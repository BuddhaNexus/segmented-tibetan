{
    "K10D0328_H0332:389a-0": "@389a / /rgya gar skad du /",
    "K10D0328_H0332:389a-1": "nanda pra pra dzy'a s'u tra /",
    "K10D0328_H0332:389a-2": "bod skad du //",
    "K10D0328_H0332:389a-3": "dga' bo rab tu byung ba'i mdo /",
    "K10D0328_H0332:389a-4": "thams cad mkhyen pa la phyag 'tshal lo //",
    "K10D0328_H0332:389a-5": "'di skad bdag gis thos pa'i dus gcig na /",
    "K10D0328_H0332:389a-6": "bcom ldan 'das ser skya'i gnas kyi nya gro dh'ai",
    "K10D0328_H0332:389b-0": "kun dga'i ra ba na bzhugs @389b so; ;de nas",
    "K10D0328_H0332:389b-1": "bcom ldan 'das snga dro chos gos dang /",
    "K10D0328_H0332:389b-2": "sham thabs man bas te /",
    "K10D0328_H0332:389b-3": "lhung bzed bsnams nas phyi bzhin 'brang ba'i dge sbyong tshe dang ldan pa kun dga' bo dang /",
    "K10D0328_H0332:389b-4": "ser skya'i gnas su bsod snyoms la gshegs so //",
    "K10D0328_H0332:389b-5": "de nas bcom ldan 'das rigs kyi bu dga' bo'i khyim ga la ba der gshegs pa dang /",
    "K10D0328_H0332:389b-6": "rigs kyi bu dga' bos bcom ldan 'das rgyang ring po nas gshegs pa mthong ngo //",
    "K10D0328_H0332:389b-7": "mthong nas kyang rings pa rings par bcom ldan 'das",
    "K10D0328_H0332:389b-8": "kyi ched du gdan bshams nas 'di skad ces gsol",
    "K10D0328_H0332:389b-9": "to // bcom ldan 'das /",
    "K10D0328_H0332:389b-10": "tshur gshegs /",
    "K10D0328_H0332:389b-11": "bcom ldan 'das /",
    "K10D0328_H0332:389b-12": "gshegs pa legs so //",
    "K10D0328_H0332:389b-13": "bcom ldan 'das /",
    "K10D0328_H0332:389b-14": "gdan bshams pa la bzhugs su gsol /",
    "K10D0328_H0332:389b-15": "bcom ldan 'das bzhugs so //",
    "K10D0328_H0332:389b-16": "de nas rigs kyi bu dga' bo bcom ldan 'das kyi zhabs gnyis la phyag btsal te /",
    "K10D0328_H0332:389b-17": "bcom ldan 'das kyis spyan sngar 'dug go /",
    "K10D0328_H0332:389b-18": "de nas bcom ldan 'das kyis rigs kyi bu dga' bo la 'di skad ces bka' stsal to //",
    "K10D0328_H0332:389b-19": "dga' bo /",
    "K10D0328_H0332:389b-20": "ci'i phyir rab tu mi 'byung /",
    "K10D0328_H0332:389b-21": "dga' bos gsol pa /",
    "K10D0328_H0332:389b-22": "bcom ldan 'das /",
    "K10D0328_H0332:389b-23": "rab tu 'byung ba zhes bya ba'i tshig gi don ci lags /",
    "K10D0328_H0332:389b-24": "bcom ldan 'das gis bka' stsal pa /",
    "K10D0328_H0332:389b-25": "sdig pa thams cad yongs su spong ba yin no //",
    "K10D0328_H0332:389b-26": "'dod chags dang /",
    "K10D0328_H0332:389b-27": "zhe sdang dang /",
    "K10D0328_H0332:389b-28": "gti mug rab tu sel ba yin no //",
    "K10D0328_H0332:389b-29": "'thab pa dang /",
    "K10D0328_H0332:389b-30": "'thab mo dang /",
    "K10D0328_H0332:390a-0": "mtshang @390a *//",
    "K10D0328_H0332:390a-1": "'dru ba dang /",
    "K10D0328_H0332:390a-2": "rtsod pa dang /",
    "K10D0328_H0332:390a-3": "'gyed pa dang /",
    "K10D0328_H0332:390a-4": "sgyu dang /",
    "K10D0328_H0332:390a-5": "g-yo'i nu pas bsdus pa'i dri ma thams cad 'khru ba yin no //",
    "K10D0328_H0332:390a-6": "lo tog thams cad kyis gzhi lta bur yon tan thams cad kyi gzhi yin no //",
    "K10D0328_H0332:390a-7": "rin po che thams cad kyi 'byung gnas yin no //",
    "K10D0328_H0332:390a-8": "bde ba thams cad kyi yid bzhin gyi nor bu yin no //",
    "K10D0328_H0332:390a-9": "yin tan thams cad kyi go 'phang gi gnas yin no //",
    "K10D0328_H0332:390a-10": "sems can thams cad dbugs 'byin pa yin no //",
    "K10D0328_H0332:390a-11": "'byung po thams cad kyi yid brtan pa yin no //",
    "K10D0328_H0332:390a-12": "srog chags thams cad la mi 'jigs pa sbyin pa yin no //",
    "K10D0328_H0332:390a-13": "sems can dbul po thams cad kyi bum pa bzang po yin no //",
    "K10D0328_H0332:390a-14": "skyabs med pa rnams kyi dpung gnyen yin no //",
    "K10D0328_H0332:390a-15": "kun tu tshol bas phongs pa dang /",
    "K10D0328_H0332:390a-16": "sdug bsngal gyis nyam thag pa rnams kyi bstis yin no //",
    "K10D0328_H0332:390a-17": "sangs rgyas thams cad kyi ma 'dres pa yin no //",
    "K10D0328_H0332:390a-18": "sems can thams cad kyi mchod par bya ba yin no //",
    "K10D0328_H0332:390a-19": "mkhas pa rnams kyis bsngags pa yin no //",
    "K10D0328_H0332:390a-20": "thar pa 'gro ba rnams kyi lam yin no //",
    "K10D0328_H0332:390a-21": "sems can dag pa rnams kyi bsnyen par bya ba yin no //",
    "K10D0328_H0332:390a-22": "snod du gyur pa rnams kyis bsten par bya ba yin no //",
    "K10D0328_H0332:390a-23": "ngan song gi sgo gcod pa yin no //",
    "K10D0328_H0332:390a-24": "mtho ris dang /",
    "K10D0328_H0332:390a-25": "thar pa'i sgo 'byed pa yin no //",
    "K10D0328_H0332:390a-26": "lha'i 'gro ba rnams kun tu 'grengs pa yin no //",
    "K10D0328_H0332:390b-0": "sdug bsngal thams cad kun tu @390b gcod pa yin no //",
    "K10D0328_H0332:390b-1": "sred pa'i 'ching bas bcings pa rnams rnam par grol bar byed pa yin te /",
    "K10D0328_H0332:390b-2": "dga' bo /",
    "K10D0328_H0332:390b-3": "de ni rab tu 'byung ba zhes bya'o //",
    "K10D0328_H0332:390b-4": "yang dag pa'i lta ba'i khyim yin no //",
    "K10D0328_H0332:390b-5": "thar pa'i yang dag par sdom pa yin no //",
    "K10D0328_H0332:390b-6": "mya ngan las 'das pa la bsnyen pa yin no //",
    "K10D0328_H0332:390b-7": "rgyun nye bar gcod pa yin no //",
    "K10D0328_H0332:390b-8": "nyon mongs pa rnams sreg pa yin no; ;phra rgyas rnams 'byin pa yin no //",
    "K10D0328_H0332:390b-9": "lta ba ngan pa'i dra ba rnams 'jig par byed pa yin no //",
    "K10D0328_H0332:390b-10": "bdud kyi rgyal mtshan snyol ba yin no //",
    "K10D0328_H0332:390b-11": "bzod pa smra ba sgreng ba yin no //",
    "K10D0328_H0332:390b-12": "'khor ba'i 'khor lo ldog par byed pa yin no //",
    "K10D0328_H0332:390b-13": "chos kyi 'khor lo skor bar byed pa yin no //",
    "K10D0328_H0332:390b-14": "nu zho'i rgya mtsho skems pa yin no //",
    "K10D0328_H0332:390b-15": "rus pa'i ri 'jig par byed pa yin no //",
    "K10D0328_H0332:390b-16": "skye ba dang /",
    "K10D0328_H0332:390b-17": "rga ba dang /",
    "K10D0328_H0332:390b-18": "na ba dang /",
    "K10D0328_H0332:390b-19": "'chi ba'i mtha' yin no //",
    "K10D0328_H0332:390b-20": "phung po'i khur 'joms pa yin no //",
    "K10D0328_H0332:390b-21": "nyon mongs pa'i 'dam du bying ba rnams 'byin pa yin no //",
    "K10D0328_H0332:390b-22": "khyim gyi gzeb tu bcing pa rnams rnam par grol bar byed pa yin no //",
    "K10D0328_H0332:390b-23": "gnod pa'i tshor ba rnams zad par byed pa yin no //",
    "K10D0328_H0332:390b-24": "theg tshom rnams dang /",
    "K10D0328_H0332:390b-25": "nyon mongs pa'i dri ma brtan por gyur pa rnams gcod pa yin no //",
    "K10D0328_H0332:390b-26": "rga shis 'jigs pa rnams dbugs 'byin pa yin no //",
    "K10D0328_H0332:390b-27": "sdug pa dang /",
    "K10D0328_H0332:390b-28": "bral bzad par byed pa yin no //",
    "K10D0328_H0332:390b-29": "'khor ba'i sdug bsngal gyis gtses pa rnams kyi bde ba dang /",
    "K10D0328_H0332:391a-0": "mi 'jigs pa'i 'gram @391a *//",
    "K10D0328_H0332:391a-1": "yin no //",
    "K10D0328_H0332:391a-2": "'dod pa'i khams las rgal bar byed pa yin no //",
    "K10D0328_H0332:391a-3": "gzugs kyi khams las yang dag par rgal bar byed pa yin no //",
    "K10D0328_H0332:391a-4": "gzugs med pa'i khams las rnam par rgal par byed pa yin no //",
    "K10D0328_H0332:391a-5": "de dam par mya ngan las 'das pa mchog thob par byed pa yin te /",
    "K10D0328_H0332:391a-6": "dga' bo /",
    "K10D0328_H0332:391a-7": "de ni rab tu byung ba zhes bya ba'o //",
    "K10D0328_H0332:391a-8": "'jig rten thams cad kyi mig lta bu yin no //",
    "K10D0328_H0332:391a-9": "gti mug gi mug pa'i sgron ma yin no //",
    "K10D0328_H0332:391a-10": "rgyud dag par byed pa yin no //",
    "K10D0328_H0332:391a-11": "nyon mongs pa'i nad thams cad rab tu zhi bar byed pa yin no //",
    "K10D0328_H0332:391a-12": "lam stor ba rnams la lam kun tu ston pa yin no //",
    "K10D0328_H0332:391a-13": "chos thams cad kyi de kho na ston pa yin no //",
    "K10D0328_H0332:391a-14": "mdud pa thams cad rnam par grol bar byed pa yin no //",
    "K10D0328_H0332:391a-15": "ma rig pa'i mun pa thams cad sel bar byed pa yin no //",
    "K10D0328_H0332:391a-16": "mi shes pa'i rab rib kyi sgrib ba'i mun pa rnams 'dral bar byed pa yin no //",
    "K10D0328_H0332:391a-17": "le lo can rnams brtson 'grus la rtsom par byed pa yin no //",
    "K10D0328_H0332:391a-18": "tshul khrims la ltung ba rnams skyo bar byed pa yin no //",
    "K10D0328_H0332:391a-19": "tshul khrims phun sum tshogs pa rnams rab tu dga' bar byed pa yin no //",
    "K10D0328_H0332:391a-20": "brtson 'grus brtsams pa rnams mchog tu dga' ba yin no //",
    "K10D0328_H0332:391a-21": "nang du yang dga' jog la mngon par dga' ba rnams rab tu dga' ba yin no //",
    "K10D0328_H0332:391b-0": "rnal 'byor spyod pa rnams mchog tu chog shes par byed @391b pa yin no //",
    "K10D0328_H0332:391b-1": "nyon mongs pa'i dgra 'joms par byed pa rnams kyi mtshon cha yin no //",
    "K10D0328_H0332:391b-2": "phyir mi 'ong ba rnams mchog tu rgyal bar byed pa yin no //",
    "K10D0328_H0332:391b-3": "gnas med pa rnams kyi gnas so //",
    "K10D0328_H0332:391b-4": "skyo ba pa med pa rnams kyi skye ba pa yin no //",
    "K10D0328_H0332:391b-5": "'jigs pas 'brel ba rnams kyi mi 'jigs par byed pa yin no //",
    "K10D0328_H0332:391b-6": "skyabs med pa rnams kyi skyabs yin no //",
    "K10D0328_H0332:391b-7": "sdug bsngal rnams kyi bde ba'i yo byad yin no //",
    "K10D0328_H0332:391b-8": "'khor ba'i 'ching bas bcings pa rnams 'grol bar byed pa yin te //",
    "K10D0328_H0332:391b-9": "dga' bo /",
    "K10D0328_H0332:391b-10": "de ni rab tu byung ba zhes bya'o //",
    "K10D0328_H0332:391b-11": "lha dang /",
    "K10D0328_H0332:391b-12": "mi rnams kyis bkur sti byas pa yin no //",
    "K10D0328_H0332:391b-13": "mi'i dbang po rnams kyis mchod pa yin no //",
    "K10D0328_H0332:391b-14": "sangs rgyas thams cad kyi dgongs pa yin no //",
    "K10D0328_H0332:391b-15": "khyim gyi gnas yongs su gtong ba yin no //",
    "K10D0328_H0332:391b-16": "mya ngan las 'das pa'i lam 'dran pa yin no //",
    "K10D0328_H0332:391b-17": "skra'i khur 'dreg pa yin no //",
    "K10D0328_H0332:391b-18": "gos dur smrig ni 'dod chags dang bral ba'i rtags yin no //",
    "K10D0328_H0332:391b-19": "rigs pa la brtson pa brtson 'grus kyi zhing yin no //",
    "K10D0328_H0332:391b-20": "'di ni drang spong rnams kyi rgyal mtshan yin no //",
    "K10D0328_H0332:391b-21": "bdud sdig to can rnams kyi grags pa 'joms pa yin no //",
    "K10D0328_H0332:391b-22": "lha dang /",
    "K10D0328_H0332:391b-23": "mi rnams rab tu dga' bar byed pa yin te /",
    "K10D0328_H0332:391b-24": "dga' bo /",
    "K10D0328_H0332:391b-25": "rab tu byung ba ni de lta bu yin na ci'i phyir rab tu mi 'byung /",
    "K10D0328_H0332:391b-26": "dga' bo /",
    "K10D0328_H0332:391b-27": "rab tu byung ba ni 'khor los bsgyur ba'i rgyal",
    "K10D0328_H0332:391b-28": "srid kyi bde ba bas kyang ches khyad par du",
    "K10D0328_H0332:391b-29": "'phags par bde ba yin na /",
    "K10D0328_H0332:392a-0": "@392a *// dga' bo /",
    "K10D0328_H0332:392a-1": "gzhan yang /",
    "K10D0328_H0332:392a-2": "dal ba thob pa ni bskal pas byed ba brgyar yang shin tu rnyed par dka' ba yin te /",
    "K10D0328_H0332:392a-3": "sangs rgyas 'byung ba ni de bas kyang ches rnyed pa par dka' ba yin no //",
    "K10D0328_H0332:392a-4": "dga' bo /",
    "K10D0328_H0332:392a-5": "thar bar 'dod pa rgyal po'i drang srong rnams dang /",
    "K10D0328_H0332:392a-6": "gzhan yang /",
    "K10D0328_H0332:392a-7": "'khor los bsgyur ba'i rgyal po rin po che sna",
    "K10D0328_H0332:392a-8": "bdun dang ldan pa rnams kyang btsun mo'i 'khor dang",
    "K10D0328_H0332:392a-9": "bcas te / sa bor nas rab tu byung ngo //",
    "K10D0328_H0332:392a-10": "de bzhin du khyim bdag dang /",
    "K10D0328_H0332:392a-11": "bram ze'i tshogs gzhan rnams kyang khyim rnams bor nas rab tu byung ngo //",
    "K10D0328_H0332:392a-12": "de nas bcom ldan 'das la rigs kyi bu dga' bos 'di skad ces gsol to //",
    "K10D0328_H0332:392a-13": "btsun pa /",
    "K10D0328_H0332:392a-14": "bdag ni khyim par mchis la sbyin pa dag stsal /",
    "K10D0328_H0332:392a-15": "bsod nams dag byi zhing /",
    "K10D0328_H0332:392a-16": "bcom ldan 'das nyan thos kyi dge 'dun dang bcas pa la'ang bsnyen bkur bgyi zhing /",
    "K10D0328_H0332:392a-17": "chos gos dang /",
    "K10D0328_H0332:392a-18": "bsod snyoms dang /",
    "K10D0328_H0332:392a-19": "gzigs cha dang /",
    "K10D0328_H0332:392a-20": "snun gyi gsos sman dang /",
    "K10D0328_H0332:392a-21": "yo byad rnams kyang bsgrub par bgyi'o //",
    "K10D0328_H0332:392a-22": "bcom ldan 'das kyis bka' stsal pa /",
    "K10D0328_H0332:392a-23": "de bzhin gshegs pa dag bcom pa yang dag par",
    "K10D0328_H0332:392a-24": "rdzogs pa'i pa'i sangs rgyas rnams kyis khams gsum pa",
    "K10D0328_H0332:392a-25": "gang dag yin pa'i 'jig rten gang bar gyur la",
    "K10D0328_H0332:392a-26": "/ rigs kyi bu'am /",
    "K10D0328_H0332:392b-0": "rigs kyi bu mo dad pa can las lo ba rgyar 'di lta @392b ste; chos gos dang /",
    "K10D0328_H0332:392b-1": "bsod snyoms dang /",
    "K10D0328_H0332:392b-2": "mal stan dang /",
    "K10D0328_H0332:392b-3": "nad kyi gsos sman dang /",
    "K10D0328_H0332:392b-4": "yo byad rnams kyis bsnyen bkur byed na /",
    "K10D0328_H0332:392b-5": "dga' bo /",
    "K10D0328_H0332:392b-6": "de ni rab tu byung bar nges par 'byung ba'i",
    "K10D0328_H0332:392b-7": "sems kyi bcu drug gi char yang mi phod do",
    "K10D0328_H0332:392b-8": "// dga' bo khyod kyis rab tu byung //",
    "K10D0328_H0332:392b-9": "dal ba shin tu rnyed dka' ste //",
    "K10D0328_H0332:392b-10": "dga' bo ston pa mngon gyur pa //",
    "K10D0328_H0332:392b-11": "ngal mi mnyes ma byed cig /",
    "K10D0328_H0332:392b-12": "dga' bo /",
    "K10D0328_H0332:392b-13": "dper na /",
    "K10D0328_H0332:392b-14": "sa chen po 'di chu gcig pur rgya mtshor gyur la /",
    "K10D0328_H0332:392b-15": "de na rus spal zhar ba gcig kyang yod /",
    "K10D0328_H0332:392b-16": "de na gnya' shing bug gcig pa gcig kyang rgya la rus spal zhar ba de /",
    "K10D0328_H0332:392b-17": "'di skad du /",
    "K10D0328_H0332:392b-18": "gnya' shing gi bu ga der mgrin pa chud par bya'o snyam du sems skye zhing /",
    "K10D0328_H0332:392b-19": "gnya' shing bu ga can de'ang rlung gis bskyod nas phyogs phyogs su rgyug par byed pa na /",
    "K10D0328_H0332:392b-20": "dga' bo /",
    "K10D0328_H0332:392b-21": "brgya la rkyen zhig gis rus spal zhar ba de'i",
    "K10D0328_H0332:392b-22": "mgrin pa gnya' shing gi bu ga der 'jug par",
    "K10D0328_H0332:392b-23": "'gyur gyi / dga' bo /",
    "K10D0328_H0332:392b-24": "mi nyid thob pa ni ma yin no //",
    "K10D0328_H0332:392b-25": "dal ba yun sum tshogs pa'ang de bzhin no //",
    "K10D0328_H0332:392b-26": "dga' bo /",
    "K10D0328_H0332:392b-27": "khyod kyis mi nyid shin tu rnyed pa dka' ba dang /",
    "K10D0328_H0332:392b-28": "bde bzhin du dal ba phun sum tshogs pa'ang rnyed na /",
    "K10D0328_H0332:392b-29": "dga' bo /",
    "K10D0328_H0332:392b-30": "khyod kyis rab tu byung //",
    "K10D0328_H0332:392b-31": "dal ba shin tu rnyed dka' rnyed //",
    "K10D0328_H0332:392b-32": "dga' bo ston pa mngon gyur na //",
    "K10D0328_H0332:392b-33": "nga la mi mnyes ma byed cig /",
    "K10D0328_H0332:392b-34": "dper na /",
    "K10D0328_H0332:393a-0": "'ga' zhig gis khab kyi mig gnam du bstan te yungs @393a *//",
    "K10D0328_H0332:393a-1": "kar gyi 'bru rnams 'thor bar byed na /",
    "K10D0328_H0332:393a-2": "dga' bo /",
    "K10D0328_H0332:393a-3": "brgya la rkyen zhig gis der yungs kar gyi 'bru gang yin pa gcig chud par 'gyur gyi /",
    "K10D0328_H0332:393a-4": "dga' bo; mi nyid rnyed pa ni ma yin no //",
    "K10D0328_H0332:393a-5": "dal ba phun sum tshogs pa'ang de bzhin no //",
    "K10D0328_H0332:393a-6": "dga' bo /",
    "K10D0328_H0332:393a-7": "mi nyid shin tu rnyed par dka' ba dang /",
    "K10D0328_H0332:393a-8": "de bzhin du dal ba phun sum tshogs pa'ang rnyed na /",
    "K10D0328_H0332:393a-9": "dga' bo khyod kyis rab tu byung /",
    "K10D0328_H0332:393a-10": "dal ba shin tu rnyed dka' rnyed //",
    "K10D0328_H0332:393a-11": "dga' bo ston pa mngon gyur pa //",
    "K10D0328_H0332:393a-12": "nga la mi mnyes ma byed cig /",
    "K10D0328_H0332:393a-13": "de ci'i phyir zhe na /",
    "K10D0328_H0332:393a-14": "bskal ba bye ba stong dang ni //",
    "K10D0328_H0332:393a-15": "brgya dang khrag khrig dag tu yang //",
    "K10D0328_H0332:393a-16": "sangs rgyas sgra ni mi thos na //",
    "K10D0328_H0332:393a-17": "sangs rgyas mthong ba ga la zhig /",
    "K10D0328_H0332:393a-18": "au du ma b'a ra'i me tog ni //",
    "K10D0328_H0332:393a-19": "shing las shin tu rnyed dka' ltar //",
    "K10D0328_H0332:393a-20": "de bzhin sangs rgyas rnyed dka' ste //",
    "K10D0328_H0332:393a-21": "khyed kyis nga ni rnyed gyur na //",
    "K10D0328_H0332:393a-22": "dga' bo khyod kyis rab tu byung //",
    "K10D0328_H0332:393a-23": "dal ba shin tu rnyed dka' ste //",
    "K10D0328_H0332:393a-24": "dga' bo ston pa mngon gyur pa //",
    "K10D0328_H0332:393a-25": "ngal mi mnyes ma byed cig /",
    "K10D0328_H0332:393a-26": "de nas rigs kyi bu dga' bo skra dang kha spu bregs te gos ngur smrig bgos te /",
    "K10D0328_H0332:393a-27": "rgyal ba'i bstan pa la yang dag par dad pa",
    "K10D0328_H0332:393a-28": "kho nas khyim nas khyim med par rab tu byung",
    "K10D0328_H0332:393a-29": "ngo // bcom ldan 'das kyis de skad ces bka' stsal ba dang /",
    "K10D0328_H0332:393a-30": "tshe dang ldan pa kun dga' bo dang /",
    "K10D0328_H0332:393b-0": "rigs kyi bu dga' bo bcom @393b ldan 'das kyis gsungs pa la mngon par bstod do //",
    "K10D0328_H0332:393b-1": "dga' bo rab tu byung ba'i mdo rdzogs so ////"
}