{
    "T02TD3105E:192b-0": "@192b [line missing] [line missing] [line missing] [line missing] [line missing] [line missing] @193a * //",
    "T02TD3105E:192b-1": "po gru gsum gyis mtshan pa'o //",
    "T02TD3105E:192b-2": "de nas de nyid dang 'dra ba'i ye shes sems dpa' spyan drangs te /",
    "T02TD3105E:192b-3": "tshur byon tshur gshegs 'byung ba che //",
    "T02TD3105E:192b-4": "lha yi rgyal po drang srong mchog / sreg blugs zhal zas bzhes slad du //",
    "T02TD3105E:192b-5": "'bar ba'i nang du gshegs su gsol //",
    "T02TD3105E:192b-6": "ae hye aagna ye ma h'a r'a dza ga dza:/",
    "T02TD3105E:192b-7": "h'um 'byung ba chen po me yi lha //",
    "T02TD3105E:192b-8": "lha rgyal drang srong bde ba'i mchog / sreg blugs zhal zas bzhes nas kyang //",
    "T02TD3105E:192b-9": "'di nyid du ni bzhugs su gsol //",
    "T02TD3105E:192b-10": "de nas yon chab kyis spyan drangs la /",
    "T02TD3105E:192b-11": "bsang gtor byin te dbang bskur bar bya'o //",
    "T02TD3105E:192b-12": "de nas mchod pa dang phyag gis mchod de /",
    "T02TD3105E:192b-13": "mar gyi dgang blugs phul te /",
    "T02TD3105E:192b-14": "tshangs pa 'jig rten mgon gyur pa'i //",
    "T02TD3105E:192b-15": "gzi brjid chen po me yi lha //",
    "T02TD3105E:192b-16": "sku bcas sku ni dpal dang ldan //",
    "T02TD3105E:192b-17": "rngam brjid rgyan ldan las sa dbang //",
    "T02TD3105E:192b-18": "sreg blugs phul bas las rnams sgrub //",
    "T02TD3105E:192b-19": "zhi la sogs pa'i lha dpal te //",
    "T02TD3105E:192b-20": "ji ltar 'dod pa'i las sgrub pa //",
    "T02TD3105E:192b-21": "gzi brjid rgyal la phyag 'tshal bstod //",
    "T02TD3105E:192b-22": "bsang gtor phul la /",
    "T02TD3105E:192b-23": "aagna ye ha bya ka bya ba ha na ya /",
    "T02TD3105E:192b-24": "aa ti pya ti bya /",
    "T02TD3105E:192b-25": "sarba p'a pam sh'antim ku ru zhes pa'am /",
    "T02TD3105E:192b-26": "aom badzra aagna ye sv'a h'a /",
    "T02TD3105E:192b-27": "yam shing 'od la'o //",
    "T02TD3105E:192b-28": "aom aagna ya sv'a h'a /",
    "T02TD3105E:192b-29": "mar zhal du'o //",
    "T02TD3105E:192b-30": "aom sarba p'a pam da ha na badzr'a ya sv'a h'a /",
    "T02TD3105E:192b-31": "til dang yungs kar phyag tu'o //",
    "T02TD3105E:192b-32": "sarba sam pa de zho dang 'bras chan phyag tu'o //",
    "T02TD3105E:192b-33": "aa pra ti ha ta badzr'a ya /",
    "T02TD3105E:192b-34": "ku sha gtsug tu'o //",
    "T02TD3105E:192b-35": "badzra a'a yu she /",
    "T02TD3105E:192b-36": "d'ur pa gtsug tor du'o //",
    "T02TD3105E:192b-37": "ma h'a be g'a ya /",
    "T02TD3105E:192b-38": "nas zhal du'o //",
    "T02TD3105E:192b-39": "ma h'a ghasma re /",
    "T02TD3105E:192b-40": "gro zhal du'o //",
    "T02TD3105E:192b-41": "ma h'a ba la /",
    "T02TD3105E:192b-42": "sran ma zhal du'o //",
    "T02TD3105E:192b-43": "ma h'a pushta ya /",
    "T02TD3105E:192b-44": "'bras so ba zhal du'o //",
    "T02TD3105E:192b-45": "ma h'a shra ya aa ma po ti /",
    "T02TD3105E:192b-46": "zhes bya bas /",
    "T02TD3105E:192b-47": "dz'a ti pa la dang /",
    "T02TD3105E:192b-48": "tarka dang /",
    "T02TD3105E:192b-49": "bil ba rnams zhal du /",
    "T02TD3105E:192b-50": "rdzas thams cad me lha'i sngags kyis bsreg par bya'o //",
    "T02TD3105E:192b-51": "au du mw'a ra la sogs ming dang thog ma tha mar brgyan te bsreg par bya'o //",
    "T02TD3105E:192b-52": "dri dang /",
    "T02TD3105E:192b-53": "me tog dang /",
    "T02TD3105E:192b-54": "sbos dang /",
    "T02TD3105E:192b-55": "mar me dang mchod yon rnams ni so sor dbul bar bya'o //",
    "T02TD3105E:192b-56": "aom badzra aa na la ma h'a bh'u ta dzva la ya sarba bhasmim ku ru sarba dusht'am ma ma h'um phat sh'antim ku ru sv'a h'a /",
    "T02TD3105E:193b-0": "me lha gzi brjid skyed pa'i @193b dgang blugs phul ba /",
    "T02TD3105E:193b-1": "mchod pa dang bstod pa bya'o //",
    "T02TD3105E:193b-2": "de nas me lha'i thugs kar dkyil 'khor pa'am lha rnams dkar po la sogs par bskyed pa las 'od zer 'phros pa las ye shes kyi dkyil 'khor spyan drangs la /",
    "T02TD3105E:193b-3": "de bzhin gshegs pa'i gdung dang /",
    "T02TD3105E:193b-4": "rdo rje'i gdung dang /",
    "T02TD3105E:193b-5": "padma'i gdung dang /",
    "T02TD3105E:193b-6": "glang po'i gdung dang /",
    "T02TD3105E:193b-7": "gzhon nu'i gdung dang /",
    "T02TD3105E:193b-8": "klu'i gdung dang /",
    "T02TD3105E:193b-9": "'dus pa'i gdung dang /",
    "T02TD3105E:193b-10": "de bzhin gshegs pa ma lus pa dang /",
    "T02TD3105E:193b-11": "rgyal ba'i rdo rje gzhan gyis mi thub ma //",
    "T02TD3105E:193b-12": "gtum chen stobs chen 'bar ba mo //",
    "T02TD3105E:193b-13": "bgegs tshogs 'joms ma gshegs su gsol ;",
    "T02TD3105E:193b-14": "/ bsang gtor phul te mchod yon gyis spyan drangs la sngags dang phyag rgyas brtan par bya'o //",
    "T02TD3105E:193b-15": "de nas mchod pa dang bstod pa 'byung ba'i rim pa brjod par bya'o //",
    "T02TD3105E:193b-16": "de nas gong ma bzhin du dgang blugs dang sreg blugs dbul lo //",
    "T02TD3105E:193b-17": "aom sarba ta th'a ga toshn'i sha si t'a ta pa tre h'um /",
    "T02TD3105E:193b-18": "aa mu kam sh'antim ku ru sv'a h'a /",
    "T02TD3105E:193b-19": "aom h'um ma ma h'um ni sv'a h'a /",
    "T02TD3105E:193b-20": "zhes snying po'am nye ba'i snying po'am /",
    "T02TD3105E:193b-21": "aom na mo bha ga wa te aushn'i sh'a ya shuddhe bi ra tsi bi ma ye sv'a h'a /",
    "T02TD3105E:193b-22": "zhes bya ba'i sngags sam /",
    "T02TD3105E:193b-23": "rdzas so so'i sngags rnams kyi khyad par gyis dkyil 'khor pa'am /",
    "T02TD3105E:193b-24": "lha rnams tshim par bya ste /",
    "T02TD3105E:193b-25": "sdig pa sreg pa'i sngags kyis bsreg par bya'o //",
    "T02TD3105E:193b-26": "de nas mchod pa dang bstod pa byas la smon lam gdab bo //",
    "T02TD3105E:193b-27": "bdag gis bcom ldan 'das gdugs dkar mo can phyag rgya'i tshogs dang bcas pa ji ltar tshogs pa'i mchod pa dang /",
    "T02TD3105E:193b-28": "sbyin sreg rnams kyis mchod pas /",
    "T02TD3105E:193b-29": "bdag ming 'di zhes bgyi ba dang /",
    "T02TD3105E:193b-30": "sems can thams cad sgrib pa gnyis phyang nas /",
    "T02TD3105E:193b-31": "tshogs gnyis rdzogs te /",
    "T02TD3105E:193b-32": "tshe 'di nyid du bla na med pa'i byang chub chen po thob par gyur cig ces gsol ba btab la /",
    "T02TD3105E:193b-33": "gdugs dkar mo can phyag rgya'i tshogs dang bcas pa la /",
    "T02TD3105E:193b-34": "phrin las su gsol ba ni /",
    "T02TD3105E:194a-0": "bdag dang yon gyi bdag po rnams la nad kyi rigs su gyur pa rlung dang mkhris pa dang bad kan dang 'dus pa las gyur pa thams cad zhi bar mdzod cig / gdon gyi rigs su gyur pa gdon stong phrag brgyad cu las thar bar mdzod cig /'phral gyi rkyen las gyur pa'i nad thams cad zhi bar mdzad @194a * //",
    "T02TD3105E:194a-1": "du gsol /",
    "T02TD3105E:194a-2": "bzod par gsol ba ni /",
    "T02TD3105E:194a-3": "bdag snyigs ma lnga'i dus kyi sems can du gyur pas yo byad ma tshogs pa dang /",
    "T02TD3105E:194a-4": "bdag las dang po par gyur pas sems la dbang ma thob ste /",
    "T02TD3105E:194a-5": "bying ba dang rgod pa'i dbang gis mi gsal ba dang /",
    "T02TD3105E:194a-6": "cho ga nyams te lhag chad du gyur pa thams cad bzod pa chen po mdzad du gsol lo //",
    "T02TD3105E:194a-7": "de nas ye shes kyi 'khor lo gshegs te /",
    "T02TD3105E:194a-8": "rjes su mthun pa'i dngos grub stsol //",
    "T02TD3105E:194a-9": "sangs rgyas yul du gshegs nas kyang //",
    "T02TD3105E:194a-10": "gtan du gshegs pa ma lags pas //",
    "T02TD3105E:194a-11": "slar yang 'byon par mdzad du gsol ;",
    "T02TD3105E:194a-12": "/ mu: gatstsha zhes pas gshegs su gsol lo //",
    "T02TD3105E:194a-13": "mjug tu me lha mchod pa dang /",
    "T02TD3105E:194a-14": "las bsgrub pa'i sbyin sreg bya ste /",
    "T02TD3105E:194a-15": "bstod pa ni /",
    "T02TD3105E:194a-16": "'jig rten dbang phyug tshangs dbang mchog gi sras //",
    "T02TD3105E:194a-17": "me lha'i rgyal bo drang srong mchog gyur pa //",
    "T02TD3105E:194a-18": "ye shes mchog gis nyon mongs thams cad sreg /'dzin byed me lha nyid la phyag 'tshal bstod //",
    "T02TD3105E:194a-19": "gzi brjid ldan pa me yi lha //",
    "T02TD3105E:194a-20": "'dod pa thams cad stsol mdzad pa //",
    "T02TD3105E:194a-21": "bdag gzhan don sgrub sa la bzhugs //",
    "T02TD3105E:194a-22": "tshangs pa'i sras la phyag 'tshal 'dud //",
    "T02TD3105E:194a-23": "de nas ye shes kyi me lha gshegs te /",
    "T02TD3105E:194a-24": "bskyed pa me 'bar ba la bltas te /",
    "T02TD3105E:194a-25": "aom ma ma h'um ni sarba da ha na badzr'a ya tsha ge mo sh'antim ku ru sv'a h'a /",
    "T02TD3105E:194a-26": "zhes bya bas brgya'am stong ngam khri'am 'bum mam /",
    "T02TD3105E:194a-27": "ji srid nus pas bsreg par bya'o //",
    "T02TD3105E:194a-28": "bdag gi cho ga'i rim pa 'dis //",
    "T02TD3105E:194a-29": "lhag pa'i lha rnams mnyes bya ste //",
    "T02TD3105E:194a-30": "srid pa'i brtson rar nyam thag pa'i //",
    "T02TD3105E:194a-31": "'gro kun srid mtsho brgal bar shog /'phags pa de bzhin gshegs pa thams cad kyi gtsug tor nas byung ba'i gdugs dkar mo can zhes bya ba'i sbyin sreg gi cho ga //",
    "T02TD3105E:194a-32": "slob dpon rdo rje rnon pos mdzad pa rdzogs so//"
}