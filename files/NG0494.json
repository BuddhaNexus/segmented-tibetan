{
    "NG0494:0": "@#/  / rgya gar skad du //",
    "NG0494:1": "rat+na tsak+shu a tri tan tra na' ma //",
    "NG0494:2": "bod skad du //",
    "NG0494:3": "rin po che mig sel zhes bya ba'i rgyud //",
    "NG0494:4": "bcom ldan 'das rig pa rang dag ye shes la phyag 'tshal lo //",
    "NG0494:5": "'di skad bdag gis thos pa'i dus gcig na //",
    "NG0494:6": "'og min gyi gnas mkha' dbyings dag pa'i klong na //",
    "NG0494:7": "rig pa'i rgyal po la 'khor rigs lnga'i sangs rgyas dang *//",
    "NG0494:8": "lha ma srin sde brgyad kyis bskor nas bzhugs so //",
    "NG0494:9": "de nas kun rig rnam par snang mdzad kyis stan las langs te zhus pa //",
    "NG0494:10": "kye kye rig pa'i rgyal po che //",
    "NG0494:11": "'khor 'das chos rnams mi gsung ba //",
    "NG0494:12": "thugs rje chen po yal lam ci //",
    "NG0494:13": "zhus pas rigs kyi bu legs so //",
    "NG0494:14": "khyod kyis nga la dris pa legs //",
    "NG0494:15": "yid la zung zhig ngas bshad do //",
    "NG0494:16": "mkha' dbyings dag pa'i klong nas //",
    "NG0494:17": "rig pa'i rgyal pos bka' stsal pa //",
    "NG0494:18": "ji bzhin 'khor rnams nga la nyon //",
    "NG0494:19": "nga med pa yi sngon rol na //",
    "NG0494:20": "sangs rgyas sems can ming yang med //",
    "NG0494:21": "chos dang chos nyid ming yang med //",
    "NG0494:22": "yi ge sgra rnams ming yang med //",
    "NG0494:23": "de yi don rnams ji ltar lags //",
    "NG0494:24": "rig pa'i rgyal pas bstan du gsol //",
    "NG0494:25": "rig pa'i rgyal pos gang gsungs pa //",
    "NG0494:26": "gzhi ni 'dzin pa'i rig pa la //",
    "NG0494:27": "bslad pas slong bar mi 'gyur ro //",
    "NG0494:28": "ji bzhin 'khor rnams nga la nyon //",
    "NG0494:29": "dbye bas phyed par mi 'gyur ro //",
    "NG0494:30": "nga yi che ba'i yon tan la //",
    "NG0494:31": "bsnubs pas mi bsnubs rgyal mtshan rtse //",
    "NG0494:32": "nub pa med cing 'gag pa med //",
    "NG0494:33": "snang srid thams cad brdar btags yin //",
    "NG0494:34": "sangs rgyas thams cad brdar btags yin //",
    "NG0494:35": "sems can rnams kyang brdar btags yin //",
    "NG0494:36": "chos nyid ngo la 'gyur ldog med /",
    "NG0494:37": "chaus can ngau go gza' gtad med //",
    "NG0494:38": "ye ge sgra rnams brdar btags yin //",
    "NG0494:39": "brdar btags sgra ni kun bzangs gsung *//",
    "NG0494:40": "kun bzang gsung la 'gag pa med //",
    "NG0494:41": "de bas nga yi gsungs 'di nyon //",
    "NG0494:42": "nga ni kun byed rgyal po yin //",
    "NG0494:43": "nga la shes pa'i sgrib pa yin //",
    "NG0494:44": "chos rnams thams cad gnyis kyis bsgribs //",
    "NG0494:45": "shes pa don chol gol sa yin //",
    "NG0494:46": "nga yi ngo bo chos nyid yin //",
    "NG0494:47": "nga yi rang bzhin 'od dpag med //",
    "NG0494:48": "nga yi thugs rje bsam mi khyab //",
    "NG0494:49": "rig pa sku la phyi nang med //",
    "NG0494:50": "'od kyi lus la gsal 'grib med //",
    "NG0494:51": "ji bzhin 'khor la 'du 'bral med //",
    "NG0494:52": "bstan pa'i chos la thug @#//",
    "NG0494:53": "pa med //",
    "NG0494:54": "nga yi rtags ni byang chub sems //",
    "NG0494:55": "nga yi don 'di skye ba med //",
    "NG0494:56": "ces gsungs so //",
    "NG0494:57": "rin po che mig sel gyi rgyud las //",
    "NG0494:58": "gleng gzhi'i le'u ste dang po'o //    // rin chen mig sel ji ltar lags //",
    "NG0494:59": "zhes zhus pas //",
    "NG0494:60": "rig pa'i rgyal pos gsungs pa //",
    "NG0494:61": "ji bzhin 'khor rnams nga la nyon //",
    "NG0494:62": "'byung ba lnga ni rat+na'i tshul //",
    "NG0494:63": "gser dngus zangs lcags 'jig rten no //",
    "NG0494:64": "gces par gzung nas de la chags //",
    "NG0494:65": "'jig rten pa yin nor zhes bya //",
    "NG0494:66": "'das pa'i nor ni sems nyid yin //",
    "NG0494:67": "sems kyi dpe ni nam mkha' shes //",
    "NG0494:68": "nam mkha' chags pa'i gzung sems med //",
    "NG0494:69": "man shel dri med byis pa rtse //",
    "NG0494:70": "de la chags pa'i gzung sems med //",
    "NG0494:71": "rdo rje sems dpa'i me long 'di //",
    "NG0494:72": "mkhas pas gzigs na nor du che //",
    "NG0494:73": "rang byung rig pa'i ye shes 'di //",
    "NG0494:74": "rang la 'byung bas nor bu'i tshul //",
    "NG0494:75": "yon tan 'byung bas che ba'i tshul //",
    "NG0494:76": "dngos po med pas sgyu ma'i tshul //",
    "NG0494:77": "cir yang sprul pas sprul pa'i tshul //",
    "NG0494:78": "dper na dbul po'i gter dang 'dra //",
    "NG0494:79": "dgos 'dod 'byung bas nor gyi dbyig / chog shes rgyal po 'phags pa'i nor //",
    "NG0494:80": "yid ches rnyed pas nor gyi gter //",
    "NG0494:81": "yo lang rgyal po sngags la spyod //",
    "NG0494:82": "'jig rten 'das pa'i nor zhes bya //",
    "NG0494:83": "sha yi spyan gyis mthong ba'i snang ba sel //",
    "NG0494:84": "lha yi spyan gyis 'od kyi snang ba sel //",
    "NG0494:85": "chos kyi spyan gyis thar pa'i snang na sel //",
    "NG0494:86": "shes rab spyan gyis gdams ngag snang ba sel //",
    "NG0494:87": "sangs rgyas spyan gyis kun mkhyen thams cad gzigs //",
    "NG0494:88": "sgra la 'dzin pa med na chos kyi spyan sel yin //",
    "NG0494:89": "gsal la 'dzin pa med na lta ba'i spyan sel yin //",
    "NG0494:90": "dran la 'dzin pa med na ye shes spyan sel yin //",
    "NG0494:91": "thams cad 'dzin pa med na skye med spyan sel yin //",
    "NG0494:92": "zhes gsungs so //",
    "NG0494:93": "rin po che mig sel gyi rgyud las //",
    "NG0494:94": "rin chen mig sel gyi le'u ste gnyis pa'o ///",
    "NG0494:95": "/ grub pa'i mtha' rnams ji ltar lags //",
    "NG0494:96": "rig pa'i rgyal pos bstan du gsol //",
    "NG0494:97": "rig pa'i rgyal po nyid kyis gsungs pa //",
    "NG0494:98": "ji bzhin 'khor rnams nga la nyon //",
    "NG0494:99": "stong par 'dod na chad pa'i mtha' //",
    "NG0494:100": "gsal bar 'dod na 'dzin pa'i mtha' //",
    "NG0494:101": "lhun grub 'dod na rtag pa'i mtha' //",
    "NG0494:102": "ye shes 'dod na thal ba'i mtha' //",
    "NG0494:103": "skye med 'dod na phyal ba'i mtha' //",
    "NG0494:104": "mnyam par 'dod na poms pa'i mtha' //",
    "NG0494:105": "rig pa kun lta rang byung rang chas grol //",
    "NG0494:106": "zhes gsungs so //",
    "NG0494:107": "rin po che mig sel gyi rgyud las //",
    "NG0494:108": "grub mtha'i le'u ste gsum pa'o ///",
    "NG0494:109": "/ gzhi yi don rnams ji ltar lags //",
    "NG0494:110": "rig pa'i rgyal pos bstan du gsol //",
    "NG0494:111": "gsung ba'i don ji ltar lags //",
    "NG0494:112": "ji bzhin 'khor rnams nga la nyon //",
    "NG0494:113": "yod pa'i mtha' ltar ma 'gags pas //",
    "NG0494:114": "ye nas lhun gyis grub pa yin //",
    "NG0494:115": "med pa'i mtha' ltar ma 'gags pas //",
    "NG0494:116": "sus kyang mthong ba med pa yin //",
    "NG0494:117": "yin pa'i mtha' @#//",
    "NG0494:118": "ltar ma 'gags pa //",
    "NG0494:119": "sems nyid gdod nas sangs rgyas yin //",
    "NG0494:120": "men pa'i mtha'i ltar ma 'gags pa //",
    "NG0494:121": "chos nyid ngang la bag chags sog / gnyis ka'i mtha' ltar ma 'gags pas //",
    "NG0494:122": "kun ka rig la thams cad ldang *//",
    "NG0494:123": "gnyis med mtha' ltar ma 'gags pas //",
    "NG0494:124": "kun gyi mtha' la dngos gzhi med //",
    "NG0494:125": "rtag pa'i mtha' ltar ma 'gags pas *//",
    "NG0494:126": "chos nyid ngo la 'gyur ldog med //",
    "NG0494:127": "chad pa'i mtha' ltar ma 'gags pas //",
    "NG0494:128": "mtshan ma'i dmigs pa kun dang bral //",
    "NG0494:129": "skyon gyi mtha' ltar ma 'gags pas //",
    "NG0494:130": "'gal ba mi mthun khrims su sdebs //",
    "NG0494:131": "yon tan mtha' ltar ma 'gags pas //",
    "NG0494:132": "che ba'i rdzu 'phrul ma lus 'chang *//",
    "NG0494:133": "thams cad mtha' ltar ma 'gags pas //",
    "NG0494:134": "rgya ma chad par shugs kyis 'chang *//",
    "NG0494:135": "nyi zla gling bzhi kun khyab pas //",
    "NG0494:136": "phyi snang rgya ma chad cing snod bcud rgya ma chad //",
    "NG0494:137": "rten byed sa yid kun la khyab pas phyi snang rgya ma chad //",
    "NG0494:138": "sdung byed chu yis kun la khyab pas phyi nang rgya ma chad //",
    "NG0494:139": "smin byed me yis kun la khyab pas phyi snang rgya ma chad //",
    "NG0494:140": "'thor byed rlung gis kun la khyab pas phyi nang rgya ma chad //",
    "NG0494:141": "'byung bas kun la khyab pas snod bcud rgya ma chad //",
    "NG0494:142": "sna tshogs sems kyi ngang du khyab pas phyi snang rgya ma chad //",
    "NG0494:143": "rig pa dbang sgyur ye shes ngang du khyab pas nang snang rgya ma chad //",
    "NG0494:144": "chos sku 'gro ba kun la khyab pas nang snang rgya ma chad //",
    "NG0494:145": "dbyings kyi mu la thug pa med pas gsang snang rgya ma chad //",
    "NG0494:146": "chos nyid ngang la 'gyur ldog med pas gsang snang rgya ma chad //",
    "NG0494:147": "byang chub sems la skye shi med pas gsang snang rgya ma chad //",
    "NG0494:148": "ces gsungs so //",
    "NG0494:149": "rin po che mig sel gyi rgyud las //",
    "NG0494:150": "ma 'gags rgya ma chad pa'i le'u bzhi pa'o ///",
    "NG0494:151": "/ 'khrul pa 'byung ba ji ltar lags //",
    "NG0494:152": "rig pa'i rgya pos bstan du gsol //",
    "NG0494:153": "nyid kyis gsungs pa //",
    "NG0494:154": "ji bzhin 'khor rnams nga la nyon //",
    "NG0494:155": "ci yang med pa'i sngon rol na //",
    "NG0494:156": "rig pa zer gyi ldang dus su //",
    "NG0494:157": "phyogs 'dra cig la yin gyi 'dod pa 'byung *//",
    "NG0494:158": "de yi ngang la bag chags 'byung *//",
    "NG0494:159": "zhen pa'i ngang las phrag dog nga rgyal 'byung *//",
    "NG0494:160": "de yi ngang las gti mug ma rig 'byung *//",
    "NG0494:161": "ma rig pa las bag chags sna tshogs bsags //",
    "NG0494:162": "bag chags mthu rtas snod bcud 'dres //",
    "NG0494:163": "snod bcud 'dres pas lus kyis tshul //",
    "NG0494:164": "lus kyi bag chags kun la goms //",
    "NG0494:165": "btang snyoms mun pas kun tu bcad //",
    "NG0494:166": "der 'dzin dmigs pa kun gyis bslad //",
    "NG0494:167": "rig pa'i ye shes rdo rje kun gyis brid //",
    "NG0494:168": "bag chags rjes 'breng kun gyis bsdus //",
    "NG0494:169": "rnam par rtog pa'i rgyun mas khyer //",
    "NG0494:170": "rang byung ye shes de ru bsgribs //",
    "NG0494:171": "zhes gsungs so //",
    "NG0494:172": "rin po che mig sel gyi rgyud las //",
    "NG0494:173": "'khrul pa 'byung ba'i le'u ste lnga pa'o ///",
    "NG0494:174": "/ 'khrul pa lam du ji ltar bslang *//",
    "NG0494:175": "rig pa'i rgyal pos gsungs pa //",
    "NG0494:176": "ji bzhin 'khor rnams nga la nyon //",
    "NG0494:177": "'dod @#//",
    "NG0494:178": "chags byang chub lam du bslang *//",
    "NG0494:179": "zhe sdang byang chub lam du bslang *//",
    "NG0494:180": "phrag dog byang chub lam du bslang *//",
    "NG0494:181": "nga rgyal byang chub lam du bslang *//",
    "NG0494:182": "gti mug byang chub lam du bslang *//",
    "NG0494:183": "sems ni sprul pa lam du bslang *//",
    "NG0494:184": "rig pa ye shes lam du bslang *//",
    "NG0494:185": "chos sku skye med lam du bslang *//",
    "NG0494:186": "zhes gsungs so //",
    "NG0494:187": "rin po che mig sel gyi rgyud las //",
    "NG0494:188": "'khrul pa lam du bslang ba'i le'u ste drug pa'o ///",
    "NG0494:189": "/ 'khrul ba zhig na chos rnams ji ltar 'gyur //",
    "NG0494:190": "zhus pas //",
    "NG0494:191": "rig pa'i rgyal pos bstan du gsol //",
    "NG0494:192": "rig pa'i rgyal pos bka' stsal pa //",
    "NG0494:193": "ji bzhin 'khor rnams nga la nyon //",
    "NG0494:194": "'khrul ba zhig na chos rnams thams cad brdzun du shes par bya //",
    "NG0494:195": "rgyu bsod nams la re na rang byung ye shes brdzun //",
    "NG0494:196": "ngo gang gzhan du gyur na chos nyid kyi brdzun //",
    "NG0494:197": "chos sku gzhan nas re na rang byung ye shes brdzun //",
    "NG0494:198": "'das pa'i rjes su brang na sangs rgyas brdzun //",
    "NG0494:199": "ma 'ongs sngon du su+u na smon lam brdzun //",
    "NG0494:200": "da ltar ngo yis 'dzin na sems nyid brdzun //",
    "NG0494:201": "brdzun pa'i mtshan nyid shes na bden pa'i don //",
    "NG0494:202": "rin po che mig sel gyi rgyud las //",
    "NG0494:203": "chos rnams brdzun pa'i le'u ste bdun pa'o ///",
    "NG0494:204": "/ ye shes ngo yis ji ltar bzung *//",
    "NG0494:205": "zhus pas //",
    "NG0494:206": "rig pa'i rgyal pos gsungs pa //",
    "NG0494:207": "ji bzhin 'khor rnams nga la nyon //",
    "NG0494:208": "ma rtsigs pa'i gzhal yas khang na //",
    "NG0494:209": "rig pa wal po rjes meda'adu 'bral med par gnas //",
    "NG0494:210": "kun tu bzang po dogs pa med pa'i klong na //",
    "NG0494:211": "rang shes rig gi rgyal po rdo rje rang 'khrungs su gnas pa //",
    "NG0494:212": "sna tshogs skye ba med pa'i klong na //",
    "NG0494:213": "'gag pa med pa'i shes pa ngos gzung med par gnas pa //",
    "NG0494:214": "kun gzhi nam mkha' lta bu la //",
    "NG0494:215": "ye shes gsal ba glog lta bur gnas pa'o //",
    "NG0494:216": "rin po che mig sel gyi rgyud las //",
    "NG0494:217": "ye shes ngos gzung ba'i le'u ste brgyad pa'o ///",
    "NG0494:218": "/ ye shes 'byung 'jug ji ltar lags //",
    "NG0494:219": "zhes zhus pas //",
    "NG0494:220": "rig pa'i rgyal po nyid kyis gsungs pa //",
    "NG0494:221": "ji bzhin 'khor rnams nga la nyon //",
    "NG0494:222": "sna tshogs 'dzin pa sems kyi 'byung 'jug yin //",
    "NG0494:223": "gzung 'dzin gnyis su 'dzin pa ye shes 'byung 'jug yin //",
    "NG0494:224": "ye shes ngang la rol pa kun bzang 'byung 'jug yin //",
    "NG0494:225": "zhes gsungs so //",
    "NG0494:226": "rin po che mig sel gyi rgyud las //",
    "NG0494:227": "ye shes rtsal bstan pa'i le'u ste dgu pa'o ///",
    "NG0494:228": "/ lta sgom spyod pa'i mtshan nyid ji ltar lags //",
    "NG0494:229": "zhes zhus pas //",
    "NG0494:230": "rig pa'i rgyal pos bka' stsal pa //",
    "NG0494:231": "ji bzhin 'khor rnams nga la nyon //",
    "NG0494:232": "bde stong byang chub ma yin gsal ba'i ngang la sdod //",
    "NG0494:233": "thun sgom 'dzin phur ma yin rang grol 'dzin med ngang la sdod //",
    "NG0494:234": "tshul chos spa lo ma yin rang byung 'dzin med ngang la sdod //",
    "NG0494:235": "re dogs yid smon ma yin gzhi smin yid ches kyi ngang la sdod //",
    "NG0494:236": "ces gsungs so //",
    "NG0494:237": "rin po che mig sel gyi rgyud las //",
    "NG0494:238": "lta sgom gyi le'u ste @#//",
    "NG0494:239": "bcu pa'o ///",
    "NG0494:240": "/ chos nyid yo lang ji ltar lags //",
    "NG0494:241": "rig pa'i rgyal pos bstan du gsol //",
    "NG0494:242": "zhes zhus pas //",
    "NG0494:243": "rig pa'i rgyal pos gsungs pa //",
    "NG0494:244": "ji bzhin 'khor rnams nga la nyon //",
    "NG0494:245": "srid pa chos nyid kyi yo lang yin //",
    "NG0494:246": "sems can gzung 'dzin gyi yo lang yin //",
    "NG0494:247": "rnam rtog ye shes kyi yo lang yin //",
    "NG0494:248": "sems nyid skye med kyi yo lang yin //",
    "NG0494:249": "yo lang ngo bo ji ltar lags //",
    "NG0494:250": "rig pa'i rgyal pos bka' stsal pa //",
    "NG0494:251": "ji bzhin 'khor rnams nga la nyon //",
    "NG0494:252": "chos can ngo bo sgyu ma yin //",
    "NG0494:253": "chos nyid ngo bo mi rtog yin //",
    "NG0494:254": "rnam rtog ngo bo stong pa yin //",
    "NG0494:255": "sangs rgyas ngo bo sems nyid yin //",
    "NG0494:256": "zhes gsungs so //",
    "NG0494:257": "rin po che mig sel gyi rgyud las //",
    "NG0494:258": "yo lang ngo bo bstan pa'i le'u ste bcu gcig pa'o ///",
    "NG0494:259": "// sems kyi rtsa ba gang la thug / rig pa'i rgyal pos bstan du gsol //",
    "NG0494:260": "rig pa'i rgyal pos gsungs pa //",
    "NG0494:261": "ji bzhin 'khor rnams nga la nyon //",
    "NG0494:262": "sems kyi rtsa ba rig pa la thug / lus",
    "NG0494:263": "kyi rtsa ba ye shes la thug / chos nyid",
    "NG0494:264": "kyi rtsa ba yul la thug / kun tu bzang",
    "NG0494:265": "po'i rtsa ba sems nyid la thug / ces gsungs",
    "NG0494:266": "so // rin po che mig sel gyi rgyud las //",
    "NG0494:267": "thug pa'i rtsa ba'i le'u ste bcu gnyis pa'o ///",
    "NG0494:268": "/ chos nyid ma bu ji ltar lags //",
    "NG0494:269": "rig pa'i rgyal pos gsungs pa //",
    "NG0494:270": "ji bzhin 'khor rnams nga la nyon //",
    "NG0494:271": "ma bskul kun tu snang ba byang chus kyi sems yin //",
    "NG0494:272": "ma byas rang byung gi ye shes yin //",
    "NG0494:273": "ma skyes rang byung sku ni kun tu bzang po yin //",
    "NG0494:274": "ma skyed kun la khyab pa chos kyi dbyings yin //",
    "NG0494:275": "ma rtsigs gnas ni rdo rje'i gdan drung yin //",
    "NG0494:276": "tur po'i mtshan nyid blo bur ba yin //",
    "NG0494:277": "wal pa'i mtshan nyid rjes med po //",
    "NG0494:278": "tol po'i mtshan nyid stong gang la //",
    "NG0494:279": "sal ba'i mtshan nyid mkha' gsal btang *//",
    "NG0494:280": "sangs po'i mtshan nyid dngos po med //",
    "NG0494:281": "chos nyid ma yi rtsal yin no //",
    "NG0494:282": "zhes gsungs so //",
    "NG0494:283": "rin po che mig sel gyi rgyud las //",
    "NG0494:284": "ma bu rtsal gyi le'u ste bcu gsum pa'o ///",
    "NG0494:285": "/ lta sgom go stangs ji ltar lags //",
    "NG0494:286": "rig pa'i rgyal pos bstan du gsol //",
    "NG0494:287": "ji bzhin 'khor rnams nga la nyon //",
    "NG0494:288": "stong pa ye shes ngang du shar bas lta bar",
    "NG0494:289": "go / ye shes rgyud chad med par rtogs pas",
    "NG0494:290": "thun 'dzin med pa'i bsgom par go / shes rig",
    "NG0494:291": "rgyal po'i 'dzin pa med par cir yang 'chang ba'i",
    "NG0494:292": "spyod pa go / rgyu dang 'bras bu cig tu",
    "NG0494:293": "rtogs pas lhun gyis grub pa'i 'bras bur go /",
    "NG0494:294": "ngo bo gcig la rtags snang sna tshogs byung bas",
    "NG0494:295": "mi nub rgyal mtshan rtse ru go / thams cad",
    "NG0494:296": "dbye bsal med pas dbyings kyi mu ru go /",
    "NG0494:297": "zhes gsungs so // rin po che mig sel gyi rgyud las //",
    "NG0494:298": "go stangs kyi le'u ste bcu bzhi pa'o ///",
    "NG0494:299": "/ lta sgom ldem dgongs ji ltar lags //",
    "NG0494:300": "rig pa'i rgyal pos bstan du gsol //",
    "NG0494:301": "rig pa'i rgyal pos gsungs pa //",
    "NG0494:302": "ji bzhin 'khor rnams nga la nyon //",
    "NG0494:303": "'jug @#//",
    "NG0494:304": "pa bas kyang btag pa nye //",
    "NG0494:305": "blta ba bas kyang shes pa che //",
    "NG0494:306": "bsgom pa bas kyang yengs pa gsal //",
    "NG0494:307": "spyad pa bas kyang bor ba btsun //",
    "NG0494:308": "bsgrubs pa bas kyang bzhag pa sman //",
    "NG0494:309": "mchod pa bas kyang zos pa gnyes //",
    "NG0494:310": "gso pa bas kyang bsad pa sla /",
    "NG0494:311": "zhes gsungs so //",
    "NG0494:312": "rin po che mig sel gyi rgyud las //",
    "NG0494:313": "ldob dgongs kyi le'u ste bco lnga pa'o //",
    "NG0494:314": "rnal 'byor khams rnams ji ltar gso //",
    "NG0494:315": "rig pa'i rgyal po brtan du gsol //",
    "NG0494:316": "rig pa'i rgyal po gsungs pa //",
    "NG0494:317": "ji bzhin 'khor rnams nga la ston //",
    "NG0494:318": "me dang nyi ma sku nye bcud kyis rdung rnams gso //",
    "NG0494:319": "'chag bran gtan snyan khrus kyis 'khrul pa gso //",
    "NG0494:320": "ri rtso las dang 'khongs kyi bad kan gso //",
    "NG0494:321": "dad pa brtson 'grus blo ye shes gso //",
    "NG0494:322": "sgom bsgrub snying po grogs kyi tsho ba gso //",
    "NG0494:323": "'tsho spyad kun la mkhas pa rnal 'byor chen po yin //",
    "NG0494:324": "zhes gsungs so //",
    "NG0494:325": "rin po che mig sel gyi rgyud las /",
    "NG0494:326": "khos gso ba'i le'u ste bcu drug pa'o //",
    "NG0494:327": "snying po'i mtshan nyid ji ltar lags //",
    "NG0494:328": "rig pa'i rgyal pos bstan du gsol //",
    "NG0494:329": "rig pa'i rgyal pos gsungs pa //",
    "NG0494:330": "ji bzhin 'khor rnams nga la nyon //",
    "NG0494:331": "sa'i snying po rin chen rtse shing phyi 'bru bcud //",
    "NG0494:332": "nang sems can mi gsang ba'i bcud //",
    "NG0494:333": "chu'i snying po lan tshwa zla ba khrag / me'i snying po nyi ma sprin dang drod //",
    "NG0494:334": "rlung gi snying po sgra dang dbugs //",
    "NG0494:335": "'byung ba'i snying po nam mkha' tshon dus //",
    "NG0494:336": "chos nyid kyi snying po snang ba skyen dang sems //",
    "NG0494:337": "sems kyi snying po ye shes sems nyid //",
    "NG0494:338": "mi mngon pa'i dbyings la'o //",
    "NG0494:339": "zhes gsungs so //",
    "NG0494:340": "rin po che mig sel gyi rgyud las //",
    "NG0494:341": "snying po'i le'u ste bcu bdun pa'o ///",
    "NG0494:342": "/ med pa'i gnyis med ji ltar lags //",
    "NG0494:343": "rig pa'i rgyal pos bstan du gsol //",
    "NG0494:344": "ji bzhin 'khor rnams nga la nyon //",
    "NG0494:345": "gdod nas ngang gis dag pas dri ma med //",
    "NG0494:346": "snying po ngang gis gsal bas thogs pa med //",
    "NG0494:347": "sems nyid ngos bzung med pas chos kyi rnam pa med //",
    "NG0494:348": "sems la skye shi med pas chos kyi rnam pa med //",
    "NG0494:349": "sems la skye shi med pas 'chi 'pho'i rnam pa med //",
    "NG0494:350": "'gro drug sdug bsngal ye shes yin pas 'khor ba med //",
    "NG0494:351": "ye shes rang la shar bas nyin mtshan med //",
    "NG0494:352": "ye shes nyid las gsal bas sangs rgyas med //",
    "NG0494:353": "ces gsungs so //",
    "NG0494:354": "rin po che mig sel gyi rgyud las //",
    "NG0494:355": "gnyis med kyi le'u ste bco brgyad pa'o ///",
    "NG0494:356": "/ che ba'i yon tan ji ltar lags //",
    "NG0494:357": "rig pa'i rgyal pos bstan du gsol //",
    "NG0494:358": "rig pa'i rgyal pos gsungs pa //",
    "NG0494:359": "ji bzhin 'khor rnams nga la nyon //",
    "NG0494:360": "rkang pa med par mgyogs pa chu lta bu //",
    "NG0494:361": "phyin pa med par gsal ba sgron me lta bu //",
    "NG0494:362": "gsal la 'dzin pa chu nang gi gza' skar lta bu //",
    "NG0494:363": "gzugs brnyan lta bu'o //",
    "NG0494:364": "mgyogs la mi gnas pa bar snang gi glog lta bu //",
    "NG0494:365": "gsal la gzhan la mi ltos pa nam mkha'i nyi ma lta @#//",
    "NG0494:366": "bu //",
    "NG0494:367": "spyod la ma chags pa rgya mtsho'i nya lta bu //",
    "NG0494:368": "reg bya med pa'i bde ba skyes bu bya ba btang ba lta bu //",
    "NG0494:369": "rig pa ma zhen pa me long gi ngos la nyi shar ba lta bu //",
    "NG0494:370": "dbyibs med par khyab pa nam mkha' lta bu //",
    "NG0494:371": "bde ba la brjod du med pa gzhon nu ma'i bde ba'i 'dod chags lta bu //",
    "NG0494:372": "byas pa med par grub pa lha'i dbang po brgya byin lta bu //",
    "NG0494:373": "rten med pa'i rtag pa rin po che lta bu //",
    "NG0494:374": "zhes gsungs so //",
    "NG0494:375": "rin po che mig sel gyi rgyud las //",
    "NG0494:376": "che ba'i yon tan gyi le'u ste bcu dgu pa'o ///",
    "NG0494:377": "/ rig pa'i rdzogs lugs ji ltar lags //",
    "NG0494:378": "rig pa'i rgyal pos bstan du gsol //",
    "NG0494:379": "rig pa'i rgyal po nyid kyis gsungs pa //",
    "NG0494:380": "rig pa cir yang snang bas thig ler rdzogs //",
    "NG0494:381": "don dam bskal par mi gtong ting 'dzin rdzogs //",
    "NG0494:382": "rdzogs pa'i don la mi 'da' dam tshig rdzogs //",
    "NG0494:383": "rig pa 'gag pa med pas ye shes rdzogs //",
    "NG0494:384": "ye shes 'gyur ba med pas 'bras bu rdzogs //",
    "NG0494:385": "'khrul pa rtsad gcad bya ba gtan pas gdams ngag rdzogs //",
    "NG0494:386": "dbyings la skyed bri med pas chos sku rdzogs //",
    "NG0494:387": "zhes gsungs so //",
    "NG0494:388": "rin po che mig sel gyi rgyud las //",
    "NG0494:389": "rig pa rdzogs lugs kyi le'u ste nyi shu pa'o //    // sku lnga'i don rnam ji ltar lags //",
    "NG0494:390": "rig pa'i rgyal pos bstan du gsol //",
    "NG0494:391": "rig pa'i rgyal po nyid kyis gsungs pa //",
    "NG0494:392": "ji bzhin 'khor rnams nga la nyon //",
    "NG0494:393": "dag pa'i don ldan chos kyi sku //",
    "NG0494:394": "rang rig bde ba rdzogs pa'i sku //",
    "NG0494:395": "thugs rje rang snang sprul pa'i sku //",
    "NG0494:396": "ngau bo rang snang sprul pa'i sku //",
    "NG0494:397": "snang dang mi snang gnyis su med //",
    "NG0494:398": "nam mkha' lta bur mnyam pa nyid //",
    "NG0494:399": "thams cad rdzogs pas 'bras bu dbyings su bstan //",
    "NG0494:400": "ces gsungs so //",
    "NG0494:401": "rin po che mig sel gyi rgyud las //",
    "NG0494:402": "sku lnga bstan pa'i le'u ste nyer gcig pa'o ///",
    "NG0494:403": "/ mnyam pa'i mtshan nyid ji ltar lags //",
    "NG0494:404": "gsang ba'i bdag pos bstan du gsol //",
    "NG0494:405": "rig pa'i rgya pos gsungs pa //",
    "NG0494:406": "ji bzhin 'khor rnams nga la nyon //",
    "NG0494:407": "don mi gsal bar mu ge bying rmugs nyams //",
    "NG0494:408": "thor la 'dzin pa rgod 'phro g.yel ba'i nyams //",
    "NG0494:409": "g.yo rtog med pa mnyam bzhag bun ne long nge sgyu ma rjes thob nyams //",
    "NG0494:410": "zhor skye zhor 'gag rig pa'i nyams //",
    "NG0494:411": "phyag le phyad de stong pa'i nyams //",
    "NG0494:412": "gsal la dngas pa 'od gsal nyams //",
    "NG0494:413": "rang gsal 'dzin med bying rmugs med pa'i nyams //",
    "NG0494:414": "gsal khyab myur mgyogs ye shes ngang gi nyams //",
    "NG0494:415": "zhes gsungs so //",
    "NG0494:416": "rin po che mig sel gyi rgyud las //",
    "NG0494:417": "nyams bstan pa'i le'u ste nyer gnyis pa'o ///",
    "NG0494:418": "/ rtags dang bdud kyi spyod yul ji ltar lags //",
    "NG0494:419": "rig pa'i rgyal pos bstan du gsol //",
    "NG0494:420": "rig pa'i rgyal pos gsungs pa //",
    "NG0494:421": "ji bzhin 'khor rnams nga la nyon //",
    "NG0494:422": "'khor ba'i chos la skyo ba dang */",
    "NG0494:423": "snying rje phyogs nod skye ba dang *//",
    "NG0494:424": "dbugs che 'byin pa'i snga btags yin //",
    "NG0494:425": "lus @#//",
    "NG0494:426": "la srog chags mi 'chags dang *//",
    "NG0494:427": "dud 'gro byams shing chags pa med //",
    "NG0494:428": "phyir mi ldog pa'i snga rtags yin //",
    "NG0494:429": "bdud kyi spyod yul ci ston kyang *//",
    "NG0494:430": "bzang po'i gzugs la chags mi bya //",
    "NG0494:431": "'jigs pa'i gzugs la skrag mi bya //",
    "NG0494:432": "bla ma rnams la gsol ba thob //",
    "NG0494:433": "dur khrod dbyings su phyin pa dang *//",
    "NG0494:434": "nyam nga bag tsam byung ba rnams //",
    "NG0494:435": "thams cad sangs rgyas rdzu 'phrul yin //",
    "NG0494:436": "zhes gsungs so //",
    "NG0494:437": "rin po che mig sel gyi rgyud las //",
    "NG0494:438": "rtags dang bdud kyi le'u ste nyer gsum pa'o ///",
    "NG0494:439": "/ gtad rgya sbas thabs ji ltar lags //",
    "NG0494:440": "rig pa'i rgyal pos bstan du gsol //",
    "NG0494:441": "rig pa'i rgyal pos gsungs pa //",
    "NG0494:442": "ji bzhin 'khor rnams nga la nyon //",
    "NG0494:443": "kun tu bzang po'i thugs kyi yang zhun 'di //",
    "NG0494:444": "kun rig rnam pa snang mdzad thugs kyi dkyil du gtad //",
    "NG0494:445": "rnam par snang mdzad thugs kyi yang zhun 'di //",
    "NG0494:446": "rdo rje sems dpa' thugs kyi dkyil du gtad //",
    "NG0494:447": "rdo rje sems dpa' thugs kyi yang zhun 'di //",
    "NG0494:448": "dga' rab rdo rje thugs kyi dkyil du gtad //",
    "NG0494:449": "dga' rab rdo rje thugs kyi yang zhun 'di //",
    "NG0494:450": "'jam dpal bshes gnyen thugs kyi dkyil du gtad //",
    "NG0494:451": "'jam dpal bshes gnyen thugs kyi yang zhun 'di //",
    "NG0494:452": "shri sing ha'i thugs kyi dkyil du gtad //",
    "NG0494:453": "shri sing ha'i thugs kyi yang zhun 'di //",
    "NG0494:454": "bi ma la mi tra thugs kyi dkyil du gtad //",
    "NG0494:455": "gtad pa'i rgya dang ldan par gyis //",
    "NG0494:456": "gtad sa med na gzhung dang 'thun pa'i sa gter spos //",
    "NG0494:457": "de yan chod ni tshig gi rgyud dang snyan brgyud",
    "NG0494:458": "do / / da ni don gyi rgyud sba thabs",
    "NG0494:459": "so // byang chub sems kyi rdzong la thig le nyag gcig gter sba ba dang *//",
    "NG0494:460": "thig le nyag gcig gi rtsal la kun tu bzang po rol pa'i gter sba ba dang *//",
    "NG0494:461": "yid kyi rnam par shes pa'i rdzong la rang byung ye shes kyi gter sba ba dang *//",
    "NG0494:462": "dbyings kyi mu la chos nyid kyi gter sba'o //",
    "NG0494:463": "zhes gsungs so //",
    "NG0494:464": "rin po che mig sel gyi rgyud las //",
    "NG0494:465": "gtad rgya bstan pa'i le'u ste nyer bzhi pa'o ///",
    "NG0494:466": "/ de bzhin gshegs pa thams cad kyi sku gsung thugs su brgyud pa //",
    "NG0494:467": "rin po che dgos 'dod 'byung ba'i rgyun gyi sgron",
    "NG0494:468": "ma rin po che mig sel zhes bya ba'i rgyud"
}