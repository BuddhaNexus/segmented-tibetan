{
    "T02TD3396E:58a-0": "@58a # // rgya gar skad du /",
    "T02TD3396E:58a-1": "badzra b'a r'a h'i s'a dha nam /",
    "T02TD3396E:58a-2": "bod skad du /",
    "T02TD3396E:58a-3": "rdo rje phag mo'i sgrub thabs /",
    "T02TD3396E:58a-4": "rdo rje phag mo la phyag 'tshal lo //",
    "T02TD3396E:58b-0": "lte ba'i @58b dbus su gru gsum me'i dkyil 'khor ro //",
    "T02TD3396E:58b-1": "de'i dbus su padma dmar po 'dab ma brgyad pa'o //",
    "T02TD3396E:58b-2": "de'i steng du hr'i ham gnyis 'jig pa'i dus kyi me lta bu gsal bzhin pa'o //",
    "T02TD3396E:58b-3": "de yongs su gyur pa las bdag nyid bcom ldan 'das ma rdo rje phag mo chen mo mdog dmar mo phyag gnyis pa g-yas na rdo rje g-yon na thod pa dang kha tv'am ga / yi dags kyi gdan gyi steng du g-yon brkyang bas gnas pa /",
    "T02TD3396E:58b-4": "skra kham pa gyen du 'greng zhing 'bar ba /",
    "T02TD3396E:58b-5": "thod pa'i phreng ba'i dbu rgyan can /",
    "T02TD3396E:58b-6": "stag gi pags pa'i sham thabs dang ldan pa /",
    "T02TD3396E:58b-7": "mgo bo'i phreng ba dang me tog gi phreng bas brgyan pa /",
    "T02TD3396E:58b-8": "zhal gcig pa /",
    "T02TD3396E:58b-9": "spyan gsum pa'o //",
    "T02TD3396E:58b-10": "de ltar rang gi sems brtan par byas shing bsgom par bya'o //",
    "T02TD3396E:58b-11": "de nyid kyi rnal 'byor pas sngags bzlas par bya ste /",
    "T02TD3396E:58b-12": "aom badzra b'a r'a h'i /",
    "T02TD3396E:58b-13": "a'a be sha ya /",
    "T02TD3396E:58b-14": "a'a be sha ya /",
    "T02TD3396E:58b-15": "sarba dzva r'a na hr'i:sv'a h'a /",
    "T02TD3396E:58b-16": "aom hr'i:h'um ha:sv'ah'a /",
    "T02TD3396E:58b-17": "rtag tu bzlas par bya'o //",
    "T02TD3396E:58b-18": "mdor bsdus pa'i phag mo'i sgrub thabs rdzogs so //",
    "T02TD3396E:58b-19": "pandi ta don yod rdo rje dang /",
    "T02TD3396E:58b-20": "khams pa lo ts'a ba dge slong ba ris bsgyur cing zhus so //"
}