{
    "T02TD1808E:118b-0": "@118b */ dpal gsang ba 'dus pa'i rdzogs rim mthar phyin pa bzhugs /",
    "T02TD1808E:118b-2": "# // bcom ldan 'das gsung gi dbang phyug 'jam dpal ye shes sems dpa' la phyag 'tshal lo //",
    "T02TD1808E:118b-3": "ji srid ya ral ha'i bar //",
    "T02TD1808E:118b-4": "ka kha gha mtha' na dza'i mtha' //",
    "T02TD1808E:118b-5": "da dha'i mtha' dang ma mthar bcas //",
    "T02TD1808E:118b-6": "de de'i rtsa ba yi ge gsum //",
    "T02TD1808E:118b-7": "zhes gsungs pas ni rgyud khyad par du gyur par ston te /",
    "T02TD1808E:118b-8": "de la ya'i mtha' can ni aa dva ya bi dz'a ya zhes pa ste gnyis su med pa rnam par rgyal ba'o //",
    "T02TD1808E:118b-9": "ra'i mtha' can ni badzra shi kha ra te rdo rje rtse mo'o //",
    "T02TD1808E:118b-10": "la'i mtha' can ni badzra m'a la ste rdo rje phreng ba'o //",
    "T02TD1808E:118b-11": "ha'i mtha' can ni aa sa da ra gu ha ste thun mong ma yin pa'i gsang ba'o //",
    "T02TD1808E:118b-12": "ka'i mtha' can ni sarba de ba mi la ka ste lha thams cad 'dus pa'o //",
    "T02TD1808E:118b-13": "kha'i mtha' can ni badzra mu kha ste rdo rje'i sgo'o //",
    "T02TD1808E:118b-14": "gha'i mtha' can ni bi na ya aa mo gha ste 'dul ba'i don yod pa'o //",
    "T02TD1808E:118b-15": "na'i mtha' can ni sandhi by'a ka ra na ste dgongs pas lung ston pa'o //",
    "T02TD1808E:118b-16": "dza'i mtha' can ni tva tta sa ha dza ste de nyid lhan cig skyes pa'o //",
    "T02TD1808E:118b-17": "da'i mtha' can ni ka wa tstshe da ste rtog pa gcod pa'o //",
    "T02TD1808E:118b-18": "dha'i mtha' ni a'a di buddha ste dang po'i sangs rgyas so //",
    "T02TD1808E:118b-19": "sa'i mtha' can ni sarba sa mya ka ga ma ste thams cad yang dag par 'gro ba'o //",
    "T02TD1808E:118b-20": "de dag ni rnal 'byor chen po'i rgyud las rtsa ba'i rgyud 'ba' zhig ste /",
    "T02TD1808E:118b-21": "spyir rnal 'byor chen po'i rgyud yi ge sum cu rtsa gsum gyi mtha' can stong phrag sum cu rtsa gsum du nges so //",
    "T02TD1808E:118b-22": "de nas de dag thams cad kyi rtsa bar gyur pa ni sa ma dza ste 'dus pa'o //",
    "T02TD1808E:118b-23": "de'i phyir /",
    "T02TD1808E:118b-24": "thub pa chen pos chos phung po //",
    "T02TD1808E:118b-25": "brgyad khri bzhi stong gsungs pa las //",
    "T02TD1808E:118b-26": "dpal ldan 'dus 'di snod yin te //",
    "T02TD1808E:118b-27": "de bas 'di ni rgyud kyi rtse //",
    "T02TD1808E:118b-28": "zhes gsungs so //",
    "T02TD1808E:118b-29": "re zhig de ni yi ge'i don to //",
    "T02TD1808E:118b-30": "da ni spyi'i don bshad pa /",
    "T02TD1808E:118b-31": "ya'i sgra las drangs na ba spu ste rlung ngo //",
    "T02TD1808E:118b-32": "ra ra gi ni'am r'a ga ta ste me'am chags pa'o //",
    "T02TD1808E:118b-33": "la la ti ste sa'i khams 'byung ba rnams kyi rten byad cing 'dzin pa'o //",
    "T02TD1808E:118b-34": "ba bindu ste chu'i khams so //",
    "T02TD1808E:118b-35": "ha aa na ha ta ste /",
    "T02TD1808E:118b-36": "mi shigs pa'i kun rdzob byang chub kyi sems so //",
    "T02TD1808E:118b-37": "ka ka p'a la ste bde ba skyong ba'o //",
    "T02TD1808E:119a-0": "@119a * // kha kha ga na ste nam mkha' ltar tha mal pa'i rtog pas stong pa'o //",
    "T02TD1808E:119a-1": "de yang ji skad du //",
    "T02TD1808E:119a-2": "sra bas sa yi khams yin te //",
    "T02TD1808E:119a-3": "zhu bas chu yi khams su 'dod //",
    "T02TD1808E:119a-4": "dro bas me yi khams yin te //",
    "T02TD1808E:119a-5": "rgyu bas rlung du rab tu grags //",
    "T02TD1808E:119a-6": "mi shigs thig ler gsungs pa ste //",
    "T02TD1808E:119a-7": "bde ba nam mkha'i khams yin no //",
    "T02TD1808E:119a-8": "zhes gsungs pa dang /",
    "T02TD1808E:119a-9": "yang /",
    "T02TD1808E:119a-10": "reg pa las ni lha mo spyan //",
    "T02TD1808E:119a-11": "dro ba gos dkar mo zhes bya //",
    "T02TD1808E:119a-12": "chu ni m'a ma k'i nyid do //",
    "T02TD1808E:119a-13": "sgrol ma rlung du rab tu bsgrags //",
    "T02TD1808E:119a-14": "bde bas rdo rje dbyings phyug ma //",
    "T02TD1808E:119a-15": "thig le bdun snang bde skyong ma //",
    "T02TD1808E:119a-16": "zhes so //",
    "T02TD1808E:119a-17": "gha aa pra ti ga ste thogs pa med pa'i bde ba chen po myong ba'o //",
    "T02TD1808E:119a-18": "de yang /",
    "T02TD1808E:119a-19": "bde chen bde ba chen po ni //",
    "T02TD1808E:119a-20": "skad cig tsam du myong bas na //",
    "T02TD1808E:119a-21": "'phral du yid ches byed pa ste //",
    "T02TD1808E:119a-22": "log rtog ma lus mtha' dag 'gog / ces pa'o //",
    "T02TD1808E:119a-23": "na ni she ta ste rtog pa tha mal rnams 'gags pa'o //",
    "T02TD1808E:119a-24": "de yang ;",
    "T02TD1808E:119a-25": "dngos dang dngos med log rtog dag / bkag nas rnam par mi rtog pas //",
    "T02TD1808E:119a-26": "bskal pa stong phrag du mar yang //",
    "T02TD1808E:119a-27": "gnas nas ye shes sbyor bar byed //",
    "T02TD1808E:119a-28": "ces so //",
    "T02TD1808E:119a-29": "dza dza na ma ste /",
    "T02TD1808E:119a-30": "gnyis su med pa'i ye shes gong nas gong du khyad par can du 'gro ba'o //",
    "T02TD1808E:119a-31": "de yang /",
    "T02TD1808E:119a-32": "cung zad cung zad goms byas pas //",
    "T02TD1808E:119a-33": "gong nas gong du khyad par 'gro //",
    "T02TD1808E:119a-34": "mthar ni mi rtog ting 'dzin dag / lhun gyis grub pa thob par 'gyur //",
    "T02TD1808E:119a-35": "zhes so //",
    "T02TD1808E:119a-36": "da da da ste thun mong dang mchog gi dngos grub ster ba'i phyir ro //",
    "T02TD1808E:119a-37": "de yang /",
    "T02TD1808E:119a-38": "mi rtog ting 'dzin la gnas na //",
    "T02TD1808E:119a-39": "dpa' bo dang ni dpa' mo rnams //",
    "T02TD1808E:119a-40": "ring na bzhugs kyang gzigs 'gyur te /",
    "T02TD1808E:119a-41": "don kun grub par byed pa'o //",
    "T02TD1808E:119a-42": "zhes so //",
    "T02TD1808E:119a-43": "dha dha ra ste byang chub kyi sems gzungs nyid du zin pa'o //",
    "T02TD1808E:119a-44": "de yang /",
    "T02TD1808E:119a-45": "dga' dang dga' bral dag gi dbus //",
    "T02TD1808E:119a-46": "mtshan nyid dmigs pa brtan byas pas //",
    "T02TD1808E:119a-47": "thun nam zla phyed zla ba lo //",
    "T02TD1808E:119a-48": "bskal par ye shes che la sbyor //",
    "T02TD1808E:119a-49": "zhes so //",
    "T02TD1808E:119a-50": "ma ma no ha ra ste kun du rtog pa yid kyi gnas 'phrog pa'o //",
    "T02TD1808E:119a-51": "de yang /",
    "T02TD1808E:119a-52": "mi rtog pa yi ting 'dzin gyis //",
    "T02TD1808E:119a-53": "sgrib pa lnga spangs lhun grub pa'i //",
    "T02TD1808E:119a-54": "bde pa chen po mngon byas nas //",
    "T02TD1808E:119a-55": "stobs sogs yon tan rnams kyis brgyan //",
    "T02TD1808E:119a-56": "zhes so //",
    "T02TD1808E:119b-0": "yang sbas pa'i don du @119b bshad pa la /",
    "T02TD1808E:119b-1": "ya ya ba ta na ste gzung 'dzin spangs pa'i byang chub kyi sems dang po'i ye shes skye zhing mched pa'o //",
    "T02TD1808E:119b-2": "de yang /",
    "T02TD1808E:119b-3": "ston ka'i sprin med nam mkha' la //",
    "T02TD1808E:119b-4": "zla ba'i 'od zer kun gsal ltar //",
    "T02TD1808E:119b-5": "gzung 'dzin spangs pa'i ye shes ni //",
    "T02TD1808E:119b-6": "bdag gzhan bcas snang gsal byed pa'o //",
    "T02TD1808E:119b-7": "zhes so //",
    "T02TD1808E:119b-8": "ra r'a ga ste ye shes de nyid khyad par 'gyur ba'i chags pa chen por rang bzhin gzung 'dzin gnyis med pa'i ye shes byang chub kyi sems kun du bzang po gnyis pa'o //",
    "T02TD1808E:119b-9": "de yang /",
    "T02TD1808E:119b-10": "ston ka'i sprin med nam mkha' la //",
    "T02TD1808E:119b-11": "nyi ma'i 'od zer shar ba ltar //",
    "T02TD1808E:119b-12": "thabs kyi ye shes gnyis pa ni //",
    "T02TD1808E:119b-13": "don dang sems can bcas snang byed //",
    "T02TD1808E:119b-14": "ces so //",
    "T02TD1808E:119b-15": "la la ti ste gzung ba dang 'dzin pa gnyis spangs pa'i ye shes len cing gzung 'dzin gyi rnam par rtog pa'i sgo 'gags shing nam mkha' ltar ram mun pa ltar mi rtog dngos po'i snang ba rnams nub pa'o //",
    "T02TD1808E:119b-16": "de yang ji skad du /",
    "T02TD1808E:119b-17": "sprin med mkha' dang mun lta bu'i //",
    "T02TD1808E:119b-18": "snang med ye shes goms byas pas //",
    "T02TD1808E:119b-19": "rang rig tsam las grub pa yis //",
    "T02TD1808E:119b-20": "sgyu ma'i lus ni len par byed //",
    "T02TD1808E:119b-21": "ces so //",
    "T02TD1808E:119b-22": "ha aa na ha ta ste mi shigs pa'i ye shes de nyid kyis yid kyi lus kyi rang bzhin 'byung ba'o //",
    "T02TD1808E:119b-23": "de yang ;",
    "T02TD1808E:119b-24": "rang rig tsam du 'od gsal ba //",
    "T02TD1808E:119b-25": "rlung dang ldan pa'i rnam shes kyis //",
    "T02TD1808E:119b-26": "chu zla 'dra bar gzugs med pa'i //",
    "T02TD1808E:119b-27": "chags med lus ni 'grub par 'gyur //",
    "T02TD1808E:119b-28": "zhes so //",
    "T02TD1808E:119b-29": "ka ka p'a la ste de lta bu'i yid kyi lus rang snang ba'i bde bas gang zhig rdzogs pa ni bde skyong zhes bya'o //",
    "T02TD1808E:119b-30": "de yang /",
    "T02TD1808E:119b-31": "yid kyi lus dang ldan pa yi //",
    "T02TD1808E:119b-32": "rnal 'byor pas ni khams gsum du //",
    "T02TD1808E:119b-33": "bdag dang gzhan gyi don byas nas //",
    "T02TD1808E:119b-34": "mthar ni rang gnas bde bar 'gro //",
    "T02TD1808E:119b-35": "zhes so //",
    "T02TD1808E:119b-36": "kha kha ga na ste sgyu ma'i lus las brten nas ril por 'dzin pa'am rjes su gzhig pa'i sgo nas don dam pa'i bden pa mngon du byed pa'o //",
    "T02TD1808E:119b-37": "de yang /",
    "T02TD1808E:119b-38": "sgyu ma'i lus la brten byas nas //",
    "T02TD1808E:119b-39": "ril por 'dzin dang rjes gzhig gis //",
    "T02TD1808E:119b-40": "dngos po thams cad bshigs nas ni //",
    "T02TD1808E:119b-41": "de nas snang ba med par 'gro //",
    "T02TD1808E:119b-42": "zhes so //",
    "T02TD1808E:120a-0": "gha aa pra ti ga ste thogs pa med pa'i ye shes kyi nam mkha' lta bu'i chos don @120a * //",
    "T02TD1808E:120a-1": "dam pa'i bden pa'i bden pa rtogs par 'gyur ro //",
    "T02TD1808E:120a-2": "de yang /",
    "T02TD1808E:120a-3": "thogs pa med pa'i ye shes kyis //",
    "T02TD1808E:120a-4": "snang ba thams cad nub byas nas //",
    "T02TD1808E:120a-5": "rang tsam la yang chags med pa'i //",
    "T02TD1808E:120a-6": "snang ba med pa'i dbyings su 'gro //",
    "T02TD1808E:120a-7": "zhes so //",
    "T02TD1808E:120a-8": "na ni she ta ste bdag dang gzhan la sogs pa'i mtha' 'gog pa ste /",
    "T02TD1808E:120a-9": "de yang /",
    "T02TD1808E:120a-10": "bdag dang gzhan du rtog pa yi //",
    "T02TD1808E:120a-11": "rnam rtog dra ba bsal nas ni //",
    "T02TD1808E:120a-12": "mtha' med dmigs pa med pa ru //",
    "T02TD1808E:120a-13": "snang ba med pa'i tshul du 'gro //",
    "T02TD1808E:120a-14": "zhes so //",
    "T02TD1808E:120a-15": "dza dza na ma ste sgyu ma lta bu'i lus de nyid las snang ba med par gong nas gong du 'gro ba'o //",
    "T02TD1808E:120a-16": "de yang /",
    "T02TD1808E:120a-17": "snang ba med pa'i ting 'dzin gyis //",
    "T02TD1808E:120a-18": "snang ba tsam yang 'dzin spangs te //",
    "T02TD1808E:120a-19": "yang dang yang du don dam pa'i //",
    "T02TD1808E:120a-20": "bden pa mngon du byas nas 'gro //",
    "T02TD1808E:120a-21": "zhes so //",
    "T02TD1808E:120a-22": "da da da ste sgyu ma lta bu'i lus kyis 'bad pa med par 'dod ba thams cad nam mkha' mdzod kyis ster ba'o //",
    "T02TD1808E:120a-23": "de yang /",
    "T02TD1808E:120a-24": "sgyu ma'i lus kyis 'bad med par //",
    "T02TD1808E:120a-25": "'dod pa thams cad nam mkha' la //",
    "T02TD1808E:120a-26": "'bad pa med par rnyed 'gyur te //",
    "T02TD1808E:120a-27": "bdag dang gzhan rnams bde bar 'tsho //",
    "T02TD1808E:120a-28": "zhes so /",
    "T02TD1808E:120a-29": "dha dha ra ste yid kyi lus skyu ma'i dpe bcu gnyis kyis bsgrub pa 'dzin pa'o //",
    "T02TD1808E:120a-30": "de yang /",
    "T02TD1808E:120a-31": "yid kyis lus tsam bzung nas ni //",
    "T02TD1808E:120a-32": "bdag dang gzhan gyi don sgrub cing //",
    "T02TD1808E:120a-33": "dmigs pa thams cad zad byed pas //",
    "T02TD1808E:120a-34": "'gro med gnas su nam zhig 'gro //",
    "T02TD1808E:120a-35": "zhes so //",
    "T02TD1808E:120a-36": "ma ma no ha ra ste yid kyi lung snang ba gsum gyi bdag nyid rlung dang ldan pa las grub pa'i sgyu ma'i dpe bcu gnyis kyis nye bar mtshon pa'o //",
    "T02TD1808E:120a-37": "de yang /",
    "T02TD1808E:120a-38": "rang snang rlung dang ldan pa yi //",
    "T02TD1808E:120a-39": "'ja' tshon bzhin du mtha' med pa'i //",
    "T02TD1808E:120a-40": "stong pa gsum du goms byed pas //",
    "T02TD1808E:120a-41": "thogs pa med par 'byung bar 'gyur //",
    "T02TD1808E:120a-42": "zhes so //",
    "T02TD1808E:120a-43": "yang mthar thug ba'i don du bshad par bya ste /",
    "T02TD1808E:120a-44": "sgyu ma lta bu'i lus la brten te don dam pa'i bden pa mngon du byed do //",
    "T02TD1808E:120a-45": "de yang chos bdun dang ldan pa yin te sgyu ma lta bu'i lus dang /",
    "T02TD1808E:120a-46": "thabs ril 'dzin dang /",
    "T02TD1808E:120a-47": "rjes gzhig dang /",
    "T02TD1808E:120a-48": "tha mal pa'i chos 'gog pa dang /",
    "T02TD1808E:120a-49": "rtags mngon du skye ba dang /",
    "T02TD1808E:120a-50": "de 'dra bar rtogs pa dang /",
    "T02TD1808E:120b-0": "dbang @120b gi rim pa la sbyar ba dang /",
    "T02TD1808E:120b-1": "nyams su blang zhing bslab pa'i go rims dad bdun no //",
    "T02TD1808E:120b-2": "de la la ste sa chu la thim pa las smig rgyu 'dra bar skye ba dang /",
    "T02TD1808E:120b-3": "ba ste chu me la thim pa las du ba lta bu dang /",
    "T02TD1808E:120b-4": "ra ste me rlung la thim pa las mkha' snang lta bu dang /",
    "T02TD1808E:120b-5": "ya ste rlung rnam par shes pa la thim pa las mar me lta bu'o //",
    "T02TD1808E:120b-6": "ha ste rnam par shes pa 'od gsal ba la thim pa las nam mkha' lta bur snang ba'o //",
    "T02TD1808E:120b-7": "de yang /",
    "T02TD1808E:120b-8": "dang pos ni chu la thim //",
    "T02TD1808E:120b-9": "chu yang me la thim bar 'gyur //",
    "T02TD1808E:120b-10": "me ni rlung la thim par 'gyur //",
    "T02TD1808E:120b-11": "rlung yang rnam par shes la 'jug / rnam shes 'dzin pa de nyid ni ;",
    "T02TD1808E:120b-12": "/'od gsal bar ni 'jug par 'gyur //",
    "T02TD1808E:120b-13": "zhes so //",
    "T02TD1808E:120b-14": "gzhan yang phung po la sogs pa ni khams phra ba la gzhug go //",
    "T02TD1808E:120b-15": "khams phra ba ni rnam par shes pa la'o //",
    "T02TD1808E:120b-16": "rnam par shes pa ni sems pa la'o //",
    "T02TD1808E:120b-17": "sems pa ni ma rig pa la'o //",
    "T02TD1808E:120b-18": "ma rig pa ni 'od gsal ba la'o zhes pa'i rim pas kyang dang po ni sgyur ma lta bu la 'od zer lnga dang ldan par mthong ngo //",
    "T02TD1808E:120b-19": "gnyis par zla ba lta bu dang //",
    "T02TD1808E:120b-20": "gsum par nyi ma lta bu dang //",
    "T02TD1808E:120b-21": "bzhi par mun pa lta bu dang //",
    "T02TD1808E:120b-22": "lnga par ni snang ba med pa nam mkha' lta bu mthong ngo zhes kyang gsungs pa'i phyir ro //",
    "T02TD1808E:120b-23": "ka su ka ste snang ba med pa'i bde ba chen po dmigs pa med pa'i mya ngan las 'das pa thob par 'gyur ro //",
    "T02TD1808E:120b-24": "de yang /",
    "T02TD1808E:120b-25": "stobs dang mi 'jigs la sogs pa'i //",
    "T02TD1808E:120b-26": "che ba'i yon tan rnam brgyan pa //",
    "T02TD1808E:120b-27": "bden gnyis sbyor ba'i zung 'jug sku //",
    "T02TD1808E:120b-28": "bde ba chen po des thob 'gyur //",
    "T02TD1808E:120b-29": "zhes so //",
    "T02TD1808E:120b-30": "kha kha ga ste nam mkha' lta bu'i chos kyi sku snang pa'i tshogs thams cad nub pa'i rang bzhin las rnam par rtog pa med bzhin du bsod nams dang ye shes kyi tshogs bsags pa'i dbang gis chu klung dang ba las nya 'phar ba dang gnyid log pa las myur du sad pa bzhin du zung du 'jug pa'i skur ldang bar 'gyur ro //",
    "T02TD1808E:120b-31": "de yang /",
    "T02TD1808E:120b-32": "mkha' dang 'dra chos stong pa las //",
    "T02TD1808E:120b-33": "rtog med ye shes 'ja' 'dra ba //",
    "T02TD1808E:120b-34": "tshogs dang smon lam stobs dag gis /'bad pa med par lhun gyis grub //",
    "T02TD1808E:120b-35": "ces so //",
    "T02TD1808E:121a-0": "na ni she ta ste zung du 'jug pa'i ting nge 'dzin gyis nyon mongs pa'i sgrib pa dang shes bya'i sgrib pa la sogs pa'i @121a * //",
    "T02TD1808E:121a-1": "sgrib pa rnam pa drug gtan spangs pa'o //",
    "T02TD1808E:121a-2": "de yang /",
    "T02TD1808E:121a-3": "zung du 'jug pa'i ting 'dzin gyis //",
    "T02TD1808E:121a-4": "nyon mongs sgrib sogs rnam spangs shing //",
    "T02TD1808E:121a-5": "phun sum tshogs pa 'thob 'gyur te //",
    "T02TD1808E:121a-6": "'dod pa tsam gyis 'gro 'ong ston //",
    "T02TD1808E:121a-7": "zhes so //",
    "T02TD1808E:121a-8": "de yang /",
    "T02TD1808E:121a-9": "'ja' tshon 'dra ba'i longs sku las //",
    "T02TD1808E:121a-10": "'bad pa med pa sprul pa'i sku //",
    "T02TD1808E:121a-11": "mtha' yas rdul phran ji bzhin du //",
    "T02TD1808E:121a-12": "sems can don kun grub par mdzad //",
    "T02TD1808E:121a-13": "ces so //",
    "T02TD1808E:121a-14": "dza dza na ma te zung du 'jug pa'i sku rdo rje 'chang chen po las sprul pa'i sku du ma skye zhing 'byung ba'o //",
    "T02TD1808E:121a-15": "da da da ste sems can rnams la gang dang gang gis 'dul ba la de dang de ltar skal ba dang mthun par snang zhing 'dod pa'i dngos grub ster bar 'gyur ro //",
    "T02TD1808E:121a-16": "de yang /",
    "T02TD1808E:121a-17": "gang dang gang gis 'dul 'gyur ba //",
    "T02TD1808E:121a-18": "de de bzhin du so sor snang //",
    "T02TD1808E:121a-19": "mos pa'i dbang gis tha dad par //",
    "T02TD1808E:121a-20": "sems can rnams ni 'dul bar 'gyur //",
    "T02TD1808E:121a-21": "zhes so ;",
    "T02TD1808E:121a-22": "/ dha dha ra ste lhun gyis grub pa'i sku rgyun gyis rtag par stug po bkod pa'i 'jig rten gyi khams na rang bzhin gyis btsun mo la 'khyud pa'i bdag nyid dus rtag tu 'dzin pa'o //",
    "T02TD1808E:121a-23": "de yang /",
    "T02TD1808E:121a-24": "lhun grub bde ba chen po'i sku //",
    "T02TD1808E:121a-25": "rang snang rig mas nyer brgyan pa //",
    "T02TD1808E:121a-26": "'og min gnas su dus rtag tu //",
    "T02TD1808E:121a-27": "mtshan dang dpe byad brgyan pas bzhugs //",
    "T02TD1808E:121a-28": "zhes so //",
    "T02TD1808E:121a-29": "ma tsinta ma ni ste yid bzhin gyi nor bu ltar 'bad pa med par bdag dang gzhan gyi don sgrub par mdzad pa'o //",
    "T02TD1808E:121a-30": "de yang //",
    "T02TD1808E:121a-31": "yid bzhin nor ltar bsams tsam gyis //",
    "T02TD1808E:121a-32": "'bad med bdag dang gzhan gyi don //",
    "T02TD1808E:121a-33": "che ba'i yon tan rnam brgyan sku ;",
    "T02TD1808E:121a-34": "/ bde ba che las 'byung bar 'gyur //",
    "T02TD1808E:121a-35": "zhes so //",
    "T02TD1808E:121a-36": "de ltar tshul bzhi'i bshad pa'o //",
    "T02TD1808E:121a-37": "dpal gsang ba 'dus pa'i rdzogs rim mthar phyin pa slob dpon a'arya de bas mdzad pa rdzogs so//"
}