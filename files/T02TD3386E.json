{
    "T02TD3386E:54b-0": "@54b # // rgya gar skad du /",
    "T02TD3386E:54b-1": "shr'i ma h'a k'a la s'a dha nam /",
    "T02TD3386E:54b-2": "bod skad du /",
    "T02TD3386E:54b-3": "dpal mgon po nag po'i sgrub pa'i thabs /",
    "T02TD3386E:54b-4": "dpal mgon po nag po la phyag 'tshal lo //",
    "T02TD3386E:54b-5": "de kho na bzhin du sngon du bstan pa'i chogs stong pa nyid bsgoms la /",
    "T02TD3386E:54b-6": "de'i rjes su sna tshogs padma dang nyi ma la h'um nag po'o //",
    "T02TD3386E:55a-0": "@55a * // de nyid yongs su gyur pa'i dpal mgon po nag po rje btsun zhal gcig phyag gnyis pa mdog nag po spyan gsum pa 'bar zhing che ba'i gri gug dang thod pa g-yas pa dang g-yon pa'i phyag na bsnams pa /",
    "T02TD3386E:55a-1": "mgo'i phreng bas brgyan pa /",
    "T02TD3386E:55a-2": "skra kham pa gyen du 'greng ba /",
    "T02TD3386E:55a-3": "yan lag la do shal can mche ba gtsigs shing 'jigs par byed pa /",
    "T02TD3386E:55a-4": "sbrul gyis yan lag thams cad brgyan pa /",
    "T02TD3386E:55a-5": "gzugs thung ba /",
    "T02TD3386E:55a-6": "kha nas khrag 'dzag pa'i bdag nyid du skad cig gis rdzogs par byas la /",
    "T02TD3386E:55a-7": "sngags bzlas par bya'o //",
    "T02TD3386E:55a-8": "de la sngags ni 'di yin te /",
    "T02TD3386E:55a-9": "aom ma h'a k'a la h'um h'um phat phat sv'a h'a /",
    "T02TD3386E:55a-10": "dug dang khrag dang /",
    "T02TD3386E:55a-11": "sgog pa dang /",
    "T02TD3386E:55a-12": "yungs kar gyis nag po chen po la bdug spos byin la /",
    "T02TD3386E:55a-13": "mon sran gre'u dang /",
    "T02TD3386E:55a-14": "'bras bsres pa'i zan dang chang dang /",
    "T02TD3386E:55a-15": "me tog dang /",
    "T02TD3386E:55a-16": "bdug spos dang /",
    "T02TD3386E:55a-17": "byug pa dang /",
    "T02TD3386E:55a-18": "sha rnam pa lnga dang /",
    "T02TD3386E:55a-19": "bdud rtsi nag po chen po la gtor ma sngags 'dis sbyin par bya'o //",
    "T02TD3386E:55a-20": "'di lta ste /",
    "T02TD3386E:55a-21": "aom ma h'a k'a l'a y'a /",
    "T02TD3386E:55a-22": "sh'a sa na au pa h'a ri ni /",
    "T02TD3386E:55a-23": "ae sha aa pashtsi ma k'a lo /",
    "T02TD3386E:55a-24": "aa yam ai dam ratna tr'a ya /",
    "T02TD3386E:55a-25": "aa pa k'a ri nam /",
    "T02TD3386E:55a-26": "ya di bra t'i dzny'a sma ra si ta d'a /",
    "T02TD3386E:55a-27": "ai dam dushtam kha kha kh'a hi kh'a hi /",
    "T02TD3386E:55a-28": "ma ra ma ra /",
    "T02TD3386E:55a-29": "grihna grihna /",
    "T02TD3386E:55a-30": "bandha bandha /",
    "T02TD3386E:55a-31": "ha na ha na /",
    "T02TD3386E:55a-32": "da ha da ha /",
    "T02TD3386E:55a-33": "pa tsa pa tsa /",
    "T02TD3386E:55a-34": "de ni me ke na m'a ra ya /",
    "T02TD3386E:55a-35": "h'um h'um phat phat /",
    "T02TD3386E:55a-36": "de la 'di'i nye bar spyod pa ni tsha ba gsum gyis bsgrub bya'i gzugs brnyan byas la /",
    "T02TD3386E:55a-37": "lus la tsher mas bkang la dgu dang /",
    "T02TD3386E:55a-38": "ske tshes cho ga bzhin du byugs la /",
    "T02TD3386E:55a-39": "me la gdung bar bya'o //",
    "T02TD3386E:55a-40": "gang gi ming nas gzung ba de de'i dus de nyid du mi snang zhing nyams par 'gyur ro //",
    "T02TD3386E:55a-41": "de bzhin du /",
    "T02TD3386E:55a-42": "gang yang rtag tu slob dpon dang /",
    "T02TD3386E:55a-43": "dkon mchog gsum la gnod pa dang /",
    "T02TD3386E:55a-44": "sems can mang la 'tshe byed pa //",
    "T02TD3386E:55a-45": "nag po chen pos za bar 'gyur //",
    "T02TD3386E:55a-46": "de yi yan lag sha bcad cing //",
    "T02TD3386E:55a-47": "khrag kyang rab tu 'thung bar 'gyur //",
    "T02TD3386E:55a-48": "de bzhin mgo steng gnas nas ni //",
    "T02TD3386E:55a-49": "til 'bru'i tshad tsam gcod par byed //",
    "T02TD3386E:55a-50": "ces bya ba la sogs pa rtogs par bya'o //",
    "T02TD3386E:55a-51": "dpal mgon po nag po'i sgrub thabs /",
    "T02TD3386E:55a-52": "bram ze mchog sred kyis mdzad pa rdzogs so //",
    "T02TD3386E:55a-53": "pandi ta don yod rdo rje dang /",
    "T02TD3386E:55a-54": "khams pa lo ts'a ba dge slong ba ris bsgyur cing zhus so//"
}