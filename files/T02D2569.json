{
    "T02D2569:28a-0": "@28a # // rgya gar skad du /",
    "T02D2569:28a-1": "a'arya manydzu shr'i n'a ma sangg'i ti ho ma bi dhi sam gra ha ta n'a ma /",
    "T02D2569:28a-2": "bod skad du /",
    "T02D2569:28a-3": "'phags pa 'jam dpal gyi mtshan yang dag par brjod",
    "T02D2569:28a-4": "pa'i sbyin sreg gi cho ga bsdus pa zhes bya",
    "T02D2569:28a-5": "ba / 'jam dpal ye shes sems dpal la phyag 'tshal lo //",
    "T02D2569:28a-6": "de la dang po sngags pa ni //",
    "T02D2569:28a-7": "rang lus 'jig kyang gzhan phan brtson //",
    "T02D2569:28a-8": "rnyed dang bkur sti la ma chags //",
    "T02D2569:28a-9": "sems can don du sbyin sreg bya //",
    "T02D2569:28a-10": "dang po sa'i cho ga dang sta gon gyi cho ga byas la /",
    "T02D2569:28b-0": "yid du @28b 'ong ba'i sa'i char thig btab la /",
    "T02D2569:28b-1": "dkyil 'khor gyi dbus su thag bung khru gang ba /",
    "T02D2569:28b-2": "zabs su de'i phyed la /",
    "T02D2569:28b-3": "kha khyer sor bzhi phyir dor ba /",
    "T02D2569:28b-4": "de'i steng du sor bzhi ba'i kha khyer gyis bskor ba /",
    "T02D2569:28b-5": "nang du padma dang rdo rjes mtshan pa /",
    "T02D2569:28b-6": "byug pa dri zhim po dang /",
    "T02D2569:28b-7": "me tog dkar pos brgyan pa /",
    "T02D2569:28b-8": "mtshams su rdo rje tse gsum pa dang //",
    "T02D2569:28b-9": "ba khyer la ku sha dgram par bya'o //",
    "T02D2569:28b-10": "shin tu sar pa'i ras kyis g-yogs par bya'o //",
    "T02D2569:28b-11": "de nas mchod rdzas dang sreg rdzas dang /",
    "T02D2569:28b-12": "yam shing dang bud shing dang /",
    "T02D2569:28b-13": "dgang gzar dang blugs gzar rnams bshams te /",
    "T02D2569:28b-14": "mchod rdzas ni g-yon du gzhag //",
    "T02D2569:28b-15": "sreg rdzas ni g-yas su gzhag go //",
    "T02D2569:28b-16": "de nas khrus dang byug pa byas la stod g-yogs dang smad g-yogs dang /",
    "T02D2569:28b-17": "rgyan thams cad gon te /",
    "T02D2569:28b-18": "srod la padma'i 'dug stangs kyis kha shar du bltas te blos bsgrub par bya ba de dmigs te /",
    "T02D2569:28b-19": "las rnams brtsam par bya'o //",
    "T02D2569:28b-20": "de nas lce lag byin gyis brlabs te /",
    "T02D2569:28b-21": "skad cig ma'i ting nge 'dzin gyi h'um mdzad kyi",
    "T02D2569:28b-22": "sbyor bas ra ba dang dr'a ba dang bgegs bskrad",
    "T02D2569:28b-23": "par bya'o // rdo rje 'khor lo'i phyag rgya dang",
    "T02D2569:28b-24": "badzra tsakra bya ba 'dis de bzhin gshegs pa thams",
    "T02D2569:28b-25": "cad mngon sum lta bur dmigs te /",
    "T02D2569:28b-26": "phyag rgya bzhi byas la rang rang gi sngags dang phyag rgyas mchod pa byin gyis brlabs te /",
    "T02D2569:28b-27": "thun mong gi mchod pa lnga dang /",
    "T02D2569:28b-28": "khyad par sgeg mo la sogs pa'i mchod pa brgyad dang /",
    "T02D2569:28b-29": "mchod pa nyi shus kyang yang dag par mchod de /",
    "T02D2569:28b-30": "sdom pa gzung ba'i bar du rdzogs par bya'o //",
    "T02D2569:28b-31": "de nas gshegs su gsol lo //",
    "T02D2569:28b-32": "de nas bdag nyid kyis rdo rje gnod sbyin gyis sngags //",
    "T02D2569:28b-33": "aom badzra yaksha h'um /",
    "T02D2569:28b-34": "zhes bya bas bgegs bsal bar bya'o //",
    "T02D2569:28b-35": "badzra shi kha re ru ta ma ta zhes bya",
    "T02D2569:28b-36": "bas rdo rje rtse mo'i sngags kyis bdag dang thab",
    "T02D2569:28b-37": "dang rdzas dang mchod pa rnams bsang bar bya'o //",
    "T02D2569:28b-38": "de nas bdag nyid 'dod pa'i lhar bskyed de /",
    "T02D2569:28b-39": "snying ga'i 'od zer gyis ye shes sems dpa' rang",
    "T02D2569:28b-40": "dang 'dra ba mdun du spyan drangs la phyag dang",
    "T02D2569:28b-41": "mchod pa byas te /",
    "T02D2569:28b-42": "snying ga'i 'od zer gyis bdag nyid gnyis su med",
    "T02D2569:28b-43": "par byas te phyag rgya chen po bzhis rgyas btab",
    "T02D2569:28b-44": "la dbang bskur ba yang blang ngo //",
    "T02D2569:28b-45": "de nas snying ga'i 'od zer gyis thab khung mi",
    "T02D2569:28b-46": "dmigs par byas la mum las dkar ba dang 'tsher",
    "T02D2569:29a-0": "ba dang rnam pa thams @29a * //",
    "T02D2569:29a-1": "cad dang ldan pa'i shin tu che ba'i thab bskyed do //",
    "T02D2569:29a-2": "de yang phyi rol gzhal yas khang rgyan dang ldan pa'i nang du chud pa'o //",
    "T02D2569:29a-3": "de yang 'o ma can gyi shing gi bud shing ngam /",
    "T02D2569:29a-4": "dgon pa'i ba lang gi lci bas thab bas cung",
    "T02D2569:29a-5": "zad dma' ba tsam gyi bud shing brtsigs la rgyun",
    "T02D2569:29a-6": "bzhag gi me 'am /",
    "T02D2569:29a-7": "yon bdag dka' thub la dga' ba'i khyim nas blangs pa'i me yam shing gis spar te /",
    "T02D2569:29a-8": "rlung yab kyis g-yab cing /",
    "T02D2569:29a-9": "badzra dzva la ram zhes me'i snying po yang brjod do /",
    "T02D2569:29a-10": "de nas me'i spra brtag ste /",
    "T02D2569:29a-11": "dgang gzar dang blugs gzar la rang gi chos kyi yi ger bkod de /",
    "T02D2569:29a-12": "aom w'a g'i shva ri mum /",
    "T02D2569:29a-13": "zhes snying po bzlas te /",
    "T02D2569:29a-14": "shin tu gang ba'i mar gyis dgang blugs dang sreg blugs sbyin no //",
    "T02D2569:29a-15": "de nas rtags bzang po mthong ba dang /",
    "T02D2569:29a-16": "de nas me thab tu ram sum mdo ris mtshan can la /",
    "T02D2569:29a-17": "aa las padma'i gdan /",
    "T02D2569:29a-18": "de'i steng du bam las chu'i dkyil 'khor /",
    "T02D2569:29a-19": "aa las 'od kyi dkyil 'khor /",
    "T02D2569:29a-20": "de'i steng du ram dkar po las me lha zhi ba dung dang ku mu da ltar dkar ba /",
    "T02D2569:29a-21": "mig gnyis pa ral ba'i thor tshugs dang bcas pa phyag bzhi pa skyabs sbyin dang /",
    "T02D2569:29a-22": "dbyug to dang /",
    "T02D2569:29a-23": "bgrang phreng dang /",
    "T02D2569:29a-24": "gundhe rnams g-yas dang g-yon na 'dzin pa'o //",
    "T02D2569:29a-25": "mchod phyir thogs dang rgyan thams cad kyis brgyan pa'o //",
    "T02D2569:29a-26": "rdo rje'i skyil krung gis bzhugs pa /",
    "T02D2569:29a-27": "rin po ches dbu brgyan pa /",
    "T02D2569:29a-28": "ba spu'i bu ga thams cad nas bdud rtsi'i chu rgyun 'dzag cing shin tu zhi ba'o //",
    "T02D2569:29a-29": "de nas phyogs skyong dang /",
    "T02D2569:29a-30": "sprul pa'i me bde bar byas te /",
    "T02D2569:29a-31": "lag pa g-yas skyabs sbyin du bzhag la /",
    "T02D2569:29a-32": "mthe bo srin lag gi rtsar g-yab cing /",
    "T02D2569:29a-33": "ae hye hi bha ga b'an aagni bha ba aam",
    "T02D2569:29a-34": "ku sha dza: snying ga'i 'od zer gyis spyan drangs",
    "T02D2569:29a-35": "la phyag btsal ba dang /",
    "T02D2569:29a-36": "mchod pa dang bstod pa bya ste /",
    "T02D2569:29a-37": "snying ga'i 'od zer gyis gnyis su med par bya'o //",
    "T02D2569:29a-38": "de nas phyag rgya bzhis gdab par bya ste /",
    "T02D2569:29a-39": "rdo rje rin chen gyi phyag rgya dang /",
    "T02D2569:29a-40": "badzra ratna aa bhi shinytsa zhes bya bas dbang bskur bar bya'o //",
    "T02D2569:29a-41": "de nas rdzas thams cad bsags nas snying ga'i 'od",
    "T02D2569:29a-42": "zer dang ye shes kyi bdud rtsis rdzas thams cad",
    "T02D2569:29a-43": "byin gyis brlabs te /",
    "T02D2569:29a-44": "dgang gzar dang blugs gzar thogs te /",
    "T02D2569:29a-45": "byams pa'i sems kyis aagna ye bha ba che ge",
    "T02D2569:29a-46": "mo'i sdig pa sarba p'a pam da ha na badzr'a",
    "T02D2569:29a-47": "ya sh'antim ku ru ye sv'a h'a zhes pas yam",
    "T02D2569:29b-0": "shing ni 'od kyi dkyil @29b 'khor du'o //",
    "T02D2569:29b-1": "mar me la sogs pa zhu ba'i rdzas thams cad ni zhal cung zad gdangs par dbul lo //",
    "T02D2569:29b-2": "de nas til dad 'bras chan la sogs pa ni phyag tu'o //",
    "T02D2569:29b-3": "me tog ni dbu la'o //",
    "T02D2569:29b-4": "dri dang byug pa ni thugs kar ro //",
    "T02D2569:29b-5": "ku sha dang d'ur ba'i myu gu ni 'od kyi dkyil du'o //",
    "T02D2569:29b-6": "mchod yon ni mdun du'o //",
    "T02D2569:29b-7": "zhal bsil ni phyag tu 'o //",
    "T02D2569:29b-8": "de nas sdig pa sbyar bar 'dod na lag pa",
    "T02D2569:29b-9": "g-yon pa'i mthil du til nag po la sdig pa'i",
    "T02D2569:29b-10": "gzugs su bya ste /",
    "T02D2569:29b-11": "'od zer gyis sdig pa bsdus te /",
    "T02D2569:29b-12": "bskul tshig dang bcas pas ji srid bde ba tha mthong gi bar du bsreg par bya'o //",
    "T02D2569:29b-13": "nad zhi bar byed pa rnams kyis ni snying ga'i",
    "T02D2569:29b-14": "bya nag po la 'od zer bsdus pa'i sbyor ba",
    "T02D2569:29b-15": "byas nas bsdus te /",
    "T02D2569:29b-16": "bskul tshig dang bcas pas bsregs na zhi bar 'gyur ro //",
    "T02D2569:29b-17": "yang na snying ga'i 'od zer gyis bsreg bya legs par bskul te /",
    "T02D2569:29b-18": "de'i 'od zer gyis nad blangs la bdud rtsi'i chus bkrus te bskul tshig dang bcas pas bsreg go //",
    "T02D2569:29b-19": "tshe spel ba la sogs pa yang tshul 'di nyid kyis 'grub par bya'o //",
    "T02D2569:29b-20": "de nas zhabs bsil phul la bstod de /",
    "T02D2569:29b-21": "las dang rjes su mthun pa'i phrin las bcol la /",
    "T02D2569:29b-22": "me rang gi gzugs kyis de nyid du bzhugs su gsol lo //",
    "T02D2569:29b-23": "de nas las thams cad pa'i sngags kyis thab dang rdzas bsangs te /",
    "T02D2569:29b-24": "me tog thab tu bor la de lta bu'i thugs kar padma dang zla ba'i gdan bskyed la /",
    "T02D2569:29b-25": "de'i steng du mum dmar skya de bzhin gshegs pa thams cad kyi 'phro 'du dad bcas pa /",
    "T02D2569:29b-26": "de yongs su gyur pa las btsun 'jam dpal sku",
    "T02D2569:29b-27": "mdog zla ba nya ba lta bu rdo rje'i skyil",
    "T02D2569:29b-28": "krung gis bzhugs pa'o //",
    "T02D2569:29b-29": "g-yas ral gri dang mda' bsnams pa //",
    "T02D2569:29b-30": "g-yon po ti dang gzhu bsnams pa'o //",
    "T02D2569:29b-31": "sangs rgyas lnga yis dbu brgyan pa /",
    "T02D2569:29b-32": "de bzhin gshegs pa dang byang chub sems dpa' dang",
    "T02D2569:29b-33": "khro bo dang khro mo'i tshigs rnams 'dus shing 'phro",
    "T02D2569:29b-34": "ba ste / rdo rje dang rin po che dang padma dang /",
    "T02D2569:29b-35": "sna tshogs rdo rje dang snying ga dang /",
    "T02D2569:29b-36": "mgrin pa dang /",
    "T02D2569:29b-37": "dpral ba dang /",
    "T02D2569:29b-38": "spyi bo rnams su bkod pa'i yum bzhi'i phyag rgyas byin gyis brlab po //",
    "T02D2569:29b-39": "manydzu shr'i sa ma ya stvam ham /",
    "T02D2569:29b-40": "zhes brjod do //",
    "T02D2569:29b-41": "de nas bdun gyi nam mkha'i phyogs su hr'i: dang aa las zla ba'i gdan bskyed de /",
    "T02D2569:30a-0": "snying ga'i 'od zer @30a * //",
    "T02D2569:30a-1": "gyis ye shes sems dpa' dgug pa dang dbang du bya ba'i bar du bya'o //",
    "T02D2569:30a-2": "de nas mngon sum dang 'dra bar bltas te /",
    "T02D2569:30a-3": "phyag bya ba sngon du 'gro bas mchod pa dang bstod pa byas te /",
    "T02D2569:30a-4": "snying ga'i 'od zer gyis thab kyi gzugs dang gnyis su med par bsre /",
    "T02D2569:30a-5": "de nas rdo rje bsdu ba'i phyag rgya bcas te /",
    "T02D2569:30a-6": "sa ma ya dza: bsdu bar bya'o //",
    "T02D2569:30a-7": "de nas phyag rgya bzhis rgyas gdab par bya'o //",
    "T02D2569:30a-8": "de nas aom w'a g'i shva ri mum manydzu shr'i h'um /",
    "T02D2569:30a-9": "sarba p'a bam d'a ha na badzr'a ya che ge mo sh'antim ku ru ye sv'a h'a /",
    "T02D2569:30a-10": "zhes bya bas yam shing dang mar la sogs pa thams cad dang cho ga gong mas dbul lo //",
    "T02D2569:30a-11": "sdig pa sbyang ba dang nad sbyang pa yang cho ga gong mas so //",
    "T02D2569:30a-12": "de nas gzi brjid bskyed pa'i phyir mar gyi sreg blugs sbyin par bya'o //",
    "T02D2569:30a-13": "tshul des brgya rtsa la sogs pa dbul bar bya'o //",
    "T02D2569:30a-14": "de nas zhal bsil te /",
    "T02D2569:30a-15": "yang dag par mchod pa dang /",
    "T02D2569:30a-16": "'dud nyi shus bstod do //",
    "T02D2569:30a-17": "de nas dge ba bsngo ste /",
    "T02D2569:30a-18": "las dang rjes su mthun pa'i smon lam btab ste /",
    "T02D2569:30a-19": "aom khyod kyis sems can don kun mdzad //",
    "T02D2569:30a-20": "ces pa la sogs pas ye shes sems dpa' gshegs su gsol //",
    "T02D2569:30a-21": "dam tshig sems dpa' bdag la bsdu'o //",
    "T02D2569:30a-22": "de nas rdzas thams cad bsangs te me rang gi gzugs su bsam par byas te /",
    "T02D2569:30a-23": "cho ga gong ma nyid kyis sreg blugs lhag ma sbyin no //",
    "T02D2569:30a-24": "de nas mchod pa dang bstod pa dang /",
    "T02D2569:30a-25": "bsngo ba dang /",
    "T02D2569:30a-26": "smon lam bya ste /",
    "T02D2569:30a-27": "aom ae hye hi zhes gshegs su gsol //",
    "T02D2569:30a-28": "dam tshig pa bdag la bsdu'o //",
    "T02D2569:30a-29": "aom aa k'a ro mu kham zhes bya ba la sogs pas sreg rdzas kyi lhag ma bsdus te /",
    "T02D2569:30a-30": "'byung po thams cad la gtor ma sbyin no //",
    "T02D2569:30a-31": "chog nyams pa dang ma tshang ba kha bskang ba'i phyir yi ge brgya ba brjod par bya'o //",
    "T02D2569:30a-32": "sbyin sreg las rnams gsal bsdus pas //",
    "T02D2569:30a-33": "bdag gis dge ba gang thob des //",
    "T02D2569:30a-34": "ma lus sdug bsngal grol gyur te //",
    "T02D2569:30a-35": "'gro kun 'jam dpal thob par shog / slob dpon 'jam dpal bshes gnyen gyis mdzad pa /",
    "T02D2569:30a-36": "rnal 'byor spyod pa'i tshul gyi spyod pa bsdus pa las /",
    "T02D2569:30a-37": "mtshan yang dag par brjod pa'i spyin sreg gi cho ga bsdus pa rdzogs so /",
    "T02D2569:30a-39": "// / rgya gar gyi mkhan po su badzra dang /"
}