{
    "T02D2054:152b-0": "@152b # // rgya gar skad du /",
    "T02D2054:152b-1": "yaksha mi pri thi bi lakshm'i sv'a dha nam /",
    "T02D2054:152b-2": "bod skad du /",
    "T02D2054:152b-3": "gnod spyin mo sa'i bdag mo bkra shis ma'i sgrub thabs /",
    "T02D2054:152b-4": "aom pri thi bi la kshm'i la bi dza ye sv'a h'a /",
    "T02D2054:152b-5": "zhes pa 'di la bsnyen pa khri phrag gcig bzlas la /",
    "T02D2054:153a-0": "de nas khru gang ngam mtho gang pa'i ras cig la gnod spyin mo khri la @153a * //",
    "T02D2054:153a-1": "gnas pa sku mdog ser mo rgyan thams cad kyis brgyan pa bris te /",
    "T02D2054:153a-2": "shin tu dben pa'i sar thang ka la rab gnas byas la gcig pu bsrung ba byas la /",
    "T02D2054:153a-3": "nya skam po dang sha dang til gyi phye ma'i spos btang nas /",
    "T02D2054:153a-4": "mar sar pas rkang mthil la byugs la rang gi mal du 'dug ste ;",
    "T02D2054:153a-5": "ji ltar nus pas sngags bzla bar bya'o //",
    "T02D2054:153a-6": "nub dang po la rmi lam du rtags 'byung ngo //",
    "T02D2054:153a-7": "gnyis pa la dgra 'byung /",
    "T02D2054:153a-8": "gsum pa la sgo brdung bar 'gyur /",
    "T02D2054:153a-9": "bzhi pa la nang du 'ong bar mtshon par bya /",
    "T02D2054:153a-10": "lnga pa la mthong bar 'gyur /",
    "T02D2054:153a-11": "drug pa la smra bar 'od /",
    "T02D2054:153a-12": "bdun pa la bdag gis khyod gyi ci bgyi zhes zer ba 'ong ngo //",
    "T02D2054:153a-13": "de la 'dod yon lnga bdag la ster ba'i bud med du 'gyur te /",
    "T02D2054:153a-14": "tshim par gyur nas grub pa'i rdzas rnams ster ro //",
    "T02D2054:153a-15": "khyad par du mtshan mo kho na bzlas pa bya /",
    "T02D2054:153a-16": "gang zhig gnod spyin mo'i spyin sreg gi cho ga yod de /",
    "T02D2054:153a-17": "des sgrub thabs kyi rim pas spyin sreg byas nas gnod spyin mo bsgrub par bya'o //",
    "T02D2054:153a-18": "gzhan yang gong bzhin gnod spyin mo rnams bsgom par bya'o //",
    "T02D2054:153a-19": "yang na rang rang gi rtog pa las gsungs pa'i bzlas pa'i grangs kyis bsgrub par bya'o //",
    "T02D2054:153a-20": "khyad par 'phags pa 'jam pa'i rdo rje'i rnal 'byor",
    "T02D2054:153a-21": "gyis dpal sgyu 'phrul dra ba'i tshul gyis gnod spyin",
    "T02D2054:153a-22": "mo'i sgrub thabs kyi tshig mang pos bdag gis 'dir",
    "T02D2054:153a-23": "tha dad du byas pa'o //",
    "T02D2054:153a-24": "de rang la gnod spyin mo rnams bsgrub par bya'o //",
    "T02D2054:153a-25": "lte ba'i thad kar lag pa g-yon pa gan rgyal du byas nas /",
    "T02D2054:153a-26": "gung mo dang srin lag gyen du bslangs la mthe'u chung dang mdzub mo phyir brkyangs la /",
    "T02D2054:153a-27": "de'i steng du lag pa g-yas pa kha sbub la 'dug pa ni gnod spyin mo'i phyag rgya'o //",
    "T02D2054:153a-28": "de kho na nyid la lag pa g-yon gyi gung",
    "T02D2054:153a-29": "mo phyir bskyed la mdzub mo nang du bkug pa",
    "T02D2054:153a-30": "ni gnod spyin gyi phyag rgya'o //",
    "T02D2054:153a-31": "de nyid la mthe chung dang mthe bo gnyis sbyar",
    "T02D2054:153a-32": "ba ni gnod spyin mo gzhan gyi phyag rgya'i khyad",
    "T02D2054:153a-33": "par ro ; / de nyid la srin lag phyir bskyed pa ni mi 'am ci'i phyag rgya'o //",
    "T02D2054:153a-34": "de nyid rang la gung mo phyir bskyed na 'dre'i phyag rgya'o //",
    "T02D2054:153a-35": "de nyid rang la gung mo bskum nas gzhag pa ni 'dre mo rnams kyi phyag rgya'o //",
    "T02D2054:153a-36": "phyag rgya 'di rnams kyi rtsa ba ni gong du",
    "T02D2054:153a-37": "bstan pa'i lag pa g-yon pas bcas pa'i phyag rgya",
    "T02D2054:153b-0": "@153b de'o zhes so //",
    "T02D2054:153b-1": "ma dang sru mo sgyug mo dang //",
    "T02D2054:153b-2": "chung ma bu mo aa ne gnod spyin mor //",
    "T02D2054:153b-3": "bsgyur te ma dang sru mo sgyug mo gang //",
    "T02D2054:153b-4": "de dag mchog ste nor bu rin chen ltar //",
    "T02D2054:153b-5": "de bzhin bu mo mdza' mo 'bring po ste //",
    "T02D2054:153b-6": "snying sdug bud med snying mo tha mar shes //",
    "T02D2054:153b-7": "thun mtshams mchod pa me tog phreng ba dri //",
    "T02D2054:153b-8": "mar gyi mar me yang na mar nag ste //",
    "T02D2054:153b-9": "bdug spos dri zhim tsandan aa ga ru //",
    "T02D2054:153b-10": "gtor ma sna tshogs mtshan mo rtag tu dbul //",
    "T02D2054:153b-11": "brtul zhugs gnas la mngon par 'jam pa yi //",
    "T02D2054:153b-12": "bud med shin tu chags pas zil gyis non //",
    "T02D2054:153b-13": "rnyed pa thob dang lus gzugs 'dzag pa dag / dngos grub ster ba'i bdag pos byed par 'gyur //",
    "T02D2054:153b-14": "bud med chags pas non la mi 'gro zhing //",
    "T02D2054:153b-15": "de bzhin rnyed pa chen po rab tu spang //",
    "T02D2054:153b-16": "sngags pas mtshan mo shu kra rab tu bsrung //",
    "T02D2054:153b-17": "brtson 'grus 'bar ba mchog tu bsten par gyis //",
    "T02D2054:153b-18": "gang zhig log pas gnod spyin mo brtsams pa //",
    "T02D2054:153b-19": "rmongs pa de ni myur du 'jigs par 'gyur //",
    "T02D2054:153b-20": "srin mo 'dre mo rnams la gang bzhin du //",
    "T02D2054:153b-21": "cho ga lhag pa'i khyad par 'di nyid de //",
    "T02D2054:153b-22": "nya sha chang dang la phug khur ba dang //",
    "T02D2054:153b-23": "bal sran nas sran dag dang 'bras zan sha / gtor ma 'di ni ku nu ru ka'i spos //",
    "T02D2054:153b-24": "gnas ni dur khrod skye bos dben pa'i khyim /",
    "T02D2054:153b-25": "shi ri ka dang biwa dang /",
    "T02D2054:153b-26": "ma da ru pa aarka dang //",
    "T02D2054:153b-27": "sha pa dzan dha du ra //",
    "T02D2054:153b-28": "aa ga ti dang bri ha ti //",
    "T02D2054:153b-29": "ra dza ka dang ku sha dang //",
    "T02D2054:153b-30": "ae randa dang aarka dang //",
    "T02D2054:153b-31": "mya ngan med dang de rnams kyi //",
    "T02D2054:153b-32": "me tog rnams ni dbul bar bya //",
    "T02D2054:153b-33": "klu la 'bras thug bu ram khur ba mar //",
    "T02D2054:153b-34": "dri zhim me tog bdug spos dri zhim dang //",
    "T02D2054:153b-35": "phreng ba sna tshogs shing thog mo ka ta //",
    "T02D2054:153b-36": "zho yos tsandan aa ka ru rnams dang //",
    "T02D2054:153b-37": "bum pa dang ni ba dan nag po rnams //",
    "T02D2054:153b-38": "nag po'i gos dang gtor ma nag po dang //",
    "T02D2054:153b-39": "me tog phreng ba gdugs dang byug pa rnams //",
    "T02D2054:153b-40": "ji ltar rnyed pa klu la dbul bar bya //",
    "T02D2054:153b-41": "cho ga rab tu bstan pa 'di //",
    "T02D2054:153b-42": "thun mong du ni gsungs pa'o //",
    "T02D2054:153b-43": "sngags kyi nus pa'i nga rgyal gyis //",
    "T02D2054:153b-44": "'dod pa thams cad 'byung ba'o //",
    "T02D2054:153b-45": "rtog pa ngan pa'i sbyor ba 'am //",
    "T02D2054:153b-46": "rnam pa gzhan gyis mi 'grub bo //",
    "T02D2054:153b-47": "zhes so //"
}