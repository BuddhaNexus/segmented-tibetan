{
    "T02D3368:42b-0": "@42b # // rgya gar skad du /",
    "T02D3368:42b-1": "kal pokta ma ku ru kulla s'a dha nam /",
    "T02D3368:42b-2": "bod skad du /",
    "T02D3368:42b-3": "rtog pa las gsungs pa'i lha mo rigs byed ma'i sgrub pa'i thabs /",
    "T02D3368:42b-4": "'phags ma rigs byed ma la phyag 'tshal lo //",
    "T02D3368:42b-5": "gang zhig dran pa tsam gyis ni //",
    "T02D3368:42b-6": "lha dang lha min mir bcas pa //",
    "T02D3368:42b-7": "nges par ci bgyi byed pa yi //",
    "T02D3368:42b-8": "sgrol ma de la phyag 'tshal nas //",
    "T02D3368:42b-9": "dang po re zhig sngags pas yid dang rjes su mthun pa'i gnas su /",
    "T02D3368:42b-10": "bud med kyi skye bo dang tshogs pa la sogs",
    "T02D3368:42b-11": "pas dben par nang par stan bde ba la 'dug",
    "T02D3368:42b-12": "ste / rang gi snying gar dbyangs yig dang po",
    "T02D3368:42b-13": "yongs su gyur pa'i zla ba'i dkyil 'khor gyi steng",
    "T02D3368:42b-14": "du 'od zer dang bcas pa'i yi ge hr'i:sa bon",
    "T02D3368:42b-15": "las byung ba'i 'od zer dmar po'i tshogs kyis 'gro",
    "T02D3368:42b-16": "ba gsal bar byas pa'i sngon du 'gro ba'i rigs",
    "T02D3368:42b-17": "byed ma'i ri la gnas pa'i rigs byed ma /",
    "T02D3368:42b-18": "bcom ldan 'das ma bskul nas spyan drangs nas mdun gyi nam mkha' la yang dag par bltas te /",
    "T02D3368:42b-19": "snying ga'i sa bon las sprul pa'i me tog dang",
    "T02D3368:42b-20": "spos la sogs pa'i mchod pa sna tshogs kyis mchod",
    "T02D3368:42b-21": "par bya'o // de'i rjes la phyag btsal ba dang /",
    "T02D3368:42b-22": "sdig pa bshags pa dang /",
    "T02D3368:42b-23": "bsod nams la rjes su yi rang ba dang /",
    "T02D3368:42b-24": "bsngo ba dang /",
    "T02D3368:42b-25": "gsum la skyabs su 'gro ba dang /",
    "T02D3368:42b-26": "byang chub tu sems bskyed pa sngon du 'gro bas /",
    "T02D3368:42b-27": "dkon mchog gsum la skyabs su mchi //",
    "T02D3368:43a-0": "sdig pa thams cad so sor @43a * //",
    "T02D3368:43a-1": "bshags //",
    "T02D3368:43a-2": "'gro ba'i bsod nams rjes yi rang //",
    "T02D3368:43a-3": "sangs rgyas byang chub yid kyis gzung //",
    "T02D3368:43a-4": "zhes lan gsum gyi bar du brjod do //",
    "T02D3368:43a-5": "de nas tshangs pa'i gnas bzhi bsgom pa sngon du",
    "T02D3368:43a-6": "'gro bas chos thams cad stong pa nyid rnam par",
    "T02D3368:43a-7": "bsgom par bya'o // de nas byin gyis brlab pa'i sngags brjod par bya'o //",
    "T02D3368:43a-8": "aom sh'u n+ya t'a dzny'a na badzra sva bh'a wa a'atma ko&amp; ham zhes so //",
    "T02D3368:43a-9": "de nas 'gro ba sdug bsngal mtha' dag snying rje bsgoms la /",
    "T02D3368:43a-10": "rang gi sems sa bon gyi gzugs su bltas te /",
    "T02D3368:43a-11": "de yongs su gyur pa las autpa la dmar po'i",
    "T02D3368:43a-12": "steng du dbyangs yig dang po yongs su gyur pa'i",
    "T02D3368:43a-13": "zla ba la gnas pa'i sa bon gyi 'od zer",
    "T02D3368:43a-14": "rnams kyis sngon bzhin du 'gro ba snang bar bya",
    "T02D3368:43a-15": "ste / de bzhin gshegs pa bye ba dpag tu med pa rnams bskul te /",
    "T02D3368:43a-16": "spyan drangs la bstim par bya ste /",
    "T02D3368:43a-17": "de la autpa la la sogs pa yongs su gyur",
    "T02D3368:43a-18": "pa las sku mdog dmar po padma dmar po dang",
    "T02D3368:43a-19": "zla ba'i dkyil 'khor la bzhugs pa /",
    "T02D3368:43a-20": "na bza' dmar pos stod g-yogs byas pa /",
    "T02D3368:43a-21": "'od zer dmar po dang ldan pa /",
    "T02D3368:43a-22": "rin po che'i rna rgyan dang ldan pa /",
    "T02D3368:43a-23": "dbu rgyan dang ldan pa /",
    "T02D3368:43a-24": "phyag bzhi pa /",
    "T02D3368:43a-25": "g-yas pas mi 'jigs pa sbyin pa /",
    "T02D3368:43a-26": "gnyis pa mda' 'gengs pa /",
    "T02D3368:43a-27": "g-yon pas rin po che'i gzhu 'dzin pa /",
    "T02D3368:43a-28": "gnyis pas autpa la dmar po 'dzin pa /",
    "T02D3368:43a-29": "'od dpag med pa'i dbu rgyan can /",
    "T02D3368:43a-30": "rigs byed ma'i ri phug na gnas pa'i sgra gcan",
    "T02D3368:43a-31": "gyi mgo bo la gnas pa'i chung ma dang bcas",
    "T02D3368:43a-32": "pa'i 'dod pa'i lha'i steng na gnas pa /",
    "T02D3368:43a-33": "sgeg pa la sogs pa'i nyams 'phel ba'i dbang dang ldan pa /",
    "T02D3368:43a-34": "dang po'i lang tsho dang ldan pa'i rigs byed mar bsgom par bya'o //",
    "T02D3368:43a-35": "de ltar dam tshig sems dpa' bskyed nas slar yang",
    "T02D3368:43a-36": "skad cig tsam gyis ye shes sems dpa' mdun du",
    "T02D3368:43a-37": "bkug la yang dag par mchod de /",
    "T02D3368:43a-38": "dam tshig gi phyag rgyas zhal nas gzhug par bya'o //",
    "T02D3368:43a-39": "de la dam tshig gi phyag rgya ni 'di yin te /",
    "T02D3368:43a-40": "thal mo sbyar la gung mo gnyis rtse mor byas",
    "T02D3368:43a-41": "la srin lag gnyis nang du gzhug / mdzub mo",
    "T02D3368:43a-42": "gnyis gung mo'i rgyab tu sbyar la /",
    "T02D3368:43a-43": "mtheb chen gnyis 'og tu byas pa de lta bu'i rnam pa'i autpa la'i phyag rgya'o //",
    "T02D3368:43a-44": "de'i rjes su /",
    "T02D3368:43a-45": "byang chub rdo rjes sangs rgyas la //",
    "T02D3368:43a-46": "mchod chen ji ltar cher byin pa //",
    "T02D3368:43b-0": "bdag la bsrung @43b ba'i don gyi phyir //",
    "T02D3368:43b-1": "nam mkha' rdo rje bdag la stsol //",
    "T02D3368:43b-2": "zhes gsol ba btab la /",
    "T02D3368:43b-3": "dbang bskur rdo rje chen po ni //",
    "T02D3368:43b-4": "khams gsum kun gyis phyag byas pa //",
    "T02D3368:43b-5": "sangs rgyas kun gyi gsang gsum gyi //",
    "T02D3368:43b-6": "gnas las byung ba sbyin par bya //",
    "T02D3368:43b-7": "'di ltar brjod pa rnams kyis sangs rgyas kyi bkas spyan ma la sogs pas dbang bskur bas /",
    "T02D3368:43b-8": "dbu rgyan du snang ba mtha' yas bsam par bya'o //",
    "T02D3368:43b-9": "de ltar bsgoms la bzlas pa byas te /",
    "T02D3368:43b-10": "skyen par ma yin /",
    "T02D3368:43b-11": "bul bar ma yin /",
    "T02D3368:43b-12": "mi gsal bar ma yin /",
    "T02D3368:43b-13": "phyi mo dman par ma yin /",
    "T02D3368:43b-14": "yang dag pa ma yin pa'i rtog pa spangs te /",
    "T02D3368:43b-15": "aom ku ru kulle hr'i:h'um sv'a h'a /",
    "T02D3368:43b-16": "de ltar thun mtshams gsum gyi rim pas /",
    "T02D3368:43b-17": "khur ba dang /",
    "T02D3368:43b-18": "sha ka ra la sogs pa'i gtor ma sbyin pa sngon du 'gro bas /",
    "T02D3368:43b-19": "gus pas yun ring por bsam pa brtan pos zla",
    "T02D3368:43b-20": "ba drug tu bsgom par byas na grub pa'i mtshan",
    "T02D3368:43b-21": "ma 'byung bar 'gyur ro //",
    "T02D3368:43b-22": "de nas zla ba dang po la nad la sogs",
    "T02D3368:43b-23": "pa'i gnod pa brgya nye par 'ong bar 'gyur ro",
    "T02D3368:43b-24": "// gnyis pa la ston mo yid du 'ong ba ma bslangs par rnyed par 'gyur ro //",
    "T02D3368:43b-25": "gsum pa la gos sna tshogs rnyed pa dang /",
    "T02D3368:43b-26": "bzhi pa la sna tshogs kyi so rtsi rgyun mi 'chad par rnyed par 'gyur ba dang /",
    "T02D3368:43b-27": "lnga pa la rnam pa sna tshogs pa'i gzugs la",
    "T02D3368:43b-28": "sogs pa'i yon tan gyis brgyan pa'i bud med kyi",
    "T02D3368:43b-29": "tshogs dang phrad pa rnyed par 'gyur ro //",
    "T02D3368:43b-30": "drug pa la lha dang klu dang dri za la",
    "T02D3368:43b-31": "sogs pa bud med mdzes ma dang phrad par 'gyur",
    "T02D3368:43b-32": "ro // phal cher bcom ldan 'das ma bsgoms na bud med rnams kyis 'tsho bar byed do //",
    "T02D3368:43b-33": "de la bdud kyi las 'di rnams spangs te /",
    "T02D3368:43b-34": "bcom ldan 'das ma sgom par byed pa la dngos su 'am /",
    "T02D3368:43b-35": "rmi lam du ston par 'gyur te /",
    "T02D3368:43b-36": "ral gri dang /",
    "T02D3368:43b-37": "mig sman dang /",
    "T02D3368:43b-38": "rkang pa byug pa dang /",
    "T02D3368:43b-39": "mi snang ba dang /",
    "T02D3368:43b-40": "ril bu dang /",
    "T02D3368:43b-41": "dngul chu dang /",
    "T02D3368:43b-42": "bcud kyis len pa dang /",
    "T02D3368:43b-43": "mkha' spyod dang /",
    "T02D3368:43b-44": "sa 'og la sogs pa'i dngos grub la sogs pa 'dod pa rnams grub par byed do //",
    "T02D3368:43b-45": "gal te bstan par ma gyur na sngar brjod pa'i phyag rgya bcing ste /",
    "T02D3368:43b-46": "mchod pa dang /",
    "T02D3368:43b-47": "gtor ma sngon du 'gro bas /",
    "T02D3368:43b-48": "zla ba drug gi bar du nya'i nub mo thog thag tu bzlas pa bya'o //",
    "T02D3368:43b-49": "de nas phyag rgya 'bar te 'grub par 'gyur ro //",
    "T02D3368:43b-50": "phyag rgya des tshangs pa dang /",
    "T02D3368:43b-51": "dbang po dang /",
    "T02D3368:43b-52": "nye ba'i dbang po dang /",
    "T02D3368:43b-53": "drag po dang /",
    "T02D3368:44a-0": "@44a * // sred med kyi bu la sogs pa bkug nas 'ongs te /",
    "T02D3368:44a-1": "pho nyar gyur nas sgrub pa po'i 'dod pa rdzogs par byed do //",
    "T02D3368:44a-2": "de nas bzung ste skye ba dang /",
    "T02D3368:44a-3": "rgas pa dang /",
    "T02D3368:44a-4": "na ba dang /",
    "T02D3368:44a-5": "'chi ba dang bral te 'jig rten gyi khams gzhan",
    "T02D3368:44a-6": "du song nas de bzhin gshegs pa rnams mthong ste",
    "T02D3368:44a-7": "/ sa dang gzungs la sogs pa thob par 'gyur ro //",
    "T02D3368:44a-8": "'phags ma sgrol ma'i rtog pa'i rim pa /",
    "T02D3368:44a-9": "ku ru ku le'i sgrub thabs slob dpon 'phags pa klu sgrub kyis mdzad pa rdzogs so //",
    "T02D3368:44a-10": "pandi ta don yod rdo rje dang /"
}