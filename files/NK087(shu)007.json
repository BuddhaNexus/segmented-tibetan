{
    "NK087(shu)007:1": "// a nu yo ga lung bdun gyi sgo nas 'chad",
    "NK087(shu)007:2": "tshul zung 'jug grub pa'i rna rgyan ces bya ba",
    "NK087(shu)007:3": "bzhugs so // rigs dang dkyil 'khor kun gyi khyab",
    "NK087(shu)007:4": "bdag dpal ldan bla ma dam pa la phyag 'tshal",
    "NK087(shu)007:5": "zhing skyabs su mchi'o //",
    "NK087(shu)007:6": "bdag rgyud smin grol la 'god par mdzad du gsol /",
    "NK087(shu)007:7": "'dir gsang sngags kyi theg pa rgyud sde bzhir grags",
    "NK087(shu)007:8": "pa'i nang tshan bla med kyi rgyud las pha ma",
    "NK087(shu)007:9": "gnyis med kyi rgyud gsum las snga 'gyur rang skad",
    "NK087(shu)007:10": "la yo ga rnam gsum zhes grags pa de'i 'chad",
    "NK087(shu)007:11": "thabs la rgyud ma h+aa yo ga rgyan bdun dang",
    "NK087(shu)007:12": "/ a nu yo ga lung bdun /",
    "NK087(shu)007:13": "a ti yo ga spyi don rnam drug gi sgo nas so sor 'chad par bshad pa las /",
    "NK087(shu)007:14": "'dir a nu yo ga lung bdun gyi sgo nas 'chad tshul cung zad phye na /",
    "NK087(shu)007:15": "he ru ka gal po'i rgyud las /",
    "NK087(shu)007:16": "snang srid ye sangs rgyas pa lta ba'i lung //",
    "NK087(shu)007:17": "lha sku phyag rgyar gsal ba bskyed rim lung //",
    "NK087(shu)007:18": "bzlas brjod bsnyen par 'bad pa sngags kyi lung //",
    "NK087(shu)007:19": "chos dbyings yum du rol pa sbyor ba'i lung //",
    "NK087(shu)007:20": "zhing bcu rtsad nas gcod pa sgrol ba'i lung //",
    "NK087(shu)007:21": "tshogs kyi 'khor lo zhal zas mchod pa'i lung //",
    "NK087(shu)007:22": "dbang bskur dngos grub len pa sgrub chen lung //",
    "NK087(shu)007:23": "zhes par ltar bdun las /",
    "NK087(shu)007:24": "dang po ni /",
    "NK087(shu)007:25": "snang srid ye sangs rgyas pa lta ba'i lung //",
    "NK087(shu)007:26": "zhes sems nyid kyi ngo bo ye gdod ma nas",
    "NK087(shu)007:27": "sangs rgyas su gnas pa de nyid lhan skyes ma",
    "NK087(shu)007:28": "rig pas bsgrib nas kun brtags ma rig pas phyogs",
    "NK087(shu)007:29": "su bcad pa'i gzung 'dzin gyi snang bas phyi rol",
    "NK087(shu)007:30": "du yul snang bzang ngan sna tshogs su srid pa",
    "NK087(shu)007:31": "'di dag kyang nges don du brtags na bden gnyis",
    "NK087(shu)007:32": "kyi don la dngos por 'dzin pa'i cha shas rdul",
    "NK087(shu)007:33": "phran tsam yang ma grub par rang rang gi ngo",
    "NK087(shu)007:34": "bos stong ste / sems 'grel las /",
    "NK087(shu)007:35": "kun rdzob las ni logs shig la //",
    "NK087(shu)007:36": "don dam nyer bar ma dmigs dang //",
    "NK087(shu)007:37": "stong nyid gang yin kun rdzob la //",
    "NK087(shu)007:38": "kun rdzob gang yin stong nyid do //",
    "NK087(shu)007:39": "zhes dang /",
    "NK087(shu)007:40": "yum las rab 'byor chos thams cad ni bden pa'am rdzun pa gang du'ang med de /",
    "NK087(shu)007:41": "rang bzhin gyi ngo bo ni med pa'i phyir dang /",
    "NK087(shu)007:42": "zhes dang /",
    "NK087(shu)007:43": "de yang blo las 'das pas /",
    "NK087(shu)007:44": "snang bas gang yang ma grub nyams pa tsam yang ma dmigs te //",
    "NK087(shu)007:45": "ting nge 'dzin rgyal po las /",
    "NK087(shu)007:46": "rtag dang chad pa 'di yang mtha' yin te //",
    "NK087(shu)007:47": "yod dang med ces bya ba gnyis ka mtha' //gang yang gnyis po dag ni mi shes nas //",
    "NK087(shu)007:48": "mkhas pas dbus la'ang gnas par mi bya'o //",
    "NK087(shu)007:49": "zhes dang /",
    "NK087(shu)007:50": "klu sgrub kyis dbu ma'ang dmigs su yod ma yin /",
    "NK087(shu)007:51": "zhes pas don dam spros bral rang byung gi ye",
    "NK087(shu)007:52": "shes ni gshis gang du'ang ma grub kyang rtsal sna",
    "NK087(shu)007:53": "tshogs su snang ba yod med spros pa'i sgro skur",
    "NK087(shu)007:54": "gyi mtha' dang bral ba /",
    "NK087(shu)007:55": "ye nas sangas rgyas kyi snying po 'khor 'das kun gyi ngo bor bzhugs pa yin te /",
    "NK087(shu)007:56": "gsang snying las /",
    "NK087(shu)007:57": "bcings med rnam pa grol med pa //",
    "NK087(shu)007:58": "ye nas lhun rdzogs sangs rgyas chos //",
    "NK087(shu)007:59": "zhes dang /",
    "NK087(shu)007:60": "sring gsum ye nas sangs rgyas zhing //",
    "NK087(shu)007:61": "sangs rgyas nyid las gzhan pa'i chos //",
    "NK087(shu)007:62": "sangs rgyas nyid kyis mi rnyed do //",
    "NK087(shu)007:63": "zhes gsungs pas dus gsum gyi rgyal ba kun gyi",
    "NK087(shu)007:64": "thugs kyi bzhed phug lta ba bla na med pa",
    "NK087(shu)007:65": "yin te / snga mar 'di las gsang ba'i nges don med //",
    "NK087(shu)007:66": "ces so //",
    "NK087(shu)007:67": "gnyis pa ni /",
    "NK087(shu)007:68": "lha sku phyag rgyar gsal ba'i bskyed rim lung /",
    "NK087(shu)007:69": "zhes pa de ltar gang du lta ba gtan la",
    "NK087(shu)007:70": "phabs nas bsgom pas nyams su len thabs ni lha",
    "NK087(shu)007:71": "bsgoms pa ste / a b+hi d+ha na las /",
    "NK087(shu)007:72": "mi 'chi dpa' dang lhag par bstan //",
    "NK087(shu)007:73": "'dod don ster dang zhi ba dang //",
    "NK087(shu)007:74": "lus gnas phan pa grub pa dang //",
    "NK087(shu)007:75": "bkur bar 'os phyir lha zhes bya //",
    "NK087(shu)007:76": "zhes pas de la'ang 'das ma 'das kyi mtshams gnyis las 'dir ni ye shes kyi lha yin te /",
    "NK087(shu)007:77": "lha de'i ngo bo chos sku las ma g.yos bzhin",
    "NK087(shu)007:78": "gdul bya mchog dman gyi ngor gzugs sku longs sprul",
    "NK087(shu)007:79": "rnam par bzhengs pa de nyid rnal 'byor pas rang",
    "NK087(shu)007:80": "rig rtogs pa mngon du gyur pa'i brda'i phyag rgyar",
    "NK087(shu)007:81": "phan tshun rgyar thebs par byas nas sgom don /",
    "NK087(shu)007:82": "sbyang gzhi /",
    "NK087(shu)007:83": "sbyong byed /",
    "NK087(shu)007:84": "sbyong 'bras kyi don la mos pa rtse gcig pas gasla btab cing bskyed rim sgom pa ste /",
    "NK087(shu)007:85": "de lta bsgom pa'i yon tan yang /",
    "NK087(shu)007:86": "rgyal po lung bstan rdo rjes /",
    "NK087(shu)007:87": "lha yi sku ni gsal bsgom na //",
    "NK087(shu)007:88": "bsod nams tshogs chen thob par 'gyur //",
    "NK087(shu)007:89": "de nyid gzugs brnyan tshul shes na //",
    "NK087(shu)007:90": "ye shes tshogs chen rdzogs par 'gyur //",
    "NK087(shu)007:91": "zhes so //",
    "NK087(shu)007:92": "gsum pa ni /",
    "NK087(shu)007:93": "bzlas brjod bsnyen par 'bad pa sngags kyi lung //",
    "NK087(shu)007:94": "zhes bskyed rim gyis lus lha skur smin nas gsung",
    "NK087(shu)007:95": "rdo rjer dag byed bzlas pa la 'jug ste lha",
    "NK087(shu)007:96": "sngags de nyid ma yengs par yang yang bzlas shing",
    "NK087(shu)007:97": "/ de nyid ngag gi brjod pa dang /",
    "NK087(shu)007:98": "brjod bral gnyis kyi sgo nas rab tu bsnyen cing",
    "NK087(shu)007:99": "rtse gcig tu 'abda dgos pa nyid snod min la",
    "NK087(shu)007:100": "gsang ste rang gis legs par sngags pa'i don te",
    "NK087(shu)007:101": "/ lung gi sgo bzhi'i nang nas thugs dam gnad bskul gsang ba sngags kyi sgo /",
    "NK087(shu)007:102": "zhes so //",
    "NK087(shu)007:103": "spyir ngag bzlas /",
    "NK087(shu)007:104": "yid bzlas /",
    "NK087(shu)007:105": "rdor bzlas /",
    "NK087(shu)007:106": "skye med rdo rje'i bzlas pa sogs bya zhing /",
    "NK087(shu)007:107": "ngag gi bzlas pa la skyon bcu spangs te /",
    "NK087(shu)007:108": "bar ma chad du bzlas pa ngag bzlas /",
    "NK087(shu)007:109": "lce mchu'i sbyor ba la ma ltos par gsang sngags yid la ma yengs par dran pa yid bzlas /",
    "NK087(shu)007:110": "rlung gi 'gro 'ong dang bstun te 'bru gsum sgrar",
    "NK087(shu)007:111": "bcas su bzla ba brdar gyur rdo rje'i bzlas pa",
    "NK087(shu)007:112": "/ ma yengs ma yengs g.yeng bar mi 'gyur bar",
    "NK087(shu)007:113": "gnas lugs spros pa dang bral ba nam mkha' lta",
    "NK087(shu)007:114": "bu'i ngang nas lus ngag gi brjod pa dang bral",
    "NK087(shu)007:115": "bar bzla ba skye med rdo rje'i bzlas pa rdo",
    "NK087(shu)007:116": "/ rje'i rnams so // bzhi pa ni /",
    "NK087(shu)007:117": "chos dbyings yum dang rol pa sbyor ba'i lung //",
    "NK087(shu)007:118": "zhes ngag rlung gsung rdo rjer dag nas /",
    "NK087(shu)007:119": "yid chos thugs rdo rjer smin byed rdzogs pa'i rim",
    "NK087(shu)007:120": "pa ste srid zhi'i mthar zhen gyi rnam rtog gi",
    "NK087(shu)007:121": "chosa rnams 'khor 'das mnyam nyid mkha' dbyingsa spros bral",
    "NK087(shu)007:122": "gyi klong / rgyal ba kun gyi yum du gyur",
    "NK087(shu)007:123": "pa ste de nyid dang 'du 'bral med par rtag",
    "NK087(shu)007:124": "tu rol zhing rtogs goms kyi sbyor bas gdod ma'i",
    "NK087(shu)007:125": "gtan srid zin par byed pa la /",
    "NK087(shu)007:126": "bshad tshul mang yang 'dir dbang bzhi dang sbyar nas bshad par /",
    "NK087(shu)007:127": "snang ba thabs kyi rang bzhin stong cha shes rab kyi rang bzhin te /",
    "NK087(shu)007:128": "snang stong so so ma yin tha mi dad du bsgom pas bum dbang gi rtogs pa bskyed /",
    "NK087(shu)007:129": "ngag gi rlung 'gro 'ong brjod pa thabs kyi rang bzhin la /",
    "NK087(shu)007:130": "de'i ngo bo grags tsam nyid nas mtshan mar ma grub pa'i phyir shes rab ste /",
    "NK087(shu)007:131": "grags stong dbyer med gzhi bral n+aa da'i dbyings su sbyor bas gsang dbang gi rtog pa skyed /",
    "NK087(shu)007:132": "dbu ma'i mar snar shes rab kyi nyi ma a thung 'bar ba'i me drod kyis /",
    "NK087(shu)007:133": "spyi bo thabs mchog ham yig gi zla ba bdud rtsir zhu ba na bde ba gnyis zhen bral /",
    "NK087(shu)007:134": "stong nyid du rgyas thebs pas bde stong gnyis med",
    "NK087(shu)007:135": "zag bral lam la brten nas sher dbang gi rtog",
    "NK087(shu)007:136": "pa bskyed / snang rig 'gyu gsum gyi rtog pa thams cad thabs yin la /",
    "NK087(shu)007:137": "de nyid don dam spros bral bde ba chen por",
    "NK087(shu)007:138": "'dzin med du 'char bas 'khor ba'i gzung 'dzin 'ching",
    "NK087(shu)007:139": "ba kun dang bral te rig stong chos sku'i shes",
    "NK087(shu)007:140": "rab kyi bog thon pas bzhi pa'i rtog pa bskyed",
    "NK087(shu)007:141": "par byed pa'o // lnga pa ni /",
    "NK087(shu)007:142": "zhing bcu rtsad nas gcod pa sgrol ba'i lung zhes",
    "NK087(shu)007:143": "pa rang gi lus ngag yid tha mal pa de",
    "NK087(shu)007:144": "nyid rgyal ba rnams kyi sku gsung thugs rdo rjer",
    "NK087(shu)007:145": "byang chub pas gzhan don phrin las kyis 'gro ba",
    "NK087(shu)007:146": "sgrol ba yin te /",
    "NK087(shu)007:147": "bsgral ba'i zhing gnyis 'dzin 'khrul snang la rnam rtog gi dbye na bcos te /",
    "NK087(shu)007:148": "dgrar gnyen ltar snang ba'i gnod byed du gyur pa gtso cher /",
    "NK087(shu)007:149": "zhing bcu ste mi yi 'gro ba bdun dang /",
    "NK087(shu)007:150": "ngan song gsum bsnan pas bcu yin la /",
    "NK087(shu)007:151": "de rnams 'khor bar skye 'gyur gyi rtsa ba rtsad",
    "NK087(shu)007:152": "nas yongs su gcoda pa nyid srid pa las sgrol",
    "NK087(shu)007:153": "ba'i thabs yin pa gang zhig /sems can gyi blo",
    "NK087(shu)007:154": "yi rim pa dang bstun nas phrin las bzhi gang",
    "NK087(shu)007:155": "mtshams su bya ba las /",
    "NK087(shu)007:156": "'dir drag po mngon spyod skabs su 'brel ba'i dbang du byas na /",
    "NK087(shu)007:157": "rdzong 'phrang srog gsum dang ldan pa ste /",
    "NK087(shu)007:158": "rnal 'byor pa stong nyid snying rje zung du 'jug",
    "NK087(shu)007:159": "pa'i lta ba rang byan tshun pas kun slong zhing",
    "NK087(shu)007:160": "bcu sgrol ba'i zhe sdang ldan pa ni lta ba'i",
    "NK087(shu)007:161": "rdzong / rdzas sngags tshang zhing gsal ba gsum dang",
    "NK087(shu)007:162": "ldan pa'i ting nge 'dzin dang kha sbyor dbye ba'i",
    "NK087(shu)007:163": "cho ga bya ba sgom pa'i 'phrang /",
    "NK087(shu)007:164": "bsgral bya sgrol byed sgrol mkhan rnams 'khor gsum rnam",
    "NK087(shu)007:165": "par mi rtog pa'i rtsis zin pa spyod pa'i srog",
    "NK087(shu)007:166": "ces bya'o // drug pa ni /",
    "NK087(shu)007:167": "tshogs kyi 'khor lo zhal zas mchod pa'i lung //",
    "NK087(shu)007:168": "zhes sangs rgyas kyi go 'phang sgrub par byed pa la tshogs gnyis bsags dgos te /",
    "NK087(shu)007:169": "tshogs snga mas phyi ma rdzogs pa'i nyer len du 'gro ba ni /",
    "NK087(shu)007:170": "gsang sngags thabs la mkhas pas 'dod yon lam byed tshogs kyi mchod pa yin te /",
    "NK087(shu)007:171": "de yang tshogs rdzas kyi yo byad thams cad tshogsa",
    "NK087(shu)007:172": "pas lha rnams la mchod pa bar med du 'khor",
    "NK087(shu)007:173": "ba'i tshul gyis 'bul lo //",
    "NK087(shu)007:174": "zhes pa'i don yin la /",
    "NK087(shu)007:175": "zhal la sogs pa'i dbang po rnams zasa kyi mchoda",
    "NK087(shu)007:176": "pas dgyes shing tshim par bltas pas dngos grub dam",
    "NK087(shu)007:177": "pa thob par 'gyur la /",
    "NK087(shu)007:178": "rgya gar du tshogs kyi 'khor lo dang /",
    "NK087(shu)007:179": "longs spyod ces grags par /",
    "NK087(shu)007:180": "dang po ni /",
    "NK087(shu)007:181": "gser srang lnga brgya'i rin thang du bcal ba'i yo",
    "NK087(shu)007:182": "byad rnams drod tshad dang ldan pa'i rnal 'byor pho",
    "NK087(shu)007:183": "mo brda dang brda'i lan la mkhas pas tshogs pa",
    "NK087(shu)007:184": "mang nyung la dpag nas pho tshogs dang mo tshogs",
    "NK087(shu)007:185": "zhes btags la / don du tshogs kyi nye rgyu'i",
    "NK087(shu)007:186": "spyod pa la brten nas tshogs gnyis kyi 'bras bu",
    "NK087(shu)007:187": "mngon du 'byin pa'o //",
    "NK087(shu)007:188": "phyi ma ni /",
    "NK087(shu)007:189": "m+aam sa dang /",
    "NK087(shu)007:190": "ma d+aa na gtsor gyur tshogs rdzas gang 'dzoms pa tsam gyis mchod pa ni longs spyod do //",
    "NK087(shu)007:191": "bdun pa ni /",
    "NK087(shu)007:192": "dbang bskur dngos grub len pa sgrub chen lung /",
    "NK087(shu)007:193": "zhes pa mthar thug gi 'bras bu dus mi ring bar myur du 'grub par 'dod na /",
    "NK087(shu)007:194": "rang rgyud smin byed dbang gi bya ba rnams rdo",
    "NK087(shu)007:195": "rje slob dpon dang dbang rdzas sogs rgyu rkyen tshogs",
    "NK087(shu)007:196": "pas bskur nas / 'dod pa'i 'bras bu tshe 'dir",
    "NK087(shu)007:197": "dngos su 'grub par byed pa'i thabs spyir btang min",
    "NK087(shu)007:198": "par lam khyad par can la zhugs shing dang du",
    "NK087(shu)007:199": "len pas de'i re 'bras tshe 'dir thob nas dbang",
    "NK087(shu)007:200": "bskur bas sgrub pa chen po zhes btags pa yin",
    "NK087(shu)007:201": "pas bskur nas / zhing / dbye na gsang snying las /",
    "NK087(shu)007:202": "slob dpon gsang ba shes rab dang //",
    "NK087(shu)007:203": "de ma thag pa bzhi pa ste //",
    "NK087(shu)007:204": "zhes spyir dbang la rnam pa bzhi gsungs shing /",
    "NK087(shu)007:205": "ma 'ongs pa na 'bras bu thob par byed pa'i sa bon rgyud la thebs /",
    "NK087(shu)007:206": "de bskur bar byed par bsnyen bsgrub yan lag rnam",
    "NK087(shu)007:207": "bzhi'i cho ga'i yan lag ma nyams par ldan pas",
    "NK087(shu)007:208": "dngos grub blang nas thun mong dang mchog gi dngos",
    "NK087(shu)007:209": "grub tshe 'dir thob pa la cig car ba dang",
    "NK087(shu)007:210": "/ de las ldog pa'i dbang po 'bring rtul rnams bar do rnam pa gsum gang rung dang /",
    "NK087(shu)007:211": "tshe phyi mar mchog gi dngos grub la sbyor ba yin no //",
    "NK087(shu)007:212": "de ltar lung bdun gyi dang pos lta ba gtan la 'beb /",
    "NK087(shu)007:213": "gnyis gsum bzhis sgom pa'i rim pa ston /",
    "NK087(shu)007:214": "lnga pa gzhan don drug pas sgrub pa'i spyod pa /",
    "NK087(shu)007:215": "bdun pas mthar thug gi 'bras bu grub tshul bstan",
    "NK087(shu)007:216": "pas gsang sngags spyi yi sdom de tsam du 'dus",
    "NK087(shu)007:217": "par bstan pa'o // de ltar mkha' lding bung ba yi //",
    "NK087(shu)007:218": "rjes bsnyegs dpe mtshungs bkod 'di ni //",
    "NK087(shu)007:219": "bskul ba po dag dgongs pa nyid //",
    "NK087(shu)007:220": "ma ldog sems dag'i don ltar brjod //",
    "NK087(shu)007:221": "deng dus mkhas las blun po rnams //",
    "NK087(shu)007:222": "lhag pa'i dpe don dngos gyur 'dir //",
    "NK087(shu)007:223": "nongs mchis mkhas rnams bzod bzhes la //",
    "NK087(shu)007:224": "dge dngos byang chen rgyu ru bsngo //",
    "NK087(shu)007:225": "thos pas shes rab rgya mtsho yis //",
    "NK087(shu)007:226": "bsam pa'i grub gzings lags bskyod de //",
    "NK087(shu)007:227": "bsgom pa ded dpon chen po yis //",
    "NK087(shu)007:228": "rnam mkhyen rin chen lon par shog /mchog gsum thugs rje'i nyi 'od kyis //",
    "NK087(shu)007:229": "zer phreng phyogs brgyar rab 'phro bas //",
    "NK087(shu)007:230": "blo gsal pad+mo rab rgyas te //",
    "NK087(shu)007:231": "ye shes snang ba 'bar gyur cig /de ltar lung",
    "NK087(shu)007:232": "a nu yo ga lung bdun gyi gzhung 'grel 'chad",
    "NK087(shu)007:233": "thabs cung zad phye ba 'di ni /",
    "NK087(shu)007:234": "rgyud don lung rig smra ba dge bshes zhe chen",
    "NK087(shu)007:235": "mchog sprul rin po che bstan 'dzin 'phel rgyas dang",
    "NK087(shu)007:236": "/ dge sbyong sngags ram chos dbang zung gis lha",
    "NK087(shu)007:237": "rdzas dang rin 'khor gyi skyes bcas bskul ma gnang",
    "NK087(shu)007:238": "bar brten sh+aakya'i dge bsnyen ma rmong brtul phrin las",
    "NK087(shu)007:239": "chos sgron gyis shing bya mgo zla ba'i dkar phyogs",
    "NK087(shu)007:240": "kyi rgyal ba dang po'i thun gseng shar mar spel",
    "NK087(shu)007:241": "ba 'dis kyang 'gro kun thos bsam sgom pa'i 'bras",
    "NK087(shu)007:242": "bu mngon du rtogs pa'i rgyur gyur cig //"
}