{
    "T11TD4250E:236a-0": "@236a # // rgya gar skad du /",
    "T11TD4250E:236a-1": "aa po ha n'a ma pra ka ra na /",
    "T11TD4250E:236a-2": "bod skad du /",
    "T11TD4250E:236a-3": "gzhan sel ba zhes bya ba'i rab tu byed pa //",
    "T11TD4250E:236a-4": "'jam dpal gzhon nur gyur pa la phyag 'tshal lo //",
    "T11TD4250E:236a-5": "rtog bcas blo yi gang gi rang bzhin gzhan gyis dpen par rab bstan pa //",
    "T11TD4250E:236a-6": "blo min phyi min de nyid ma yin sgro btags gang nyid brjod pa yis//",
    "T11TD4250E:236a-7": "'gro la de nyid gsungs pa rnam rgyal mnga' ba ma lus skyon bral ba //",
    "T11TD4250E:236a-8": "gsung mdzad gang yin de la mgos phyag 'tshal nas sel ba de 'dir bshad //",
    "T11TD4250E:236a-9": "'di la mngon par 'dod pa'i 'bras bu skyed par rung ba'i dngos po rtogs par bya ba'i phyir brda rab tu sbyar ba'i sgra dag gis ji lta ji lta bu'i dngos po rtogs par byas nas de dag la tha snyad byed pa po don du gnyer bar 'jug par byed do //",
    "T11TD4250E:236a-10": "de'i phyir 'di dag yul med pa ni ma yin no //",
    "T11TD4250E:236a-11": "gsal ba ni yod kyang brjod par bya ba'i dngos po yin pa bzlog pa yin no //",
    "T11TD4250E:236a-12": "rnam pa dngos por yod pa yang thag bsrings so //",
    "T11TD4250E:236a-13": "de nyid kyi phyir rnam pa dang ldan pa'i gsal ba yang yod pa ma yin zhing de'i 'brel pa yang med do //",
    "T11TD4250E:236a-14": "de la 'di dag gi don du 'dod pa gang zhe na smras pa /",
    "T11TD4250E:236a-15": "rnam par rtog pa rnams kyi yul gang yin pa de sgra'i don yin no //",
    "T11TD4250E:236a-16": "rnam par rtog pa la snang ba nyid brjod pa'i don du sgra sbyor la //",
    "T11TD4250E:236b-0": "@236b de las kyang brjod par bya ba la dmigs pa'i rnam par rtog pa skye ste /",
    "T11TD4250E:236b-1": "de'i phyir 'bras bu dang nye bar len pa gnyis kyis nye bar bzung ba ni sgra'i don yin no //",
    "T11TD4250E:236b-2": "de la spyi ni med pa nyid do //",
    "T11TD4250E:236b-3": "rang gi mtshan nyid ni yod kyang rnam par rtog pa'i snang bas rjes su 'gro ldog gi rjes su mi byed pa'i phyir rnam par rtog pa'i yul ma yin no //",
    "T11TD4250E:236b-4": "dngos po tha dad pa ni snang bas rjes su 'gro ba dang ldog pa'i rjes su byed na shes pa'i yul yin gyi gzhan du ni ma yin no //",
    "T11TD4250E:236b-5": "de'i phyir rnam par rtog pa ni dngos po'i yul can ma yin no //",
    "T11TD4250E:236b-6": "dngos po ma nges pa yang ma yin te /",
    "T11TD4250E:236b-7": "'di ltar rnam par rtog pa ni phyi rol gyi me la sogs pa dngos po nges par skye ba dang 'gag par nyams su myong ngo //",
    "T11TD4250E:236b-8": "de nyid kyi phyir mngon sum gyi 'dzin pa dang mi 'dzin pa ni snang ba'i dbang gis yin la /",
    "T11TD4250E:236b-9": "rnam par rtog pa ni nges pa'i dbang gis yin no //",
    "T11TD4250E:236b-10": "gang gi phyir mngon sum ni rang gi mtshan nyid kyi rjes su 'gro ldog gi rjes su byed par snang gi cung zad kyang nges pa ni ma yin no //",
    "T11TD4250E:236b-11": "des na de'i snang ba'i dbang gis 'dzin pa dang mi 'dzin pa yin no //",
    "T11TD4250E:236b-12": "rnam par rtog pa'i gzung ba'i rnam pa ni me la sogs pa yod pa dang med pa'i rjes su 'gro ba ma yin gyi me la sogs pa nges pa yin no //",
    "T11TD4250E:236b-13": "de'i phyir 'di ni nges pa'i dbang kho nas 'dzin pa dang mi 'dzin pa yin gyi gzung ba snang ba'i stobs kyis ni ma yin no //",
    "T11TD4250E:236b-14": "gal te rnam par rtog pa rnams kyi 'dzin pa'i byed pa ni nges pa nyid yin la /",
    "T11TD4250E:236b-15": "rnam par rtog pa rang gi mtshan nyid nges par byed pa yang de lta yin pa de lta na 'o na ni rang gi mtshan nyid kho na rnam par rtog pa rnams kyis nges par byas pa'i gzung ba yin pa de lta na /",
    "T11TD4250E:236b-16": "ci'i phyir rnam par rtog pa dngos po med par brtags pa'i yul can du 'gyur zhe na /",
    "T11TD4250E:236b-17": "'di la gang gi snang bas rjes su 'gro ldog gi rjes su byed pa'i dngos po tha dad pa de ni de'i yul yin no zhes bshad zin to //",
    "T11TD4250E:236b-18": "rnam par rtog pa'i rnam pa ni phyi rol yod pa dang med pa'i rjes su mi byed de /",
    "T11TD4250E:236b-19": "des na yul ma yin no //",
    "T11TD4250E:236b-20": "ci ste 'dir pha rol gyi bsam pa snang ba'i phyir rang gi mtshan nyid rnam par rtog pa'i yul du 'gyur ba ni ma yin gyi /",
    "T11TD4250E:236b-21": "'on kyang nges par byed pa'i phyir ro //",
    "T11TD4250E:237a-0": "ji ltar rnam par @237a * //",
    "T11TD4250E:237a-1": "rtog pa rnams kyis 'dzin par byed pa nyid mngon sum ltar gzung ba'i rnam pa 'dzin pa ni ma yin gyi /",
    "T11TD4250E:237a-2": "'on kyang nges par byed pa yin pa de bzhin du 'di'i gzung ba dang snang ba ni ma yin gyi /",
    "T11TD4250E:237a-3": "'on kyang nges par bya ba yin no //",
    "T11TD4250E:237a-4": "rang gi mtshan nyid kyang nges pa yin te /",
    "T11TD4250E:237a-5": "nges na de gzung ba yin no zhes bya ba 'di yin la /",
    "T11TD4250E:237a-6": "'dir bshad pa gang gi phyir rang gi mtshan nyid yod pa ma yin yang de nges pa'i rnam par rtog pa skye ste /",
    "T11TD4250E:237a-7": "de'i phyir rnam par rtog pa ni rang gi mtshan nyid nges pa ma yin no //",
    "T11TD4250E:237a-8": "'o na rang gi mtshan nyid yod pa yin na de rnam par rtog pas 'dzin par 'gyur ro zhe na /",
    "T11TD4250E:237a-9": "de ltar ni mi nus te /",
    "T11TD4250E:237a-10": "gang gi phyir rnam par rtog pa rnams kyis nges pa'i don ni sgra dang 'dres pa yin la /",
    "T11TD4250E:237a-11": "sgra dang 'dres pa de yang gang brda'i dus su sgra dang 'dres par mthong ba'o //",
    "T11TD4250E:237a-12": "'brel bar mthong ba yang gang zhig sgra brjod pa las snang ba'i don de nyid yin na dngos po'i rang bzhin ni sgra'i bya ba'i dus na mi snang ste /",
    "T11TD4250E:237a-13": "de'i phyir de ni yod pa ma yin yang rnam par rtog pas nges pa ma yin no zhes bya bar gdon mi za'o //",
    "T11TD4250E:237a-14": "gal te rnam par rtog pa rnams dngos po nges pa'i bdag nyid du legs par rtogs kyang rang gi mtshan nyid nges pa ma yin no zhes bya ba 'di ni shin tu ngo mtshar che ba ma yin nam zhe na /",
    "T11TD4250E:237a-15": "'di la ngo mtshar cung zad kyang med de /",
    "T11TD4250E:237a-16": "rnam par rtog pa rnams ni sgro btags pa'i rang bzhin rang gi mtshan nyid du med pa nyid zhen par skyes pa na dngos po nges pa nyid du skyes pa rtogs pa yin gyi /",
    "T11TD4250E:237a-17": "de dag dngos po yod pa nyid nges pa ni ma yin no //",
    "T11TD4250E:237a-18": "de'i phyir rang gi mtshan nyid du nges pa med pa nyid nye bar ston pa'i rnam par rtog pa ni dngos po med pa nges pa yin gyi dngos po nges pa ni ma yin no zhes bya ba ni 'di la mi 'thad pa cung zad kyang med do //",
    "T11TD4250E:237a-19": "gal te gzung ba'i rnam pa rnam par rtog pa rnams kyi yul ma yin nam des na ci'i phyir sgro btags pa 'dzin par brjod ce na /",
    "T11TD4250E:237a-20": "gzung ba'i rnam pa ni rang rig pa'i yul yin gyi rnam par rtog par rtog pa ni ma yin no //",
    "T11TD4250E:237a-21": "'di ltar gang zhig nges par byas pa de rnam par rtog pa'i yul yin no //",
    "T11TD4250E:237b-0": "gzung ba'i rnam pa ni nges pa ma yin na de ji ltar rnam par @237b rtog pa'i yul du 'gyur /",
    "T11TD4250E:237b-1": "de'i phyir rnam par rtog pa sgra dang 'dres pa'i don nges par byed kyang rang gi bdag nyid la rnam par mi rtog pa yin no //",
    "T11TD4250E:237b-2": "gang gi phyir bdag nyid ni ma nges pa yin la /",
    "T11TD4250E:237b-3": "ma nges pa yang rnam par rtog pa'i yul ma yin no //",
    "T11TD4250E:237b-4": "de ltar yang /",
    "T11TD4250E:237b-5": "nges pa rnams kyi ma nges pa //",
    "T11TD4250E:237b-6": "de ni ji ltar de dag yul //",
    "T11TD4250E:237b-7": "zhes bshad do //",
    "T11TD4250E:237b-8": "gal te rnam par rtog pa rang gi snang ba don med pa la don du lhag par zhen pa ma yin nam /",
    "T11TD4250E:237b-9": "de'i phyir de ni de'i yul yin no zhe na /",
    "T11TD4250E:237b-10": "ci lhag par zhen pa zhes bya ba 'di ci yin //",
    "T11TD4250E:237b-11": "ci 'dzin pa yin nam /",
    "T11TD4250E:237b-12": "'on te byed pa yin nam /",
    "T11TD4250E:237b-13": "de ste sbyor ba yin nam /",
    "T11TD4250E:237b-14": "ci ste sgro 'dogs pa yin /",
    "T11TD4250E:237b-15": "de la rnam par rtog pa rang gi snang ba don med pa la don du 'dzin par ji ltar 'gyur /",
    "T11TD4250E:237b-16": "byed par yang ji ltar 'gyur te /",
    "T11TD4250E:237b-17": "gzhan ni gzhan gyi rang bzhin du bya bar nus pa ma yin no //",
    "T11TD4250E:237b-18": "ma bzung ba'i rang gi mtshan nyid dang bdag nyid sbyor par yang ji ltar 'gyur /",
    "T11TD4250E:237b-19": "sgro 'dogs pa yang nyams su myong ba sngon du 'gro ba can yin na /",
    "T11TD4250E:237b-20": "rnam par rtog pa ni sngar rang gi snang ba myong nas phyis sgro 'dogs pa yang ma yin te /",
    "T11TD4250E:237b-21": "dngos po skad cig gnyis su sdod pa ni med na de ji ltar sngar nyams su myong ba'i bdag nyid phyis don gzhan la sgro 'dogs par byed //",
    "T11TD4250E:237b-22": "ci ste rang gi rang bzhin nyams su myong ba dang /",
    "T11TD4250E:237b-23": "don du sgro 'dogs pa dang dus mnyam pa yin na de ltar na ni 'o na snang ba nyams su myong ba dang dus mnyam du sgro btags pa snang ba'i rang bzhin ma yin pas dngos po med pa rnam par rtog pa'i yul yin no zhes gnas pa de yang 'dod pa yin no //",
    "T11TD4250E:237b-24": "'o na rang gi snang ba don med pa la don du zhen nas 'jug pa yin no zhes bshad pa 'di'i don gang yin zhe na /",
    "T11TD4250E:237b-25": "sgro btags pa'i rang bzhin de la gzung ba'i rnam pa bye brag tu ma gtogs pa zhes bya ba'i don 'di yin no //",
    "T11TD4250E:237b-26": "'di ltar rnam par rtog pa de nyid kyis sgro btags kyi rang bzhin shes pa'i bdag nyid kyis rnam par nges pa ma yin la /",
    "T11TD4250E:237b-27": "rnam par rtog pa gzhan gyis kyang ma yin no //",
    "T11TD4250E:237b-28": "'dzin pa'i rnam pa ni sgro btags kyi don bdag tu 'dzin pa'i gzhi ma yin zhing /",
    "T11TD4250E:238a-0": "bde ba la sogs pa'i rang bzhin ma yin pa @238a * //",
    "T11TD4250E:238a-1": "de las gzhan du bdag tu 'dzin pa'i gzhi nyid dang bde ba la sogs pa'i rang bzhin du de la rig pa yin no //",
    "T11TD4250E:238a-2": "de la sgro btags kyi rang bzhin las rnam par ma phyed pas rnam par rtog pa ni gzung ba'i rnam pa don med pa la don du lhag par zhen to zhes brjod kyi rnam par rtog pa bdag nyid kyi gzung ba'i rnam pa phyi rol gyi me yin par lhag par zhen nus pa ni ma yin no //",
    "T11TD4250E:238a-3": "de bzhin du gang yang /",
    "T11TD4250E:238a-4": "rnam par rtog pa'i gzugs brnyan ni //",
    "T11TD4250E:238a-5": "de yi mthar thug rnams la 'brel //",
    "T11TD4250E:238a-6": "sgra yi shes la tha dad ltar //",
    "T11TD4250E:238a-7": "don gyi gzugs brnyan snang gyur pa //",
    "T11TD4250E:238a-8": "de yang don gyi bdag nyid min //",
    "T11TD4250E:238a-9": "de 'khrul bag chags rang bzhin can //",
    "T11TD4250E:238a-10": "zhes bya ba la sogs pa bshad pa gang yin pa thams cad kyang rnam pa dang sgro btags pa tha dad du lhag par zhen pa med pa'i phyir gcig nyid kyi tha snyad du khas blangs nas bshad par lta'o //",
    "T11TD4250E:238a-11": "yang na ni rnam pa 'di lta bu'i phyogs su sgro btags nyid la gzugs brnyan du brjod pa yin gyi gzung ba'i rnam pa ni ma yin no //",
    "T11TD4250E:238a-12": "gang gi phyir sgro btags pa la ni phyi rol du nges par byas pa yin pa'i phyir phyi rol 'dra ba phyi rol gyi gzugs brnyan zhes brjod par nus pa yin no //",
    "T11TD4250E:238a-13": "gang zhig rnam par rtog pa rnams kyis nges pa'i don de yang gang yin /",
    "T11TD4250E:238a-14": "ci shes pa'i bdag nyid yin nam /",
    "T11TD4250E:238a-15": "'on te gzhan yin zhe na /",
    "T11TD4250E:238a-16": "cung zad kyang ma yin no zhes smra'o //",
    "T11TD4250E:238a-17": "ma nges pa ni nyams su myong bas grub la /",
    "T11TD4250E:238a-18": "shes pa nyid ni sreg pa'i bsgrub bya sgrub pa'i me ma yin zhing de'i tshe phyi rol 'ga' zhig kyang yod pa ma yin te /",
    "T11TD4250E:238a-19": "ji ltar nges pa ni de kho na nyid ma yin pa'i phyir la /",
    "T11TD4250E:238a-20": "de kho na nyid kyang ji lta ba bzhin du ma nges pa'i phyir ro zhes gang bshad pa dang /",
    "T11TD4250E:238a-21": "de bzhin du /",
    "T11TD4250E:238a-22": "sgra don 'di dang gzhi mthun nyid //",
    "T11TD4250E:238a-23": "yod pa min yang ji lta bur //",
    "T11TD4250E:238a-24": "grags pa bzhin du brjod bya ste /",
    "T11TD4250E:238a-25": "dngos la 'di ni mi srid do //",
    "T11TD4250E:238a-26": "zhes kyang bshad do //",
    "T11TD4250E:238a-27": "'o na rnam rtog gi yul gyi don ngo bo med kyang rang bzhin dang ldan pa lta bu ji ltar snang zhe na /",
    "T11TD4250E:238a-28": "ma rig pa'i bdag nyid rnam rtog gi shes pa rnams kyi ngo bo nyid 'di 'dra ba yin te /",
    "T11TD4250E:238b-0": "bdag nyid rnam pa dang ldan par yod pa kun du ston pa nyid @238b gtan med pa'i don yang nyams su myong ba yod pa'i dngos po dang 'dra bar yod pa lta bur kun du ston pa gang yin pa'o //",
    "T11TD4250E:238b-1": "shes pas med pa ston pa'i ji ltar nus de'i gsal bar byed pa'i rang bzhin yang ci 'dra ba zhig ce na /",
    "T11TD4250E:238b-2": "med pa'i don gsal bar byed pa ni nyams su myong bas grub po //",
    "T11TD4250E:238b-3": "'di ltar gsal ba'i rang bzhin de ni shes pa ma yin shes bya yang ma yin te /",
    "T11TD4250E:238b-4": "de'i phyir yang med pa yin no zhes nges par nus so //",
    "T11TD4250E:238b-5": "rnam par rtog pa'i de gsal bar byed pa yang nyams su myong bas grub po //",
    "T11TD4250E:238b-6": "shes pa rnams kyi gsal bar byed pa ni thun mong ma yin pa ste /",
    "T11TD4250E:238b-7": "de'i phyir ji ltar 'di gsal bar byed pa yin pa de bzhin du gzhan yang yin no zhes dpe bstan par mi nus so //",
    "T11TD4250E:238b-8": "rnam par rtog pa bdag nyid du gyur pa ma yin pa med pa'i don ston pa ni nyams su myong bas grub po zhes de tsam zhig ni brjod par nus so //",
    "T11TD4250E:238b-9": "nyams su myong ba 'di la gnod par byed pa'i tshad ma ni med do //",
    "T11TD4250E:238b-10": "de'i phyir med pa'i don gsal bar byed pa nyams su myong bas grub pa dang dpe yang med pa yin no //",
    "T11TD4250E:238b-11": "dper na sngon po'i sngon po nyid 'dra ba med par yang rtsod pa med par 'dzin pa de bzhin du rnam par rtog pa'i gsal bar byed pa yang yin no //",
    "T11TD4250E:238b-12": "de'i phyir don dang rang gi rang bzhin yod pa'i rig byed du nyams su myong bas grub la /",
    "T11TD4250E:238b-13": "thun mong ma yin pa'i phyir gang zhig gsal byed kyi dngos po'i dper 'gyur ba zhes pa dang 'dra bar gsal bar byed pa'i don ni med do //",
    "T11TD4250E:238b-14": "dpes ni dgos pa yang cung zad kyang med do //",
    "T11TD4250E:238b-15": "'di ltar nyams su myong bas grub pa'i rang bzhin la gnod par byed pa med na mi slu ba can gyi myong ba chad ma yin no //",
    "T11TD4250E:238b-16": "de la rigs pa'am dpes bya ba ci zhig yod /",
    "T11TD4250E:238b-17": "de nyid kyis na med pa'i don gsal bar byed pa'i phyir dang /",
    "T11TD4250E:238b-18": "nyams su myong bas grub pa yin pa'i phyir rnam par rtog pa ma rig pa'i rang bzhin du 'dod pa yin te /",
    "T11TD4250E:238b-19": "med pa'i don gsal bar byed pa nyid ma rig pa'i de kho na nyid yin pa'i phyir ro //",
    "T11TD4250E:238b-20": "de'i phyir de ltar rnam par rtog pa rnams kyis nges par byas pa'i yul gzung ba'i rnam pa'i bdag nyid ma yin pa dang /",
    "T11TD4250E:239a-0": "rang gi mtshan nyid du med pa'i rang bzhin gyi bdag nyid du bsgrubs pa na blo'i gzugs brnyan nyid sgra'i @239a * //",
    "T11TD4250E:239a-1": "brjod bya yin no zhes 'ga' zhig rtogs pa gang yin pa de gsal ba yin no //",
    "T11TD4250E:239a-2": "gang zhig rnam par rtogs pa ni yul yin pa de sgra'i yul yin gyi /",
    "T11TD4250E:239a-3": "rang rig pa'i yul ni ma yin no //",
    "T11TD4250E:239a-4": "rnam par rtog pa'i yul gang yang nges pa de yin na gzung ba'i rnam pa ni nges pa ma yin te /",
    "T11TD4250E:239a-5": "shes pa'i cha nges pa nyams su myong ba med pa'i phyir ro //",
    "T11TD4250E:239a-6": "nges pa gang yin pa de ni phyi rol nyid du nges pa yin te /",
    "T11TD4250E:239a-7": "gzung ba'i rnam pa ni ma yin no //",
    "T11TD4250E:239a-8": "de'i phyir rang gi mngon sum gyi yul gzung ba'i rnam pa ni sgra'i don ma yin gyi /",
    "T11TD4250E:239a-9": "rnam rtog gi yul nges par byas pa me la sogs pa sgro btags par sgra rnams kyi brjod bya'i dngos por khas blangs pa yin no //",
    "T11TD4250E:239a-10": "de'i phyir de ltar blo'i gzugs brnyan yin /",
    "T11TD4250E:239a-11": "rtog ge rig pa rgyu mtshan 'ga' zhig las gzhan sel pa sgra'i don du brtags nas rtog pa med pa'i yul yang sgra'i don du lhag par zhen pa shes pa dang tha mi dad pa'i phyir gzugs brnyan rang gi mtshan nyid yin yang sgra'i brjod byar yongs su brtags par ji ltar 'gyur te /",
    "T11TD4250E:239a-12": "shes pa dang tha dad pa ma yin pa sgra'i brjod byar yongs su brtags par ji ltar 'gyur ro //",
    "T11TD4250E:239a-13": "shes dang tha dad ma yin pa //",
    "T11TD4250E:239a-14": "ji ltar don gzhan 'brang bar 'gyur //",
    "T11TD4250E:239a-15": "zhes bya ba la sogs pa brjod bya yin pa slob dpon gyis bgag pa yin no //",
    "T11TD4250E:239a-16": "gal te rnam par rtog pas sgro btags kyi rang bzhin nges par byas pas de nyid sgra'i don yin na sgrub pa'i rang bzhin sgra'i don yin mod de nges na yang me nyid chu ma yin pa'i phyir gzhan 'dogs pa ni gcig sgrub pa'i shugs kyis nges pa yin gyi /",
    "T11TD4250E:239a-17": "gzhan la ldog par rtogs par byas pa ni ma yin no //",
    "T11TD4250E:239a-18": "gcig nges par ma byas pa ni gzhan las ldog pa rtogs par mi 'thad pa'i phyir ro //",
    "T11TD4250E:239a-19": "des na gal te sgro btags sgra'i don yin na sgrub pa'i tshul nyid du 'gyur gyi gzhan sel ba'i don du ni ma yin no zhes bya ba ni kha cig gi'o //",
    "T11TD4250E:239a-20": "'di la gal te phyi rol sreg pa'i don byed par bzod pa mthong ba ci 'dra ba kho nar rnam par rtog pas phyi rol gyi me nyid du sgro btags pa snang bar byed na ni phyi rol bzhin du nges par 'gyur gyi don dam med ces dngos po med pa'i rnam rtog gzhan nye ba la mi ltos shing de dag dang 'brel par yang mi 'gyur ro //",
    "T11TD4250E:239b-0": "gang gi phyir phyi rol @239b gyi mi ni dngos po yod pa la mi ltos te /",
    "T11TD4250E:239b-1": "mthong ba nyid kyi rang bzhin ni yod pa'i dngos po'i bdag nyid du yod pa'i phyir ro //",
    "T11TD4250E:239b-2": "dngos po med pa la yang mi ltos te /",
    "T11TD4250E:239b-3": "mthong ba de'i rang bzhin ni med pa dang 'gal ba'i phyir ro //",
    "T11TD4250E:239b-4": "de bzhin du mthong ba dang 'dra bar sgro btags pa yang dngos po mi 'khrul ba dang /",
    "T11TD4250E:239b-5": "dngos po med pa dang 'gal ba'i phyir de dag la mi ltos pa dang /",
    "T11TD4250E:239b-6": "de dag dang gzhi mthun nyams su myong bar mi 'gyur ro //",
    "T11TD4250E:239b-7": "ji ltar chu yod do zhes shes na yang yod pa nyid dang med pa nyid la mi ltos pa de bzhin du chu yod do zhes rtogs na yang ltos pa dang 'brel par mi 'gyur ro //",
    "T11TD4250E:239b-8": "shing zhes rtogs pa la ni ci yod dam med ces dngos po yod pa dang /",
    "T11TD4250E:239b-9": "dngos po med pa la ltos pa dang /",
    "T11TD4250E:239b-10": "gcig dang 'brel ba yang yod pa yin no //",
    "T11TD4250E:239b-11": "de'i phyir sgrub pa dang dgag pa thun mong ba gnyis ka dang 'brel par rung ba'i don rnam par rtog pas nges pa yin no zhes bya ba'i don 'di nyams su myong ba las 'ongs pa yin gyi /",
    "T11TD4250E:239b-12": "phyi rol gyi dngos po thun mong ma yin pa bsgrub pa'i rang bzhin ni don ma yin no //",
    "T11TD4250E:239b-13": "de'i phyir gnyis ka'i thun mong ba'i phyi rol dang chos mi mthun pa rnam par rtog pas sgro btags pa 'di ni sgrub pa'i tshul du sgro btags par ma mthong ngo //",
    "T11TD4250E:239b-14": "gang gi phyir phyi rol dang 'dra bar snang ba bsgrub pa'i rang bzhin gyi sgro btags pa ni ma yin no //",
    "T11TD4250E:239b-15": "de'i phyir mthong ba'i shing la sogs pa la shing ma yin med pa /",
    "T11TD4250E:239b-16": "med par dgag pa'i rang bzhin dang shing gi yod pa nyid sgrub pa'i rang bzhin kyang yod pa yin no //",
    "T11TD4250E:239b-17": "de la rnam par rtog pas ni bsgrub pa'i rang bzhin la reg pa'am sgrub pa dang 'dra bar sgro btags ni mi nus kyi /",
    "T11TD4250E:239b-18": "'on kyang shing ma yin med pas khyad par du gyur pa shing ma yin med pa'i mthar thug pa'i shing sgro 'dogs par byed pa 'ba' zhig tu zad do //",
    "T11TD4250E:239b-19": "de nyid kyi phyir rnam par rtog pa phyi rol dang mi mthun la sgro 'dogs par byed kyang phyi rol lta bur kun tu ston pa yin //",
    "T11TD4250E:239b-20": "dngos po dang dngos po med pa thun mong ba'i shing ni phyi rol na med la rnam par rtog pa ni gnyis ka'i thun mong ba kun tu ston par byed do //",
    "T11TD4250E:239b-21": "des na phyi rol dang chos mi mthun par nges pa yin no //",
    "T11TD4250E:240a-0": "gcig la @240a * //",
    "T11TD4250E:240a-1": "ni gcig med pa'i dngos po ni phyir rol na yod la de'i khyad par can du yang sgro btags pa yin te /",
    "T11TD4250E:240a-2": "de'i phyir sgro btags pa'i phyi rol ston pa yin no //",
    "T11TD4250E:240a-3": "de'i phyir da ltar ni mthong ba'i mi rnam par rtog par mi byed do zhes mthong ba dang brtags pa bye brag phyed par rtogs kyang mthong ba dang brtags pa'i don dag gcig tu byed pa nyid do //",
    "T11TD4250E:240a-4": "gang gi phyir gcig tu byas pa'i phyir rnam par rtog pa med pa'i yul mthong ba'i me nges pa yin no //",
    "T11TD4250E:240a-5": "gang gi phyir sgro btags pa la mthong ba'i me'i rang bzhin du zhe na /",
    "T11TD4250E:240a-6": "yang rnam par mi rtog go zhes rnam par rtog pas snang ba'i me'i rang bzhin yul du zhen pa yin gyi gzhan du ni ma yin no //",
    "T11TD4250E:240a-7": "de'i phyir shing ma yin med pa'i mthar thug pa'i rang bzhin lhag par nges pa las phyi rol dang chos mi mthun par nges kyang phyi rol nges pa yin no //",
    "T11TD4250E:240a-8": "yang gang dag sgra ni so sor nges pa'i dngos po'i cha la 'jug pa yin la rnam rtog kyang de bzhin no zer ba de dag la 'di skad ces dri bar bya ste /",
    "T11TD4250E:240a-9": "ci 'dra ba mthong ba de 'dra ba nyid 'dzin na ni cha'i dbye ba chung zad kyang ma bzung la /",
    "T11TD4250E:240a-10": "gzhan 'dra bar rtog na ni sgro btags pa dngos po nges pa ma yin par 'gyur ro //",
    "T11TD4250E:240a-11": "gal te gcig las ldog pa'i mthar thug pa'i phyi rol du ma mthong ba de lta na yang shing ma yin med pa de srid du phyi rol grub po //",
    "T11TD4250E:240a-12": "de'i mthar thug pa'i rang bzhin gzung na ni phyi rol gyi rang bzhin nges par 'gyur te /",
    "T11TD4250E:240a-13": "sgro btags pa'i don ni phyi rol gyi shing ma yin med pa'i khyad par can yin pa'i phyir ro //",
    "T11TD4250E:240a-14": "gal te phyi rol gyi shing ma bzung na de'i mthar thug pa'i shing ma yin pa med pa yang gzung bar mi 'gyur ram zhe na /",
    "T11TD4250E:240a-15": "bden na 'on kyang sgro btags kyi shing shing gi bdag nyid ma yin kyang shing ma yin med pa'i mthar thug pa sgro 'dogs par byed do //",
    "T11TD4250E:240a-16": "de'i phyir sgro btags kyi shing ma yin med pa nges par rtogs pa nges par bya ba'i phyi rol nges par byed pa yin no //",
    "T11TD4250E:240a-17": "shing ma yin med pa'i khyad par can sgro btags pa la 'di shing ngo shes phyi rol nyid du nges pa nyid phyi rol gyi don nges pa yin gyi dngos su phyi rol gyi //",
    "T11TD4250E:240a-18": "shing ma yin med pa rtogs pa ni ma yin te /",
    "T11TD4250E:240b-0": "phyi rol gyi don ma bzung na de nges par @240b gzhan gyis stong par mi rtogs pa'i phyir ro //",
    "T11TD4250E:240b-1": "de bzhin du sgra ni rtag pa ma yin no zhes 'gog pa'i tshe na rtag pa nyid sgra dang gzhi mthun par rtogs la /",
    "T11TD4250E:240b-2": "gzhi mthun pa yang gcig la brjod do //",
    "T11TD4250E:240b-3": "dngos po gang zhig gang dang lhan cig tu mthong ba de ma bzlog par ni cig shos bzlog par mi nus na /",
    "T11TD4250E:240b-4": "sgra gnas kyang gzhi mthun pa'i rtag pa nyid 'gog ste /",
    "T11TD4250E:240b-5": "de'i phyir phyi rol dang mi 'dra ba nges pa yin la /",
    "T11TD4250E:240b-6": "des na dngos po dang dngos po med pa dang 'brel bar rung ba rtogs pa yin pa'i phyir ro //",
    "T11TD4250E:240b-7": "gzhi mthun pa'i chos gzhan bgag kyang ma bgag pa'i phyir gzhan las ldog pa'i mthar thug pa'i rang bzhin kho na rnam par rtog pas nges par byed do //",
    "T11TD4250E:240b-8": "gal te dgag pa'i shes pa phyi rol la ni ma yin te /",
    "T11TD4250E:240b-9": "de mi snang ba'i phyir ro //",
    "T11TD4250E:240b-10": "blo dang bzung ba'i rnam pa la yang ma yin te /",
    "T11TD4250E:240b-11": "de gnyis ni nyams su myong bar bya ba nyid yin pa'i phyir ro //",
    "T11TD4250E:240b-12": "sgro btags pa la yang ma yin te /",
    "T11TD4250E:240b-13": "de yang de'i tshe sgro btags kyi rang bzhin du gzung ba dgag par mi nus pa'i phyir ro //",
    "T11TD4250E:240b-14": "de bzhin du sgrub pa'i shes pa yang phyi rol la ni ma yin te /",
    "T11TD4250E:240b-15": "mi snang ba'i phyir ro //",
    "T11TD4250E:240b-16": "blo la sogs pa rnams kyang yod pa la 'khrul pa med pa'i phyir 'di dgag pa mi rigs ma yin nam zhe na /",
    "T11TD4250E:240b-17": "bden te /",
    "T11TD4250E:240b-18": "phyi rol dang blo dang rnam pa dang sgro btags pa la yang dgag pa dang sgrub par rtog pa ma yin no //",
    "T11TD4250E:240b-19": "sgrub pa dang dgag pa dag ni sgro btags gang zhig phyi rol nyid du nges par byas pa de dang 'brel pa yin te /",
    "T11TD4250E:240b-20": "dper na sbrul sgrub pa dang dgag pa'i shes pa thag pa'i rdzas ni ma yin te /",
    "T11TD4250E:240b-21": "mi snang ba'i phyir ro //",
    "T11TD4250E:240b-22": "sbrul gyi blo dang gzung ba'i rnam pa dang /",
    "T11TD4250E:240b-23": "sgro btags kyi sbrul la yang ma yin te /",
    "T11TD4250E:240b-24": "de dag ni rang gi rang bzhin du yod pa la mi 'khrul pa'i phyir ro //",
    "T11TD4250E:240b-25": "'on kyang sgro btags kyi sbrul gang zhig phyi rol gyi sbrul nyid du nges par byas pa de ni sgrub pa dang dgag par nges pa bzhin no //",
    "T11TD4250E:240b-26": "gang zhig dngos po dang dngos po med pa thun mong du zhen pas nges par 'dzin pa de ni gcig las ldog pa nges pa lhur byed pa yin te /",
    "T11TD4250E:240b-27": "dper na bum pa ma yin par shes pas bum pa ma yin par nges par 'dzin pa na yod dam med ces dngos po dang dngos po med pa thun mong du nges par 'dzin par byed pa bzhin no //",
    "T11TD4250E:241a-0": "@241a * // rnam par rtog pa thams cad kyis kyang dngos po dang dngos po med pa dag gi rang bzhin thun mong du nges par 'dzin par byed do //",
    "T11TD4250E:241a-1": "gtan tshigs 'di ma grub pa ni ma yin te /",
    "T11TD4250E:241a-2": "rnam par rtog pa gnyis ka'i thun mong gi rang bzhin du dmigs par nyams su myong bas grub pa'i phyir ro //",
    "T11TD4250E:241a-3": "sngar bshad pa'i tshul gyis thun mong du 'dzin pa'i rgyu mtshan ni gcig la ldog pa lhur nges pa nyid yin te /",
    "T11TD4250E:241a-4": "de ni rgyu mtshan med pa ma yin la /",
    "T11TD4250E:241a-5": "rgyu mtshan gzhan yang mi dmigs pa'i phyir ro //",
    "T11TD4250E:241a-6": "de la mi mthun pa'i phyogs la 'jug na khyad par byed pa rgyu mtshan dang ldan pa nyid med par 'gyur ba'i phyir khyab par byed pa mi dmigs pas mi mthun pa'i phyogs las ldog pa na thun mong du 'dzin pa ldog pa gcig gi mthar thug pa la gnas pa'i phyir khyab pa grub po //",
    "T11TD4250E:241a-7": "gzhan yang mi bden pa'i rang bzhin ston pa'i rnam par rtog pa phyi rol 'dra ba kun du ston par ji ltar 'gyur te /",
    "T11TD4250E:241a-8": "de gnyis ni shin tu chos mi mthun pa'i phyir ro //",
    "T11TD4250E:241a-9": "de'i phyir de'i rang bzhin gzhan las ldog par zhen pa na rnam par rtog pa phyi rol 'dra bar kun du ston par 'gyur ba yin no //",
    "T11TD4250E:241a-10": "gang zhig shin tu mi 'dra ba de'i rang bzhin du 'dzin pa de ni gzhan las bzlog pas byas pa'i 'dra bar 'dzin pa lhur len pa yin te /",
    "T11TD4250E:241a-11": "dper na snam bu bum pa dang shin tu mi 'dra yang shing ma yin par khyad par can du nges par rtogs pa na 'di yang shing ma yin na 'di yang shing ma yin zhes yin na bum pa dang 'dra bar nges par rtogs pa bzhin no //",
    "T11TD4250E:241a-12": "de bzhin du rnam par rtog pa'i don phyi rol dang shin tu mi mthun pa yang phyi rol du nges par rtogs pa yin no //",
    "T11TD4250E:241a-13": "rnam par rtog pas phyi rol nges par byed pa yang nyams su myong bas grub po //",
    "T11TD4250E:241a-14": "dngos po med pa la phyi rol du 'dzin pa ni rgyu mtshan med pa ma yin te /",
    "T11TD4250E:241a-15": "rgyu mtshan gzhan yang med de /",
    "T11TD4250E:241a-16": "ji skad bshad pa bzhin no //",
    "T11TD4250E:241a-17": "de'i phyir gzhan las ldog pa ni 'dzin na khyab par byed pa rgyu mtshan dang ldan pa med pa'i phyir phyi rol du 'dzin pa nyid ldog pa na gzhan las ldog pas byas pas phyi rol nyid du 'dzin pa gnas pa'i phyir khyab ba grub po //",
    "T11TD4250E:241b-0": "gzhan yang sgrub pa'i tshul gyis rnam par brtags pa don yin no zhes smra bas ni @241b rnam par rtog pa gzhan las ldog pa shugs kyis nges par byed pa yin no zhes gsal bar smras par gyur na de ni rigs pa ma yin no //",
    "T11TD4250E:241b-1": "gang gi phyir gcig pa grub par rtogs pa'i dus su de cig shog las ldog par ma rtogs na bsgrub pa'i tshul rnam par rtog pa'i don de nyid nges par rnam par brtag mi nus te /",
    "T11TD4250E:241b-2": "cig shos kyi rang bzhin la the tshom za na der rnam par brtag par bya ba la yang the tshom za bar 'gyur ba'i phyir ro //",
    "T11TD4250E:241b-3": "phyi nas bzlog par bya ba la der the tshom mi za'o zhes kyang brjod par mi nus te /",
    "T11TD4250E:241b-4": "de'i phyir cig shos kyi rang bzhin gyis stong pa nyid du rtogs pa'i rnam par rtog pa ni nges pa'i don rtogs par byed pa yin no //",
    "T11TD4250E:241b-5": "gang zhig nges pa'i rang bzhin nges par rtogs par byed pa de ni gzhan las ldog pa'i yul can yin te /",
    "T11TD4250E:241b-6": "dper na 'di ni bum pa kho na'o zhes nges pa nyid kyi bum pa nges par rtogs pa'i rtog pa bzhin no //",
    "T11TD4250E:241b-7": "de bzhin du rnam par rtog pa thams cad kyang nges pa nyid du 'dzin par nyams su myong bas grub pa yin no //",
    "T11TD4250E:241b-8": "'dir yang sngar bshad pa'i rnam par nges par 'dzin pa rgyu mtshan med pa ma yin la /",
    "T11TD4250E:241b-9": "rgyu mtshan gzhan yang mi 'thad pa'i phyir khyab par byed pa rgyu mtshan dang ldan pa nyid med pa'i phyir nges par 'dzin pa mi mthun pa'i phyogs las ldog pas na ldog pa dang ldan pa 'dzin pa nyid la gnas pas na khyab pa yin no //",
    "T11TD4250E:241b-10": "dngos po dang dngos po med pa nyid thun mong du 'dzin pa dang phyi rol du 'dzin pa dang /",
    "T11TD4250E:241b-11": "nges par 'dzin pa de nyid ni ldog pa 'dzin pa kho na yin te /",
    "T11TD4250E:241b-12": "de'i phyir khyab par byed pa yin par blta'o //",
    "T11TD4250E:241b-13": "gal te dngos po gzhan las ldog par sgro btags pa yin na /",
    "T11TD4250E:241b-14": "ldog pa gang yin pa de dang /",
    "T11TD4250E:241b-15": "ldog mtshams gang yin pa de dang /",
    "T11TD4250E:241b-16": "rgyu mtshan gang gis ldog pa de gsum ka yang rnam par rtog pas rtogs par bya bar 'gyur te /",
    "T11TD4250E:241b-17": "dper na lha sbyin mchod sbyin las ldog par 'dzin pa na gsum ka yang 'dzin pa bzhin no //",
    "T11TD4250E:241b-18": "dngos po med pa'i phyir ji skad bshad pa gsum ni rnam par rtog bas 'dzin par mi 'thad cing nyams su myong ba yang ma yin no //",
    "T11TD4250E:241b-19": "nyams su myong ba'i rang bzhin ma yin pa'i rang rig pa'i rnam par rtog pa yin par yang rtag par mi 'thad do //",
    "T11TD4250E:242a-0": "@242a * // de'i phyir gzhan sel ba'i rang bzhin du sgro btags pa zhes bya bar ji ltar 'gyur zhe na /",
    "T11TD4250E:242a-1": "rnam par rtog pa ni ma rig pa'i bdag nyid yin pa'i phyir rang gi mtshan nyid 'dzin par mi nus so //",
    "T11TD4250E:242a-2": "ci zhig ltar don byed par sgro 'dogs par byed pa ni /",
    "T11TD4250E:242a-3": "gang gi phyir yod pa dang med pa dang 'brel par rung pa dang phyi rol nyid dang nges pa lta bur sgro 'dogs pa de'i phyir gzhan las ldog pa'i mthar thug pa nyid du sgro 'dogs pa yin no //",
    "T11TD4250E:242a-4": "'di ltar ldog pa gtsor gyur pa'i don sgro btags na shing ma yin pa las ldog par bzung ba'i shing gi de nyid yod pa dang med pa las ldog par nges pa'i phyir yod pa dang med pa la ltos par rig pa yin no //",
    "T11TD4250E:242a-5": "de bzhin du cig shos ldog pa'i mthar thug pa nyid rtogs na nges par 'dzin pa yin la de bzhin du gzhan las ldog pa rtogs par 'gyur na /",
    "T11TD4250E:242a-6": "phyi rol dang shin tu mi 'dra ba de yang phyi rol nyid du 'dzin par 'thad pa yin no //",
    "T11TD4250E:242a-7": "de'i phyir gzhan las ldog pa'i rang bzhin nyid sgro 'dogs pa yin na yod pa dang med pa dang 'brel par rung ba dang nges par 'dzin pa dang don byed par bzod pa'i rang bzhin phyi rol lta bur zhen pa yin no zhes nges par bya'o //",
    "T11TD4250E:242a-8": "gal te bdag gis gzhan las ldog pa rtogs so zhes rtogs par byed pa la zhen pa med pa ma yin nam zhe na /",
    "T11TD4250E:242a-9": "dper na spyi dang ldan pa'i don mthong ngo zhes gsal ba dang spyi dang khyad par dang khyad par can gyi dngos por nyams su myong ba'i rtogs pa med mod kyi /",
    "T11TD4250E:242a-10": "'on kyang khyad par can gyi rtogs pa'i dbang gis spyi'i khyad par can gyi gsal ba mthong bar pha rol gyis brtags pa de bzhin du yod pa dang med pa dang 'brel par rung ba dang nges par 'dzin pa dang /",
    "T11TD4250E:242a-11": "phyi rol dang 'dra bar sgro 'dogs pa gzhan du mi 'thad pa'i phyir /",
    "T11TD4250E:242a-12": "gzhan las ldog par sgro btags so zhes brjod kyi rnam par rtog pa bdag nyid ni ldog pa dang ldan pa rtogs pa yin no zhes nges pa ma yin no //",
    "T11TD4250E:242a-13": "de nyid kyi phyir 'di ni ldog pa dang ldan pa'o zhes rnam par rtog pa na nges par gsum char brtag par 'gyur ba ldog pa dang ldog mtshams dang ldog pa'i rgyu mtshan rnams tha dad du brtag par bya ba ni ma yin no //",
    "T11TD4250E:242b-0": "'dir ni gzhan dang ma 'dres pa'i rang bzhin gyis don byed par rnam par @242b rtog par byed pa nyid shugs kyis gzhan las ldog par rtogs par byed pa nyid shugs kyis ldog par rtogs par byed pa yin no zhes brjod pa'i phyir gsum du rtogs par thal ba med do //",
    "T11TD4250E:242b-1": "gal te dngos po don gcig byed pas gzhan de mi byed pa dag las ldog par brtag par byas pa yin na /",
    "T11TD4250E:242b-2": "gang gi tshe 'bras bu mthong bar 'gyur ba de'i tshe ni de byed par gzung bar 'gyur na /",
    "T11TD4250E:242b-3": "sngar ma mthong ba'i dngos po la go mthong ba'i de ma thag pa'i zhen pas mthong ba'i rang bzhin dngos po gzhan las ldog par 'dzin pa ci 'dra ba zhig yin /",
    "T11TD4250E:242b-4": "gang gi phyir 'bras bu'i khyad par byed pas na rnam par rtog pas de'i 'bras bu can ma yin pa dag las ldog pa'i rang bzhin du gsal bar byed pa yin no /",
    "T11TD4250E:242b-5": "de'i tshe ni 'bras bu 'ga' zhig kyang mthong ba med pa yin no zhe na /",
    "T11TD4250E:242b-6": "ji ltar mthong ba med pa yin /",
    "T11TD4250E:242b-7": "gang gi tshe rtogs pa po snang ba'i 'bras bu mthong ba nyid nyams su myong nas snang ba la mthong ba de byed par nges pa yin pa de'i phyir snang ba mthong ba de byed pa ma yin pa dag las ldog par rnam par rtog pas nges pa yin no //",
    "T11TD4250E:242b-8": "gal te dngos po bzhin du mthong ba yang tha dad pa ma yin nam /",
    "T11TD4250E:242b-9": "de'i phyir dngos po mthong ba de byed pas de'i 'bras bu can ma yin pa dag las ldog par nges pa na mthong ba tha dad pa'i phyir 'ga' zhig kyang 'ga' zhig dang yang mtshungs par rtogs par mi 'gyur ba zhig na /",
    "T11TD4250E:242b-10": "shing la sogs pa rnams kyi rang bzhin mtshungs pa cung zhig rnams rnam par rtog pas rtogs pa ni yin no zhe na /",
    "T11TD4250E:242b-11": "bden te /",
    "T11TD4250E:242b-12": "bye brag rnams so sor tha dad pa la mthong ba tha dad pa yin no //",
    "T11TD4250E:242b-13": "mthong ba'i de ma thag tu 'byung ba'i nges par byed pas ni tha dad pa med par zhen par byed do //",
    "T11TD4250E:242b-14": "de'i phyir mthong ba gcig byed pa'i gsal ba rnams 'bras bu de mi byed pa dag las ldog pa rang bzhin mtshungs par rtogs par byed do //",
    "T11TD4250E:242b-15": "gal te rnam par rtog pa ji ltar gsal ba tha dad pa gcig byed par nges par bzung nas de mi byed pa dag las ldog pas tha mi dad par nges par byed pa de bzhin du mthong ba rnams kyang 'bras bu gcig pa nyid kyis de'i 'bras bu can ma yin pa dag las ldog pa nges par gzung ba na tha dad pa med par nges par 'gyur dgos na /",
    "T11TD4250E:243a-0": "ji ltar gsal @243a * //",
    "T11TD4250E:243a-1": "ba rnams 'bras bu tha mi dad pa de bzhin du mthong ba rnams la 'bras bu tha mi dad pa cung zad cig mthong na ni med do //",
    "T11TD4250E:243a-2": "de lta na ni 'o na mthong ba'i stobs kyis 'byung ba'i rtog pa nyid mthong ba'i 'bras bu yin par mthong bas na 'bras bu gzhan gyis ci bya zhe na /",
    "T11TD4250E:243a-3": "de ltar ni mi nus te /",
    "T11TD4250E:243a-4": "ji ltar gsal ba rnams dang /",
    "T11TD4250E:243a-5": "mthong ba rnams tha dad pa de bzhin du mthong ba'i mthu las byung ba'i rnam par rtog pa rnams kyang tha dad do //",
    "T11TD4250E:243a-6": "de'i phyir de dag gis gcig nyid kyang rgyu mtshan 'bras bu gzhan la brten par bya ba yin la /",
    "T11TD4250E:243a-7": "de yang tha dad pa na yang /",
    "T11TD4250E:243a-8": "tha mi dad par gzhag pa'i rgyu mtshan 'bras bu gzhan gyi rjes su 'gro dgos pa sa thug pa med par 'gyur ro //",
    "T11TD4250E:243a-9": "gzhan yang re zhig rnam par rtog pa'i shes pa gcig tu rtogs par bya ba yin zhing /",
    "T11TD4250E:243a-10": "de las 'bras bu gcig yod pa de dang ldan pa'i phyir mthong ba rnams tha mi dad par nges par bya ba yin la /",
    "T11TD4250E:243a-11": "de las ni mthong ba'i 'bras bu gcig dang ldan pa'i gsal ba gcig tu bya ba yin no //",
    "T11TD4250E:243a-12": "de la rnam par rtog pa rnams kyis gcig pa nyid la rnam par rtog pa de nyid kyis ni reg par mi nus so //",
    "T11TD4250E:243a-13": "gang gi phyir gang zhig nges par byas pa de la rnam par rtog pas gzung bar nus pa yin na /",
    "T11TD4250E:243a-14": "bdag nyid ni des nges par byas pa ma yin no //",
    "T11TD4250E:243a-15": "rnam par rtog pa gzhan gyis kyang mthong bas bskyed pa'i rnam par rtog pa rnams bzung bar tha dad pa ma yin no //",
    "T11TD4250E:243a-16": "gang gi phyir mthong ba'i de ma thag tu byung ba'i rnam par rtog pa skyes pa nyid na mthong ba'i yul gsal ba dang mthong ba rnams tha mi dad par rtogs te /",
    "T11TD4250E:243a-17": "de'i phyir mthong ba las byung ba'i rnam par rtog pa rnams tha mi dad par bzung yang rnam par rtog pa gzhan gyis ci zhig bya de lta na yang gsal ba rnams gcig tu zhen pa ni mthong ba rnams tha dad par zhen pa sngon du 'gro ba can ma yin gyi /",
    "T11TD4250E:243a-18": "'on kyang mthong ba'i yul dang mthong ba rnams ni mthong ba'i stobs kyis byung ba'i nges pas dus gcig kho nar tha mi dad par rtogs te /",
    "T11TD4250E:243b-0": "des na zhen pa gcig byed pa nyid kyis mthong ba tha dad med par 'dzin la mthong ba gcig byed pa nyid kyang gsal ba rnams gcig tu zhen pa yin zhes @243b ci'i phyir brjod /",
    "T11TD4250E:243b-1": "gzhan yang ji ltar bum pa chu 'dzin par nus pa bzhin du gsal ba rnams mthong bar byed pa'am mthong bar zhen par byed par rtogs pa ni 'ga' yang med na /",
    "T11TD4250E:243b-2": "de ji ltar gsal ba rnams mthong bar byed pa dang /",
    "T11TD4250E:243b-3": "mthong ba rnams kyang rnam par rtog par byed pa nyid kyis gcig nyid du rtogs so zhes brjod ce na /",
    "T11TD4250E:243b-4": "bshad pa 'di'i lan nyon cig don mthong ba'i nus pa'i rgyu mtshan can gyi rnam par rtog pa rnams ni 'bras bu tha mi dad pas tha dad pa med par mi brjod kyi /",
    "T11TD4250E:243b-5": "'on kyang yul tha mi dad pas so //",
    "T11TD4250E:243b-6": "'di ltar shing mthong ba las byung ba'i rnam par rtog pa gcig gis don ci 'dra ba sgro btags pa de 'dra bar gzhan gyis kyang yin pa'i phyir shing mthong bas byas pa'i rnam par rtog pa rnams don mtshungs par zhen par byed pa yin no zhes pa de rnams la /",
    "T11TD4250E:243b-7": "bdag gis ni shes pa 'di dang mtshungs par don yongs su bcad do snyam du 'dzin pa'i bya ba ni med mod kyi /",
    "T11TD4250E:243b-8": "'on kyang de rnams kyis nye bar ston pa'i don la tha dad du zhen pa med pa'i phyir de rnams kyi yul tha mi dad par brjod pa 'ba' zhig tu zad do //",
    "T11TD4250E:243b-9": "de la zhen pa'i don tha mi dad pa nyid yin la tha mi dad par zhen par bya ba de yang de nyid kyis zhen par byas pa de'i phyir rtog pa gzhan gyis de dag gcig tu nges par bya ba ma yin no //",
    "T11TD4250E:243b-10": "gang gi phyir de dag nyid kyis zhen par byas pa de'i phyir sngon mthong ba gang yin pa de ni 'di yin no zhes zhen pa gcig gi rnam pa rjes su byed pa'i ngo shes pa skye ba yin no //",
    "T11TD4250E:243b-11": "tha mi dad par brtags don de yang mthong ba de'i rang bzhin du sgro btags pa yin la /",
    "T11TD4250E:243b-12": "mthong ba'i don yang lta ba'i yul nyid do //",
    "T11TD4250E:243b-13": "des na sgro btags pa'i bdag nyid kyis mthong ba dang lta ba tha dad med par 'dzin to //",
    "T11TD4250E:243b-14": "gal te de ltar na sgro btags kyi don gyis gsal ba rnams bsres pa yin te /",
    "T11TD4250E:243b-15": "mthong ba gcig byed pa'i phyir ni ma yin no zhe na /",
    "T11TD4250E:243b-16": "mthong ba gcig byed pa'i phyir ma yin no zhes ci ste brjod /",
    "T11TD4250E:243b-17": "'di ltar mthong ba'i yul nyid kyis na gsal ba de dag la mtshungs par rtogs pa yin la /",
    "T11TD4250E:243b-18": "mthong ba'i yul yang mthong ba byed pa nyid yin gyi gzhan ni ma yin no //",
    "T11TD4250E:244a-0": "mthong ba tha mi dad bar bzung ba yang sgro btags kyi rang bzhin tha mi dad pa 'ba' zhig gis @244a * //",
    "T11TD4250E:244a-1": "yin gyi 'bras bu gzhan yang 'brel pas ni ma yin no //",
    "T11TD4250E:244a-2": "de'i phyir 'di tha mi dad pa 'dzin pa'i rim pa ni 'ga' yang med do //",
    "T11TD4250E:244a-3": "rnam par rtog pa rnams kyis sgro btags kyi rang bzhin 'dzin pa nyid yin pa de nyid mthong ba gcig tu 'dzin pa yin no //",
    "T11TD4250E:244a-4": "des na rim gyis tha mi dad par 'dzin pa dang rnam par rtog pa de nyid dam gzhan gyis rnam par rtog pa rnams gcig tu gzung bar bya ba ma yin no zhes gang brjod pa de gnyis ka yang bsal ba yin no //",
    "T11TD4250E:244a-5": "'bras bu 'bras bu nyid du rtogs pa na rnam par rtog pas de byed pa'i rang gi mtshan nyid rnams la gcig tu 'dzin to zhes ni kho bo cag mi smra'o //",
    "T11TD4250E:244a-6": "'on kyang nyams su myong ba'i 'bras bu dang 'brel par mthong ba na tha mi dad par zhen pa 'ba' zhig tu zad do //",
    "T11TD4250E:244a-7": "ji ltar rnam par rtog pa'i sgro btags pa'i bdag nyid kyis mthong ba dang mthong ba'i yul la rnam par rtog par byed pa na tha dad pa med par rtogs pa yin no zhes bya ba 'di ni bshad zin to //",
    "T11TD4250E:244a-8": "de lta yin na yang don gcig tu zhen pa'i 'bras bu gcig pa mthong ba gcig yin la /",
    "T11TD4250E:244a-9": "'bras bu mthong ba tha mi dad pas kyang rang gi mtshan nyid kyi tshogs rnams gcig tu nges par 'gyur ba yin no //",
    "T11TD4250E:244a-10": "gal te nges pa gcig tu rtogs pa'i 'bras bu ni mthong ba gcig tu bzung ba ma yin gyi /",
    "T11TD4250E:244a-11": "'on kyang gcig tu sgro btags pa'i bdag nyid las ma yin nam zhe na /",
    "T11TD4250E:244a-12": "bden te /",
    "T11TD4250E:244a-13": "tha mi dad pa'i rang bzhin du sgro btags pa de nyid ni mtshungs par snang ba'i rnam par rtog pa rnams kyis 'jug pa yin te /",
    "T11TD4250E:244a-14": "gzhan du na rnam par rtog pa thams cad tha mi dad par sgro 'dogs par 'gyur ro //",
    "T11TD4250E:244a-15": "mtshungs pa'i rnam pa yang mthong ba'i rgyu mtshan can yin te /",
    "T11TD4250E:244a-16": "de'i phyir mtshungs par rtogs pa'i 'bras bu can nyid kyis mthong ba rnams tha mi dad par nges pa yin no //",
    "T11TD4250E:244a-17": "gang gi tshe sgro btags kyi bdag nyid kho nas mthong ba dang snang ba thams cad tha mi dad pa yin la /",
    "T11TD4250E:244a-18": "sgro btags kyi rang bzhin tha mi dad par nges pa yang mtshungs par snang ba'i dbang gis yin pa de'i phyir 'bras bu rang bzhin gcig tu sgro 'dogs pa'i shes pa nyid kyis gsal ba rnam pa dang mthong ba rnams mtshungs par brjod pa yin no //",
    "T11TD4250E:244b-0": "rnam pa mtshungs pa'i shes @244b pa lnga ni ngo bo nyid kho nas gsal ba rnams kyi nu pa khyad par med do //",
    "T11TD4250E:244b-1": "de nyid kyi phyir spyi med kyang gsal ba gcig mthong ba las byung ba'i rnam par rtog pa la snang ba'i don la brda byas pa nas de 'dra ba'i rnam par rtog pa'i rgyu thams cad la byas par 'gyur ro //",
    "T11TD4250E:244b-2": "tshul 'dis chu 'dzin pa la sogs pa'i 'bras bu tha mi dad pa rnams la yang rtogs par bya'o //",
    "T11TD4250E:244b-3": "gang gi tshe rnam par rtog pa gzhan las ldog par sgro 'dogs pa na phyi rol gyis gzhan las bzlog par rtogs par byed pa de'i tshe dngos po gzhan med par bkag pa nyid kyis dngos po la reg pas dngos po rtogs pa yin pa'i phyir sgra dang rnam par rtog pa med pa dgag pa la phyogs pa yin gyi /",
    "T11TD4250E:244b-4": "ma yin par dgag pa la 'jug pa ni ma yin no //",
    "T11TD4250E:244b-5": "de'i phyir med pa dgag pa sgro 'dogs par rtogs pa na tha mi dad par zhen pas phyi rol gyi med par dgag pa nges pa yin no //",
    "T11TD4250E:244b-6": "des na phyi rol gyi cig shos kyis stong pa ni rnam par rtog pas nges par byas pa yin la /",
    "T11TD4250E:244b-7": "sgro btags pa'i cig shos kyis stong pa ni gzung bar bya ba yin no //",
    "T11TD4250E:244b-8": "de nyid kyi phyir na slob dpon chos kyi grags pa yang med par dgag pa nyid bzhed par gdon mi za'o //",
    "T11TD4250E:244b-9": "gal te rnam par rtog pa ma rig pa'i bdag nyid yin pas med pa'i don ston pa yin na ci 'dra ston par 'gyur ba zhig na nges par ston pa ni nyams su myong ngo zhe na /",
    "T11TD4250E:244b-10": "smras pa /",
    "T11TD4250E:244b-11": "nyams su myong ba'i bag chags las ni nges par 'dzin pa yin la /",
    "T11TD4250E:244b-12": "ma rig pa'i bag chags las ni med par 'dzin par byed pa yin no //",
    "T11TD4250E:244b-13": "gal te rnam par rtog pa thams cad la rgyu mtshan bag chags gnyis yod pa ma yin te /",
    "T11TD4250E:244b-14": "gang gi phyir med pa dbang phyug la sogs pa dang /",
    "T11TD4250E:244b-15": "rtag pa'i dngos po dang /",
    "T11TD4250E:244b-16": "dngos po med pa'i rnam par rtog pa skye ba'i phyir ro zhe na /",
    "T11TD4250E:244b-17": "bden te /",
    "T11TD4250E:244b-18": "de dag skye ba kho na ste bag chags gnyis dang ni 'brel par blta bar bya'o //",
    "T11TD4250E:244b-19": "'di ltar rnam par rtog pa yod pa bum pa la sogs pa dang /",
    "T11TD4250E:244b-20": "med pa dbang phyug la sogs pa'i chos can dang yod pa sngon po nyid la sogs pa dang /",
    "T11TD4250E:244b-21": "med pa rtag pa nyid la sogs pa'i chos nye bar rtogs par byed pa yin no //",
    "T11TD4250E:245a-0": "de la yod pa'i chos dang chos can gyi rnam par rtog pa ni de ma yin pa las @245a * //",
    "T11TD4250E:245a-1": "bzlog pa'i rang bzhin gyis dngos po mthong ba sngon du 'gro ba can kho na ste /",
    "T11TD4250E:245a-2": "'di ltar chu nyid la 'di ni chu'o snyam pa'i rnam par rtog pa gang yin pa de ni chu mthong ba la brten pa nyid do //",
    "T11TD4250E:245a-3": "gang zhig smig rgyu la 'di ni chu'o zhes nges par rtogs pa de chu dang smig rgyu'i rang bzhin mthong ba las gyur pa yin no //",
    "T11TD4250E:245a-4": "yang gang zhig chus dben pa'i phyogs su chu'o zhes sgro 'dogs pa gnyis ka dang 'dres pa'i rnam par rtog pa de yang rang bzhin gnyis mthong ba la rag las pa kho na'o //",
    "T11TD4250E:245a-5": "de'i phyir de ltar dngos por gyur pa'i chos can gyi rnam par rtog pa ni gsum yin no //",
    "T11TD4250E:245a-6": "chos gzhan dang yul gzhan dang 'brel pa'i rnam par rtog pa ni chos can kho na'i rnam par rtog pa yin te /",
    "T11TD4250E:245a-7": "'di sngon po'o zhe 'am 'di ni sngon po zhes bya ba lta bu'o //",
    "T11TD4250E:245a-8": "chos tsam gyis ni 'di ni sngon po'o zhe'am yang na 'di ni sngon po ma yin no zhes bya ba lta bu'o //",
    "T11TD4250E:245a-9": "de'i phyir chos kyi rnam par rtog pa ni gcig kho na'o //",
    "T11TD4250E:245a-10": "gang yang yod pa ma yin pa'i chos can dbang phyug la dmigs pa'i snang ba de yang de'i rang bzhin ma yin pa la sogs pa'i dngos po mthong ba las skyes pa yin te /",
    "T11TD4250E:245a-11": "gang gi phyir dbang phyug nges par bsams pa 'di ni mthong ba'i sngon po la sogs pa las ldog par brtags pa yin te /",
    "T11TD4250E:245a-12": "gzhan du na dbang phyug nyid du brtags par mi 'gyur ro //",
    "T11TD4250E:245a-13": "dbang phyug ldog par brtags pa na yang ldog pa'i rang bzhin gzhan dang 'dra bar brtags pa yin te /",
    "T11TD4250E:245a-14": "de'i phyir rnam par rtog pa 'di yang ldog pa'i dngos po mthong ba la rag las pa yin no //",
    "T11TD4250E:245a-15": "de ltar ni tha na dngos po tsam du dbang phyug dngos po gzhan dang 'dra bar brtags pa'i phyir na ldog pa'i dngos po mthong ba sngon du 'gro ba can nyid do //",
    "T11TD4250E:245a-16": "snang ba 'ga' zhig la rtag pa nyid du brtags pa na ldog pa'i dngos po mthong ba nyid kyis rnam par rtog pas bzung ba yin no //",
    "T11TD4250E:245a-17": "de lta bu nyams su myong ba ma yin nam zhe na /",
    "T11TD4250E:245a-18": "bden mod kyi /",
    "T11TD4250E:245a-19": "'on kyang rtag pa nyid snang ba las gzhan yin par brtags pa ni ma yin gyi /",
    "T11TD4250E:245a-20": "'on kyang mthong ba nyid du yin no //",
    "T11TD4250E:245a-21": "des na de la yang dngos po mthong ba'i bya ba yod pa yin no //",
    "T11TD4250E:245b-0": "de nyid kyi phyir bum pa med par rtags @245b pa yang sngon du 'gro ba can nyid do //",
    "T11TD4250E:245b-1": "'di ltar gal te ldog pa tsam 'ba' zhig tu rtogs na ni bum pa mi rtogs par 'gyur te /",
    "T11TD4250E:245b-2": "'brel pa ma brtags pa'i phyir ro //",
    "T11TD4250E:245b-3": "de'i phyir bum pa nyid gnyis ka'i rang bzhin du nges pa ni yod pa'am /",
    "T11TD4250E:245b-4": "med par rtogs pa yin pa'i phyir bum pa med pa ni dngos po'i chos yin no //",
    "T11TD4250E:245b-5": "gang gi tshe dngos po cung zad kyang med do zhes rtogs pa de lta na yang dngos po tsam mthong ba'i bya ba yod pa yin no //",
    "T11TD4250E:245b-6": "gal te bum pa'i rnam par rtog pa bum pa mthong ba sngon du 'gro ba can yin gyi med pa'i rtogs pa ni ma yin no zhe na /",
    "T11TD4250E:245b-7": "gal te de lta yin na yang de lta na yang yod pa las log par nges pa gang yin pa de nyid bum pa dang mi 'dra ba'i phyir log pa yin te /",
    "T11TD4250E:245b-8": "de'i phyir bum pa mthong ba'i bya ba yang yod do zhes brjod la /",
    "T11TD4250E:245b-9": "bum pa med pa'i rnam par rtog pa la bum pa'i rang bzhin gyis stong pa'i rang gi mtshan nyid gzhan gyis yang byed pa yod pa nyid do //",
    "T11TD4250E:245b-10": "gal te bum pa 'ga' zhig ces mthong na ni bum ba med na rtag mi nus pa'i phyir ro //",
    "T11TD4250E:245b-11": "bum pa med pa'i rnam par rtog pa la ni bum pa nyams su myong ba'i byed pa po yod la rag na /",
    "T11TD4250E:245b-12": "ci dbang phyug med do snyam pa'i rnam par rtog pa gang yin pa de la yang dbang phyug mthong ba'i byed pa yod dam zhe na /",
    "T11TD4250E:245b-13": "med do zhes smra'o //",
    "T11TD4250E:245b-14": "'o na ji ltar zhe na /",
    "T11TD4250E:245b-15": "ji ltar dbang phyug rtog pa 'dra ba'i dngos po mthong ba sngon du 'gro ba can yin pa de bzhin du med pa'i rnam par rtog pa yang dbang phyug gi chos kyi rnam par rtog pa yin pa'i phyir 'dra ba'i dngos po mthong ba'i sngon du 'gro ba can yin no //",
    "T11TD4250E:245b-16": "de'i phyir rnam par rtog pa bzhi char gyi snang ba yang 'dra ba'i dngos po mthong ba las yin la /",
    "T11TD4250E:245b-17": "log par 'dzin pa'i shes pa las ni rang gi rnam pa dang mthun pa sgro 'dogs pa yin no //",
    "T11TD4250E:245b-18": "des na rnam par rtog pas sgro btags pa'i don 'di ni gtan med pa yin no //",
    "T11TD4250E:245b-19": "de gzhan las log par rtog pa na yang 'dra ba'i phyir phyi rol na yang gzhan las ldog par rtogs par 'gyur ro //",
    "T11TD4250E:245b-20": "de'i phyir cig shos kyi rang bzhin dang ma 'dres pa'i sgo nas phyi rol yang rnam par rtog pa'i byed pas khyab par 'gyur gyi /",
    "T11TD4250E:245b-21": "dngos po'i cha la yang reg pa ni ma yin no //",
    "T11TD4250E:246a-0": "de'i phyir phyi rol yang dngos po @246a * //",
    "T11TD4250E:246a-1": "med pa nyid rnam par rtog pa'i yul yin no //",
    "T11TD4250E:246a-2": "des na gang gzung ba dang gang yang zhen par byas pa de gnyis ka yang gzhan las ldog pa yin gyi dngos po ni ma yin no //",
    "T11TD4250E:246a-3": "de'i phyir //",
    "T11TD4250E:246a-4": "ldog pa ngo bo nyid med phyir //",
    "T11TD4250E:246a-5": "gnas dang gnas min rtog pa'ang med //",
    "T11TD4250E:246a-6": "spyi yi blo yang bslad pa yin //",
    "T11TD4250E:246a-7": "des na sun dbyung ba yang med //",
    "T11TD4250E:246a-8": "ces bshad do //",
    "T11TD4250E:246a-9": "rnam par rtog pa'i don gang yin pa de nyid sgra'i don yin no //",
    "T11TD4250E:246a-10": "des na sgra'i don ni don dam par med pa nyid de /",
    "T11TD4250E:246a-11": "sgra don 'di dang gzhi mthun nyid //",
    "T11TD4250E:246a-12": "yod pa min yang ji lta bur //",
    "T11TD4250E:246a-13": "grags pa bzhin du brjod bya ste //",
    "T11TD4250E:246a-14": "dngos la 'di ni mi srid do //",
    "T11TD4250E:246a-15": "zhes bshad pa yin no //",
    "T11TD4250E:246a-16": "sgro btags de rtogs pa na de dang 'dra ba'i phyi rol rtogs par 'gyur ba des na phyi rol yang sgra'i don du btags pa yin te /",
    "T11TD4250E:246a-17": "ji skad du /",
    "T11TD4250E:246a-18": "de yi ngo bor sgro btags pa //",
    "T11TD4250E:246a-19": "rtogs pas gzhan bzlog rtogs pa'i phyir //",
    "T11TD4250E:246a-20": "sgra don gang yin de nyid ces //",
    "T11TD4250E:246a-21": "brjod pa la ni 'gal ba med //",
    "T11TD4250E:246a-22": "ces bshad do //",
    "T11TD4250E:246a-23": "sgra sbyor ba'i dus na ni rnam par rtog pa'i yul gyi gzhan sel ba'i bdag nyid kyang nges pa'i rang bzhin gyis brjod bya nyid du sbyor ba yin te /",
    "T11TD4250E:246a-24": "de lta ma yin na gzhan sel ba gcig nyid brjod byar ji ltar 'gyur /",
    "T11TD4250E:246a-25": "des na rnam par rtog pa'i yul ni gzhan sel ba yin la /",
    "T11TD4250E:246a-26": "de yang gzhan dang bral ba brjod byar sbyor ba yin te /",
    "T11TD4250E:246a-27": "ji skad du /",
    "T11TD4250E:246a-28": "bum pa dang snyim pa ci 'dra ba zhig gis bya ba la sogs pa bshad pa yin no //",
    "T11TD4250E:246a-29": "de'i phyir sel ba gnyis brjod par bya ba yin te /",
    "T11TD4250E:246a-30": "nges pa'i rang bzhin dang rnam par rtog pa'i yul lo //",
    "T11TD4250E:246a-31": "ji skad du de las gzhan pa yongs spangs nas //",
    "T11TD4250E:246a-32": "'jug 'gyur zhes kyang sgra brjod de //",
    "T11TD4250E:246a-33": "de yis de dag rnams las 'di //",
    "T11TD4250E:246a-34": "rnam mi gcod na de ji ltar //",
    "T11TD4250E:246a-35": "zhes bshad pa yin no //",
    "T11TD4250E:246a-36": "gang zhig dngos sam dngos las gzhan sel 'gar yang brjod par mi nus shing //",
    "T11TD4250E:246a-37": "bstan bcos rig pa'i blo yis che ba'ang gang du nyams 'gyur brjod bya'i mtha' //",
    "T11TD4250E:246a-38": "sel ba rnam par phye bas chos mchog bdag gis dge ba gang thob pa //",
    "T11TD4250E:246a-39": "des bdag 'gro 'di mun pa mtshams med rgyun ni gcod par byed gyur cig / slob dpon chos mchog gis mdzad pa gzhan sel ba zhes bya ba'i rab tu byed pa rdzogs so /",
    "T11TD4250E:246b-0": "// / @246b kha che'i pandi ta skal ldan rgyal po dang /",
    "T11TD4250E:246b-1": "lo ts'a ba dge slong blo ldan shes rab kyis kha che'i grong khyer dpe med du bsgyur ba'o /"
}