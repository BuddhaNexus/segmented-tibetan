{
    "K12D0457_H0424:208a-0": "@208a / /rgya gar skad du /",
    "K12D0457_H0424:208a-1": "n'i l'ambar dha ra badzra p'ani badzra ph'a na kastantra tree lo kya bi dza ya n'a ma /",
    "K12D0457_H0424:208a-2": "bod skad du /",
    "K12D0457_H0424:208a-3": "lag na rdo rje gos sngon po can rdo rje",
    "K12D0457_H0424:208a-4": "gdengs pa'i rgyud khams gsum las rnam par rgyal ba",
    "K12D0457_H0424:208a-5": "zhes bya ba / dpal rdo rje gtum po la phyag 'tshal lo //",
    "K12D0457_H0424:208a-6": "de nas gsang ba'i bdag po 'khor de dag la",
    "K12D0457_H0424:208b-0": "rnam par gzigs nas rang nyid mkha' dbyings @208b rnam",
    "K12D0457_H0424:208b-1": "par dag pa zhes bya ba'i ting nge 'dzin la",
    "K12D0457_H0424:208b-2": "snyoms bar bzhugs so //",
    "K12D0457_H0424:208b-3": "ting nge 'dzin de la snyoms par zhugs ma thag tu srid pa gsum yang rna par g-yos so //",
    "K12D0457_H0424:208b-4": "de nas rang nyid sku dang gsung dang thugs rnam",
    "K12D0457_H0424:208b-5": "par dag pa'i rdo rje las sngags 'di phyung ngo",
    "K12D0457_H0424:208b-6": "// aom na mo /",
    "K12D0457_H0424:208b-7": "gsang sngags rgyal po smras tsam gyis //",
    "K12D0457_H0424:208b-8": "sa steng rnams brgyal bar gyur //",
    "K12D0457_H0424:208b-9": "klu rnams kun tu skrag nas ni //",
    "K12D0457_H0424:208b-10": "gsang bdag nyid la phyag 'tshal lo //",
    "K12D0457_H0424:208b-11": "snying rje ldan zhing mos pa brtan //",
    "K12D0457_H0424:208b-12": "gus shing byang chub sems ldan pa'i //",
    "K12D0457_H0424:208b-13": "phyogs su 'gro bas yid gnas pa'i //",
    "K12D0457_H0424:208b-14": "lha dang bla ma mnyam mchod cing //",
    "K12D0457_H0424:208b-15": "brtson 'grus shes rab che ba des //",
    "K12D0457_H0424:208b-16": "rang nyid dang ni gzhan dag tu //",
    "K12D0457_H0424:208b-17": "bde zhing nyams dga'i ri phug gam //",
    "K12D0457_H0424:208b-18": "tshal lam mtsho 'am ljongs rnams su //",
    "K12D0457_H0424:208b-19": "sa yi dkyil 'khor rnam dag par //",
    "K12D0457_H0424:208b-20": "byas nas dri chus legs byugs nas //",
    "K12D0457_H0424:208b-21": "bde ba'i stan la 'dug byas te //",
    "K12D0457_H0424:208b-22": "gsang ba'i bdag po bsgrub par bya //",
    "K12D0457_H0424:208b-23": "gzhan du ri khrod rtsub pa'am //",
    "K12D0457_H0424:208b-24": "dur khrod ya ma'i khang pa yang //",
    "K12D0457_H0424:208b-25": "'khrug cing g-yeng dang bcas pa dang //",
    "K12D0457_H0424:208b-26": "rgyal pos bzung zhing gtum mo rgyu //",
    "K12D0457_H0424:208b-27": "'jigs pa'i phyogs nas gang dag rnams //",
    "K12D0457_H0424:208b-28": "rgyal ba bsgrub pa'i gnas yin no //",
    "K12D0457_H0424:208b-29": "dus 'dir byung ba'i blo zhan rnams //",
    "K12D0457_H0424:208b-30": "'jig rten 'di yi g-yeng ba dang //",
    "K12D0457_H0424:208b-31": "tshogs pa thams cad skyed par byed //",
    "K12D0457_H0424:208b-32": "chags pa'i stobs kyi chos nyid ni //",
    "K12D0457_H0424:208b-33": "yang dag mi rtog de ni skyon //",
    "K12D0457_H0424:208b-34": "sprul pa'i glang po dang mtshungs so //",
    "K12D0457_H0424:208b-35": "stong nyid spros med rang bzhin las //",
    "K12D0457_H0424:208b-36": "sgyu ma'i sku ni yongs 'byung zhing //",
    "K12D0457_H0424:209a-0": "dang po stong nyid @209a *//",
    "K12D0457_H0424:209a-1": "rdo rje ste; ;gnyis pa la ni yi ge h'um//",
    "K12D0457_H0424:209a-2": "gsum pa rdo rje rtse dgu pa //",
    "K12D0457_H0424:209a-3": "bzhi pa bcom ldan gsang ba'i bdag /",
    "K12D0457_H0424:209a-4": "lnga pa lha ni yongs su rdzogs //",
    "K12D0457_H0424:209a-5": "me long dang ni mnyam nyid dang //",
    "K12D0457_H0424:209a-6": "chos dbyings ye shes las grub pa'i //",
    "K12D0457_H0424:209a-7": "sku ni ye shes bdag nyid do //",
    "K12D0457_H0424:209a-8": "de rdzogs ye shes chen po'o //",
    "K12D0457_H0424:209a-9": "ye shes sku las ye shes kyis //",
    "K12D0457_H0424:209a-10": "sprul pa'ang ye shes nyid du gnas; ;'khor ba'i nyon mongs las 'das nas //",
    "K12D0457_H0424:209a-11": "mi rtog ye shes me phung la //",
    "K12D0457_H0424:209a-12": "gsang ba'i bdag nyid legs par bzhugs //",
    "K12D0457_H0424:209a-13": "rnam grol rnam dag grol ba'i rgyu //",
    "K12D0457_H0424:209a-14": "sngags dbyibs chos bdag don rnal 'byor //",
    "K12D0457_H0424:209a-15": "skad cig skad cig ye shes las //",
    "K12D0457_H0424:209a-16": "sgyu ma lta bu'i sgyu ma'i sku //",
    "K12D0457_H0424:209a-17": "sgyu ma nyid la rnam grol tshe //",
    "K12D0457_H0424:209a-18": "kye kye ha ha dpa' bo che //",
    "K12D0457_H0424:209a-19": "klu yi sgrar gyur 'jigs byed pos //",
    "K12D0457_H0424:209a-20": "gsang ba'i bdag po rdo rje can //",
    "K12D0457_H0424:209a-21": "nyon mongs las rgyal 'jigs su rung //",
    "K12D0457_H0424:209a-22": "dbang phyug khams gsum las rgyal ba'i //",
    "K12D0457_H0424:209a-23": "de bas brtson ldan gang yin des //",
    "K12D0457_H0424:209a-24": "shin tu sgrub pas bsgrub par bya //",
    "K12D0457_H0424:209a-25": "bstan pa'i yid sos par byed pas //",
    "K12D0457_H0424:209a-26": "rgyal ba gsang ba'i bdag po'o //",
    "K12D0457_H0424:209a-27": "de nas gsang ba'i bdag po nyid dngos grub nges",
    "K12D0457_H0424:209a-28": "par 'byung ba rdo rje zhes bya ba'i ting nge",
    "K12D0457_H0424:209a-29": "'dzin la snyoms par zhugs nas sku dang gsung dang",
    "K12D0457_H0424:209a-30": "thugs rnam par dag pa'i rdo rje las byung ba",
    "K12D0457_H0424:209a-31": "/ aom badzra p'ani sarba aartha sidhhi ku ru ku ru sv'ah'a /",
    "K12D0457_H0424:209b-0": "lha klu mi min dri za @209b 'am; ;yang na mi yi bu mo yi //",
    "K12D0457_H0424:209b-1": "dpral bar thig le bris nas ni //",
    "K12D0457_H0424:209b-2": "lag tu lcags kyu thogs la bzhag /",
    "K12D0457_H0424:209b-3": "dkyil 'khor gru bzhi lham pa la //",
    "K12D0457_H0424:209b-4": "brten nas bum pas bsgrub par bya //",
    "K12D0457_H0424:209b-5": "rnam par rgyal ba'i bum pa ni //",
    "K12D0457_H0424:209b-6": "sman la sogs pas legs bkang nas //",
    "K12D0457_H0424:209b-7": "ras kyis dkris la gzhag par bya //",
    "K12D0457_H0424:209b-8": "rgyun du de las bsgrubs gyur na //",
    "K12D0457_H0424:209b-9": "zhi dang rgyas sogs dngos grub dang //",
    "K12D0457_H0424:209b-10": "gzhan yang dngos grub 'grub par 'gyur //",
    "K12D0457_H0424:209b-11": "de nas yang gsang ba'i bdag po mi ' gyur",
    "K12D0457_H0424:209b-12": "bar byed pa rdo rje zhes bya ba'i ting nge",
    "K12D0457_H0424:209b-13": "'dzin la snyoms par zhugs nas dug thams cad zhi",
    "K12D0457_H0424:209b-14": "bar byed pa'i sngags 'di nyid kyi sku dang gsung",
    "K12D0457_H0424:209b-15": "dang thugs rdo rje yang dag pa las nges par",
    "K12D0457_H0424:209b-16": "phyung ngo // aom na gu n'a ge pro tam ga ma ni /",
    "K12D0457_H0424:209b-17": "tsa ra po ram ya r'a p'a ra hyee ha ri nam bram/",
    "K12D0457_H0424:209b-18": "rin chen snod du chu blugs nas //",
    "K12D0457_H0424:209b-19": "sngags kyi rgyal po 'di la ni //",
    "K12D0457_H0424:209b-20": "brgya nas ji srid stong gi bar //",
    "K12D0457_H0424:209b-21": "brjod na 'gro ba'i dug nad sel //",
    "K12D0457_H0424:209b-22": "gzhan yang gsang sngags rgyal po ni //",
    "K12D0457_H0424:209b-23": "gsang ba'i bdag po sbyor ba dang //",
    "K12D0457_H0424:209b-24": "bcas pas mang du brjod byas na //",
    "K12D0457_H0424:209b-25": "sgrub pa ci yang 'grub par 'gyur //",
    "K12D0457_H0424:209b-26": "zla ba spyang kis bzung dus dbral bar gor tsa",
    "K12D0457_H0424:209b-27": "nas thig le byas te kha shar phyogs su gyur",
    "K12D0457_H0424:209b-28": "nas gsang sngags 'di brjod na /",
    "K12D0457_H0424:209b-29": "ci 'dod pa dbang du byed do //",
    "K12D0457_H0424:209b-30": "yang zla ba'am nyi ma gzas bzung ba'i tshe klu'i",
    "K12D0457_H0424:209b-31": "gan nas mi khrag gis lus byugs te bsngags 'di",
    "K12D0457_H0424:209b-32": "brjod na / klu thams cad dbang du 'gyur ro //",
    "K12D0457_H0424:210a-0": "@210a *// 'di la the tshom med do //",
    "K12D0457_H0424:210a-1": "gzhan yang sbyor ba bshad bya ba //",
    "K12D0457_H0424:210a-2": "gur gum dang ni gi wang gis //",
    "K12D0457_H0424:210a-3": "rtsibs brgyad pa yi 'khor lo la //",
    "K12D0457_H0424:210a-4": "dang po'i sngags bzhi ngag dang ni; ;tha ma'i sngags rnams bri bar bya //",
    "K12D0457_H0424:210a-5": "mu khyud gnyis la rtsa ba yis //",
    "K12D0457_H0424:210a-6": "gsang sngags rgyal po rim gyis bri //",
    "K12D0457_H0424:210a-7": "rin chen snod bzhag mchod byas nas //",
    "K12D0457_H0424:210a-8": "gsang sngags stong sogs brjod nas ni //",
    "K12D0457_H0424:210a-9": "rgyal mtshan rtse la gdags par bya //",
    "K12D0457_H0424:210a-10": "gzhan gyi rig sngags gcod par byed //",
    "K12D0457_H0424:210a-11": "gal te char pa dbab par 'dod nas sa'i dkyil 'khor gru bzhi par byas te /",
    "K12D0457_H0424:210a-12": "dbus su padma 'dab ma brgyad pa bris la de'i",
    "K12D0457_H0424:210a-13": "steng du klu'i rgyal po brgyad kyi gzugs byas te",
    "K12D0457_H0424:210a-14": "bzhag la rang nyid khro bo gos sngon po can",
    "K12D0457_H0424:210a-15": "du byas te sman sna tshogs dang /",
    "K12D0457_H0424:210a-16": "'o ma dang /",
    "K12D0457_H0424:210a-17": "'bras can dang /",
    "K12D0457_H0424:210a-18": "zho la sogs pa rnams dang /",
    "K12D0457_H0424:210a-19": "ka ra dang bu ram la sogs pas mchod nas",
    "K12D0457_H0424:210a-20": "gos dkar po bgos te h'um 'brug gi sgra lta",
    "K12D0457_H0424:210a-21": "bu brjod pas mgo 'dren pa'i gsang sngags kyi rgyal",
    "K12D0457_H0424:210a-22": "po brjod pas char 'bebs par byed do //",
    "K12D0457_H0424:210a-23": "gal te mi 'bebs na /",
    "K12D0457_H0424:210a-24": "klu rnams bsdigs pa'i phyir dkyil 'khor de'i steng du khrag sna tshogs dang /",
    "K12D0457_H0424:210a-25": "dug shing la sogs pas sbyin sreg bya'o //",
    "K12D0457_H0424:210a-26": "des myur du char 'bebs par byed do //",
    "K12D0457_H0424:210a-27": "gal te char ches pa'am /",
    "K12D0457_H0424:210a-28": "ser ba gcod par 'dod pas nyer shing dang dug",
    "K12D0457_H0424:210a-29": "ka da pa'i rtsa ba la yi ge bris te",
    "K12D0457_H0424:210b-0": "dkyil 'khor @210b dkar po'i dbus su btsugs la yungs",
    "K12D0457_H0424:210b-1": "kar dang thal ba la mang du bzlas par bya'o",
    "K12D0457_H0424:210b-2": "// gal te mi 'dod na /",
    "K12D0457_H0424:210b-3": "bsngags pa tsam gyis kyang nges par 'byung ngo //",
    "K12D0457_H0424:210b-4": "rta'i khrag dang dug sna tshogs kyis brgyal ba sos par byed do //",
    "K12D0457_H0424:210b-5": "rlung zhi bar 'dod na /",
    "K12D0457_H0424:210b-6": "dbang phyug gi gos la tsa ta ba la ri",
    "K12D0457_H0424:210b-7": "rtse bas sngags bris te dkyil 'khor gyi steng du",
    "K12D0457_H0424:210b-8": "bzhag nas sngags kyi rgyal po stong la sogs pa",
    "K12D0457_H0424:210b-9": "ci nus pa brjod nas khang pa'i steng du bzhag",
    "K12D0457_H0424:210b-10": "na rlung zhi bar byed do //",
    "K12D0457_H0424:210b-11": "gal te yams zhi bar 'dod pas gur gum dang /",
    "K12D0457_H0424:210b-12": "gi wang gi rtse mo bcu gnyis par bris nas dang po'i sngags rnams dang /",
    "K12D0457_H0424:210b-13": "tha ma'i sngags rtsibs la bris te /",
    "K12D0457_H0424:210b-14": "mu khyud la sngags lhag ma bris te me tog",
    "K12D0457_H0424:210b-15": "dang 'bras bu ser po thams cad mchod cing gsol",
    "K12D0457_H0424:210b-16": "ba btab nas gtsug lag khang gi rtse mo'am /",
    "K12D0457_H0424:210b-17": "dge 'dun gyi 'du ba'i sgo gong la btags na /",
    "K12D0457_H0424:210b-18": "ci 'dod pa 'grub cing nad yams thams cad 'chad par 'gyur ro //",
    "K12D0457_H0424:210b-19": "gal te bu 'dod pas se'u skya dmar po'i gdong",
    "K12D0457_H0424:210b-20": "bu la steng du sbyin sreg byas na bu ster",
    "K12D0457_H0424:210b-21": "bar nges so // gal te gter 'dod pas sa'am /",
    "K12D0457_H0424:210b-22": "rin po cher rnam thos sras kyi gzugs khru gang",
    "K12D0457_H0424:210b-23": "pa byas nas rin po che'am spang leb kyi steng",
    "K12D0457_H0424:210b-24": "du bzhag nas mchod pa rnam pa sna tshogs phul",
    "K12D0457_H0424:210b-25": "nas gsol ba btab na /",
    "K12D0457_H0424:210b-26": "zhag bdun nas rin po che ster bar byed do //",
    "K12D0457_H0424:211a-0": "gal te shi bar dogs pas dkyil 'khor khru gang zlum po @211a *//",
    "K12D0457_H0424:211a-1": "ser por byas nas dbus su bum pa legs par",
    "K12D0457_H0424:211a-2": "bzhag pa'i nang du sman sna tshog blugs nas ras",
    "K12D0457_H0424:211a-3": "dkar pos kha bkab par byas te gsang sngags kyi",
    "K12D0457_H0424:211a-4": "rgyal po mang po brjod nas phyis bum pa la",
    "K12D0457_H0424:211a-5": "dngos grub blangs na /",
    "K12D0457_H0424:211a-6": "ci 'dod pa 'grub bo //",
    "K12D0457_H0424:211a-7": "de ltar yang yang byas pas tshe'i dngos grub thob par 'gyur ro //",
    "K12D0457_H0424:211a-8": "gal te mchog grub par 'dod pas sa'am rin po",
    "K12D0457_H0424:211a-9": "che la phyag na rdo rje zhal gcig phyag gnyis",
    "K12D0457_H0424:211a-10": "pa gdan padma dang nyi ma la gnas par byas",
    "K12D0457_H0424:211a-11": "nas de rin po che'i snod du bzhag la mandal",
    "K12D0457_H0424:211a-12": "dkar po khru gang ba byas pa'i steng du khri'u'i",
    "K12D0457_H0424:211a-13": "steng du bzhag la me tog dang gos dkar pos",
    "K12D0457_H0424:211a-14": "mchod cing tsandan dkar po'i chus ci nus par byed",
    "K12D0457_H0424:211a-15": "cing / yang tshes brgyad dang /",
    "K12D0457_H0424:211a-16": "bcu bzhi dang /",
    "K12D0457_H0424:211a-17": "bco lnga dang /",
    "K12D0457_H0424:211a-18": "gnam stong la de'i dus su smyung ba byas nas phyis ni /",
    "K12D0457_H0424:211a-19": "brgyad stong gi grangs su gsang sngags 'don par byed",
    "K12D0457_H0424:211a-20": "cing rang nyid kyi spyi bor yi ge aa dkar",
    "K12D0457_H0424:211a-21": "po 'od dang ldan pas bdud rtsi'i chu 'babs par",
    "K12D0457_H0424:211a-22": "bsams pas khams gsum pa'i nad thams cad zad par",
    "K12D0457_H0424:211a-23": "bsam zhing / slar dang nyid la rim gyis zhu bar byed pa ni /",
    "K12D0457_H0424:211a-24": "rgyud las grub pa'i bsam gtan te /",
    "K12D0457_H0424:211a-25": "'di goms pas gang dang gang 'dod pa thams cad",
    "K12D0457_H0424:211a-26": "'grub cing khams gsum gyi dbang phyug tu 'gyur ro",
    "K12D0457_H0424:211a-27": "// gsang ba'i bdag po nga la nyon //",
    "K12D0457_H0424:211b-0": "'jig rten kun las rnam rgyal @211b pa'i; ;sku ni sangs rgyas kun bdag nyid //",
    "K12D0457_H0424:211b-1": "gang gis bgos par gyur pa las //",
    "K12D0457_H0424:211b-2": "ci 'dod rnyed par byed pa mchog /",
    "K12D0457_H0424:211b-3": "gal te rtog med dri bral na //",
    "K12D0457_H0424:211b-4": "ye shes nyid ni bla na med //",
    "K12D0457_H0424:211b-5": "rgyal ba'i stobs kyis rtogs par byed //",
    "K12D0457_H0424:211b-6": "nyon mongs kun las rgyal byed cing //",
    "K12D0457_H0424:211b-7": "nad rnams thams cad zad byed cing //",
    "K12D0457_H0424:211b-8": "gal te nad med nad bcas byed //",
    "K12D0457_H0424:211b-9": "dbang dang rengs dang dgug pa dang //",
    "K12D0457_H0424:211b-10": "brgyal dang bsad dang dbang phyug dang //",
    "K12D0457_H0424:211b-11": "zhi dang srung dang dpal byed dang //",
    "K12D0457_H0424:211b-12": "phyir rgol ba rnams brlag pa yi //",
    "K12D0457_H0424:211b-13": "phra mo 'grub pa smos ci dgos //",
    "K12D0457_H0424:211b-14": "'jig rten las grol bde ba'i lus //",
    "K12D0457_H0424:211b-15": "rgyal ba'i gsung gis legs thob bo //",
    "K12D0457_H0424:211b-16": "sku ni 'dir brjod med pas te //",
    "K12D0457_H0424:211b-17": "spyod tshul rnams las 'das pa'o //",
    "K12D0457_H0424:211b-18": "ming dang tshogs rnams las 'das na //",
    "K12D0457_H0424:211b-19": "nyer zhi spros las shin tu 'das //",
    "K12D0457_H0424:211b-20": "tshig gi yul ni rnam par bral //",
    "K12D0457_H0424:211b-21": "rdo rje sgo la de dag ni //",
    "K12D0457_H0424:211b-22": "ji bzhin don ni shes 'gyur gyi //",
    "K12D0457_H0424:211b-23": "gzhan du bskal pa stong du yang //",
    "K12D0457_H0424:211b-24": "cis kyang shes par ga la nus //",
    "K12D0457_H0424:211b-25": "gal te dmigs pa zad 'dod pas; ;mi dmigs spros med gang zhig la //",
    "K12D0457_H0424:211b-26": "rang gi sems nyid gzhag par bya //",
    "K12D0457_H0424:211b-27": "de la thar pas grol ba'o //",
    "K12D0457_H0424:211b-28": "gal te dga' 'gyur yid yod na //",
    "K12D0457_H0424:211b-29": "dngos 'di shes pas ci ste stong //",
    "K12D0457_H0424:211b-30": "de stong spros dang bral ba la //",
    "K12D0457_H0424:211b-31": "shes pa nyid ni ci la brten //",
    "K12D0457_H0424:211b-32": "gsang sngags drag po'i sbyor pa 'di //",
    "K12D0457_H0424:211b-33": "dbang bskur snang ba med pa dang //",
    "K12D0457_H0424:211b-34": "tshul ngan la tsho phra ba dang //",
    "K12D0457_H0424:212a-0": "nga rgyal dregs shing @212a *//",
    "K12D0457_H0424:212a-1": "khengs pa dang //",
    "K12D0457_H0424:212a-2": "theg pa che lam mos la //",
    "K12D0457_H0424:212a-3": "yi ge tsam yang bstan pa min //",
    "K12D0457_H0424:212a-4": "gal te brgya lam rmongs pa 'gas //",
    "K12D0457_H0424:212a-5": "bstan na rang nyid phung bar byed //",
    "K12D0457_H0424:212a-6": "de skad du khams gsum las rnam par rgyal ba",
    "K12D0457_H0424:212a-7": "zhes bya ba'i 'od zer de slar rang gi thugs",
    "K12D0457_H0424:212a-8": "kar bsdus nas zhal thams cad zhal la thim zhing",
    "K12D0457_H0424:212a-9": "phyag thams cad phyag la thim nas zhal gcig phyag",
    "K12D0457_H0424:212a-10": "gnyis par gyur te h'um h'um h'um zhes pa'i glu",
    "K12D0457_H0424:212a-11": "blangs so // 'di la ji ltar dmigs byas bzhin //",
    "K12D0457_H0424:212a-12": "lha rnams kun la dmigs par 'gyur //",
    "K12D0457_H0424:212a-13": "gsang sngags 'bum du brjod byas na //",
    "K12D0457_H0424:212a-14": "bsnyen pa'i dam pa 'di 'grub bo //",
    "K12D0457_H0424:212a-15": "'das dang ma 'das 'ong 'gyur ba'i //",
    "K12D0457_H0424:212a-16": "sangs rgyas rnams kyis sngags 'di bshad //",
    "K12D0457_H0424:212a-17": "'di ni sangs rgyas kun gyi gsang //",
    "K12D0457_H0424:212a-18": "ye shes chen pos zhes brjod do //",
    "K12D0457_H0424:212a-19": "de nas 'khor de dag thams cad ni //",
    "K12D0457_H0424:212a-20": "gtso bo'i thugs kar thim par gyur to //",
    "K12D0457_H0424:212a-21": "kva ye rdo rje chen po ni //",
    "K12D0457_H0424:212a-22": "lag na rdo rje stobs po che //",
    "K12D0457_H0424:212a-23": "dus gsum sangs rgyas thams cad kyi //",
    "K12D0457_H0424:212a-24": "gsang ba'i mdzod 'dzin gyur pa'o //",
    "K12D0457_H0424:212a-25": "bcom ldan 'das phyag na rdo rje gos sngon po can gyi rdo rje gdengs pa'i rgyud las /",
    "K12D0457_H0424:212a-26": "khams gsum rnam par rgyal ba zhes bya ba'i le'u rdzogs so ////",
    "K12D0457_H0424:212a-27": "pandi ta aa da ya shr'i ma ti zhes bya ba dang /",
    "K12D0457_H0424:212a-28": "bod kyi lotstsha ba bandhe chos kyi dbang phyug grags"
}