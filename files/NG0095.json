{
    "NG0095:1": "@#// rgya gar skad du /",
    "NG0095:2": "bo d+hi tsit+ta sa man+ta b+ha dra bit+s+wa pa ra kra mo da ya tan+t+ra na ma /",
    "NG0095:3": "bod skad du /",
    "NG0095:4": "byang chub kyi sems kun tu bzang po rig pa rang gi rtsal shar ba'i rgyud ces bya ba /",
    "NG0095:5": "dpal kun tu bzang po thig le bde ba chen por rang shar ba'i sku la phyag 'tshal lo //",
    "NG0095:6": "'di skad bdag gis thos pa'i dus gcig na /",
    "NG0095:7": "bcom ldan 'das rig pa rtsal gyi rgyal po chen",
    "NG0095:8": "po / zang thal 'og min gyi gnas gsang ba",
    "NG0095:9": "mchog gi gzhal yas na bzhugs pa'i ngang na thig",
    "NG0095:10": "le chen po rang nyid la gzigs te /",
    "NG0095:11": "cog bzhag chen po'i ting nge 'dzin zhes bya ba'i ngang la snyoms par zhugs so //",
    "NG0095:12": "de'i tshe dus de nyid kho nar /",
    "NG0095:13": "ngo bo nyid kyi cho 'phrul ji ltar shar ba'i bde bar gshegs pa rnams dang *//",
    "NG0095:14": "gzhan yang nyid las ma 'das pa'i stong gsum 'jig rten pa'i 'khor thams cad dang thabs cig ste /",
    "NG0095:15": "gzhan yang gsang ba chen po de rtog pa dang",
    "NG0095:16": "ldan pa'i 'khor rang bzhin don la gnas pa dang",
    "NG0095:17": "*/ rang bzhin blta ba chen po dang */",
    "NG0095:18": "rig pa'i snang tshul ji lta bar rtogs pa'i 'khor 'ba' zhig gnyis su med par 'dus so //",
    "NG0095:19": "de nas bcom ldan 'das rig pa rtsal gyi rgyal",
    "NG0095:20": "po chen po de lhun grub zag med bde ba",
    "NG0095:21": "chen po 'du 'bral med pa'i ting nge 'dzin la",
    "NG0095:22": "snyoms par zhugs so //",
    "NG0095:23": "de'i tshe de'i dus na /",
    "NG0095:24": "nyid las mi gzhan pa'i 'khor thams cad lhun grub 'gag pa med par rang gsal bar gyur to //",
    "NG0095:25": "de nas bcom ldan 'das rig pa'i rgyal pos 'di skad ces gsungs so //",
    "NG0095:26": "lhun grub 'gag med bde chen la /",
    "NG0095:27": "'khor ba myang 'das cir shar ba //",
    "NG0095:28": "rig pa'i rtsal yin gzhan na med //",
    "NG0095:29": "rtogs pa'i 'khor tshogs dang sems kyis //",
    "NG0095:30": "cir snang lhun grub chen por gsal //",
    "NG0095:31": "zhes gsungs pa dang */",
    "NG0095:32": "rtogs pa rang gsal gyi nang nas rdo rje sems dpa' rang bzhengs nas /",
    "NG0095:33": "'di skad ces gsol to //",
    "NG0095:34": "kye kye rig pa'i rtsal shar bcom ldan 'das //",
    "NG0095:35": "gab pa'i dbyings nas mngon phyung ste //",
    "NG0095:36": "phrin las mdzad pa cir yang ston //",
    "NG0095:37": "thugs rje'i cho 'phrul ris dang bral //",
    "NG0095:38": "thig le zag med kun tu bzang *//",
    "NG0095:39": "zang thal chen po'i dbyings nyid las //",
    "NG0095:40": "rang byung phyogs med rang grol gyis //",
    "NG0095:41": "ga'u rig pa'i mthongs gsal nas //",
    "NG0095:42": "gsang du med pa'i tshig brjod nas //",
    "NG0095:43": "rtogs pa'i 'khor la bstan du gsol //",
    "NG0095:44": "e ma ho //",
    "NG0095:45": "gsung du gsol zhes zhus so //",
    "NG0095:46": "de nas rig pa'i rgyal po chen po des //",
    "NG0095:47": "rdo rje sems dpa' la 'di skad ces bka' stsal pa / @#//",
    "NG0095:48": "rig pa lhun grub zag med bde //",
    "NG0095:49": "mkha' la nyi ma shar ba bzhin //",
    "NG0095:50": "'khor 'das kun la khyab par gsal //",
    "NG0095:51": "khyab gsal gnyis med thig le che //",
    "NG0095:52": "lhun grub chen po'i ngo bor shar //",
    "NG0095:53": "'bad pa med par ye sangs rgyas //",
    "NG0095:54": "'gyur med tha snyad rgyu 'bras med //",
    "NG0095:55": "rnam kun byang sems bde bar gshegs //",
    "NG0095:56": "shes dang mi shes tha snyad kyang *//",
    "NG0095:57": "lhun grub nyid las gzhan ma grub //",
    "NG0095:58": "'khor ba'i rkyen 'gyur rnam smin las //",
    "NG0095:59": "'gro drug nyid du snang ba las //",
    "NG0095:60": "ngo bo ma yin rkyen ltar shar //",
    "NG0095:61": "kun brtags rnam rtog mtshan nyid kyang *//",
    "NG0095:62": "gang ltar brtags pa de ltar snang *//",
    "NG0095:63": "ji ltar rtog pa'i rnam grangs kun //",
    "NG0095:64": "gcig las yul dus kun tu rgyu //",
    "NG0095:65": "dper na nyi ma'i zer bzhin du //",
    "NG0095:66": "thig le gcig las du ma med //",
    "NG0095:67": "lhun grub zang thal rang bzhin ni //",
    "NG0095:68": "mtha' dang bral ba'i rtogs mtha' med //",
    "NG0095:69": "rang gsal dgongs par gnas par bya'o //",
    "NG0095:70": "lhun grub rang byung 'gag med kyis //",
    "NG0095:71": "'khor 'das cho 'phrul nyid du bstan //",
    "NG0095:72": "lhun grub phyogs med 'bras bu ni //",
    "NG0095:73": "rang byung ye shes nyid la rdzogs //",
    "NG0095:74": "rig pa spyi blug chen por shar //",
    "NG0095:75": "rtsol med rtsal sprugs klung chen las //",
    "NG0095:76": "bgrod med sa yi yon tan shar //",
    "NG0095:77": "rang snang dbyer med cig char sa //",
    "NG0095:78": "de las rtsol med 'bras bu'i mchog //",
    "NG0095:79": "rig pa'i rtsal shar rnal 'byor pas //",
    "NG0095:80": "shes pa chos sku rang gsal la //",
    "NG0095:81": "ma yengs cog bzhag nyid du bzhag / ces gsungs so //",
    "NG0095:82": "kun tu bzang po rig pa rang gi rtsal shar ba'i rgyud las /",
    "NG0095:83": "gleng gzhi'i le'u ste dang po'o //    // de nas rig pa'i rgyal po des /",
    "NG0095:84": "rdo rje sems dpa' la 'di skad ces gsungs so //",
    "NG0095:85": "'khor ba'i sdug bsngal ci shar dang *//",
    "NG0095:86": "mya ngan 'das pa'i bde ba nyid //",
    "NG0095:87": "rig pa'i ye shes rtsal du rdzogs //",
    "NG0095:88": "rnam rtog ci skye rig pa'i rtsal //",
    "NG0095:89": "rang byung ye shes 'gag med la //",
    "NG0095:90": "rtog dang rig pa tha dad med //",
    "NG0095:91": "lhun grub phyogs med rig pa'i rtsal //",
    "NG0095:92": "kun spangs kun gyi dngos gzhir shar //",
    "NG0095:93": "gzung 'dzin phra rags rtog pa rnams //",
    "NG0095:94": "rol pa chen po'i cho 'phrul yin //",
    "NG0095:95": "yang dag don la brjod du med //",
    "NG0095:96": "ma bcos go rtogs mi skye bas //",
    "NG0095:97": "brjod med brjod bya tshig gis mtshon //",
    "NG0095:98": "kun bzang lhun grub gdal ba la //",
    "NG0095:99": "'khor dang myang 'das rnam par dag / tshig dang tshig don brjod bya bral //",
    "NG0095:100": "bya btsal bral zhing gnyen po med //",
    "NG0095:101": "shes pa rang gsal rang la zhog / bya ba btang ba'i skyes bu'am //",
    "NG0095:102": "rgya mtshor snang ba'i rdzas lta bu //",
    "NG0095:103": "byed spyod med par rang bzhin gsal //",
    "NG0095:104": "gzung 'dzin rgyu 'bras gang yang med //",
    "NG0095:105": "de lta nyid kyis 'bras bu thob //",
    "NG0095:106": "drang don rtsol sems khar ma lus //",
    "NG0095:107": "rnam rtog kun brtags mtshan ma rnams //",
    "NG0095:108": "rang byung rang gsal nyid kyi ngang *//",
    "NG0095:109": "chos nyid lhun grub 'gag med las //",
    "NG0095:110": "chos rnams rang bzhin nyid du gnas //",
    "NG0095:111": "dper @#//",
    "NG0095:112": "na rin chen gser gling na //",
    "NG0095:113": "sa rdo mi gnas gser du snang *//",
    "NG0095:114": "sems nyid rang byung ye shes la //",
    "NG0095:115": "cir snang ci srid bde chen 'bar //",
    "NG0095:116": "dper na skas kyi gdang bu ltar //",
    "NG0095:117": "rim par bgrang med sems nyid la //",
    "NG0095:118": "bgrod col lam gyi thogs rgyu med //",
    "NG0095:119": "rang byung rang shar rnam grol lam //",
    "NG0095:120": "bgrod med rtsol bral rig pa'i klung *//",
    "NG0095:121": "snga phyi med par mngon mthar phyin //",
    "NG0095:122": "rig pa rtsal gyi rang bzhin ni //",
    "NG0095:123": "ye shes nyi ma mngon shar bas //",
    "NG0095:124": "shar ba nyid na nub pa med //",
    "NG0095:125": "kun bzang thig le chen po nyid //",
    "NG0095:126": "ma bcos lhun grub g.yo ba med //",
    "NG0095:127": "rgyu 'bras rtog 'dzin ci yang med //",
    "NG0095:128": "yul med sgyu ma yul la rol //",
    "NG0095:129": "sems nyid nam mkha'i nyi ma 'dra //",
    "NG0095:130": "rang byung lhun grub gdal ba med //",
    "NG0095:131": "blang dor gnyis med 'bad rtsol med //",
    "NG0095:132": "mdor na rig pa'i rtsal zhes bya //",
    "NG0095:133": "mkha' la nyi ma shar ba bzhin //",
    "NG0095:134": "'dir gsal 'dir mi gsal dang bral //",
    "NG0095:135": "kun la khyab cing dbye bsal med //",
    "NG0095:136": "de bzhin lung dang man ngag dang *//",
    "NG0095:137": "rig pa dag gi rtsal dag gis //",
    "NG0095:138": "snang srid 'khor 'das chos rnams kun //",
    "NG0095:139": "sems nyid yin par thag chod na //",
    "NG0095:140": "byang sems bde ba kun la brdal //",
    "NG0095:141": "byang chub sems kyis blta thag chad //",
    "NG0095:142": "sems nyid nyi zer spro zhing bsdu //",
    "NG0095:143": "rig pa rtsal gyi rang bzhin ni //",
    "NG0095:144": "gang yang yin no cir yang 'char //",
    "NG0095:145": "de yang byang sems bde ba'i klong *//",
    "NG0095:146": "chos sku rang gsal ngang la bzhag / bsam dang bral ba'i ye shes mthong *//",
    "NG0095:147": "rang byung rang gsal rdzogs pa'i don //",
    "NG0095:148": "mtha' dbus bral bas ye sangs rgyas //",
    "NG0095:149": "gyi na rtsol bral dbu ma'i lam //",
    "NG0095:150": "zhen zhing bral bas gza' gtad med //",
    "NG0095:151": "phyogs med lhun 'byams kun bzang 'dis //",
    "NG0095:152": "'khor 'das rang lugs gzhi byas nas //",
    "NG0095:153": "rang byung gnyis med bde don rtogs //",
    "NG0095:154": "rang rig rang gsal blang dor bral //",
    "NG0095:155": "rnam dag lam chen dgongs pa'i phugs //",
    "NG0095:156": "khyung chen dar ma mkhar lding bzhin //",
    "NG0095:157": "spror med bsdur med rang sar grol //",
    "NG0095:158": "rtsol bsgrub med cing g.yang sa bral //",
    "NG0095:159": "g.yang sa nyid kyang sems su shes //",
    "NG0095:160": "'khor ba nyid kyang ye shes la //",
    "NG0095:161": "ye nas 'khor 'das gnyis su med //",
    "NG0095:162": "lhun grub nyid las gzhan du med //",
    "NG0095:163": "rang rig cir yang ma grub pas //",
    "NG0095:164": "zhen blo bsam 'dod kun dang bral //",
    "NG0095:165": "rig pa mtha' bral stong pa nyid //",
    "NG0095:166": "'od gsal nam mkha'i rang bzhin 'dra //",
    "NG0095:167": "gzung 'dzin med pas mnyam pa'i ngang *//",
    "NG0095:168": "rol pa'i cho 'phrul cir yang ston //",
    "NG0095:169": "cho 'phrul bstan yang rang rgyud bral //",
    "NG0095:170": "rig pa sgyu ma chu zla 'dra //",
    "NG0095:171": "kun tu 'char zhing lhun gyis grub //",
    "NG0095:172": "'di yin 'di min tha snyad bral //",
    "NG0095:173": "rig pa ma bslad dri ma bral //",
    "NG0095:174": "nam mkha' lta bu'i rig pa la //",
    "NG0095:175": "nam mkha' dbyings ltar bsam dang bral //",
    "NG0095:176": "bsam med blo bde nam mkha' bzhin //",
    "NG0095:177": "rang rgyud ye shes bsam dang bral //",
    "NG0095:178": "mi skye mi @#//",
    "NG0095:179": "'gag cir mi gnas //",
    "NG0095:180": "rig pa'i rgyal po blta ba yin //",
    "NG0095:181": "bltar med yengs med blta ba yin //",
    "NG0095:182": "snga phyi dus las ma dmigs te //",
    "NG0095:183": "'gyur med sems kyi g.yung drung yin //",
    "NG0095:184": "zhe 'dod dag las 'byung mi srid //",
    "NG0095:185": "'dod pa med cing len pa dag / lhun grub bde 'byams yangs dog med //",
    "NG0095:186": "rang grol dag pa chen po la //",
    "NG0095:187": "'pho 'gyur med pas rdo rje 'dra //",
    "NG0095:188": "rnam rtog rlung gis bskyod gyur kyang *//",
    "NG0095:189": "lhun grub ngang las g.yos pa med //",
    "NG0095:190": "gzhi 'dzin rig pa rgya mtsho bzhin //",
    "NG0095:191": "phyi nang gsang ba kun gyi dngos //",
    "NG0095:192": "mtha' dbus med cing phyogs dang bral //",
    "NG0095:193": "rang byung 'gag med blta ba la //",
    "NG0095:194": "lam dang lam gyi rtsol ba med //",
    "NG0095:195": "rdo rje nyi chen 'bar ba ltar //",
    "NG0095:196": "skye 'jig 'pho 'gyur nus mtha' med //",
    "NG0095:197": "rin chen gling dang nyi ma ltar //",
    "NG0095:198": "rang gsal 'gag med rtog dang bral //",
    "NG0095:199": "'khor ba'i gnas nyid ye sangs rgyas //",
    "NG0095:200": "rang sems rig pa gang snang ba //",
    "NG0095:201": "bsam pa ci 'gyus ye shes ngang *//",
    "NG0095:202": "lhun grub gzhi 'dzin rig pa la //",
    "NG0095:203": "sems can chos nyid gang yang med //",
    "NG0095:204": "dbus dang mtha' bral dkyil du rdzogs //",
    "NG0095:205": "rtog pa ma yin chad mtha' min //",
    "NG0095:206": "mi rtag ma yin rtag mtha' med //",
    "NG0095:207": "shes pa mi 'gag 'dod pa min //",
    "NG0095:208": "bya byed med cing rtsol sems dag / bgrod med rtsol bral rig pa'i klong *//",
    "NG0095:209": "phyogs bral phyogs la gnas pa med /",
    "NG0095:210": "rang rig yul med yul dang bral //",
    "NG0095:211": "len med 'dzin med 'dod pa med //",
    "NG0095:212": "rang byung 'gag med mi ldan na //",
    "NG0095:213": "phyogs 'dzin mtha' la zhen pas 'khrul //",
    "NG0095:214": "phyogs med rig pa rang shar 'di //",
    "NG0095:215": "tha snyad mi la mi gnas te //",
    "NG0095:216": "skye 'gag med par rnam brtags shing *//",
    "NG0095:217": "bkri drang drang 'thoms sems can la //",
    "NG0095:218": "thugs rjes btegs nas 'khor lo bskor //",
    "NG0095:219": "tha snyad lam gyis 'gro ba 'dren //",
    "NG0095:220": "sna tshogs snang ba'i chos rnams kun //",
    "NG0095:221": "sku gsung thugs las ma g.yos pa'i //",
    "NG0095:222": "mi zad 'khor lo rnam gsum po //",
    "NG0095:223": "nam mkha' lta bu ye nas bskor //",
    "NG0095:224": "zag med bde ba ye shes sku //",
    "NG0095:225": "lhun grub chen po bsam mi khyab //",
    "NG0095:226": "gang zhig 'gro ba'i sgra skad rnams //",
    "NG0095:227": "zag med bde chen rig pa'i gsung *//",
    "NG0095:228": "gang zhig kha dog dbyibs snang ba //",
    "NG0095:229": "sku mchog rgyan gyi 'khor lo zab //",
    "NG0095:230": "sems nyid dbyer med rdo rje'i thugs //",
    "NG0095:231": "gnyis su med pas kun tu bzang *//",
    "NG0095:232": "sku gsum mi 'bral bde ba che //",
    "NG0095:233": "sems nyid ye nas sangs rgyas pas //",
    "NG0095:234": "rtsol ba med par lhun gyis grub /",
    "NG0095:235": "'dod dgu bsgyur ba'i rin po che //",
    "NG0095:236": "bkol ba med cing dbyings na gsal //",
    "NG0095:237": "yi ge med cing tshig las 'das //",
    "NG0095:238": "rig pa rtsal zhes bya ba ni //",
    "NG0095:239": "snang srid 'khor 'das chos rnams kun //",
    "NG0095:240": "sems ma yin pa'i chos yod min //",
    "NG0095:241": "chos rnams ma lus thams cad kun //",
    "NG0095:242": "rig pa'i rtsal du rang shar bas //",
    "NG0095:243": "de nyid chos sku rang gsal ba //",
    "NG0095:244": "yengs dang ma yengs mtha' las grol //",
    "NG0095:245": "rig pa rang gsal @#//",
    "NG0095:246": "ye shes la //",
    "NG0095:247": "rtogs pa nges med don gyi mchog / rang shar rig pa dbyings na gsal //",
    "NG0095:248": "rig pa brdal khyab rang bzhin la //",
    "NG0095:249": "rang byung ye shes ngang gis gsal //",
    "NG0095:250": "chos sku rang gsal ngang nyid la //",
    "NG0095:251": "zhen 'ching med cing dmigs dang bral //",
    "NG0095:252": "rig pa rtsal gyi rang bzhin ni //",
    "NG0095:253": "dper na mkha' la nyi shar bzhin //",
    "NG0095:254": "rig pa rang gsal phyogs dang bral //",
    "NG0095:255": "phyogs rnams med cing kun la khyab //",
    "NG0095:256": "sna tshogs rig pa'i chos skur gsal //",
    "NG0095:257": "zhes gsungs so //",
    "NG0095:258": "kun tu+u bzang po rig pa rang gi rtsal shar ba'i rgyud las //",
    "NG0095:259": "rig pa rtsal gyi le'u ste gnyis pa'o ///",
    "NG0095:260": "/ de nas rig pa'i rgyal po kun tu bzang po des /",
    "NG0095:261": "rdo rje sems dpa' la 'di skad ces gsol to //",
    "NG0095:262": "kye kye dgongs pa rang shar dbyings na gsal //",
    "NG0095:263": "don dam ma rtogs snang med la //",
    "NG0095:264": "gab pa'i don chen mngon du phyung *//",
    "NG0095:265": "bla mas dgongs pa'i dbyings brtol ba'i //",
    "NG0095:266": "tshad ma ngag ldan bla ma yis //",
    "NG0095:267": "man ngag bdud rtsi bcud du bstan //",
    "NG0095:268": "bslad pas mi slod chos sku la //",
    "NG0095:269": "rnam rtog kun brtags ga la yod //",
    "NG0095:270": "gser la g.ya' byung gser nyid bsgrib //",
    "NG0095:271": "g.ya' byung gser bas 'das pa med //",
    "NG0095:272": "thig les chos sku khyab par gsal //",
    "NG0095:273": "dper na 'khor los sgyur rgyal la //",
    "NG0095:274": "mtshan dpe zhen med rang la tshang *//",
    "NG0095:275": "dmigs phyed rgyan cha rang la gsal //",
    "NG0095:276": "de bzhin sems can sems nyid la //",
    "NG0095:277": "thig le chen po ngo sprod na //",
    "NG0095:278": "ma bslad chos sku ngang gis gsal //",
    "NG0095:279": "thig le chos sku rang gsal la //",
    "NG0095:280": "mtshan dpe zhen med rang la tshangs //",
    "NG0095:281": "ngo bo nyid ni dmigs su med //",
    "NG0095:282": "gar yang ma g.yos 'gyur ba med //",
    "NG0095:283": "nyams su blang med gza' gtad bral //",
    "NG0095:284": "skye med 'gag med shar nub med //",
    "NG0095:285": "gar mthong cir gsal chos skur mthong *//",
    "NG0095:286": "gang du'ang ma bgrod klong du gnas //",
    "NG0095:287": "'byung 'jug med cing gzhag bya bral //",
    "NG0095:288": "'das dang ma 'ongs da lta ru //",
    "NG0095:289": "snang zhen med cing bgrod du med //",
    "NG0095:290": "rang byung ye shes rang gsal bas //",
    "NG0095:291": "mi mthun phyogs dang gnyen po med //",
    "NG0095:292": "dper na dmus long mig phye bas //",
    "NG0095:293": "rang lus gzhan nas btsal mi dgos //",
    "NG0095:294": "de bzhin thig le chen po yang *//",
    "NG0095:295": "mtshan ma chos skur ngo shes na //",
    "NG0095:296": "mi mthun med pas gnyen po med //",
    "NG0095:297": "chos sku rang gsal gdeng rnyed na //",
    "NG0095:298": "bgrod rtsol 'bad pa ga la yod //",
    "NG0095:299": "dam par blta med zhen 'ching med //",
    "NG0095:300": "phyogs rnams med cing phyogs dang bral //",
    "NG0095:301": "dper na nam mkha'i rang bzhin ltar //",
    "NG0095:302": "rang gi ngo bo rang gsal ltar //",
    "NG0095:303": "rang gsal nyid la gnas pa med //",
    "NG0095:304": "dmigs med mtshan ma cir mi gnas //",
    "NG0095:305": "snang stong kun gsal ye shes sku //",
    "NG0095:306": "thig le rang gsal rang bzhin la //",
    "NG0095:307": "snang dang stong pa gnyis su med //",
    "NG0095:308": "dngos por snang ba'i tha snyad rnams //",
    "NG0095:309": "snang zhes tha snyad ci byung yang *//",
    "NG0095:310": "mtshan ma rang grol tha snyad bral //",
    "NG0095:311": "rnam rtog ye shes dgongs par",
    "NG0095:313": "[(]11[)]@#// ldan //",
    "NG0095:314": "'khor dang mya ngan 'das rnams kun //",
    "NG0095:315": "gnyis ka ye shes rang gsal la //",
    "NG0095:316": "dgag sgrub med cing spang blang med //",
    "NG0095:317": "'byung 'jug med cing rnam bral med //",
    "NG0095:318": "tha snyad med cing snying po med //",
    "NG0095:319": "dag dang ma dag tshig mtha' bral //",
    "NG0095:320": "gang yang bde dang sdug bsngal med //",
    "NG0095:321": "rtsol ba med cing spyod mtha' bral //",
    "NG0095:322": "bya byed med cing chos skur gsal //",
    "NG0095:323": "byed pa med cing 'ching grol dag / bdag gzhan ye nas gnyis su med //",
    "NG0095:324": "'gro ba rigs drug bder gshegs shing *//",
    "NG0095:325": "yod med mtshan ma dbyer med la //",
    "NG0095:326": "blang dor dbye bsal ngang gis bral //",
    "NG0095:327": "ma lus chos rnams thams cad kun //",
    "NG0095:328": "shes pa chos skur rang gsal bas //",
    "NG0095:329": "kun tu bzang po'i dgongs pa la //",
    "NG0095:330": "gar yang ma g.yos chos nyid yin //",
    "NG0095:331": "rang byung nyid du rang grol bas //",
    "NG0095:332": "gzhan dag rtsol bsgrub ga la yod //",
    "NG0095:333": "so sor rtogs pa'i shes rab kyis //",
    "NG0095:334": "theg pa no brtsegs rang byung bral //",
    "NG0095:335": "rang byung thig le gcig tu 'dus //",
    "NG0095:336": "thig le mi rtog rang bzhin gsal //",
    "NG0095:337": "chos sku rdo rje 'gyur med lung *//",
    "NG0095:338": "rang byung ye shes rang lags pas //",
    "NG0095:339": "thams cad ye shes ngo bor gsal //",
    "NG0095:340": "zhes gsungs so //",
    "NG0095:341": "kun tu bzang po rig pa rang gi rtsal shar ba'i rgyud las /",
    "NG0095:342": "gab pa mngon du phyung ba'i le'u ste gsum pa'o",
    "NG0095:343": "// // de nas yang rang byung rig pa'i rgyal",
    "NG0095:344": "po kun tu bzang po des /",
    "NG0095:345": "rdo rje sems dpa' la 'di skad ces gsol to //",
    "NG0095:346": "rang byung ye shes 'gag med la //",
    "NG0095:347": "bkag pas mi khegs ye shes shar //",
    "NG0095:348": "zang thal chen po'i rang bzhin ni //",
    "NG0095:349": "rang gsal gang du mi rtog phyir //",
    "NG0095:350": "btsal med rig pa'i shugs las 'byung *//",
    "NG0095:351": "dper na glang chen smyon pa ltar //",
    "NG0095:352": "btags bros btang na rang ldog ltar //",
    "NG0095:353": "rnal 'byor shes pa yan btang na //",
    "NG0095:354": "ma btsal gnas lugs ngang du ldog / rang byung mi 'gag rtsal du khyer //",
    "NG0095:355": "gang la'ang ma chags thogs pa med //",
    "NG0095:356": "rang shar chen po'i lta ba la //",
    "NG0095:357": "don 'gyur nyams su blang pa med //",
    "NG0095:358": "ye shes chen po'i cho 'phrul yin //",
    "NG0095:359": "rang byung rang gsal zang thal yin //",
    "NG0095:360": "zang thal nyid la gzung du med //",
    "NG0095:361": "'dzin med rig pa ye shes shar //",
    "NG0095:362": "'khrul rtog sdug bsngal sna tshogs kyang *//",
    "NG0095:363": "myang rgyu med par shugs la snang *//",
    "NG0095:364": "rtsol med rang byung rang sa zin //",
    "NG0095:365": "'di la ched du gzung du med //",
    "NG0095:366": "'di la nyams su blangs dang bral //",
    "NG0095:367": "'di la rtog pas dgag tu med //",
    "NG0095:368": "ye shes rang shar lta ba'i gdengs //",
    "NG0095:369": "rtsol ba med pa sgom pa'i mchog / btsal mi dgos pas 'bras bu'i don //",
    "NG0095:370": "zhes gsungs so //",
    "NG0095:371": "kun tu bzang po rig pa rang gi rtsal shar ba'i rgyud las /",
    "NG0095:372": "ye shes zang thal gyi le'u ste bzhi pa'o //",
    "NG0095:373": "// de nas rig pa'i rgyal po kun tu bzang",
    "NG0095:374": "po des / rdo rje sems dpa' la 'di skad ces bka' stsal to //",
    "NG0095:375": "rgyal 'gro lam pa'i sems can rnams //",
    "NG0095:376": "lhun grub ngang la dbyer @#//",
    "NG0095:377": "med pas //",
    "NG0095:378": "thams cad mkhyen pa'i sprul sku yin //",
    "NG0095:379": "thug phrad nyid du ye sangs rgyas //",
    "NG0095:380": "ma bcos sku gsung 'khor lo bskor //",
    "NG0095:381": "chos rnams kun bzang rol par shar //",
    "NG0095:382": "gang yang ma yin chos kyi sku //",
    "NG0095:383": "gzhan du mi rtog btsal du med //",
    "NG0095:384": "gang yang ma spangs kun tu rol //",
    "NG0095:385": "dper na skyes bu ngo shes dang *//",
    "NG0095:386": "phrad pa'i dus na the tshom med //",
    "NG0095:387": "rnal 'byor dran rig ci 'gyus pa //",
    "NG0095:388": "ye shes zang thal chos skur shes //",
    "NG0095:389": "gang yang ma spangs rang sar grol //",
    "NG0095:390": "gzhan du skad cig tsam yang med //",
    "NG0095:391": "thig le thug phrad chos kyi sku //",
    "NG0095:392": "rang bzhin mi 'gyur ka dag pa'i //",
    "NG0095:393": "spang bya spong byed gnyis su med //",
    "NG0095:394": "'bras bu kun bzang gtan tshigs yin //",
    "NG0095:395": "zhes gsungs so //",
    "NG0095:396": "kun tu bzang po rig pa rang gi rtsal shar ba'i rgyud las /",
    "NG0095:397": "chos nyid thug phrad kyi le'u ste lnga pa'o //",
    "NG0095:398": "// de nas bcom ldan 'das rig pa'i rgyal po",
    "NG0095:399": "kun tu bzang po des //",
    "NG0095:400": "rdo rje sems dpa' la 'di skad ces bka' stsal to //",
    "NG0095:401": "bde chen lhun grub cog bzhag la //",
    "NG0095:402": "rtsol med rig pa bsam dang bral //",
    "NG0095:403": "gzung 'dzin gnyen po rang sar gzhag / mnyam nyid",
    "NG0095:404": "ye shes 'bras bu'i mchog / cog bzhag chen po'i",
    "NG0095:405": "ngang du gsal // dper na rgya mtsho dngas pa la //",
    "NG0095:406": "gdos pa med par snang srid gsal //",
    "NG0095:407": "rnal 'byor rang rig cir gsal ba //",
    "NG0095:408": "ming dang gdags gzhi gang yang med //",
    "NG0095:409": "gdags gzhi bral ba don gyi mchog / mnyam nyid rang gsal rig pa'i klong *//",
    "NG0095:410": "snang ba nyid na grub pa med //",
    "NG0095:411": "rang rig stong nyid mi g.yo ba //",
    "NG0095:412": "de la mi rtsol rnal 'byor mchog / dbang po'i ngo la gang snang ba //",
    "NG0095:413": "mi rtog cir gsal gdags gzhi bral //",
    "NG0095:414": "snang med mi 'gag cir mi dgongs //",
    "NG0095:415": "gnyen po med pas 'bad rtsol bral //",
    "NG0095:416": "zhes gsungs so //",
    "NG0095:417": "kun tu bzang po rig pa rang gi rtsal shar ba'i rgyud las /",
    "NG0095:418": "mnyam nyid cog bzhag gi le'u ste drug pa'o //",
    "NG0095:419": "// de nas yang bcom ldan 'das rig pa'i rgyal",
    "NG0095:420": "po kun tu bzang po des /",
    "NG0095:421": "rdo rje sems dpa' la 'di skad ces bka' stsal to //",
    "NG0095:422": "nyon cig sems dpa' rdo rje khyod //",
    "NG0095:423": "dbang po yang rab don rdzogs nas //",
    "NG0095:424": "'bring dang dman pa'i don bshad nyon //",
    "NG0095:425": "chos sku nyag gcig dngos mtshan med //",
    "NG0095:426": "dngos med chos sku tshol 'dod na //",
    "NG0095:427": "dper na grong rgyu'i khyi rkun gyis //",
    "NG0095:428": "cang med khang stong btsal gyur kyang *//",
    "NG0095:429": "'dod pa ma rnyed sun phyin nas //",
    "NG0095:430": "zhen log slar la nyal ba ltar //",
    "NG0095:432": " rnal 'byor rang rig cir skyes la //",
    "NG0095:433": "dbang po mi dgag nang du blta //",
    "NG0095:434": "cir snang brtags shing bdag por blta //",
    "NG0095:435": "gzung 'dzin gang skyes rtsa ba med //",
    "NG0095:436": "nang du blta zhing lta mkhan btsal //",
    "NG0095:437": "btsal bas cir yang ma rnyed cing *//",
    "NG0095:438": "gang du'ang ma mthong ming ma thogs //",
    "NG0095:439": "rjes med nam mkha'i bya lam 'dra //",
    "NG0095:440": "snang med rang byung nam mkha' 'dra //",
    "NG0095:441": "de la gnas @#//",
    "NG0095:442": "pa 'bras bu'i mchog / ces gsungs so //",
    "NG0095:443": "kun tu bzang po rig pa rang gi rtsal shar ba'i rgyud las /",
    "NG0095:444": "tshol ba rjes med kyi le'u ste bdun pa'o //",
    "NG0095:445": "// de nas rig pa'i rgyal po kun tu bzang",
    "NG0095:446": "po des // rdo rje sems dpa' la bka' stsal pa //",
    "NG0095:447": "chos sku ye nas dmigs gtad med //",
    "NG0095:448": "dmigs gtad med pa'i don 'dod na //",
    "NG0095:449": "dper na mig nad can dag gis //",
    "NG0095:450": "gang yang rung ba'i dngos po la //",
    "NG0095:451": "rgyang mig bltas shing yin min brtags //",
    "NG0095:452": "brtags pa'i rjes la dmigs pa 'tshubs //",
    "NG0095:453": "gang mthong ma shes mdongs pa ltar //",
    "NG0095:454": "rnal 'byor skyes bu gang zhig gis //",
    "NG0095:455": "rdzas kyi rnam pa gang rung ba //",
    "NG0095:456": "'bru tshugs bltas shing ma gtang na //",
    "NG0095:457": "dran med 'dzin med long gis skye //",
    "NG0095:458": "ma btang yun bsring ye shes 'char //",
    "NG0095:459": "ye shes mkha' mnyam nam mkha' 'dra //",
    "NG0095:460": "dran pa med pa'i blong blong po //",
    "NG0095:461": "myong med nyams skye dran rig 'gag / dmigs pa",
    "NG0095:462": "rjes med gyi nar 'dug / btang snyoms chen po'i",
    "NG0095:463": "chos sku thob // ces gsungs so //",
    "NG0095:464": "kun tu bzang po rig pa rang gi rtsal shar ba'i rgyud las /",
    "NG0095:465": "dmigs pa rjes med gyi le'u ste brgyad pa'o //",
    "NG0095:466": "// de nas rig pa'i rgyal po kun tu bzang",
    "NG0095:467": "pos / rdo rje sems dpa' la bka' stsal pa /",
    "NG0095:468": "dper na khyung chen rtsol med kyang *//",
    "NG0095:469": "rtsol ba yid tsam stegs la brten //",
    "NG0095:470": "rten med ye shes thob 'dod na //",
    "NG0095:471": "dper na khyi gsar rtod btags na //",
    "NG0095:472": "gang du mi 'gro der 'khor ltar //",
    "NG0095:473": "gang yang rung ba'i mtshan ma'am //",
    "NG0095:474": "dmigs dang bcas pa'i mtshan med la //",
    "NG0095:475": "yengs pa med par blo gtad nas //",
    "NG0095:476": "ma goms bar du brtag par bya //",
    "NG0095:477": "goms shing dmigs pa gsal gyur nas //",
    "NG0095:478": "nus pa phra mo 'byin nus na //",
    "NG0095:479": "gdeng gis zin ba'i bla ma yis //",
    "NG0095:480": "kun bzang lhun grub dgongs pa'i don //",
    "NG0095:481": "dus de kha nar lung phog na //",
    "NG0095:482": "snyan khung brgyud pa'i man ngag gis //",
    "NG0095:483": "rang byung ye shes shugs las 'char //",
    "NG0095:484": "mtshan bcas mtshan med rang sar grol //",
    "NG0095:485": "khyung chen nam mkhar lding ba 'dra //",
    "NG0095:486": "de ltar ma shes rtog med na //",
    "NG0095:487": "gang yang rung ba'i mtshan ma'am //",
    "NG0095:488": "blo rtse gang 'phrod dmigs pa las //",
    "NG0095:489": "bltas pas shes dang brtags pas shes //",
    "NG0095:490": "bsgoms pas shes dang bshar bas shes //",
    "NG0095:491": "gshur bas shes dang log gnon shes //",
    "NG0095:492": "thun mong thabs kyi man ngag drug / mang por bsgom dang rang nyid bsgom //",
    "NG0095:493": "mtshan ma can la bsten nas ni //",
    "NG0095:494": "mtshan med ye shes shugs las skyes //",
    "NG0095:495": "zag bcas dag la brten nas ni //",
    "NG0095:496": "zag med bde chen shugs las 'byung *//",
    "NG0095:497": "zhes gsungs so //",
    "NG0095:498": "kun tu bzang po rig pa rang gi rtsal shar ba'i rgyud las /",
    "NG0095:499": "rtod phur gyi le'u ste dgu pa'o // // de",
    "NG0095:500": "nas bcom ldan 'das rig pa'i rgyal po kun tu",
    "NG0095:501": "bzang pos / rdo rje sems dpa' la bka' stsal pa /",
    "NG0095:502": "rig pa'i rtsal ni rnam gsum ste //",
    "NG0095:503": "rang byung brtags @#//",
    "NG0095:504": "snang gnyis med gsum //",
    "NG0095:505": "mkha' la nyi shar bya byed spre'u //",
    "NG0095:506": "chu dang 'o ma 'dres ltar snang *//",
    "NG0095:507": "gab pa mngon phyung rnam gsum ste //",
    "NG0095:508": "rang gnas ma shes yul gyis bsgribs //",
    "NG0095:509": "gnyis su med de rnam gsum po //",
    "NG0095:510": "dmus long dmigs phye me long dang *//",
    "NG0095:511": "rin chen 'dam nas thon ltar snang *//",
    "NG0095:512": "chos nyid zang thal rnam gsum ste //",
    "NG0095:513": "rang bzhin rtsal rang gnyis med gsum //",
    "NG0095:514": "lho smyug glang chen man shel 'dra //",
    "NG0095:515": "chos nyid gsum phrad gsum nyid de //",
    "NG0095:516": "rang byung rkyen dang gnyis med gsum //",
    "NG0095:517": "rin chen gser gling ngo shes mi //",
    "NG0095:518": "ral gri kha mang lta bur snang *//",
    "NG0095:519": "cog bzhag rnam gsum nyid yin te //",
    "NG0095:520": "gnas lugs 'bras bu lam dang gsum //",
    "NG0095:521": "nam mkha' dang ni rgya mtsho dang *//",
    "NG0095:522": "bya ba btang ba'i skyes ltar snang *//",
    "NG0095:523": "tshol ba rjes med rnam gsum ste //",
    "NG0095:524": "nang dang phyi dang gnyis su med //",
    "NG0095:525": "khyi rkun nam mkha'i bya lam dang *//",
    "NG0095:526": "chu la ral gri btab ltar snang *//",
    "NG0095:527": "dmigs pa rjes med dag kyang gsum //",
    "NG0095:528": "phyi dang nang dang gnyis su med //",
    "NG0095:529": "ma 'dris dbang stong mig nad can //",
    "NG0095:530": "chu la chu thim lta bur snang *//",
    "NG0095:531": "rtod phur dag kyang rnam gsum ste //",
    "NG0095:532": "don yod gang gsal zhen pa med //",
    "NG0095:533": "bum pa bdud rtsi bu chung gzugs //",
    "NG0095:534": "khyung phrug gshog rdzogs lta bur snang *//",
    "NG0095:535": "snang srid 'khor 'das lam pa'i chos //",
    "NG0095:536": "zab mo'i gdams ngag ji snyed pa //",
    "NG0095:537": "'di ru ma 'dus gang yang med //",
    "NG0095:538": "ces gsungs so //",
    "NG0095:539": "kun tu bzang po rig pa rang gi rtsal shar ba'i rgyud las /",
    "NG0095:540": "dbye thabs 'khor lo'i man ngag rgya che grub mtha'i",
    "NG0095:541": "le'u ste bcu pa'o // // de nas rang grol",
    "NG0095:542": "rig pa'i rgyal po kun tu bzang po des /",
    "NG0095:543": "rdo rje sems dpa' la bka' stsal pa //",
    "NG0095:544": "rig pa rtsal 'byongs rnal 'byor la //",
    "NG0095:545": "drod rtags mthar phyin 'di ltar 'byung *//",
    "NG0095:546": "phyi dang nang dang gsang ba gsum //",
    "NG0095:547": "'od dang nyi shar shes pa 'phyo //",
    "NG0095:548": "phyogs ris med dang 'dod pa chung *//",
    "NG0095:549": "'bras bu dag la mi re zhing *//",
    "NG0095:550": "g.yengs pa bdud la nyam nga med //",
    "NG0095:551": "rig pa'i cho 'phrul dag tu 'char //",
    "NG0095:552": "gab pa mngon phyung mthar phyin rtags //",
    "NG0095:553": "phyi nang gsang ba gsum du 'dus //",
    "NG0095:554": "nam mkha'i mthong phye snying rje che //",
    "NG0095:555": "chags med bla ma mched grogs gdung *//",
    "NG0095:556": "dam tshig la gnas nye ring med //",
    "NG0095:557": "spyod yul gang la zhe 'dod med //",
    "NG0095:558": "ye shes zang thal mthar phyin rtags //",
    "NG0095:559": "phyi nang gsang ba gsum du 'byung *//",
    "NG0095:560": "nam mkhar 'gro dang thogs pa med //",
    "NG0095:561": "lus yod mi tshor snyam byed bral //",
    "NG0095:562": "spyod yul gang la yang 'dzin med pa'o //",
    "NG0095:563": "thug phrad goms rtags ngo shes na //",
    "NG0095:564": "phyi nang gsang ba'i rtags gsum 'byung *//",
    "NG0095:565": "gang la zhum med skyengs med dang *//",
    "NG0095:566": "gtsang sme blang dor spang len med //",
    "NG0095:567": "cer mthong thug phrad ye shes shar //",
    "NG0095:568": "cog bzhag klong gyur mi rtsol rtags //",
    "NG0095:569": "phyi dang nang dang gsang ba gsum //",
    "NG0095:570": "rtsol ba chung dang khong khro med //",
    "NG0095:571": "lus sems rang @#//",
    "NG0095:572": "lugs spyod yul bral //",
    "NG0095:573": "btsal ba rjes med rtsad chod rtags //",
    "NG0095:574": "phyi nang gsang ba gsum du 'char //",
    "NG0095:575": "rtsol ba chung dang zhen chags log / sgo gsum las la rjes med 'char //",
    "NG0095:576": "dmigs pa rjes med mthil phebs rtags //",
    "NG0095:577": "phyi nang gsang ba gsum du 'char //",
    "NG0095:578": "gang la this mi 'dzugs pa dang *//",
    "NG0095:579": "sems la gtad so ma rnyed cing *//",
    "NG0095:580": "dbyer med gzung 'dzin med par 'char //",
    "NG0095:581": "rtod phur dmigs pa brtan thob rtags //",
    "NG0095:582": "phyi nang gsang ba gsum du 'char //",
    "NG0095:583": "me chu rlung dang kha dog lnga //",
    "NG0095:584": "g.yo dang 'phur ba yang ba dang *//",
    "NG0095:585": "stan la mi snang sgra mi tshor //",
    "NG0095:586": "gnyid choms shig ni mi tshor dang *//",
    "NG0095:587": "yar mar dbugs rgyu mi tshor dang *//",
    "NG0095:588": "spyod yul sgyu ma lta bur gsal //",
    "NG0095:589": "mnyam gzhag rjes thob med pa dang *//",
    "NG0095:590": "chig chod dag tu ngang gis 'char //",
    "NG0095:591": "zhes gsungs so //",
    "NG0095:592": "kun tu bzang po rig pa rang gi rtsal shar ba'i rgyud las /",
    "NG0095:593": "drod rtags 'bras bu bstan pa'i le'u ste bcu gcig",
    "NG0095:594": "pa'o // // de nas bcom ldan 'das rig pa'i",
    "NG0095:595": "rgyal po kun tu bzang pos /",
    "NG0095:596": "rdo rje sems dpa' la bka' stsal pa /",
    "NG0095:597": "gdams ngag don rtogs gdeng ldan na //",
    "NG0095:598": "dus de kho nar 'bras bu 'thob //",
    "NG0095:599": "spyod yul rig pa rang shar yin //",
    "NG0095:600": "shes pa lhug pa rang byung nyid //",
    "NG0095:601": "chags med phyogs med rang grol nyid //",
    "NG0095:602": "zhen pa rang log phyogs ris med //",
    "NG0095:603": "re dogs med cing phyogs ris med //",
    "NG0095:604": "du ma ro gcig 'phel 'grib med //",
    "NG0095:605": "lhun grub phyag rgya chen po nyid //",
    "NG0095:606": "da lta nyid du 'bras bu grub //",
    "NG0095:607": "de dus cir snang ye shes la //",
    "NG0095:608": "lhun grub 'gyur med skye ba med //",
    "NG0095:609": "rang shar sprul pa dpag med 'gyed //",
    "NG0095:610": "thams cad 'bras bu rang shar na //",
    "NG0095:611": "thams cad mkhyen pa'i 'bras bu yin //",
    "NG0095:612": "'dre ldog spyi'u tshugs gar song yang *//",
    "NG0095:613": "'bras bu nyid de mngon sangs rgyas //",
    "NG0095:614": "'khor 'das dbyer med 'bras bu'i mchog / 'khor ba nyid la myang 'das gsal //",
    "NG0095:615": "sdug bsngal bde bar rang shar na //",
    "NG0095:616": "don gyi 'bras bu skye ba med //",
    "NG0095:617": "ces gsungs so //",
    "NG0095:618": "kun tu bzang po rig pa rang gi rtsal shar ba'i rgyud las /",
    "NG0095:619": "'bras bu mngon du phyung ba'i le'u ste bcu gnyis",
    "NG0095:620": "pa'o // // de nas bcom ldan 'das rig pa'i",
    "NG0095:621": "rgyal po kun tu bzang po de nyid snang ba",
    "NG0095:622": "rang grol ye shes rang gsal gyi ting nge 'dzin",
    "NG0095:623": "la snyoms par zhugs so //",
    "NG0095:624": "de'i dus de nyid kho nar rdo rje sems dpa'",
    "NG0095:625": "nyid las mi gzhan pa'i 'khor rnams la 'dzum pa",
    "NG0095:626": "mdzad de / rig pa'i rgyal po la bstod pa /",
    "NG0095:627": "rig pa'i rgyal po skye med nam mkha'i thugs //",
    "NG0095:628": "rdo rje'i sku la 'gyur med skye 'jig bral //",
    "NG0095:629": "byin rlabs gsung gis tshig med don la mtshon //",
    "NG0095:630": "'du 'bral med par sku gsung thugs kyi ngang *//",
    "NG0095:631": "e ma ho //",
    "NG0095:632": "e ma hau //",
    "NG0095:633": "zhes brjod pas rab tu dgyes par gyur to //",
    "NG0095:634": "kun tu bzang po rig pa rang gi rtsal shar ba'i rgyud las / @#//",
    "NG0095:635": "bstod pa'i le'u ste bcu gsum pa'o ///",
    "NG0095:636": "/ de nas bcom ldan 'das rig pa'i rgyal po",
    "NG0095:637": "kun tu bzang po des rdo rje sems dpa' la",
    "NG0095:638": "rgyud dang man ngag gi don gtad pa /",
    "NG0095:639": "kye kye rig pa'i skyes bu chen pos rgyud 'di zung */",
    "NG0095:640": "sgra dang tshig phyir ma 'brengs don gyi gter //",
    "NG0095:641": "yang dag don chen gsang ba'i rgyud mchog 'di //",
    "NG0095:642": "nga yi thugs brtol dgongs pa'i bcud phyung nas //",
    "NG0095:643": "rgya mtsho lta bur gting zab dpag dka'i don //",
    "NG0095:644": "kun dang kun gyi thun mong ma yin pas //",
    "NG0095:645": "nyid las mi gzhan khyad med 'khor rnams la //",
    "NG0095:646": "khyab par ston cig sems dpa' rdo rje khyod //",
    "NG0095:647": "snod ldan las 'phro yod pa'i gang zag gam //",
    "NG0095:648": "rig pa spyi blugs shar ba'i gang zag la //",
    "NG0095:649": "the tshom yid gnyis med par myur du ston //",
    "NG0095:650": "zhes gsungs pas //",
    "NG0095:651": "nyid las mi gzhan pa'i 'khor thams cad rjes su yi rang bar gyur to //",
    "NG0095:652": "kun tu bzang po rig pa rang gi rtsal shar ba'i rgyud las /",
    "NG0095:653": "rgyud gtad pa dang rjes su yi rang ba bstan pa'i le'u ste bcu bzhi pa'o //",
    "NG0095:654": "kun tu bzang po rig pa rang gi rtsal shar",
    "NG0095:655": "ba'i rgyud le'u bcu bzhi pa rdzogs so / /",
    "NG0095:656": "shri sid+ha dang bai ros bsgyur ba'o // bar 'dir"
}