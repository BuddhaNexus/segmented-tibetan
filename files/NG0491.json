{
    "NG0491:1": "@#// rgya gar skad du //",
    "NG0491:2": "bod skad du //",
    "NG0491:3": "chu gri 'bar bas dbang sde spros pa gcod pa zhes bya ba //",
    "NG0491:4": "mtshon med brjod las 'das pa'i kun tu bzang po nyid la phyag 'tshal lo //",
    "NG0491:5": "rdo rje sems dpa' la sogs la //",
    "NG0491:6": "dbang sde spros bcad bshad par bya'o //",
    "NG0491:7": "rdo rje sems dpa' sku+u yi dbang *//",
    "NG0491:8": "u rgyan dga' rab rdo rje thob //",
    "NG0491:9": "dga' rab rdo rje'i dbang chen yang *//",
    "NG0491:10": "'jam dpal bshes gnyen bdag gis thob //",
    "NG0491:11": "'jam dpal bshes gnyen dbang mchog de //",
    "NG0491:12": "shi ri sing ha bka' yis dbang *//",
    "NG0491:13": "u rgyan gu ru pad+mas thob //",
    "NG0491:14": "'khas pa'i dbang thob dbang gi chu bo bzhi //",
    "NG0491:15": "dbang gi spros gcod bshad par bya //",
    "NG0491:16": "theg pa 'og ma'i dbang sde dang *//",
    "NG0491:17": "rdzogs pa chen po'i dbang sde'o //",
    "NG0491:18": "theg pa 'og ma'i dbang sde ni //",
    "NG0491:19": "dbang gi chu bo bco brgyad ni //",
    "NG0491:20": "de dag rgyas par 'dir ma bshad //",
    "NG0491:21": "gzhan du zhib par gsungs pas so //",
    "NG0491:22": "ma smin smin par byed pa dang *//",
    "NG0491:23": "smin pa grol bar byed pa dang *//",
    "NG0491:24": "gsang sngags sgo ni dbang la thug / dbang gis snod dang ldan par byed //",
    "NG0491:25": "dbang rnams rdzogs par ma byas shing *//",
    "NG0491:26": "slob dpon gnyes par ma byas na //",
    "NG0491:27": "nyan pa la sogs rtsom pa rnams /",
    "NG0491:28": "'bras bu med cing brlag par 'gyur //",
    "NG0491:29": "dpe ni rdza so ma gtang ba'i //",
    "NG0491:30": "snod du chu ni blug gyur na //",
    "NG0491:31": "rdza yang 'chag la chu yang 'bo //",
    "NG0491:32": "'bras bu rdo rje'i theg pa yang *//",
    "NG0491:33": "dbang gis smin par ma byas par //",
    "NG0491:34": "gsang sngags theg pa nyan na yang *//",
    "NG0491:35": "rang yang brlag la chos kyang 'chor //",
    "NG0491:36": "de phyir dbang sde'i dbye ba la //",
    "NG0491:37": "dang po bum pa'i dbang sde dang *//",
    "NG0491:38": "gnyis pa gsang ba'i dbang sde dang *//",
    "NG0491:39": "gsum pa shes rab ye shes dbang *//",
    "NG0491:40": "bzhi pa rin chen tshig dbang ngo *//",
    "NG0491:41": "dbang rnam pa gnyis dang *//",
    "NG0491:42": "dbang des gtad pa dang *//",
    "NG0491:43": "dbang mdor bsdus dang *//",
    "NG0491:44": "dbang rin chen 'khor lo dang *//",
    "NG0491:45": "rdo rje dbang po rab 'byam gyi dbang sde dang *//",
    "NG0491:46": "de dag cho ga sgrub thabs rnams //",
    "NG0491:47": "rang rang dkyus na rgyas par zhib //",
    "NG0491:48": "'di ru bshad par mi bya'o //",
    "NG0491:49": "rdzogs pa chen po'i dbang sde ni //",
    "NG0491:50": "'di ru rgyas par bshad par bya //",
    "NG0491:51": "theg pa 'og ma'i dbang sde rnams //",
    "NG0491:52": "rdzogs chen dbang sder la 'da' bo //",
    "NG0491:53": "rdzogs chen dbang sde bco brgyad ni //",
    "NG0491:54": "snga 'gyur lnga dang phyi 'gyur bcu gsum la //",
    "NG0491:55": "dbang gi sgrub thabs bco brgyad do //",
    "NG0491:56": "rgyal thabs spyi blugs dbang bskur la //",
    "NG0491:57": "mtha' dbus med pa'i klong chen du //",
    "NG0491:58": "bzung ba med pa'i sa phyogs su //",
    "NG0491:59": "chos nyid dbyings kyi mchod khang du //",
    "NG0491:60": "mi 'gyur dbyings kyi dkyil 'khor la //",
    "NG0491:61": "mnyam pa nyid kyi chag chag gdab //",
    "NG0491:62": "'gyur ba med pa'i thig cig gdab //",
    "NG0491:63": "ye shes lnga yi sa tshon bkye //",
    "NG0491:64": "sems nyid rin chen me tog bkram //",
    "NG0491:65": "byang chub sems kyi dkyil 'khor du //",
    "NG0491:66": "slob ma 'jug par 'dod pa rnams //",
    "NG0491:67": "dad pa'i chu yis khrus byas te //",
    "NG0491:68": "nyon @#//",
    "NG0491:69": "mongs dri ma dag byas la //",
    "NG0491:70": "yol ba'i phyi log nyid du bsdad //",
    "NG0491:71": "skal ldan rin chen slob ma des //",
    "NG0491:72": "dad pa shes rab ldan byas la //",
    "NG0491:73": "gus pa'i tshul gyis gsol ba gdab //",
    "NG0491:74": "e ma ho //",
    "NG0491:75": "bdag cag nyon mongs dbang gis na //",
    "NG0491:76": "thog ma med pa'i dus nyid nas //",
    "NG0491:77": "da lta'i mtha' la thug pa ru //",
    "NG0491:78": "khams gsum 'khor ba'i 'dam du bying *//",
    "NG0491:79": "shes rab mig long ma rig pas //",
    "NG0491:80": "gzung 'dzin gnyis kyi sgrog tu chud //",
    "NG0491:81": "re dogs gnyis kyi lcag gis brabs //",
    "NG0491:82": "phyogs ris gnyis kyi mtha' la zhen //",
    "NG0491:83": "chags sdang gnyis kyi gtan khar chags //",
    "NG0491:84": "'jig rten chos brgyad spyod spyod nas //",
    "NG0491:85": "yang dag sangs rgyas ma rtogs pas //",
    "NG0491:86": "dus gsum bzhugs pa'i sangs rgyas dang *//",
    "NG0491:87": "bla ma ma ha gu ru rnams //",
    "NG0491:88": "rtog thabs snang ba mdzad du gsol //",
    "NG0491:89": "thugs kyi sgrom du rin chen bcud //",
    "NG0491:90": "sangs rgyas chos sku thob slad du //",
    "NG0491:91": "rdzogs par bdag la bstan du gsol //",
    "NG0491:92": "ces yon phul la de skad gsol ba gdab bo //",
    "NG0491:93": "de nas ma ha gu rus 'di skad brjod do //",
    "NG0491:94": "bu khyod skal ldan rigs kyi gtso //",
    "NG0491:95": "thog ma med pa'i dus mtha' nas //",
    "NG0491:96": "ma rig pa yi ling thog gis //",
    "NG0491:97": "ye shes mig long bdag gis dbye //",
    "NG0491:98": "yang dag sangs rgyas nga yis bstan //",
    "NG0491:99": "'khor ba'i 'dam nas nga yis gdon //",
    "NG0491:100": "gzung 'dzin sgrog nas nga yis dgrol //",
    "NG0491:101": "chags sdang gnyis nas nga yis gdon //",
    "NG0491:102": "kun gzhi 'od gsal dkyil 'khor du //",
    "NG0491:103": "don dam chos sku'i lha dang sprad //",
    "NG0491:104": "ngang dngas rin chen sna tshogs bstan /",
    "NG0491:105": "skal ldan bu khyod tshur shog cig / ces gsungs te //",
    "NG0491:106": "de nas slob mas yol ba'i nang du 'ongs te //",
    "NG0491:107": "lha phyag gsum byas te //",
    "NG0491:108": "pus mo btsugs //",
    "NG0491:109": "thal mo sbyar te //",
    "NG0491:110": "me tog dkyil 'khor la dor nas //",
    "NG0491:111": "'di skad du gsol ba gdab //",
    "NG0491:112": "thog ma med pa'i dus nyis nas //",
    "NG0491:113": "chos nyid ma dang ma phrad pa //",
    "NG0491:114": "de dang phrad thabe bstan du gsol //",
    "NG0491:115": "'od gsal chos nyid ma rtogs pa //",
    "NG0491:116": "de yi rtogs thabs bstan du gsol //",
    "NG0491:117": "'gyur med chos sku lhun grub te //",
    "NG0491:118": "skal ldan bdag la bstan du gsol //",
    "NG0491:119": "chos nyid klong yangs kyi dkyil 'khor de //",
    "NG0491:120": "sngar ma mthong bas bstan du gsol //",
    "NG0491:121": "ces gsol pa dang *//",
    "NG0491:122": "de nas slob dpon gyis slob ma'i mig phye nas //",
    "NG0491:123": "'di skad do //",
    "NG0491:124": "e ma ho //",
    "NG0491:125": "bu khyod skal ldan rigs kyi gtso //",
    "NG0491:126": "yan lag bu+u yi shes pa rnams //",
    "NG0491:127": "snying po chos nyid ma la thim //",
    "NG0491:128": "ma rig mun pa'i mig phye bas //",
    "NG0491:129": "'od gsal chos nyid rtogs gyur cig / mi 'gyur chos sku dngos med de //",
    "NG0491:130": "skal ldan bu la gnas pas na //",
    "NG0491:131": "dngos med dbyings su rgyas thob la //",
    "NG0491:132": "'gyur ba med pa'i ngang la zhog / snang srid ma bcos dkyil 'khor du //",
    "NG0491:133": "chos dbyings snang la rang bzhin med //",
    "NG0491:134": "dgag bsgrub spong len med pa yi //",
    "NG0491:135": "sor bzhag dbye gsal med pa de //",
    "NG0491:136": "mnyam nyid ngang gis bltar bar @#//",
    "NG0491:137": "bya //",
    "NG0491:138": "gnyis su med pa'i ngang la gzhog / snang srid rgya theg dbang bskur bas //",
    "NG0491:139": "sangs rgyas thams cad rang la rdzogs //",
    "NG0491:140": "srid pa thams cad lugs su blug / ces srid pa rig pa spyi blugs kyi dbang bskur ro //",
    "NG0491:141": "gsang ba'i ngo bo ji ltar gnas pa dang *//",
    "NG0491:142": "bum pa'i dbang dang gsang ba'i dbang *//",
    "NG0491:143": "ye shes dbang dang rin chen tshig dbang rnams //",
    "NG0491:144": "dbang bskur 'byung ba'i rim pa ji ltar lags //",
    "NG0491:145": "de yi 'byung lugs bskur lugs bstan pa la //",
    "NG0491:146": "thog ma tha ma med pa'i dus nyid nas //",
    "NG0491:147": "yod med stong dang mi stong dbyer med pa'i //",
    "NG0491:148": "sangs rgyas sems can med pa'i rang bzhin yang *//",
    "NG0491:149": "rang rig rang gsal chos sku'i ming med de //",
    "NG0491:150": "gzhi rtsa med pa'i kun gzhi snying po'i dbang *//",
    "NG0491:151": "chos rnams kun gyi rtsa bar dbang bskur bas //",
    "NG0491:152": "bskur bas skyon med nges par 'byung bas na //",
    "NG0491:153": "dbang bskur nges pas ming gi 'bras bu thob //",
    "NG0491:154": "chos sku rang gsal phyi de bum nyid snod //",
    "NG0491:155": "rang rig mi rtog nang de dbang nyid bcud //",
    "NG0491:156": "bum pa kun gyi gzhi mar ye gnas pas //",
    "NG0491:157": "dbang bskur thog mtha' med pas dang po'o //",
    "NG0491:158": "chos nyid rang gsal mo de shes rab dbang *//",
    "NG0491:159": "rig pa pho de thabs nyid pha //",
    "NG0491:160": "gsang ba ye nas gsang ba lhun grub gsang ba'i dbang *//",
    "NG0491:161": "thabs dang shes rab gnyis med bskur ba gnyis //",
    "NG0491:162": "chos nyid stong pa shes rab yin te mo //",
    "NG0491:163": "rang gi rig pa thabs mchog yin te pho //",
    "NG0491:164": "shes rab ye shes gnyis med lhun grub pa //",
    "NG0491:165": "bde ba'i ming med bskur ba de gsum mo //",
    "NG0491:166": "ming med stong par gsal bas dngos mtshan med //",
    "NG0491:167": "rang byung kun la khyab pas gsang ba'i dbang *//",
    "NG0491:168": "'gag med ma 'gag dbyer med rin po che //",
    "NG0491:169": "dbang gsum lhun grub ming bzhi po //",
    "NG0491:170": "rang byung ye shes chos sku mi rtog rig pas nang *//",
    "NG0491:171": "yan lag shes pa rtogs pas phyi //",
    "NG0491:172": "phyi nyid dngos por mthong bas kun gyi gzhi //",
    "NG0491:173": "yan lag rig pa'i mtshan ma lhur bzung ste //",
    "NG0491:174": "bum pa dbang bskur dang pos 'byung bar ston //",
    "NG0491:175": "yan lag rig pa'i chos nyid ngang sangs pas //",
    "NG0491:176": "lhan lhan song ba byang ba med par ston //",
    "NG0491:177": "chos nyid ngang dngas yan lag phrad pa'i sgra //",
    "NG0491:178": "gsang ba'i sgra byung gsang ba byung ba des //",
    "NG0491:179": "gsang bas dbang bskur gsang bas gnyis par gzung *//",
    "NG0491:180": "gsang bas bde 'byung bde ba'i mchog nyid de //",
    "NG0491:181": "bde ba'i ngo bo brjod du med pa la //",
    "NG0491:182": "shes pa'i rab ste shes rab stong pa nyid //",
    "NG0491:183": "ye shes de la de bzhin ye shes de //",
    "NG0491:184": "shes rab ye shes dbang bskur de bzhin gsum pa yin //",
    "NG0491:185": "bde ba'i ngo bo ming med mtshon med la //",
    "NG0491:186": "rang byang yan lag sems kyi rig pa ste //",
    "NG0491:187": "rig pa sems nyid mtshon pa'i brda yin no //",
    "NG0491:188": "mtshon pas brda yi dbang bskur bzhi pa ste //",
    "NG0491:189": "chos sku rang byung ye shes dbyer med pa'i //",
    "NG0491:190": "zhal bstan dbang bskur sangs rgyas 'bras @#//",
    "NG0491:191": "bu thob //",
    "NG0491:192": "theg pa 'og ma'i sgor zhugs rnal 'byor la //",
    "NG0491:193": "bag chags rtas pa'i dbang bskur bzhi pa yis //",
    "NG0491:194": "mtho ris thar pa'i go 'phang thob pa yin //",
    "NG0491:195": "dbang bskur ba'i rim pa'i dbang sde'o /  / gang gis gang la dbang bskur byin brlabs dang *//",
    "NG0491:196": "chos sku rang byung ye shes dbyer med pa'i //",
    "NG0491:197": "zhal bstan 'bras bus nges pa ji ltar lags //",
    "NG0491:198": "gang gis gang la dbang bskur byin brlabs bstan pa ni //",
    "NG0491:199": "rang byung lhun grub rang bzhin 'gyur med pa'i //",
    "NG0491:200": "chos sku gsal gdams 'gag med ston pa ste //",
    "NG0491:201": "rang byung ye shes ma 'gags ston pa des //",
    "NG0491:202": "rang bzhin lhun grub dbang bskur byin brlabs pa //",
    "NG0491:203": "rang byung thig le chen por sangs rgyas so //",
    "NG0491:204": "rang byung ye shes ma 'gags ston pa ste //",
    "NG0491:205": "rang byung zer gyi ston pa kun bzang la //",
    "NG0491:206": "rang bzhin lhun grub dbang bskur byin brlabs pas //",
    "NG0491:207": "gnyis med thig le chen por sangs rgyas so //",
    "NG0491:208": "yan lag zer gyi ston pa kun bzang des //",
    "NG0491:209": "sdud pa'i gsang bdag rdo rje sems dpa' la //",
    "NG0491:210": "rang bzhin dbang bskur cig tu byin brlabs te //",
    "NG0491:211": "sems nyid thig le chen por sangs rgyas so //",
    "NG0491:212": "yan lag zer gyi ston pa kun bzang des //",
    "NG0491:213": "chos sku rang byung ye shes la //",
    "NG0491:214": "kun tu bzang po ngang nyid nam mkha' la //",
    "NG0491:215": "ngang la ngang nyid nam mkha'i ngang bstan pas //",
    "NG0491:216": "chos sku rang rig nam mkha'i ngang nyid dang *//",
    "NG0491:217": "rang byung ye shes rang rig nam mkha' gnyis //",
    "NG0491:218": "dbyer med cig ste gsal gdangs nyid kyi ngang *//",
    "NG0491:219": "gcig dang tha dad dag las grol ba'o //",
    "NG0491:220": "rang bzhin dbang bskur la yang rnam gnyis te //",
    "NG0491:221": "phyi yi rang bzhin lhun grub dbang bskur dang *//",
    "NG0491:222": "khyad par ngang bzhin lhun grub dbang bskur ro //",
    "NG0491:223": "phyi yi rang bzhin lhun grub dbang bskur rnam bzhi ste //",
    "NG0491:224": "rang bzhin lhun grub bum pa'i dbang bskur dang *//",
    "NG0491:225": "gsang ba'i dbang dang shes rab ye shes dbang *//",
    "NG0491:226": "dbyer med mtshon pa'i dbang sde bzhi pa'o //",
    "NG0491:227": "rang bzhin lhun grub bum pa'i dbang bskur la //",
    "NG0491:228": "chos sku rig med phyi ste bum nyid dbang *//",
    "NG0491:229": "rang byung ye shes nang ste ngang nyid gnyis //",
    "NG0491:230": "phyi nang gnyis su med pa bum pa'i dbang *//",
    "NG0491:231": "rdzogs chen dbang po yang rab gyur ba la //",
    "NG0491:232": "rang byung gnyis med gsang ba'i dbang bskur bas //",
    "NG0491:233": "gnyis med ngang gsal chen por sangs rgyas so //",
    "NG0491:234": "bzhi pa rang bzhin lhun grub sangs rgyas la //",
    "NG0491:235": "chos sku rig pa ming med mtshon med dang *//",
    "NG0491:236": "rang byung ye shes ming med mtshon med pa //",
    "NG0491:237": "mtshon pa ming med mtshon pa bzhi pa'i dbang *//",
    "NG0491:238": "rdzogs chen dbang po yang rab gyur pa la //",
    "NG0491:239": "rang bzhin gnyis med brda yi dbang bskur bas //",
    "NG0491:240": "gnyis med ngang dngas chen por sangs rgyas so //",
    "NG0491:241": "khyad par lhun grub dbang bskur la yang bzhi //",
    "NG0491:242": "rang bzhin bum pa'i dbang dang gsang ba'i @#//",
    "NG0491:243": "dbang *//",
    "NG0491:244": "shes rab ye shes dbang dang tshig dbang bzhi //",
    "NG0491:245": "rang bzhin lhun grub bum pa la yang bzhi //",
    "NG0491:246": "chos sku rang byung ye shes dbyer med bum pa dang *//",
    "NG0491:247": "dbyer med ming med mtshon med bzhi pa'o //",
    "NG0491:248": "chos sku byin pa'i dbang bskur byin brlabs ni //",
    "NG0491:249": "skye med rang gsal 'gyur med ye nyid bum //",
    "NG0491:250": "bcos pa med pa'i rang bzhin ngang gis gsang *//",
    "NG0491:251": "skye med bcos pa med pa'i dbang *//",
    "NG0491:252": "rdzogs chen dbang po rab tu gyur pa la //",
    "NG0491:253": "chos sku rang gsal bum pas dbang bskur pas //",
    "NG0491:254": "chos sku 'gyur ba med pa'i byin brlabs te //",
    "NG0491:255": "sangs rgyas chos skur dbang bskur thob gyur pa'o //",
    "NG0491:256": "rang byung ye shes dbang bskur byin brlabs pas //",
    "NG0491:257": "ma skyes mi 'gyur ye shes ye nyid bum //",
    "NG0491:258": "ma bcos pa yi rang bzhin ye shes gnyis med pa //",
    "NG0491:259": "ma skyes mi 'gyur ye shes bum pa'i dbang *//",
    "NG0491:260": "rdzogs chen dbang po rab tu gyur pa la //",
    "NG0491:261": "rang byung ye shes dbang bskur byin brlabs pas //",
    "NG0491:262": "rang byung ye shes mi 'gyur byin brlabs te //",
    "NG0491:263": "sku yi ye shes gsung gi dbang bskur pa'o //",
    "NG0491:264": "chos sku ye shes gnyis med bum dbang ni //",
    "NG0491:265": "skye med ma skye gnyis med ye nyid bum //",
    "NG0491:266": "bcos med ma bcos gnyis med rang gsal bas //",
    "NG0491:267": "chos sku ye shes gnyis med bum pa'i dbang *//",
    "NG0491:268": "rdzogs chen dbang po rab tu gyur pa la //",
    "NG0491:269": "skye med ma skyes gnyis med dbang bskur bas //",
    "NG0491:270": "gnyis med thig le chen por byin brlabs pas //",
    "NG0491:271": "sku yi thugs kyi gnyis med dbang bskur ro //",
    "NG0491:272": "ming med gnyis mtshon bum pa'i byin brlabs ni //",
    "NG0491:273": "chos sku ye shes ming med brda //",
    "NG0491:274": "ming med gsum po mtshon pas brda dang dbang *//",
    "NG0491:275": "ming med gsum gyi ngang du byin brlabs te //",
    "NG0491:276": "ming med lhun grub brda yis dbang bskur ro //",
    "NG0491:277": "rang bzhin lhun grub gsang ba'i dbang la rnam bzhi ste //",
    "NG0491:278": "chos sku gsang ba'i dbang bskur byin brlabs ni //",
    "NG0491:279": "spros med rang gsal rdzogs chen ye nyid dbang *//",
    "NG0491:280": "brjod du med pa'i rang bzhin rang gsal ba //",
    "NG0491:281": "spros med brjod du med pa'i gsang ba nyid //",
    "NG0491:282": "rang bzhin lhub grub chos sku gsang ba'i dbang *//",
    "NG0491:283": "rdzogs chen dbang po rab tu gyur pa la //",
    "NG0491:284": "chos sku rang gsal gsang ba'i dbang bskur bas //",
    "NG0491:285": "chos sku spros pa med pa'i byin brlabs te //",
    "NG0491:286": "chos sku gsang dbang chos skur dbang bskur ba'o //",
    "NG0491:287": "rang byung ye shes gsang ba'i dbang bskur bas //",
    "NG0491:288": "ma spros ye shes chen por byin brlabs te //",
    "NG0491:289": "rang byung ye shes gsang ba'i dbang bskur ba'o //",
    "NG0491:290": "chos sku ye shes gsang ba'i dbang gnyis med ni //",
    "NG0491:291": "spros med ma bcos gnyis med ye nyid gsang *//",
    "NG0491:292": "brjod med ma brjod dbyer med rang gsal ba //",
    "NG0491:293": "chos sku ye shes gnyis med gsang ba nyid //",
    "NG0491:294": "rang bzhin lhun grub gnyis med gsang ba'i dbang *//",
    "NG0491:295": "rdzogs chen dbang po rab tu gyur pa la //",
    "NG0491:296": "chos sku @#//",
    "NG0491:297": "ye shes dbyer maid dbang bskur bas //",
    "NG0491:298": "spros med ma spros gnyis med byin brlabs te //",
    "NG0491:299": "gnyis med gsang ba'i dbang bskur ba'o //",
    "NG0491:300": "ming med gsum mtshon dbang bskur ba ni //",
    "NG0491:301": "chos sku ming med gsang dbang mtshan pa dang *//",
    "NG0491:302": "ye shes ming med gsang dbang mtshon pa dang *//",
    "NG0491:303": "gnyis med ming med gsang dbang mtshon pa'i dbang *//",
    "NG0491:304": "ming med dbang gsum gsang dbang mtshon pa'i dbang *//",
    "NG0491:305": "rdzogs chen dbang po yang rab gyur pa la //",
    "NG0491:306": "ming med gsang dbang mtshon pa'i dbang bskur bas //",
    "NG0491:307": "ming med gsum gyi ngang du byin brlabs te //",
    "NG0491:308": "ming gsum med pa brda yi dbang bskur ba'o //",
    "NG0491:309": "shes rab ye shes lhun grub dbang la rnam bzhi ste //",
    "NG0491:310": "g.yo med rang gsal skye med byin brlabs nyid //",
    "NG0491:311": "'gyur med pa'i rang bzhin rang gsal ye //",
    "NG0491:312": "bcos pa med pa'i chos nyid bde bar shes //",
    "NG0491:313": "bcos pa med pa'i shes rab ye shes ni //",
    "NG0491:314": "chos sku lhun grub shes rab ye shes dbang *//",
    "NG0491:315": "rdzogs chen dbang po rab tu gyur pa la //",
    "NG0491:316": "chos sku shes rab ye shes dbang bskur bas /",
    "NG0491:317": "chos sku 'gyur ba med pa'i byin brlabs te //",
    "NG0491:318": "chos sku bde ba chen po dbang bskur ba'o //",
    "NG0491:319": "ma bcos rang gsal ma skyes shes rab nyid //",
    "NG0491:320": "mi 'gyur ba yi rang bzhin ye //",
    "NG0491:321": "ma bcos pa yi rang bzhin bde bar shes //",
    "NG0491:322": "ye shes lhun grub shes rab ye shes dbang *//",
    "NG0491:323": "rdzogs chen dbang po rab tu gyur pa la //",
    "NG0491:324": "lhun grub shes rab ye shes dbang bskur bas //",
    "NG0491:325": "ye shes mi 'gyur ba yi dbang du byin brlabs te //",
    "NG0491:326": "rang byung ye shes bde ba'i dbang bskur pa'o //",
    "NG0491:327": "g.yo med mi g.yo gnyis med shes rab nyid //",
    "NG0491:328": "'gyur med mi 'gyur gnyis med rang bzhin med //",
    "NG0491:329": "bcos med ma bcos dbyer med lhun grub shes //",
    "NG0491:330": "gnyis med lhun grub shes rab ye shes dbang *//",
    "NG0491:331": "rdzogs chen dbang po rab tu gyur pa las //",
    "NG0491:332": "gnyis med shes rab ye shes dbang bskur bas //",
    "NG0491:333": "g.yo med gnyis med byin brlabs te //",
    "NG0491:334": "gnyis med shes rab ye shes dbang bskur ba'o //",
    "NG0491:335": "ming med gsum mtshon shes rab dbang *//",
    "NG0491:336": "rdzogs chen dbang po rab tu gyur pa las //",
    "NG0491:337": "ming med gsum gyi brda yi dbang bskur bas //",
    "NG0491:338": "ming med gsum gyi dbang bskur byin brlabs te //",
    "NG0491:339": "ming med gsum mtshon brda yi dbang bskur ro //",
    "NG0491:340": "brda yi dbang bskur la yang rnam bzhi ste //",
    "NG0491:341": "chos sku ming med chos sku mtshon brda dang *//",
    "NG0491:342": "ye shes ming med brda yi dbang bskur dang *//",
    "NG0491:343": "dbyer med gsum la sogs pa'i dbang bskur bas //",
    "NG0491:344": "ming med mtshon pa med par byin brlabs te //",
    "NG0491:345": "nam mkha'i ming med brda yi dbang bskur ba'o //",
    "NG0491:346": "zhal bstan 'bras bu'i nges pa la yang rnam bzhi ste //",
    "NG0491:347": "spyi dang khyad par gnyis kyi zhal bstan pa'o //",
    "NG0491:348": "spyi yi rang bzhin chos sku zhal bstan pa'o //",
    "NG0491:349": "nam mkha'i ngang du ming btags nam mkha' @#//",
    "NG0491:350": "yi //",
    "NG0491:351": "nam mkha'i snying po nam mkha' ltar byas nas //",
    "NG0491:352": "de tshe nam mkha'i nyid du 'gyur pa'o //",
    "NG0491:353": "'bras bu sangs rgyas nyid du nges thob pa'o //",
    "NG0491:354": "khyad par zhal bstan pa la yang rnam gsul ste //",
    "NG0491:355": "rang bzhin lhun grub chos sku'i zhal bstan pa //",
    "NG0491:356": "nam ni chos sku rig byed chos sku'i rang bzhin te //",
    "NG0491:357": "lhun grub rang byung mkha' la ltar byas nas //",
    "NG0491:358": "de tshe rang byung ye shes nyid dang dbyer med pa'o //",
    "NG0491:359": "'bras bus rang byung ye shes nges thob pa'o //",
    "NG0491:360": "chos sku ye shes dbyer med zhal bstan pa'o //",
    "NG0491:361": "nam ni rig med chos sku'i rang bzhin dang *//",
    "NG0491:362": "mkha' ni rang byung ye shes rang bzhin dang *//",
    "NG0491:363": "gcig dang tha dad dag las grol 'gyur te //",
    "NG0491:364": "gnyis med mi 'bral nang du ltas byas na //",
    "NG0491:365": "de tshe gnyis med gnyis su med par 'gyur //",
    "NG0491:366": "chos sku gnyis med chen po nges par thob //",
    "NG0491:367": "dbang bzhi rdzogs chen nyid du bkrol pa'o //",
    "NG0491:368": "dbang bskur bzhi yi dbang sde'o //",
    "NG0491:369": "snang ba rgyas 'debs dbang bskur ni //",
    "NG0491:370": "phyi nang gnyis med snang zhig srid pa'i chos //",
    "NG0491:371": "chos rnams dbye ba med par dbang bskur ro //",
    "NG0491:372": "chos nyid ma la bu yi dbang bskur bas //",
    "NG0491:373": "ma la bu thim ngo sprod dbyer med pas //",
    "NG0491:374": "'khrul gcod chos nyid ngang dngas byin brlabs te //",
    "NG0491:375": "snying po chos sku'i klong du dbang bskur bas //",
    "NG0491:376": "gnyis med bde ba chen por sangs rgyas so //",
    "NG0491:377": "snang ba'i dngos po sems kyi klong du thim //",
    "NG0491:378": "gnyis med dgag bsgrub med par dbang bskur bas //",
    "NG0491:379": "dbye bsal med par kun khyab sangs rgyas so //",
    "NG0491:380": "phyi nang gnyis med thig le dag gi ngang *//",
    "NG0491:381": "gnyis med byang chub sems su dbang bskur bas //",
    "NG0491:382": "thams cad sems nyid dbyings su sangs rgyas so //",
    "NG0491:383": "dbang bskur 'bras bu nges par thob pa'o //",
    "NG0491:384": "rin chen chu gri 'bar ba yis //",
    "NG0491:385": "dbang sde de rnams spros gcod ni //",
    "NG0491:386": "kun gzhi sems nyid klong dkyil du //",
    "NG0491:387": "thams cad khyab brdal 'ub chub pas //",
    "NG0491:388": "thig le nyag gcig dbang bskur pas //",
    "NG0491:389": "chos sku thig le chen por spros pa chod *//",
    "NG0491:390": "snang ba chos nyid dkyil 'khor du //",
    "NG0491:391": "sgo lnga rtog med ye shes rang shar bas //",
    "NG0491:392": "rang byung rang brlabs rang dngas dbang bskur bas //",
    "NG0491:393": "ye shed zang thal chen por spros pa chod //",
    "NG0491:394": "sgo lnga zang thal chen po la //",
    "NG0491:395": "rig yid sems kyi rtog pa ma bcug na //",
    "NG0491:396": "gnyis med chen por dbang bskur bas //",
    "NG0491:397": "ngang dngas rang sangs chen por spros pa chod //",
    "NG0491:398": "rig pa yul la ma gzung na //",
    "NG0491:399": "gzal dag 'dzin med dbang bskur bas //",
    "NG0491:400": "gsal gdangs chen por spros pa chod //",
    "NG0491:401": "brjod med don gyi dkyil 'khor du //",
    "NG0491:402": "bsam brjod mtshon las 'das pa ste //",
    "NG0491:403": "ming btags med par dbang bskur bas //",
    "NG0491:404": "brjod tshad dran tshad nges tshad kun //",
    "NG0491:405": "blo btags rtog pa'i tshig yin te //",
    "NG0491:406": "yang dag don la yi ge med //",
    "NG0491:407": "don dam 'gyur @#//",
    "NG0491:408": "mes snying po'i dbang bskur bas //",
    "NG0491:409": "don la med kyis spros pa chod //",
    "NG0491:410": "med pa yod mtha'i spros pa chod //",
    "NG0491:411": "gnyis med gnyis mtha'i spros pa chod //",
    "NG0491:412": "dbang gi sde tshan ji snyed kun //",
    "NG0491:413": "byang chub sems kyi cho 'phrul te //",
    "NG0491:414": "kun gzhi spros bral klong du 'dus //",
    "NG0491:415": "dbyer med dbang chen brjod med klong du 'dus //",
    "NG0491:416": "gnyis med chen por dbang bskur bas //",
    "NG0491:417": "'gyur ba med par ye sangs rgyas //",
    "NG0491:418": "dbye gsal med par dbang rnams thob //",
    "NG0491:419": "rang sems rang gsal dbang thob pas //",
    "NG0491:420": "rang dbang rang gis thob pas dbang gi rgyal po yin //",
    "NG0491:421": "sems kyi chos rnamasadabang bskur bas //",
    "NG0491:422": "bskur bya med par spros pa chod //",
    "NG0491:423": "bskur ba med par spros pa chod //",
    "NG0491:424": "ces gsungs so //",
    "NG0491:425": "rin po che gser gyi spu gri 'bar bas dbang",
    "NG0491:426": "sde spros pa gcod pa zhes bya ba rdzogs so",
    "NG0491:427": "// // rgya gar gu ru pad+ma yis //",
    "NG0491:428": "dbang sde spros pa gcod pa rnams //",
    "NG0491:429": "ka ba dpal brtsegs rgyal po nyid la gtad //",
    "NG0491:430": "gzhan la mi bstan sdig tu 'gyur //",
    "NG0491:431": "spel ba'i gnas med sa yi gter du sbed //",
    "NG0491:432": "las 'phro can dang 'phrad par shog / bka' rgya //",
    "NG0491:433": "gter rgya //",
    "NG0491:434": "gtad rgya'o ///"
}