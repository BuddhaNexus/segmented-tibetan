{
    "T02TD1632E:245a-0": "@245a # // rgya gar skad du /",
    "T02TD1632E:245a-1": "tattva au pa de sha / bod skad du /",
    "T02TD1632E:245b-0": "de kho na nyid kyi man ngag / bcom ldan 'das dpal rdo rje sems dpa' @245b la phyag 'tshal lo //",
    "T02TD1632E:245b-1": "gang gi snying gar padma kha sbyar dbus gnas gsal //",
    "T02TD1632E:245b-2": "phra bar blta ba rang byung myong ba'i sems 'jug pa //",
    "T02TD1632E:245b-3": "khams gsum ma lus gnyis med par ni nyer 'gro ba //",
    "T02TD1632E:245b-4": "gsal ba'i chos kyi dbyings mchog de la bdag phyag 'tshal //",
    "T02TD1632E:245b-5": "dbang po g-yo ba'i rta kun nang du nges sbyar ba'i //",
    "T02TD1632E:245b-6": "ye shes rgyal ba ma lus 'dus pa'i snod gyur pa //",
    "T02TD1632E:245b-7": "khams gsum bskyed pa'i rgyu nyid du ni nyer 'gro ba //",
    "T02TD1632E:245b-8": "mthong ba mkha' dang 'dra ba dri med dpal du 'gyur //",
    "T02TD1632E:245b-9": "sangs rgyas rjes dran sbyor ba yis //",
    "T02TD1632E:245b-10": "chos ni rjes su dran par bsgom //",
    "T02TD1632E:245b-11": "chos rjes dran pa'i sbyor ba yis //",
    "T02TD1632E:245b-12": "chos kyi skur ni rang nyid 'gyur //",
    "T02TD1632E:245b-13": "dbus na gsal byed rnam par bsgom //",
    "T02TD1632E:245b-14": "ye shes mchog ni shes rnams kyis //",
    "T02TD1632E:245b-15": "shin tu bsgoms pa goms pa las //",
    "T02TD1632E:245b-16": "'bar ba 'di ni the tshom med //",
    "T02TD1632E:245b-17": "snying la rtag tu gnas pa yis //",
    "T02TD1632E:245b-18": "thig le gcig pu yi ge med //",
    "T02TD1632E:245b-19": "skyes bus de ni bsgoms gyur na //",
    "T02TD1632E:245b-20": "ye shes skye bar 'gyur ba'i mchog / rdo rje mkha' 'gro thugs rje can //",
    "T02TD1632E:245b-21": "'di nyid du ni gnas mdzad cing //",
    "T02TD1632E:245b-22": "rdzogs sangs rgyas kun byang chub sems //",
    "T02TD1632E:245b-23": "'gro ba gsum po 'di la gnas //",
    "T02TD1632E:245b-24": "'di nyid mchod pa nyid kyis ni //",
    "T02TD1632E:245b-25": "mchod 'os thams cad mchod pa yin //",
    "T02TD1632E:245b-26": "gang zhig 'di la rtag lta ba //",
    "T02TD1632E:245b-27": "de ni rgyal ba mchod par bzhed //",
    "T02TD1632E:245b-28": "nang gi sbyor ba'i rdo rje yis //",
    "T02TD1632E:245b-29": "rnal 'byor rdo rje can du 'dod //",
    "T02TD1632E:245b-30": "de bas rdo rje mchod pa yis //",
    "T02TD1632E:245b-31": "yid 'dod rnams kyis lus la mchod //",
    "T02TD1632E:245b-32": "mchod pa lnga yi sbyor ba yis //",
    "T02TD1632E:245b-33": "myur du sangs rgyas nyid thob par //",
    "T02TD1632E:245b-34": "gang 'di rgyud las gsungs pa dag / de ni phyi rol gzhan du 'dod //",
    "T02TD1632E:245b-35": "dngos med gzhi la dgod pa yis //",
    "T02TD1632E:245b-36": "lha yi gzugs su bsgom pa ni //",
    "T02TD1632E:245b-37": "mnyam nyid mchod pa chen po ste //",
    "T02TD1632E:245b-38": "sangs rgyas thams cad rab bsgrub pa'o //",
    "T02TD1632E:245b-39": "bsten pa tsam du legs 'byung ba'i //",
    "T02TD1632E:245b-40": "rgyud 'di don dam ma yin te //",
    "T02TD1632E:245b-41": "don dam yang dag skyes pas na //",
    "T02TD1632E:245b-42": "ston pa med cing bstan pa med //",
    "T02TD1632E:245b-43": "nyi shu rtsa bzhir phye ba yi //",
    "T02TD1632E:245b-44": "gnas sogs de nyid la gnas te //",
    "T02TD1632E:245b-45": "de bas de kun 'khor ba nyid //",
    "T02TD1632E:245b-46": "skyo bya de nyid can gyis min //",
    "T02TD1632E:245b-47": "gal te de nyid med gyur na //",
    "T02TD1632E:245b-48": "de yi 'khrul pas ci zhig bya //",
    "T02TD1632E:245b-49": "'on te de nyid ldan gyur na //",
    "T02TD1632E:246a-0": "@246a * // de la 'khrul pa ci zhig yod //",
    "T02TD1632E:246a-1": "gnas dang nye ba'i gnas sogs rnams //",
    "T02TD1632E:246a-2": "bsten pas dri ma med par 'gyur //",
    "T02TD1632E:246a-3": "yang na mi nus bag med pa'i //",
    "T02TD1632E:246a-4": "mi yis gnas ni bsgrag par bya //",
    "T02TD1632E:246a-5": "nga yis 'di ltar bshad pa ni //",
    "T02TD1632E:246a-6": "sems can bsam pa'i dbang gis te //",
    "T02TD1632E:246a-7": "bsam gtan las gzhan bden /",
    "T02TD1632E:246a-8": "med phyir //",
    "T02TD1632E:246a-9": "nge bas bsam gtan mchog gzhol bya //",
    "T02TD1632E:246a-10": "rnal 'byor pa ni phyi rol 'khor //",
    "T02TD1632E:246a-11": "de yis khams rnams zad par 'gyur //",
    "T02TD1632E:246a-12": "de bas phyi rol spangs nas ni //",
    "T02TD1632E:246a-13": "rnal 'byor rol pas gnas par bya //",
    "T02TD1632E:246a-14": "dpal ldan rdo rje'i rnal 'byor can //",
    "T02TD1632E:246a-15": "rnam dag ye shes spyan gyis ni //",
    "T02TD1632E:246a-16": "thugs rje thugs gdung ring po nas //",
    "T02TD1632E:246a-17": "rdo rje rnal 'byor can rnams gzigs //",
    "T02TD1632E:246a-18": "de rnams dgyes pas dngos grub mchog / ci 'dod par ni brtson par 'gyur //",
    "T02TD1632E:246a-19": "des ni rje btsun ye shes kyang //",
    "T02TD1632E:246a-20": "rab tu 'bad de bsgrub par bya //",
    "T02TD1632E:246a-21": "sna tshogs spyod pas yang dag ldan //",
    "T02TD1632E:246a-22": "spyod dang brtul zhugs bshad pa yi //",
    "T02TD1632E:246a-23": "spyod dang brtul zhugs 'dir spangs la //",
    "T02TD1632E:246a-24": "de nyid brtul zhugs la dga' bya //",
    "T02TD1632E:246a-25": "gang yang rung ba'i zas gnas la //",
    "T02TD1632E:246a-26": "rnam pa nges byas brtul zhugs can //",
    "T02TD1632E:246a-27": "bsam gtan zas mchog gzhol gyur pas //",
    "T02TD1632E:246a-28": "smon pa'i spyod pas gnas par gyis //",
    "T02TD1632E:246a-29": "gcer bu'am yang na gcer bu min//",
    "T02TD1632E:246a-30": "gang rung ji lta de lta bur //",
    "T02TD1632E:246a-31": "rang gis lhag pa'i lhar dmigs la //",
    "T02TD1632E:246a-32": "de nyid gcig pu rnam par bsam //",
    "T02TD1632E:246a-33": "lkugs pa'i dngos por thal 'gyur bas //",
    "T02TD1632E:246a-34": "zla drug tsam gyis nges par ni //",
    "T02TD1632E:246a-35": "rnal 'byor can gyis nyer brten na //",
    "T02TD1632E:246a-36": "rnal 'byor chen po 'di gsal la 'gyur //",
    "T02TD1632E:246a-37": "ye shes sgrol ma mchog mthong na //",
    "T02TD1632E:246a-38": "rnal 'byor ma rnams legs 'dus te //",
    "T02TD1632E:246a-39": "padma'i 'byung gnas nyams dga' la //",
    "T02TD1632E:246a-40": "dad pa'i tshogs 'dus ji bzhin no //",
    "T02TD1632E:246a-41": "mig 'phrul mkhan ltar 'jig rten du //",
    "T02TD1632E:246a-42": "'gro don kun ni byed pa'o //",
    "T02TD1632E:246a-43": "dpal ldan rdo rje 'dzin pa ni //",
    "T02TD1632E:246a-44": "mngon 'gyur 'di la the tshom med//",
    "T02TD1632E:246a-45": "spyod dang 'dis ni nges par ni //",
    "T02TD1632E:246a-46": "ji skad bshad par der 'gyur bas //",
    "T02TD1632E:246a-47": "sems ni dag par gyis shig ces //",
    "T02TD1632E:246a-48": "sems can rnams la bdag gsol 'debs //",
    "T02TD1632E:246a-49": "gang phyir shin tu gsang bas na //",
    "T02TD1632E:246a-50": "de nyid bdag gis gsal ma byas //",
    "T02TD1632E:246a-51": "des na bla ma yang dag par //",
    "T02TD1632E:246b-0": "mnyes byas yang @246b dag 'dod pas blangs //",
    "T02TD1632E:246b-1": "dge la dmigs pas nye bar bsags te 'phel ba yis //",
    "T02TD1632E:246b-2": "blo gros brtan rnams mngon dga'i dngos grub gnas su 'gro //",
    "T02TD1632E:246b-3": "'gro ba'i spyod pa de ltar snying la yongs bsgoms la //",
    "T02TD1632E:246b-4": "dge la mngon par dga' bar skad cig re res gyis [*kyis] //",
    "T02TD1632E:246b-5": "de nyid bstan pa legs bris las //",
    "T02TD1632E:246b-6": "bdag gis dge ba gang bsags pa //",
    "T02TD1632E:246b-7": "des ni sems can ma lus kun //",
    "T02TD1632E:246b-8": "de nyid rin chen rab gsal shog kho na nyid kyi man ngag legs par bris pa slob dpon blo bzang snying pos mdzad pa rdzogs so /",
    "T02TD1632E:246b-10": "// / rgya gar gyi mkhan po k'a m'a la gupta dang /",
    "T02TD1632E:246b-11": "zhu chen gyi lo ts'a ba rin chen bzang pos bsgyur cing zhus nas gtan la phab pa'o//"
}