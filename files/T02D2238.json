{
    "T02D2238:114a-0": "@114a # // rgya gar skad du /",
    "T02D2238:114a-1": "nir bhe da panytsa ka / bod skad du /",
    "T02D2238:114a-2": "mi phyed pa lnga pa /",
    "T02D2238:114a-3": "sangs rgyas la phyag 'tshal lo //",
    "T02D2238:114a-4": "sangs rgyas rtogs na 'gro ba dag / sangs rgyas",
    "T02D2238:114a-5": "rtogs pa can rtsa lag / ae ma'o sangs rgyas",
    "T02D2238:114a-6": "gzod nas dag / sangs rgyas bstan pa ji ltar",
    "T02D2238:114a-7": "rtogs // 'dis ni gnyen po dang de kho na nyid dang /",
    "T02D2238:114a-8": "'bras bu la rnam par rtog pa bzlog pa ni /",
    "T02D2238:114a-9": "rang bzhin gyis dbyer med pa can te /",
    "T02D2238:114a-10": "ngo bo nyid bstan pa'o //",
    "T02D2238:114a-11": "ye shes rnyog med stong pa ste //",
    "T02D2238:114a-12": "lhun grub snying rje'i bdag nyid can //",
    "T02D2238:114a-13": "de yang rkyen las skyes pa ste //",
    "T02D2238:114a-14": "dngos dang dngos med rnam par spangs //",
    "T02D2238:114a-15": "'dir ni dbyer med rtogs pa'i rang bzhin bstan pa'o //",
    "T02D2238:114a-16": "chos rnams stong pa ya mtshan che //",
    "T02D2238:114a-17": "snying rje shin tu ngo mtshar che //",
    "T02D2238:114a-18": "'khor lo sdom pa'i nus pa mtshar //",
    "T02D2238:114a-19": "kun rdzob dag pa shin tu mtshar /",
    "T02D2238:114a-20": "'dis ni shin tu dbyer med pa lhan cig skyes pa'i mthu bshad pa'o //",
    "T02D2238:114a-21": "ha ci brjod pa ji ltar bshad //",
    "T02D2238:114a-22": "bshad na skye bo su yis go //",
    "T02D2238:114a-23": "rtogs par gyur na mi 'gyur nyid //",
    "T02D2238:114a-24": "lhun gyis grub pa nyid du snang //",
    "T02D2238:114a-25": "'dis ni snying rjes rab tu mi gnas pa'i chos",
    "T02D2238:114a-26": "zab mo'i tshul la mos pa'i skyes bu rnyed pa",
    "T02D2238:114a-27": "dka' bar bstan pa nyid do //",
    "T02D2238:114a-28": "rang gi las kyi sa bon sku //",
    "T02D2238:114a-29": "gnad gcod pa yi 'bras bu gang//",
    "T02D2238:114b-0": "@114b bdag gis gzhan la mi gtse ste //",
    "T02D2238:114b-1": "ae ma'o de nyid kyis ni bzod //",
    "T02D2238:114b-2": "'dis ni rang gi las kyi skud pa'i mdud pas",
    "T02D2238:114b-3": "dkris pa'i blo dang ldan pa'i sems can thams cad",
    "T02D2238:114b-4": "byang chub sems dpa' yongs su 'dzin par byed cing",
    "T02D2238:114b-5": "thugs la dgongs pa'o //",
    "T02D2238:114b-6": "mi phyed pa lnga pa slob dpon mee tri bas mdzad pa rdzogs so /",
    "T02D2238:114b-8": "// / rgya gar gyi mkhan po badzra p'a ni dang /"
}