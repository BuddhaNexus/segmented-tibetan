{
    "NG0415:1": "@#// rgya gar skad du /",
    "NG0415:2": "san ti ma ha bo d+hi tsi ta rad na u ba d+he sha gu h+ya na ma tan+t+ra /",
    "NG0415:3": "bod skad du /",
    "NG0415:4": "rdzogs pa chen po byang chub kyi sems rin po",
    "NG0415:5": "che spungs pa gsang ba man ngag gi rgyud ces",
    "NG0415:6": "bya ba / bcom ldan 'das dpal kun tu bzang",
    "NG0415:7": "po lhun grub bde ba chen po byang chub kyi",
    "NG0415:8": "sems la phyag 'tshal lo //",
    "NG0415:9": "'di skad bshad pa'i dus gcig na /",
    "NG0415:10": "'og min gyi gnas chos kyi dbyings kyi pho brang */",
    "NG0415:11": "yum gyi mkha' glong yangs pa'i gnas rgya yongs su ma chad par bdal ba na /",
    "NG0415:12": "bcom ldan 'das dpal kun tu bzang po gsang ba mchog gi bdag po nyid /",
    "NG0415:13": "rigs lnga'i sangs rgyas la sogs pa sangs rgyas dang",
    "NG0415:14": "sems can 'byed pa med pa'i 'khor gyis bskor te",
    "NG0415:15": "/ byang chub kyi sems rang byung gi ye shes",
    "NG0415:16": "kyi don la gnas shing */ dus gsum ji bzhin",
    "NG0415:17": "pa nyid du bzhugs so //",
    "NG0415:18": "de nas dpal rdo rje sems dpa' la sogs pa",
    "NG0415:19": "'dus pa'i 'khor rnams dad pa'i sems kyis btud nas",
    "NG0415:20": "'dzums pa'i mdangs phyung ste /",
    "NG0415:21": "bcom ldan 'das kyi drung du ci yang mi smra bar 'khod par gyur to //",
    "NG0415:22": "de nas bcom ldan 'das dpal kun tu bzang po nyid kyis /",
    "NG0415:23": "de dag 'khod par @#//",
    "NG0415:24": "mkhyen nas bka' stsal pa /",
    "NG0415:25": "kye sems dpa' chen po nyon cig / khyed la sogs pa'i 'khor rnams kun //",
    "NG0415:26": "dad pa'i sems kyis rab btud cing *//",
    "NG0415:27": "'dzum pa'i mdangs kyis 'khod pa de //",
    "NG0415:28": "'dod pa'i don ni dris gsol cig / ces bka' stsal to //",
    "NG0415:29": "de nas dpal rdo rje sems dpas 'khor gyi nang nas langs te /",
    "NG0415:30": "bcom ldan 'das la 'di skad bcas gsol to //",
    "NG0415:31": "kye kye bcom ldan 'das dpal kun tu bzang po /",
    "NG0415:32": "gsang ba'i bdag po ye shes sku //",
    "NG0415:33": "chos nyid byang chub sems kyi don //",
    "NG0415:34": "bdag cag rnams la bshad du gsol //",
    "NG0415:35": "zhes zhus pas /",
    "NG0415:36": "de nas bcom ldan 'das dpal kun tu bzang pos bka' stsal pa /",
    "NG0415:37": "kye sems dpa' chen po khyed rnams legs par nyon cig / chos nyid don gyi ngo bo de //",
    "NG0415:38": "tshig dang yi ge las 'das shing *//",
    "NG0415:39": "brjod cing bstan du mi btub kyang *//",
    "NG0415:40": "mthun pa'i tshig gis ma mtshon na //",
    "NG0415:41": "don gyi ngo bo rtogs mi 'gyur //",
    "NG0415:42": "de phyir chos rnams brdar bstan gyi //",
    "NG0415:43": "dper na me nyid 'dod pas kyang *//",
    "NG0415:44": "me 'dod tshig tu ma brjod na //",
    "NG0415:45": "me dang phrad pa shin tu dka' //",
    "NG0415:46": "me 'dod tshig tu brjod pa ni //",
    "NG0415:47": "me dang phrad par 'gyur ba bzhin //",
    "NG0415:48": "de ltar chos nyid rtogs 'dod pas //",
    "NG0415:49": "rang bzhin med pa'i chos nyid la //",
    "NG0415:50": "rang bzhin med pas mtshon te bstan //",
    "NG0415:51": "brjod du med pa'i chos nyid la //",
    "NG0415:52": "brjod med tshig gis mtshon te bstan //",
    "NG0415:53": "ces gsungs so //",
    "NG0415:54": "rdzogs pa chen po byang chub kyi sems rin po che spungs pa man ngag gi rgyud las /",
    "NG0415:55": "gleng gzhi dang gleng blang ba'i le'u ste dang po'o",
    "NG0415:56": "// // de nas dpal rdo rje sems dpas 'di",
    "NG0415:57": "skad ces gsol pa /",
    "NG0415:58": "kye bcom ldan 'das dpal gsang ba'i bdag nyid kun bzang chos kyi sku /",
    "NG0415:59": "chos nyid don gyi ngo bo de //",
    "NG0415:60": "de don rim par bshad du gsol //",
    "NG0415:61": "ces gsol bas /",
    "NG0415:62": "bcom ldan 'das dpal kun tu bzang pos bka' stsal pa /",
    "NG0415:63": "kye sems dpa' chen po nyon cig / chos nyid byang chub sems kyi don //",
    "NG0415:64": "gzhi lam 'bras bu gsum du snang *//",
    "NG0415:65": "gzhi nyid dus na'ang sku gsum nyid //",
    "NG0415:66": "lam yang sku gsum nyid du shar //",
    "NG0415:67": "'bras bu rang snang sku gsum snang *//",
    "NG0415:68": "sku gsum nyid kyis chos gsungs ba //",
    "NG0415:69": "chos skus byin gyis brlabs kyis bshad //",
    "NG0415:70": "longs skus rang gi ngo bos bshad //",
    "NG0415:71": "sprul skus tshigs sdebs sbyor legs bshad //",
    "NG0415:72": "ces gsungs so //",
    "NG0415:73": "rdzogs pa chen po byang chub kyi sems rin po",
    "NG0415:74": "che spungs pa gsang ba man ngag gi rgyud las",
    "NG0415:75": "/ don gyi ngo bo bshad lugs kyi le'u ste",
    "NG0415:76": "gnyis pa'o // // de nas yang rdo rje sems",
    "NG0415:77": "/ dpas gsol ba // sems nyid thig le nyag gcig la //",
    "NG0415:78": "ston pa sku gsum byin rlabs kyis //",
    "NG0415:79": "theg pa rim dgur gsungs pa'i don //",
    "NG0415:80": "bdag la rim par bshad du gsol //",
    "NG0415:81": "bcom ldan 'das kyis bka' stsal pa //",
    "NG0415:82": "kye sems dpa' chen po @#//",
    "NG0415:83": "nyon cig / sems kyi rang bzhin gcig mod kyang *//",
    "NG0415:84": "gdul bya'i mtshan nyid mi 'dra bas //",
    "NG0415:85": "dbang po rab 'bring gsum du byung *//",
    "NG0415:86": "dbang po rab kyi don du ni //",
    "NG0415:87": "nang gi bskyed rdzogs rnam gsum bstan //",
    "NG0415:88": "dbang po 'bring gi don du ni //",
    "NG0415:89": "phyi yi kri yog rnam gsum bstan //",
    "NG0415:90": "dbang po tha ma'i don du ni //",
    "NG0415:91": "sde snod gsum gyi theg pa bstan //",
    "NG0415:92": "de ltar theg pa rim dgu yang *//",
    "NG0415:93": "rdzogs pa chen po gcig pur 'dus //",
    "NG0415:94": "brgyad ni bkri drangs don du ste //",
    "NG0415:95": "gcig ni nges pa kho na'o //",
    "NG0415:96": "rim pa brgyad kyi lta ba yis //",
    "NG0415:97": "rang la yod pa'i rin po che //",
    "NG0415:98": "rang rang lta spyod rtsol bas bsgribs //",
    "NG0415:99": "nor bu rin chen mthong ba med //",
    "NG0415:100": "brgyad kyis ma mthong rin po che //",
    "NG0415:101": "shin tu rnal 'byor a tis mthong *//",
    "NG0415:102": "snang med sems kyi don mthong ba'o //",
    "NG0415:103": "mthong yang de la ngos gzung med //",
    "NG0415:104": "theg pa'i rim pa brgyad po yis //",
    "NG0415:105": "rang gam bzhag nas gzhan nas tshol //",
    "NG0415:106": "bskal par btsal yang rnyed mi 'gyur //",
    "NG0415:107": "long bas nam mkha' snyeg pa 'dra /",
    "NG0415:108": "zhes gsungs so //",
    "NG0415:109": "byang chub kyi sems rin po che spungs pa gsang ba man ngag gi rgyud las /",
    "NG0415:110": "rdzogs chen gcig pur 'dus par bstan pa'i le'u ste gsum pa'o ///",
    "NG0415:111": "/ de nas gzhan yang bka' stsal pa //",
    "NG0415:112": "theg pa rim dgur gsungs pa yang *//",
    "NG0415:113": "mtshan nyid rgyu yi theg pa dang *//",
    "NG0415:114": "'bras bu rdo rje theg pa ste //",
    "NG0415:115": "theg pa gnyis kyi ngo bor 'dus //",
    "NG0415:116": "sde snod gsum gyi theg pa ni //",
    "NG0415:117": "sprul pa'i sku yis bstan pa ni //",
    "NG0415:118": "mtshan nyid rgyu yi theg pa yin //",
    "NG0415:119": "'bras bu rdo rje theg pa la //",
    "NG0415:120": "phyi yi kri yog rnam pa gsum //",
    "NG0415:121": "longs spyod rdzogs skus bstan pa yin //",
    "NG0415:122": "nang gi bskyed rdzogs rnam pa gsum //",
    "NG0415:123": "chos kyi sku yis bstan pa yin //",
    "NG0415:124": "de dag thams cad don nyid kyang *//",
    "NG0415:125": "a ti yo ga nyid du rdzogs //",
    "NG0415:126": "rdzogs pa chen po nyid las med //",
    "NG0415:127": "ces gsungs so //",
    "NG0415:128": "rdzogs pa chen po byang chub kyi sems rin po",
    "NG0415:129": "che spungs pa gsang ba man ngag gi rgyud las",
    "NG0415:130": "/ theg pa rim pa dgu theg pa gnyis su 'dus shing */",
    "NG0415:131": "a tir rdzogs pa'i le'u ste bzhi pa'o // //",
    "NG0415:132": "de nas yang dpal rdo rje sems dpas gsol ba",
    "NG0415:133": "/ kye bcom ldan rdo rje gsang chen bdag / sde snod gsum gyi theg pa la //",
    "NG0415:134": "mtshan nyid rgyu zhes ci phyir bstan //",
    "NG0415:135": "sngags kyi theg pa phyi nang la //",
    "NG0415:136": "'bras bu rdo rje ci phyir gdags //",
    "NG0415:137": "gsang ba mchog gis bshad du gsol //",
    "NG0415:138": "zhes gsol pas /",
    "NG0415:139": "bcom ldan 'das kyi bka' stsal pa /",
    "NG0415:140": "kye sems dpa' chen po nyon cig / mtshan nyid rgyu yi theg pa ni //",
    "NG0415:141": "chos spyod dge ba rgyu byas nas //",
    "NG0415:142": "de nyid lam du 'khyer ba'i phyir //",
    "NG0415:143": "rgyu yi theg par bstan pa ni //",
    "NG0415:144": "'bras bu rdo rje theg pa ni //",
    "NG0415:145": "phyag rgya'i dkyil 'khor lam byas nas //",
    "NG0415:146": "'bras bu de nyid lam du 'khyer //",
    "NG0415:147": "rang gi lus ngag yid gsum ni //",
    "NG0415:148": "sku gsung thugs kyi rdo rjer sbyor //",
    "NG0415:149": "de phyir rdo rje'i theg @#//",
    "NG0415:150": "par btags //",
    "NG0415:151": "zhes gsungs so //",
    "NG0415:152": "rdzogs pa chen po byang chub kyi sems rin po",
    "NG0415:153": "che sbungs pa gsang ba man ngag gi rgyud las",
    "NG0415:154": "/ theg pa gnyis su bsdus pa'i nges tshig gi",
    "NG0415:155": "le'u ste lnga pa'o // // de nas yang dpal",
    "NG0415:156": "rdo rje sems dpas /",
    "NG0415:157": "bcom ldan 'das la gsol ba /",
    "NG0415:158": "kye bcom ldan 'das dpal kun tu bzang po gsang ba mchog gi bdag po nyid /",
    "NG0415:159": "rdzogs pa chen po'i don nyid la //",
    "NG0415:160": "gol sa dang ni sgrib pa yang *//",
    "NG0415:161": "rigs par bdag la bshad du gsol //",
    "NG0415:162": "ces gsol pas /",
    "NG0415:163": "ston pas bka' stsal pa /",
    "NG0415:164": "theg pa brgyad du zhen pa ni //",
    "NG0415:165": "de ni rdzogs chen gol sa yin //",
    "NG0415:166": "rang byung ye shes ma mthong bas //",
    "NG0415:167": "de ni rdzogs chen sgrib pa yin //",
    "NG0415:168": "gol sgrib ces ni de la bya //",
    "NG0415:169": "chos nyid rang gi ngo bo la //",
    "NG0415:170": "gol dang sgrib pa gdod nas med //",
    "NG0415:171": "rig pa byang chub sems nyid de //",
    "NG0415:172": "rnam rtog rlung gis ma bskyod na //",
    "NG0415:173": "de nyid rang byung ye shes yin //",
    "NG0415:174": "rnam rtog rlung gis bskyod tsam na //",
    "NG0415:175": "ma rig 'khrul dang nyon mongs snang *//",
    "NG0415:176": "rig pa nyid la g.yos pa med //",
    "NG0415:177": "ces gsungs so //",
    "NG0415:178": "rdzogs pa chen po byang chub kyi sems rin po",
    "NG0415:179": "che spungs pa gsang ba man ngag gi rgyud las",
    "NG0415:180": "/ gol sgrib 'khrul snang bstan pa'i le'u ste drug",
    "NG0415:181": "pa'o // // de nas yang bcom ldan 'das kyis",
    "NG0415:182": "/ bka' stsal pa / kye sems dpa' chen po",
    "NG0415:183": "nyon cig / rim brgyad lta ba ma bshad na",
    "NG0415:184": "/ bka' stsal pa / // rdzogs chen 'og mar gol srid pas //",
    "NG0415:185": "theg pa brgyad kyi lta ba bstan //",
    "NG0415:186": "nyan thos lta ba rnam gnyis te //",
    "NG0415:187": "bye brag pa dang mdo sde pa'o //",
    "NG0415:188": "bye brag don dam rdul phran cha //",
    "NG0415:189": "cha med phyogs dang bcas par 'dod //",
    "NG0415:190": "mdo sde g.yag rnga ne sing tshul //",
    "NG0415:191": "rang rgyal phyogs gcig de dang mthun //",
    "NG0415:192": "mdo sde lta ba rnam gsum ste //",
    "NG0415:193": "sems tsam dbu ma rnal 'byor spyod //",
    "NG0415:194": "rnam gsum bden pa'i 'dod pa ni //",
    "NG0415:195": "phyi yi yul dang nang gi sems //",
    "NG0415:196": "don dam du ni 'bral med kyang *//",
    "NG0415:197": "kun rdzob tsam du 'brel bar 'dod //",
    "NG0415:198": "de ni gzung 'dzin stong ba yi //",
    "NG0415:199": "rang rig rang gsal 'dod pa'o //",
    "NG0415:200": "rnam rdzun rnam pa bag chags yin //",
    "NG0415:201": "shes pa rang rig gsal bar zhen //",
    "NG0415:202": "mdo sde spyod pa'i dbu ma ni //",
    "NG0415:203": "sgyu ma lta bur 'dod pa'o //",
    "NG0415:204": "rnal 'byor spyod pa'i dbu ma ni //",
    "NG0415:205": "phyi yi yul ltar snang ba 'di //",
    "NG0415:206": "stong zhing snang la snang zhing stong *//",
    "NG0415:207": "snang stong dbyer med pa ru 'dod //",
    "NG0415:208": "de ltar mtshon tsam snang ba yang *//",
    "NG0415:209": "phyogs 'dzin bcas pa'i gol sa yin //",
    "NG0415:210": "zhes gsungs so //",
    "NG0415:211": "rdzogs pa chen po byang chub kyi sems rin po",
    "NG0415:212": "che spungs pa gsang ba man ngag gi rgyud las",
    "NG0415:213": "/ mtshan nyid kyi lta ba gol ba'i le'u ste bdun pa'o ///",
    "NG0415:214": "/ de nas yang dag bshad bya ba /",
    "NG0415:215": "sems dpa' chen po yang nyon cig / gsang sngags phyi nang lta ba ni //",
    "NG0415:216": "de yang thun mong lta ba ni //",
    "NG0415:217": "bden pa gnyis kyis mu gzung nas //",
    "NG0415:218": "don dam skye 'gag med par 'dod //",
    "NG0415:219": "kun rdzob @#//",
    "NG0415:220": "lha yi dkyil 'khor 'dod //",
    "NG0415:221": "cung zad phyogs cha mi 'thun pas //",
    "NG0415:222": "bya ba'i rgyud kyi theg pa ni //",
    "NG0415:223": "cho ga yan lag bcu gcig gis //",
    "NG0415:224": "byin gyis brlabs nas lha ru 'dod //",
    "NG0415:225": "de yang rje dang khol gyi tshul //",
    "NG0415:226": "gnyis ka rgyud 'di dpon g.yog tshul //",
    "NG0415:227": "rnal 'byor rgyud kyi theg pa ni //",
    "NG0415:228": "yo ga spun dang grogs po'i tshul //",
    "NG0415:229": "bskyed pa ma ha yo ga ni //",
    "NG0415:230": "ting 'dzin gsum dang bsnyen bsgrub bzhis //",
    "NG0415:231": "yongs su sbyangs nas lha ru 'dod //",
    "NG0415:232": "ye shes dam tshig tshul mi 'dzin //",
    "NG0415:233": "rdzogs pa a nu yo ga ni //",
    "NG0415:234": "phung po khams dang skye mched rnams //",
    "NG0415:235": "lha dang lha mo'i dkyil 'khor du //",
    "NG0415:236": "ma bskyed rdzogs pa'i tshul du 'dod //",
    "NG0415:237": "de rnams thams cad rtsol 'dzin bcas //",
    "NG0415:238": "a tis bltas pa'i gos sa yin //",
    "NG0415:239": "zhes gsungs so //",
    "NG0415:240": "rdzogs pa chen po byang chub kyi sems rin po",
    "NG0415:241": "che spungs pa gsang ba man ngag gi rgyud las",
    "NG0415:242": "/ gsang sngags pa gol bar bstan pa'i le'u ste",
    "NG0415:243": "brgyad pa'o // // de nas yang dpal rdo rje",
    "NG0415:244": "sems dpas gsol ba /",
    "NG0415:245": "kye gsang ba'i bdag po kun bzang nyid //",
    "NG0415:246": "gol sgrib dag las 'das pa yis //",
    "NG0415:247": "rdzogs pa chen po a ti yi //",
    "NG0415:248": "lta ba yang dag bshad du gsol //",
    "NG0415:249": "ces zhus pas /",
    "NG0415:250": "bcom ldan 'das dpal kun bzang gis bka' stsal pa /",
    "NG0415:251": "kye sems dpa' chen po nyon cig / rdzogs pa chen po'i lta ba ni //",
    "NG0415:252": "ma 'dres yongs su rdzogs pa yin //",
    "NG0415:253": "kun bral ji ma spangs pa yin //",
    "NG0415:254": "rgya chad phyogs lhung med pa yin //",
    "NG0415:255": "yin tshul nges pa med pa la //",
    "NG0415:256": "snang tshul cir yang snang ba yin //",
    "NG0415:257": "rang bzhin gcig tu ma nges pas //",
    "NG0415:258": "lta ba ngos bzung med pa yin //",
    "NG0415:259": "de lta bu ni rang byung ba'i //",
    "NG0415:260": "ye shes chen po zhes kyang bya //",
    "NG0415:261": "rgyu rkyen med pas rang byung yin //",
    "NG0415:262": "sgrib g.yogs med pas ye shes yin //",
    "NG0415:263": "rtsol sgrub med pas bya btsal 'das //",
    "NG0415:264": "de ltar rtogs na sgrib med pas //",
    "NG0415:265": "gol sgrib mtha' las 'das pa yin //",
    "NG0415:266": "zhes gsungs so //",
    "NG0415:267": "byang chub kyi sems rin po spungs pa gsang ba man ngag gi rgyud las /",
    "NG0415:268": "rdzogs pa chen po lta ba dngos su bstan pa'i",
    "NG0415:269": "le'u ste dgu pa'o // // de nas yang ni",
    "NG0415:270": "nges gsungs pa // sems dpa' chen po gus pas nyon //",
    "NG0415:271": "theg brgyad lta ba ma 'dres pa //",
    "NG0415:272": "rdzogs chen don gyi ye shes la //",
    "NG0415:273": "de nyid ma 'dres yongs su rdzogs //",
    "NG0415:274": "blos btags chos ni kun bral bas //",
    "NG0415:275": "rang snang ngo bo ji ma spangs //",
    "NG0415:276": "'di yin gang du rgya ma chad //",
    "NG0415:277": "gang gi phyogs su ma lhung ba'i //",
    "NG0415:278": "'di ltar yin tshul nges med pas //",
    "NG0415:279": "mi mthun bsam ngo so so la //",
    "NG0415:280": "snang tshul cir yang snang ba'i tshul //",
    "NG0415:281": "rang bzhin 'di ltar ma nges pa //",
    "NG0415:282": "ngos gzung med pa'i don nyid do //",
    "NG0415:283": "de ltar rtogs pa'i lta ba ni //",
    "NG0415:284": "sgrib med lta ba dam pa'o /",
    "NG0415:285": "zhes gsungs so //",
    "NG0415:286": "rdzogs pa chen po byang chub kyi sems rin po",
    "NG0415:287": "che spungs pa gsang ba man ngag gi rgyud las",
    "NG0415:288": "/ lta ba don nyid rgyas par @#//",
    "NG0415:289": "bshad pa'i le'u ste bcu pa'o //  // de nas yang rdo rje sems dpas gsol pa /",
    "NG0415:290": "kye bcom ldan dpal gsang chen bdag / chos nyid don gyi ngo bo de //",
    "NG0415:291": "ji ltar stong zhing gnas pa'i lugs //",
    "NG0415:292": "nyid kyis bdag la bstan du gsol //",
    "NG0415:293": "bcom ldan 'das kyis bka' stsal pa //",
    "NG0415:294": "kye sems dpa' chen po nyon cig / chos nyid don gyi ngo bo dang *//",
    "NG0415:295": "blos btags chos kyi stong pa las //",
    "NG0415:296": "rang snang ngo bos stong ma myong //",
    "NG0415:297": "chos nyid rang gi ngo bo de //",
    "NG0415:298": "stong dang mi stong gnyis su med //",
    "NG0415:299": "phyogs gcig spangs pa'i stong pa dang */",
    "NG0415:300": "phyogs bral stong pa chen po gnyis //",
    "NG0415:301": "stong pa'i ming du 'dra mod kyang *//",
    "NG0415:302": "mi mthun khyad par shin tu che //",
    "NG0415:303": "ma rig pa dang ye shes gnyis //",
    "NG0415:304": "kun gzhi sems kyi ngo bo la //",
    "NG0415:305": "gang du nges pa med pa la //",
    "NG0415:306": "rkyen gyis so sor bslad nas ni //",
    "NG0415:307": "ma rig ye shes gnyis kyi tshul //",
    "NG0415:308": "chos nyid rang gi ngo bo la //",
    "NG0415:309": "ma rig ye shes gnyis su med //",
    "NG0415:310": "chos sku thig le nyag gcig gis //",
    "NG0415:311": "ya tha rgyal ba'i dkyil 'khor nas //",
    "NG0415:312": "ma mtha' mnar med sems can la //",
    "NG0415:313": "til la mar gyis khyab pa bzhin //",
    "NG0415:314": "kun la khyab par gnas mod kyang *//",
    "NG0415:315": "mi mthun khyad par shin tu che //",
    "NG0415:316": "sangs rgyas dbus na bzhugs tsam na //",
    "NG0415:317": "dri med chos kyi sku ru bzhugs //",
    "NG0415:318": "ming yang chos nyid byang chub sems //",
    "NG0415:319": "yod kyang rang gis ma mthong bas //",
    "NG0415:320": "dbul mo'i gter dang gyad nor 'dra //",
    "NG0415:321": "zhes gsungs so //",
    "NG0415:322": "rdzogs pa chen po byang chub kyi sems rin po",
    "NG0415:323": "che spungs pa gsang ba man ngag gi rgyud las",
    "NG0415:324": "/ lta ba'i gnas tshul bstan pa'i le'u ste bcu",
    "NG0415:325": "gcig pa'o // // de nas yang rdo rje sems",
    "NG0415:326": "/ dpas gsol ba / de ltar lta ba'i don nyid la //",
    "NG0415:327": "sgom pa'i rim pa ji ltar gnas //",
    "NG0415:328": "zhes gsol pas /",
    "NG0415:329": "dpal kun tu bzang pos bka' stsal pa /",
    "NG0415:330": "kye sems dpa' chen po nyon cig / chos nyid ji bzhin rnal ma la //",
    "NG0415:331": "blo ji bzhin par bzhag ste //",
    "NG0415:332": "dbang po rgya yan /",
    "NG0415:333": "rig pa khyab bdal /",
    "NG0415:334": "lus sems bcos pa med par gzhag go / des na yang dbang po yul la bsdu mi bya /",
    "NG0415:335": "yul dang dbang po mi dbye lhug par bzhag /",
    "NG0415:336": "chos nyid ngo bo mi gzung rang snang ngo bor",
    "NG0415:337": "gzhag / mnyam gzhag yengs la btsal zhing rjes thob",
    "NG0415:338": "da ltar btsa' zhes gsungs so //",
    "NG0415:339": "rdzogs pa chen po byang chub kyi sems rin po",
    "NG0415:340": "che spungs pa gsang ba man ngag gi rgyud las",
    "NG0415:341": "/ mnyam gzhag sgom pa'i le'u ste bcu gnyis pa'o",
    "NG0415:342": "// // de nas yang dpal rdo rje sems dpas",
    "NG0415:343": "/ gsol pa / kye kye bcom ldan 'das /",
    "NG0415:344": "de ltar lta sgom gsungs pa la //",
    "NG0415:345": "spyod pa'i rim pa ji ltar lags //",
    "NG0415:346": "zhes gsol bas /",
    "NG0415:347": "dpal kun tu bzang pos bka' stsal pa /",
    "NG0415:348": "kye sems dpa' chen po nyon cig / spyod pa'i",
    "NG0415:349": "don ni sems nyid ma bcos pa rnal mar gzhag",
    "NG0415:350": "pa'o // dus gsum gyi sangs rgyas thams cad @#//",
    "NG0415:351": "kyi ji bzhin pa la /",
    "NG0415:352": "ma bcos te bcos ma mdzad /",
    "NG0415:353": "bcos pa mdzad par mi 'gyur te /",
    "NG0415:354": "de bas na sems dpa' chen po /",
    "NG0415:355": "chu ma rnyogs na dngas /",
    "NG0415:356": "sems ma bcos na gsal /",
    "NG0415:357": "lam ma 'grod na nye /",
    "NG0415:358": "'bras bu ma dmigs na thob /",
    "NG0415:359": "rang lugs su ma bcos pa de nyid kyi ngang du ma yengs par gnas shing spyad par bya'o //",
    "NG0415:360": "de la snying rje chen po 'char /",
    "NG0415:361": "lta sgom spyod pas nyams su blangs na /",
    "NG0415:362": "'bras bu sku dang ye shes gnyis su med par lhun gyis grub par 'gyur ba'o //",
    "NG0415:363": "zhes gsungs so //",
    "NG0415:364": "rdzogs pa chen po byang chub kyi sems rin po",
    "NG0415:365": "che spungs pa gsang ba man ngag gi rgyud las",
    "NG0415:366": "/ spyod pa'i le'u ste bcu gsum pa'o //  // de nas dpal rdo rje sems dpas /",
    "NG0415:367": "bcom ldan 'das dpal kun tu bzang po la 'di skad ces gsol to //",
    "NG0415:368": "bcom ldan 'das bdag gis rgyud 'di ji ltar gzung bar bgyi /",
    "NG0415:369": "zhes tshul //",
    "NG0415:370": "chos nyid rang gi ngo bo la //",
    "NG0415:371": "ma rig ye shes gnyis su med //",
    "NG0415:372": "chos sku thig le nyag gcig gis //",
    "NG0415:373": "ya tha rgyal ba'i dkyil 'khor nas //",
    "NG0415:374": "ma mtha' mnar med sems can la //",
    "NG0415:375": "til la mar gyis khyab pa bzhin //",
    "NG0415:376": "kun la khyab par gnas mod kyang *//",
    "NG0415:377": "mi mthun khyad par shin tu che //",
    "NG0415:378": "sangs rgyas dbus na bzhugs tsam na //",
    "NG0415:379": "dri med chos kyi sku ru bzhugs //",
    "NG0415:380": "ming yang chos nyid byang chub sems //",
    "NG0415:381": "yod kyang rang gis ma mthong bas //",
    "NG0415:382": "dbul mo'i gter dang gyad nor 'dra //",
    "NG0415:383": "zhes gsungs so //",
    "NG0415:384": "rdzogs pa chen po byang chub kyi sems rin po",
    "NG0415:385": "che spungs pa gsang ba man ngag gi rgyud las",
    "NG0415:386": "/ lta ba'i gnas tshul bstan pa'i le'u ste bcu",
    "NG0415:387": "gcig pa'o // // de nas yang rdo rje sems",
    "NG0415:388": "/ dpas gsol ba / de ltar lta ba'i don nyid la //",
    "NG0415:389": "sgom pa'i rim pa ji ltar gnas //",
    "NG0415:390": "zhes gsol pas /",
    "NG0415:391": "dpal kun tu bzang pos bka' stsal pa /",
    "NG0415:392": "kye sems dpa' chen po nyon cig / chos nyid ji bzhin rnal ma la //",
    "NG0415:393": "blo ji bzhin par bzhag ste //",
    "NG0415:394": "dbang po rgya yan /",
    "NG0415:395": "rig pa khyab bdal /",
    "NG0415:396": "lus sems bcos pa med par gzhag go / des na yang dbang po yul la bsdu mi bya /",
    "NG0415:397": "yul dang dbang po mi dbye lhug par bzhag /",
    "NG0415:398": "chos nyid ngo bo mi gzung rang snang ngo bor",
    "NG0415:399": "gzhag / mnyam gzhag yengs la btsal zhing rjes thob",
    "NG0415:400": "da ltar btsa' zhes gsungs so //",
    "NG0415:401": "rdzogs pa chen po byang chub kyi sems rin po",
    "NG0415:402": "che spungs pa gsang ba man ngag gi rgyud las",
    "NG0415:403": "/ mnyam gzhag sgom pa'i le'u ste bcu gnyis pa'o",
    "NG0415:404": "// // de nas yang dpal rdo rje sems dpas",
    "NG0415:405": "/ gsol pa / kye kye bcom ldan 'das /",
    "NG0415:406": "de ltar lta sgom gsungs pa la //",
    "NG0415:407": "spyod pa'i rim pa ji ltar lags //",
    "NG0415:408": "zhes gsol bas /",
    "NG0415:409": "dpal kun tu bzang pos bka' stsal pa /",
    "NG0415:410": "kye sems dpa' chen po nyon cig / spyod pa'i",
    "NG0415:411": "don ni sems nyid ma bcos pa rnal mar gzhag",
    "NG0415:412": "pa'o // dus gsum gyi sangs rgyas thams",
    "NG0415:414": "[(]18[)]@#// cad kyi ji bzhin pa la /",
    "NG0415:415": "ma bcos te bcos ma mdzad /",
    "NG0415:416": "bcos pa mdzad par mi 'gyur te /",
    "NG0415:417": "de bas na sems dpa' chen po /",
    "NG0415:418": "chu ma rnyogs na dngas /",
    "NG0415:419": "sems ma bcos na gsal /",
    "NG0415:420": "lam ma 'grod na nye /",
    "NG0415:421": "'bras bu ma dmigs na thob /",
    "NG0415:422": "rang lugs su ma bcos pa de nyid kyi ngang du ma yengs par gnas shing spyad par bya'o //",
    "NG0415:423": "de la snying rje chen po 'char /",
    "NG0415:424": "lta sgom spyod pas nyams su blangs na /",
    "NG0415:425": "'bras bu sku dang ye shes gnyis su med par lhun gyis grub par 'gyur ba'o //",
    "NG0415:426": "zhes gsungs so //",
    "NG0415:427": "rdzogs pa chen po byang chub kyi sems rin po",
    "NG0415:428": "che spungs pa gsang ba man ngag gi rgyud las",
    "NG0415:429": "/ spyod pa'i le'u ste bcu gsum pa'o //  // de nas dpal rdo rje sems dpas /",
    "NG0415:430": "bcom ldan 'das dpal kun tu bzang po la 'di skad ces gsol to //",
    "NG0415:431": "bcom ldan 'das bdag gis rgyud 'di ji ltar gzung bar bgyi /",
    "NG0415:432": "zhes gsol bas /",
    "NG0415:433": "dpal kun tu bzang pos bka' stsal pa /",
    "NG0415:434": "kye sems dpa' chen po nyon cig / rgyud 'di",
    "NG0415:435": "ni rgyud thams cad kyi yang snying lta bu yin",
    "NG0415:436": "te / dus gsum gyi sangs rgyas thams cad la",
    "NG0415:437": "dgongs pa'i don nyid 'di las mi mnga' ba'i phyir",
    "NG0415:438": "te / / rgyud 'di ni rin po che dang 'dra bas /",
    "NG0415:439": "rin po che spungs pa gsang ba man ngag gi rgyud ces bya bar gzung zhing bcang bar bya'o //",
    "NG0415:440": "'di bstan pa'i gnas kyang gang zag rin po che lta bu la gnag cing gdams pa las /",
    "NG0415:441": "gzhan du ma yin par shes par bya'o //",
    "NG0415:442": "de ci'i phyir zhe na /",
    "NG0415:443": "rgyud 'di ni shin tu zab ba'i phyir /",
    "NG0415:444": "snod ngan la bstan pa ma yin te /",
    "NG0415:445": "gsang bar bya'o /",
    "NG0415:446": "zhes bka' stsal pa dang /",
    "NG0415:447": "rdo rje sems dpa' la sogs pa'i 'khor rnams shin tu yi rangs te /",
    "NG0415:448": "ngo mtshar ba'i sgo nas /",
    "NG0415:449": "bcom ldan 'das dpal kun tu bzang po bstod pa dang mchod pa sna tshogs byas nas /",
    "NG0415:450": "thams cad rdzogs par ma bgrod par spyir khyab kyi sa la phyin par gyur to //",
    "NG0415:451": "rdzogs pa chen po byang chub kyi sems rin po",
    "NG0415:452": "che spungs pa gsang ba man ngag gi rgyud las",
    "NG0415:453": "/ rgyud yongs su gzung ba'i le'u ste bcu bzhi pa'o ///",
    "NG0415:454": "/ rdzogs pa chen po byang chub kyi sems rin",
    "NG0415:455": "po che spungs pa gsang ba man ngag gi rgyud",
    "NG0415:456": "ces bya ba rdzogs so // // chos grwa'i slob",
    "NG0415:457": "dpon chen po shri sing ha dang */"
}