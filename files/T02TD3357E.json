{
    "T02TD3357E:37b-0": "@37b # // rgya gar skad du /",
    "T02TD3357E:37b-1": "aa tsa la s'a dha nam /",
    "T02TD3357E:37b-2": "bod skad du /",
    "T02TD3357E:37b-3": "mi g-yo ba'i sgrub thabs /",
    "T02TD3357E:37b-4": "'phags pa mi g-yo ba la phyag 'tshal lo ;",
    "T02TD3357E:37b-5": "/ pus mo'i lha nga sar btsugs pa //",
    "T02TD3357E:37b-6": "g-yas pa'i phyag na ral gri bsnams //",
    "T02TD3357E:37b-7": "de yi cig shos phyag na ni //",
    "T02TD3357E:37b-8": "khu tshur sdigs mdzub zhags pa bsnams //",
    "T02TD3357E:37b-9": "sku lus mkhrang zhing grims pa la //",
    "T02TD3357E:37b-10": "gtum zhing 'bar ba gtum pa'i spyan //",
    "T02TD3357E:37b-11": "bgegs 'joms mi g-yo ba yis ni//",
    "T02TD3357E:37b-12": "srid pa'i bgegs rnams zhi bar mdzod //",
    "T02TD3357E:37b-13": "phyogs bcur bzhugs pa'i sangs rgyas dang //",
    "T02TD3357E:37b-14": "byang chub sems dpa'i gtso bo rnams //",
    "T02TD3357E:37b-15": "de la rnam pa sna tshogs pa'i //",
    "T02TD3357E:37b-16": "me tog la sogs blos mchod bya //",
    "T02TD3357E:37b-17": "sdug bsngal rnams las bskyab pa'i phyir //",
    "T02TD3357E:37b-18": "bdag nyid lus ni dbul bar bgyi ;",
    "T02TD3357E:37b-19": "/ sngags pas dge ba spel ba'i phyir //",
    "T02TD3357E:37b-20": "sdig pa rnams ni bshags par bgyi //",
    "T02TD3357E:37b-21": "rdzogs sangs rgyas dang byang sems tshogs //",
    "T02TD3357E:37b-22": "slob dang mi slob sems can gyi //",
    "T02TD3357E:37b-23": "bsod nams rang bzhin ma lus pa //",
    "T02TD3357E:37b-24": "de la rjes su yi rang bya //",
    "T02TD3357E:37b-25": "dkon mchog gsum la skyabs su 'gro //",
    "T02TD3357E:37b-26": "rdzogs pa'i byang chub nges par bsten //",
    "T02TD3357E:37b-27": "tshangs pa yi ni gnas bzhi po //",
    "T02TD3357E:37b-28": "rim pa ji bzhin bsgom par bya //",
    "T02TD3357E:37b-29": "mtshan nyid dang bral stong pa nyid //",
    "T02TD3357E:37b-30": "rgyu dang bral bas mtshan ma med //",
    "T02TD3357E:37b-31": "smon lam las kyang rnam grol ba'i //",
    "T02TD3357E:37b-32": "rang bzhin nyid du dngos po bsgom //",
    "T02TD3357E:37b-33": "sna tshogs padma nyi dkyil du //",
    "T02TD3357E:37b-34": "yi ge h'um byung bzhugs par blta //",
    "T02TD3357E:37b-35": "dpa' bo spyan gsum dmar ba ste //",
    "T02TD3357E:37b-36": "phyag gnyis rin chen cod pan can //",
    "T02TD3357E:37b-37": "mgon po sdig pa mod la spong //",
    "T02TD3357E:37b-38": "ji ltar 'dod pa yongs su skong //",
    "T02TD3357E:37b-39": "zar ma'i me tog lta bu'i mdog / sangs rgyas dri med 'od zer 'gyed //",
    "T02TD3357E:38a-0": "ya sos ma mchu rnam par @38a * //",
    "T02TD3357E:38a-1": "btsir //",
    "T02TD3357E:38a-2": "rgyan rnams kun gyis rnam par brgyan //",
    "T02TD3357E:38a-3": "dpal ldan khro bo gtum po che //",
    "T02TD3357E:38a-4": "phyag na drag shul ral gris brel //",
    "T02TD3357E:38a-5": "g-yon na sdigs mdzub zhags pa ste //",
    "T02TD3357E:38a-6": "g-yon pa'i pus mo sa la btsugs //",
    "T02TD3357E:38a-7": "'jigs pa chen po zur mig gzigs //",
    "T02TD3357E:38a-8": "'jigs pa yang ni 'jigs par mdzad //",
    "T02TD3357E:38a-9": "ye shes sems dpa' gzi brjid che //",
    "T02TD3357E:38a-10": "dam tshig sems dpa' 'dra bar lta //",
    "T02TD3357E:38a-11": "de nyid thugs kar sngags pa yis //",
    "T02TD3357E:38a-12": "sa bon mtshan mar yang dag ldan //",
    "T02TD3357E:38a-13": "ji srid mi skyo'i bar du'o //",
    "T02TD3357E:38a-14": "bsam gtan skyon lha yi ni //",
    "T02TD3357E:38a-15": "rnal 'byor ldan pas bzlas pa bya //",
    "T02TD3357E:38a-16": "de nas gsungs pa'i dngos grub ni //",
    "T02TD3357E:38a-17": "the tshom med pa kho nar thob //",
    "T02TD3357E:38a-18": "de la sngags kyi rgyal po ni 'di yin te /",
    "T02TD3357E:38a-19": "aom tsanda ma h'a ro sha na h'um phat /",
    "T02TD3357E:38a-20": "sngags kyi rgyal po ni lan cig bzlas pas sdig pa thams cad bsreg par 'gyur zhing thams cad srung bar byed par 'gyur ro //",
    "T02TD3357E:38a-21": "'byung po la sogs pa'i gdon gyi 'jigs pa la /",
    "T02TD3357E:38a-22": "yungs kar gyis brdegs pas gdon thams cad 'byer bar byed do //",
    "T02TD3357E:38a-23": "kham phor la rdo rgyus kyis bris nas sgo ltag la btags na /",
    "T02TD3357E:38a-24": "byis pa gsar du btsas pa srung bar byed do //",
    "T02TD3357E:38a-25": "spra tshil gyis gzugs sor bzhi pa'i tshad du byas nas de'i snying gar bsgrub bya'i ming dang bcas pa gro ga la mngon par bris te btsugs nas /",
    "T02TD3357E:38a-26": "de'i kha la tsher mas btsugs na phyir rgol ba'i kha phur bus btab par 'gyur ro //",
    "T02TD3357E:38a-27": "rkang pa la btsugs na 'gro ba dang 'ong ba rengs par 'gyur ro //",
    "T02TD3357E:38a-28": "snying gar btsugs na khros pa zhi bar 'gyur ro //",
    "T02TD3357E:38a-29": "mi'i rje ngar gyi phur bu 'am lcags kyi phur bus gang dag gi ming nas smos te de'i lus la btab na de 'jig par 'gyur ro //",
    "T02TD3357E:38a-30": "dgra bo'i sgo khar sbas na brlag par 'gyur ro //",
    "T02TD3357E:38a-31": "dur khrod kyi thal ba la mngon par bsngags nas dgra bo'i sgo glegs la btags na skrod par 'gyur ro //",
    "T02TD3357E:38a-32": "ral gri la mngon par bsngags nas g-yul du zhugs na rgyal bar 'gyur /",
    "T02TD3357E:38a-33": "bya ba gang la 'jug pa ni gtor ma btab ste 'grub par 'gyur ro //",
    "T02TD3357E:38a-34": "sngags pa gang dge ba dang mi dge ba'i las gang 'dod pa bzlas pas 'grub par 'gyur ro //",
    "T02TD3357E:38a-35": "bdag gis bris las gang 'thob pa'i //",
    "T02TD3357E:38a-36": "bsod nams byang chub sgrub byed pa //",
    "T02TD3357E:38a-37": "de 'dir 'jig rten ma lus pa //",
    "T02TD3357E:38a-38": "rdzogs pa'i byang chub sgrub byed shog /",
    "T02TD3357E:38b-0": "@38b mi g-yo ba'i sgrub thabs pra bha k'a ra k'irtis mdzad pa rdzogs so //",
    "T02TD3357E:38b-1": "pandi ta don yod rdo rje dang /",
    "T02TD3357E:38b-2": "khams pa lo ts'a ba dge slong ba ris bsgyur cing zhus pa'o//"
}