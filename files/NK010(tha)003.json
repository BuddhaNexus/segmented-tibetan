{
    "NK010(tha)003:0": "phur pa rgyud lugs las brgyud pa'i gsol 'debs byin rlabs shing rta bzhugs /",
    "NK010(tha)003:1": "byang chub rdo rje rigs lnga lcam dral dang //",
    "NK010(tha)003:2": "bde ba'i 'khor lo rig 'dzin rdo rje chos //",
    "NK010(tha)003:3": "pra b+ha hasti sangs rgyas pad+ma skyes //",
    "NK010(tha)003:4": "bstan pa'i chu 'go dgongs brda' snyan brgyud la //",
    "NK010(tha)003:5": "gsol ba 'debs so byin rlabs char chen phob //",
    "NK010(tha)003:6": "bi ma la dang bal po many+dzu sh+r+ai //",
    "NK010(tha)003:7": "rdo rje sems ma 'gar ston shes rab 'byung //",
    "NK010(tha)003:8": "chos kyi rgyal po tshangs pa'i me tog sogs //",
    "NK010(tha)003:9": "rgyal lugs brgyud pa'i bla ma thams cad la //",
    "NK010(tha)003:10": "gsol ba 'debs so jo mo mkhar chen bza' dang cog ro bza' //",
    "NK010(tha)003:11": "dpal gyi dbang phyug ngam 'bre a tsar sa //",
    "NK010(tha)003:12": "smad las rtsal thon lag lhag byang chub sogs //",
    "NK010(tha)003:13": "jo lcam brgyud pa'i bla ma thams cad la //",
    "NK010(tha)003:14": "gsol ba 'debs so rdo rje bdud 'joms a tsar dpal me tog /",
    "NK010(tha)003:15": "rdo rje gzhon nu zhang zhung yon tan grags //",
    "NK010(tha)003:16": "yon tan rin chen kun mkhyen rong zom sogs //",
    "NK010(tha)003:17": "sna nam brgyud pa'i bla ma thams cad la //",
    "NK010(tha)003:18": "gsol ba 'debs so phyi yul snang char dgra bgegs gnyis la thebs //",
    "NK010(tha)003:19": "sems med 'byung ba chu yang cham la phab //",
    "NK010(tha)003:20": "gnyags lo mchog dang lha dpal 'o bran sogs //",
    "NK010(tha)003:21": "sham sngon brgyud pa'i bla ma thams cad la //",
    "NK010(tha)003:22": "gsol ba 'debs so nang du rang rgyud nyon mongs dug lngar thebs //",
    "NK010(tha)003:23": "mtshan ma rdzas kyi phung pas mu stegs btul //",
    "NK010(tha)003:24": "rnal 'byor dbang phyug 'dar phyar la sogs pa //",
    "NK010(tha)003:25": "dpal chen phur pa'i grub thob thams cad la //",
    "NK010(tha)003:26": "gsol ba 'debs so /",
    "NK010(tha)003:27": "don dam byang chub sems kyi phur pa ni //",
    "NK010(tha)003:28": "rtogs pa chos sku'i ngang nas dgongs brgyud dang //",
    "NK010(tha)003:29": "rig 'dzin mkha' 'gro'i brda' las snyan brgyud rdzogs //",
    "NK010(tha)003:30": "pad+mas lung bstan 'jigs med gling pa la //",
    "NK010(tha)003:31": "gsol ba 'debs so phrin las 'od zer 'jigs med chos kyi grags //",
    "NK010(tha)003:32": "gzhan phan mtha' yas thub bstan rgyal mtshan dpal //",
    "NK010(tha)003:33": "dpal ldan chos grags phan bde'i 'od zer zhabs //",
    "NK010(tha)003:34": "gsol ba 'debs so kha skong sh+lo ka 'di dz+ny+aa nas so //",
    "NK010(tha)003:35": "bdag nyid rtsa ba'i dkyil 'khor yab yum dang //",
    "NK010(tha)003:36": "sras mchog rigs lnga phur pa rdzas kyi lha //",
    "NK010(tha)003:37": "phyogs bcu khro bo'i dkyil 'khor khra thabs dang //",
    "NK010(tha)003:38": "dkyil 'khor mu ran skyong ba'i phur srung la //",
    "NK010(tha)003:39": "gsol ba 'debs so nad gdon bar chad sol //",
    "NK010(tha)003:40": "dbang phyug brgyad ldan rdo rje slob dpon gyis //",
    "NK010(tha)003:41": "rigs dbang lnga dang lha dbang zhe gnyis kyi //",
    "NK010(tha)003:42": "rdul tshon dkyil 'khor chen por smin byas nas //",
    "NK010(tha)003:43": "skye gnas bzhi yi bag chags sbyong tshul las //",
    "NK010(tha)003:44": "gzugs phung rtsa dang bcas pa'i snang zhen kun //",
    "NK010(tha)003:45": "lhar snang phyag rgya chen por smin par shog /",
    "NK010(tha)003:46": "bla ma yab yum rdo rje phung po'i grong //",
    "NK010(tha)003:47": "zhu bde'i 'gros kyis drangs ba'i byang chub sems //",
    "NK010(tha)003:48": "dus sbyor bcu gnyis rlung gi gshed gyur nas //",
    "NK010(tha)003:49": "sgra grags shes rab dbyangs kyi rol mo 'khrol //",
    "NK010(tha)003:50": "rlung khams yi ge'i gdangs su grol bar shog /",
    "NK010(tha)003:51": "bde ba'i bdag nyid ri dwags mig can ma //",
    "NK010(tha)003:52": "pad+ma b+hany+dza mok+sha la sbyar bas //",
    "NK010(tha)003:53": "dga' ba rnam bzhis drangs pa'i dpe'i ye shes //",
    "NK010(tha)003:54": "snang mched thob pa'i pha mthar mthong bar shog /",
    "NK010(tha)003:55": "rnam thar gsum gyi dkyil 'khor la brten nas //",
    "NK010(tha)003:56": "don gyi ye shes phyag rgya chen po'i dbyings //",
    "NK010(tha)003:57": "rnam par mi rtog mthong lam dang 'grogs nas //",
    "NK010(tha)003:58": "sa bcu'i rgyun mtha' rdo rje phur pa'i zhal //",
    "NK010(tha)003:59": "da lta nyid du mthong bar byin gyis rlobs //",
    "NK010(tha)003:60": "stod las la brten rig 'dzin rnam pa bzhi'i //",
    "NK010(tha)003:61": "go 'phang mngon gyur rtogs pas bdag rgyud bsgral //",
    "NK010(tha)003:62": "smad las la brten thugs rjes gzhan sgrol ba'i //",
    "NK010(tha)003:63": "phrin las rnam bzhi lhun gyis grub par shog /",
    "NK010(tha)003:64": "ces pa'ang bla brang dpal sdings pa dang /",
    "NK010(tha)003:65": "yang zhabs pas bskul ba'i ngor /"
}