{
    "T02D1977:150a-0": "@150a # // rgya gar skad du /",
    "T02D1977:150a-1": "shr'i badzra bhee ra ba s'a dha na no pi ka sam kshipta /",
    "T02D1977:150a-2": "bod skad du /",
    "T02D1977:150a-3": "dpal rdo rje 'jigs byed kyi sgrub pa'i thabs mdor bsdus pa /",
    "T02D1977:150a-4": "'jam dpal gzhon nur gyur pa la phyag 'tshal lo //",
    "T02D1977:150a-5": "dpal ldan gang zhig sngon bsgoms pas //",
    "T02D1977:150a-6": "dngos grub myur du thob 'gyur ba'i //",
    "T02D1977:150a-7": "rdo rje can la gus btud nas //",
    "T02D1977:150a-8": "de yi sgrub thabs cho ga bshad //",
    "T02D1977:150a-9": "de la re zhig dpal rdo rje 'jigs byed kyi",
    "T02D1977:150a-10": "rgyud las ji skad gsungs pa'i dbang bskur ba phun",
    "T02D1977:150a-11": "sum tshogs pa la sogs pa'i mtshan nyid dang ldan",
    "T02D1977:150a-12": "pa'i sngags pas / dur khrod la sogs pa'i gnas yid du 'ong ba rnams su gnas la /",
    "T02D1977:150a-13": "stan bde ba la 'dug ste /",
    "T02D1977:150a-14": "the tshom la sogs pa'i dogs pa bsal nas 'bad pas bsgrub par bya'o //",
    "T02D1977:150a-15": "de'i cho ga ni 'di yin te /",
    "T02D1977:150a-16": "dang po kho nar bdag med pa bsgoms pas nang gi bdag nyid can gyi khrus byas la /",
    "T02D1977:150a-17": "rang gi snying gar yi ge ram yongs su gyur pa las nyi ma'i dkyil 'khor de'i steng du /",
    "T02D1977:150a-18": "h'um yongs su gyur ba las byung ba'i khro bo'i rdo rje /",
    "T02D1977:150a-19": "de'i dbus su yang h'um kha dog nag po 'od zer sna tshogs 'phro ba bsams la /",
    "T02D1977:150a-20": "de'i snang bas phyogs bcu dus gsum gyi de bzhin gshegs pa rnams spyan drangs te /",
    "T02D1977:150a-21": "mchod pa sna tshogs kyis mchod par bya'o //",
    "T02D1977:150a-22": "de nas sdig pa bshags pa dang /",
    "T02D1977:150a-23": "bsod nams la rjes su yi rang ba dang /",
    "T02D1977:150a-24": "dkon mchog gsum la skyabs su 'gro ba dang /",
    "T02D1977:150a-25": "byang chub tu sems bskyed pa dang /",
    "T02D1977:150a-26": "lam la gnas pa dang /",
    "T02D1977:150a-27": "bdag nyid dbul ba dang /",
    "T02D1977:150b-0": "yongs su bsngo @150b pa rnams byas la //",
    "T02D1977:150b-1": "tshangs pa'i gnas bzhi bsgom par bya'o //",
    "T02D1977:150b-2": "de nas chos thams cad rang bzhin gyis rnam par",
    "T02D1977:150b-3": "dag pa'i stong pa nyid du bsgom zhing de brtan",
    "T02D1977:150b-4": "pa'i sngags 'di brjod par bya'o //",
    "T02D1977:150b-5": "aom sva bh'a wa shuddha: sarba dharm'a: sva bh'a wa shuddho&amp; ham /",
    "T02D1977:150b-6": "de ltar stong pa nyid bsgoms nas yi ge yam",
    "T02D1977:150b-7": "yongs su gyur pa las rlung gi dkyil 'khor gzhu",
    "T02D1977:150b-8": "lta bu kha dog nag po ba dan gyis mtshan",
    "T02D1977:150b-9": "pa bsams la / de'i steng du ram las byung ba'i nyi ma'i dkyil 'khor /",
    "T02D1977:150b-10": "de'i dbus su h'um yongs su gyur pa las khro bo'i rdo rje /",
    "T02D1977:150b-11": "de las rdo rje'i sa gzhi dang /",
    "T02D1977:150b-12": "ra ba dang bla re dang ;",
    "T02D1977:150b-13": "gur la sogs pa bsgoms te /",
    "T02D1977:150b-14": "thams cad rdo rje'i rang bzhin gyi dbus su aa yongs su gyur pa las zla ba'i dkyil 'khor /",
    "T02D1977:150b-15": "de'i dbus su yi ge dh'i: yongs su gyur pa las ral gri /",
    "T02D1977:150b-16": "ral gri'i dbus su yi ge dh'i: de dag thams",
    "T02D1977:150b-17": "cad yongs su gyur pa las bcom ldan 'das 'jam",
    "T02D1977:150b-18": "dpal gzhon nur gyur pa sku mdog gser btso ma",
    "T02D1977:150b-19": "lta bu zhal gcig phyag gnyis dang ldan pa /",
    "T02D1977:150b-20": "phyag g-yas pas shes rab kyi ral gri dpung pa'i thad kar 'dzin pa /",
    "T02D1977:150b-21": "g-yon pas glegs bam thugs kar bsnams pa /",
    "T02D1977:150b-22": "gzhon nu rgyan thams cad kyis brgyan pa /",
    "T02D1977:150b-23": "mtshan bzang po sum cu rtsa gnyis dang dpe byad bzang po brgyad cus brgyan pa /",
    "T02D1977:150b-24": "ral pa dang thor tshugs can no //",
    "T02D1977:150b-25": "de'i snying gar yi ge mam yongs su gyur pa las nyi ma'i dkyil 'khor /",
    "T02D1977:150b-26": "de las byung ba'i 'od zer gyis phyogs bcu dus gsum gyi de bzhin gshegs pa thams cad dang /",
    "T02D1977:150b-27": "byang chub sems dpa' dang /",
    "T02D1977:150b-28": "rig pa'i lha mo dang /",
    "T02D1977:150b-29": "khro bo la sogs pa thams cad bkug la /",
    "T02D1977:150b-30": "gzhug par bya'o //",
    "T02D1977:150b-31": "de nas de bzhin gshegs pa la sogs pa dang /",
    "T02D1977:150b-32": "rang 'jam dpal gyi gzugs su snang ba dang bcas",
    "T02D1977:150b-33": "pa thams cad nyi ma'i dkyil 'khor la thim par",
    "T02D1977:150b-34": "gyur te / slar 'od zer cher 'phros pa las",
    "T02D1977:150b-35": "dpag tshad bye ba brgya stong du khyab pas 'gro",
    "T02D1977:150b-36": "ba'i don byas nas /",
    "T02D1977:150b-37": "de bzhin gshegs pa la sogs pa bkug ste /",
    "T02D1977:150b-38": "gcig tu bsdus pa las /",
    "T02D1977:151a-0": "yi ge h'um kha dog nag po 'od @151a * //",
    "T02D1977:151a-1": "zer sna tshogs dang ldan pa bsams te /",
    "T02D1977:151a-2": "de las kyang 'od zer byung bas snga ma bzhin du byas te /",
    "T02D1977:151a-3": "slar zhugs pas khro bo'i rdo rje /",
    "T02D1977:151a-4": "de las rdo rje phra mo'i gzugs spros pas sangs rgyas dang byang chub sems dpa' dang /",
    "T02D1977:151a-5": "rig pa'i lha mo dang khro bo la sogs pa spros te /",
    "T02D1977:151a-6": "nam mkha'i khams gang bar byas nas sems can gyi don byas te /",
    "T02D1977:151a-7": "sems can thams cad kyis dpal rdo rje 'jigs byed nyid thob par byas nas slar bsdus te /",
    "T02D1977:151a-8": "de dag thams cad yongs su gyur pa las bcom",
    "T02D1977:151a-9": "ldan 'das dpal rdo rje 'jigs byed kyi dkyil 'khor",
    "T02D1977:151a-10": "'khor lo dang bcas pa /",
    "T02D1977:151a-11": "dur khrod brgyad kyis brgyan pa bsams pa ni //",
    "T02D1977:151a-12": "gru bzhi pa la sgo bzhi pa //",
    "T02D1977:151a-13": "rta babs bzhi dang yang dag ldan //",
    "T02D1977:151a-14": "dril bu dar gyi 'phan la sogs //",
    "T02D1977:151a-15": "me tog phreng dang yang dag ldan //",
    "T02D1977:151a-16": "sgo rnams kyi ni thams cad kyi //",
    "T02D1977:151a-17": "sgo khyud kyi ni gnas su yang //",
    "T02D1977:151a-18": "zla phyed rdo rje rin chen no //",
    "T02D1977:151a-19": "de'i dbus kyi dkyil 'khor ni //",
    "T02D1977:151a-20": "re'u mig brgyad pa 'dra ba la //",
    "T02D1977:151a-21": "zhes gsungs pa'i rim pas gzhal yas khang de lta bu'i rnam pa can bsams te /",
    "T02D1977:151a-22": "de'i dbus kyi lte ba la dpal rdo rje 'jigs byed zhal dgu pa /",
    "T02D1977:151a-23": "phyag sum cu rtsa bzhi pa /",
    "T02D1977:151a-24": "zhabs bcu drug dang ldan pa /",
    "T02D1977:151a-25": "'jigs pa rnams kyang 'jigs par byed pa /",
    "T02D1977:151a-26": "ha ha zhes bzhad cing lce 'dril ba /",
    "T02D1977:151a-27": "spyan bgrad pa /",
    "T02D1977:151a-28": "'jigs pa'i me ltar 'od 'phro ba /",
    "T02D1977:151a-29": "mi'i sha dang zhag dang khrag la dgyes pa /",
    "T02D1977:151a-30": "thod pa'i phreng bas brgyan pa /",
    "T02D1977:151a-31": "mi'i rus pa'i phreng ba can /",
    "T02D1977:151a-32": "phat ces bya ba'i sgras sems can thams cad skrag par byed pa /",
    "T02D1977:151a-33": "phyag dang po gnyis kyis glang po che'i pags pa gos su bsnams pa /",
    "T02D1977:151a-34": "lhag ma rnams la go rims bzhin du gri gug dang /",
    "T02D1977:151a-35": "mtshon rtse gcig pa dang /",
    "T02D1977:151a-36": "thag mdung dang /",
    "T02D1977:151a-37": "gtun shing dang /",
    "T02D1977:151a-38": "chu gri dang /",
    "T02D1977:151a-39": "shag glang dang /",
    "T02D1977:151a-40": "sta re dang /",
    "T02D1977:151a-41": "mda' dang /",
    "T02D1977:151a-42": "lcags kyu dang /",
    "T02D1977:151a-43": "dbyug to dang /",
    "T02D1977:151a-44": "kha tv'am ga dang /",
    "T02D1977:151a-45": "'khor lo dang /",
    "T02D1977:151a-46": "rdo rje dang /",
    "T02D1977:151a-47": "rdo rje tho ba dang /",
    "T02D1977:151a-48": "ral gri dang /",
    "T02D1977:151a-49": "cang te'u'o //",
    "T02D1977:151a-50": "g-yon pa rnams ni ka p'a la dang /",
    "T02D1977:151a-51": "mgo bo dang /",
    "T02D1977:151b-0": "@151b phub chung dang /",
    "T02D1977:151b-1": "rkang pa dang /",
    "T02D1977:151b-2": "zhags pa dang /",
    "T02D1977:151b-3": "gzhu dang /",
    "T02D1977:151b-4": "rgyu ma dang /",
    "T02D1977:151b-5": "dril bu dang /",
    "T02D1977:151b-6": "lag pa dang /",
    "T02D1977:151b-7": "dur khrod kyi ras dang /",
    "T02D1977:151b-8": "gsal shing dang /",
    "T02D1977:151b-9": "me thab dang /",
    "T02D1977:151b-10": "thod tshal dang /",
    "T02D1977:151b-11": "sdigs mdzub dang /",
    "T02D1977:151b-12": "'phan dang /",
    "T02D1977:151b-13": "rlung gi ras rnams so //",
    "T02D1977:151b-14": "zhabs g-yas pa rnams kyis ni ;",
    "T02D1977:151b-15": "mi dang /",
    "T02D1977:151b-16": "ma he dang /",
    "T02D1977:151b-17": "glang dang /",
    "T02D1977:151b-18": "bong bu dang /",
    "T02D1977:151b-19": "rnga mo dang /",
    "T02D1977:151b-20": "khyi dang /",
    "T02D1977:151b-21": "lug dang /",
    "T02D1977:151b-22": "wa rnams so //",
    "T02D1977:151b-23": "g-yon pa'i zhabs rnams kyis ni //",
    "T02D1977:151b-24": "bya rgod dang /",
    "T02D1977:151b-25": "bya rog dang /",
    "T02D1977:151b-26": "ne tso dang /",
    "T02D1977:151b-27": "seng ge dang /",
    "T02D1977:151b-28": "khra dang /",
    "T02D1977:151b-29": "bya chen po dang /",
    "T02D1977:151b-30": "srin bya dang /",
    "T02D1977:151b-31": "khrung khrung rnams mnan par bsam par bya'o //",
    "T02D1977:151b-32": "zhal dang po ma he'i gdong can nag po /",
    "T02D1977:151b-33": "rva g-yas phyogs kyi zhal gsum la /",
    "T02D1977:151b-34": "dang po sngon po gnyis pa dmar po /",
    "T02D1977:151b-35": "gsum pa ser po'o //",
    "T02D1977:151b-36": "rva g-yon phyogs kyi zhal gsum la dang po dkar po /",
    "T02D1977:151b-37": "gnyis pa dud ka /",
    "T02D1977:151b-38": "gsum pa nag po'o //",
    "T02D1977:151b-39": "rva gnyis kyi dbus kyi zhal dmar po khro ba dang bcas pa'o //",
    "T02D1977:151b-40": "steng gi zhal kha dog ser po cung zad khro ba /",
    "T02D1977:151b-41": "gzhon pa'i cha lugs can /",
    "T02D1977:151b-42": "zur phud lnga dang ldan pa ste /",
    "T02D1977:151b-43": "zhal re re zhing yang spyan gsum gsum dang ldan pa'o //",
    "T02D1977:151b-44": "phyi rol du ni dur khrod brgyad dang ldan pa la /",
    "T02D1977:151b-45": "shar phyogs su ni gtum drag ces bya ba'i dur",
    "T02D1977:151b-46": "khrod la n'a ga ge sar gyi shing la gnas",
    "T02D1977:151b-47": "pa'i lha'i tshogs la sogs pa dgod par bya'o //",
    "T02D1977:151b-48": "lho phyogs su ni shin tu dgod pa zhes bya",
    "T02D1977:151b-49": "ba'i dur khrod la plaksha'i shing la gnas pa'i gshin",
    "T02D1977:151b-50": "rje'i sde dpon chen po dgod do //",
    "T02D1977:151b-51": "nub phyogs su ni go ra aanta ka ra zhes",
    "T02D1977:151b-52": "bya ba'i dur khrod la aa shvadtha la gnas pa'i",
    "T02D1977:151b-53": "sprin gyi rgyal po rnams yongs su dgod do //",
    "T02D1977:151b-54": "byang phyogs su ni ki li ki la zhes bya",
    "T02D1977:151b-55": "ba'i dur khrod la shing pa ta la la gnas",
    "T02D1977:151b-56": "pa'i gnod sbyin gyi gzugs can bsam par bya'o //",
    "T02D1977:151b-57": "me'i phyogs su ni bi bi sha na zhes bya",
    "T02D1977:151b-58": "ba'i dur khrod la shing aa khardzun la gnas pa'i",
    "T02D1977:151b-59": "drang srong gi tshogs bsgom par bya'o //",
    "T02D1977:151b-60": "bden bral gyi mtshams su ni 'bar ba'i rigs zhes",
    "T02D1977:151b-61": "bya ba'i dur khrod la shing pa ta la la",
    "T02D1977:151b-62": "gnas pa'i srin po la sogs pa dgod par bya'o",
    "T02D1977:152a-0": "// rlung gi mtshams @152a * //",
    "T02D1977:152a-1": "su ni dmyal ba la sogs pa zhes bya ba'i",
    "T02D1977:152a-2": "dur khrod la shing au dumw'a ra la gnas pa'i",
    "T02D1977:152a-3": "rlung gi bdag po dang bcas pa rnams dgod par",
    "T02D1977:152a-4": "bya'o // dbang ldan gyi mtshams su ni dbyibs can",
    "T02D1977:152a-5": "zhes bya ba'i dur khrod la shing aa mra la",
    "T02D1977:152a-6": "gnas pa'i yi dags kyi tshogs bsgom par bya'o //",
    "T02D1977:152a-7": "gzhan yang dur khrod brgyad na bya sha za ba sna tshogs dang /",
    "T02D1977:152a-8": "gcan gzan sna tshogs pa dang /",
    "T02D1977:152a-9": "mi'i ro sna tshogs pa dang /",
    "T02D1977:152a-10": "ro langs dang srin po dang 'dre la sogs pa sna tshogs bsgom par bya'o //",
    "T02D1977:152a-11": "de ltar dur khrod kyi dbus su chud pa'i gzhal",
    "T02D1977:152a-12": "yas khang rdo rje 'jigs byed dang bcas pa skad",
    "T02D1977:152a-13": "cig gis bsgoms la /",
    "T02D1977:152a-14": "rang gi snying gar rdo rje'i lte ba la gnas",
    "T02D1977:152a-15": "pa'i yi ge h'um gi 'od zer gyis rang bzhin",
    "T02D1977:152a-16": "gyi dkyil 'khor na gnas pa'i rdo rje 'jigs byed",
    "T02D1977:152a-17": "kyi sku bskul te /",
    "T02D1977:152a-18": "rin po che la sogs pa'i bum pa phyag gis bsnams pas dbang bskur bas /",
    "T02D1977:152a-19": "mi bskyod pa cod pan du bsams te /",
    "T02D1977:152a-20": "de nyid slar rang gi lus la zhugs pas snying gar ye shes sems dpa' bsams la /",
    "T02D1977:152a-21": "de'i snying gar ting nge 'dzin sems dpa' bsgom par bya'o //",
    "T02D1977:152a-22": "de ltar rang nyid rdo rje 'jigs byed du bsgoms la /",
    "T02D1977:152a-23": "sngags kyi bzlas pa bya ste /",
    "T02D1977:152a-24": "aom ya ma r'a dza /",
    "T02D1977:152a-25": "sa do me ya /",
    "T02D1977:152a-26": "ya me do ru /",
    "T02D1977:152a-27": "na yo da ya /",
    "T02D1977:152a-28": "ya de yo ni ra ya kshe ya /",
    "T02D1977:152a-29": "yakshe yatstsha ni r'a ma ya h'um phat phat /",
    "T02D1977:152a-30": "rtsa ba'i sngags so //",
    "T02D1977:152a-31": "aom hr'i: shtri: wi kri t'a na na h'um phat /",
    "T02D1977:152a-32": "las kyi sngas so //",
    "T02D1977:152a-33": "aom ya m'anta ka h'um phat /",
    "T02D1977:152a-34": "snying po'o //",
    "T02D1977:152a-35": "snying gar nyi ma'i dkyil 'khor la sngags kyi yi",
    "T02D1977:152a-36": "ge de rnams las gang yang rung ba bsams te",
    "T02D1977:152a-37": "/ spro ba dang bsdu ba bya'o //",
    "T02D1977:152a-38": "sngags kyi yi ge'i 'od zer las khro bo sna tshogs pa dang /",
    "T02D1977:152a-39": "bya sna tshogs pa dang /",
    "T02D1977:152a-40": "'dre dang srin po la sogs pa dang /",
    "T02D1977:152a-41": "shin tu 'jigs su rung ba rnams spros te /",
    "T02D1977:152a-42": "bsgrub par bya ba'i sha dang /",
    "T02D1977:152a-43": "rus pa dang /",
    "T02D1977:152a-44": "khrag dang chu ser rnams za zhing 'thung ba dang /",
    "T02D1977:152a-45": "'jib par bsam par bya'o //",
    "T02D1977:152a-46": "de ltar bsgom pa dang bzlas pa las ldang bar 'dod na gtor ma gtang bar bya ste /",
    "T02D1977:152b-0": "drug cu @152b pa'i 'bras chan dang /",
    "T02D1977:152b-1": "sha dang nya dang khrag dang sgog pa dang /",
    "T02D1977:152b-2": "chang dang bcas pa'i gtor ma bdud rtsi lnga dang bcas pa'am //",
    "T02D1977:152b-3": "yang rgyud las gsungs pa'i sha sa tshogs pas bdud rtsir byin gyis brlabs te /",
    "T02D1977:152b-4": "sngags 'dis dbul bar bya'o //",
    "T02D1977:152b-5": "aom k'a la r'u pa sarba dushta sa tva da",
    "T02D1977:152b-6": "ma ka ma h'a bh'u ta aa dhi pa ti",
    "T02D1977:152b-7": "ai dam pa lim grihna grihn'a pa ya ma ma",
    "T02D1977:152b-8": "sha tr'um m'a ra ya h'um phat /",
    "T02D1977:152b-9": "ces pa ni gtor ma'i sngags so //",
    "T02D1977:152b-10": "de nas langs pa'i dus su yang rdo rje 'jigs byed kyi nga rgyal gyis gnas par bya'o //",
    "T02D1977:152b-11": "de ltar rnam par bsdus pa las byung ba'i //",
    "T02D1977:152b-12": "dge ba des ni sems can ma lus kun //",
    "T02D1977:152b-13": "'phags pa 'jam dpal khros pa las byung ba'i //",
    "T02D1977:152b-14": "rdo rje 'jigs byed de dang 'dra bar shog /",
    "T02D1977:152b-15": "dpal rdo rje 'jigs byed kyi sgrub pa'i thabs mdor"
}