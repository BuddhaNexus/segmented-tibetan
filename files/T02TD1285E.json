{
    "T02TD1285E:139b-0": "@139b # // rgya gar skad du /",
    "T02TD1285E:139b-1": "bi lam bi dhi:/",
    "T02TD1285E:139b-2": "bod skad du /",
    "T02TD1285E:139b-3": "gtor ma'i cho ga /",
    "T02TD1285E:140a-0": "@140a * // dpal rdo rje mkha' 'gro la phyag 'tshal lo //",
    "T02TD1285E:140a-1": "dpal ldan rdo rje mkha' 'gro la //",
    "T02TD1285E:140a-2": "btud de dang bas phyag 'tshal nas //",
    "T02TD1285E:140a-3": "sems can thams cad bsrung ba'i phyir //",
    "T02TD1285E:140a-4": "gtor ma'i cho ga bri bar bya //",
    "T02TD1285E:140a-5": "dkon mchog gsum la phyag 'tshal lo //",
    "T02TD1285E:140a-6": "skad cig tsam gyis stong par bsgoms la /",
    "T02TD1285E:140a-7": "de nas h'um zhes brjod de /",
    "T02TD1285E:140a-8": "h'um las skad cig tsam gyis rdo rje'i sa gzhi dang /",
    "T02TD1285E:140a-9": "ra ba dang dra ba'i nang du khams gsum gyi sems can thams cad dur khrod brgyad dang bcas pa la lha'i dkyil 'khor du bskyed la /",
    "T02TD1285E:140a-10": "bdag nyid kyang de'i mdun du he ru ka'i gzugs su bsams la /",
    "T02TD1285E:140a-11": "yi ge 'bru drug dang /",
    "T02TD1285E:140a-12": "'bru gsum dang /",
    "T02TD1285E:140a-13": "cod pan gyi lha dran par bsrung par bya'o //",
    "T02TD1285E:140a-14": "de nas 'og tu yam ram las rlung dang me bskyed la /",
    "T02TD1285E:140a-15": "aa las thod pa bskyed /",
    "T02TD1285E:140a-16": "de'i nang du sha lnga bdud rtsi ldan bsam /",
    "T02TD1285E:140a-17": "de'i steng gi bar snang la h'um las zla ba'i steng du rdo rje bskyed /",
    "T02TD1285E:140a-18": "rlung gis me sbar mes bdud rtsi bskol ba'i 'od kyis zla ba dang rdo rje yang thim nas lha'i bdud rtsir gyur te /",
    "T02TD1285E:140a-19": "de'i steng du aom bsam /",
    "T02TD1285E:140a-20": "de'i 'od zer gyis ye shes kyi bdud rtsi bkug ste bstims la /",
    "T02TD1285E:140a-21": "yi ge 'bru gsum gyi sngags lan gsum bzlas pas /",
    "T02TD1285E:140a-22": "yin gyis brlab po //",
    "T02TD1285E:140a-23": "de nas snying ga'i sa bon gyi 'od zer gyis ye shes kyi lha spyan drangs nas /",
    "T02TD1285E:140a-24": "aam shr'i he ru ka ma h'a badzra a'a gatstsha aa aa aa gha ta aa /",
    "T02TD1285E:140a-25": "pra be sha ya bra be sha ya /",
    "T02TD1285E:140a-26": "bandha ya bandha ya /",
    "T02TD1285E:140a-27": "to sha ya to sha ya /",
    "T02TD1285E:140a-28": "sarbba badzra d'a ki n'i hri da ya h'um h'um phat phat ces brjod la /",
    "T02TD1285E:140a-29": "dam tshig gi dkyil 'khor la bstims la /",
    "T02TD1285E:140a-30": "yang yid las byung ba'i mchod pa rnams kyis mchod do //",
    "T02TD1285E:140a-31": "de nas lha rnams par dur khrod brgyad kyi bdag po rnams kyi lce h'um las rdo rje nas 'bru tsam bsams la /",
    "T02TD1285E:140a-32": "de'i rtse mor h'um bsgoms te /",
    "T02TD1285E:140a-33": "de'i 'od zer gyis bdud rtsi drangs nas /",
    "T02TD1285E:140a-34": "gsol bas gnyis su med pa'i ye shes thob par bsam mo //",
    "T02TD1285E:140a-35": "sngags ni aom shr'i he ru ka badzra pra t'itstsha mam ba lim h'um phat /",
    "T02TD1285E:140a-36": "aom buddha d'a ki n'i pra t'itstsha mam bi lam aom phat /",
    "T02TD1285E:140a-37": "aom badzra d'a ki n'i pra t'itstsha mam la lim h'um phat /",
    "T02TD1285E:140a-38": "aom ratna d'a ki n'i pra t'itstsha mam ba lim tr'am phat /",
    "T02TD1285E:140a-39": "aom bi shva d'a ki n'i pra t'i tstsha mam ba lim aa phat /",
    "T02TD1285E:140a-40": "aom sarba d'a ki n'i pra t'itsatsh mam ba lim h'um phat /",
    "T02TD1285E:140b-0": "aom sarbba yo gi n'i pra t'itsatsh mam ba lim h'um @140b ha ha he ho:/",
    "T02TD1285E:140b-1": "de nas de nyid lnga pas bstod pa ni //",
    "T02TD1285E:140b-2": "mi bskyod pa ni ye shes che //",
    "T02TD1285E:140b-3": "rdo rje dbyings ni mkha' chen po //",
    "T02TD1285E:140b-4": "rdo rje gsum mchog dkyil 'khor gsum //",
    "T02TD1285E:140b-5": "rdo rje mkha' 'gro phyag 'tshal lo //",
    "T02TD1285E:140b-6": "rnam par snang mdzad rab tu dag / rdo rje zhi ba dga' ba che //",
    "T02TD1285E:140b-7": "rang bzhin gyis ni 'od gsal mchog / sangs rgyas mkha' 'gro phyag 'tshal lo //",
    "T02TD1285E:140b-8": "rin chen rgyal po rab tu zab //",
    "T02TD1285E:140b-9": "rdo rje nam mkha' dri ma med //",
    "T02TD1285E:140b-10": "dngos gnyis dag pa gos pa med //",
    "T02TD1285E:140b-11": "rin chen mkha' 'gro phyag 'tshal lo //",
    "T02TD1285E:140b-12": "rdo rje mi 'chi 'dod chags che //",
    "T02TD1285E:140b-13": "mi rtog nam mkha' rdo rje 'dzin //",
    "T02TD1285E:140b-14": "'dod chags pha rol phyin pa brnyes //",
    "T02TD1285E:140b-15": "padma mkha' 'gro phyag 'tshal lo //",
    "T02TD1285E:140b-16": "rdo rje dag pa gdon mi za //",
    "T02TD1285E:140b-17": "bsam pa thams cad yongs rtogs pa //",
    "T02TD1285E:140b-18": "sangs rgyas ngo bo nyid las byung //",
    "T02TD1285E:140b-19": "sna tshogs mkha' 'gro phyag 'tshal lo //",
    "T02TD1285E:140b-20": "chos rnams gzugs brnyan lta bu ste //",
    "T02TD1285E:140b-21": "dag cing gsal la rnyog pa med //",
    "T02TD1285E:140b-22": "gzur du med cing brjod du med //",
    "T02TD1285E:140b-23": "rgyu dang las las kun du byung //",
    "T02TD1285E:140b-24": "ngo bo nyid kyis gnas pa med //",
    "T02TD1285E:140b-25": "de ltar chos 'di shes nas kyang //",
    "T02TD1285E:140b-26": "sems can don ni mnyam med byos //",
    "T02TD1285E:140b-27": "'on kyang sangs rgyas sras su skye //",
    "T02TD1285E:140b-28": "aom a'a: h'um yul che ge mo zhes bya ba la sogs pa'i kshe tra p'a la ai dam ba lim grihna ma mas pa ri w'a r'a na sarba satva nydza pa'a pam bya ti bi shnam sh'asnim ku ru dha na dha na /",
    "T02TD1285E:140b-29": "a'a tu argham a'a di pu shtim ku ru sarba pra ya tstsha raksha ku ru sv'a h'a /",
    "T02TD1285E:140b-30": "sems can thams cad nad med cing /",
    "T02TD1285E:140b-31": "sems can thams cad bde gyur nas //",
    "T02TD1285E:140b-32": "sangs rgyas nyid dang phrad gyur pa'i //",
    "T02TD1285E:140b-33": "lam de nyid la 'gro bar shog / ma grol ba rnams grol ba dang //",
    "T02TD1285E:140b-34": "ma brgal ba rnams sgrol byed cing //",
    "T02TD1285E:140b-35": "rnal 'byor bstan bcos gnas pa ni //",
    "T02TD1285E:140b-36": "da lta nyid du gnas par shog / de'i 'og tu yi ge 'bru gsum gyis zhi ba la sogs pa'i las bcol lo //",
    "T02TD1285E:140b-37": "de nas aom a'a: h'um badzra mu: zhes brjod //",
    "T02TD1285E:140b-38": "se gol lan gsum brdabs te gshegs su gsol lo //",
    "T02TD1285E:140b-39": "rdzogs so//"
}