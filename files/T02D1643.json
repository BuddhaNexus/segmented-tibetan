{
    "T02D1643:269b-0": "@269b # // rgya gar skad du /",
    "T02D1643:269b-1": "ma h'a m'a y'a s'a dha nam /",
    "T02D1643:269b-2": "bod skad du /",
    "T02D1643:269b-3": "sgyu ma chen mo'i sgrub thabs /",
    "T02D1643:269b-4": "rdo rje sems dpa' la phyag 'tshal lo //",
    "T02D1643:269b-5": "zhal bzhi pa la phyag bzhi pa //",
    "T02D1643:269b-6": "de bzhin lha mo rnams kyi sku //",
    "T02D1643:269b-7": "phyogs bzhi po ni gzhan rnams la //",
    "T02D1643:269b-8": "sgyu 'phrul che la phyag 'tshal lo //",
    "T02D1643:269b-9": "rdo rje 'dzin pa chen po nyid //",
    "T02D1643:269b-10": "snying rjes 'jigs pa'i rnam pa can//",
    "T02D1643:269b-11": "sgyu ma chen mo zhes bya yi //",
    "T02D1643:269b-12": "sgrub thabs legs par bshad par bya //",
    "T02D1643:269b-13": "'dir bsgom pa'i dbang du byas te //",
    "T02D1643:269b-14": "lha mo bzhi'i glu bzhis bskul nas rnam par sad pa'i sngags pas nang par sngar langs te /",
    "T02D1643:270a-0": "rang gi snying ga'i nyi ma la gnas pa h'um yig gi 'od zer @270a * //",
    "T02D1643:270a-1": "rnams kyis bdag sbyang ba dang /",
    "T02D1643:270a-2": "kha dgab pa la sogs pa bya'o //",
    "T02D1643:270a-3": "h'um phat ces bya bas gnas dang bdag dang rnal 'byor bsrung ba bya ste /",
    "T02D1643:270a-4": "bsam gtan gyi khang par zhugs la /",
    "T02D1643:270a-5": "h'um yig gis yon chab la bzla zhing stan bde ba la 'dug nas /",
    "T02D1643:270a-6": "mdun gyi nam mkha' la bcom ldan 'das 'khor dang bcas pa bltas la /",
    "T02D1643:270a-7": "snying ga'i sngags kyi 'od zer las byung ba'i mchod",
    "T02D1643:270a-8": "pa'i yo byad lnga yis yang dag par mchod pa",
    "T02D1643:270a-9": "dang / sdig pa bshags pa la sogs pa bya ste /",
    "T02D1643:270a-10": "bdag gi sdig pa thams cad so sor bshags pa dang /",
    "T02D1643:270a-11": "sangs rgyas dang byang chub sems dpa' dang /",
    "T02D1643:270a-12": "'phags pa dang /",
    "T02D1643:270a-13": "so so'i skye bo rnams kyi bsod nams thams cad la rjes su yi rang ba dang /",
    "T02D1643:270a-14": "bdag gi dge ba thams cad kyang bla na med",
    "T02D1643:270a-15": "pa yang dag par rdzogs pa'i byang chub tu yongs",
    "T02D1643:270a-16": "su bsngo ba dang /",
    "T02D1643:270a-17": "byang chub kyi bar du dkon mchog gsum la skyabs su mchi ba ni /",
    "T02D1643:270a-18": "sangs rgyas dkon mchog dang /",
    "T02D1643:270a-19": "chos dkon mchog dang /",
    "T02D1643:270a-20": "dge 'dun dkon mchog la'o //",
    "T02D1643:270a-21": "ae ma'o sems can thams cad kyi don dang phan pa dang bde ba'i ched du /",
    "T02D1643:270a-22": "bdag bla na med pa yang dag par rdzogs pa'i",
    "T02D1643:270a-23": "byang chub tu mngon par rdzogs par sangs rgyas nas",
    "T02D1643:270a-24": "shin tu mthar phyin pa'i mya ngan las 'das pa",
    "T02D1643:270a-25": "dang / bla na med pa'i de bzhin gshegs pa'i ye shes la rab tu dgod par bya'o //",
    "T02D1643:270a-26": "de'i rjes la 'di dag ni sems nyid de /",
    "T02D1643:270a-27": "med pa nyid rnam pa de dang des snang ba'o //",
    "T02D1643:270a-28": "'di lta ste /",
    "T02D1643:270a-29": "rmi lam lta bur mos pa byas la /",
    "T02D1643:270a-30": "rnam pa thams cad yongs su spangs pa dri ma",
    "T02D1643:270a-31": "med pa'i nam mkha' lta bu snang ba med pa",
    "T02D1643:270a-32": "mtha' yas pa gsal ba tsam du blta ste /",
    "T02D1643:270a-33": "aom sh'u n+ya t'a dzny'a na badzra sva bh'a wa a'atma ko&amp; ho /",
    "T02D1643:270a-34": "zhes bya bas byin gyis brlab par bya'o //",
    "T02D1643:270a-35": "de'i rjes la mdun gyi nam mkhar h'um yig gis sna tshogs rdo rje rnam par bsams la /",
    "T02D1643:270a-36": "de'i 'od zer 'bar ba 'phros pa rnams kyis 'og tu rdo rje'i sa gzhi dang /",
    "T02D1643:270a-37": "phyogs su rdo rje'i ra ba dang /",
    "T02D1643:270a-38": "steng du rdo rje'i gur dang /",
    "T02D1643:270a-39": "nang du mi'i rus pa'i dur khrod bsgom par bya'o //",
    "T02D1643:270a-40": "de'i dbus su gzhal yas khang khyams gcig pa rin",
    "T02D1643:270b-0": "po che @270b thams cad kyi bdag nyid can blta'o",
    "T02D1643:270b-1": "// gru bzhi pa la sgo bzhi pa //",
    "T02D1643:270b-2": "rta babs bzhi yis brgyan pa'o //",
    "T02D1643:270b-3": "dra ba la sogs lha mo bzhis //",
    "T02D1643:270b-4": "stegs bu bzhir ni brgyan pa'o //",
    "T02D1643:270b-5": "de'i dbus su padma dmar po 'dab ma brgyad pa bsams te /",
    "T02D1643:270b-6": "de'i lte bar thog ma dang tha ma med pa'i",
    "T02D1643:270b-7": "ye shes kyi bdud rtsi'i thig le mu tig 'bras",
    "T02D1643:270b-8": "bu ltar gsal bar bsam par bya'o //",
    "T02D1643:270b-9": "de ltar na 'di ni sbyor ba dang po'i ting nge 'dzin no //",
    "T02D1643:270b-10": "dbus kyi thig le de nyid las phyogs rnams su thig le rnams spros pas /",
    "T02D1643:270b-11": "sa bon gyi rnam pa yongs su gyur par blta ba ni /",
    "T02D1643:270b-12": "go rims bzhin du h'um dang sv'a dang aa dang /",
    "T02D1643:270b-13": "h'a zhes bya'o //",
    "T02D1643:270b-14": "de dag las go rims bzhin du rdo rje dang nor bu dang /",
    "T02D1643:270b-15": "padma dang /",
    "T02D1643:270b-16": "las kyi rigs can dang /",
    "T02D1643:270b-17": "de'i rigs rnams yang dag par spro ba dang /",
    "T02D1643:270b-18": "yang de nyid la bsdus nas /",
    "T02D1643:270b-19": "de yongs su gyur pa las rnal 'byor ma bzhi blta ste /",
    "T02D1643:270b-20": "shar gyi 'dab ma la rdo rje mkha' 'gro ma",
    "T02D1643:270b-21": "sku mdog sngon mo zhal sngo ba dang ser ba",
    "T02D1643:270b-22": "dang / dkar po dang ljang gu /",
    "T02D1643:270b-23": "rdo rje dang /",
    "T02D1643:270b-24": "thod pa dang dril bu dang dbyug to 'dzin ma'o //",
    "T02D1643:270b-25": "lho'i 'dab ma la rin chen mkha' 'gro ma sku mdog ser mo /",
    "T02D1643:270b-26": "zhal ser ba dang /",
    "T02D1643:270b-27": "sngo ba dang dkar po dang ljang gu /",
    "T02D1643:270b-28": "rin chen sna tshogs dang rtse gsum dang mgrin pa bsdams pa'i ce sbyang dang ba dan 'dzin ma'o //",
    "T02D1643:270b-29": "nub kyi 'dab ma la padma mkha' 'gro ma sku mdog dkar mo /",
    "T02D1643:270b-30": "zhal dkar ba dang /",
    "T02D1643:270b-31": "ser ba dang sngo ba dang ljang gu / sna tshogs padma dang /",
    "T02D1643:270b-32": "mda' dang thod pa dang gzhu 'dzin ma'o //",
    "T02D1643:270b-33": "byang gi 'dab ma la sna tshogs mkha' 'gro ma",
    "T02D1643:270b-34": "sku mdog ljang gu / zhal ljang gu ser ba",
    "T02D1643:270b-35": "dang / dkar ba dang sngo ba'o //",
    "T02D1643:270b-36": "ral gri dang cang te'u dang /",
    "T02D1643:270b-37": "zhags pa dang thod pa 'dzin ma'o //",
    "T02D1643:270b-38": "thams cad zla ba'i gdan dang 'od //",
    "T02D1643:270b-39": "lhag ma 'di yi gtso bo bzhi na //",
    "T02D1643:270b-40": "rdo rje yi ni glu 'di yis //",
    "T02D1643:270b-41": "de rnams mgon po bzhengs byed yin //",
    "T02D1643:270b-42": "ha le sa hi bha ai ai aa ka ma lu ba bho hi au badzdze /",
    "T02D1643:270b-43": "aa la la la la ho ma h'a su he na /",
    "T02D1643:270b-44": "a'a r'a hi au ne dhe /",
    "T02D1643:270b-45": "ra bi ki ra nam na bi phulli au ka ma lu ma h'a su he na /",
    "T02D1643:270b-46": "aa la la la la ho //",
    "T02D1643:271a-0": "ma h'a su he na @271a * //",
    "T02D1643:271a-1": "a'a r'a hi au nettam /",
    "T02D1643:271a-2": "de nas glu blangs pa'i nus pas bcom ldan 'das",
    "T02D1643:271a-3": "ye shes kyi thig le'i gzugs de bor nas sa",
    "T02D1643:271a-4": "bon gnyis kyi rnam par gyur te /",
    "T02D1643:271a-5": "aom dang h'um ngo //",
    "T02D1643:271a-6": "de nas aom yig las rnam par snang mdzad dang /",
    "T02D1643:271a-7": "de'i rigs spro ba dang bsdu ba'o //",
    "T02D1643:271a-8": "h'um yig las rgyal ba lnga dang /",
    "T02D1643:271a-9": "de'i rigs rnams kyang ngo //",
    "T02D1643:271a-10": "de nas aom yig las byung ba'i sangs rgyas mkha'",
    "T02D1643:271a-11": "'gro ma dang lhan cig pa bcom ldan 'das he",
    "T02D1643:271a-12": "ru ka h'um yig las bskyed par bya'o //",
    "T02D1643:271a-13": "thal bas byugs shing sku mdog gnag / nyi ma'i gdan dang 'od kyis mdzes //",
    "T02D1643:271a-14": "dbu sgra kham ba gyen du brdzes //",
    "T02D1643:271a-15": "thod pa'i dbu rgyan gyis brgyan pa //",
    "T02D1643:271a-16": "sngo dang ser dang dkar ba che //",
    "T02D1643:271a-17": "ljang gu'i zhal dang bzhi pa'o //",
    "T02D1643:271a-18": "thod pa mda' dang kha tv'am ga dang gzhu 'dzin pa ste bzhi'o //",
    "T02D1643:271a-19": "sangs rgyas lnga yis rnam par brgyan //",
    "T02D1643:271a-20": "'khor lo rna cha mgul rgyan can //",
    "T02D1643:271a-21": "lag gdub dang ni ske rags so //",
    "T02D1643:271a-22": "mi yi pags pa'i na bza' 'dzin //",
    "T02D1643:271a-23": "bcu gnyis spyan te dmar ba'o //",
    "T02D1643:271a-24": "'bar ba'i phreng bas dkrigs pas khro //",
    "T02D1643:271a-25": "mchog tu dga' bas mdzes pa yin //",
    "T02D1643:271a-26": "skyil krung phyed pa'i gar gyis bzhugs //",
    "T02D1643:271a-27": "gar dgu yi ni nyams dang ldan //",
    "T02D1643:271a-28": "'od zer mtha' yas las byung ba'i //",
    "T02D1643:271a-29": "rgyal ba'i tshogs kyis 'gro don byas //",
    "T02D1643:271a-30": "bdag po dang mtshungs mtshon cha dmar //",
    "T02D1643:271a-31": "dpal ldan sangs rgyas mkha' 'gro dmar //",
    "T02D1643:271a-32": "ser dang dkar dang ljang gu'i zhal //",
    "T02D1643:271a-33": "sangs rgyas dbang bskur ri khrod ma //",
    "T02D1643:271a-34": "ji ltar dgyes pa'i rdo rjer gsungs //",
    "T02D1643:271a-35": "de bzhin sangs rgyas mkha' 'gro ma //",
    "T02D1643:271a-36": "he ru ka dang yang dag ldan //",
    "T02D1643:271a-37": "'di dmar sangs rgyas sems can rnams //",
    "T02D1643:271a-38": "sangs rgyas sku yis mchod pa'i phyir //",
    "T02D1643:271a-39": "chos dag pa yi rang bzhin gyis //",
    "T02D1643:271a-40": "gsung gi bdag po dkar po nyid //",
    "T02D1643:271a-41": "'dir lha thams cad kyang ro'i snying ga mnan pa'o //",
    "T02D1643:271a-42": "de'i rjes la bcom ldan 'das kyi mig gi dbang po la aom yig dmar po /",
    "T02D1643:271a-43": "rna ba'i dbang po la h'um yig sngon po /",
    "T02D1643:271a-44": "sna'i dbang po la tsi yig ser po /",
    "T02D1643:271a-45": "lce'i dbang po la aa yig dkar po /",
    "T02D1643:271a-46": "gtsug tor gyi gnas su re pha ljang gu /",
    "T02D1643:271a-47": "yid la khe yig dkar po bsam par bya'o zhes bya ste /",
    "T02D1643:271b-0": "@271b dbang po drug tu yi ge drug bkod pa ni go cha'o //",
    "T02D1643:271b-1": "aom a'a: h'um zhes bya ba ni /",
    "T02D1643:271b-2": "sku gsung thugs byin gyis brlabs pa ste /",
    "T02D1643:271b-3": "go rims bzhin du mgo bo dang mgrin pa dang snying gar ro //",
    "T02D1643:271b-4": "nu ma'i bar du nyi ma la gnas pa'i rang",
    "T02D1643:271b-5": "gi lha'i sa bon ye shes kyi rang bzhin blta",
    "T02D1643:271b-6": "ste / de'i 'od zer gyi lcags kyus ye shes",
    "T02D1643:271b-7": "kyi dkyil 'khor spyan drangs la h'um yig gis bgegs",
    "T02D1643:271b-8": "bskrad cing yon chab dbul lo //",
    "T02D1643:271b-9": "dza:h'um bam ho: zhes pas dgug pa dang gzhug pa dang bcing ba dang dbang du bya ba'o //",
    "T02D1643:271b-10": "de dang lhan cig tu 'dres par gyur pa'i dam tshig gi dkyil 'khor blta'o //",
    "T02D1643:271b-11": "de nas ye shes kyi sa bon gyis 'od zer rnams bskul bas /",
    "T02D1643:271b-12": "de bzhin gshegs pa rnams kyis btang ba'i rnal 'byor ma lnga 'ongs te /",
    "T02D1643:271b-13": "ye shes lnga'i chu yis bkad ba'i rin po che'i",
    "T02D1643:271b-14": "bum pas bcom ldan 'das dang rnal 'byor ma rnams",
    "T02D1643:271b-15": "dbang bskur bar bya'o //",
    "T02D1643:271b-16": "dbang bskur bas spyi bor rang gi rigs kyi bdag po bskyed par bya ste /",
    "T02D1643:271b-17": "bcom ldan 'das la mi bskyod pa'o //",
    "T02D1643:271b-18": "sangs rgyas mkha' 'gro ma la sogs pa'i go rims",
    "T02D1643:271b-19": "bzhin du rtag pa dang mi bskyod pa dang rin",
    "T02D1643:271b-20": "chen bdag po dang gsung gi bdag po dang don",
    "T02D1643:271b-21": "yod grub pa'o // de nas ye shes kyi sa",
    "T02D1643:271b-22": "bon gyi 'od zer gyi sgo nas yo byad lnga",
    "T02D1643:271b-23": "dang 'dod pa'i yon tan lnga'i mchod pa rnams kyis",
    "T02D1643:271b-24": "bcom ldan 'das dang bcom ldan 'das ma mchod par",
    "T02D1643:271b-25": "yod grub pa'o // bya'o // de nas bcom ldan 'das la lha mo'i zhal nas bstod pa /",
    "T02D1643:271b-26": "mche ba gtsigs shing 'jigs chen po //",
    "T02D1643:271b-27": "rgyu ma'i phreng bas brgyan pa ste //",
    "T02D1643:271b-28": "sha chen po ni gsol bar mdzad //",
    "T02D1643:271b-29": "he ru ka dpal bdag phyag 'tshal //",
    "T02D1643:271b-30": "de nas phyogs kyi lha mo rnams spros pa'i sbyor",
    "T02D1643:271b-31": "bas sangs rgyas mkha' 'gro mar nub par 'gyur ro",
    "T02D1643:271b-32": "// de nas 'di'i mgo bo dang /",
    "T02D1643:271b-33": "snying ga dang /",
    "T02D1643:271b-34": "lte ba dang /",
    "T02D1643:271b-35": "gsang ba dang /",
    "T02D1643:271b-36": "brla dag tu go rims bzhin du /",
    "T02D1643:271b-37": "aom h'um sv'a a'a: h'a zhes pa de rnams rnam par bsgom mo //",
    "T02D1643:271b-38": "de rnams gcig la gcig spros pas /",
    "T02D1643:271b-39": "'di'i lus mngon par khyab par byas pa des /",
    "T02D1643:271b-40": "hr'i: yig las padma dmar po //",
    "T02D1643:271b-41": "a'a: yig las skyes pa mu tig lta bu'i ze 'bru dang /",
    "T02D1643:271b-42": "de bzhin du h'um yig las skyes pa'i nor bu dang /",
    "T02D1643:272a-0": "aa nu r'a ga @272a * //",
    "T02D1643:272a-1": "ya mi zhes bya ba'i sngags 'dis dga' ba rab tu bsam mo //",
    "T02D1643:272a-2": "de nas nor bu gnyis kyis 'od zer bskul bas /",
    "T02D1643:272a-3": "de bzhin gshegs pa rnams byon nas khar rab tu zhugs te /",
    "T02D1643:272a-4": "zhu zhing padma'i nang du lhung ba de ni ye shes lnga'i bdud rtsi ste /",
    "T02D1643:272a-5": "lce rtser zil pas len par byed par bsam zhes bya'o //",
    "T02D1643:272a-6": "dkyil 'khor rgyal mchog ces bya ba ting nge 'dzin gnyis pa'o //",
    "T02D1643:272a-7": "de nas bcom ldan 'das kyis bskul ba'i sangs rgyas mkha' 'gro ma la sogs pa lnga dang /",
    "T02D1643:272a-8": "bcom ldan 'das bdag nyid kyi sku las sprin spros",
    "T02D1643:272a-9": "pa rnams kyis sems can rnams kyi don byed pa",
    "T02D1643:272a-10": "ni go rims bzhin du me long lta bu'i ye",
    "T02D1643:272a-11": "shes dang / shin tu rnam par dag pas chos kyi dbyings kyi ye shes dang /",
    "T02D1643:272a-12": "mnyam pa nyid kyi ye shes dang /",
    "T02D1643:272a-13": "so sor rtog pa'i ye shes dang /",
    "T02D1643:272a-14": "bya ba grub pa'i ye shes dang /",
    "T02D1643:272a-15": "rdo rje 'dzin pa chen po'i go 'phang thob par bskyed cing /",
    "T02D1643:272a-16": "rang gi sku'i sprin rnams rtsa ba'i sku ru bsdus",
    "T02D1643:272a-17": "pa zhes bya ba ni ting nge 'dzin gsum pa'o",
    "T02D1643:272a-18": "// gang gi tshe yang rnal 'byor pa /",
    "T02D1643:272a-19": "sems brtan par byed par 'dod pas /",
    "T02D1643:272a-20": "ting nge 'dzin thams cad myur du rdzogs par byed pa de'i tshe /",
    "T02D1643:272a-21": "mdor bsdus nas ting nge 'dzin gsum po bsgom par bya'o //",
    "T02D1643:272a-22": "lte ba'i padma'i ze'u 'bru la zla ba dang nyi",
    "T02D1643:272a-23": "ma'i kha sbyor mtha' skor mtshams med par bsams te",
    "T02D1643:272a-24": "/ de'i dbus su yungs kar phra mo tsam la",
    "T02D1643:272a-25": "dkar zhing gsal ba ye shes kyi thig le'u gzugs",
    "T02D1643:272a-26": "bde ba chen po'i bdag nyid dpa' po chen po",
    "T02D1643:272a-27": "/ bsam par bya'o // de'i 'od zer gyi ri",
    "T02D1643:272a-28": "mo padma'i skud pa lta bu zla ba'i dbus nas",
    "T02D1643:272a-29": "byung bas kha sbyor gyi ngos gnyis lan gsum dkris",
    "T02D1643:272a-30": "shing bcings te gnas par blta'o //",
    "T02D1643:272a-31": "zla ba'i steng du gnas pa dkris pa gsum gyi",
    "T02D1643:272a-32": "phyed la so sor yi ge bcu drug gis brgyus",
    "T02D1643:272a-33": "par blta'o // dpal sdom pa bla ma las gsungs pa /",
    "T02D1643:272a-34": "ka yi la sogs da yi mthar //",
    "T02D1643:272a-35": "nga nya spangs te dgod par bya //",
    "T02D1643:272a-36": "dha yig la sogs ksha yi mthar //",
    "T02D1643:272a-37": "phreng ba gnyis po mnyam par bri //",
    "T02D1643:272a-38": "dbus su aa yi phreng ba ste //",
    "T02D1643:272a-39": "dgod bya zla ba'i dkyil 'khor la //",
    "T02D1643:272a-40": "zhes bya'o //",
    "T02D1643:272b-0": "@272b 'dir yang gsungs pa /",
    "T02D1643:272b-1": "bzang po yi ge'i phreng ba yis //",
    "T02D1643:272b-2": "zhes bya'o //",
    "T02D1643:272b-3": "de ltar lte ba'i padma ze'u 'bru la //",
    "T02D1643:272b-4": "nyi ma dang zla ba kha sbyar gyi nang du dpa' bo bsgom par bya'o //",
    "T02D1643:272b-5": "bsgoms pa yongs su smin par mos par bya ba de'i phyir /",
    "T02D1643:272b-6": "gnyis pa nyid de 'od zer phra mo'i ri mo",
    "T02D1643:272b-7": "'bar zhing gcig gyen du 'bar ba'i gnas skabs blta'o",
    "T02D1643:272b-8": "// de'i 'od kyis 'dzag pa'i bdud rtsis gang ba",
    "T02D1643:272b-9": "thob pa'i dpa' bo dang 'od zer de yang 'dra",
    "T02D1643:272b-10": "// ba'o // de nas dpa' bo nges par byas",
    "T02D1643:272b-11": "pas ji srid sems brtan pa thob pa'i mtshan ma",
    "T02D1643:272b-12": "nye bar mtshan pa de srid du blta'o nye bar",
    "T02D1643:272b-13": "mtshon pa brtan pa bde ba'i tshe /",
    "T02D1643:272b-14": "'od zer gyi ri mo gsal bar snang bas sna tshogs pa snang bar bsams te /",
    "T02D1643:272b-15": "thams cad lag mthil gyi skyu ru ra bzhin du blta'o //",
    "T02D1643:272b-16": "ting nge 'dzin thams cad myur du rdzogs par byed pa zhes bya ste /",
    "T02D1643:272b-17": "thig le'i rnal 'byor ro //",
    "T02D1643:272b-18": "rig pa bzlas pa'i dngos grub ces pas bzlas pa brjod par bya ste /",
    "T02D1643:272b-19": "de bzhin du lha drug gi 'khor lo dang ldan pa'i rnal 'byor pas /",
    "T02D1643:272b-20": "lte bar padma'i ze'u 'bru la gnas pa nyi ma",
    "T02D1643:272b-21": "dang zla ba kha sbyar gyi nang du dpa' bo",
    "T02D1643:272b-22": "bsam par bya'o // de nyid kyi 'od zer gyi",
    "T02D1643:272b-23": "ri mo la yi ge'i phreng ba gsum gyis brgyan",
    "T02D1643:272b-24": "pa de la kha sbyor dkris shing bcing bar sngags",
    "T02D1643:272b-25": "kyi bzlas pa bya'o //",
    "T02D1643:272b-26": "rgyud 'dir sngags kyi yi ge gsum ste /",
    "T02D1643:272b-27": "de la bcom ldan 'das kyi sngags ni aom h'um h'um ngo //",
    "T02D1643:272b-28": "sangs rgyas mkha' 'gro ma la sogs pa'i go rims bzhin du aom aom h'um ngo //",
    "T02D1643:272b-29": "aom h'um h'um ngo //",
    "T02D1643:272b-30": "aom sv'a h'um ngo //",
    "T02D1643:272b-31": "aom a'a:h'um ngo //",
    "T02D1643:272b-32": "aom h'a h'um ngo //",
    "T02D1643:272b-33": "ji ltar bzlas pa bya zhe na /",
    "T02D1643:272b-34": "kha sbyar gyi nang du bzlas par bya ste /",
    "T02D1643:272b-35": "sa bon gyi yi ge bkod la /",
    "T02D1643:272b-36": "de'i mgo bor dpa' bo blang bar bya'o //",
    "T02D1643:272b-37": "aom yig yi ge brjod pa na /",
    "T02D1643:272b-38": "dpa' bo las 'od zer gyi ri mo dbugs dbyung",
    "T02D1643:272b-39": "ba'i rlung dang lhan cig steng du song ba des",
    "T02D1643:272b-40": "snang bar byas nas /",
    "T02D1643:272b-41": "'gro ba rnams sangs rgyas kyi bdag nyid du bya'o //",
    "T02D1643:272b-42": "sa bon gyi yi ge h'um brjod pa na /",
    "T02D1643:272b-43": "sangs rgyas de thams cad rang gi lha'i rang bzhin du mos par bya'o //",
    "T02D1643:272b-44": "tha ma'i h'um yig brjod pa na /",
    "T02D1643:273a-0": "dbugs rngub pa'i rlung dang lhan cig 'gugs pas @273a * //",
    "T02D1643:273a-1": "sangs rgyas kyi bdag nyid 'gro ba de rnams dpa' bo la bsdu bar bya'o //",
    "T02D1643:273a-2": "de ltar ji srid mi skyo ba'i bar du yang dang yang du bya'o //",
    "T02D1643:273a-3": "skyo na ngal bso ste /",
    "T02D1643:273a-4": "dge ba 'di dag thams cad bla na med pa",
    "T02D1643:273a-5": "yang dag par rdzogs pa'i byang chub dang mngon par",
    "T02D1643:273a-6": "'dod pa'i dngos grub kyi ched du yongs su bsngo'o",
    "T02D1643:273a-7": "// snga ma bzhin du mchod pa bya ste /",
    "T02D1643:273a-8": "rang gi snying ga'i yi ge la dkyil 'khor nub par bya'o //",
    "T02D1643:273a-9": "de nas langs nas /",
    "T02D1643:273a-10": "rang gi lha'i ngo bor bdag nyid mos par bya",
    "T02D1643:273a-11": "zhing byed pa thams cad dang bza' ba thams cad",
    "T02D1643:273a-12": "sa bon lnga ye shes lnga'i bdag nyid du bya",
    "T02D1643:273a-13": "ste // rang gi snying gar lha'i 'khor lor mos par bsam par bya'o //",
    "T02D1643:273a-14": "lce'i hom gzar las 'dzag pa'i bdud rtsi bsreg par bya'o //",
    "T02D1643:273a-15": "khrus byed pa na lha'i dbang bskur ba'i cho gar mos par bya'o //",
    "T02D1643:273a-16": "nyi ma phyed dang dgongs ka'i dus su dkyil 'khor gyi khang par bzhugs shing /",
    "T02D1643:273a-17": "rang gi snying ga'i 'od zer gyis rten gyi dkyil 'khor sprul par bya'o //",
    "T02D1643:273a-18": "de nas sa bon de nyid las rnal 'byor ma bzhi po rim gyis spros te /",
    "T02D1643:273a-19": "gnas ji lta ba bzhin du dgod par bya'o //",
    "T02D1643:273a-20": "snga ma bzhin du dbang la sogs pa cho ga",
    "T02D1643:273a-21": "thams cad rjes su bsgrub pa dang dkyil 'khor nub",
    "T02D1643:273a-22": "par bya'o // de nas langs pa na snga ma bzhin du mnyam par gzhag pa'i rnal 'byor bya'o //",
    "T02D1643:273a-23": "nam phyed kyi dus su khyad par 'di yin te /",
    "T02D1643:273a-24": "yang dag par mchod pa dang yon chab phul te /",
    "T02D1643:273a-25": "aom badzra mu: zhes bya bas ye shes kyi dkyil 'khor gshegs su gsol ba dang /",
    "T02D1643:273a-26": "rang gi ye shes kyi sa bon la dam tshig gi dkyil 'khor nub pa dang /",
    "T02D1643:273a-27": "snang ba med pa'i byang chub kyi sems su mos par byas pas nyal lo //",
    "T02D1643:273a-28": "de ltar nyi ma gzhan la yang lha mo'i glus",
    "T02D1643:273a-29": "bskul nas ldang ba dang thams cad snga ma bzhin",
    "T02D1643:273a-30": "bya'o // de ltar nyin re bzhin du ji srid",
    "T02D1643:273a-31": "dngos grub kyi mtshan ma rnyed pa de srid du'o",
    "T02D1643:273a-32": "bya'o // // de la dkyil 'khor gyi bdag po'i sngags 'bum bzlas pas 'grub bo //",
    "T02D1643:273a-33": "lhag ma ni khri bzlas pas 'grub bo //",
    "T02D1643:273a-34": "phreng ba'i sngags ni rgyud gzhan las blang bar bya'o //",
    "T02D1643:273a-35": "de thams cad rang gi snying gar nyi ma'am zla ba la ci rigs par zlum por byas la /",
    "T02D1643:273b-0": "mar me'i phreng ba bzhin 'bar ba sems @273b kyis mngon par bris shing /",
    "T02D1643:273b-1": "yid kyis brjod pa bzhin bzlas pa bya'o //",
    "T02D1643:273b-2": "sgyu 'phrul chen mo'i sgrub pa'i thabs //",
    "T02D1643:273b-3": "bdag gis smras las gang skyes pa'i //",
    "T02D1643:273b-4": "dge ba de yis bdag sangs rgyas //",
    "T02D1643:273b-5": "sna tshogs don grub dbang ldan shog / slob dpon",
    "T02D1643:273b-6": "mkhas pa chen po dpal rin chen 'byung gnas zhi",
    "T02D1643:273b-7": "ba'i zhal snga nas mdzad pa rdzogs so /",
    "T02D1643:273b-9": "// / pandi ta chen po zhi ba bzang po dang /",
    "T02D1643:273b-10": "bod kyi lo ts'a ba 'gos lhas bcas kyis bsgyur cing zhus te gtan la phab pa'o /",
    "T02D1643:273b-12": "// / aom a'a:hr'i:h'um phat /",
    "T02D1643:273b-13": "bzlas pa'i sngags so //",
    "T02D1643:273b-14": "shr'i he ru ka ma h'a badzra a'a gatstsha ya /",
    "T02D1643:273b-15": "pra be sha ya pra be sha ya /",
    "T02D1643:273b-16": "bandha ya bandha ya /",
    "T02D1643:273b-17": "to sha ya to sha ya /",
    "T02D1643:273b-18": "sarba d'a ki n'i nam /",
    "T02D1643:273b-19": "hri da ya h'um phat /",
    "T02D1643:273b-20": "aom buddha d'a ki n'i pra t'itstsha mam ba lim h'um aom /",
    "T02D1643:273b-21": "aom badzra d'a ki n'i pra t'itstsha mam pa lim h'um h'um /",
    "T02D1643:273b-22": "aom ratna d'a ki n'i pra t'itstsha mam pa lim h'um sv'a /",
    "T02D1643:273b-23": "aom padma d'a ki n'i pra t'itstsha mam ba lim h'um a'a:/",
    "T02D1643:273b-24": "aom bi shva d'a ki n'i pra t'itstsha mam ba",
    "T02D1643:273b-25": "lim h'um h'a: aom sarba d'a ki n'i yo gi",
    "T02D1643:273b-26": "ni pra t'itstsha mam ba lim h'um ha ha ha"
}