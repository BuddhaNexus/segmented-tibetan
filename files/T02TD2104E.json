{
    "T02TD2104E:134a-0": "@134a # // rgya gar skad du //",
    "T02TD2104E:134a-1": "ti la ka ae ka n'a ma /",
    "T02TD2104E:134a-2": "bod skad du /",
    "T02TD2104E:134a-3": "thig le gcig pa zhes bya ba /",
    "T02TD2104E:134a-4": "'phags pa 'jam dpal ye shes sems dpa' chen po la phyag 'tshal lo //",
    "T02TD2104E:134a-5": "rang bzhin bde ba brnyes pa yi //",
    "T02TD2104E:134a-6": "ye shes sems la phyag 'tshal lo //",
    "T02TD2104E:134a-7": "dmigs pa la ni sems bzhag nas //",
    "T02TD2104E:134a-8": "sbyor pa ye shes thig le bshad //",
    "T02TD2104E:134a-9": "sna tshogs chos kun shes rab kyis bltas nas //",
    "T02TD2104E:134a-10": "gcig dang du ma mtha' yis brtags pa dang //",
    "T02TD2104E:134a-11": "gcig kyang mi dmigs rang bzhin stong pa yin //",
    "T02TD2104E:134a-12": "thams cad rig pa'i ngo bor gsal 'gyur pa //",
    "T02TD2104E:134a-13": "gnyis kyi mtha' yis dben pa gnyis med de //",
    "T02TD2104E:134a-14": "rnam pa thams cad ldan pa ye shes skur //",
    "T02TD2104E:134a-15": "bsgoms te sa bon nyid du sems gnas bya //",
    "T02TD2104E:134a-16": "de la dmigs pa nye ba nyid du gyur pa ni //",
    "T02TD2104E:134a-17": "gsal dang mi gsal phyi ma'i blo yis brtags na yid kyi yi ge nyid //",
    "T02TD2104E:134a-18": "rjes la 'gro ba rnam par dag byas la //",
    "T02TD2104E:134a-19": "rten dang brten pa skul ba'i ku ru bzhag / yi ge la sems gzung ba'i thig le dang po'o /",
    "T02TD2104E:134a-21": "// / thabs dang shes rab kha sbyor la //",
    "T02TD2104E:134a-22": "shigs pa med pa'i yi ge nas //",
    "T02TD2104E:134a-23": "tshangs pa'i mig gsum bzhi yis bskor //",
    "T02TD2104E:134a-24": "de la rnam shes brtan pa dang //",
    "T02TD2104E:134a-25": "'dren pa brgyad dang dgur ldan pa'o //",
    "T02TD2104E:134a-26": "bde ba'i lhag pa'i bzlas pa bya //",
    "T02TD2104E:134a-27": "reg bya chen po skyes pa ni //",
    "T02TD2104E:134a-28": "lhag pa'i thig le chen por bsdu //",
    "T02TD2104E:134a-29": "mthar phyin reg bya skyes pa na //",
    "T02TD2104E:134a-30": "steng gi gnas su 'pho bar bya //",
    "T02TD2104E:134a-31": "reg bya la sems gzung ba'i thig le ste gnyis pa'o /",
    "T02TD2104E:134a-33": "// / ye shes sems dpa' rab mdzes sku //",
    "T02TD2104E:134a-34": "zla ba ltar rgyas rdo rje la //",
    "T02TD2104E:134a-35": "bcu drug thig le gcig pa gang //",
    "T02TD2104E:134b-0": "bcu @134b bdun ldan par bzlas bya ste //",
    "T02TD2104E:134b-1": "'pho ba 'byung la bzlas pa bya //",
    "T02TD2104E:134b-2": "'jug pa thig la bzlas pa bya //",
    "T02TD2104E:134b-3": "gsal dang bde dang yongs rdzogs nas //",
    "T02TD2104E:134b-4": "dbyu gu drug cu'i grangs su bgrang //",
    "T02TD2104E:134b-5": "phra mo'i rnal 'byor rdzogs 'gyur ba //",
    "T02TD2104E:134b-6": "bag dang ldan pa'i sbyor bas brtsam //",
    "T02TD2104E:134b-7": "phra mo la sems gzung ba'i thig le stee gsum pa'o /",
    "T02TD2104E:134b-9": "// / rnam par shes pa'i rdo rje'i sku /",
    "T02TD2104E:134b-10": "gangg'a'i klung gi sangs rgyas kyis //",
    "T02TD2104E:134b-11": "byin gyis brlabs la bsgom par bya //",
    "T02TD2104E:134b-12": "de nyid ye shes thig le bsgom //",
    "T02TD2104E:134b-13": "mi shigs sa bon 'dzin pa can //",
    "T02TD2104E:134b-14": "dran pa lhan cig skyes pa gsal //",
    "T02TD2104E:134b-15": "'gro 'ong med par nyin mtshan du //",
    "T02TD2104E:134b-16": "yul min shes pa'i mtshan nyid ni ;",
    "T02TD2104E:134b-17": "/ gnas pa'i thig le rdzogs pa yi //",
    "T02TD2104E:134b-18": "cung zad mi gsal phra mor gsang //",
    "T02TD2104E:134b-19": "ye shes la sems gsang ba'i thig le ste bzhi pa'o /",
    "T02TD2104E:134b-21": "// / rnal 'byor lam la bslab pa ni //",
    "T02TD2104E:134b-22": "steng dang 'og gi mdud pa la //",
    "T02TD2104E:134b-23": "aom dang h'um gi thig le blta //",
    "T02TD2104E:134b-24": "thig le stong pa'i sa bon las //",
    "T02TD2104E:134b-25": "a'a li k'a li 'dzag pa'i phreng //",
    "T02TD2104E:134b-26": "rlung gis mnan la so kar bstim //",
    "T02TD2104E:134b-27": "de la legs rol skyes pa dang //",
    "T02TD2104E:134b-28": "'og gi thig le stong pa las //",
    "T02TD2104E:134b-29": "nyis 'gyur phul la steng du bstim //",
    "T02TD2104E:134b-30": "de la legs rol skyes bas na //",
    "T02TD2104E:134b-31": "rang 'byung ye shes chen po bsgom //",
    "T02TD2104E:134b-32": "dbang po lnga la yi ges khyab //",
    "T02TD2104E:134b-33": "yul lnga legs rol chen por bsgom //",
    "T02TD2104E:134b-34": "de nas bcom ldan 'das ma las //",
    "T02TD2104E:134b-35": "thig le yi ge med pa gnyis //",
    "T02TD2104E:134b-36": "dbugs 'byung chen po bdag med bsgom //",
    "T02TD2104E:134b-37": "lhan cig skyes dga' rna ba'i dus //",
    "T02TD2104E:134b-38": "gsal stong bde ba dbyer med pa //",
    "T02TD2104E:134b-39": "gnyug ma nyams su myong bas shes //",
    "T02TD2104E:134b-40": "gal te mi gsal gyur pa na //",
    "T02TD2104E:134b-41": "rdo rje'i bzlas pa brtsam par bya //",
    "T02TD2104E:134b-42": "sbyor ba las byung 'od gsal sems //",
    "T02TD2104E:134b-43": "rnam par shes pa'i chos nyid 'das //",
    "T02TD2104E:134b-44": "ye shes gnyis med tshul 'chang ba //",
    "T02TD2104E:134b-45": "rnam par rtog med lhun gyis grub //",
    "T02TD2104E:134b-46": "dus gsum sangs rgyas las byed pa //",
    "T02TD2104E:134b-47": "sangs rgyas thog ma tha ma med //",
    "T02TD2104E:134b-48": "dang po'i sangs rgyas rgyu med pa ;",
    "T02TD2104E:134b-49": "/ ye shes mig gcig dri ma med //",
    "T02TD2104E:134b-50": "ye shes lus can de bzhin gshegs //",
    "T02TD2104E:134b-51": "thig le chen po grub pa bstan pa ste lnga pa'o /",
    "T02TD2104E:134b-53": "// / man ngag bdud rtsi lta bu grol ba'i rim pa thig la grub pa gsal byed gcig pa bstan /",
    "T02TD2104E:134b-54": "'di las byung ba'i bsod nams ji snyed des //",
    "T02TD2104E:135a-0": "bde ba chen po'i @135a * //",
    "T02TD2104E:135a-1": "gnas dngos rnyed par shog / thig le gcig pa zhes bya ba //",
    "T02TD2104E:135a-2": "slob dpon dpal ldan gnyis su med pa'i rdo rjes mdzad pa rdzogs so /",
    "T02TD2104E:135a-4": "// / rnal 'byor ba bsod snyoms pa pra dzhy'a shr'i dzny'a na k'irtis rang 'gyur du mdzad pa'o//"
}