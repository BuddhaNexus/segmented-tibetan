{
    "T01D1163:231b-0": "@231b # // rgya gar skad du /",
    "T01D1163:231b-1": "sh'i badzra dha ra sam g'i ta bha ga ba ti sto tra t'i k'a /",
    "T01D1163:231b-2": "bod skad du /",
    "T01D1163:231b-3": "bcom ldan 'das la bstod pa dpal rdo rje 'dzin gyi dbyangs kyi rgya cher bshad pa /",
    "T01D1163:231b-4": "'jam pa'i mgon la phyag 'tshal lo //",
    "T01D1163:231b-5": "gang zhig bstod du blo bzang bzang rnams kyi blo gros dang //",
    "T01D1163:231b-6": "tshig gis 'dod pa'i 'bras ldan 'jug pa mi rnyed la //",
    "T01D1163:231b-7": "'phags pa gsung 'jam yon tan nam mkha' mtha' yas shing //",
    "T01D1163:231b-8": "dag pa lta bu de la rtag tu bdag phyag 'tshal //",
    "T01D1163:231b-9": "mnyam med mi g-yo mnyam nyid chos mchog can ;",
    "T01D1163:231b-10": "zhes bya ba la sogs pa'i bstod pa ni gtsor gsol ba gdab pa yang yin te /",
    "T01D1163:231b-11": "'di ltar mjug tu //",
    "T01D1163:231b-12": "kun gyi dam tshig gsum mchog grub bdag stsol //",
    "T01D1163:231b-13": "zhes bstod do //",
    "T01D1163:231b-14": "mchog gi dngos grub gsol ba gdab par 'os pa de dag kyang gang zhe na /",
    "T01D1163:231b-15": "gang dag rang yongs su dag pa'i bdag nyid can brtse ba chen po'i dbang du gyur pa /",
    "T01D1163:231b-16": "brtse ba'i 'bras bu gnyis byed pa //",
    "T01D1163:231b-17": "de'i rjes su mthun pa'i yon tan dang ldan pa rnams yin te /",
    "T01D1163:231b-18": "rnam par mdag pa'i bdag nyid can rnams ni rang la phan pa'ang bya bar mi nus so //",
    "T01D1163:231b-19": "yongs su dag pa'i bdag nyid can yin yang snying",
    "T01D1163:231b-20": "rje chen po dang bral na gzhan gyi don chen",
    "T01D1163:231b-21": "po mtshar cig mi byed de /",
    "T01D1163:231b-22": "rang rgyal ba dag bzhin no //",
    "T01D1163:231b-23": "snying rje chen po dang ldan du zin kyang gal",
    "T01D1163:231b-24": "te de'i 'bras bu dang mthun pa'i yon tan dang",
    "T01D1163:231b-25": "bral ba nyid kyis nus pa med pa'i phyir brtse",
    "T01D1163:231b-26": "ba'i 'bras bu gnod pa sel ba dang /",
    "T01D1163:231b-27": "phan pa bsgrub pa mi byed na de'i tshe gsol ba gdab pa'i yal ma yin par gyur te /",
    "T01D1163:231b-28": "sems dang bcas pa rnams ni bdag nyid rdos non pa dbyung ba'i phyir /",
    "T01D1163:231b-29": "'phye bo dang long ba la sogs pa la gsol ba 'debs par mi byed do //",
    "T01D1163:231b-30": "de bas na yongs su dag pa'i bdag nyid can nyid shes par bya ba'i phyir /",
    "T01D1163:231b-31": "mnyam med mi g-yo mnyam nyid chos mchog can //",
    "T01D1163:231b-32": "zhes bya ba 'di gsungs so //",
    "T01D1163:231b-33": "brtse ba'i dang du gyur pa nyid bstan pa'i phyir /",
    "T01D1163:231b-34": "thugs rje'i bdag nyid ces bya ba 'di gsungs so //",
    "T01D1163:231b-35": "thugs rje'i 'bras bu gnyis mdzad pa nyid brjod pa'i phyir /",
    "T01D1163:232a-0": "'gro ba'i sdug bsngal @232a * //",
    "T01D1163:232a-1": "sel zhes bya ba dang /",
    "T01D1163:232a-2": "yon tan kun mnyam mtha' med dngos grub stsol //",
    "T01D1163:232a-3": "zhes bya ba 'di gsungs so //",
    "T01D1163:232a-4": "brtse ba'i 'bras bu gnyis dang mthun pa'i yon tan dang ldan pa nyid rab tu bstan pa'i phyir //",
    "T01D1163:232a-5": "dri med mi g-yo mnyam med mchog rab chos //",
    "T01D1163:232a-6": "zhes bya ba 'di gsungs te ;",
    "T01D1163:232a-7": "'di ni bsdus pa'i don yin no //",
    "T01D1163:232a-8": "tshig rnam par dbye ba ni /",
    "T01D1163:232a-9": "de ni mnyam pa med pa'ang yin la mi g-yo ba'ang yin pas mnyam med mi g-yo ba'o //",
    "T01D1163:232a-10": "de ni mnyam pa med pa dang mi g-yo ba'ang",
    "T01D1163:232a-11": "yin la mnyam pa nyid kyang yin pas de skad",
    "T01D1163:232a-12": "ces bya ste / mnyam pa nyid de lta bu de nyid mchog chos yin no //",
    "T01D1163:232a-13": "de gang dag la yod pa de dag la de skad ces bya ste /",
    "T01D1163:232a-14": "'dis ni de bzhin gshegs pa rnams kyi de bzhin nyid kyi chos kyi sku nyid bstan to //",
    "T01D1163:232a-15": "de la mnyam pa med pa ni glo bur gyi",
    "T01D1163:232a-16": "dri ma mtha' dag dang bral te rnam par dag",
    "T01D1163:232a-17": "pa'i mthar phyin pas dpe med pa'i phyir te /",
    "T01D1163:232a-18": "su dang yang mnyam zhing mtshungs pa med pa'ang /",
    "T01D1163:232a-19": "'di dang mnyam zhing 'dra ba 'ga' yang med pas na mnyam med do //",
    "T01D1163:232a-20": "'dis ni de bzhin nyid phyin ci ma log par yongs su dag pa bshad do //",
    "T01D1163:232a-21": "g-yo ba ni gzhan du 'gyur ba'o //",
    "T01D1163:232a-22": "g-yo ba med pas ni ma g-yo ba ste /",
    "T01D1163:232a-23": "dus thams cad du gnyis su med pa'i chos nyid",
    "T01D1163:232a-24": "shin tu rnam par dag pa las mi 'da' ba",
    "T01D1163:232a-25": "zhes bya ba'i don to //",
    "T01D1163:232a-26": "'dis ni mi 'gyur bas yongs su grub par bshad do //",
    "T01D1163:232a-27": "mnyam pa rnams kyi ngo bo ni mnyam nyid de /",
    "T01D1163:232a-28": "dngos po 'ga' yang stong pa nyid kyi rang bzhin las mi 'da'o //",
    "T01D1163:232a-29": "de'i phyir rang bzhin 'dis chos thams cad stong nyid du ro gcig cing mnyam mo //",
    "T01D1163:232a-30": "'di ni mchog kyang yin la chos kyang yin pas mchog chos te /",
    "T01D1163:232a-31": "rtog ge dang lung gsal bas shes par bya ba yin pa'i phyir /",
    "T01D1163:232a-32": "de bzhin nyid rigs pa dang ma bral ba yin no //",
    "T01D1163:232a-33": "de ji lta zhe na /",
    "T01D1163:232a-34": "rig par bya ba dang rig par byed pa'i mtshan nyid dang bral ba nyid 'dzin pa'i phyir te /",
    "T01D1163:232a-35": "de 'dzin pa nyid kyi phyir chos kyang yin no //",
    "T01D1163:232a-36": "rnam pa gcig tu na mchog chos kyi mchog ste /",
    "T01D1163:232a-37": "de ni rnam par bsgoms na sgrib pa thams cad",
    "T01D1163:232a-38": "spong ba'i phun sum tshogs pa'ang 'dren la yon tan",
    "T01D1163:232a-39": "ma lus pa'i 'byor pa'ang thob par byed do //",
    "T01D1163:232b-0": "yang stong pa nyid @232b ni sems can gyi tshogs thams cad la'ang khyab na /",
    "T01D1163:232b-1": "ci'i phyir de bzhin gshegs pa rnams kho na'i chos kyi sku zhes bya zhe na /",
    "T01D1163:232b-2": "shin tu rnam par dag pa nyid kyis de dag gi rgyud kho na la gsal ba'i phyir te /",
    "T01D1163:232b-3": "gzhan dag la ni sgrib pas bsgribs te mi gsal bas med pa dang 'dra'o //",
    "T01D1163:232b-4": "gang dag la thugs rje'i bdag nyid ngo bo nyid",
    "T01D1163:232b-5": "yod pa de dag ni thugs rje'i bdag nyid can",
    "T01D1163:232b-6": "te / de dag gi de ni bskal pa grangs",
    "T01D1163:232b-7": "med pa mi nyung bar rab tu gus par goms",
    "T01D1163:232b-8": "pa brgyud pas shin tu dang du gyur pa yin",
    "T01D1163:232b-9": "te / no // 'gro ba'i zhes bya ba ni 'jig rten gyi'o //",
    "T01D1163:232b-10": "sdug bsngal ni ci yang rung ste mdor na nye bar len pa'i phung po lnga'i rang bzhin no //",
    "T01D1163:232b-11": "gang dag la de sel cing 'dor ba'i ngang tshul",
    "T01D1163:232b-12": "yod pa de dag la de skad ces bya ste",
    "T01D1163:232b-13": "/ de dag gis bstan pa'i bsgoms pas sdug bsngal ma lus par ldog pa'i phyir ro //",
    "T01D1163:232b-14": "mnyam pa ni 'dra ba'i dngos po'o //",
    "T01D1163:232b-15": "mtha' ni mthar thug pa'o //",
    "T01D1163:232b-16": "stobs dang byang chub kyi yan lag la sogs pa'i",
    "T01D1163:232b-17": "yon tan gang dag yin pa kun la mnyam pa",
    "T01D1163:232b-18": "dang mtha' med pa de dag ni mnyam mtha' med",
    "T01D1163:232b-19": "pa'o // dngos grub ni yongs su grub pa'o //",
    "T01D1163:232b-20": "gang dag de stsol ba'i ngang tshul yod pa zhes",
    "T01D1163:232b-21": "tshig rnam par sbyar te 'gro ba la zhes bya",
    "T01D1163:232b-22": "bar sbyar ro // de bzhin gshegs pa'i yon tan",
    "T01D1163:232b-23": "dpe med cing so sor tshad med pa gang dag",
    "T01D1163:232b-24": "yin pa de dag stsol ba zhes bya ba'i tha",
    "T01D1163:232b-25": "bar sbyar ro // tshig ste / de dag gis",
    "T01D1163:232b-26": "bstan pa la nan tan byas pas 'gro ba mtha'",
    "T01D1163:232b-27": "dag la phan pa bde bar gshegs pa'i go 'phang",
    "T01D1163:232b-28": "thob pa'i phyir ro //",
    "T01D1163:232b-29": "de nyid kyi phyir kha cig ni /",
    "T01D1163:232b-30": "yon tan kun rdzogs med pa'i dngos grub stsol //",
    "T01D1163:232b-31": "zhes 'don to //",
    "T01D1163:232b-32": "kha cig ni /",
    "T01D1163:232b-33": "yon tan kun mnyam mnyam med dngos grub stsol //",
    "T01D1163:232b-34": "zhes 'don to //",
    "T01D1163:232b-35": "'di ni gzhan bsgrim mi dgos par grub pa nyid",
    "T01D1163:232b-36": "du bstan pa'i phyir phan pa bsgrub pa'i mchog bstan",
    "T01D1163:232b-37": "par zad de / mngon par mtho ba'i ngo bo",
    "T01D1163:232b-38": "'khor los sgyur ba nyid la sogs pa phan pa",
    "T01D1163:232b-39": "gzhan yang stsol bar mdzad pa nyid do //",
    "T01D1163:232b-40": "dri med mi g-yo zhes bya ba la sogs pa'i",
    "T01D1163:232b-41": "tshig rnams ni khyad par gyi tshig bsdu ba'i yin",
    "T01D1163:232b-42": "te / gang dag la gzhan la phan pa'i rgyu",
    "T01D1163:232b-43": "phun sum tshogs pa so so yang dag par rig",
    "T01D1163:233a-0": "te / pa @233a * // bya'o // de la",
    "T01D1163:233a-1": "dri ma med pa ni rnam pa thams cad rnam",
    "T01D1163:233a-2": "par dag pa dang ldan pa'i phyir ro //",
    "T01D1163:233a-3": "mi g-yo ba ni yongs su mi nyams pa'i chos nyid kyis sam /",
    "T01D1163:233a-4": "'khor ba ji srid par gnas pa'i phyir ro //",
    "T01D1163:233a-5": "mnyam pa ni snga ma bzhin du dpe med pa nyid kyi phyir ro //",
    "T01D1163:233a-6": "mchog gtso bo //",
    "T01D1163:233a-7": "'jig rten las 'das pa /",
    "T01D1163:233a-8": "sangs rgyas la sogs pa'i chos rnams kyi rab ni mchog rab ste /",
    "T01D1163:233a-9": "ma 'dres pa yin pa'i phyir gtso bo rnams kyi yang gtso bo zhes bshad pa yin no //",
    "T01D1163:233a-10": "yang na chos kyi dbyings shin tu rnam par dag",
    "T01D1163:233a-11": "pa la dmigs pa'i phyir gang dag la yul mchog",
    "T01D1163:233a-12": "rab yod pa ste /",
    "T01D1163:233a-13": "de dag ni de rang rig pa'i ngo bo yin no //",
    "T01D1163:233a-14": "gzhan dag na re mchog ni don du gnyer bar bya ba'o //",
    "T01D1163:233a-15": "rab ni thams cad pas phul du gyur pa'i phyir ro zhes zer te /",
    "T01D1163:233a-16": "'dir tshig gi mdo ni de lta bu'i bde bar",
    "T01D1163:233a-17": "gshegs pa rnams kyis mchog gi grub pa bdag la",
    "T01D1163:233a-18": "stsol cig ces bya ba yin te /",
    "T01D1163:233a-19": "tshigs su bcad pa dang po dang tha ma 'di",
    "T01D1163:233a-20": "gnyis kho nar mngon par 'dod pa'i don gyi de",
    "T01D1163:233a-21": "kho na nyid thams cad rdzogs pa nyid du bstan",
    "T01D1163:233a-22": "to // 'di las gzhan tshigs su bcad pa gsum",
    "T01D1163:233a-23": "ni klan ka ngan pa yongs su spang ba'i ched",
    "T01D1163:233a-24": "to // yin no // de la klan ka ngan pa ni 'di yin te /",
    "T01D1163:233a-25": "ji ltar na mnyam pa nyid dang /",
    "T01D1163:233a-26": "so so yang dag par rig pa la sogs pa'i chos rnams mnyam pa med pa yin //",
    "T01D1163:233a-27": "'di ltar 'di dag dang mnyam pa nam mkha' rang",
    "T01D1163:233a-28": "bzhin gyis yongs su dag pa tshad med pa yod",
    "T01D1163:233a-29": "pas de nyid kyis 'di dag gi dper byas te",
    "T01D1163:233a-30": "/ ji skad du de bzhin gshegs pa'i gsang ba'i mdo las /",
    "T01D1163:233a-31": "su dag sangs rgyas chos rnams la //",
    "T01D1163:233a-32": "dper byed pa ni ji snyed pa //",
    "T01D1163:233a-33": "de dag sangs rgyas 'tsham min pas //",
    "T01D1163:233a-34": "'dren pa skur pa 'debs par zad //",
    "T01D1163:233a-35": "de la gcig pu dper gyur pa //",
    "T01D1163:233a-36": "sangs rgyas chos dang mnyam pa gang //",
    "T01D1163:233a-37": "nam mkha'i khams su bstan pa ste //",
    "T01D1163:233a-38": "de la tshad ni gang na'ang med //",
    "T01D1163:233a-39": "nam mkha' ji tsam thub pa yi //",
    "T01D1163:233a-40": "tshul khrims ting 'dzin shes rab dang //",
    "T01D1163:233a-41": "ye shes rnam grol ye shes gzigs //",
    "T01D1163:233a-42": "'di yang de tsam kho nar bshad //",
    "T01D1163:233b-0": "ces gsungs pa lta bu yin @233b no //",
    "T01D1163:233b-1": "de bas na dpe med pa nyid mi 'grub po zhe na /",
    "T01D1163:233b-2": "de'i phyir /",
    "T01D1163:233b-3": "mnyam pa'i dpe nyid nam mkha' la med de //",
    "T01D1163:233b-4": "zhes bya ba la sogs pa 'di gsungs so //",
    "T01D1163:233b-5": "nam mkha' ni nam mkha' ste de dpe nyid du",
    "T01D1163:233b-6": "brjod par 'dod na yang bcom ldan 'das rnams la",
    "T01D1163:233b-7": "mnyam pa'i dpe nyid do //",
    "T01D1163:233b-8": "gang dag mnyam pas dpe yin pa de dag ni mnyam pa'i dpe'o //",
    "T01D1163:233b-9": "de dag gi ngo bo ni mnyam pa'i dpe nyid do //",
    "T01D1163:233b-10": "re zhig de yang med na lhag pa'i dpe nyid lta zhig ga la yod /",
    "T01D1163:233b-11": "dman pa'i dpe nyid ni mi dgag go //",
    "T01D1163:233b-12": "nam mkha' ji lta bu zhig ce na /",
    "T01D1163:233b-13": "yon tan shas phra'i chas kyang mtshungs ma yin /",
    "T01D1163:233b-14": "yon tan gyi shas ni shas chung ngo /",
    "T01D1163:233b-15": "de'i phra mo ni shin tu phra ba'i cha'o //",
    "T01D1163:233b-16": "de'i yang cha ni gang phan chad blos kyang dbri bar bya mi nus pa'o //",
    "T01D1163:233b-17": "sangs rgyas nyid kyi gnas skabs na yod pa'i yon tan thams cad kyi shas ni che ba dang /",
    "T01D1163:233b-18": "mi zad pa la sogs pa'i yon tan gang yang rung ba 'ga' zhig go //",
    "T01D1163:233b-19": "de'i phra mo ni de rtsom par byed pa'i rgyu'i",
    "T01D1163:233b-20": "gnas skabs na yod pa sa bcug bsdus pa'i yon",
    "T01D1163:233b-21": "tan no // de'i cha ni mos pas spyod pas",
    "T01D1163:233b-22": "bsdus pa'i byang chub kyi sems skye ba thams cad",
    "T01D1163:233b-23": "tan no // do // cha de dang yang mtshungs pa ma yin zhing 'dra ba ma yin te ;",
    "T01D1163:233b-24": "'di ni mnyam pa ni dpe nyid med pa'i rgyu yin no //",
    "T01D1163:233b-25": "ji ltar de dang yang nam mkha' mtshungs pa ma yin zhe na /",
    "T01D1163:233b-26": "'di ltar sangs rgyas bcom ldan 'das rnams ni sems can khams la rtag mchog grub stsol ba ste /",
    "T01D1163:233b-27": "sems can gyi khams ni tshogs so //",
    "T01D1163:233b-28": "de la mchog gi grub pa stsol ba ste /",
    "T01D1163:233b-29": "mchog ni stobs dang byang chub kyi yan lag la sogs pa'i yon tan no //",
    "T01D1163:233b-30": "de dag gi grub pa ni yongs su grub pa ste /",
    "T01D1163:233b-31": "gang dag la de skal pa ji lta ba bzhin",
    "T01D1163:233b-32": "du stsol ba'i ngang tshul yod pa de dag la",
    "T01D1163:233b-33": "de skad ces bya'o //",
    "T01D1163:233b-34": "sangs rgyas thams cad 'du ba'i rgyud las ni //",
    "T01D1163:233b-35": "sems can khams la mchog grub gsal sgrub pa //",
    "T01D1163:233b-36": "zhes 'byung ste /",
    "T01D1163:233b-37": "de la don ni gang dag la sems can gyi",
    "T01D1163:233b-38": "khams la skal pa ji lta ba bzhin mchog grub",
    "T01D1163:233b-39": "pas gsal zhing khyab pa de sgrub pa'i ngang tshul",
    "T01D1163:233b-40": "yod pa zhes bya ba yin no //",
    "T01D1163:233b-41": "ci'i phyir de dag de lta bu yin zhe na /",
    "T01D1163:234a-0": "'di ltar @234a * //",
    "T01D1163:234a-1": "de dag ni dngos grub mnyam dang mtha' med pa can yin no //",
    "T01D1163:234a-2": "de dag la rang gi yon tan yongs su grub",
    "T01D1163:234a-3": "pa mnyam pa med pa'i mtha' med pa yod pas",
    "T01D1163:234a-4": "gzhan la'ang rang dang mthun pa kho na'i 'bras bu",
    "T01D1163:234a-5": "mngon par sgrub par mdzad do //",
    "T01D1163:234a-6": "de'i phyir de dag ni dpe bral yin no //",
    "T01D1163:234a-7": "de ni dpes mtshon par bya ba la de la",
    "T01D1163:234a-8": "yod pa'i yon tan brjod par 'dod pa dang cha",
    "T01D1163:234a-9": "mthun pas rab tu sbyor pa yin te /",
    "T01D1163:234a-10": "ji skad du /",
    "T01D1163:234a-11": "yul dang dus dang bya ba la //",
    "T01D1163:234a-12": "sogs pas 'gal ba'i dpe yin na //",
    "T01D1163:234a-13": "mtshon pas bya ba dpe dang ni //",
    "T01D1163:234a-14": "'dra ba gang yin de dpe yin //",
    "T01D1163:234a-15": "zhes bshad pa lta bu'o //",
    "T01D1163:234a-16": "'di ni bcom ldan 'das rnams yon tan thams cad",
    "T01D1163:234a-17": "mnyam pa dang mtha' med pa'i dngos grub stsol ba",
    "T01D1163:234a-18": "nyid kyis dpe med pa nyid du brjod par bzhed",
    "T01D1163:234a-19": "pa yin no // bcom ldan 'das kyi yon tan",
    "T01D1163:234a-20": "ni gal te cha shas dang bcas pa zhig tu",
    "T01D1163:234a-21": "gyur na de dag gi cha shas dang cha shas",
    "T01D1163:234a-22": "kyis kyang rtag tu sems can gyi khams la mchog",
    "T01D1163:234a-23": "gi dngos grub stsol bar 'gyur ba nyid na /",
    "T01D1163:234a-24": "rgyu dang 'bras bu'i gnas skabs na yod pa'i yon tan rangs pa 'ang /",
    "T01D1163:234a-25": "tshogs pas lta smos kyang ci dgos /",
    "T01D1163:234a-26": "nam mkha' 'am gzhan yang rung ste /",
    "T01D1163:234a-27": "tshad med pa yin yang gang gis na bcom ldan",
    "T01D1163:234a-28": "'das kyi dper 'gyur ba de lta bu'i chos can",
    "T01D1163:234a-29": "ma yin gyi // tshad med pa tsam zhig tu mtshungs pa la dgongs nas mdo las /",
    "T01D1163:234a-30": "de la gcig pu dper gyur pa //",
    "T01D1163:234a-31": "sangs rgyas chos dang mnyam pa gang //",
    "T01D1163:234a-32": "nam mkha'i khams su bstan pa ste //",
    "T01D1163:234a-33": "de la tshad ni gang na'ang med //",
    "T01D1163:234a-34": "ces nam mkha' dang 'dra ba 'di man chad de skad du gsungs par zad do //",
    "T01D1163:234a-35": "klan ka ngan pa gzhan yang gal te sa gsum",
    "T01D1163:234a-36": "gyi bla ma rnams thugs rje'i bdag nyid can yin",
    "T01D1163:234a-37": "na / des na ji ltar dri ma med pa'i chos can yin /",
    "T01D1163:234a-38": "snying rje ni sems can rnams sdug bsngal dang bral",
    "T01D1163:234a-39": "bar 'dod pa rnam par rtog pa'i bdag nyid yin",
    "T01D1163:234a-40": "pas de dang ldan na skabs med do //",
    "T01D1163:234a-41": "de nyid kyi phyir 'di ni bde ba 'gog pas na snying rje zhes bya'o //",
    "T01D1163:234a-42": "rnam par rtog pa yang thams cad rang gi rnam",
    "T01D1163:234a-43": "pa la phyi rol gyi ngo bor zhen nas zhugs",
    "T01D1163:234a-44": "pa yin pa'i phyir rang bzhin kho nas phyin ci",
    "T01D1163:234a-45": "log pa ste / ma rig pa yin no zhe na /",
    "T01D1163:234a-46": "de'i phyir 'dir /",
    "T01D1163:234b-0": "@234b rtag tu dri med thugs rje'i shugs las byung //",
    "T01D1163:234b-1": "zhes bya ba la sogs pa smos so //",
    "T01D1163:234b-2": "rtag tu dri med ni rtag tu dri ma med pa ste /",
    "T01D1163:234b-3": "smon lam grub pa zhes bya bar sbyar ro //",
    "T01D1163:234b-4": "thugs rje'i shugs ni bred chags pa ste /",
    "T01D1163:234b-5": "bar ma chad par 'byung ba nyid do //",
    "T01D1163:234b-6": "de las byung ba ni yang dag par byung ba'o ;",
    "T01D1163:234b-7": "/ smon lam ni byang chub sems dpa'i gnas skabs na yod pa'i /",
    "T01D1163:234b-8": "'gro la phan phyir sangs rgyas 'grub par shog / ces yid la smon pa'o //",
    "T01D1163:234b-9": "de grub pa ni 'bras bu ste thams cad mkhyen pa nyid do //",
    "T01D1163:234b-10": "de lta bu zhig ci zhe na /",
    "T01D1163:234b-11": "mi 'gag chos nyid de /",
    "T01D1163:234b-12": "chos nyid kyi rang bzhin gang la 'gag pa ste",
    "T01D1163:234b-13": "rgyun chad pa med par yod pa de ni mi",
    "T01D1163:234b-14": "'gag pa chos nyid do //",
    "T01D1163:234b-15": "smon lam grub pa gang la mi 'gag pa'i chos nyid yod pa de la de skad ces bya'o //",
    "T01D1163:234b-16": "smon lam grub pa de'i 'bras bu ci zhe na /",
    "T01D1163:234b-17": "'gro ba'i zhes bya ba la sogs pa gsungs so //",
    "T01D1163:234b-18": "'gro ba'i don ni phan pa ste /",
    "T01D1163:234b-19": "bde 'gro gnyis 'thob pa dang /",
    "T01D1163:234b-20": "'gro ba'i sdug bsngal thams cad ldog pa'o //",
    "T01D1163:234b-21": "de bsgrub pa ni 'grub pa'o //",
    "T01D1163:234b-22": "de lhur mdzad pa ni der bzhol ba'o //",
    "T01D1163:234b-23": "ci de yul dang /",
    "T01D1163:234b-24": "dus kyis mtshams so sor des pa zhig yin nam zhe na /",
    "T01D1163:234b-25": "ma yin te /",
    "T01D1163:234b-26": "mtha' yas pa'o //",
    "T01D1163:234b-27": "'gro ba'i don mdzad pa'i yul dang dus mtha' yas shing ma lus pa yin te /",
    "T01D1163:234b-28": "gang la de yod pa de la de skad ces bya'o //",
    "T01D1163:234b-29": "gang dag la thugs rje chen po'i bdag ngo bo",
    "T01D1163:234b-30": "nyid dam rgyu yod pa de dag la de skad",
    "T01D1163:234b-31": "ces bya'o // de lta bu de ni rtag tu",
    "T01D1163:234b-32": "sprul pa sna tshogs kyi 'od zer gyi dra ba",
    "T01D1163:234b-33": "'gyed pa la sogs pas rnam pa sna tshogs su",
    "T01D1163:234b-34": "snang zhing mdzes so //",
    "T01D1163:234b-35": "rtag tu zhes bya ba ni nye bar mtshon pa",
    "T01D1163:234b-36": "ste phyogs thams cad du yang zhes bya bar yang",
    "T01D1163:234b-37": "khong du chud par bya'o //",
    "T01D1163:234b-38": "sangs rgyas thams cad 'du ba las ni bdag nyid",
    "T01D1163:234b-39": "chen po'i thugs rje rtag rnam snang zhes 'byung ngo",
    "T01D1163:234b-40": "// der ni tshig 'di thugs rje'i shugs las byung",
    "T01D1163:234b-41": "zhes bya ba 'di nyid ni mjug sdud pa yin",
    "T01D1163:234b-42": "// te / gang dag la rnam par mi rtog",
    "T01D1163:234b-43": "kyang gzhan la phan pa mdzad pa rgyun mi gcod",
    "T01D1163:234b-44": "pa nyid kyis bdag nyid che ba yod pa de",
    "T01D1163:234b-45": "dag la de skad ces bya'o //",
    "T01D1163:234b-46": "'dir bsdus pa'i don gyi de kho na nyid ni 'di yin te /",
    "T01D1163:235a-0": "byang chub sems @235a * //",
    "T01D1163:235a-1": "dpa'i gnas skabs na yod pa'i snying rje sems can",
    "T01D1163:235a-2": "thams cad sdug bsngal las yongs su bskyab par 'dod",
    "T01D1163:235a-3": "pa'i ngo bo rnam par rtog pa dang bcas pa",
    "T01D1163:235a-4": "gang yin pa de ni rnam par rtog pa'i dra",
    "T01D1163:235a-5": "ba ma lus pa dang bral ba rnam pa thams",
    "T01D1163:235a-6": "cad mkhyen pa nyid kyis 'phen par byed pa yin",
    "T01D1163:235a-7": "no // de bas na rgyu dang 'bras bu mi dbye bar nye bar btags pa'am /",
    "T01D1163:235a-8": "bdag ces bya ba'i sgra rgyu'i rnam grangs yin pa'i phyir thugs rje'i bdag nyid ces bya'o //",
    "T01D1163:235a-9": "rnam pa gcig tu ni rnam par rtog pa dang",
    "T01D1163:235a-10": "bcas pa'i snying rje de nyid bsgom pa mchog gis",
    "T01D1163:235a-11": "goms pa dang ldan pas 'bras bu sems can gyi",
    "T01D1163:235a-12": "rnam par rtog pa med par 'byung bar 'gyur te",
    "T01D1163:235a-13": "/ 'dod pa dang mya ngan la sogs pa goms pa bzhin no //",
    "T01D1163:235a-14": "de dag gi snying rje de ni dmigs pa med pa /",
    "T01D1163:235a-15": "phyin ci ma log pas don dam pa ba /",
    "T01D1163:235a-16": "rang gi ngang gis 'byung ba /",
    "T01D1163:235a-17": "ngang du 'gyur ba yin pas /",
    "T01D1163:235a-18": "rje'i bdag nyid ces kyang bya ba la /",
    "T01D1163:235a-19": "de ni de 'phen par byed pa sngon 'byung ba'i",
    "T01D1163:235a-20": "chos kyi ming dang mthun par snying rje zhes kyang",
    "T01D1163:235a-21": "bya'o // gnas skabs des na ni mtshan ma thams",
    "T01D1163:235a-22": "cad dang bral ba'i phyir tshig thams cad kyi spyod",
    "T01D1163:235a-23": "yul ma yin te /",
    "T01D1163:235a-24": "mi brjod du mi rung ba'ang 'dir 'di skad ces",
    "T01D1163:235a-25": "gang zhig rnam par mi rtog kyang yul dang dus",
    "T01D1163:235a-26": "thams cad du med pa thams cad du 'gro ba",
    "T01D1163:235a-27": "mtha' dag gi don mdzad cing /",
    "T01D1163:235a-28": "chos kyi 'khor lo bskor ba yid bzhin gyi nor",
    "T01D1163:235a-29": "bu rin po che'i rgyal po bas kyang lhag pa'i",
    "T01D1163:235a-30": "chos de 'ga' zhig yod do zhes bstan par bya",
    "T01D1163:235a-31": "bar zad do // 'di nyid la glan ka ngan",
    "T01D1163:235a-32": "pa ji ltar na 'di smon lam grub pa mi",
    "T01D1163:235a-33": "'gag chos nyid can yin /",
    "T01D1163:235a-34": "ji ltar na mtha' yas pa'i bdag nyid chen po'i thugs rje rtag rnam snang ba yin te /",
    "T01D1163:235a-35": "'di ltar skyob pa rnams yongs su mya ngan las",
    "T01D1163:235a-36": "'das na 'di thams cad kyang rjes su 'gro ba",
    "T01D1163:235a-37": "med par rgyun 'chad do zhe na //",
    "T01D1163:235a-38": "de'i 'gag nyid mi 'gyur zhes bya ba la sogs pa smos so //",
    "T01D1163:235a-39": "'gag pa ni rgyun 'chad pa'o //",
    "T01D1163:235a-40": "'gag pa nyid 'gag nyid do //",
    "T01D1163:235a-41": "'gyur ba ni 'gro ba ste 'gyur ba zhes bya ba'i don to //",
    "T01D1163:235a-42": "gang zhig ce na /",
    "T01D1163:235a-43": "thugs rje'i spyod pa ste thugs rje rnam pa gnyis ka'i'o //",
    "T01D1163:235a-44": "spyod pa ni spyod pa ste de nyid thams cad mkhyen pa nyid do //",
    "T01D1163:235a-45": "ci'i phyir mi 'gag ce na /",
    "T01D1163:235a-46": "'di ltar de ni mi g-yo ba ste /",
    "T01D1163:235b-0": "@235b bcom ldan 'das rnams ni mi gnas pa'i mya",
    "T01D1163:235b-1": "ngan las 'das pa yin pa'i phyir 'khor ba ji",
    "T01D1163:235b-2": "srid par 'byung ngo zhes bya ba'i don to //",
    "T01D1163:235b-3": "de lta yin pas de dag ni 'jig rten gyi",
    "T01D1163:235b-4": "khams gcig tu mya ngan las 'das pa nye bar",
    "T01D1163:235b-5": "bstan nas gzhan du skye ba la sogs pa nye",
    "T01D1163:235b-6": "bar ston pa nyid do //",
    "T01D1163:235b-7": "ji lta bu zhig ce na /",
    "T01D1163:235b-8": "'jig rten gsum la zhes bya ba ni 'jig rten gsum po la'o //",
    "T01D1163:235b-9": "mchog ni sangs rgyas kyi chos la sogs pa'o //",
    "T01D1163:235b-10": "grub pa ni yongs su grub pa ste de stsol ba'o //",
    "T01D1163:235b-11": "gang dag tu 'gag par mi 'gyur zhe na /",
    "T01D1163:235b-12": "dpag med mi dpog par te /",
    "T01D1163:235b-13": "gang dag la yon tan gyi tshogs yongs su dpag",
    "T01D1163:235b-14": "tu med cing 'di tsam zhes yongs su chad pa",
    "T01D1163:235b-15": "med pa yod pa de dag ni dpag med de",
    "T01D1163:235b-16": "sangs rgyas bcom ldan 'das rnams so //",
    "T01D1163:235b-17": "de dag gis kyang mi dpog pa ste /",
    "T01D1163:235b-18": "dpag tu med pa de dag kho na phan tshun",
    "T01D1163:235b-19": "'di dag ni yon tan phun sum tshogs pa 'di",
    "T01D1163:235b-20": "tsam dang ldan no zhes bya ba mi dpogs pa",
    "T01D1163:235b-21": "de dag tu nam yang rgyun 'chad par mi 'gyur",
    "T01D1163:235b-22": "ro // gnas nyid legs rdzogs pa /",
    "T01D1163:235b-23": "bde gnas gshegs kyang zhes bya ba ni gnas gang",
    "T01D1163:235b-24": "la legs par rdzogs shing mthar phyin pa yod pa",
    "T01D1163:235b-25": "de ni legs rdzogs pa ste phung po'i lhag ma",
    "T01D1163:235b-26": "med pa'i mya ngan las 'das pa nye bar ston",
    "T01D1163:235b-27": "pa'i gnas skabs so ;",
    "T01D1163:235b-28": "/'dir yang rang gi don nyid rkyen yin no //",
    "T01D1163:235b-29": "de nyid bde gnas yin te 'di la gzhan la phan pa mdzad pa'i spyod pa yod pas so //",
    "T01D1163:235b-30": "'di ltar mya ngan las 'das pa nye bar bstan",
    "T01D1163:235b-31": "pas ni lus dang de'i longs spyod dag bstan par",
    "T01D1163:235b-32": "nga rgyal byed pa rnams kun du skyo ba bskyed",
    "T01D1163:235b-33": "pas btul lo // 'di ni 'di ltar mya ngan",
    "T01D1163:235b-34": "las 'das pa rnams kyang mdzad pa'i rgyun mi chad",
    "T01D1163:235b-35": "do zhes theg pa chen po'i tshul la ma goms",
    "T01D1163:235b-36": "pa rnams la mchog tu ya mtshan bskyed pas de",
    "T01D1163:235b-37": "dag gi bsam pa'i ngor ae ma'o chos nyid bzang",
    "T01D1163:235b-38": "zhes bya ba gsungs so //",
    "T01D1163:235b-39": "de bzhin gshegs pa rnams kyi chos nyid rang bzhin",
    "T01D1163:235b-40": "ni shin tu rmad du gyur pa'i phyir bzang po",
    "T01D1163:235b-41": "yin no // theg pa chen po'i ngang tshul du",
    "T01D1163:235b-42": "gyur pa rnams la ni ya mtshan mi che ste",
    "T01D1163:235b-43": "yin no // / mya ngan las 'das pa med pa'i phyir ro //",
    "T01D1163:235b-44": "la la las ni bde gnas zhes bya ba mi 'byung ste /",
    "T01D1163:235b-45": "der ni sdeb sbyor mi tshang bar 'gyur ro //",
    "T01D1163:236a-0": "yang na nges pa med pa'i phyir @236a * //",
    "T01D1163:236a-1": "brdar btags pa'i don la mngon par zhen par mi bya ste /",
    "T01D1163:236a-2": "ji skad du /",
    "T01D1163:236a-3": "gdags pa brda rgyus byung ba ste //",
    "T01D1163:236a-4": "de yang smra po'i 'dod rgyu'i byung //",
    "T01D1163:236a-5": "tha snyad don du byed pa ste //",
    "T01D1163:236a-6": "sdeb sbyor sgra yi cha ming bzhin //",
    "T01D1163:236a-7": "zhes bshad pa lta bu'o //",
    "T01D1163:236a-8": "de ni gsol ba gdab pa mchog stsol zhes bya ba la sogs pa gsungs te /",
    "T01D1163:236a-9": "ji ltar 'dod pa'i 'bras bu mchog skal ba ji",
    "T01D1163:236a-10": "lta ba bzhin du sems can rnams la stsol bas",
    "T01D1163:236a-11": "na mchog stsol lo //",
    "T01D1163:236a-12": "'di yang gsol ba gdab pa'i rgyu yin te /",
    "T01D1163:236a-13": "rtog pa dang ldan pa rnams ni sbyin pa po dag kho na la slong gi /",
    "T01D1163:236a-14": "'byor pa bdog kyang 'jungs pa rnams la ni ma yin no //",
    "T01D1163:236a-15": "bcom ldan 'das rnams ji ltar 'byor ba dang ldan pa yin zhe na /",
    "T01D1163:236a-16": "sbyin mchog nyid gnas mchog nyid brnyes //",
    "T01D1163:236a-17": "zhes bya ba gsungs so //",
    "T01D1163:236a-18": "sbyin pa ni zang zing dang /",
    "T01D1163:236a-19": "mi 'jigs pa dang //",
    "T01D1163:236a-20": "chos sbyin pa'i ngo bo yin pa'i phyir pha rol tu phyin pa thams cad do ;",
    "T01D1163:236a-21": "/ gang dag la 'khor gsum yongs su dag pas",
    "T01D1163:236a-22": "sbyin pa mchog shin tu yongs su dag pa de",
    "T01D1163:236a-23": "dag ni sbyin mchog can no //",
    "T01D1163:236a-24": "de dag gi ngo bo nyid ni sbyin mchog nyid do //",
    "T01D1163:236a-25": "gang dag la gnas mchog ste dbang phyug gam /",
    "T01D1163:236a-26": "go 'phang ngam /",
    "T01D1163:236a-27": "rtogs pa yod pa de dag ni gnas mchog can te ;",
    "T01D1163:236a-28": "sangs rgyas bcom ldan 'das rnams so //",
    "T01D1163:236a-29": "de dag gi ngo bo ni gnas mchog nyid do //",
    "T01D1163:236a-30": "de nyid thams cad mkhyen pa nyid de sangs rgyas kyis kun du 'od yin no //",
    "T01D1163:236a-31": "sbyin pa mchog nyid kyis gnas kyi mchog nyid kyi ni sbyin mchog nyid gnas mchog nyid do //",
    "T01D1163:236a-32": "de brnyes pa ni de'i bdag nyid du bsgrubs pas thob pa ste /",
    "T01D1163:236a-33": "ye shes kyi tshogs yongs su dag pa'i rgyus sangs",
    "T01D1163:236a-34": "rgyas nyid bsgrubs pa dang ldan pa zhes bya ba'i",
    "T01D1163:236a-35": "don to // yang na mchog gi sbyin pa sems",
    "T01D1163:236a-36": "can rnams la sbyin pas na sbyin pa mchog go",
    "T01D1163:236a-37": "don to // // des na rang gi don gyi rkyen yin no //",
    "T01D1163:236a-38": "des gnas mchog nyid skyes pa ste gnas la phan",
    "T01D1163:236a-39": "pa byas pa kho nas go 'phang de bsgrubs pa",
    "T01D1163:236a-40": "dang ldan pa'o // mchog sbyin zhes spyir smos pas",
    "T01D1163:236a-41": "mchog ngan ngon tsam sbyin pa tshangs pa la sogs",
    "T01D1163:236a-42": "pa dang yang mtshungs par shes par 'gyur bas yang",
    "T01D1163:236a-43": "dang ldan pa'o // // 'jig rten gsum rtag dam pa stsol mchog sgrub //",
    "T01D1163:236b-0": "ces @236b bya bas khyad par du mdzad de 'jig rten gsum pa la'o //",
    "T01D1163:236b-1": "'bras bu mchog sgrub cing 'grub par mdzad pas na mchog sgrub pa'o //",
    "T01D1163:236b-2": "dam pa stsol ba sa bcu pa'i dbang phyug rnams",
    "T01D1163:236b-3": "kyi nang na mchog sgrub pa gang yin pa dag",
    "T01D1163:236b-4": "ni dam pa stsol mchog sgrub pa yin no //",
    "T01D1163:236b-5": "sangs rgyas thams cad 'du ba las ni mchog gi dngos grub stsol zhes 'byung ste /",
    "T01D1163:236b-6": "der ni mchog sangs rgyas kyi chos rnams kyi dngos",
    "T01D1163:236b-7": "grub yongs su grub pa de stsol ba zhes rnam",
    "T01D1163:236b-8": "par bshad par bya'o //",
    "T01D1163:236b-9": "bde gshegs ni rab tu zhi bar phyir mi ldog par ma lus par gshegs pa'i phyir ro //",
    "T01D1163:236b-10": "gang dag la dus gsum la thogs pa mi mnga'",
    "T01D1163:236b-11": "ba'i mkhyen pa'i blo mnga' ba de dag la de",
    "T01D1163:236b-12": "skad ces bya ste /",
    "T01D1163:236b-13": "'das pa dang ma 'ongs pa dang da ltar dag",
    "T01D1163:236b-14": "la thogs pa med pa'i ye shes gzigs pa zhes",
    "T01D1163:236b-15": "bya ba'i don to //",
    "T01D1163:236b-16": "de 'ang ci'i phyir zhe na /",
    "T01D1163:236b-17": "'di ltar de dag ni sgrib pa mi mnga' ba'o //",
    "T01D1163:236b-18": "sgrib pa ni chod cing sgrib par byed pa ste /",
    "T01D1163:236b-19": "nyon mongs pa'i sgrib pa dang /",
    "T01D1163:236b-20": "shes bya'i sgrib pa zhes bya ba gang yin pa'o //",
    "T01D1163:236b-21": "gang dag la de dag spangs pa'i phyir med pa de dag ni sgrib pa mi mnga' ba ste /",
    "T01D1163:236b-22": "'di ni bde bar gshegs pa'i 'bras bu yin no //",
    "T01D1163:236b-23": "la la las ni mgon po zhes 'byung gi bde bar gshegs zhes mi 'byung ngo //",
    "T01D1163:236b-24": "der ni sdeb sbyor nyams te lan yang snga ma yin no //",
    "T01D1163:236b-25": "mgon po ni sa gsum gyi rje'o //",
    "T01D1163:236b-26": "kun gyi zhes bya ba ni phyogs bcu mtha' yas",
    "T01D1163:236b-27": "pa'i 'jig rten gyi khams na bzhugs pa rnams so",
    "T01D1163:236b-28": "// dam tshig gsum mchog ces bya ba la sogs pa la //",
    "T01D1163:236b-29": "dam tshig gsum zhes bya ba ni /",
    "T01D1163:236b-30": "dam tshig gsum pa'i rgyud la brtson pa bdag la'am //",
    "T01D1163:236b-31": "de las gsungs pa'i mchog gi dngos grub bam /",
    "T01D1163:236b-32": "de rtogs pa'i rgyu mtshan bdag la stsol cig pa'o //",
    "T01D1163:236b-33": "rgyud gang las dam tshig ste nges pa gsum po sangs rgyas dang //",
    "T01D1163:236b-34": "chos dang /",
    "T01D1163:236b-35": "phyir mi ldog pa'i dge 'dun la dang ba'i bdag nyid 'byung ba de ni dam tshig gsum pa'o //",
    "T01D1163:236b-36": "yang na dam tshig gsum ni //",
    "T01D1163:236b-37": "don kun grub par bya ba'i phyir //",
    "T01D1163:236b-38": "byang chub sems yongs mi gtong dang //",
    "T01D1163:236b-39": "thub pa'i brtul zhugs brtan pa dang //",
    "T01D1163:236b-40": "de nyid shes pa btsal ba spyad //",
    "T01D1163:237a-0": "ces bya ba 'di dag @237a * //",
    "T01D1163:237a-1": "yin te ;",
    "T01D1163:237a-2": "rgyud 'di nyid las byar rung ba nyid du //",
    "T01D1163:237a-3": "gang gi byang chub sems brtan zhing //",
    "T01D1163:237a-4": "blo gros chags pa med gyur pa //",
    "T01D1163:237a-5": "de la 'di ni nges 'grub ste /",
    "T01D1163:237a-6": "the tshom nyid ni mi bya'o //",
    "T01D1163:237a-7": "zhes gsungs pa lta bu'o //",
    "T01D1163:237a-8": "'jig rten pa dang 'jig rten las 'das pa'i phun sum tshogs pa thams cad kyi mchog ni //",
    "T01D1163:237a-9": "rnam pa thams cad mkhyen pa nyid phun sum tshogs pa'o //",
    "T01D1163:237a-10": "yang na rig sngags 'chang dang /",
    "T01D1163:237a-11": "'khor los sgyur ba nyid la sogs pa'i dngos grub",
    "T01D1163:237a-12": "thams cad kyi nang na mchog gi dngos grub ste",
    "T01D1163:237a-13": "/ de nyid thams cad mkhyen pa nyid do //",
    "T01D1163:237a-14": "de grub pa ni yongs su grub pa ste mngon",
    "T01D1163:237a-15": "sum du byar rung ba nyid du sgrub pa de",
    "T01D1163:237a-16": "bdag la myur du stsol cig pa'o //",
    "T01D1163:237a-17": "gsang sngags bdag pos gsungs pa bstod pa'i rgyal po nyid //",
    "T01D1163:237a-18": "rnam par phyi las bsod nams rgya chen gang thob des //",
    "T01D1163:237a-19": "sems can rnams myur 'jam pa'i mchog la brten nas ni //",
    "T01D1163:237a-20": "bstod pa 'di lta bu yis snod du rab gyur",
    "T01D1163:237a-21": "cig / bcom ldan 'das la bstod pa dpal rdo",
    "T01D1163:237a-22": "rje 'dzin gyi dbyangs kyi rgya cher bshad pa mang",
    "T01D1163:237a-23": "du thos pa'i slob dpon zhi ba 'tsho 'phags pa",
    "T01D1163:237a-24": "'jam pa'i mchog gi zhabs kyi pad+ma'i rdul la brten",
    "T01D1163:237a-25": "pas mdzad pa rdzogs so /",
    "T01D1163:237a-28": "// / rgya gar gyi mkhan po bi d+y'a ka ra pra bha dang /"
}