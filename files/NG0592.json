{
    "NG0592:1": "rnal 'byor chen po'i don 'di sbyar //",
    "NG0592:2": "bdag nyid sngags bdag yi dam lha //",
    "NG0592:3": "lce'i dkyil pad+ma'i dkyil 'khor ni //",
    "NG0592:4": "'dab brgyad yi ge am gyis mtshan //",
    "NG0592:5": "rdo rje gsung gi rang bzhin 'di //",
    "NG0592:6": "'od 'phros rgyal ba sems can gyi //",
    "NG0592:7": "gsung dang ngag gi che ba bsdus //",
    "NG0592:8": "skyon bcom bdag gi lce la gzung *//",
    "NG0592:9": "rtag tu goms par ngag sbyangs na //",
    "NG0592:10": "'jig rten snyan grags sgra tshig dang *//",
    "NG0592:11": "chos kyi sgra dang bden tshig nyan //",
    "NG0592:12": "brdzun dang phra ma tshig rtsub sogs //",
    "NG0592:13": "ngag gi sgrib pa thams cad 'byang *//",
    "NG0592:14": "dpe yi yon tan snyan grags 'gyur //",
    "NG0592:15": "srid pa gsum la dbang che dang *//",
    "NG0592:16": "'jig rten 'di yi grags pa thob //",
    "NG0592:17": "ngag gi nyes skyon dgag bya zhing *//",
    "NG0592:18": "dri ma nyes pa sbyang ba dang *//",
    "NG0592:19": "mi snyan sgrogs pa'i ngag gnan dang *//",
    "NG0592:20": "mi kha glog pa kun 'dul phyir //",
    "NG0592:21": "ting 'dzin bsam gtan las 'di bya //",
    "NG0592:22": "zhes gsungs te /",
    "NG0592:23": "bcom ldan 'das dgongs pa chos nyid la bzhugs par gyur to //",
    "NG0592:24": "ngag gis smod pa'i sgrib pa dang nye pa'i skyon",
    "NG0592:25": "sbyong ba'i khrus lung gi le'u ste re bdun pa'o",
    "NG0592:26": "// // de nas bcom ldan 'das khro bo'i rgyal",
    "NG0592:27": "po ya man ta kas 'chi bdag rang byung dag",
    "NG0592:28": "/ gshin rje'i rgyal po 'khor dang bcas pa la",
    "NG0592:29": "gtad cing gdams pa 'di bka' stsal to //",
    "NG0592:30": "kye kye dregs pa can chen po rnams nyon cig",
    "NG0592:31": "/ dus lnga brgya'i tha ma la 'di nas byang",
    "NG0592:32": "phyogs su bstan pa dar bar 'gyur te //",
    "NG0592:33": "de'i tshe lha sbyin gyi cha 'dzin pas bstan pa 'jig pa mang du 'ong ste /",
    "NG0592:34": "de'i tshe bstan pa gnyan po bsrung bar bya dgos te /",
    "NG0592:35": "bstan pa bsrung ba'i nang na mchog ni /",
    "NG0592:36": "'jam dpal gshin rje dmar po mi sring lcam dral yin te /",
    "NG0592:37": "de'i phyir da lta ngas bshad pa'i drag sngags kyi",
    "NG0592:38": "rgyud rnams 'di zung zhig / dus der ma ru",
    "NG0592:39": "rtse'i rgyud sgrub pa rnams kyang dus rtag tu dbang",
    "NG0592:40": "blang bar bya'o // dam bsre bar bya /",
    "NG0592:41": "dam tshig bsrung bar bya'o //",
    "NG0592:42": "ngag sngags kyi rnal 'byor du bya'o //",
    "NG0592:43": "yid chod nyid kyi rnal 'byor du bya'o //",
    "NG0592:44": "bsgral ba'i 'phrin las la mkhas par bya'o //",
    "NG0592:45": "brtson 'grus dang ldan par bya'o //",
    "NG0592:46": "ting nge 'dzin dang ma bral bar bya'o //",
    "NG0592:47": "rgyud 'di khyed la gtad do //",
    "NG0592:48": "rab tu zung zhig / 'di bzung ba'i yon tan rab tu che'o //",
    "NG0592:49": "zhes bka' stsal to //",
    "NG0592:50": "gdams pa bzhag pa'i le'u ste re brgyad pa'o //  // de nas yang de dag gis gsol pa /",
    "NG0592:51": "bdud sa 'dzin gyi sprul pa dang rigs 'dzin pa /",
    "NG0592:52": "rdo rje theg pa'i bstan pa 'jig pa bsrung ba'i phyir /",
    "NG0592:53": "dregs pa can rnams las la bkol te las kyi gnyer gtad pas /",
    "NG0592:54": "bdud kyi cho 'phrul pas 'grol ba gang */",
    "NG0592:55": "blo phyin ci log tu bsgyur ba de /",
    "NG0592:56": "mtshams med pa lnga'i las byed kyang */",
    "NG0592:57": "de la rang dbang med de phur bar bya'o //",
    "NG0592:58": "bcom ldan 'das rgyud 'di ji ltar gzung bar bya /",
    "NG0592:59": "mtshan bstan du gsol //",
    "NG0592:60": "zhes gsol ba @#//",
    "NG0592:61": "la //",
    "NG0592:62": "bcom ldan 'das khro bo'i rgyal pos bka' stsal pa /",
    "NG0592:63": "rgyud 'di ni rdo rje theg pa'i bstan pa bsrung ba'i phyir mtshon char gzung bar bya'o //",
    "NG0592:64": "rgyud 'di'i mtshan ni sgrol ging dmar po shan pa spu gri reg chod kyi rgyud ces kyang bya'o //",
    "NG0592:65": "gnod sbyin zla gsang dmar po'i rgyud ces kyang bya'o //",
    "NG0592:66": "glog 'phreng dmar po gnam lcags thog gi sta ri'i rgyud ces kyang bya'o //",
    "NG0592:67": "bse mdung dmar po'i drag sngags ces kyang bya'o //",
    "NG0592:68": "dug mda' nag po'i smod sngags zhes kyang bya'o //",
    "NG0592:69": "mtshon cha rnon po ngar dang ldan pa thabs kyi rgyud ces kyang bya'o //",
    "NG0592:70": "'di bzung ba ni rdo rje theg pa 'dzin cing skyong ba'i rnal 'byor pas /",
    "NG0592:71": "rdo rje theg pa'i bstan pa bsrung ba'i phyir mi spang bar gzung bar bya'o //",
    "NG0592:72": "de'i phyir na rgyud 'di khyed la gtad do zung zhig / ces gsungs so //",
    "NG0592:73": "rgyud gtad cing gzung ba'i nan tan rgyun dang bcas pa dus gsum du gtad pa'o //",
    "NG0592:74": "de skad ces gsungs pas bdud kyi bzhin ni mog mog por gyur to //",
    "NG0592:75": "'khor rnams ni dpa' bo'i mtshon cha thog ste mi 'jigs pa'i mkhar du zhugs par go zhing */",
    "NG0592:76": "nga rgyal dregs pa bsnyems nas bzhin dkar por gyur to //",
    "NG0592:77": "gsang ba rdo rje theg pa pa'i don la yang rab tu dga' ste //",
    "NG0592:78": "bar chad thams cad bsrung bar dam bcas so //",
    "NG0592:79": "gsungs pa'i don la yang rjes su yi rangs te mngon par bstod do //",
    "NG0592:80": "rgyud gtad cing bzung ba dang rjes su yi rangs",
    "NG0592:81": "pa'i le'u ste re dgu pa'o // // dpal gnod",
    "NG0592:82": "sbyin zla gsang dmar po'i rgyud /",
    "NG0592:83": "sgrol ging ma ru rtse shan pa spu gri reg chod kyi rgyud ces bya ba /",
    "NG0592:84": "gnam lcags thog gi sta ri /",
    "NG0592:85": "bse mdung dmar po'i drag sngags /",
    "NG0592:86": "dug mda' nag po smod pa'i mtshon cha /",
    "NG0592:87": "'phrin las kyi mdo rdzogs so //  // rgya gar gyi pan+di ta shan ting gar b+ha dang */",
    "NG0592:88": "bod kyi lo tsa pa snubs sangs rgyas ye shes",
    "NG0592:89": "kyis dur khrod chen po ha chen brdal du bsgyur"
}