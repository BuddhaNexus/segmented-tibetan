{
    "NG0536:1": "rdzogs pa chen po'i don ston pa //",
    "NG0536:2": "ngan song sdug bsngal ming yang med //",
    "NG0536:3": "theg pa chen po'i klong bdal bas //",
    "NG0536:4": "sems can thams cad sangs rgyas yin //",
    "NG0536:5": "rtog pa 'dod dgur dbang sgyur bas //",
    "NG0536:6": "rgyal dang spyi blugs rang dbang thob //",
    "NG0536:7": "kun tu bzang po'i rang bzhin las //",
    "NG0536:8": "dus gsum 'pho 'gyur med pa'i phyir //",
    "NG0536:9": "yin pa'i don la yengs med pas //",
    "NG0536:10": "dbyer med sa las phyir mi ldog / ma bcos ma g.yos bde bar gnas //",
    "NG0536:11": "dus gsum sangs rgyas 'phrin las phrid //",
    "NG0536:12": "lung 'di tshig tsam thos pas kyang *//",
    "NG0536:13": "de dbang sems kyi gnas rnyed 'gyur //",
    "NG0536:14": "zhes gsungs pa dang */",
    "NG0536:15": "tshig 'di yos pa dang grags pa tsam gyis /",
    "NG0536:16": "kun tu bzang po'i bde ba chen pos ye nas sangs rgyas pa'i gnas /",
    "NG0536:17": "lhun gyis grub pa nyid thob par gyur to //",
    "NG0536:18": "gang don bya lta ci smos so //",
    "NG0536:19": "des ni dbang gi dkyil 'khor chen po drug las /",
    "NG0536:20": "gnas chen po'i rtsa rgyud rdzogs so //",
    "NG0536:21": "@# / / da ni phyi ma'i 'jug la lhag",
    "NG0536:22": "ma ma lus pa'i las ci bya ba chen po",
    "NG0536:23": "drug las ci bya ba don gsal bar smos pa",
    "NG0536:24": "ste / de yang 'di skad ces gsungs te //",
    "NG0536:25": "rgyud drug sems can gnas sbyangs nas //",
    "NG0536:26": "rigs nges rgyal ba'i sras bskyed pa //",
    "NG0536:27": "dus gsum phung po sbyangs nas kyang *//",
    "NG0536:28": "lhag ma bshags byang bskang bcos bya //",
    "NG0536:29": "kun gyi thun mong ma yin pas //",
    "NG0536:30": "snod kyi khyad par shes bar bya //",
    "NG0536:31": "zhes byung bas rgyud phyi ma 'di la don rnam pa bzhi ste /",
    "NG0536:32": "las kyi lhag ma bsdu ba dang */",
    "NG0536:33": "snod kyi khyad par shes par bya ba dang */",
    "NG0536:34": "gnyis su med bshags pa dang */",
    "NG0536:35": "smon lam btab pa'o //  // de la las kyi lhag ma bsdu ba la don bdun te /",
    "NG0536:36": "ma 'ongs pa'i rgyal ba thams cad bla na med",
    "NG0536:37": "pa'i sangs rgyas su grub par smon lam gdab pa",
    "NG0536:38": "dang */ snang ba dang ni snang ba'i 'jig rten",
    "NG0536:39": "gyi khams thams cad rdo rje 'chang gi gral thob",
    "NG0536:40": "cing bzhugs par bya ba dang *//",
    "NG0536:41": "rnal 'byor dngos kyi rgyud las tshor ba dang ma",
    "NG0536:42": "mtsho ba'i nyams chags thams cad bshags par bya ba",
    "NG0536:43": "dang */ nyon mongs pa'i sems can khams gsum 'khor ba na gnas pa rnams /",
    "NG0536:44": "snying po byang chub la dgod pa'i thugs rjes gzung zhing las bcol ba dang *//",
    "NG0536:45": "tha' yas pa'i sems can thams cad ji ltar 'dod pa'i re ba skongs pa dang */",
    "NG0536:46": "khyad par gyi las nges pa sor byed pa dang */",
    "NG0536:47": "dkyil 'khor bsdu ba'o /",
    "NG0536:48": "de la dkyil @#//",
    "NG0536:49": "'khor bsdu ba ni /",
    "NG0536:50": "snying po ni gnas pa'i ngang du dkyil 'khor bsdu zhing */",
    "NG0536:51": "snying po gsal ba'o //",
    "NG0536:52": "dran pa tsam gyis rig pa gsal bar bya ste /",
    "NG0536:53": "las thams cad kyi gzhung bsdus nas /",
    "NG0536:54": "don mthar phyin pa slob dpon gyis bstan par bya'o //",
    "NG0536:55": "de yang man ngag gis byang sems bde ba chen pos /",
    "NG0536:56": "ye nas sangs rgyas pas phyogs ris dang steng 'og med par khyab cing bdal bas /",
    "NG0536:57": "dus la snga phyi med la /",
    "NG0536:58": "gnas la mtho dman med la sems la skye shi med pas /",
    "NG0536:59": "man ngag rdzogs pa chen po ye nas bya ba btsal dang bral bar rtogs na /",
    "NG0536:60": "lhag ma dang 'jug bsdu ba yang mi dgos so //",
    "NG0536:61": "byas kyang mi 'gal lo //",
    "NG0536:62": "de'i phyir na 'di skad ces bka' stsal to //",
    "NG0536:63": "rdzogs pa chen po'i klod gdal ba //",
    "NG0536:64": "mtho ris med cing sems cing ngan song med //",
    "NG0536:65": "sangs rgyas med cing sems can med //",
    "NG0536:66": "med pa ma yin snying po'i don //",
    "NG0536:67": "zhes gsungs so /  / de la snod kyi khyad par shes par bya ba ni /",
    "NG0536:68": "rdzogs pa chen po'i lta ba ya tha yin pas gang yang mi shong ba med ces te /",
    "NG0536:69": "kun gyi thun mong du ma gsungs so //",
    "NG0536:70": "dper na nam mkha' la yangs dogs med cing kun la khyab pa yin kyang */",
    "NG0536:71": "mig nad can dug gis zin pas ltas pas //",
    "NG0536:72": "nad dang dug gi kha dog tu snang ba bzhin //",
    "NG0536:73": "rdzogs pa chen po'i chos thams cad ye nas sangs rgyas pa yin kyang */",
    "NG0536:74": "nyan thos dang theg pa 'og ma pa srag cing sngangs te /",
    "NG0536:75": "de nyin ma rtogs pa'i dbang gis /",
    "NG0536:76": "'phya zhing skur pa btab pas dmyal khams la sogs pa'i 'bras bu log par smin pa'i skyon dang */",
    "NG0536:77": "skye bo dang bus pa la sogs pa /",
    "NG0536:78": "yang dag pa'i nges don mi shes pa'i dbang gis /",
    "NG0536:79": "las kyi sgrib pas thos pa'i dbang med pa dang */",
    "NG0536:80": "skyes pa dang */",
    "NG0536:81": "bud med dang */",
    "NG0536:82": "bus pa dang */",
    "NG0536:83": "gsang ba theg pa gsum po ma ros pa dang */",
    "NG0536:84": "dam med cing dam nyams lha smos kyis / dbang ma bskur ba dang */",
    "NG0536:85": "bskur ba dang */",
    "NG0536:86": "ma ha' yo ga man chad las ma thos pas kyang */",
    "NG0536:87": "gnas 'dir bya bar mi 'byung ste /",
    "NG0536:88": "de'i phyir ni 'di skad ces bka' stsal to //",
    "NG0536:89": "kun tu bzang po'i thugs las ni //",
    "NG0536:90": "nor bu rin chen 'di 'byung bas //",
    "NG0536:91": "skal ldan rnams las ma gtogs pa //",
    "NG0536:92": "nyan thos byis pa'i spyod yul min //",
    "NG0536:93": "nyan thos rang rgyal dgra bcom dang *//",
    "NG0536:94": "dge slong ming yang ma gtogs so //",
    "NG0536:95": "phyogs rtogs yang dag ma rtogs pa //",
    "NG0536:96": "'di dag lung du ma bstan no //",
    "NG0536:97": "mu stegs mur thug la sogs pas //",
    "NG0536:98": "ma rtogs pa dang log par rtogs //",
    "NG0536:99": "skye bo la sogs rmongs pa la //",
    "NG0536:100": "bstan kyang mi go rtogs par 'gyur //",
    "NG0536:101": "dregs shing sdig pa'i las byed na //",
    "NG0536:102": "rgyal po yin kyang sdod ma yin //",
    "NG0536:103": "dper na seng ge'i 'o ma bzhin //",
    "NG0536:104": "snod ngan zhos 'chag bcud 'bo bas //",
    "NG0536:105": "bus pa'i skye bos mi shes pas //",
    "NG0536:106": "yid la gcags kyang bya 'os med //",
    "NG0536:107": "yid la gnas stod dbang @#//",
    "NG0536:108": "bskyur kyang *//",
    "NG0536:109": "thar pa mi thob sgrib par 'gyur //",
    "NG0536:110": "skyes pa dregs shing khengs pa dang *//",
    "NG0536:111": "bud med 'dod pas zhen pa dang *//",
    "NG0536:112": "bus pa 'da' las shed ma byed //",
    "NG0536:113": "don 'di bstan kyang go mi 'gyur //",
    "NG0536:114": "yid dang rna ba'i dbang po yis //",
    "NG0536:115": "rgyud lung man ngag ma thos pas //",
    "NG0536:116": "don med rnal 'byor phal pa yis //",
    "NG0536:117": "man ngag snod du ma gyur pas //",
    "NG0536:118": "nams kyang gnas mchog thob mi 'gyur //",
    "NG0536:119": "rtsa ba nyams pa'i chal pa dag / gso la brtson par mi byed par //",
    "NG0536:120": "gnas 'dir thob par mi 'gyur gyi //",
    "NG0536:121": "rdo rje dmyal bar skye bar nges //",
    "NG0536:122": "phyi nang gsang ba'i dbang rnams dang *//",
    "NG0536:123": "gang zag grangs dbang ma mthong zhing *//",
    "NG0536:124": "kha dbang tsam yang ma thob na //",
    "NG0536:125": "de yang lung du ma bstan no //",
    "NG0536:126": "rgyud kyi 'phrin las tsam la ltos //",
    "NG0536:127": "gong ma'i chos la sgros 'dogs shing */",
    "NG0536:128": "glu dang sdebs sbyor khe shags mkhan /",
    "NG0536:129": "de ni gnas 'di thob mi 'gyur /",
    "NG0536:130": "zhes gsungs so //",
    "NG0536:131": "de'i phyir theg pa chen po'iganas 'di thun mong ma yin pa'o //",
    "NG0536:132": "man ngag chen po 'di'i gnas kyi snod yod par bstan pa ni /",
    "NG0536:133": "skye bo na yang rang bzhin gyi don dang mthun pa dang */",
    "NG0536:134": "bud med na yang dad pa dang tshul du shis te /",
    "NG0536:135": "gzugs kyi don dang ldan zhing blo dang rig pa che ba dang */",
    "NG0536:136": "bus pa na yang lung dang man ngag gi rigs su gyur nas /",
    "NG0536:137": "don chos thos shing 'gags pa'i don shes na yang legs /",
    "NG0536:138": "ma shes na yang 'di dag phal 'ga' shes na bar chad du 'gyur ba dang */",
    "NG0536:139": "dbang dang dam la gnas shing tshul bzhin spyod pa dang */",
    "NG0536:140": "gsang sngags rnal 'byor rnam gsum gyi don spyod pa rnams la /",
    "NG0536:141": "rdzogs pa chen po'i rang bzhin 'dis ma bstod na /",
    "NG0536:142": "gzhan dge ba ci byas kyang yang dag pa'i don du mi 'gyur ba dang */",
    "NG0536:143": "lung dang man ngag la mkhas pa'i skyes bu lta ci smos kyis /",
    "NG0536:144": "tshul dang mi ldan pa'i rgyal po dang */",
    "NG0536:145": "bskyed rdzogs rnam gsum gyi don la dad pas phyogs pa tsam la yang */",
    "NG0536:146": "rgyal po gnas 'dir bstod na /",
    "NG0536:147": "nges pa'i lam thob lags /",
    "NG0536:148": "de dag thams cad la bka' yang dag pa 'dis bzhugs bshams nas /",
    "NG0536:149": "dper na lha dang klu'i dbang po la nor bu rin po che'i dbang bskur nas /",
    "NG0536:150": "'dod pa phun sum tshogs pa bzhin /",
    "NG0536:151": "lung 'dis gser la nag tshur gtong bar gyur pas 'di skad ces btsal nas //",
    "NG0536:152": "mtha' dbus med pa'i chos nyid la //",
    "NG0536:153": "skye shi med pa'i sems bdal bas //",
    "NG0536:154": "gdod nas dag pa'i nam mkha' bzhin //",
    "NG0536:155": "phyogs ris med nas dang che na //",
    "NG0536:156": "skye ba yin yang don dang mthun //",
    "NG0536:157": "rang sems dag pas mtshan dang ldan //",
    "NG0536:158": "dad pas chags med chags dang bral //",
    "NG0536:159": "yang dag don nyid rtogs gom na //",
    "NG0536:160": "gsang ba'i bud med gzhung las 'byung *//",
    "NG0536:161": "rigs kyis btsun rgyud mkhas pa'i sa //",
    "NG0536:162": "dbang po ma gsal na yang thos //",
    "NG0536:163": "'di la dad mos phyogs dga' na //",
    "NG0536:164": "yul min bus pa 'ang @#//",
    "NG0536:165": "rung bar bshad //",
    "NG0536:166": "dbang dang dam tshig ma nyams shing *//",
    "NG0536:167": "tshul dang ldan pa'i rnal 'byor dang *//",
    "NG0536:168": "mkhas pa'i yon tan brdzod las 'das //",
    "NG0536:169": "ming gis gnas 'dir bya bar gsungs //",
    "NG0536:170": "rgyal po chos la mos pa dang *//",
    "NG0536:171": "gsang ba'i don la dad cing 'dun //",
    "NG0536:172": "sngags kyi rgyal po mnyan nges dang *//",
    "NG0536:173": "de yang gnas 'dir bya bar gsungs //",
    "NG0536:174": "de las gzhan pa gang yin pa //",
    "NG0536:175": "nyams dang chad las 'byung ba dang *//",
    "NG0536:176": "shan pa mtshams med la sogs dang *//",
    "NG0536:177": "mgon btsun 'di las gnas gzhan med //",
    "NG0536:178": "ci'i phyir zhe na khrus kyi dpe //",
    "NG0536:179": "nan tar phung na'ang skyabs 'di tshol //",
    "NG0536:180": "gzhan las grol ba'i lung yod pas //",
    "NG0536:181": "'di yang mkhas pa'i lung du gsungs //",
    "NG0536:182": "thabs las btsal gyis mi rnyed pas //",
    "NG0536:183": "rtags la thugs rje'i gnas 'dir mkhas //",
    "NG0536:184": "zhes gsungs pas gzhung dang mthun pa dang *//",
    "NG0536:185": "thabs gzhan gdug pa srid tsam las gar song song",
    "NG0536:186": "du ma gsungs so // // de la gnyis su",
    "NG0536:187": "med pa'i bshags pa dang */",
    "NG0536:188": "smon lam gdab pa ni gnyis su med cing */",
    "NG0536:189": "ye nas sangs rgyas pa la bshags mi dgos na yang */",
    "NG0536:190": "dper na nam mkha'i khrigs sam /",
    "NG0536:191": "khu rlangs sam /",
    "NG0536:192": "rgya mtsho'i rlabs sam /",
    "NG0536:193": "me long gi g.ya' dang 'dra bar /",
    "NG0536:194": "blo'i sgrib pa stug pos non pa rnams /",
    "NG0536:195": "rang bzhin gyis dag cing byang bar bya ba'i phyir /",
    "NG0536:196": "'di skad ces gsungs so //",
    "NG0536:197": "chos dbyings dus gsum spros pa med pa las //",
    "NG0536:198": "'dzin rtog med pa'i rang rig ye shes kyis //",
    "NG0536:199": "dbyings dang ye shes gnyis su med pa la //",
    "NG0536:200": "yul dang dbang po gnyis su med par bshags //",
    "NG0536:201": "yum gyi b+ha ga dgyes pa'i pho brang du //",
    "NG0536:202": "yab kyi gnyis med rdo rje byang chub sems /",
    "NG0536:203": "thabs dang shes rab 'du 'bral med pa la //",
    "NG0536:204": "phyi nang snod bcud gnyis su med par bshags //",
    "NG0536:205": "ting 'dzin rnam pa bzhi yis bdar bcad nas //",
    "NG0536:206": "phung po rnam shes khams dang skye mched la //",
    "NG0536:207": "lha dang lha mo'i dkyil 'khor gsal bsgoms pas //",
    "NG0536:208": "'gro drug sems can rgyal ba'i dkyil 'khor dang *//",
    "NG0536:209": "gnyis su med par lhun gyis grub par mdzod //",
    "NG0536:210": "rtsa srog tsit+ta lus ngag yid gsum rnams //",
    "NG0536:211": "gu h+ya gsang chen sku gsung thugs kyi mdzod /",
    "NG0536:212": "rdo rje klong dgur dpal chen he ru dgur /",
    "NG0536:213": "khams gsum sa dgur gnyis su med par bshags //",
    "NG0536:214": "ji ltar snang ba lha yi dkyil 'khor du //",
    "NG0536:215": "snying po brdzod pas thams cad rdzogs pa'i tshul //",
    "NG0536:216": "dbyer med nyid mnyam ngo bo nyid kyi sku //",
    "NG0536:217": "thabs la mkhas pas gnyis su med par bshags //",
    "NG0536:218": "phyi nang snod bcud ngo bo nyid kyi sku //",
    "NG0536:219": "nga dang bdag med ngo bo nyid mnyam pas //",
    "NG0536:220": "mtho ris ngan song rgyu 'bras rnam gnyis po //",
    "NG0536:221": "gnyis med bde chen ngang du mthar phyin shog / ji ltar snang ba kun bzang chen po la //",
    "NG0536:222": "yod med rtag chad mtshan ma'i tshig las 'das //",
    "NG0536:223": "'di ltar ma gyur bdag rtogs gang yin @#//",
    "NG0536:224": "pa //",
    "NG0536:225": "de nyid ma spangs rtog pa'i klong du bshags //",
    "NG0536:226": "dus gsum 'pho 'gyur tha tshig rtag pa med //",
    "NG0536:227": "btsal med bsgrub med nam mkha'i ngang du gnas //",
    "NG0536:228": "yongs la khyab kyang kun la 'dod dgur bsgyur //",
    "NG0536:229": "phyin ci log rnams byang chub lam du bshags //",
    "NG0536:230": "rtog pa'i man ngag don dang ma phrad na //",
    "NG0536:231": "tshig gis mtshon pas 'bras bu mi thob pas //",
    "NG0536:232": "rang sems gdod nas sangs rgyas yin shes na //",
    "NG0536:233": "rang byung ye shes klong de 'grub par shog / ces gsungs pas /",
    "NG0536:234": "bdag dang */",
    "NG0536:235": "sems can thams cad dang */",
    "NG0536:236": "gang don bya ba sdug bsngal gyi rnam par rtog pa dang */",
    "NG0536:237": "ma rig pa'i sdig sgrib thams cad bshags nas ma dag pa gang yang med /",
    "NG0536:238": "ma bshags na yod nas dag nas /",
    "NG0536:239": "de ci'i phyir zhe na /",
    "NG0536:240": "tshig tu brdzod pa dang rang bzhin gyis dag /",
    "NG0536:241": "de la rtogs te gling du gyur na bshags mi",
    "NG0536:242": "dgos pa'i tha tshigs so / / de la smon",
    "NG0536:243": "lam gdab pa ni /",
    "NG0536:244": "dper na rgyu gser yin na /",
    "NG0536:245": "spyod kyang gser du spyod pa dang 'dra bar /",
    "NG0536:246": "bdag dang sems can thams cad yin yang gdod ma",
    "NG0536:247": "nas kun tu bzang po bde ba chen por sangs",
    "NG0536:248": "rgyas pa yin la /",
    "NG0536:249": "smon lam yang de'i ngang du gdab pa'i phyir /",
    "NG0536:250": "rdzogs pa chen po'i smon lam 'di skad brjod do //",
    "NG0536:251": "ho phyi snod kyi 'jig rten 'byung ba chen po",
    "NG0536:252": "lnga yum chen mo lnga'i mkha' klong rnam par dag",
    "NG0536:253": "pa / chos dbyings kyi pho brang na /",
    "NG0536:254": "nang bcud 'jig rten lam lnga'i sems can rgyal ba",
    "NG0536:255": "rigs lnga'i rang bzhin gyis yab yum thabs dang shes",
    "NG0536:256": "rab gnyis su med pa'i khyab pa las /",
    "NG0536:257": "sems dpa' sems ma dang */",
    "NG0536:258": "khro bo dang */",
    "NG0536:259": "khro mo dang */",
    "NG0536:260": "sprul pa yang sprul la sogs sku dang */",
    "NG0536:261": "gsung dang */",
    "NG0536:262": "thugs dang */",
    "NG0536:263": "yon tan dang */",
    "NG0536:264": "'phrin las bkod pa mi zad pa rgyan gyi 'khor lo mdzod /",
    "NG0536:265": "'gyings pa lta bus thabs la thabs rol /",
    "NG0536:266": "ye shes la ye shes rol /",
    "NG0536:267": "chos nyod la chos nyid rol ba'i tshul gyis /",
    "NG0536:268": "'khor ba sangs rgyas pa'i dus gsum gyi bde bar gshegs pa'i byin gyis brlabs dang */",
    "NG0536:269": "thugs zhi ba'i ngang las ma g.yos bar sku 'bar ba'i cha lugs kyis /",
    "NG0536:270": "nga rgyal dregs pas khegs pa'i bar du gcod pa'i bdud dang srin po tshar bcad nas /",
    "NG0536:271": "bla na med pa'i sgrol bar mdzad pa rnams la /",
    "NG0536:272": "'dres pa'i chos nyid kyis phyag btsal nas /",
    "NG0536:273": "thugs ye shes ngang gis mkhyed par mdzad pas dgongs su gsol /",
    "NG0536:274": "tshogs pa thams cad dkyil 'khor /",
    "NG0536:275": "'byor pa thams cad longs spyod /",
    "NG0536:276": "phul ba thams cad mchog par bzhes /",
    "NG0536:277": "don bya ba'i gnas dang mtha' yas sems can thams cad rdo rje 'chang ba'i gral thob nas /",
    "NG0536:278": "yi ge 'khor lo rdzogs chen gyis la gnas stobs",
    "NG0536:279": "par gyur cig chos nyid la ma rtogs pa med",
    "NG0536:280": "cing me lce la sbrang bu mi chags pa lags",
    "NG0536:281": "na / kun rdzob sgyu ma tsam gyi dbang gis /",
    "NG0536:282": "bdag cag dam tshig nyams pa ci @#//",
    "NG0536:283": "mchis pa rnams dang */",
    "NG0536:284": "phyogs bcu dus gsum gyi 'jig rten gyi khams na /",
    "NG0536:285": "rdo rje slob dpon dang */",
    "NG0536:286": "mched lcam dral mtha' dag bzhugs pa rnams /",
    "NG0536:287": "dgongs spyod kyi rnal 'byor gyi don la thugs dam",
    "NG0536:288": "rtse gcig tu mdzad pa rnams kyi thugs dam skongs",
    "NG0536:289": "/ gang don bya ba dang *//",
    "NG0536:290": "mtha' yas ba'i sems can thams cad kyi g.yar dam nyams pa sor bsal nas /",
    "NG0536:291": "thams cad rdo rje dbyings kyi dkyil 'khor du gnas stobs nas /",
    "NG0536:292": "sangs rgyas par sman to //",
    "NG0536:293": "ho khams gsum chos nyid kyi dur khrod /",
    "NG0536:294": "dus gsum sku gsung thugs kyi dkyil 'khor */",
    "NG0536:295": "tsit+ta mkha' mnyam gyi dkyil 'khor /",
    "NG0536:296": "kun gzhi ma bcos pa'i thig le /",
    "NG0536:297": "yid ye shes sems dpa' bzhugs nas /",
    "NG0536:298": "thags ye shes kyi klong thog na /",
    "NG0536:299": "dbyings dang ye shes gnyis su med par lhun gyis grub pa ste /",
    "NG0536:300": "chos kyi sku ru gyur te /",
    "NG0536:301": "yod med thams cad ma skyes pa'i chos nyid kyi mchad par 'bul /",
    "NG0536:302": "gzung 'dzin dang rtog pa'i bag chags g.yos par ye shes su gnas stod /",
    "NG0536:303": "nyon mongs pa dang rtog pa'i sgrib pa thugs mnyam pa'i klong du thugs dam bskul bas /",
    "NG0536:304": "rgyal ba rgya mtsho'i tshogs thams cad gnyis su med",
    "NG0536:305": "pa'i mchod pas mnyes par gyur cig / phyi nang",
    "NG0536:306": "snod bcud bsdus pa'i chos thams cad /",
    "NG0536:307": "che mchog he ru ka sku'i dkyil 'khor du rdzogs /",
    "NG0536:308": "gu bung+ng+ha h+ya he ru ha gsung gi dkyil 'khor du grub /",
    "NG0536:309": "sa nu he ru ka thugs kyi dkyil 'khor du mthar phyin pas /",
    "NG0536:310": "bdag dang */",
    "NG0536:311": "sems can thams cad dang */",
    "NG0536:312": "gang don bya ba de rnams rdo rje sku gsung",
    "NG0536:313": "thugs kyi dkyil 'khor du mthar phyin nas phyir mi",
    "NG0536:314": "ldog pa'i sa thob nas /",
    "NG0536:315": "ma ha su kha bde ba chen por sangs rgyas te /",
    "NG0536:316": "lhun gyis grub par sangs rgyas par smon to //",
    "NG0536:317": "ho bla na med pa'i sangs rgyas man chad nas /",
    "NG0536:318": "'jigs tshogs kyi dmyal ba yan chad kun gzhi byang chub kyi sems ji ltar yin kyang gzugs dang */",
    "NG0536:319": "kha dog dang */",
    "NG0536:320": "dngos po dang */",
    "NG0536:321": "mtshan ma phyogs dang ris su mi gnas pa kun tu bzang mo bde ba chen po yin la /",
    "NG0536:322": "grub kyang kun tu bzang por bde ba chen po'i",
    "NG0536:323": "rang bzhin du sangs rgyas par gyur cig / sangs",
    "NG0536:324": "rgyas thams cad kyang sems can la 'byung la /",
    "NG0536:325": "sems can thams cad kyang sangs rgya pa'i rgyu yin pas /",
    "NG0536:326": "yin pa'i don la rgyu 'bras gnyis su med pa'i",
    "NG0536:327": "byang chub sems bde ba chen por sangs rgyas par",
    "NG0536:328": "gyur cig sems can gyi rnam par rtog pa nyid",
    "NG0536:329": "ma spangs par rnam par rtog pa'i mtshan ma ci",
    "NG0536:330": "'byung ba nyid ma g.yos pa'i chos nyid du shes",
    "NG0536:331": "te bsgoms pas / chos nyid gzhan du btsal mi dgos /",
    "NG0536:332": "rang la rang chas su yod pa dang */",
    "NG0536:333": "sems can nyid kyi sdug bsngal nyid ma spangs par",
    "NG0536:334": "sdug bsngal skyes kyang ma bslad pa'i ye shes yin",
    "NG0536:335": "te / bsgoms pas rang byung gi ye shes gzhan du btsal mi dgos te /",
    "NG0536:336": "rang la @#//",
    "NG0536:337": "rang chas su ye nas yod pa nyid kyang *//",
    "NG0536:338": "yin kyang gnyis su med pa yin la /",
    "NG0536:339": "grub kyang gnyis su med pa'i chos nyid /",
    "NG0536:340": "byang chub kyi sems su mthar phyin par gyur cig",
    "NG0536:341": "/ sems can gyi nyon mongs pa ma spangs par",
    "NG0536:342": "byung tshor dang 'du byed ci skyes kyang */",
    "NG0536:343": "'di nyid thig le chen po las ma gyur te",
    "NG0536:344": "mi 'gyur pa'i g.yung drung du lhun gyis grub pas",
    "NG0536:345": "/ de'i don la rtogs te bsgoms pas /",
    "NG0536:346": "sangs rgyas thams cad kyis ma bslang pa'i sems nyid gzhan du btsal mi dgos te /",
    "NG0536:347": "rang la rang chas su yod pa de la /",
    "NG0536:348": "yin kyang bdag dang */",
    "NG0536:349": "don bya ba dang */",
    "NG0536:350": "sems can thams cad la yod la /",
    "NG0536:351": "grub kyang de nyid rtogasapa'i klong du sangs rgyas par",
    "NG0536:352": "gyur cig / yin kyang sangs rgyas dang sems can",
    "NG0536:353": "thams cad yid rang byung gi ye shes su btsal",
    "NG0536:354": "ba med par sangs rgyas pa yin la /",
    "NG0536:355": "don kyang de bzhin du sangs rgyas par gyur cig",
    "NG0536:356": "chos thams cad yin kyang rgyu dang 'bras bu gnyis",
    "NG0536:357": "su med pa mnyam pa nyid yin la /",
    "NG0536:358": "don kyang rgyu dang 'bras bu mnyam pa nyid gnyis",
    "NG0536:359": "su med pa'i rang bzhin du sangs rgyas par gyur",
    "NG0536:360": "cig / chos thams cad kyang bzang ngan bde sdug",
    "NG0536:361": "thams cad sems nyid kun tu bzang po bzang ngan",
    "NG0536:362": "med pa yin la /",
    "NG0536:363": "don kyang sems nyid kun tu bzang po bzang ngan",
    "NG0536:364": "spong len med par sangs rgyas par gyur cig /",
    "NG0536:365": "yin yang sems kyi chos nyid bzang ngan spong len",
    "NG0536:366": "medad par / phyi dang nang du phyogs med la /",
    "NG0536:367": "yod med rtag chad las 'das la /",
    "NG0536:368": "skye ba dang 'chi bar 'pho 'gyur med pa yin la /",
    "NG0536:369": "bdag dang */",
    "NG0536:370": "sems can thams cad dang */",
    "NG0536:371": "gang don bya ba de bzhin du sangs rgyas par",
    "NG0536:372": "gyur cig / chos thams cad gnas pa kun tu",
    "NG0536:373": "bzang po yin pas /",
    "NG0536:374": "phyi'i yul la chags sdang ma skyes /",
    "NG0536:375": "chos thams cad ston pa kun tu bzang po yin pas /",
    "NG0536:376": "nang gi sems skye 'chi med /",
    "NG0536:377": "chos thams cad kun tu bzang po yin pas /",
    "NG0536:378": "dus la snga phyi dang 'pho 'gyur med /",
    "NG0536:379": "chos thams cad ston pa kun tu bzang po yin pas /",
    "NG0536:380": "rgyu 'bras la phyogs ris dang nye ring med pa yin par lta bas la rbad kyis bcad de /",
    "NG0536:381": "don de bzhin du go zhing rtogs par gyur cig / gong bzhin rtogs pas bdag dang */",
    "NG0536:382": "sems can thams cad dang */",
    "NG0536:383": "gang don bya ba'i sangs mi rgyas ba'i dbang med de /",
    "NG0536:384": "mngon par rdzogs par sangs rgyas par gyur cig /",
    "NG0536:385": "bdag gi ston pa kun tu bzang po'i bka' bzhin",
    "NG0536:386": "du rgyu gdod ma nas dag pas /",
    "NG0536:387": "chags ni sku gsung thugs la yang ma chags /",
    "NG0536:388": "'bras bu 'tshal bas rnyed par sangs rgyas pas /",
    "NG0536:389": "bral ba ni sngags dang phyag rgya dang ma bral /",
    "NG0536:390": "thams cad kun tu bzang po yin pas /",
    "NG0536:391": "spangs ni rtogs pa gang yang ma spangs /",
    "NG0536:392": "ye khyab bdal chen po'i klong du sangs rgyas pas /",
    "NG0536:393": "rag ni 'byung ba lnga la yang ma lus /",
    "NG0536:394": "mkhyen pa'i ye shes la snang ba'i nyi ma @#//",
    "NG0536:395": "shar bas /",
    "NG0536:396": "rten ni ye shes lnga la yang mi 'cha' /",
    "NG0536:397": "rang byung ye shes la ma bcos par rang gsal bas /",
    "NG0536:398": "dngos grub ni sangs rgyas la yang de las med de /",
    "NG0536:399": "'di ltar rtogs shing tshig tu brjod pas /",
    "NG0536:400": "'pho 'gyur med pas gnas shes pas /",
    "NG0536:401": "skye shi med pa'i tshe ru 'gyur /",
    "NG0536:402": "don 'di bstan pas kyang */",
    "NG0536:403": "bdag dang mtha' yas pa'i sems can thams cad dang */",
    "NG0536:404": "gang don bya ba'i sangs mi rgyas pa'i dbang med de /",
    "NG0536:405": "sangs rgyas par gyur cig / 'khor ba dang mya",
    "NG0536:406": "ngan las 'das pa'i chos thams cad rang gi byang",
    "NG0536:407": "chub kyi sems yin pas /",
    "NG0536:408": "phyogs dang ris med par rang byung gi ye shes su bdal /",
    "NG0536:409": "phyi dang nang med par chos nyid kyi klong du shar /",
    "NG0536:410": "steng dang 'og med par thig le chen po'i dbyings su bdal bas /",
    "NG0536:411": "dmyal ba sangs rgyas su dong sprugs /",
    "NG0536:412": "sdug bsngal chos nyid du la bzla /",
    "NG0536:413": "rnam rtogs ye shes su lam ston /",
    "NG0536:414": "rgyud drug bde chen du rgyas btab /",
    "NG0536:415": "mtho sman klong chen du khod mnyam /",
    "NG0536:416": "rtag chad tshig la 'das par sun dbyung */",
    "NG0536:417": "sems ye nas bdal bar sangs rgyas pas /",
    "NG0536:418": "don tshig tu brdzod pa dang */",
    "NG0536:419": "rtogs pa klong du gyur pa lta ci smos /",
    "NG0536:420": "bka' 'di zur tsam byung bas kyang */",
    "NG0536:421": "bdag dang */",
    "NG0536:422": "gang don bya ba dang */",
    "NG0536:423": "don tshig tu brjod pa dang */",
    "NG0536:424": "mtha' yas pa'i sems can thams cad sangs mi rgyas pa'i dbang med de /",
    "NG0536:425": "rgyas par gyur cig / bka' 'di lta bu'i khungs 'dis /",
    "NG0536:426": "lung dang man ngag gi slob dpon /",
    "NG0536:427": "snga rabs dang */",
    "NG0536:428": "da ltar dang */",
    "NG0536:429": "phyis byed pa dang */",
    "NG0536:430": "man ngag 'di'i don la spyod pa'i rang bzhin gyis /",
    "NG0536:431": "sems skye mched mtha' dag zab mo'i don mtha' phyin /",
    "NG0536:432": "gsang ba'i man ngag spel nges pa'i 'bras bu mi slu ba'i sa thob /",
    "NG0536:433": "bka'i theg pa gnyer du blangs nas /",
    "NG0536:434": "kun tu bzang po dbye ba med pa'i sa la bya btsal med par sangs rgyas par smon no //",
    "NG0536:435": "zhes smon lam 'di brjod pa tsam gyis /",
    "NG0536:436": "gzhan ma lcogs kyang gang don bya ba dang */",
    "NG0536:437": "bdag dang gzhan gnas kyi don mtha' phyin te /",
    "NG0536:438": "'bras bu thams cad 'dis thob ste /",
    "NG0536:439": "'khor ba'i chos btsal gyis mi rnyed pa yin no //",
    "NG0536:440": "kun tu bzang po nyid la yang dgongs pa las gzhan mi mnga' 'o //",
    "NG0536:441": "sangs rgyas thams cad kyi thugs phyung ba 'di las med do //",
    "NG0536:442": "bskyed rdzogs gsum gyi don 'di gting phyung bas thugs",
    "NG0536:443": "kyi brnag pa chen po 'dis / nam nam zha",
    "NG0536:444": "zha bskal pa grangs med par byung zhing bstan par",
    "NG0536:445": "mi bya'o // gal te snod dang ldan pa med na yang zhugs la 'bul lo //",
    "NG0536:446": "zhes bka' stsal pa 'dis / gsang ba'i tshad bstan",
    "NG0536:447": "par lung gi ston patho bcom ldan 'das kyis gsungs",
    "NG0536:448": "so // khro bo hum mdzad chen po'i tan+t+ra'i gting thogs su /",
    "NG0536:449": "bde ba chen por bkrol ba'i gnas lung bskyed rdzogs",
    "NG0536:450": "rnam gsum gyi gnas nyi tshe tsam zhig / maha",
    "NG0536:451": "gu ru chen po rdo rje gro lod @#//",
    "NG0536:452": "dang *//",
    "NG0536:453": "lo tsa ba rdo rje zhang drug gis bsgyur cing gtan la phab pa'o //"
}