{
    "T02TD3017E:67a-0": "@67a * // dpal rdo rje rnam par 'joms pa la phyag 'tshal lo //",
    "T02TD3017E:67a-1": "sems can tshe 'das pa'i sdig pa kun las thar bar 'dod pas /",
    "T02TD3017E:67a-2": "sgrub pa po dam tshig dang ldan pas sa'i cho ga la sogs pa rdzogs par byas la /",
    "T02TD3017E:67a-3": "bcom ldan 'das rdo rje rnam par 'joms pa'i dkyil 'khor snga ma ltar bzhengs la /",
    "T02TD3017E:67a-4": "bum pa mtshan nyid dang ldan pa lha'i grangs dang mnyam pa kha dog tshon gyis bsgyur la /",
    "T02TD3017E:67a-5": "lha so so'i phyag mtshan btab la lha rnams kyi nang du gzhag go //",
    "T02TD3017E:67a-6": "lha bshas dang mchod pa lnga lha'i grangs dang mnyam par bsham /",
    "T02TD3017E:67a-7": "gtor ma yang de dang 'dra'o //",
    "T02TD3017E:67a-8": "phyogs skyong rnams dang bgegs rnams kyi gtor ma yang bsham mo //",
    "T02TD3017E:67a-9": "de nas ro de khrus nas bton la rgyan cha lngas brgyan la khro bo 'chol pa'i gar bya'o //",
    "T02TD3017E:67a-10": "de nas yam shing dbus su bcug ste ;",
    "T02TD3017E:67a-11": "g-yas brkyang pa dang /",
    "T02TD3017E:67a-12": "g-yon brkyang mnyam pa'i gar gsum h'um sgra dang bcas pas bskor ro //",
    "T02TD3017E:67a-13": "sbyin sreg nas byung ba ltar me lha spyan drang ba dang /",
    "T02TD3017E:67a-14": "dgug gzhug byas la cho ga'i las rim pa ltar spyan drang ba dang /",
    "T02TD3017E:67a-15": "bstod pa la sogs pa sngags dang phyag rgya dang /",
    "T02TD3017E:67b-0": "tshigs bcad @67b rnams kyis rgyas par bya'o //",
    "T02TD3017E:67b-1": "de nas dkyil 'khor gyi shar zer te lho phyogs su ngan song rnam par dag par byed pa'i mandal le'u tshe drug pa legs par bkod la /",
    "T02TD3017E:67b-2": "rigs drug nas drang ba'i cho ga ni dri ma le tshe nag por bzhag ste /",
    "T02TD3017E:67b-3": "h'um mnar med las kyis mnar ba'i sems can khyod ;",
    "T02TD3017E:67b-4": "/ sngon nas sbyangs pa bral bas mnar med 'khor //",
    "T02TD3017E:67b-5": "sdug bsngal chen po bzod par dka' bas na //",
    "T02TD3017E:67b-6": "sdug bsngal bzod med tsha grang bor gyis la //",
    "T02TD3017E:67b-7": "bzod chen ye shes chu rgyun 'di long la //",
    "T02TD3017E:67b-8": "yid ldan sgo lnga longs spyod gnas 'dir sbyon //",
    "T02TD3017E:67b-9": "bum chus dbang bskur ro //",
    "T02TD3017E:67b-10": "aom na ra ka sa manta h'um /",
    "T02TD3017E:67b-11": "de nas yang /",
    "T02TD3017E:67b-12": "h'um 'dod pa rang rgyud gcad pa'i sems can khyod //",
    "T02TD3017E:67b-13": "rku 'phrog las kyis bsags pa'i 'bras bu las //",
    "T02TD3017E:67b-14": "yid 'dod ngoms med 'bras bu sdug bsngal las //",
    "T02TD3017E:67b-15": "yid 'gyur 'dod chen spyod pa'i las bor la //",
    "T02TD3017E:67b-16": "yid bzhin gter dang ldan pa 'di long la//",
    "T02TD3017E:67b-17": "rmugs spyod dran rig 'chol ba'i gnas 'dir spyon //",
    "T02TD3017E:67b-18": "aom pre ta pre tsa pa ti h'um /",
    "T02TD3017E:67b-19": "de nas dud 'gro'i gnas su drang ba ni /",
    "T02TD3017E:67b-20": "h'um shes rab ma rig pas mnar sems can khyod //",
    "T02TD3017E:67b-21": "thos bsam bral bas sems la log par mthong //",
    "T02TD3017E:67b-22": "rmugs pa ma mthong bag chags ma yal bas //",
    "T02TD3017E:67b-23": "mun pa rang rig bral ba'i gnas bor la //",
    "T02TD3017E:67b-24": "shes rab dag pa'i dri med 'di long la //",
    "T02TD3017E:67b-25": "bde sdug bsags pa 'khor ba'i gnas 'dir spyon //",
    "T02TD3017E:67b-26": "aom tirya ka ma h'a bi le h'um /",
    "T02TD3017E:67b-27": "de nas mi'i gnas su drang ba ni /",
    "T02TD3017E:67b-28": "h'um bde sdug 'chol bar sbyangs pa dor ba khyod //",
    "T02TD3017E:67b-29": "rang sems ma rtogs 'khor ba 'khor bar 'khyams //",
    "T02TD3017E:67b-30": "dus gsum lam rten thar pa'i skas dang bral //",
    "T02TD3017E:67b-31": "sems rgyud zhen pa gcod pa'i gnas bor la //",
    "T02TD3017E:67b-32": "dri ma med pa'i 'dod bral khrims long la //",
    "T02TD3017E:67b-33": "rtsub 'gyur 'jigs su rung ba'i gnas 'dir sbyon //",
    "T02TD3017E:67b-34": "aom pa lam dha ra dha ra h'um /",
    "T02TD3017E:67b-35": "de nas lha min gnas su drang ba ni /",
    "T02TD3017E:67b-36": "h'um rtsub 'gyur las kyis bskal pa'i sems can khyod //",
    "T02TD3017E:67b-37": "'jigs spyod go mtshon zhe sdang lam la gnas //",
    "T02TD3017E:67b-38": "'dod pa'i rgyun lon rags pa'i dug bor nas //",
    "T02TD3017E:67b-39": "bsam gtan mi mchog chu bo 'di long la //",
    "T02TD3017E:67b-40": "longs spyod dga' bde ldan pa'i gnas 'dir sbyon //",
    "T02TD3017E:68a-0": "aom pra bhe sa ma ya li @68a * //",
    "T02TD3017E:68a-1": "na ma: sa manta h'um /",
    "T02TD3017E:68a-2": "de nas lha'i gnas nas spyan drang ba ni /",
    "T02TD3017E:68a-3": "h'um dga' bde las kyis bcings pa'i sems can khyod //",
    "T02TD3017E:68a-4": "bde 'dod sems kyi le los g-yengs pa ste //",
    "T02TD3017E:68a-5": "rang rgyud chags pas bcings pa'i gnas bor la //",
    "T02TD3017E:68a-6": "mi 'jigs dpung dang ldan pa'i brtson 'grus chu long la //",
    "T02TD3017E:68a-7": "'dzin med skye shi med pa'i shar sgor sbyon //",
    "T02TD3017E:68a-8": "aom de b'a pa tsa sarba a'atma ya h'um /",
    "T02TD3017E:68a-9": "de nas skabs 'dir zas gtang pa'i cho ga bya //",
    "T02TD3017E:68a-10": "de nas dkyil 'khor gyi lha rnams kyi gnas dang /",
    "T02TD3017E:68a-11": "mtshan nas bton la der song shig ces lam bstan no //",
    "T02TD3017E:68a-12": "de nas mgal me'i 'khor lo bskor te /",
    "T02TD3017E:68a-13": "phung po'i gnas lngar ram las ye shes kyi me 'bar bar dmigs la /",
    "T02TD3017E:68a-14": "ma sbar te dgang gzar dang blugs gzar thogs la /",
    "T02TD3017E:68a-15": "sbyin sreg gi cho ga bya'o //",
    "T02TD3017E:68a-16": "h'um ye shes klong yangs 'khyil pa'i ho ma khung nas //",
    "T02TD3017E:68a-17": "rnam dag ye shes lnga rdzogs yam shing las //",
    "T02TD3017E:68a-18": "bcom ldan rdo rje can gyi me byung bas //",
    "T02TD3017E:68a-19": "tshe 'das bdag tu lta ba'i btang snyoms dzva la ram //",
    "T02TD3017E:68a-20": "srid pa rgyun gcod 'khor lo'i hom khung nas //",
    "T02TD3017E:68a-21": "rnam dag phung lnga sbyang ba'i yam shing las //",
    "T02TD3017E:68a-22": "khro brgyad phyogs na gnas pa'i me byung bas //",
    "T02TD3017E:68a-23": "tshe 'das rnam shes brgyad la dzva la ram //",
    "T02TD3017E:68a-24": "bar khyams rin chen mnyam pa'i hom khung nas //",
    "T02TD3017E:68a-25": "mi mthun rkyen rnams dag pa'i yam shing las //",
    "T02TD3017E:68a-26": "bkra shis lha mo brgyad kyi me byung bas //",
    "T02TD3017E:68a-27": "tshe 'das rnam shes brgyad la dzva la ram //",
    "T02TD3017E:68a-28": "gru chad rang bzhin dag pa'i hom khung nas //",
    "T02TD3017E:68a-29": "gnyis med ye shes bzhi yi yam shing las //",
    "T02TD3017E:68a-30": "rgyal chen stobs ldan bzhi yi me byung bas //",
    "T02TD3017E:68a-31": "tshe 'das 'byung ba bzhi po dzva la ram //",
    "T02TD3017E:68a-32": "sna tshogs 'od ldan 'dod pa'i hom khung nas //",
    "T02TD3017E:68a-33": "khams gsum 'dod pas grol ba'i yam shing las //",
    "T02TD3017E:68a-34": "phyogs skyong shugs ldan bcu yi me byung bas //",
    "T02TD3017E:68a-35": "tshe 'das phyin ci log bzhi dzva la ram //",
    "T02TD3017E:68a-36": "sgo bzhi rang gdangs dgyes pa'i hom khung nas //",
    "T02TD3017E:68a-37": "log lta 'joms byed tshogs rdzogs yam shing las //",
    "T02TD3017E:68a-38": "sgo skyong sgo ma bzhi yi me byung bas //",
    "T02TD3017E:68a-39": "tshe 'das phyin ci log bzhi dzva la ram //",
    "T02TD3017E:68a-40": "zhes nyon mongs pa dang bag chags kyi sa bon rnams bsregs te /",
    "T02TD3017E:68b-0": "sa bon gyi cha tsam yang ma lus par @68b byas so //",
    "T02TD3017E:68b-1": "tshig de dag brjod la lha so so'i sngags nas brjod cing dgang gzar dang blugs gzar gyis bkang zhing dbul lo //",
    "T02TD3017E:68b-2": "rdzas ni zhi rgyas gang la mos pa la sbyin sreg gi cho ga ltar bya'o //",
    "T02TD3017E:68b-3": "shi ba'i sems can sdig pa las thar bar byed pa'i ro sreg pa'i cho gdug sbyangs gsal ba'i me long zhes bya ba /",
    "T02TD3017E:68b-4": "slob dpon chen po mar me mdzad kyis mdzad pa rdzogs so//"
}