{
    "NK072(nu)003:1": "// gsang sngags rdo rje theg pa'i tshul las snang ba",
    "NK072(nu)003:2": "lhar bsgrub pa rong zom chos bzang gis mdzad pa",
    "NK072(nu)003:3": "bzhugs /",
    "NK072(nu)003:4": "gsang sngags rdo rje theg pa'i tshul las 'jig rten",
    "NK072(nu)003:5": "dang 'jig rten las 'das pa'i chos thams cad dbyer",
    "NK072(nu)003:6": "med par sku gsung thugs rdo rje lta bu'i dkyil",
    "NK072(nu)003:7": "'khor du / ye nas sangs rgyas pa yin pas",
    "NK072(nu)003:8": "da lam gyis sgrubs pa lta bu ni ma yin",
    "NK072(nu)003:9": "'khor du / no // zhes 'byung ba la /",
    "NK072(nu)003:10": "'dir brgal ba /",
    "NK072(nu)003:11": "da ltar 'gro ba rnams kyi spyod yul du sna nga ba'i chos 'di dag ni /",
    "NK072(nu)003:12": "ji ltar snang ba de ltar ma yin te /",
    "NK072(nu)003:13": "'khrul pa yin pas /",
    "NK072(nu)003:14": "ye nas sangs rgyas pa ni yin du mi rung ngo zhe na /",
    "NK072(nu)003:15": "'khrul ba yin du zad de /",
    "NK072(nu)003:16": "sems can gyi 'khrul pa las ma gtog pa'i chos gzhan ci yang bzhag cing bstan du med de /",
    "NK072(nu)003:17": "'khrul snang du grags pa'i chos 'di tsam zhes bya ba yin no //",
    "NK072(nu)003:18": "de bas na mu stegs can gyis gang zag gi bdag rtag par yod par brtags pa dang /",
    "NK072(nu)003:19": "bye brag tu smra ba kha cig gis gang zag",
    "NK072(nu)003:20": "de mi rtag pa'i mtshan nyid du yod par 'dod",
    "NK072(nu)003:21": "pa dang / bye brag tu smra ba kha cig dang mdo sde pas gang zag bkag ste /",
    "NK072(nu)003:22": "des stong pa'i phung po la sogs pa'i chos kyi mtshan nyid yod par 'dod pa dang /",
    "NK072(nu)003:23": "rnal 'byor spyod pa bas gzhan gyi dbang gi mtshan nyid la kun btags pas stong pa'i /",
    "NK072(nu)003:24": "stong pa nyid dang bcas pa'i gzhan dbang yod par 'dod pa dang /",
    "NK072(nu)003:25": "dbu ma pas don dam par chos thams cad la",
    "NK072(nu)003:26": "yod pa dang med pa la sogs te mtha' thams",
    "NK072(nu)003:27": "cad dang bral te /",
    "NK072(nu)003:28": "spros pa yongs su bcad pa'o //",
    "NK072(nu)003:29": "zhes 'dod pa dang /",
    "NK072(nu)003:30": "gsang sngags kyi tshul las bden pa rnam pa gnyis dbyer med pa dang /",
    "NK072(nu)003:31": "gdod ma nas sangs rgyas pa la sogs pa rnams",
    "NK072(nu)003:32": "'gro ba rnams kyis mthun par snang ba'i mtshan nyid",
    "NK072(nu)003:33": "la lta ba so sor 'jog cing rtsod pa yin",
    "NK072(nu)003:34": "te / de'i phyir chos can gzhan zhig yod pa ni ma yin no //",
    "NK072(nu)003:35": "de bas na snang ba'i chos 'di dag thams cad 'khrul pa yin du zad de /",
    "NK072(nu)003:36": "de yang 'khrul ba bsal nas ma 'khrul ba zhig bsgrub tu med de /",
    "NK072(nu)003:37": "'khrul pa ngo bo nyid kyis rnam par dag pas sangs rgyas pa yin te /",
    "NK072(nu)003:38": "de bas na chos thams cad ye nas mngon par rdzogs par sangs rgyas pa'o //",
    "NK072(nu)003:39": "de bas na mtshan ma sna tshogs su snang ba'i",
    "NK072(nu)003:40": "chos rnams sku gsung thugs rdo rje'i dkyil 'khor nyid",
    "NK072(nu)003:41": "yin te / rnam par dag pa'i ngo bo nyid",
    "NK072(nu)003:42": "las ma 'das pa dus gsum gyi sangs rgyas nyid",
    "NK072(nu)003:43": "yin te / dang 'dra ba'o // sems can dang",
    "NK072(nu)003:44": "sangs rgyas kyi khyad par ni chos kyi ngo bo",
    "NK072(nu)003:45": "nyid kyis phye ba ma yin te /",
    "NK072(nu)003:46": "rmi lam gyi rgyu 'bras bu so sor snang ba bzhin du /",
    "NK072(nu)003:47": "kun tu btags pa'i dbang gis blo so sor snang ba tsam la bzhag par zad do //",
    "NK072(nu)003:48": "'dir dris pa /",
    "NK072(nu)003:49": "lung las de ltar gsungs kyang gzugs por gsungs sam /",
    "NK072(nu)003:50": "dgongs pa dang bcas par gsungs pa nges pa med",
    "NK072(nu)003:51": "pas chos ngo bo nyid kyis dag pa ni grub",
    "NK072(nu)003:52": "tu rung na / chos can mtshan mar snang ba",
    "NK072(nu)003:53": "'di nyid kyi rang bzhin ye nas sangs rgyas pa",
    "NK072(nu)003:54": "yin par ni rigs pa ma yin te /",
    "NK072(nu)003:55": "de lta na ni kun nas nyon mongs pa dang 'khor ba yang gtan med par 'gyur ro //",
    "NK072(nu)003:56": "de lta bu'i grub mtha' 'grub par 'gyur ba'i rigs pa'ang med do zhe na /",
    "NK072(nu)003:57": "sems can gyi spyod yul du snang ba'i don tshad",
    "NK072(nu)003:58": "mar byas nas thog ma med pa'i dus nas rtog",
    "NK072(nu)003:59": "pa'i blo 'khrul bas ji ltar snang ba de ltar",
    "NK072(nu)003:60": "sgrub pa dang / dgag pa byas pa'i rtog ge",
    "NK072(nu)003:61": "ni zab cing rgya che ba'i don la bsgrub par",
    "NK072(nu)003:62": "nus pa ma yin mod kyi 'on kyang chos nyid",
    "NK072(nu)003:63": "bsam gyis mi khyab pa yin pas /",
    "NK072(nu)003:64": "so sor rtog pa'i shes rab kyis rtogs pa'i thabs med pa yang ma yin te /",
    "NK072(nu)003:65": "de bas na dad pa tsam gyis 'jug par spro",
    "NK072(nu)003:66": "ba rnams lung dang man ngag nyid tshad mar byas",
    "NK072(nu)003:67": "te / yid ches pa'i blos zhugs na nyes pa 'ga' yang med do //",
    "NK072(nu)003:68": "gang zhig rigs pas ma grub na 'jug par mi 'gyur ro zhe na /",
    "NK072(nu)003:69": "de dag la yang mthun par sgrub par bya'o //",
    "NK072(nu)003:70": "de la chos de dag sku gsung thugs rdo rje'i dkyil 'khor du sangs rgyas pa la /",
    "NK072(nu)003:71": "chos nyid kyi rigs pas sgrub ste /",
    "NK072(nu)003:72": "ji ltar mdo las /",
    "NK072(nu)003:73": "gzugs rang bzhin gyis stong pa ste //",
    "NK072(nu)003:74": "ci'i phyir zhe na /",
    "NK072(nu)003:75": "de'i rang bzhin de yin pa'i phyir ro //",
    "NK072(nu)003:76": "zhes gsungs te /",
    "NK072(nu)003:77": "chos thams cad chos nyid kyis dag pas /",
    "NK072(nu)003:78": "ma dag pa'i chos cung zad kyang med pa chos rnams kyi chos nyid yin pas /",
    "NK072(nu)003:79": "lus ngag yid gsum yang rnam par dag pa rang gi chos nyid yin te /",
    "NK072(nu)003:80": "rnam par dag pa ni sangs rgyas pa'o //",
    "NK072(nu)003:81": "des na rnam par dag pas phye ba'i lus ngag",
    "NK072(nu)003:82": "yid ni dbyer med cing spros pa med pa dang",
    "NK072(nu)003:83": "/ rdzogs par khyab pa'i phyir sku gsung thugs rdo rje'i dkyil 'khor nyid yin par rig par bya'o //",
    "NK072(nu)003:84": "de ltar chos nyid kyi rigs pas grub na rigs pa lhag ma gsum bsgrub mi dgos te /",
    "NK072(nu)003:85": "rigs pa gsum po'i rten de yin pa'i phyir dang de gtso bo yin pa'i phyir ro //",
    "NK072(nu)003:86": "yang dris pa /",
    "NK072(nu)003:87": "chos nyid de ni bdag cag la ma gus pa la /",
    "NK072(nu)003:88": "rigs pa gzhan gyis sgrub dgos so zhe na /",
    "NK072(nu)003:89": "de yang bsgrub par bya ste /",
    "NK072(nu)003:90": "de la bya ba byed pa'i rigs pa ni /",
    "NK072(nu)003:91": "dngos po rnams 'bras bu'i sgo nas rgyu shes par byed pa ste /",
    "NK072(nu)003:92": "ji ltar sman dang dug gis 'tsho ba dang 'chi ba'i bya ba byed pa dmigs pas /",
    "NK072(nu)003:93": "bya ba'i sgo nas byed pa shes pa yin pa bzhin /",
    "NK072(nu)003:94": "gang gi sku gsung thugs rdo rje'i dkyil 'khor du bsgoms pas /",
    "NK072(nu)003:95": "lus dang ngag dang yid dag pa'i dngos grub thob par dmigs pa'i phyir /",
    "NK072(nu)003:96": "snang ba'i chos rnams sku gsung thugs rdo rje'i ngo",
    "NK072(nu)003:97": "bo nyid dang mthu can du bya ba byed pa'i",
    "NK072(nu)003:98": "rigs pas grub pa yin no //",
    "NK072(nu)003:99": "dngos po'i nus pa la ma ltos par bsgrub pa tsam gyis 'grub pa yang ma yin te /",
    "NK072(nu)003:100": "ji ltar nor bu rin po che sngar longs spyod",
    "NK072(nu)003:101": "kyi rkyen du ma spyad pa zhig gang zhig gis",
    "NK072(nu)003:102": "rnyed pa las / des rin po che ngo ma shes te /",
    "NK072(nu)003:103": "nor bu phal bar bzhag nas yon tan mthong ba yang med pa las /",
    "NK072(nu)003:104": "phyis nor bu'i rigs shes pas bstan te /",
    "NK072(nu)003:105": "des byi dor byas shing mchod pa las /",
    "NK072(nu)003:106": "gdod nor bu de las yon tan khyad par can 'byung ste /",
    "NK072(nu)003:107": "bya ba khyad par can dmigs pas rin po che nyid du nges pa ltar /",
    "NK072(nu)003:108": "tha mal pa'i lus dang ngag dang yid kyang lhar ma shes shing ma bkur na /",
    "NK072(nu)003:109": "yon tan mi dmigs te /",
    "NK072(nu)003:110": "shes shing bkur bas gzhi de nyid las yon tan dmigs pa'i phyir ro //",
    "NK072(nu)003:111": "ltos pa'i rigs pas kyang grub ste /",
    "NK072(nu)003:112": "de la ltos pa'i rigs pa ni /",
    "NK072(nu)003:113": "dngos po rnams rgyus 'bras bu rtogs par byed pa ste /",
    "NK072(nu)003:114": "de la skye ba grub par byed pa /",
    "NK072(nu)003:115": "sa bon la ltos nas myu gu grub par byed pa'am /",
    "NK072(nu)003:116": "tha snyad sgrub par byed pa /",
    "NK072(nu)003:117": "ngan pa la ltos nas bzang po'i tha snyad grub par byed pa bzhin /",
    "NK072(nu)003:118": "snang ba'i chos thams cad ni sems nyid kyi rnam par snang ba ste /",
    "NK072(nu)003:119": "de bas na sems kyi rgyu la ltos nas 'bras",
    "NK072(nu)003:120": "bu dag pa dang ma dag pa thams cad skye",
    "NK072(nu)003:121": "ba 'grub par byed pa yin pas /",
    "NK072(nu)003:122": "de'i phyir dag pa'i spyod yul dang ma dag pa'i",
    "NK072(nu)003:123": "spyod yul thams cad bag chags kyis bskyed pa'i sems",
    "NK072(nu)003:124": "kyi 'bras bu yin pas gnyi ga yang mtshan nyid",
    "NK072(nu)003:125": "par grub pa yin no //",
    "NK072(nu)003:126": "de gnyis la gang zhig 'khrul pa'am ma 'khrul par bzhag pa ni /",
    "NK072(nu)003:127": "ltos pa'i rig pas grub ste /",
    "NK072(nu)003:128": "de'i phyir dag pa'i spyod yul ni snang ba'i mtshan nyid yin par nges par rtogs par bya'o //",
    "NK072(nu)003:129": "de ltar rigs pa rnam pa gsum gyis grub na /",
    "NK072(nu)003:130": "'thad pa bsgrub pa'i rigs pas sgrub mi dgos te /",
    "NK072(nu)003:131": "ji ltar chos nyid dang rgyu dang 'bras bu ma",
    "NK072(nu)003:132": "gtogs pa'i gtan tshigs mngon sum dang rjes su dpag",
    "NK072(nu)003:133": "pa la yang med pa'i phyir ro //",
    "NK072(nu)003:134": "'o na 'thad pa sgrub pa ci la dgos she na /",
    "NK072(nu)003:135": "de ni dbang po dman pa rnams la rigs pa nyid sngon la bsgrubs te /",
    "NK072(nu)003:136": "des don la 'jal bar byed dgos pa'i phyir /",
    "NK072(nu)003:137": "chos can dang bsgrub bya dang dpe sbyar ba dang /",
    "NK072(nu)003:138": "khyab pa ldog pa nges pas /",
    "NK072(nu)003:139": "bsgrub dgos pa rnams kyi phyir yin no //",
    "NK072(nu)003:140": "yang dris pa /",
    "NK072(nu)003:141": "gang zag kha cig ni de tsam gyis 'grub par 'gyur na /",
    "NK072(nu)003:142": "kha cig la 'thad pa sgrub pa'i rigs pa nyid kyis ma grub na /",
    "NK072(nu)003:143": "yid ches par mi 'gyur bas /",
    "NK072(nu)003:144": "de bsgrub par gyis shig /",
    "NK072(nu)003:145": "smras pa /",
    "NK072(nu)003:146": "dang por gnyis ga la grub pa'i lung gis bsgrub par bya ste /",
    "NK072(nu)003:147": "ye shes snang ba brgyan gyi mdo las /",
    "NK072(nu)003:148": "rtag tu skye med chos ni de bzhin gshegs //",
    "NK072(nu)003:149": "chos rnams thams cad bde bar gshegs dang 'dra //",
    "NK072(nu)003:150": "byis pa'i blo can mtshan mar 'dzin pa dag /",
    "NK072(nu)003:151": "'jig rten dag na med pa'i chos la spyod //",
    "NK072(nu)003:152": "ces gsungs te /",
    "NK072(nu)003:153": "de la rtag tu skye med chos ni de bzhin gshegs zhes bya ba ni gtan tshigs so //",
    "NK072(nu)003:154": "chos rnams thams cad ces bya ba ni chos can no //",
    "NK072(nu)003:155": "bde bar gshegs pa dang 'dra zhes bya ba ni dape'o //",
    "NK072(nu)003:156": "bsgrub bya ni chos thams cad de bzhin gshegs pa yin par bsgrub par bya ba yin pa'o //",
    "NK072(nu)003:157": "'o na mngon sum gyi tshad mas ci gnod ce",
    "NK072(nu)003:158": "na byis pa'i blo can mtshan mar 'dzin pa dag",
    "NK072(nu)003:159": "/ 'jig rten dag na med pa'i chos la spyod //",
    "NK072(nu)003:160": "ces gsungs te /",
    "NK072(nu)003:161": "ji ltar brda' la ma byang ba'i byis pa dag rab rib kyi skra shad la 'dzin pa dang /",
    "NK072(nu)003:162": "mgal me'i 'khor lo la longs spyod cing dga' ba",
    "NK072(nu)003:163": "skye ba ltar byis pa so so'i skye bo rnams",
    "NK072(nu)003:164": "'khrul pa'i shes pas brtags pa'i spyod yul mtshan mar",
    "NK072(nu)003:165": "'dzin pa'i longs spyod pa ni med pa'i chos la",
    "NK072(nu)003:166": "longs spyod par zad do //",
    "NK072(nu)003:167": "de bas na 'di ltar bsgrub pa yin te /",
    "NK072(nu)003:168": "chos thams cad ni de bzhin gshegs pa yin te /",
    "NK072(nu)003:169": "rtag tu skye ba med pa'i chos de de bzhin gshegs pa yin pa'i phyir /",
    "NK072(nu)003:170": "dper na dus gsum gyi bde bar gshegs pa dang 'dra'o //",
    "NK072(nu)003:171": "ji ltar 'dra zhe na bde bar gshegs pa ni",
    "NK072(nu)003:172": "lus dang ngag dang yid kyis phye ba ma yin",
    "NK072(nu)003:173": "te / chos nyid kyis phye ba yin te /",
    "NK072(nu)003:174": "'di ltar 'dus ma byas kyis phye ba ni 'phags pa'i gang zag go //",
    "NK072(nu)003:175": "zhes brjod pa yin no //",
    "NK072(nu)003:176": "de bzhin 'phags pa rnams 'dus ma byas thob pas 'phags pa nyid thob pa bzhin /",
    "NK072(nu)003:177": "chos thams cad 'dus ma byas pa'i rang bzhin thob pas de bzhin gshegs pa yin no //",
    "NK072(nu)003:178": "mtshan ma'i spyod yul ni de lta ma yin te /",
    "NK072(nu)003:179": "de ltar med bzhin du spyod par 'dod pa rnams med pa'i chos la spyod du zad do //",
    "NK072(nu)003:180": "'o na ngo bo nyid kyis sangs rgyas pa'i bdag nyid du grub na /",
    "NK072(nu)003:181": "snang ba tsam gyi ngor sku gsung thugs rdo rje'i",
    "NK072(nu)003:182": "dkyil 'khor du grub pa'i rigs pa ci yod ce",
    "NK072(nu)003:183": "na / de yang bsgrub par bya ste de la yang cig car bsgrub par bya ba'am /",
    "NK072(nu)003:184": "'on te rim gyis kyang bsgrub par bya ste /",
    "NK072(nu)003:185": "de ltar rang gi snang ba la zhen pa chung",
    "NK072(nu)003:186": "ba rnams ni cig char bsgrub pas khong du chud",
    "NK072(nu)003:187": "par 'gyur te / de la dang po nyid du dpe bsgrub par bya'o //",
    "NK072(nu)003:188": "ji ltar yi dwags rnams kyis chu klung la rnag tu mthong ba las /",
    "NK072(nu)003:189": "kha cig gis mi rnams kyis chur mthong ba yang thos te /",
    "NK072(nu)003:190": "de la la la ni /",
    "NK072(nu)003:191": "rnag ni dngos po'i mtshan nyid yin te /",
    "NK072(nu)003:192": "chu ni kun brtags pa'i gzugs su 'dod la /",
    "NK072(nu)003:193": "kha cig gis ni rnag ni snang ba ma dag",
    "NK072(nu)003:194": "pa yin pas mi rnams kyis mthong ba bzhin du",
    "NK072(nu)003:195": "chu nyid mtshan nyid par 'dod pa las /",
    "NK072(nu)003:196": "des smras pa /",
    "NK072(nu)003:197": "grogs po dag bdag cag lta bu'i yi dwags rnams",
    "NK072(nu)003:198": "la mthun par snang ba'i rnag gis gang ba'i klung",
    "NK072(nu)003:199": "'di ni / mi rnams kyi mthong ba bzhin du chu klung nyid yin te /",
    "NK072(nu)003:200": "chu la spyod par dbang ba rnams kyis bsngosa te",
    "NK072(nu)003:201": "byin na yi dwags rnams la yang chu nyid du",
    "NK072(nu)003:202": "snang zhing longs spyod du yod pa'i phyi bdag cag",
    "NK072(nu)003:203": "nyid kyis sngon chad skabs skabs su thob pa'i chu",
    "NK072(nu)003:204": "bzhin no // zhes 'brel ba bsgrub na 'di ni skyon med par 'brel ba 'grub bo //",
    "NK072(nu)003:205": "yang gang chu la dbang ba rnams kyis bsngosa te byin na /",
    "NK072(nu)003:206": "chu nyid longs spyad du yod pa de thams cad ni chu nyid yin te /",
    "NK072(nu)003:207": "bdag cag gis thos thos pa'i chu lta bu'o //",
    "NK072(nu)003:208": "'di yang chu la spyod par dbang ba rnams kyis",
    "NK072(nu)003:209": "bsngosa te byin na chu nyid la longs spyod du",
    "NK072(nu)003:210": "yod pa'o // zhes khyab pa nges par grub pa",
    "NK072(nu)003:211": "bzhin mi rnams la mthun par snang ba'i lus dang",
    "NK072(nu)003:212": "longs spyod du snang ba 'di dag la /",
    "NK072(nu)003:213": "kha cig gis yongs su dag pa'i gang zag rnams kyis lha'i dkyil 'khor du mthong ba dang /",
    "NK072(nu)003:214": "gsang sngags kyi tshul las lha'i dkyil 'khor nyid yin par ston pa'ang thos te /",
    "NK072(nu)003:215": "de las la la ni tha mal pa'i lus dang",
    "NK072(nu)003:216": "longs spyod du snang ba ni dngos po'i mtshan nyid",
    "NK072(nu)003:217": "de / lhar mthong ba ni kun brtags pa la sogs par 'dod pa la /",
    "NK072(nu)003:218": "kha cig ni tha mal pa'i lus dang longs spyod ni snang ba ma dag pa yin pas /",
    "NK072(nu)003:219": "gang zag dag pa rnams kyis mthong ba dang /",
    "NK072(nu)003:220": "gsang sngags kyi tshul las grags pa bzhin du /",
    "NK072(nu)003:221": "lha nyid dngos po rnams kyi mtshan nyid yin par 'dod pa las /",
    "NK072(nu)003:222": "des smras pa /",
    "NK072(nu)003:223": "grogs po dag bdag cag lta bu mi rnams la",
    "NK072(nu)003:224": "mthun par snang ba'i tha mal pa'i lus dang longs",
    "NK072(nu)003:225": "spyod yul du snang ba 'di ni /",
    "NK072(nu)003:226": "gang zag dag pa rnams kyis mthong ba bzhin du lha'i dkyil 'khor nyid yin te /",
    "NK072(nu)003:227": "dag pa'i spyod yul la spyod par dbang ba rnams",
    "NK072(nu)003:228": "kyis dngos grub byin na mi rnams la yang spyod",
    "NK072(nu)003:229": "yul 'di dag lha nyid du snang zhing longs spyod",
    "NK072(nu)003:230": "du yod pa'i phyir bdag cag lta bu'i mi las",
    "NK072(nu)003:231": "sngon cad skabs skabs su dngos grub thob pa byung",
    "NK072(nu)003:232": "ba rnams kyis lha'i dpyod yul thob pa bzhin no",
    "NK072(nu)003:233": "// zhes 'brel ba bsgrubs na 'di ni skyon med par grub pa'o //",
    "NK072(nu)003:234": "yang gang dag pa'i spyod yul la dbang ba rnams",
    "NK072(nu)003:235": "kyis dngos grub byin na lha nyid kyi spyod yul",
    "NK072(nu)003:236": "la longs spyod du yod pa de thams cad lha",
    "NK072(nu)003:237": "nyid yin te / dngos grub can gyis thob pa'i lha'i spyod yul lta bu'o //",
    "NK072(nu)003:238": "tha mal pa'i spyod yul 'di yang /",
    "NK072(nu)003:239": "yongs su dag pa'i spyod yul la spyod par dbang",
    "NK072(nu)003:240": "ba rnams kyis dngos grub byin na lha'i spyod yul",
    "NK072(nu)003:241": "la longs spyod du yod pa'o //",
    "NK072(nu)003:242": "zhes sgrub pa 'di ni khyab pa nges par grub pa'o //",
    "NK072(nu)003:243": "mngon sum gyis kyang gnod pa ma yin te /",
    "NK072(nu)003:244": "las kyi sgrib pas bsgribs pa yin pa'i phyir //",
    "NK072(nu)003:245": "dper na sngon 'dzam bu'i gling gi bud med dbul",
    "NK072(nu)003:246": "mo zhig la lha rnams kyi nying rje skyes nas",
    "NK072(nu)003:247": "gser byin pa las sol bar song ba bzhin no",
    "NK072(nu)003:248": "// las dang snying rje'i 'brel pa yod pa rnams la ni /",
    "NK072(nu)003:249": "rim pa bzhin snang ba 'byung ste /",
    "NK072(nu)003:250": "'di ltar dbul mo de nyid la me lhas byin",
    "NK072(nu)003:251": "pa'i gser cung zad tsam snang bar nus nas longs",
    "NK072(nu)003:252": "spyod cung zad tsam sbyar ba bzhin no //",
    "NK072(nu)003:253": "gang dag rang gi snang ba la shin tu mngon",
    "NK072(nu)003:254": "par zhen pa rnams ni dang po rang gi snang",
    "NK072(nu)003:255": "ba bden par ma bsgrub na /",
    "NK072(nu)003:256": "gzhi nyid la 'jug par mi 'gyur bas /",
    "NK072(nu)003:257": "de lta bu la thog mar rang gi snang ba yang bsgrubs nas /",
    "NK072(nu)003:258": "de nas grub mtha' khyad par can la rim gyis gzhugs par bya'o //",
    "NK072(nu)003:259": "de lta bu'i tshul ni 'di yin te /",
    "NK072(nu)003:260": "dper na yi dwags gnyis snga ma bzhin du grub mtha' mi mthun pa las gcig gis smras pa /",
    "NK072(nu)003:261": "bdag cag lta bu la mthun par snang ba'i rnag",
    "NK072(nu)003:262": "gi klung 'di ni rnag gi mtshan nyid 'ba' zhig",
    "NK072(nu)003:263": "tu ma zad kyi chu'i mtshan nyid kyang yin te",
    "NK072(nu)003:264": "/ sems kyi rnam pa snang ba'i phyir /",
    "NK072(nu)003:265": "bsngosa nas thob pa'i chu dang rnag tu snang ba 'di nyid bzhin no //",
    "NK072(nu)003:266": "zhes bya ba dang /",
    "NK072(nu)003:267": "yang gang sems kyi rnam pa yin pa de ni /",
    "NK072(nu)003:268": "mtshan nyid thams cad du snang ba yin te /",
    "NK072(nu)003:269": "bsngosa nas thob pa'i chu dang tha mal pas rnag tu snang ba 'ga' zhig bzhin no //",
    "NK072(nu)003:270": "rnag gis gang ba'i klung chen po 'di yang sems kyi rnam pa snang ba'o //",
    "NK072(nu)003:271": "rnam pa yang tha dad pa ma yin te /",
    "NK072(nu)003:272": "gsher pa mthun snang bar mthun pa'i phyir rnag tu snang ba nyid bzhin no //",
    "NK072(nu)003:273": "zhes bsgrubs na /",
    "NK072(nu)003:274": "sems snang bar 'dod pa'i gang zag rnams la rigs pa 'di grub pa yin no //",
    "NK072(nu)003:275": "de ltar dang po mtshungs par bsgrubs nas /",
    "NK072(nu)003:276": "de nas rnag gi mtshan nyid dgag par bya ste /",
    "NK072(nu)003:277": "'di ltar snang ba 'di gnyis ka yang sems kyi",
    "NK072(nu)003:278": "rnam pa snang ba yin par mtshungs mod kyi rnag",
    "NK072(nu)003:279": "ni snang ba ma dag pa yin pa'i phyir /",
    "NK072(nu)003:280": "'khrul pa yin la /",
    "NK072(nu)003:281": "chu ni snang ba dag pa yin pa'i phyir ma 'khrul pa'o //",
    "NK072(nu)003:282": "'di ltar gang 'khrul pa de ni ma dag pa yin la /",
    "NK072(nu)003:283": "ma dag pa de ni 'khrul ba ste /",
    "NK072(nu)003:284": "'di ni khyab pa mtshungs pa'o //",
    "NK072(nu)003:285": "de bzhin du dag pa dang ma 'khrul pa la yang blta bar bya ste /",
    "NK072(nu)003:286": "de bas na khyad par nges pa'i gtan tshigs 'di nyid kyis /",
    "NK072(nu)003:287": "rnag ni snang ba 'khrul ba'o //",
    "NK072(nu)003:288": "'khrul ba'i snang ba'o //",
    "NK072(nu)003:289": "chu ni ma 'khrul pa'o //",
    "NK072(nu)003:290": "ma 'khrul pa'i snang ba'o //",
    "NK072(nu)003:291": "de bzhin du chos thams cad sgyu ma tsam du",
    "NK072(nu)003:292": "snang ba'i ngor yang 'gro ba phal pa la snang",
    "NK072(nu)003:293": "ba ltar / lus dang ngag dang yid kyis bsdus",
    "NK072(nu)003:294": "pa'i lus dang spyod yul du snang ba 'di dag",
    "NK072(nu)003:295": "sdug bsngal gyi rang bzhin /",
    "NK072(nu)003:296": "nyon mongs pa skye ba'i gnas kyi mtshan nyid kho na ma yin te /",
    "NK072(nu)003:297": "gang zag dag pa rnams la snang ba bzhin du /",
    "NK072(nu)003:298": "sku gsung thugs rdo rjes bsdus pa zhing dang spyod",
    "NK072(nu)003:299": "yul yongs su dag pa'i bdag nyid du sangs rgyas",
    "NK072(nu)003:300": "pa'i mtshan nyid kyang yin te /",
    "NK072(nu)003:301": "sems kyi rnam pa snang ba yin pa'i phyir /",
    "NK072(nu)003:302": "dngos grub dam pa thob pa rnams la lhar snang ba dang /",
    "NK072(nu)003:303": "tha mal pa la bum pa dang ka ba la sogs par snang ba bzhin no //",
    "NK072(nu)003:304": "zhes bya ba dang /",
    "NK072(nu)003:305": "yang gang dang gang sems kyi rnam pa yin pa",
    "NK072(nu)003:306": "de dang de thams cad ni mtshan nyid thams cad",
    "NK072(nu)003:307": "du snang ba yin te /",
    "NK072(nu)003:308": "kha cig la lhar snang ba dang kha cig la ka ba la sogs par snang ba bzhin no //",
    "NK072(nu)003:309": "tha mal pa la snang ba'i lus dang gnas dang",
    "NK072(nu)003:310": "longs spyod yul du snang ba 'di yang sems kyi",
    "NK072(nu)003:311": "rnam pa snang ba'o /",
    "NK072(nu)003:312": "rnam pa yang tha dad pa ma yin te /",
    "NK072(nu)003:313": "lus dang ngag dang yid kyis bsdus pa'i lus dang",
    "NK072(nu)003:314": "gnas dang spyod yul snang ba mthun pa'i phyir ro",
    "NK072(nu)003:315": "// ka ba la sogs par snang ba nyid bzhin no zhes bsgrubs na /",
    "NK072(nu)003:316": "sems snang bar 'dod pa'i gang zag rnams la rigs pa 'di grub pa yin no //",
    "NK072(nu)003:317": "de ltar dang po mtshungs par grub nas /",
    "NK072(nu)003:318": "de nas sdug bsngal gyi mtshan nyid dgag par bya ste /",
    "NK072(nu)003:319": "snang ba 'di gnyis ga yang sems kyi rnam pa snang ba yin par mtshungs mod kyi /",
    "NK072(nu)003:320": "sdug bsngal dang sdug bsngal gyi gnas su snang ba ni /",
    "NK072(nu)003:321": "snang ma dag pa yin pa'i phyir 'khrul pa yin la /",
    "NK072(nu)003:322": "thar pa dang thar pa'i gnas su snang ba ni dag pa'i phyir ma 'khrul pa ste /",
    "NK072(nu)003:323": "gang 'khrul pa de ni ma dag pa yin la /",
    "NK072(nu)003:324": "ma dag pa de ni 'khrul pa ste /",
    "NK072(nu)003:325": "'di ni khyab pa mtshungs pa'o //",
    "NK072(nu)003:326": "de bzhin du dag pa dang ma 'khrul pa la yang blta bar bya'o //",
    "NK072(nu)003:327": "de bas na khyab pa nges pa'i gtan tshigs 'di",
    "NK072(nu)003:328": "nyid kyis tha mal par snang ba ni snang ba",
    "NK072(nu)003:329": "'khrul pa'o // 'khrul ba'i snang ba'o //",
    "NK072(nu)003:330": "lha ni snang ba ma 'khrul ba'o //",
    "NK072(nu)003:331": "ma 'khrul pa'i snang ba'o //",
    "NK072(nu)003:332": "zhes nges par rtogs par bya'o //",
    "NK072(nu)003:333": "de la rnam pa yang tha dad ma yin zhes",
    "NK072(nu)003:334": "bya ba 'di yang cung zad bshad par bya ste",
    "NK072(nu)003:335": "/ gang zag kha cig gis btags pa bum pa",
    "NK072(nu)003:336": "dang ka ba la sogs pa la lhar bsgoms na",
    "NK072(nu)003:337": "sku gsung thugs dang ldan pa'i lha nyid du snang",
    "NK072(nu)003:338": "du rung mod kyi /",
    "NK072(nu)003:339": "de ni ka ba la sogs pa'i mtshan nyid ma",
    "NK072(nu)003:340": "yin te ji ltar mi sdug pa bsgoms pas sa",
    "NK072(nu)003:341": "phyogs rus pa la sogs pas gang ba bzhin no",
    "NK072(nu)003:342": "// de bzhin du zad par gyi skye mched la",
    "NK072(nu)003:343": "sogs pa bsgom pa'i snang ba yang dbang 'byor ba'i",
    "NK072(nu)003:344": "// gzugs te / chos kyi skye mched kyi gzugs kyi bye brag zhig yin pas /",
    "NK072(nu)003:345": "dngos po'i mtshan nyid ma yin no zhes zer ba dang /",
    "NK072(nu)003:346": "kha cig na re lhar snang ba'i tshe rang gi",
    "NK072(nu)003:347": "snang ba 'gyur ba yin pas mthun par snang ba'i",
    "NK072(nu)003:348": "mtshan nyid ma yin no //",
    "NK072(nu)003:349": "zhes rgol ba la /",
    "NK072(nu)003:350": "rnam pa yang tha dad pa ma yin te /",
    "NK072(nu)003:351": "mthun par snang ba'i phyir zhes bya ba bstan pa yin te /",
    "NK072(nu)003:352": "ji ltar yi dwags la rnag tu snang ba yang las mthun rang gi snang ba yin la /",
    "NK072(nu)003:353": "chur snang ba yang las mthun rang gi snang ba",
    "NK072(nu)003:354": "yin pas gzhi tha dad do zhes bya bar mi",
    "NK072(nu)003:355": "rung ste gsher bar mthun par snang ba gnyis ga",
    "NK072(nu)003:356": "la ma log pas /",
    "NK072(nu)003:357": "de bas na klung chos can du bya bar rung ba yin te /",
    "NK072(nu)003:358": "gal te de yang dgag na /",
    "NK072(nu)003:359": "rnag tu snang ba nyid kyang rang rang gi snang",
    "NK072(nu)003:360": "ba yin pas chos can rgol ba dang phyir rgol",
    "NK072(nu)003:361": "ba gnyis ga la grub pa gang yang rnyed par",
    "NK072(nu)003:362": "mi 'gyur ro // de bzhin du thun mong gi",
    "NK072(nu)003:363": "snang ba lus dang ngag dang yid kyi rnam ma",
    "NK072(nu)003:364": "dag par snang ba dang /",
    "NK072(nu)003:365": "lha'i sku gsung thugs rdo rje'i snang ba dag pa",
    "NK072(nu)003:366": "gnyis ga yang lus ngag yid gsum gyi rnam pa",
    "NK072(nu)003:367": "dang bcas pa'i zhing dang spyod yul du snang ba",
    "NK072(nu)003:368": "gnyis ga la ma log par mthun par snang bas",
    "NK072(nu)003:369": "/ de bas na 'di ltar snang ba chos can du bzhag tu rung ba yin te /",
    "NK072(nu)003:370": "gal te rang rang gi snang ba yin pas kun",
    "NK072(nu)003:371": "kyang tha dad do zhes mthun snang bkag na ka",
    "NK072(nu)003:372": "ba la sogs pa rang rang gi snang ba yin",
    "NK072(nu)003:373": "pas chos can rgol ba dang phyir rgol ba gnyis",
    "NK072(nu)003:374": "ga la grub pa gang yang rnyed par mi 'gyur",
    "NK072(nu)003:375": "ro // de bas na snang ba lhar bsgrub pa",
    "NK072(nu)003:376": "'di yang chos can tha dad pa'i nyes pa med",
    "NK072(nu)003:377": "ro // do // yang dris pa /",
    "NK072(nu)003:378": "yongs su dag pa'i lha ni chos nyid dang ye",
    "NK072(nu)003:379": "shes kyis phye ste rnam par bzhag pa ma yin",
    "NK072(nu)003:380": "nam / ji ltar na sems kyi rnam par snang bar 'gyur zhe na /",
    "NK072(nu)003:381": "yongs su dag pa'i lha yang rnam pa gnyis kyi tshul gyis bzhag ste /",
    "NK072(nu)003:382": "ji ltar me long gi gzugs brnyan ni me long gi yon tan yin pas /",
    "NK072(nu)003:383": "me long du gzhag pa dang /",
    "NK072(nu)003:384": "byad kyi gzugs brnyan yin pas /",
    "NK072(nu)003:385": "byad kyi rnam par bzhag go //",
    "NK072(nu)003:386": "de bzhin du lha'i sku gsung thugs su snang ba yang /",
    "NK072(nu)003:387": "ye shes kyi chos nyid rtogs pa'i dbang dang /",
    "NK072(nu)003:388": "thugs rjes smon lam bsgrub pa'i shugs kyis snang ba yin pas /",
    "NK072(nu)003:389": "ye shes dang chos nyid kyis phye ba'o //",
    "NK072(nu)003:390": "zhes bzhag pa dang /",
    "NK072(nu)003:391": "lhar snang ba de dag kyang bag chags dang bcas",
    "NK072(nu)003:392": "pa'i sems kyi rnam pa snang ba yin pas sems",
    "NK072(nu)003:393": "nyid du bsdus pa'o //",
    "NK072(nu)003:394": "de la bag chags kyi rgyus ji ltar snang zhe na /",
    "NK072(nu)003:395": "de la 'dzin pa gnyis kyi bag chags ni /",
    "NK072(nu)003:396": "de yang yul dang yul can du snang bar 'gyur ro //",
    "NK072(nu)003:397": "dkar po las kyi bag chags kyi ni mtshan dang",
    "NK072(nu)003:398": "dpe byed la sogs pas brgyan pa khyad par can",
    "NK072(nu)003:399": "du snang bar 'gyur /",
    "NK072(nu)003:400": "gzhan yang bdag tu lta ba'i bag chags kyis ni",
    "NK072(nu)003:401": "bdag dang lha rgyud so sor snang ba dang yul",
    "NK072(nu)003:402": "be ling du chad par snang bar 'gyur ro //",
    "NK072(nu)003:403": "mngon par brjod pa'i bag chags kyis ni mtshan ma tha dad du snang bar 'gyur ro //",
    "NK072(nu)003:404": "srid pa yan lag gi bag chags las ni skye ba'i rang bzhin du snang ste /",
    "NK072(nu)003:405": "bag chags thams cad ma lus par zad pa la",
    "NK072(nu)003:406": "ni yongs su dag pa'i spyod yul yang snang ba",
    "NK072(nu)003:407": "ma yin no // sangs rgyas pa'i dag pa 'jig rten pa'i ye shes ni /",
    "NK072(nu)003:408": "de bzhin du yod dam med pa ni brtag par bya ba ste /",
    "NK072(nu)003:409": "bsam gyis mi khyab pa'i chos yin no //",
    "NK072(nu)003:410": "yang dris pa /",
    "NK072(nu)003:411": "yongs su dag pa'i lha yul gyi bdag nyid du bzhag pa'i tshe /",
    "NK072(nu)003:412": "ye shes dang chos nyid kyis phye bar bzhag pa gang yin pa ste /",
    "NK072(nu)003:413": "tha mal pa'i sems 'khrul bar snang ba'i bdag nyid la yod pa ma yin no zhe na /",
    "NK072(nu)003:414": "de yang de ltar ma yin te /",
    "NK072(nu)003:415": "so so skye bo'i shes pa'ang rang bzhin gyis rnam par byang ba'i mtshan nyid yin pa dang /",
    "NK072(nu)003:416": "ye shes kyang byang chub kyi sems bskyed pa 'ba' zhig la ltos pa ma yin te /",
    "NK072(nu)003:417": "rang byung gi ye shes yod par bdag cag lta",
    "NK072(nu)003:418": "bu gnyi ga la mthun par grub pa'i mdo sde",
    "NK072(nu)003:419": "las gsungs te / 'di ltar 'phags pa shes rab kyi pha rol tu phyin pa las /",
    "NK072(nu)003:420": "so so skye bo'i shes pa'ang /",
    "NK072(nu)003:421": "rang bzhin gyis ni rnam byad can //",
    "NK072(nu)003:422": "zhes gsungs pa dang /",
    "NK072(nu)003:423": "'phags pa sdong po bkod pa las /",
    "NK072(nu)003:424": "lha'i bu rab mtshe ma'i gnas su chos kyi 'khor lo bskor ba'i skabs su /",
    "NK072(nu)003:425": "'jig rten khams mang la la dag /",
    "NK072(nu)003:426": "bsam gyis mi khyab 'tshig 'gyur yang /",
    "NK072(nu)003:427": "nam mkha'i 'tshig par mi 'gyur bzhin /",
    "NK072(nu)003:428": "rang byung ye shes de bzhin no //",
    "NK072(nu)003:429": "zhes gsungs te /",
    "NK072(nu)003:430": "gsang sngags kyi tshul las grags pa ni lhag par smos kyang mi dgos te /",
    "NK072(nu)003:431": "de bas na sgrib pa kun nas rags pa dag pas na /",
    "NK072(nu)003:432": "thun mong gi snang ba phal cher ma log kyang",
    "NK072(nu)003:433": "zhing dang spyod yul yongs su dag pa snang bar",
    "NK072(nu)003:434": "'gyur ro // de bas na chos can tha dad ma yin no //",
    "NK072(nu)003:435": "mdor bsdus te bsgrub par bya na ji srid du",
    "NK072(nu)003:436": "yongs su dag pa dang ma dag pa'i lus dang",
    "NK072(nu)003:437": "spyod yul du snang ba yul dang dus la sogs",
    "NK072(nu)003:438": "pa rnam pas rab tu phye ba thams cad ni",
    "NK072(nu)003:439": "kun gzhi rnam par shes pa'i skad cig ma gcig",
    "NK072(nu)003:440": "gi snang ba yin pa'i phyir gdong ma thob par",
    "NK072(nu)003:441": "bya ba'i chos ni gang yang med de /",
    "NK072(nu)003:442": "dper na nam mkhas nam mkha'i mtshan nyid sgrub tu med pa bzhin no //",
    "NK072(nu)003:443": "zhes bya ba 'di yang skyon med par grub pa yin no //",
    "NK072(nu)003:444": "rnam par shes pa'i tshogs brgyad kyang las kyis phye",
    "NK072(nu)003:445": "bar zad kyi rigs ni kun gzhi rnam par shes",
    "NK072(nu)003:446": "pa'i rigs nyid yin pas tha dad pa med do",
    "NK072(nu)003:447": "// bdag dang gzhan gyi rgyud kyang gang zag gis",
    "NK072(nu)003:448": "phye bar zad kyi chos kyis phye ba ma yin",
    "NK072(nu)003:449": "// no // rigs pa'ang che chung gi bye brag yod do //",
    "NK072(nu)003:450": "'khrul snang de bzhin du tshad mar grub pa la",
    "NK072(nu)003:451": "snang ba nyid kyi dbang du skyon med par yang",
    "NK072(nu)003:452": "ma yin no // tshul de nyid la blo dang ldan pas bsgrub na /",
    "NK072(nu)003:453": "bsgrub bya sgrub tu mi rung ba yang yin no //",
    "NK072(nu)003:454": "snang ba lhar bsgrub chen po zhes bya ba d+har+m+aa b+ha dras mdzad pa'o //"
}