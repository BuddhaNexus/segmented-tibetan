{
    "T04TD3953E:297b-0": "@297b # // rgya gar skad du /",
    "T04TD3953E:297b-1": "sa ra nam gatstsh'a mi de sha /",
    "T04TD3953E:297b-2": "bod skad du /",
    "T04TD3953E:297b-3": "skyabs su 'gro ba bstan pa /",
    "T04TD3953E:297b-4": "dkon mchog gsum la phyag 'tshal lo //",
    "T04TD3953E:297b-5": "ngan song gsum dang 'gro ba lnga'i //",
    "T04TD3953E:297b-6": "sdug bsngal ma lus sel mdzad cing //",
    "T04TD3953E:297b-7": "mtho ris mya ngan 'das pa yi //",
    "T04TD3953E:297b-8": "bde ba stsol mdzad de la 'dud //",
    "T04TD3953E:297b-9": "'dir skyabs su 'gro ba bshad par bya ste /",
    "T04TD3953E:297b-10": "sdom la /",
    "T04TD3953E:298a-0": "rten dang @298a * //",
    "T04TD3953E:298a-1": "gnas dang bsam pa dang //",
    "T04TD3953E:298a-2": "dus dang rang bzhin tshad dang ni //",
    "T04TD3953E:298a-3": "tshul dang bslab pa nges pa'i tshig / las dang dpe dang dbye ba dang //",
    "T04TD3953E:298a-4": "nyes dmigs dgos pa phan yon te //",
    "T04TD3953E:298a-5": "rnam pa bco lnga dag tu brjod //",
    "T04TD3953E:298a-6": "de la rten gyi gang zag ni gnyis te /",
    "T04TD3953E:298a-7": "theg pa chen po'i rigs can dang /",
    "T04TD3953E:298a-8": "theg pa chung ngu'i rigs can no //",
    "T04TD3953E:298a-9": "gnas ni rnam pa gnyis te /",
    "T04TD3953E:298a-10": "theg pa che chung gi bye brag gis so //",
    "T04TD3953E:298a-11": "de la theg pa chen po'i gzhung gis ni dkon mchog gsum 'di lta bu yin te de kho na nyid kyi dkon mchog gsum dang /",
    "T04TD3953E:298a-12": "mngon par rtogs pa'i dkon mchog gsum dang /",
    "T04TD3953E:298a-13": "mdun du bzhugs pa'i dkon mchog gsum mo //",
    "T04TD3953E:298a-14": "de yang 'di ltar shes bya phyin ci ma log par mkhyen pa /",
    "T04TD3953E:298a-15": "rnam par mi rtog pa gnyis su med pa'i ye shes /",
    "T04TD3953E:298a-16": "chos kyi dbyings la gnas pa dang /",
    "T04TD3953E:298a-17": "chos kyi dbyings rnam par dag pa shes rab kyi pha rol tu phyin pa de nyid dang /",
    "T04TD3953E:298a-18": "mnyam par gzhag pa'i dus su chos thams cad nam mkha'i dkyil lta bur shes pa'i byang chub sems dpa' sa chen po la gnas pa dang /",
    "T04TD3953E:298a-19": "yang 'di ltar gzugs kyi sku rnam pa gnyis dang bden pa bzhi dang /",
    "T04TD3953E:298a-20": "byang chub kyi phyogs kyi chos sum cu rtsa bdun dang /",
    "T04TD3953E:298a-21": "sa dang pha rol tu phyin pa la sogs pa'i chos rgyud la gnas pa dang /",
    "T04TD3953E:298a-22": "sbyor ba'i lam gyi byang chub sems dpa' dang /",
    "T04TD3953E:298a-23": "yang 'di ltar ri mor bris pa dang /",
    "T04TD3953E:298a-24": "'bur du btod pa dang /",
    "T04TD3953E:298a-25": "lugs ma dang /",
    "T04TD3953E:298a-26": "lder so la sogs pa dang /",
    "T04TD3953E:298a-27": "gsung rab yan lag dgu'i bdag nyid po ti dang /",
    "T04TD3953E:298a-28": "glegs bam la sogs pa dang /",
    "T04TD3953E:298a-29": "tshogs kyi lam pa'i byang chub sems dpa'o //",
    "T04TD3953E:298a-30": "theg pa chung ngu'i gzhung ni /",
    "T04TD3953E:298a-31": "gang zhig gsum la skyabs 'gro ba //",
    "T04TD3953E:298a-32": "sangs rgyas dge 'dun byed pa'i chos //",
    "T04TD3953E:298a-33": "mi slob pa dang gnyis ka dang //",
    "T04TD3953E:298a-34": "mya ngan 'das la skyabs su 'gro //",
    "T04TD3953E:298a-35": "zhes bya ba yin no //",
    "T04TD3953E:298a-36": "de la bsam pa ni theg pa chen po pa'i ni sems can ma lus pa'i don du sems pa'o //",
    "T04TD3953E:298a-37": "gcig ni bdag 'ba' zhig gi don du sems pa'o //",
    "T04TD3953E:298a-38": "de la dus ni theg pa chen po pa'i ni byang chub kyi snying po'i bar du'o //",
    "T04TD3953E:298b-0": "gcig ni ji srid @298b 'tsho'i bar du dam 'cha' ba'o //",
    "T04TD3953E:298b-1": "de la rang bzhin ni ngo tsha shes pa dang khrel yod pa dang ldan pa dang /",
    "T04TD3953E:298b-2": "rnam par rig byed ma yin pa skyes pa'o //",
    "T04TD3953E:298b-3": "de la tshad ni khas blangs pa dang /",
    "T04TD3953E:298b-4": "skyabs byed pa dang /",
    "T04TD3953E:298b-5": "rnam par rig byed skyed pa'o //",
    "T04TD3953E:298b-6": "de la tshul ni skyabs su 'gro ba'i cho ga yin te de ni bla ma la zhu bar bya'o //",
    "T04TD3953E:298b-7": "de la bslab pa ni thun mong dang thun mong ma yin pa ste /",
    "T04TD3953E:298b-8": "bla ma'i zhal snga nas shes par 'gyur ro //",
    "T04TD3953E:298b-9": "de la nges pa'i tshig ni 'bangs yin pa'am /",
    "T04TD3953E:298b-10": "de las gzhan pa'i jo bo mi tshol bas skyabs su song ba'o //",
    "T04TD3953E:298b-11": "de la las ni byang chub kyi sems kyi ljon shing skye ba'i rtsa bar gyur pa dang /",
    "T04TD3953E:298b-12": "thar pa'i grong khyer chen po'i sgor 'jug pa dang /",
    "T04TD3953E:298b-13": "bsnyen gnas la sogs pa'i sdom pa thams cad kyi rten byed pa'o //",
    "T04TD3953E:298b-14": "de la dpe ni rgyal po'am blon po'i 'bangs dag de'i bka' las mi 'da' zhing ci nas kyang de mgu bar byed pa bzhin no //",
    "T04TD3953E:298b-15": "de la dbye ba ni thun mong ba dang /",
    "T04TD3953E:298b-16": "thun mong ma yin pa'i bye brag go //",
    "T04TD3953E:298b-17": "de la nyes dmigs ni gnyis te /",
    "T04TD3953E:298b-18": "skyabs nyams pa'am mi shes pa'o //",
    "T04TD3953E:298b-19": "spangs pa'am nyams pa ni 'di skad du /",
    "T04TD3953E:298b-20": "zla grags kyi zhal snga nas /",
    "T04TD3953E:298b-21": "rten gyi dam pa blangs nas ni //",
    "T04TD3953E:298b-22": "slar yang dman la brten gyur na //",
    "T04TD3953E:298b-23": "nyams bcas phyogs la gnas pas na //",
    "T04TD3953E:298b-24": "de ni dam pa'i bzhad gad 'gyur //",
    "T04TD3953E:298b-25": "zhes gsungs te mtshon pa tsam mo //",
    "T04TD3953E:298b-26": "de la dgos pa ni bcom ldan 'das kyis ji skad du /",
    "T04TD3953E:298b-27": "'jigs pas skrag pa'i mi rnams ni //",
    "T04TD3953E:298b-28": "phal cher ri dang nags tshal dang //",
    "T04TD3953E:298b-29": "kun dga' dang ni mchod gnas kyi //",
    "T04TD3953E:298b-30": "ljon shing rnams la skyabs su 'gro //",
    "T04TD3953E:298b-31": "skyabs de gtso bo ma yin zhing //",
    "T04TD3953E:298b-32": "skyabs de mchog gyur ma yin la //",
    "T04TD3953E:298b-33": "skyabs de la ni brten nas su //",
    "T04TD3953E:298b-34": "sdug bsngal kun las mi grol zhing //",
    "T04TD3953E:298b-35": "gang tshe gang zhig sangs rgyas dang //",
    "T04TD3953E:298b-36": "chos dang dge 'dun skyabs song na //",
    "T04TD3953E:298b-37": "sdug bsngal sdug bsngal kun 'byung dang //",
    "T04TD3953E:298b-38": "sdug bsngal yang dag 'das pa dang //",
    "T04TD3953E:298b-39": "'phags lam yan lag brgyad bde ba //",
    "T04TD3953E:298b-40": "mya ngan 'das par 'gro 'gyur dang //",
    "T04TD3953E:298b-41": "'phags pa'i bden pa bzhi po dag / shes rab kyis ni lta byed pa //",
    "T04TD3953E:299a-0": "skyabs de gtso @299a * //",
    "T04TD3953E:299a-1": "bo yin pa ste //",
    "T04TD3953E:299a-2": "skyabs de mchog tu gyur pa yin //",
    "T04TD3953E:299a-3": "skyabs de la ni brten nas kyang //",
    "T04TD3953E:299a-4": "sdug bsngal kun las grol bar 'gyur //",
    "T04TD3953E:299a-5": "zhes gsungs so //",
    "T04TD3953E:299a-6": "skyabs su 'gro ba'i dgos pa ni de lta bu'o //",
    "T04TD3953E:299a-7": "de la phan yon ni gsum ste /",
    "T04TD3953E:299a-8": "rgyu'i dus kyi phan yon dang /",
    "T04TD3953E:299a-9": "lam gyi dus kyi phan yon dang /",
    "T04TD3953E:299a-10": "'bras bu'i dus kyi phan yon no //",
    "T04TD3953E:299a-11": "rgyu'i dus kyi la tshe 'di'i dang /",
    "T04TD3953E:299a-12": "tshe rabs gzhan gyi'o //",
    "T04TD3953E:299a-13": "tshe 'di'i phan yon ni 'jigs pa chen po brgyad las thar bar byed pa dang /",
    "T04TD3953E:299a-14": "bar chad med pa dang /",
    "T04TD3953E:299a-15": "bstan pa la dga' ba'i lha dag bstang grogs byed pa dang ;",
    "T04TD3953E:299a-16": "'chi ba'i dus su yid dga' ba la sogs pa'o //",
    "T04TD3953E:299a-17": "tshe rabs gzhan gyi ni 'khor ba'i sdug bsngal dang /",
    "T04TD3953E:299a-18": "ngan song gi sdug bsngal las 'dren par mdzad pa dang /",
    "T04TD3953E:299a-19": "mya ngan las 'das pa dang /",
    "T04TD3953E:299a-20": "mtho ris kyi bde ba stsol ba'o //",
    "T04TD3953E:299a-21": "lam gyi phan yon bden pa bzhi dang /",
    "T04TD3953E:299a-22": "'phags pa'i lam yan lag brgyad pa dang /",
    "T04TD3953E:299a-23": "byang chub kyi yan lag bdun la sogs pa la sbyor bar mdzad pa'o //",
    "T04TD3953E:299a-24": "'bras bu'i phan yon mya ngan las 'das pa gnyis dang /",
    "T04TD3953E:299a-25": "sku gsum thob par byed pa'o //",
    "T04TD3953E:299a-26": "'di dag ni mdor bsdus pa yin la rgyas par gzhung dang bla ma las shes par bya'o //",
    "T04TD3953E:299a-27": "skyabs su 'gro ba bstan pa zhes bya ba /",
    "T04TD3953E:299a-28": "bla ma byang chub sems dpa' d'i pam ka ra shr'i dzny'a nas mdzad pa rdzogs so//"
}