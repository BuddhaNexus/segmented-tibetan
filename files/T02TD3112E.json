{
    "T02TD3112E:207a-0": "@207a # // rgya gar skad du /",
    "T02TD3112E:207a-1": "a'arya sarba ta th'a ga toshn'i sha si t'a ta pa tre n'a ma aa pa r'a dzi ta s'a dha na dh'a ra n'am /",
    "T02TD3112E:207a-2": "bod skad du /",
    "T02TD3112E:207a-3": "'phags pa de bzhin gshegs pa thams cad kyi gtsug tor nas byung ba'i gdugs dkar mo'i gzungs kyi sgrub thabs /",
    "T02TD3112E:207a-4": "dkon mchog gsum la phyag 'tshal lo //",
    "T02TD3112E:207a-5": "dge slong dge tshul dag bsnyen dang //",
    "T02TD3112E:207a-6": "rnal 'byor bde bzhi'i tshul ldan pas //",
    "T02TD3112E:207a-7": "sa gzhi bkra shis yid 'ong bar //",
    "T02TD3112E:207a-8": "mandal ba yi rnam lngas byugs //",
    "T02TD3112E:207a-9": "sa yi cho ga legs byas la //",
    "T02TD3112E:207a-10": "thig ni rab tu gdab par bya //",
    "T02TD3112E:207a-11": "'khor lo rtsibs bzhi rtsibs bcu pa //",
    "T02TD3112E:207a-12": "rdo rje phreng ba gru chad dang //",
    "T02TD3112E:207a-13": "snam bu dang ni gru bzhir bya //",
    "T02TD3112E:207a-14": "padma sna tshogs phreng ba dang //",
    "T02TD3112E:207a-15": "rdo rje'i phreng bas bskor bar bya //",
    "T02TD3112E:207a-16": "tsandan shug pa la sogs pa //",
    "T02TD3112E:207b-0": "zhi dang rgyas pa'i shing rnams @207b la ;",
    "T02TD3112E:207b-1": "/ gtsug tor rgyal mtshan ldan pa bya //",
    "T02TD3112E:207b-2": "de la sngags rnams legs par bri //",
    "T02TD3112E:207b-3": "tadya th'a /",
    "T02TD3112E:207b-4": "aom sarba ta th'a ga ta /",
    "T02TD3112E:207b-5": "aom shtom bandha bandha bdag la raksha raksha sv'a h'a /",
    "T02TD3112E:207b-6": "aom h'um shtom bandha bandha bdag la raksha raksha sv'a h'a /",
    "T02TD3112E:207b-7": "aom badzra p'a ni h'um phat sv'a h'a /",
    "T02TD3112E:207b-8": "aom ratna ta th'a ga toshn'i sha aa na aa ba lo ke te m'u rta ni te dzo ra shi h'um h'um phat phat sv'a h'a /",
    "T02TD3112E:207b-9": "aom padma dzva la dzva la /",
    "T02TD3112E:207b-10": "dha ka dha ka / dha ra dha ra /",
    "T02TD3112E:207b-11": "bi da ra bi da ra /",
    "T02TD3112E:207b-12": "tshinda tshinda /",
    "T02TD3112E:207b-13": "bhindha bhindha /",
    "T02TD3112E:207b-14": "h'um h'um phat phat sv'a h'a /",
    "T02TD3112E:207b-15": "aom karma sarba ta th'a ga toshn'i sha si t'a ta pa trem h'um phat sv'a h'a /",
    "T02TD3112E:207b-16": "rigs lnga'i gtsug tor ro //",
    "T02TD3112E:207b-17": "tady'a th'a /",
    "T02TD3112E:207b-18": "aa na le aa na le /",
    "T02TD3112E:207b-19": "kha sa me kha sa me /",
    "T02TD3112E:207b-20": "bee ra bee ra /",
    "T02TD3112E:207b-21": "soo me soo ma /",
    "T02TD3112E:207b-22": "sarba buddha /",
    "T02TD3112E:207b-23": "aa dhishth'a na aa dhishtha te sarba ta th'a ga toshn'i sha si t'a ta pa tre h'um phat sv'a h'a /",
    "T02TD3112E:207b-24": "h'um ma ma h'um ni sv'a h'a /",
    "T02TD3112E:207b-25": "gtsug tor dkar mo'i'o //",
    "T02TD3112E:207b-26": "aom ri shi ga na pra sha ste sarba ta th'a ga toshn'i sha si t'a ta pha tre h'um dr'um /",
    "T02TD3112E:207b-27": "dzambha ni ka r'i h'um dr'um /",
    "T02TD3112E:207b-28": "ma h'a bi dy'a /",
    "T02TD3112E:207b-29": "sam bhaksha na ka r'i h'um dr'um /",
    "T02TD3112E:207b-30": "pa ra bi dy'a sam bhaksha na ka r'i h'um tr'um /",
    "T02TD3112E:207b-31": "sarba dusht'a n'an /",
    "T02TD3112E:207b-32": "stambha ni ka r'i h'um dr'um /",
    "T02TD3112E:207b-33": "sarba yaksha r'aksha sa gra h'a n'an /",
    "T02TD3112E:207b-34": "bi dhva na sa na ka r'i h'um dr'um /",
    "T02TD3112E:207b-35": "tsa tu ra shi'i t'i n'an /",
    "T02TD3112E:207b-36": "gra ha sa ha sr'a n'a ma bi dhva na sa na ka r'i h'um dr'um /",
    "T02TD3112E:207b-37": "aashta bim sha t'i n'an /",
    "T02TD3112E:207b-38": "naksha tra n'am /",
    "T02TD3112E:207b-39": "pra s'a dha na ka r'i h'um dr'um /",
    "T02TD3112E:207b-40": "aasht'a n'am ma h'a gra h'a n'am /",
    "T02TD3112E:207b-41": "bi dha na sa na ka r'i h'um dr'um /",
    "T02TD3112E:207b-42": "padma 'dab brgyad gdan stengs su //",
    "T02TD3112E:207b-43": "rim bzhin gtsug tor bzhugs su gsol //",
    "T02TD3112E:207b-44": "gru chad mchod pa'i lha mo bzhi //",
    "T02TD3112E:207b-45": "sgo bzhi sgo ba phur bu bzhi //",
    "T02TD3112E:207b-46": "rig sngags phreng bas bskor te gzugs //",
    "T02TD3112E:207b-47": "sgo bzhir ral gri me long dang //",
    "T02TD3112E:207b-48": "bum pa mda' dang rim bzhin brgyan //",
    "T02TD3112E:207b-49": "kha dog lnga yi rgyan rnams dang //",
    "T02TD3112E:207b-50": "yungs kar la sogs 'bru lnga bkod //",
    "T02TD3112E:207b-51": "de nas /",
    "T02TD3112E:207b-52": "rig sngags gcod cing mtshams bcad de //",
    "T02TD3112E:207b-53": "yan lag bdun pa'i smon lam gdab //",
    "T02TD3112E:207b-54": "phyogs bcu'i bde gshegs thams cad la //",
    "T02TD3112E:207b-55": "bdag la dbang bskur smon lam gdab //",
    "T02TD3112E:207b-56": "gnang ba thob nas sngags 'di brjod //",
    "T02TD3112E:207b-57": "aom ma h'a sh'u n+ya t'a dzny'a na badzra sv'a bh'a ba a'atma konyham /",
    "T02TD3112E:207b-58": "de yis thams cad stong pa'i dang //",
    "T02TD3112E:207b-59": "aa yi 'od zer 'phro du h'um //",
    "T02TD3112E:207b-60": "de las yi ge 'bru gsum 'phros //",
    "T02TD3112E:207b-61": "phyi nang snod bcud thams cad kun //",
    "T02TD3112E:207b-62": "ram gyis bsregs te yam gis gtor //",
    "T02TD3112E:207b-63": "kham gis bkrus la dag par byas//",
    "T02TD3112E:208a-0": "@208a * // de nas 'bru lnga 'di 'phros te //",
    "T02TD3112E:208a-1": "yam las rlung gi dkyil 'khor chags //",
    "T02TD3112E:208a-2": "kham las bdud rtsi'i rgya mtsho'i dbus //",
    "T02TD3112E:208a-3": "lam las gser gyis gzhi chags //",
    "T02TD3112E:208a-4": "ram las me yi dkyil 'khor 'phros //",
    "T02TD3112E:208a-5": "'byung ba lnga yi 'phro 'du las //",
    "T02TD3112E:208a-6": "rin chen sna tshogs ri rab ste//",
    "T02TD3112E:208a-7": "bhr'um las sna tshogs gzhal yas khang //",
    "T02TD3112E:208a-8": "gru bzhi sgo bzhi sgo khyung ldan //",
    "T02TD3112E:208a-9": "sna tshogs rdo rje padmas bskor //",
    "T02TD3112E:208a-10": "dbus su bhr'um las 'khor lo ni //",
    "T02TD3112E:208a-11": "rtsibs bzhi rtsibs bcu nyi zla'i bar //",
    "T02TD3112E:208a-12": "pam las padma 'dab brgyad de //",
    "T02TD3112E:208a-13": "ge sar dbus su bsam pa ni //",
    "T02TD3112E:208a-14": "rigs kyi gtsug tor lnga rnams dang //",
    "T02TD3112E:208a-15": "phyogs bcu'i gtsug tor bcu rnams dang //",
    "T02TD3112E:208a-16": "sgo bzhir gtsug tor chen po bzhi //",
    "T02TD3112E:208a-17": "thams cad yi ge bhr'um las bskyed //",
    "T02TD3112E:208a-18": "sems can sangs rgyas thams cad kyi //",
    "T02TD3112E:208a-19": "yid kyi rang bzhin nam mkha' ste //",
    "T02TD3112E:208a-20": "gnyis su med pa'i byang chub sems //",
    "T02TD3112E:208a-21": "phyi nang snod bcud 'jig rten khams //",
    "T02TD3112E:208a-22": "'byung lnga ye shes lnga rang bzhin //",
    "T02TD3112E:208a-23": "thams cad stong gsal rang bzhin med //",
    "T02TD3112E:208a-24": "de las 'od 'phros zla ba'i gdan //",
    "T02TD3112E:208a-25": "de yi dkyil du yi ge aa //",
    "T02TD3112E:208a-26": "de dag 'phros shing 'dus pa las //",
    "T02TD3112E:208a-27": "thams cad par bu gseg shang gis //",
    "T02TD3112E:208a-28": "phyogs bcu'i 'jig rten khams bkang ste //",
    "T02TD3112E:208a-29": "slar 'dus bcom ldan sh'akya thub //",
    "T02TD3112E:208a-30": "sku mdog gser 'od 'bar ba la //",
    "T02TD3112E:208a-31": "mtshan ni sum cu rtsa gnyis ldan //",
    "T02TD3112E:208a-32": "dpe byad bzang po brgyad cus brgyan //",
    "T02TD3112E:208a-33": "gsung dbyangs yan lag drug cu ste //",
    "T02TD3112E:208a-34": "thugs ni ye shes lnga dang ldan //",
    "T02TD3112E:208a-35": "de 'dra bde bar gshegs pa'i skus //",
    "T02TD3112E:208a-36": "nam mkha' bar snang sa gzhi rnams //",
    "T02TD3112E:208a-37": "til gang bzhin du gang bar bsgom //",
    "T02TD3112E:208a-38": "de dag dbu yi gtsug tor las //",
    "T02TD3112E:208a-39": "bhr'um las gtsug tor gdugs dkar mo //",
    "T02TD3112E:208a-40": "zhal gcig phyag bzhi zhi ba'i tshul //",
    "T02TD3112E:208a-41": "rin chen sna tshogs rgyan gyis brgyan //",
    "T02TD3112E:208a-42": "dang po phreng ba rgyal mtshan bsnams //",
    "T02TD3112E:208a-43": "'og ma skyabs sbyin mnyam gzhag can //",
    "T02TD3112E:208a-44": "thugs kar bde gshegs gtsug tor ni //",
    "T02TD3112E:208a-45": "sku mdog ser po dbu rgyan 'khor lo bsnams //",
    "T02TD3112E:208a-46": "shar phyogs rdo rje gtsug tor ni //",
    "T02TD3112E:208a-47": "sku mdog dkar po rdo rje dril bu bsnams //",
    "T02TD3112E:208a-48": "lho phyogs rin chen gtsug tor ni //",
    "T02TD3112E:208b-0": "sku mdog sngo skya rin @208b chen nor bu bsnams //",
    "T02TD3112E:208b-1": "nub phyogs chos kyi gtsug tor ni //",
    "T02TD3112E:208b-2": "sku mdog dmar skya padma bum pa bsnams //",
    "T02TD3112E:208b-3": "byang phyogs las kyi gtsug tor ni //",
    "T02TD3112E:208b-4": "sku mdog ljang ser rgya gram lcags kyu bsnams //",
    "T02TD3112E:208b-5": "de lnga thugs kyi dkyil 'khor nas //",
    "T02TD3112E:208b-6": "bhr'um las gtsug tor chen po bcu //",
    "T02TD3112E:208b-7": "dkar sngo dmar ljang mthing ga dang //",
    "T02TD3112E:208b-8": "sngo skya dmar nag kha dog bcu //",
    "T02TD3112E:208b-9": "rin chen sna tshogs rgyan gyis brgyan //",
    "T02TD3112E:208b-10": "kun kyang zhal gcig phyag gnyis pa //",
    "T02TD3112E:208b-11": "g-yas pa gtsug tor g-yon bum pa //",
    "T02TD3112E:208b-12": "re re ra 'khor yang bcu bcus bskor //",
    "T02TD3112E:208b-13": "'khor lo padma'i lte dbus nas //",
    "T02TD3112E:208b-14": "brjid pa'i tshul du mnyam gnas te //",
    "T02TD3112E:208b-15": "phyogs bcu rgyal ba'i tshogs rnams kyis //",
    "T02TD3112E:208b-16": "dbang bskur yi ge thig le bkod //",
    "T02TD3112E:208b-17": "aom a'a: h'um sv'a h'a /",
    "T02TD3112E:208b-18": "spyi bo lce dang snying ga dang //",
    "T02TD3112E:208b-19": "lte ba gsang ba'i gnas rnams so //",
    "T02TD3112E:208b-20": "sku gsung thugs dang yon tan phrin las lngas //",
    "T02TD3112E:208b-21": "byin gyis brlabs pa'i cho 'phrul lo //",
    "T02TD3112E:208b-22": "aom h'um tv'am hr'i: ha /",
    "T02TD3112E:208b-23": "spyi bo rna ba g-yas g-yon dang //",
    "T02TD3112E:208b-24": "ltag pa dbral ba dag tu dgod //",
    "T02TD3112E:208b-25": "'khor lo rdo rje rin chen dang //",
    "T02TD3112E:208b-26": "padma rgya gram phyag mtshan sogs //",
    "T02TD3112E:208b-27": "rigs kyi bdag pos dbang bskur ba'i cho 'phrul lo //",
    "T02TD3112E:208b-28": "rdzogs pa'i sku mchog thugs ka nas //",
    "T02TD3112E:208b-29": "gsang ba'i yi ge 'phru bzhi 'phros //",
    "T02TD3112E:208b-30": "dza: h'um bam ho:/",
    "T02TD3112E:208b-31": "lcags kyu zhags pa lcags sgrog dril //",
    "T02TD3112E:208b-32": "tshad med sgo ba chen mo bzhi //",
    "T02TD3112E:208b-33": "byams pa snying rje dga' ba btang snyoms so //",
    "T02TD3112E:208b-34": "dh'u pe pushpe a'a lo ke / gandhe mchod pa'i lha mo bzhis //",
    "T02TD3112E:208b-35": "bde gshegs kun la mchod par dmigs ;",
    "T02TD3112E:208b-36": "/ byams pa'i lha mos bdug pa dbul //",
    "T02TD3112E:208b-37": "snying rje'i lha mos me tog dbul //",
    "T02TD3112E:208b-38": "dga' ba'i lha mos mar me dbul //",
    "T02TD3112E:208b-39": "btang snyoms lha mos byug pa dbul //",
    "T02TD3112E:208b-40": "so so'i sku mchog tshim nas kyang //",
    "T02TD3112E:208b-41": "bskul don byas nas 'od zer 'dus //",
    "T02TD3112E:208b-42": "lha mo de dag thams cad kyis //",
    "T02TD3112E:208b-43": "mig dang rna ba sna lce lus //",
    "T02TD3112E:208b-44": "'dod pa'i lha mo lnga 'phros te //",
    "T02TD3112E:208b-45": "gzugs sgra dri dang ro reg bya //",
    "T02TD3112E:208b-46": "gzugs kyi lha mos spyan la mchod //",
    "T02TD3112E:208b-47": "sgra yi lha mo snyan la mchod //",
    "T02TD3112E:208b-48": "dri yi lha mos shangs la mchod //",
    "T02TD3112E:208b-49": "ro yi lha mos ljags la mchod //",
    "T02TD3112E:209a-0": "reg bya'i @209a * //",
    "T02TD3112E:209a-1": "lha mos sku la mchod //",
    "T02TD3112E:209a-2": "thams cad 'phros te bdag la thim //",
    "T02TD3112E:209a-3": "gnyis su med pa'i mchod pa'i cho 'phrul lo //",
    "T02TD3112E:209a-4": "de nas ting nge 'dzin gyi dkyil 'khor du spyan drang ba ni //",
    "T02TD3112E:209a-5": "phyogs bcu rab 'byams 'jig rten na //",
    "T02TD3112E:209a-6": "rgyal ba gang bzhugs 'khor dang bcas //",
    "T02TD3112E:209a-7": "gtsug tor chen po 'khor bcas rnams //",
    "T02TD3112E:209a-8": "dkyil 'khor gnas 'dir gshegs su gsol //",
    "T02TD3112E:209a-9": "ae hye hi bha ga b'a na /",
    "T02TD3112E:209a-10": "ma h'a k'a ru ni ka dri shya ho /",
    "T02TD3112E:209a-11": "sa ma ya ho /",
    "T02TD3112E:209a-12": "sa ma ya stvam /",
    "T02TD3112E:209a-13": "pra dzny'a p'a ra mi t'a sarba ta th'a ga toshn'i sha si t'a ta pa tre h'um /",
    "T02TD3112E:209a-14": "rgyal ba 'khor bcas chur gshegs gdan la bzhugs //",
    "T02TD3112E:209a-15": "rin chen stegs dang seng ge'i khri //",
    "T02TD3112E:209a-16": "nyi zla padma brtsegs pa'i gdan //",
    "T02TD3112E:209a-17": "ma nyams tshul khrims brtan pa'i gnas 'dir bzhugs //",
    "T02TD3112E:209a-18": "padma sa ma ya stvam /",
    "T02TD3112E:209a-19": "srid gsum ston pa mi dang lha yi lha //",
    "T02TD3112E:209a-20": "bcom ldan mgon po sh'akya seng ge yi //",
    "T02TD3112E:209a-21": "mthon mthing g-yas su 'khyil pa'i spyi gtsug na //",
    "T02TD3112E:209a-22": "ya mtshan rmad byung gtsug tor gdugs dkar sku //",
    "T02TD3112E:209a-23": "srid gsum 'dren pa khyod la phyag 'tshal lo //",
    "T02TD3112E:209a-24": "de nas rnam lnga rim bzhin dbul //",
    "T02TD3112E:209a-25": "bcom ldan sh'akya thub pa yi //",
    "T02TD3112E:209a-26": "dbu rgyan rin chen gtsug tor las //",
    "T02TD3112E:209a-27": "thugs rjes sprul pa'i gtsug tor gdugs dkar sku //",
    "T02TD3112E:209a-28": "zhal gcig mche gtsigs ye shes gdong mig can //",
    "T02TD3112E:209a-29": "phyag bzhi rigs bzhi nyon mongs bdud bzhi 'joms //",
    "T02TD3112E:209a-30": "rang bzhin rgyas pa'i sku la phyag 'tshal lo //",
    "T02TD3112E:209a-31": "ye shes dbu stong kha dog cir yang gsal //",
    "T02TD3112E:209a-32": "phyag ni 'bum phrag sprul pa'i phyag mtshan rnams //",
    "T02TD3112E:209a-33": "thugs rje go cha cis kyang mi thub gsal //",
    "T02TD3112E:209a-34": "'bar ba'i mtshan rtags thugs rje nyi ma ltar //",
    "T02TD3112E:209a-35": "thugs rje 'bar ba'i 'od zer kun la khyab //",
    "T02TD3112E:209a-36": "rigs sngags drag po phra med tshogs 'joms shing //",
    "T02TD3112E:209a-37": "log 'dren bgegs kyi tshogs rnams 'dul mdzad pa //",
    "T02TD3112E:209a-38": "log pa'i skyon rnams sel la phyag 'tshal lo //",
    "T02TD3112E:209a-39": "sh'akya thub pa lcags kyi dkyil 'khor te //",
    "T02TD3112E:209a-40": "nyi zla padma'i lte dbus su //",
    "T02TD3112E:209a-41": "bhr'um las 'khor lo rtsibs brgyad pa //",
    "T02TD3112E:209a-42": "gsang sngags 'dis ni legs par bskor //",
    "T02TD3112E:209a-43": "bsnyen pa 'bum phrag drug bya'o //",
    "T02TD3112E:209b-0": "@209b tadya th'a /",
    "T02TD3112E:209b-1": "aom aa na le aa na le /",
    "T02TD3112E:209b-2": "pi sha de bi sha de /",
    "T02TD3112E:209b-3": "b'i re b'i re /",
    "T02TD3112E:209b-4": "badzra ngha ra ni bandha bandha /",
    "T02TD3112E:209b-5": "badzra p'a ni h'um h'um phat phat sv'a h'a /",
    "T02TD3112E:209b-6": "h'um dr'um bandha h'um h'um phat phat sv'a h'a /",
    "T02TD3112E:209b-7": "zhi rgyas dbang drag mngon spyod rnams //",
    "T02TD3112E:209b-8": "gsang sngags 'dis ni 'grub par gsungs //",
    "T02TD3112E:209b-9": "sngags re yungs kar re rer sprul//",
    "T02TD3112E:209b-10": "bcad dam bskrad nas phur bus rdeg / rin chen lnga sogs bum pa la //",
    "T02TD3112E:209b-11": "khro bo'i lha rnams bsgom byas te //",
    "T02TD3112E:209b-12": "khrus kyi cho ga legs par bya //",
    "T02TD3112E:209b-13": "gtsang ba'i gos kyis rab brgyan te //",
    "T02TD3112E:209b-14": "shar phyogs sgo nas phyag 'tshal bshags //",
    "T02TD3112E:209b-15": "bdag ming 'di zhes bya ba yis //",
    "T02TD3112E:209b-16": "sangs rgyas la phyag 'tshal lo //",
    "T02TD3112E:209b-17": "chos la phyag 'tshal lo //",
    "T02TD3112E:209b-18": "dge 'dun la phyag 'tshal lo //",
    "T02TD3112E:209b-19": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bye ba phrag bdun nyan thos kyi dge 'dun dang bcas pa rnams la phyag 'tshal lo //",
    "T02TD3112E:209b-20": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas spyan rgyas pa autpa la bsung gi tog gi rgyal po la phyag 'tshal lo //",
    "T02TD3112E:209b-21": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad la phyag 'tshal lo //",
    "T02TD3112E:209b-22": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po la phyag 'tshal lo //",
    "T02TD3112E:209b-23": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che tog gi rgyal po la phyag 'tshal lo //",
    "T02TD3112E:209b-24": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sh'akya thub pa la phyag 'tshal lo //",
    "T02TD3112E:209b-25": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas s'a la'i dbang po'i rgyal po me tog kun du rgyas pa la phyag 'tshal lo //",
    "T02TD3112E:209b-26": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bee d'urya 'od kyi rgyal po la phyag 'tshal lo //",
    "T02TD3112E:210a-0": "bcom ldan 'das de bzhin gshegs pa dgra bcom pa @210a * //",
    "T02TD3112E:210a-1": "yang dag par rdzogs pa'i sangs rgyas mi 'khrugs pa la phyag 'tshal lo //",
    "T02TD3112E:210a-2": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo //",
    "T02TD3112E:210a-3": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo //",
    "T02TD3112E:210a-4": "bcom ldan 'das de bzhin gshegs pa'i gdung la phyag 'tshal lo //",
    "T02TD3112E:210a-5": "rdo rje'i gdung la phyag 'tshal lo //",
    "T02TD3112E:210a-6": "nor bu'i gdung la phyag 'tshal lo //",
    "T02TD3112E:210a-7": "padmo'i gdung la phyag 'tshal lo //",
    "T02TD3112E:210a-8": "glang po'i gdung la phyag 'tshal lo //",
    "T02TD3112E:210a-9": "gzhon nu'i gdung la phyag 'tshal lo //",
    "T02TD3112E:210a-10": "klu'i gdung la phyag 'tshal lo //",
    "T02TD3112E:210a-11": "'jig rten na dgra bcom pa rnams la phyag 'tshal lo //",
    "T02TD3112E:210a-12": "rgyun du zhugs pa rnams la phyag 'tshal lo //",
    "T02TD3112E:210a-13": "lan cig phyir 'ong ba rnams la phyag 'tshal lo //",
    "T02TD3112E:210a-14": "phyir mi 'ong ba rnams la phyag 'tshal lo //",
    "T02TD3112E:210a-15": "'jig rten na yang dag par spong ba rnams la phyag 'tshal lo //",
    "T02TD3112E:210a-16": "lha'i drang srong dmod pa 'dor ba dang /",
    "T02TD3112E:210a-17": "phan 'dogs nus pa rnams la phyag 'tshal lo //",
    "T02TD3112E:210a-18": "rig sngags 'dzin grub pa rnams la phyag 'tshal lo //",
    "T02TD3112E:210a-19": "tshangs pa la phyag 'tshal lo //",
    "T02TD3112E:210a-20": "dbang po la phyag 'tshal lo //",
    "T02TD3112E:210a-21": "legs ldan drag po dka' thub zlog pa'i bdag po dang lhan cig pa rnams la phyag 'tshal lo //",
    "T02TD3112E:210a-22": "legs ldan sred med kyi bu phyag rgya chen po lngas phyag byas pa la phyag 'tshal lo //",
    "T02TD3112E:210a-23": "legs ldan nag po grong khyer sum brtsegs 'jig par byed pa dur khrod na gnas par mos pa ma mo'i tshogs kyis phyag byas pa rnams la phyag 'tshal lo //",
    "T02TD3112E:210a-24": "bum pa rgyan ldan lnga rnams la //",
    "T02TD3112E:210a-25": "gtso bo'i sngags rnams legs brjod cing //",
    "T02TD3112E:210a-26": "brgya rtsa brgyad du brjod par bya //",
    "T02TD3112E:210a-27": "dbang bskur bsrung ba'i tshig 'di brjod //",
    "T02TD3112E:210a-28": "bcom ldan 'das de bzhin gshegs pa'i gtsug tor nas byung ba'i gdugs dkar mo can gzhan gyis mi thub ma phyir bzlog pa chen mos /",
    "T02TD3112E:210a-29": "dus thams cad du bdag la dbang bskur zhing byin gyis brlab tu gsol //",
    "T02TD3112E:210b-0": "aom dus @210b gsum bde gshegs sprul pa'i sku //",
    "T02TD3112E:210b-1": "gzhan gyis mi thub drag shul che //",
    "T02TD3112E:210b-2": "gtum pa chen mo stobs chen mo //",
    "T02TD3112E:210b-3": "'bar ba chen mo gzi brjid che //",
    "T02TD3112E:210b-4": "dkar mo chen mo stobs chen mo //",
    "T02TD3112E:210b-5": "'bar ba'i phreng ba gos dkar mo //",
    "T02TD3112E:210b-6": "'phags ma sgrol ma khro gnyer can //",
    "T02TD3112E:210b-7": "rgyal ba'i rdo rje phreng zhes grags //",
    "T02TD3112E:210b-8": "padmas mngon mtshon rdo rjes mtshan //",
    "T02TD3112E:210b-9": "gzhan gyis mi thub phreng ba can //",
    "T02TD3112E:210b-10": "rdo rje mkhar bsnams 'joms pa mo //",
    "T02TD3112E:210b-11": "drag po'i lha rnams thams cad kyis //",
    "T02TD3112E:210b-12": "bdag la srung bar mdzad du gsol //",
    "T02TD3112E:210b-13": "zhi ba'i lha rnams kyis mchod ma //",
    "T02TD3112E:210b-14": "gzugs zhi gzi brjid chen mo can //",
    "T02TD3112E:210b-15": "'phags ma sgrol ma stobs chen mo //",
    "T02TD3112E:210b-16": "rdo rje lu gu rgyud gzhan dang //",
    "T02TD3112E:210b-17": "rdo rje gzhon nu'i rig 'dzin ma //",
    "T02TD3112E:210b-18": "lag na rdo rje rigs gser phreng //",
    "T02TD3112E:210b-19": "le brgan rtsi dang rin chen ma //",
    "T02TD3112E:210b-20": "snang mdzad rdo rje gtsug tor grags //",
    "T02TD3112E:210b-21": "rnam par bsgyings ma'i rdo rje dang//",
    "T02TD3112E:210b-22": "gser 'od lta bu'i spyan mnga' ma //",
    "T02TD3112E:210b-23": "rdo rje sgros dang dkar mo dang //",
    "T02TD3112E:210b-24": "padma'i spyan dang zla 'od dang //",
    "T02TD3112E:210b-25": "phyag rgya'i tshogs de dag thams cad kyis /",
    "T02TD3112E:210b-26": "bdag la srung bar mdzad du gsol /",
    "T02TD3112E:210b-27": "de nas phyogs bcu'i gtsug tor rnams kyis dbang bskur /",
    "T02TD3112E:210b-28": "gsang sngags brjod ;",
    "T02TD3112E:210b-29": "aom ri shi ga na pra shasta ya ta th'a ga toshn'i sha si t'a ta pa tre h'um dr'um /",
    "T02TD3112E:210b-30": "aa bhishinytsa h'um /",
    "T02TD3112E:210b-31": "phyi ma gong gis 'gre /",
    "T02TD3112E:210b-32": "bcom ldan 'das de bzhin gshegs pa'i gtsug tor nas byung ba'i gdugs dkar mo can /",
    "T02TD3112E:210b-33": "rdo rje gtsug tor phyir bzlog pa chen mo /",
    "T02TD3112E:210b-34": "phyag stong mnga' ba chen mo /",
    "T02TD3112E:210b-35": "dbu stong mnga' ba chen mo /",
    "T02TD3112E:210b-36": "spyan bye ba brgya stong mnga' ba /",
    "T02TD3112E:210b-37": "mi phyed 'bar ba'i mtshan rtags can /",
    "T02TD3112E:210b-38": "rdo rje yangs pa chen mo sa gsum gyi dkyil 'khor la mnga' mdzad pa /",
    "T02TD3112E:210b-39": "kun nas bdag la bsrung du gsol //",
    "T02TD3112E:210b-40": "'jigs pa chen mo nyi shu las bsrung du gsol ;",
    "T02TD3112E:210b-41": "/ gdon nyi shu rtsa gcig las bdag rgyal bar mdzad du gsol /",
    "T02TD3112E:210b-42": "sha za'i gdon sum cu rtsa gcig las bdag bsrung du gsol /",
    "T02TD3112E:210b-43": "gdon de dag thams cad kyi rig sngags bcad do //",
    "T02TD3112E:210b-44": "phur bus gdab bo //",
    "T02TD3112E:210b-45": "kun du rgyus byas pa'i rig sngags bcad do //",
    "T02TD3112E:211a-0": "@211a * // phur bus gdab po //",
    "T02TD3112E:211a-1": "mkha' 'gro dang mkha' 'gro mas byas pa'i rig sngags gcad do //",
    "T02TD3112E:211a-2": "phur bus gdab bo //",
    "T02TD3112E:211a-3": "phyug bdag chen pos byas pa'i rig sngags gcad do //",
    "T02TD3112E:211a-4": "phur bus gdab bo //",
    "T02TD3112E:211a-5": "sred med kyi bus byas pa'i rig sngags gcad do //",
    "T02TD3112E:211a-6": "phur bus gdab po //",
    "T02TD3112E:211a-7": "nam mkha' lding dang lhan cig pas byas pa'i rig sngags gcad do //",
    "T02TD3112E:211a-8": "phur bus gdab bo //",
    "T02TD3112E:211a-9": "nag po chen po dang ma mo'i tshogs kyis byas pa'i rig sngags gcad do //",
    "T02TD3112E:211a-10": "phur bus gdab bo //",
    "T02TD3112E:211a-11": "mi'i thod pa can gyis byas pa'i rig sngags gcad do //",
    "T02TD3112E:211a-12": "phur bus gdab bo //",
    "T02TD3112E:211a-13": "rgyal bar byed pa dang sbrang rtsir byed pa dang don kun grub pas byas pa'i rig sngags gcad do //",
    "T02TD3112E:211a-14": "bur bus gdab bo //",
    "T02TD3112E:211a-15": "sring mo bzhis byas pa'i rig sngags gcad do //",
    "T02TD3112E:211a-16": "phur bus gdab bo //",
    "T02TD3112E:211a-17": "bhring gi ri ti dang dga' byed dbang phyug dang /",
    "T02TD3112E:211a-18": "tshogs kyi bdag po dang /",
    "T02TD3112E:211a-19": "lhan cig pas byas pa'i rig sngags gcad do //",
    "T02TD3112E:211a-20": "phur bus gdab bo //",
    "T02TD3112E:211a-21": "dge sbyong gcer bus byas pa'i rig sngags gcad do //",
    "T02TD3112E:211a-22": "phur bus gdab bo //",
    "T02TD3112E:211a-23": "dgra bcom pas byas pa'i rig sngags gcad do //",
    "T02TD3112E:211a-24": "phur bus gdab bo //",
    "T02TD3112E:211a-25": "'dod chags dang bral bas byas pa'i rig sngags gcad do //",
    "T02TD3112E:211a-26": "pur bus gdab bo //",
    "T02TD3112E:211a-27": "gsang ba'i bdag po lag na rdo rjes byas pa'i rig sngags gcad do //",
    "T02TD3112E:211a-28": "phur bus gdab bo //",
    "T02TD3112E:211a-29": "bcom ldan 'das de bzhin gshegs pa'i gtsug tor nas byung ba'i gdugs dkar mo can khyod la phyag 'tshal lo //",
    "T02TD3112E:211a-30": "bdag la bsrung du gsol /",
    "T02TD3112E:211a-31": "bsrung du gsol /",
    "T02TD3112E:211a-32": "aom aa si t'a na l'arka pra bh'a sphu ta bi ka si t'a ta pa tre dzva la dzva la /",
    "T02TD3112E:211a-33": "kh'a da kh'a da /",
    "T02TD3112E:211a-34": "dha ra dha ra /",
    "T02TD3112E:211a-35": "bi dha ra bi dha ra /",
    "T02TD3112E:211a-36": "tshinda tshinda /",
    "T02TD3112E:211a-37": "bhinda bhidnda /",
    "T02TD3112E:211a-38": "h'um h'um phat phat sv'a h'a /",
    "T02TD3112E:211a-39": "he he phat /",
    "T02TD3112E:211a-40": "he he phat /",
    "T02TD3112E:211a-41": "ho ho phat /",
    "T02TD3112E:211a-42": "aa mo gh'a ya phat /",
    "T02TD3112E:211a-43": "aa pra ti ha t'a ya phat /",
    "T02TD3112E:211a-44": "pa ra pra d'a phat /",
    "T02TD3112E:211a-45": "aa su ra bi dr'a ba na ka r'a ya phat /",
    "T02TD3112E:211a-46": "sarba de ba bhya: phat /",
    "T02TD3112E:211a-47": "sarba n'a ge bhya: phat /",
    "T02TD3112E:211a-48": "sarba aa su re bhya: phat /",
    "T02TD3112E:211a-49": "sarba ma ru te bhya: phat /",
    "T02TD3112E:211a-50": "sarba ga ru de bhya: phat /",
    "T02TD3112E:211a-51": "sarba gandha bhe bhya: phat /",
    "T02TD3112E:211a-52": "sarba kin na re bhya: phat /",
    "T02TD3112E:211a-53": "sarba ma ho r'a ge bhya: phat /",
    "T02TD3112E:211a-54": "sarba yakshe bhya: phat /",
    "T02TD3112E:211a-55": "sarba r'aksha se bhya: phat /",
    "T02TD3112E:211b-0": "@211b sarba pra te bhya: phat /",
    "T02TD3112E:211b-1": "sarba pi sh'a tse bhya: phat /",
    "T02TD3112E:211b-2": "sarba bh'u te bhya: phat /",
    "T02TD3112E:211b-3": "sarba kumbhande bhya: phat /",
    "T02TD3112E:211b-4": "sarba p'u ta ka tra ne bhya: phat /",
    "T02TD3112E:211b-5": "sarba aun m'a de bhya: phat /",
    "T02TD3112E:211b-6": "sarba aa pasma re bhya: phat /",
    "T02TD3112E:211b-7": "sarba aosta r'a ge bhya: phat /",
    "T02TD3112E:211b-8": "sarba dur lam ki te bhya: phat /",
    "T02TD3112E:211b-9": "sarba dur bhukshi te bhya: phat /",
    "T02TD3112E:211b-10": "sarba dzva ri bhya: phat /",
    "T02TD3112E:211b-11": "sarba kri te karma ni ka khor de ki ra na /",
    "T02TD3112E:211b-12": "bhi ta tsi ta pre sha ka dhutstsha dhi te dur bhug te bhya: phat /",
    "T02TD3112E:211b-13": "sarba tirthi ke bhya: phat /",
    "T02TD3112E:211b-14": "sarba shra ma ne bhya: phat /",
    "T02TD3112E:211b-15": "sarba bidy'a dha re bhya: phat /",
    "T02TD3112E:211b-16": "dza ya ka ra /",
    "T02TD3112E:211b-17": "ma dhu ka ra /",
    "T02TD3112E:211b-18": "sarba aartha s'adha ke bhyo bidy'a tsarye bhya: phat /",
    "T02TD3112E:211b-19": "tsa tur bhyo bha gi ni bhya: phat /",
    "T02TD3112E:211b-20": "sarba ku m'a ri ba de tra pa ni ye bhya: phat /",
    "T02TD3112E:211b-21": "ma h'a pra tyam gi re bhya: phat /",
    "T02TD3112E:211b-22": "badzra shr'im kha la pra tyam gi ra r'a dza ye phat /",
    "T02TD3112E:211b-23": "ma h'a k'a l'a ya ma tri ga na na ma skri te ye phat /",
    "T02TD3112E:211b-24": "beeshna b'i ye phat /",
    "T02TD3112E:211b-25": "br'ahma n'i ye phat /",
    "T02TD3112E:211b-26": "aagna ye phat /",
    "T02TD3112E:211b-27": "ma h'a k'a l'i ye phat /",
    "T02TD3112E:211b-28": "k'a la danda ye phat /",
    "T02TD3112E:211b-29": "aeendr'i ye phat /",
    "T02TD3112E:211b-30": "roo dr'i ye phat /",
    "T02TD3112E:211b-31": "koo mar'i ye phat /",
    "T02TD3112E:211b-32": "b'a r'a h'i ye phat /",
    "T02TD3112E:211b-33": "ts'a mund'i ye phat /",
    "T02TD3112E:211b-34": "r'a tri ye phat /",
    "T02TD3112E:211b-35": "k'a la r'a tri ye phat /",
    "T02TD3112E:211b-36": "ya ma dand'i ye phat /",
    "T02TD3112E:211b-37": "ka p'a l'i ye phat /",
    "T02TD3112E:211b-38": "aa ti mukti shm'a sh'a b'a si n'i ye phat /",
    "T02TD3112E:211b-39": "dkyil 'khor lha yi snam bu la //",
    "T02TD3112E:211b-40": "mchod pa sna lnga brgya rtsa brgyad //",
    "T02TD3112E:211b-41": "phyogs bzhir nyi shu lnga lnga dgod //",
    "T02TD3112E:211b-42": "sgo khyud snam bu ljang gu'i steng //",
    "T02TD3112E:211b-43": "drag po'i dug shing sna tshogs la //",
    "T02TD3112E:211b-44": "phur ba tshad ldan brgya rtsa brgyad //",
    "T02TD3112E:211b-45": "lnga bcu rtsa drug rig sngags bri //",
    "T02TD3112E:211b-46": "phyogs rer nyi shu rtsa lnga dgod //",
    "T02TD3112E:211b-47": "byad ma'i phyogs su gdon rnams kyi //",
    "T02TD3112E:211b-48": "gzugs ming gro ga la bris te //",
    "T02TD3112E:211b-49": "phyag rgya bzhis ni bkug bcug nas//",
    "T02TD3112E:211b-50": "phur bus gdab cing sngags kyis gdab //",
    "T02TD3112E:211b-51": "bskul tshig bcas pa'i bzlas pa ni //",
    "T02TD3112E:211b-52": "brgya rtsa brgyad du brjod par bya //",
    "T02TD3112E:211b-53": "'jigs pa thams cad bzlog 'dod pas //",
    "T02TD3112E:211b-54": "yul phyogs bcas pa'i ming rus bris //",
    "T02TD3112E:211b-55": "cho ga bzhin du phur bus gdab //",
    "T02TD3112E:211b-56": "bud med gang zhig bu 'dod pas ;",
    "T02TD3112E:211b-57": "/ dag cing gtsang mar khrus byas nas //",
    "T02TD3112E:211b-58": "zhi ba'i rgyan dang ldan par bya //",
    "T02TD3112E:211b-59": "gtsug tor snying po 'bum phrag brjod //",
    "T02TD3112E:211b-60": "byis pa'i gdon rnams phur bus gdab //",
    "T02TD3112E:211b-61": "yul dang grong khyer srung 'dod pas //",
    "T02TD3112E:211b-62": "phyogs bcu'i padma 'dab brgyad steng //",
    "T02TD3112E:212a-0": "phyogs bcu'i gtsug @212a * //",
    "T02TD3112E:212a-1": "tor bzhengs su gsol //",
    "T02TD3112E:212a-2": "mchod pa'i cho ga bcu bcu bya //",
    "T02TD3112E:212a-3": "gsang sngags brgya rtsa brgyad du brjod //",
    "T02TD3112E:212a-4": "grong khyer gtso bo dbus su ni //",
    "T02TD3112E:212a-5": "gtsug tor gtso bo lnga bzhabs ta //",
    "T02TD3112E:212a-6": "dkyil 'khor chen po rgyas par bya //",
    "T02TD3112E:212a-7": "gzungs kyang 'bum tshar gdon par bya //",
    "T02TD3112E:212a-8": "de ltar lan bdun byas gyur na //",
    "T02TD3112E:212a-9": "'khor lo bsgyur ba'i bsod nams 'grub //",
    "T02TD3112E:212a-10": "thams cad gcod bzlog rig sngags 'di //",
    "T02TD3112E:212a-11": "ston pas sngon sangs rgyas tshe gsungs //",
    "T02TD3112E:212a-12": "gzhan yang 'di yi yon tan ni //",
    "T02TD3112E:212a-13": "bye ma snyed du brjod mi lang //",
    "T02TD3112E:212a-14": "ma 'ongs 'gro ba thams cad kyi //",
    "T02TD3112E:212a-15": "bsod nams thams cad bskyed pa dang //",
    "T02TD3112E:212a-16": "rkyen rnams thams cad bzlog pa'i phyir //",
    "T02TD3112E:212a-17": "rdo rje lta bu'i sgrub thabs 'di //",
    "T02TD3112E:212a-18": "shes rab ldan pas rtogs par shog / gtsug tor gdugs dkar mo'i sgrub thabs /",
    "T02TD3112E:212a-19": "slob dpon bi ma la mi tras mdzad pa rdzogs so /"
}