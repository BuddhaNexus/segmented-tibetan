{
    "T02TD1796E:1b-0": "@1b # // rgya gar skad du /",
    "T02TD1796E:1b-1": "pandi bi dhi s'a dha nam /",
    "T02TD1796E:1b-2": "bod skad du /",
    "T02TD1796E:1b-3": "sgrub pa'i thabs mdor byas pa /",
    "T02TD1796E:1b-4": "'jam dpal gzhon nur gyur pa la phyag 'tshal lo //",
    "T02TD1796E:1b-5": "khams gsum spyod pa las grol [dd] mkha' dang mnyam gyur dngos po'i ngo bo nyid //",
    "T02TD1796E:1b-6": "dag cing zhi la rnam dben mchog zhi rang bzhin rnal 'byor pa nyid yul //",
    "T02TD1796E:1b-7": "rtogs dka' brtag par dka' la bdag gzhan rab phan khyab cing mtshan ma med //",
    "T02TD1796E:1b-8": "rgyal ba'i bde ba mnyam med mnyam sku mi rtog tshul gcig la phyag 'tshal //",
    "T02TD1796E:1b-9": "dpal ldan 'dus pa'i rgyud kyi ni //",
    "T02TD1796E:1b-10": "mdor bsdus rtogs par bya ba'i phyir //",
    "T02TD1796E:1b-11": "sems can kun la phan bskyed pa'i //",
    "T02TD1796E:1b-12": "mdor bsdus bdag gis bshad par bya //",
    "T02TD1796E:1b-13": "rnam rtog bag chags nyes pa yis //",
    "T02TD1796E:1b-14": "'gro ba gsum po rnam rmongs la //",
    "T02TD1796E:1b-15": "blo dang ldan pas legs bltas te //",
    "T02TD1796E:1b-16": "rnal 'byor rgyud kyis sbyang bar bya //",
    "T02TD1796E:1b-17": "'dod pa lnga ni yongs spangs nas //",
    "T02TD1796E:1b-18": "dka' thub kyis ni gdung med par //",
    "T02TD1796E:1b-19": "rnal 'byor rgyud kyi rjes 'brangs la //",
    "T02TD1796E:1b-20": "bde bas byang chub sgrub par bya //",
    "T02TD1796E:1b-21": "des na 'di na sdom gnas yin //",
    "T02TD1796E:2a-0": "rtag tu mi phyed brtul zhugs @2a * //",
    "T02TD1796E:2a-1": "gang ;",
    "T02TD1796E:2a-2": "/ sku gsung thugs kyi rdo rje yi //",
    "T02TD1796E:2a-3": "sgrub pa dag kyang brtsam par bya //",
    "T02TD1796E:2a-4": "dgon pa chen po'i sa phyogs ni //",
    "T02TD1796E:2a-5": "me tog 'bras bu sogs kyis brgyan //",
    "T02TD1796E:2a-6": "ri bo dben pa dag tu ni //",
    "T02TD1796E:2a-7": "dngos grub thams cad bsdus pa bsgrub //",
    "T02TD1796E:2a-8": "'jam pa'i stan la 'dug nas ni //",
    "T02TD1796E:2a-9": "sems dpa'i skyil krung legs gnas te //",
    "T02TD1796E:2a-10": "zhe sdang rdo rje'i ting 'dzin gnas //",
    "T02TD1796E:2a-11": "gnas bsrung ba ni bsam par bya //",
    "T02TD1796E:2a-12": "'bar ba'i 'od 'phro 'jigs par byed ;",
    "T02TD1796E:2a-13": "/ nyi ma la gnas h'um las byung //",
    "T02TD1796E:2a-14": "g-yon brkyang pa yi gnas pas gnas //",
    "T02TD1796E:2a-15": "khro bo bcu ni spro bar bya //",
    "T02TD1796E:2a-16": "phyogs bcu'i dkyil 'khor rtse mo ni //",
    "T02TD1796E:2a-17": "rim pa bzhin du bsam par bya //",
    "T02TD1796E:2a-18": "bgegs kun rnam par gzhig pa'i phyir ;",
    "T02TD1796E:2a-19": "/ gnod mdzes bka' stsal phur bus gdab //",
    "T02TD1796E:2a-20": "aom sumbha ni sumbha h'um //",
    "T02TD1796E:2a-21": "gri hna gri hna h'um /",
    "T02TD1796E:2a-22": "grihn'a pa ya gri hn'a pa ya h'um /",
    "T02TD1796E:2a-23": "a'a na ya ho /",
    "T02TD1796E:2a-24": "bha ga b'an bidy'a r'a dza h'um phat /",
    "T02TD1796E:2a-25": "khro bo'i gzugs can 'di yis ni //",
    "T02TD1796E:2a-26": "bgegs kyi dbang po nyid bkug nas //",
    "T02TD1796E:2a-27": "blo dang ldan pas sbyor ba yis //",
    "T02TD1796E:2a-28": "cho ga bzhin du phur bus gdab //",
    "T02TD1796E:2a-29": "rdo rje bdud rtsi rgyal po che //",
    "T02TD1796E:2a-30": "autpala sngon po 'dab ma'i mdog /'bar phreng 'khrigs pa'i 'od ldan pa //",
    "T02TD1796E:2a-31": "rdo rje phur bu rnam par bsgom //",
    "T02TD1796E:2b-0": "lte @2b ba'i phyogs nas smad kyi cha //",
    "T02TD1796E:2b-1": "rtse mo lta bur rnam par bsam //",
    "T02TD1796E:2b-2": "stod ni khro bo'i dbyibs can te //",
    "T02TD1796E:2b-3": "zhal gsum phyag drug lta bur bsgom //",
    "T02TD1796E:2b-4": "de yi gsang sngags legs brjod la //",
    "T02TD1796E:2b-5": "bgegs kyi tshogs la 'og gzigs pas //",
    "T02TD1796E:2b-6": "rdo rje phur bu des btab na //",
    "T02TD1796E:2b-7": "bgegs kyi las ni mi g-yo 'gyur //",
    "T02TD1796E:2b-8": "aom gha gha gh'a ta ya gh'a ta ya /",
    "T02TD1796E:2b-9": "sarba du shtam phat phat /",
    "T02TD1796E:2b-10": "k'i la ya k'i la ya /",
    "T02TD1796E:2b-11": "sarba p'a pam phat phat h'um h'um h'um /",
    "T02TD1796E:2b-12": "badzra k'i la ya /",
    "T02TD1796E:2b-13": "badzra dha ro a'a dzny'a pa ya ti /",
    "T02TD1796E:2b-14": "sarba bi ghn'a na /",
    "T02TD1796E:2b-15": "k'a ya w'a ka tsitta /",
    "T02TD1796E:2b-16": "badzra k'i la ya h'um h'um h'um phat phat /",
    "T02TD1796E:2b-17": "rdo rje thob phyag bsnams pa'i //",
    "T02TD1796E:2b-18": "gnod mdzes rgyal po rnam par bsam //",
    "T02TD1796E:2b-19": "rdo rje me yis kun du ni //",
    "T02TD1796E:2b-20": "rnam par 'phro bas nges par bsgom //",
    "T02TD1796E:2b-21": "gdug pa tshig pa phan tshun du //",
    "T02TD1796E:2b-22": "'bros par gyur par rnam par bsam //",
    "T02TD1796E:2b-23": "phyogs bcur phus bus btab nas ni //",
    "T02TD1796E:2b-24": "steng 'og yang dag byin gyis brlab //",
    "T02TD1796E:2b-25": "dam pa'i don du dngos po rnams //",
    "T02TD1796E:2b-26": "srid gsum dngos po med par bsgom //",
    "T02TD1796E:2b-27": "dngos po med la bsgom pa'i dngos //",
    "T02TD1796E:2b-28": "bsgom par bya ba bsgom pa min //",
    "T02TD1796E:2b-29": "de ltar dngos po dngos med pas //",
    "T02TD1796E:2b-30": "bsgom pa dmigs su med pa'o //",
    "T02TD1796E:2b-31": "tshigs bcad 'di yis rgyu mi rgyu'i //",
    "T02TD1796E:2b-32": "bdag nyid can rnams stong par bsgom //",
    "T02TD1796E:2b-33": "cho ga'i sbyor ba 'di yis ni //",
    "T02TD1796E:2b-34": "ye shes sa gzhir byin gyis brlab //",
    "T02TD1796E:2b-35": "nam mkha' dbyings kyi dbus gnas par //",
    "T02TD1796E:2b-36": "h'um gnyis sa bon yam las byung //",
    "T02TD1796E:2b-37": "rdo rje gnyis dang yang dag ldan //",
    "T02TD1796E:2b-38": "rlung gi dkyil 'khor bsgom par bya //",
    "T02TD1796E:2b-39": "h'um gnyis sa bon ram las byung //",
    "T02TD1796E:2b-40": "rdo rje gnyis dang yang dag ldan //",
    "T02TD1796E:2b-41": "me yi dkyil 'khor nyid kyang ni //",
    "T02TD1796E:2b-42": "de yi steng du rnam par bsam //",
    "T02TD1796E:2b-43": "h'um gnyis sa bon bam las byung //",
    "T02TD1796E:2b-44": "rdo rje gnyis dang yang dag ldan //",
    "T02TD1796E:2b-45": "chu yi dkyil 'khor nyid kyang ni //",
    "T02TD1796E:2b-46": "de yi steng du rnam par bsam //",
    "T02TD1796E:2b-47": "h'um gnyis sa bon lam las byung //",
    "T02TD1796E:2b-48": "rdo rje gnyis dang yang dag ldan //",
    "T02TD1796E:2b-49": "sa yi dkyil 'khor nyid dang ni //",
    "T02TD1796E:2b-50": "de yi steng du rnam par bsam //",
    "T02TD1796E:2b-51": "dkyil 'khor bzhi po yang dag bsdu //",
    "T02TD1796E:2b-52": "rdo rje sa yi dkyil 'khor la //",
    "T02TD1796E:2b-53": "der ni bhr'um las byung ba yi //",
    "T02TD1796E:2b-54": "gzhal yas khang ni rnam par bsgom //",
    "T02TD1796E:2b-55": "zur bzhi dang ni sgo bzhi dang //",
    "T02TD1796E:2b-56": "rta babs bzhi yis mdzes byas pa //",
    "T02TD1796E:3a-0": "thig bzhi dang ni yang dag @3a * //",
    "T02TD1796E:3a-1": "ldan ;",
    "T02TD1796E:3a-2": "/ ka ba brgyad kyis yang dag mdzes //",
    "T02TD1796E:3a-3": "dra ba dra ba phyed pa dang //",
    "T02TD1796E:3a-4": "rdo rje nor bu zla phyed brgyan //",
    "T02TD1796E:3a-5": "grva yi mtshams ni thams cad dang //",
    "T02TD1796E:3a-6": "sgo dang sgo khyud mtshams rnams su //",
    "T02TD1796E:3a-7": "rdo rje rin chen rnams kyis sbras //",
    "T02TD1796E:3a-8": "bum pa ka ba rdo rje che //",
    "T02TD1796E:3a-9": "bre la phreng bar rim bzhin gnas //",
    "T02TD1796E:3a-10": "ba dan dril bus mdzes byas la //",
    "T02TD1796E:3a-11": "rnga yab sogs kyis rnam par brgyan //",
    "T02TD1796E:3a-12": "bdag nyid phyag rgyar ldan pa ni //",
    "T02TD1796E:3a-13": "zhal gsum phyag drug rnam pa can //",
    "T02TD1796E:3a-14": "aindra n'i la'i 'od mnyam pa //",
    "T02TD1796E:3a-15": "dkyil 'khor dbus su bsgom par bya //",
    "T02TD1796E:3a-16": "rnam snang mdzad dang rin chen dang //",
    "T02TD1796E:3a-17": "'od dpag med dang las kyi rgyal //",
    "T02TD1796E:3a-18": "zhal gsum phyag drug lta bur ni //",
    "T02TD1796E:3a-19": "shar la sogs pa'i phyogs su bsam //",
    "T02TD1796E:3a-20": "gti mug dga' sogs lha mo rnams //",
    "T02TD1796E:3a-21": "zhal gsum phyag drug rnam pa can //",
    "T02TD1796E:3a-22": "me yi phyogs nas brtsams nas su //",
    "T02TD1796E:3a-23": "rim ba ji bzhin nges par dgod //",
    "T02TD1796E:3a-24": "de bzhin gzugs rdo rje la sogs //",
    "T02TD1796E:3a-25": "phyi yi mtshams ni rnam pa bzhir //",
    "T02TD1796E:3a-26": "reg bya rdo rje nyid kyang ni //",
    "T02TD1796E:3a-27": "rdo rje sems dpa' dang ldan gnas //",
    "T02TD1796E:3a-28": "byams pa sa yi snying po dag / shar gyi snam bur dgod par bya //",
    "T02TD1796E:3a-29": "phyag na rdo rje mkha' snying po //",
    "T02TD1796E:3a-30": "brtul zhugs can gyis lho ru dgod //",
    "T02TD1796E:3a-31": "'jig rten dbang phyug 'jam pa'i dbyangs //",
    "T02TD1796E:3a-32": "nub tu yang ni dgod par bya //",
    "T02TD1796E:3a-33": "sgrib pa thams cad rnam sel dang //",
    "T02TD1796E:3a-34": "kun du bzang po byang phyogs su //",
    "T02TD1796E:3a-35": "gshin rje gshed ni shar gyi sgor //",
    "T02TD1796E:3a-36": "gzhan gyis mi thub lho phyogs su //",
    "T02TD1796E:3a-37": "nub phyogs su ni rta mgrin te //",
    "T02TD1796E:3a-38": "bdud rtsi 'khyil pa byang du'o //",
    "T02TD1796E:3a-39": "mi g-yo 'dod pa'i rgyal po dang //",
    "T02TD1796E:3a-40": "dbyug sngon dang ni stobs po che //",
    "T02TD1796E:3a-41": "shar lho mtshams sogs nas brtsams te //",
    "T02TD1796E:3a-42": "rim pa ji bzhin bsgom par bya //",
    "T02TD1796E:3a-43": "gnod mdzes rgyal po khro bo che //",
    "T02TD1796E:3a-44": "de yi 'og tu rnam par bsam //",
    "T02TD1796E:3a-45": "gtsug tor 'khor los sgyur rgyal yang //",
    "T02TD1796E:3a-46": "de bzhin steng du rnam par bsgom //",
    "T02TD1796E:3a-47": "cho ga ji bzhin dkyil 'khor pa //",
    "T02TD1796E:3a-48": "de ltar lhag par mos bsams nas //",
    "T02TD1796E:3a-49": "slar yang kha sbyar sbyor ba yis //",
    "T02TD1796E:3a-50": "rang gi lus la de rnams gzhug / lus kyi 'khor lo rdzogs sangs rgyas //",
    "T02TD1796E:3a-51": "rim pa ji bzhin yang dag bsam //",
    "T02TD1796E:3a-52": "don dam pa yi rdo rje yis //",
    "T02TD1796E:3b-0": "de bzhin nyid la @3b gzhug bya bas //",
    "T02TD1796E:3b-1": "de bzhin gshegs pa'i tshogs bsad na //",
    "T02TD1796E:3b-2": "dngos grub rab mchog thob par 'gyur //",
    "T02TD1796E:3b-3": "'di don rdo rje phreng ba las //",
    "T02TD1796E:3b-4": "gsal bar ji bzhin rnam phye ste //",
    "T02TD1796E:3b-5": "gzugs phung rtog dang me long dang //",
    "T02TD1796E:3b-6": "sa khams mig gi dbang po dang //",
    "T02TD1796E:3b-7": "gzugs dang rnam lngar gyur pa ste//",
    "T02TD1796E:3b-8": "khro bo gnyas dang yang dag ldan //",
    "T02TD1796E:3b-9": "tshor ba'i phung po mnyam nyid dang //",
    "T02TD1796E:3b-10": "chu khams rna ba'i dbang po dang //",
    "T02TD1796E:3b-11": "sgra dang rnam lngar gyur pa ste //",
    "T02TD1796E:3b-12": "khro bo gnyis dang yang dag ldan //",
    "T02TD1796E:3b-13": "'du shes so sor rtog pa dang //",
    "T02TD1796E:3b-14": "byin za sna yi dbang po dang //",
    "T02TD1796E:3b-15": "dri dang rnam lngar gyur pa ste //",
    "T02TD1796E:3b-16": "khro bo gnyis dang yang dag ldan //",
    "T02TD1796E:3b-17": "'du byed bya ba grub pa dang //",
    "T02TD1796E:3b-18": "rlung khams lce yi dbang po dang //",
    "T02TD1796E:3b-19": "ro dang rnam lngar gyur pa ste //",
    "T02TD1796E:3b-20": "khro bo gnyis dang yang dag ldan //",
    "T02TD1796E:3b-21": "steng 'og khro bo shin tu bcas //",
    "T02TD1796E:3b-22": "rang bzhin gyis ni snang ba nyid //",
    "T02TD1796E:3b-23": "rnam shes phung por zhugs pa ste //",
    "T02TD1796E:3b-24": "rnam shes kyang ni 'od gsal ba'o ;",
    "T02TD1796E:3b-25": "/ mya ngan 'das bcas kun stong dang //",
    "T02TD1796E:3b-26": "chos kyi skur yang bshad pa yin //",
    "T02TD1796E:3b-27": "brtan par bya ba'i don du ni //",
    "T02TD1796E:3b-28": "gsang sngags 'di ni brjod par bya //",
    "T02TD1796E:3b-29": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1796E:3b-30": "'di ni don dam dkyil 'khor te //",
    "T02TD1796E:3b-31": "snang ba med cing mtshan nyid med //",
    "T02TD1796E:3b-32": "don dam bden pa zhes bya ba //",
    "T02TD1796E:3b-33": "de bzhin gshegs pa kun gyi gnas //",
    "T02TD1796E:3b-34": "'od gsal bar ni rab zhugs nas //",
    "T02TD1796E:3b-35": "ldang ba yang ni bstan par bya //",
    "T02TD1796E:3b-36": "sngags kyi sku yi sbyor ba yis //",
    "T02TD1796E:3b-37": "lha yi gzugs la dmigs par 'gyur //",
    "T02TD1796E:3b-38": "nam mkha'i dbyings kyi dbus gnas par //",
    "T02TD1796E:3b-39": "nyi ma'i dkyil 'khor bsgom par bya ;",
    "T02TD1796E:3b-40": "/ sngags pas de yi steng du yang //",
    "T02TD1796E:3b-41": "zla ba'i dkyil 'khor rnam par bsam //",
    "T02TD1796E:3b-42": "der ni padma 'dab ma brgyad //",
    "T02TD1796E:3b-43": "kha dog dmar po bsgom par bya //",
    "T02TD1796E:3b-44": "padma'i steng du sngags chen po //",
    "T02TD1796E:3b-45": "yi ge gsum ni de nas bsam //",
    "T02TD1796E:3b-46": "sngags dang padma nyi ma dag / zla ba'i dkyil 'khor la zhugs pas //",
    "T02TD1796E:3b-47": "zla ba'i dkyil 'khor kun rdzogs 'gyur //",
    "T02TD1796E:3b-48": "byang chub sems su rnam par brtag / rgyu dang mi rgyu thams cad kyang //",
    "T02TD1796E:3b-49": "de nyid du ni rnam bsam zhing //",
    "T02TD1796E:3b-50": "brtan par bya ba'i don du ni //",
    "T02TD1796E:3b-51": "gsang sngags 'di ni brjod par bya //",
    "T02TD1796E:3b-52": "aom dharma dh'a tu sva bh'a wa a'atma ko&amp; ham /",
    "T02TD1796E:4a-0": "de ltar sbyor ba dmigs @4a * //",
    "T02TD1796E:4a-1": "nas su //",
    "T02TD1796E:4a-2": "rjes su sbyor ba brtsam par bya //",
    "T02TD1796E:4a-3": "rnal 'byor pa yis yig gsum yang //",
    "T02TD1796E:4a-4": "zla ba'i dbus su rnam par bsam //",
    "T02TD1796E:4a-5": "de nas yig gsum las byung ba //",
    "T02TD1796E:4a-6": "kun da zla ba dkar dang mtshungs //",
    "T02TD1796E:4a-7": "dang po mgon po bsams nas kyang //",
    "T02TD1796E:4a-8": "shin tu sbyor ba yang dag brtsam //",
    "T02TD1796E:4a-9": "mi bskyod pa ni rjes zhugs pas //",
    "T02TD1796E:4a-10": "zhal gsum phyag drug 'bar ba dang //",
    "T02TD1796E:4a-11": "aindra n'i la'i 'od mnyam pa'i //",
    "T02TD1796E:4a-12": "rdo rje sems dpa' rnam par bsgom //",
    "T02TD1796E:4a-13": "rdo rje 'khor lo padma ni //",
    "T02TD1796E:4a-14": "g-yas pa'i phyag tu rnam par bsam //",
    "T02TD1796E:4a-15": "dril bu rin chen ral gri ni //",
    "T02TD1796E:4a-16": "g-yon pa'i phyag tu bsam par bya //",
    "T02TD1796E:4a-17": "de nas phung po la sogs pa'i //",
    "T02TD1796E:4a-18": "dbye ba shes pas snang mdzad sogs //",
    "T02TD1796E:4a-19": "gnod mdzes bar du sa bon gyis //",
    "T02TD1796E:4a-20": "dgod pas yang dag nyid du dgod //",
    "T02TD1796E:4a-21": "rnam snang mdzad kyis bon ni //",
    "T02TD1796E:4a-22": "kha dog dkar po yi ge aom //",
    "T02TD1796E:4a-23": "gzugs phung ngo bo nyid kyis ni //",
    "T02TD1796E:4a-24": "sngags shes pas ni spyi bor dgod //",
    "T02TD1796E:4a-25": "a'a: ni mgon po 'od dpag med //",
    "T02TD1796E:4a-26": "'du shes phung po'i ngo bo nyid //",
    "T02TD1796E:4a-27": "mdog dmar kha la bsams nas ni //",
    "T02TD1796E:4a-28": "ngag gi dbang phyug nyid thob 'gyur //",
    "T02TD1796E:4a-29": "mi bskyod pa yi yi ge h'um //",
    "T02TD1796E:4a-30": "rab tu bzang po'i mthing shun mdog / rnam shes phung po'i ngo bo nyid //",
    "T02TD1796E:4a-31": "sngags pas snying gar rnam par dgod //",
    "T02TD1796E:4a-32": "rin chen mgon po'i yi ge sv'a //",
    "T02TD1796E:4a-33": "tshor ba'i phung po'i ngo bo nyid //",
    "T02TD1796E:4a-34": "tshor ba dag gi rgyu can ni //",
    "T02TD1796E:4a-35": "kha dog ser po lte bar dgod //",
    "T02TD1796E:4a-36": "rkang pa gnyis la yi ge h'a //",
    "T02TD1796E:4a-37": "'du byed phung po'i ngo bo nyid //",
    "T02TD1796E:4a-38": "las kyi mgon po de nyid ni //",
    "T02TD1796E:4a-39": "sngags pas kha dog ljang gur dgod /",
    "T02TD1796E:4a-40": "gti mug dga' sogs sngags kyis ni //",
    "T02TD1796E:4a-41": "sa la sogs la rab tu gzhug / sra dang gsher dang dro ba dang //",
    "T02TD1796E:4a-42": "rlung sogs der ni rim pa bzhin //",
    "T02TD1796E:4a-43": "thlim mig tu bkod nas ni //",
    "T02TD1796E:4a-44": "sa yi snying po rnam par bsgom //",
    "T02TD1796E:4a-45": "aom ni rna ba dag la dgod //",
    "T02TD1796E:4a-46": "phyag na rdo rje bsgom par bya //",
    "T02TD1796E:4a-47": "aom ni sna la rab bkod de //",
    "T02TD1796E:4a-48": "nam mkha'i snying po rab tu bsgom //",
    "T02TD1796E:4a-49": "a'a: ni lce la bkod nas ni //",
    "T02TD1796E:4a-50": "'jig rten dbang po brtag par bya //",
    "T02TD1796E:4a-51": "yid la h'um ni bsams nas su //",
    "T02TD1796E:4a-52": "'jam pa'i dbyangs ni rab tu bsgom //",
    "T02TD1796E:4a-53": "yi ge aom ni lus kun la //",
    "T02TD1796E:4a-54": "bsgoms nas sgrib sel dran par bya //",
    "T02TD1796E:4a-55": "yi ge mee ni rtsar bzhag ste//",
    "T02TD1796E:4b-0": "@4b byams pa nyid du yongs su brtag / tshigs kun la ni sam bkod de //",
    "T02TD1796E:4b-1": "kun tu bzang po bsam par bya //",
    "T02TD1796E:4b-2": "lag pa g-yas par gshin rje gshed //",
    "T02TD1796E:4b-3": "g-yon par gzhan gyis mi thub pa //",
    "T02TD1796E:4b-4": "rta mgrin kha la bsam par bya //",
    "T02TD1796E:4b-5": "rdo rje la ni bdud rtsi 'khyil //",
    "T02TD1796E:4b-6": "dpung pa g-yas par mi g-yo mgon //",
    "T02TD1796E:4b-7": "g-yon par 'dod pa'i rgyal po'o //",
    "T02TD1796E:4b-8": "pus mo g-yas par bsam pa ni //",
    "T02TD1796E:4b-9": "dbyug pa sngon po cher 'bar ba //",
    "T02TD1796E:4b-10": "pus mo g-yon par stobs po che //",
    "T02TD1796E:4b-11": "spyi bor gtsug tor 'khor los sgyur //",
    "T02TD1796E:4b-12": "gnod mdzes rgyal po bsam pa ni //",
    "T02TD1796E:4b-13": "rkang pa gnyis la dgod par bya //",
    "T02TD1796E:4b-14": "dgod byas de nas sngags pa yis //",
    "T02TD1796E:4b-15": "phung po la sogs cho ga bzhin //",
    "T02TD1796E:4b-16": "sku yi dkyil 'khor rdzogs gyur nas //",
    "T02TD1796E:4b-17": "sbyor ba chen po yang dag brtsam //",
    "T02TD1796E:4b-18": "zla ba'i dkyil 'khor yang dag rdzogs //",
    "T02TD1796E:4b-19": "spyi bo'i dbus su rnam par bsam //",
    "T02TD1796E:4b-20": "der ni yi ge aom dkar po //",
    "T02TD1796E:4b-21": "'od zer lnga ni rab 'phro ba'o//",
    "T02TD1796E:4b-22": "de las lha mo dbyung ba ni //",
    "T02TD1796E:4b-23": "bdag po dang ni rab sbyor ba'i //",
    "T02TD1796E:4b-24": "spyan ni du ma bsams nas ni //",
    "T02TD1796E:4b-25": "nam mkha' thams cad rab tu dgang //",
    "T02TD1796E:4b-26": "de nas sku yi rdo rje ni //",
    "T02TD1796E:4b-27": "nam mkha' gang bar legs gnas pa //",
    "T02TD1796E:4b-28": "de dbus bdag po bsgom pa ni //",
    "T02TD1796E:4b-29": "sum cu rtsa gnyis mtshan 'chang zhing //",
    "T02TD1796E:4b-30": "dpe byad bzang po brgyad cus brgyan //",
    "T02TD1796E:4b-31": "bdag kyang de yi mdun gnas la //",
    "T02TD1796E:4b-32": "de nas sngags pas tshigs bcad 'di //",
    "T02TD1796E:4b-33": "gnyis brjod nas ni gsol ba gdab //",
    "T02TD1796E:4b-34": "dpal ldan sangs rgyas sku 'chang ba //",
    "T02TD1796E:4b-35": "rdo rje mi phyed gsum bsgoms pas //",
    "T02TD1796E:4b-36": "deng bdag byin gyis brlabs nas su //",
    "T02TD1796E:4b-37": "rdo rje sku ni mdzad du gsol //",
    "T02TD1796E:4b-38": "phyogs bcur bzhugs pa'i sangs rgyas rnams //",
    "T02TD1796E:4b-39": "rdo rje mi phyed gsum bsgoms pas //",
    "T02TD1796E:4b-40": "deng bdag byin gyis brlabs nas su //",
    "T02TD1796E:4b-41": "rdo rje sku ni mdzad du gsol //",
    "T02TD1796E:4b-42": "spyan dang lhan cig ldan pa yi //",
    "T02TD1796E:4b-43": "rnam par snang mdzad bsams nas su //",
    "T02TD1796E:4b-44": "de bcug nas ni byin brlabs te //",
    "T02TD1796E:4b-45": "sku yi byin gyis brlab pa brtsam //",
    "T02TD1796E:4b-46": "sangs rgyas kun gyi sku gang yin //",
    "T02TD1796E:4b-47": "phung po lnga yis rab gang ba //",
    "T02TD1796E:4b-48": "sangs rgyas sku yi ngo bo yis //",
    "T02TD1796E:4b-49": "bdag kyang de dang 'dra bar shog / aom sarba ta th'a ga ta k'a ya badzra sva bh'a wa a'atma ko&amp; ham /",
    "T02TD1796E:4b-50": "a'a: ni kha dog dmar ldan pas //",
    "T02TD1796E:5a-0": "lce yi padmar rnam @5a * //",
    "T02TD1796E:5a-1": "bsams te //",
    "T02TD1796E:5a-2": "gos dkar zhes bya nam mkha' ru //",
    "T02TD1796E:5a-3": "spros nas nam mkha'i khams rnams dgang //",
    "T02TD1796E:5a-4": "gsung gi rdo rje'i sngags pa ni //",
    "T02TD1796E:5a-5": "nam mkha'i dbus na bzhugs pa la //",
    "T02TD1796E:5a-6": "de nas sngags pas tshig bcad 'di //",
    "T02TD1796E:5a-7": "gnyis brjod nas gsol ba gdab /",
    "T02TD1796E:5a-8": "chos kyi gsung lam dpal dang ldan //",
    "T02TD1796E:5a-9": "rdo rje mi phyed gsum bsgoms pas //",
    "T02TD1796E:5a-10": "deng bdag byin gyis brlabs nas su //",
    "T02TD1796E:5a-11": "rdo rje gsung du mdzad du gsol //",
    "T02TD1796E:5a-12": "phyogs bcur bzhugs pa'i sangs rgyas rnams //",
    "T02TD1796E:5a-13": "rdo rje mi phyed gsum bsgoms pas //",
    "T02TD1796E:5a-14": "deng bdag byin gyis brlabs nas su //",
    "T02TD1796E:5a-15": "rdo rje gsung du mdzad du gsol //",
    "T02TD1796E:5a-16": "gos dkar mo dang lhan cig nyid //",
    "T02TD1796E:5a-17": "rang gi gtso bor yang dag ldan //",
    "T02TD1796E:5a-18": "lce la zhugs par rab bsams te //",
    "T02TD1796E:5a-19": "gsung gi byin gyis brlab pa brtsam //",
    "T02TD1796E:5a-20": "rdo rje chos kyi gsung gang yin //",
    "T02TD1796E:5a-21": "nges pa'i tshig ni phun sum tshogs //",
    "T02TD1796E:5a-22": "bdag gi tshig kyang de 'dra zhing //",
    "T02TD1796E:5a-23": "chos 'dzin pa dang 'dra bar shog / aom sarba ta th'a ga ta w'a ka badzra sva bh'a wa a'atma ko&amp; ham /",
    "T02TD1796E:5a-24": "sngags pas snying gar nyi ma yi //",
    "T02TD1796E:5a-25": "gzugs brnyan 'bar ba bsam bya ste //",
    "T02TD1796E:5a-26": "der ni mthing shun lta bu yi //",
    "T02TD1796E:5a-27": "'od zer lngar ldan h'um dgod do //",
    "T02TD1796E:5a-28": "de las lha mo m'a ma k'i //",
    "T02TD1796E:5a-29": "tshogs dang bcas pa dbyung bar bya //",
    "T02TD1796E:5a-30": "de bzhin thugs kyi rdo rje bsgom //",
    "T02TD1796E:5a-31": "de la sngon bzhin gsol ba gdab //",
    "T02TD1796E:5a-32": "dpal ldan rdo rje thugs 'chang ba //",
    "T02TD1796E:5a-33": "rdo rje mi phyed gsum bsgoms pas //",
    "T02TD1796E:5a-34": "ding bdag byin gyis brlabs nas su //",
    "T02TD1796E:5a-35": "rdo rje thugs su mdzad du gsol //",
    "T02TD1796E:5a-36": "phyogs bcur bzhugs pa'i sangs rgyas rnams //",
    "T02TD1796E:5a-37": "rdo rje mi phyed gsum bsgoms pas //",
    "T02TD1796E:5a-38": "deng bdag byin gyis brlabs nas su //",
    "T02TD1796E:5a-39": "rdo rje thugs su mdzad du gsol //",
    "T02TD1796E:5a-40": "m'a ma k'i tshogs ma lus pa //",
    "T02TD1796E:5a-41": "rdo rje thugs dang yang dag ldan //",
    "T02TD1796E:5a-42": "snying gar yang ni bcug nas su //",
    "T02TD1796E:5a-43": "thugs kyi byin gyis brlab pa brtsam //",
    "T02TD1796E:5a-44": "kun du bzang po'i thugs gang yin//",
    "T02TD1796E:5a-45": "gsang ba'i bdag po blo ldan pa //",
    "T02TD1796E:5a-46": "bdag kyang de dang 'dra gyur cig / rdo rje 'dzin dang mtshungs par shog / aom sarba ta th'a ga t'a tsitta badzra sva bh'a wa a'atma ko&amp; ham /",
    "T02TD1796E:5a-47": "de ltar rigs gsum dbye ba yis //",
    "T02TD1796E:5a-48": "so sor byin gyis brlabs nas ni //",
    "T02TD1796E:5a-49": "blo dang ldan pas gsang sngags 'dis //",
    "T02TD1796E:5b-0": "slar yang @5b thams cad bdag nyid bya //",
    "T02TD1796E:5b-1": "aom sarba ta th'a ga ta k'a ya w'a ka tsitta badzra sva bh'a wa a'atma ko&amp; ham /",
    "T02TD1796E:5b-2": "de ltar bdag nyid byin gyis brlabs //",
    "T02TD1796E:5b-3": "zla ba'i dkyil 'khor dbus gnas pa'i //",
    "T02TD1796E:5b-4": "mtshan ma drug dang yang dag ldan //",
    "T02TD1796E:5b-5": "dam tshig sems dpa' bsgom par bya //",
    "T02TD1796E:5b-6": "snying ga'i dbus su phra mo yi ;",
    "T02TD1796E:5b-7": "/ ye shes sems dpa' rnam par bsgom //",
    "T02TD1796E:5b-8": "ting 'dzin sems dpa' zhes bya ba'i //",
    "T02TD1796E:5b-9": "yi ge h'um ni de ru dgod //",
    "T02TD1796E:5b-10": "sems dpa' gsum gyi bdag nyid can //",
    "T02TD1796E:5b-11": "de ltar sbyor ba cher bskyed nas //",
    "T02TD1796E:5b-12": "cho ga'i sbyor ba 'di yis ni //",
    "T02TD1796E:5b-13": "sgrub pa chen po brtsam par bya //",
    "T02TD1796E:5b-14": "gzugs bzang gzhon pas brgyan pa ni //",
    "T02TD1796E:5b-15": "sme sha can ni bdag nyid che //",
    "T02TD1796E:5b-16": "bu mo autpala mthing ga'i mdog / mig yangs dam pa rnyed nas ni //",
    "T02TD1796E:5b-17": "mnyam par bzhag cing legs par bslab //",
    "T02TD1796E:5b-18": "sgrub pa po la shin tu mos //",
    "T02TD1796E:5b-19": "aom ni spyi bor bsam par bya //",
    "T02TD1796E:5b-20": "a'a: ni ngag gi lam la dgod //",
    "T02TD1796E:5b-21": "h'um ni snying gar bsam bya zhing //",
    "T02TD1796E:5b-22": "lte bar sv'a dang rkang gnyis h'a //",
    "T02TD1796E:5b-23": "spyan dang m'a ma k'i dang ni //",
    "T02TD1796E:5b-24": "de bzhin du ni gos dkar mo //",
    "T02TD1796E:5b-25": "sgrol ma yang ni sngags pa yis //",
    "T02TD1796E:5b-26": "sa la sogs la rnam par dgod //",
    "T02TD1796E:5b-27": "lha mo rdo rje gzugs la sogs //",
    "T02TD1796E:5b-28": "de nyid la ni rnam bsams la //",
    "T02TD1796E:5b-29": "sa snying la sogs de rnams dang //",
    "T02TD1796E:5b-30": "snyoms par 'jug pa bsgom par bya //",
    "T02TD1796E:5b-31": "lag g-yas rdo rje ro langs ma //",
    "T02TD1796E:5b-32": "g-yon la gzhan gyi mi thub ma //",
    "T02TD1796E:5b-33": "de yi khar ni khro gnyer ma //",
    "T02TD1796E:5b-34": "gsang bar ral pa gcig ma'o //",
    "T02TD1796E:5b-35": "gzhan yang dpung pa g-yas par ni //",
    "T02TD1796E:5b-36": "de bzhin gshegs yum rdo rje ma //",
    "T02TD1796E:5b-37": "g-yon du sna tshogs rin chen gyi //",
    "T02TD1796E:5b-38": "phyag rgya dag ni bsgom par bya //",
    "T02TD1796E:5b-39": "pus mo g-yas la gnas par yang //",
    "T02TD1796E:5b-40": "sna tshogs padma de bzhin gshegs //",
    "T02TD1796E:5b-41": "g-yon pa la ni sna tshogs las //",
    "T02TD1796E:5b-42": "spyi bor nam mkha'i rdo rje ma //",
    "T02TD1796E:5b-43": "rkang pa gnyis la sa yi ni //",
    "T02TD1796E:5b-44": "sa 'dzin lha mo gzhag par bya //",
    "T02TD1796E:5b-45": "de ltar 'dus byas rnal 'byor pas //",
    "T02TD1796E:5b-46": "rdo rje padma yang dag brtsam //",
    "T02TD1796E:5b-47": "h'um gi sngags skyes rdo rje ni //",
    "T02TD1796E:5b-48": "rtse mo mnga' ba bsam par bya //",
    "T02TD1796E:5b-49": "de tshe de yi rtse dbus su //",
    "T02TD1796E:5b-50": "aom ni rnam par bsam par bya //",
    "T02TD1796E:5b-51": "de bzhin aa las byung ba yi //",
    "T02TD1796E:5b-52": "padma 'dab ma brgyad ba ni //",
    "T02TD1796E:5b-53": "'od zer lnga yis khyab bsams la //",
    "T02TD1796E:6a-0": "de 'og sgrub pa @6a * //",
    "T02TD1796E:6a-1": "brtsam par bya //",
    "T02TD1796E:6a-2": "aom sarba ta th'a ga t'a nu r'a ga na badzra sva bh'a wa a'atma ko&amp; ham /",
    "T02TD1796E:6a-3": "rdo rje 'dzin pa'i nga rgyal legs 'chang ste //",
    "T02TD1796E:6a-4": "h'um gi glu yis kyang ni bskyod bya zhing //",
    "T02TD1796E:6a-5": "rang gi byang chub sems nyid phyung ba'i tshe //",
    "T02TD1796E:6a-6": "des ni phat kyi gsang sngags brjod par bya //",
    "T02TD1796E:6a-7": "phyung nas slar yang sngags pas ni //",
    "T02TD1796E:6a-8": "phyogs bcur bzhugs pa'i sangs rgyas rnams //",
    "T02TD1796E:6a-9": "byang chub sems kyis mchod nas ni //",
    "T02TD1796E:6a-10": "gsang sngags 'di ni brjod par bya //",
    "T02TD1796E:6a-11": "aom sarba ta th'a ga ta p'u dza badzra sva bh'a wa a'tma ko&amp; ham /",
    "T02TD1796E:6a-12": "rang sngags yi ge las dbyung ba //",
    "T02TD1796E:6a-13": "rdo rje gsum gyis byin brlabs bdag /",
    "T02TD1796E:6a-14": "padma'i dbus su bskyed nas ni //",
    "T02TD1796E:6a-15": "slar yang zhe sdang rdo rjer gyur //",
    "T02TD1796E:6a-16": "badzra dhri ka sngags kyis dbyung ba //",
    "T02TD1796E:6a-17": "mi bskyod rdo rje bsam pa yang //",
    "T02TD1796E:6a-18": "mgon po ral pa thor tshugs can //",
    "T02TD1796E:6a-19": "mi bskyod pas ni dbu rgyan byas //",
    "T02TD1796E:6a-20": "mthing shun bzang po'i mdog ltar snang //",
    "T02TD1796E:6a-21": "sngo nag dkar dang dmar ba'i zhal //",
    "T02TD1796E:6a-22": "rgyan rnams thams cad yongs su rdzogs //",
    "T02TD1796E:6a-23": "phyag drug par ni rnam par bsgom //",
    "T02TD1796E:6a-24": "rdo rje 'khor lo padma ni //",
    "T02TD1796E:6a-25": "g-yas pa'i phyag tu bsam bya zhing //",
    "T02TD1796E:6a-26": "dril bu rin chen ral gri ni //",
    "T02TD1796E:6a-27": "de yi g-yon la bsam par bya //",
    "T02TD1796E:6a-28": "'di ni thugs ka las byung nas //",
    "T02TD1796E:6a-29": "phyogs bcu rnams su gzigs nas ni //",
    "T02TD1796E:6a-30": "chos kyi 'khor lo bskor ba dang //",
    "T02TD1796E:6a-31": "sangs rgyas mdzad pa kun mdzad de //",
    "T02TD1796E:6a-32": "sems can ma lus kun sbyangs nas //",
    "T02TD1796E:6a-33": "zhe sdang rdo rje gnas la 'jog / slar byon rdo rje mgon po yi //",
    "T02TD1796E:6a-34": "spyan snga ru ni 'dug par 'gyur //",
    "T02TD1796E:6a-35": "sngags pas de yi snying ga ru //",
    "T02TD1796E:6a-36": "rjes zhugs bdag nyid rnam bsgoms pas //",
    "T02TD1796E:6a-37": "snga ma'i gzugs ni yongs gyur nas //",
    "T02TD1796E:6a-38": "zhe sdang rdo rje gnas su zhugs //",
    "T02TD1796E:6a-39": "aindra n'i la'i 'od 'bar ba //",
    "T02TD1796E:6a-40": "nyi ma'i dkyil 'khor dbus su bzhugs //",
    "T02TD1796E:6a-41": "dpa' bo rang gi phyag rgyas 'khyud //",
    "T02TD1796E:6a-42": "rgyan rnams kun gyis rnam par brgyan //",
    "T02TD1796E:6a-43": "drag po zhi dang 'dod chags che //",
    "T02TD1796E:6a-44": "zhal gsum gyis ni rnam par mdzes //",
    "T02TD1796E:6a-45": "zhe sdang rdo rje ting 'dzin gnas //",
    "T02TD1796E:6a-46": "dkyil 'khor thams cad spro bar mdzad //",
    "T02TD1796E:6a-47": "dzi na dzi ka sngags kyis dbyung ba //",
    "T02TD1796E:6a-48": "gtso bo rnam par snang mdzad dbyung //",
    "T02TD1796E:6a-49": "mi bskyod pa ni dbu rgyan byas //",
    "T02TD1796E:6a-50": "ston ka'i zla zer ltar snang zhing //",
    "T02TD1796E:6b-0": "thor tshugs @6b cod pan dag gis brgyan //",
    "T02TD1796E:6b-1": "dkar dang nag dang dmar ba'i zhal //",
    "T02TD1796E:6b-2": "phyag drug zhi ba'i gzugs can te //",
    "T02TD1796E:6b-3": "'khor lo rdo rje padma dag / g-yas pa la ni rnam par bsam //",
    "T02TD1796E:6b-4": "dril bu rin chen ral gri ni //",
    "T02TD1796E:6b-5": "'di yi g-yon du rnam par bsgom //",
    "T02TD1796E:6b-6": "de bzhin thugs ka las byung ste //",
    "T02TD1796E:6b-7": "gti mug spyod nas sems can rnams //",
    "T02TD1796E:6b-8": "yang dag sbyangs te slar byon nas //",
    "T02TD1796E:6b-9": "shar phyogs kyi ni zla bar bzhugs //",
    "T02TD1796E:6b-10": "ratna dhri ka sngags kyis dbyung ba //",
    "T02TD1796E:6b-11": "rin chen tog ni sngags pas dbyung //",
    "T02TD1796E:6b-12": "zhi ba'i thor tshugs cod pan 'chang //",
    "T02TD1796E:6b-13": "mi bskyod pas ni dbu rgyan byas //",
    "T02TD1796E:6b-14": "ser dang gnag dang dkar ba'i zhal //",
    "T02TD1796E:6b-15": "phyag drug par ni rnam par bsgom //",
    "T02TD1796E:6b-16": "yid bzhin nor bu rdo rje dang //",
    "T02TD1796E:6b-17": "'khor lo de yi g-yas su bsgom //",
    "T02TD1796E:6b-18": "dril bu padma ser po dang //",
    "T02TD1796E:6b-19": "ral gri g-yon du bsgom par bya //",
    "T02TD1796E:6b-20": "de bzhin thugs ka nas byung ste //",
    "T02TD1796E:6b-21": "nga rgyal gnas la gnas pa rnams //",
    "T02TD1796E:6b-22": "yang dag sbyangs nas lho yi char //",
    "T02TD1796E:6b-23": "rin chen dbus su bzhugs par gsungs //",
    "T02TD1796E:6b-24": "a'a ro lam ka sngags kyis dbyung ba //",
    "T02TD1796E:6b-25": "mtha' yas rdo rje can dbyung ste //",
    "T02TD1796E:6b-26": "zhi ba padma r'a ga'i 'od //",
    "T02TD1796E:6b-27": "mi bskyod pas ni dbu rgyan byas //",
    "T02TD1796E:6b-28": "mgon po ral pa thor tshugs can //",
    "T02TD1796E:6b-29": "dmar dang gnag dang dkar ba'i zhal //",
    "T02TD1796E:6b-30": "sgeg pa'i nyams dang yang dag ldan //",
    "T02TD1796E:6b-31": "phyag drug par ni rnam par bsgom //",
    "T02TD1796E:6b-32": "g-yon pa'i phyag gis dril bu dang //",
    "T02TD1796E:6b-33": "padma sdong bu 'dzin par mdzad //",
    "T02TD1796E:6b-34": "padma thugs ka'i phyogs gnas pa //",
    "T02TD1796E:6b-35": "g-yas pa yis ni 'byed par mdzad //",
    "T02TD1796E:6b-36": "rdo rje 'khor lo g-yas gnyis la //",
    "T02TD1796E:6b-37": "rin chen ral gri g-yon gnyis la //",
    "T02TD1796E:6b-38": "sngon bzhin 'dod chags can sbyangs nas //",
    "T02TD1796E:6b-39": "rgyab kyi padma la bzhugs 'gyur //",
    "T02TD1796E:6b-40": "pradzny'a dhri ka sngags kyis dbyung ba //",
    "T02TD1796E:6b-41": "sngags pas don yod rdo rje can //",
    "T02TD1796E:6b-42": "mgon po sku mdog ljang gur dbyung //",
    "T02TD1796E:6b-43": "mi bskyod pas ni dbu rgyan byas //",
    "T02TD1796E:6b-44": "thor tshugs cod pan dag gis brgya na //",
    "T02TD1796E:6b-45": "ljang dang gnag dang dkar ba'i zhal //",
    "T02TD1796E:6b-46": "phyag drug 'od zer rnam par 'phro //",
    "T02TD1796E:6b-47": "ral gri sna tshogs rdo rje dang //",
    "T02TD1796E:6b-48": "'khor lo g-yas su bsgom par bya //",
    "T02TD1796E:6b-49": "phyag g-yon na ni dril bu dang //",
    "T02TD1796E:6b-50": "de bzhin pad ljang nor bu'o //",
    "T02TD1796E:7a-0": "log pa'i ngang can sems @7a * //",
    "T02TD1796E:7a-1": "can rnams //",
    "T02TD1796E:7a-2": "rnam par sbyangs nas slar byon te //",
    "T02TD1796E:7a-3": "de bzhin byang gi phyogs su ni //",
    "T02TD1796E:7a-4": "sna tshogs rdo rje dag la bzhugs //",
    "T02TD1796E:7a-5": "zhe sdang gti mug de bzhin chags //",
    "T02TD1796E:7a-6": "yid bzhin nor bu dam tshig ste //",
    "T02TD1796E:7a-7": "rigs ni lnga po 'di dag nyid //",
    "T02TD1796E:7a-8": "'dod dang thar par rab sgrub pa'o /",
    "T02TD1796E:7a-9": "mo ha ra ti sngags kyis dbyung //",
    "T02TD1796E:7a-10": "lha mo spyan ni dbyung bar bya //",
    "T02TD1796E:7a-11": "dkar zhing zhi ba'i nyams dang ldan //",
    "T02TD1796E:7a-12": "rnam snang mdzad kyis spyi bor mtshan //",
    "T02TD1796E:7a-13": "dkar dang gnag dang dmar ba'i zhal //",
    "T02TD1796E:7a-14": "phyag drug par ni rnam par bsgom //",
    "T02TD1796E:7a-15": "'khor lo rdo rje de bzhin du //",
    "T02TD1796E:7a-16": "autpala dkar po g-yas su bsam //",
    "T02TD1796E:7a-17": "dril bu de bzhin rin chen dang //",
    "T02TD1796E:7a-18": "ral gri g-yon du bsgom par bya //",
    "T02TD1796E:7a-19": "de bzhin thugs ka nas byung ste //",
    "T02TD1796E:7a-20": "phyogs bcu dag tu gzigs nas ni //",
    "T02TD1796E:7a-21": "gdon dang nad gdungs 'jigs pa rnams //",
    "T02TD1796E:7a-22": "thugs rje chen pos zhi mdzad de //",
    "T02TD1796E:7a-23": "s'a ra byon nas ni zla dkyil du //",
    "T02TD1796E:7a-24": "shar gyi mtshams su bzhugs par gyur //",
    "T02TD1796E:7a-25": "dve sha ra ti'i sngags kyis dbyung //",
    "T02TD1796E:7a-26": "lha mo m'a ma k'i dbyung ste //",
    "T02TD1796E:7a-27": "autpala sngon po'i 'dab ltar sngo //",
    "T02TD1796E:7a-28": "bzhin bzangs shin tu yid du 'ong //",
    "T02TD1796E:7a-29": "gnag dang dkar dang dmar pa ste //",
    "T02TD1796E:7a-30": "mi bskyod pas ni dbu rgyan byas //",
    "T02TD1796E:7a-31": "'khor lo rdo rje de bzhin du //",
    "T02TD1796E:7a-32": "autpala sngo dmar g-yas pa la //",
    "T02TD1796E:7a-33": "dril bu rin chen ral gri ni //",
    "T02TD1796E:7a-34": "g-yon gyi phyag na bsnams par mdzad //",
    "T02TD1796E:7a-35": "bgegs chen 'jigs pas gzir ba rnams //",
    "T02TD1796E:7a-36": "thugs rje chen pos srung bar mdzad //",
    "T02TD1796E:7a-37": "byung nas slar ni byon nas su //",
    "T02TD1796E:7a-38": "lho nub tu ni bzhugs par gyur //",
    "T02TD1796E:7a-39": "r'a ga ra ti'i sngags kyis dbyung //",
    "T02TD1796E:7a-40": "gos dkar mo ni dbyung bya ste //",
    "T02TD1796E:7a-41": "zhal ni dmar dang gnag dang dkar //",
    "T02TD1796E:7a-42": "padma r'a ga'i 'od dang ldan //",
    "T02TD1796E:7a-43": "'od dpag med bcas ral pa'i tshogs //",
    "T02TD1796E:7a-44": "phyag drug pa ni rnam bsgoms te //",
    "T02TD1796E:7a-45": "g-yon pa dril bur bcas pa yis //",
    "T02TD1796E:7a-46": "autpala sdong bu 'dzin mdzad la //",
    "T02TD1796E:7a-47": "thugs kar gnas pa'i autpala //",
    "T02TD1796E:7a-48": "dmar po g-yas kyis 'byed par mdzad //",
    "T02TD1796E:7a-49": "rdo rje 'khor lo g-yas dag la //",
    "T02TD1796E:7a-50": "nor bu rin chen ral gri g-yon //",
    "T02TD1796E:7a-51": "bsnams par mdzad pa phyung nas ni //",
    "T02TD1796E:7a-52": "gdon gyis nyen pa zhes mdzad de //",
    "T02TD1796E:7a-53": "slar byon padma'i dbus nyid du //",
    "T02TD1796E:7b-0": "nub byang mtshams su bzhugs par @7b 'gyur //",
    "T02TD1796E:7b-1": "badzra ra ti'i sngags kyis dbyung //",
    "T02TD1796E:7b-2": "yid 'ong sgrol ma dbyung bya ste //",
    "T02TD1796E:7b-3": "ljang dang gnag dkar ba'i zhal //",
    "T02TD1796E:7b-4": "d'ur ba'i lo ma'i mdangs dang ldan //",
    "T02TD1796E:7b-5": "don yod pas ni gtsug tor byas //",
    "T02TD1796E:7b-6": "phyag drug par ni rnam par bsgom //",
    "T02TD1796E:7b-7": "sna tshogs rdo rje 'khor lo dang //",
    "T02TD1796E:7b-8": "autpala dkar po g-yas pa na //",
    "T02TD1796E:7b-9": "dril bu rin chen ral gri ni //",
    "T02TD1796E:7b-10": "brtul zhugs can gyis g-yon du bsam //",
    "T02TD1796E:7b-11": "sems can thams cad dbang mdzad de //",
    "T02TD1796E:7b-12": "sna tshogs rdo rje'i gdan la yang //",
    "T02TD1796E:7b-13": "byung nas slar ni byon nas su //",
    "T02TD1796E:7b-14": "byang shar mtshams su bzhugs par 'gyur //",
    "T02TD1796E:7b-15": "rnal 'byor pas ni rim gnyis par //",
    "T02TD1796E:7b-16": "gzugs rdo rje la sogs pa dbyung //",
    "T02TD1796E:7b-17": "me yi mtshams su dgod bya ba //",
    "T02TD1796E:7b-18": "rdo rje gzugs ni yid 'ong ba //",
    "T02TD1796E:7b-19": "zhal gsum phyag drug dkar ba ste //",
    "T02TD1796E:7b-20": "dbu rgyan rnam par snang mdzad dpal //",
    "T02TD1796E:7b-21": "gnyis kyis me long 'dzin mdzad de //",
    "T02TD1796E:7b-22": "lhag ma gti mug dag dang mtshungs //",
    "T02TD1796E:7b-23": "bden bral phyogs dgod lha mo ni //",
    "T02TD1796E:7b-24": "rdo rje sgra ste phyag drug ma //",
    "T02TD1796E:7b-25": "zhal gsum sku mdog ser mo ste //",
    "T02TD1796E:7b-26": "dbu rgyan rin chen 'byung ldan yin //",
    "T02TD1796E:7b-27": "phyag gnyis kyis ni bi wang bsnams //",
    "T02TD1796E:7b-28": "lhag ma m'a ma k'i dang mtshungs //",
    "T02TD1796E:7b-29": "rlung gi phyogs dgod lha mo ni //",
    "T02TD1796E:7b-30": "rdo rje dri ste phyag drug ma //",
    "T02TD1796E:7b-31": "zhal gsum sku mdog dmar mo ste //",
    "T02TD1796E:7b-32": "snang mtha' yas kyi thor tshugs can //",
    "T02TD1796E:7b-33": "phyag gnyis kyis ni dung bsnams te //",
    "T02TD1796E:7b-34": "lhag ma gos dkar can dang mtshungs //",
    "T02TD1796E:7b-35": "dbang ldan phyogs dgod lha mo ni //",
    "T02TD1796E:7b-36": "rdo rje ro ste phyag drug ma //",
    "T02TD1796E:7b-37": "zhal gsum sku mdog ljang gu ste //",
    "T02TD1796E:7b-38": "dbu rgyan la ni rda sgra bzhugs //",
    "T02TD1796E:7b-39": "phyag gnyis la ni ro yi snod //",
    "T02TD1796E:7b-40": "lhag ma sgrol ma lta bu yin //",
    "T02TD1796E:7b-41": "rdo rje sems dpa' legs 'khyud de //",
    "T02TD1796E:7b-42": "'khor lo'i dbus na rab bzhugs par //",
    "T02TD1796E:7b-43": "rdo rje reg bya bsam bya ste //",
    "T02TD1796E:7b-44": "zhal sogs bdag po lta bu'o //",
    "T02TD1796E:7b-45": "rim pa gsum pa shar gyi ni //",
    "T02TD1796E:7b-46": "snam bur brtul zhugs can gyis dbyung //",
    "T02TD1796E:7b-47": "meem thlim sa bon las byung ba //",
    "T02TD1796E:7b-48": "byams pa sa yi snying po gnyis //",
    "T02TD1796E:7b-49": "aom gyi sa bon las byung ba //",
    "T02TD1796E:7b-50": "phyag na rdo rje mkha' snying po //",
    "T02TD1796E:7b-51": "lho yi phyogs kyi snam bu la //",
    "T02TD1796E:7b-52": "go rims bzhin du dgod par bya //",
    "T02TD1796E:7b-53": "aom dang h'um las yang dag byung //",
    "T02TD1796E:8a-0": "'jig rten @8a * //",
    "T02TD1796E:8a-1": "dbang po 'jam pa'i dbyangs //",
    "T02TD1796E:8a-2": "'di dag nub tu dbyung bar bya //",
    "T02TD1796E:8a-3": "byang gi phyogs su dbyung ba ni //",
    "T02TD1796E:8a-4": "aom dang sam ki sa bon skyes //",
    "T02TD1796E:8a-5": "sgrib sel kun du dbang por bcas //",
    "T02TD1796E:8a-6": "'di dag dbu rgyan rang gi mgon //",
    "T02TD1796E:8a-7": "sku mdog sogs pa de dang mtshungs //",
    "T02TD1796E:8a-8": "phyag dang mtshon cha dag kyang ni //",
    "T02TD1796E:8a-9": "rang rang gi ni bdag bor mtshungs //",
    "T02TD1796E:8a-10": "byams pa 'ba' zhig g-yas pa na //",
    "T02TD1796E:8a-11": "klu shing me tog bsnams par mdzad //",
    "T02TD1796E:8a-12": "'di dag skye mched rnam sbyangs shing //",
    "T02TD1796E:8a-13": "lha yi mig sogs stsol ba po //",
    "T02TD1796E:8a-14": "sems can skye mched sbyangs nas su //",
    "T02TD1796E:8a-15": "slar byon nas ni stan la bzhugs //",
    "T02TD1796E:8a-16": "ya m'anta kri ta sngags kyis ni //",
    "T02TD1796E:8a-17": "sngags pas gshin rje gshed dbyung ba //",
    "T02TD1796E:8a-18": "rnam par snang mdzad dbu rgyan can //",
    "T02TD1796E:8a-19": "zhal ni gnag dang dkar dang dmar //",
    "T02TD1796E:8a-20": "'bar ba'i tshogs kyis rnam par 'khrigs //",
    "T02TD1796E:8a-21": "dbyug pa rdo rje 'khor lo rnams //",
    "T02TD1796E:8a-22": "phyag g-yas na ni bsnams par mdzad //",
    "T02TD1796E:8a-23": "thugs kar sdigs mdzub zhags pa dang //",
    "T02TD1796E:8a-24": "dril bu dgra sta g-yon pa na //",
    "T02TD1796E:8a-25": "g-yon brkyang pa yi gnas pa yis //",
    "T02TD1796E:8a-26": "dbang po la sogs tshogs bcas dang //",
    "T02TD1796E:8a-27": "mi bzad bgegs kyang skrag par mdzad //",
    "T02TD1796E:8a-28": "padma nyi ma mnan nas ni //",
    "T02TD1796E:8a-29": "shar gyi phyogs su bzhugs par gyur //",
    "T02TD1796E:8a-30": "pradzny'a na kri ta sngags kyis ni //",
    "T02TD1796E:8a-31": "rin chen 'byung ldan dbu rgyan can //",
    "T02TD1796E:8a-32": "sku mdog dkar zhing nor bus brgyan //",
    "T02TD1796E:8a-33": "gzhan gyis mi thub sngags kyis dbyung //",
    "T02TD1796E:8a-34": "gsus khyim che zhing spyan gsum pa //",
    "T02TD1796E:8a-35": "dkar dang gnag dang dmar ba'i zhal //",
    "T02TD1796E:8a-36": "mche ba gtsigs shing rnam par 'gyur //",
    "T02TD1796E:8a-37": "'bar ba'i tshogs kyis rnam par 'khrigs //",
    "T02TD1796E:8a-38": "rdo rje dbyug pa ral gri ni ;",
    "T02TD1796E:8a-39": "/ g-yas kyi phyag na bsnams par mdzad //",
    "T02TD1796E:8a-40": "snying gar sdigs mdzub zhags pa dang //",
    "T02TD1796E:8a-41": "dril bu dgra sta g-yon pa na //",
    "T02TD1796E:8a-42": "g-yon brkyang ba yi gnas pa yis //",
    "T02TD1796E:8a-43": "mi bzad bgegs ni skrag par mdzad //",
    "T02TD1796E:8a-44": "padma nyi ma mnan nas ni //",
    "T02TD1796E:8a-45": "lho yi phyogs su bzhugs par gyur //",
    "T02TD1796E:8a-46": "padm'a nta kri ta sngags kyis ni //",
    "T02TD1796E:8a-47": "brtul zhugs can gyis rta mgrin dbyung //",
    "T02TD1796E:8a-48": "spyan gsum padma r'a ga'i mdog / zhal ni dmar dang gnag dang dkar //",
    "T02TD1796E:8a-49": "zhal gdangs gsus khyim che ba dang //",
    "T02TD1796E:8a-50": "'od dpag med pa'i cod pan can //",
    "T02TD1796E:8a-51": "dpa' bo g-yon brkyang ba yis gnas //",
    "T02TD1796E:8b-0": "'bar ba'i tshogs @8b ni rnam par 'khrugs //",
    "T02TD1796E:8b-1": "padma ral gri gtun shing ni //",
    "T02TD1796E:8b-2": "g-yas kyi phyag na bsnams par mdzad //",
    "T02TD1796E:8b-3": "bsnyems dang bcas pas dril bu dang //",
    "T02TD1796E:8b-4": "dgra sta zhags pa g-yon na bsnams //",
    "T02TD1796E:8b-5": "padma nyi ma la gnas te //",
    "T02TD1796E:8b-6": "phyogs bcu dag tu gzigs nas ni //",
    "T02TD1796E:8b-7": "klu rnams skrag par mdzad nas su //",
    "T02TD1796E:8b-8": "nub kyi phyogs su bzhugs par 'gyur //",
    "T02TD1796E:8b-9": "bighn'a nta krita sngags kyis ni //",
    "T02TD1796E:8b-10": "rnga sgra'i cod pan yang dag ldan //",
    "T02TD1796E:8b-11": "autpala sngon po'i 'dab ltar ljang //",
    "T02TD1796E:8b-12": "bdud rtsi'i 'khyil pa dbyung bar bya //",
    "T02TD1796E:8b-13": "zhal ni sngo dang dmar dang dkar //",
    "T02TD1796E:8b-14": "zhal gdangs pa ni rnam par 'gyur /",
    "T02TD1796E:8b-15": "gsus khyim tshe zhing spyan gsum pa //",
    "T02TD1796E:8b-16": "'bar ba'i 'od kyis rnam par brgyan //",
    "T02TD1796E:8b-17": "sna tshogs rdo rje 'khor lo dang //",
    "T02TD1796E:8b-18": "gtun shing rnams ni g-yas pa na //",
    "T02TD1796E:8b-19": "sdigs mdzub zhags par bcas pa dang //",
    "T02TD1796E:8b-20": "dril bu dgra sta g-yon na bsnams //",
    "T02TD1796E:8b-21": "g-yon brkyang ba yi gnas pa yis //",
    "T02TD1796E:8b-22": "padma nyi ma mnan nas ni //",
    "T02TD1796E:8b-23": "byang gi phyogs su bzhugs par gyur //",
    "T02TD1796E:8b-24": "rang gi sngags kyis bskyed pa yis //",
    "T02TD1796E:8b-25": "mi g-yo ba yang dbyung bar bya //",
    "T02TD1796E:8b-26": "spyan gsum aindra n'i la'i mdog / dbu rgyan rnam par snang mdzad dpal //",
    "T02TD1796E:8b-27": "mche ba rnam par gtsigs pa'i zhal //",
    "T02TD1796E:8b-28": "zhal ni gnag dang dmar dang dkar //",
    "T02TD1796E:8b-29": "mi bzad ha ha zhes bzhad sgra //",
    "T02TD1796E:8b-30": "gsus khyim che zhing stobs po che //",
    "T02TD1796E:8b-31": "ral gri rdo rje 'khor lo rnams //",
    "T02TD1796E:8b-32": "g-yas pa'i phyag na bsnams par mdzad //",
    "T02TD1796E:8b-33": "sdigs mdzub dang ni dgra sta dang //",
    "T02TD1796E:8b-34": "zhags pa g-yon pa'i phyag na bsnams //",
    "T02TD1796E:8b-35": "rims sogs 'jigs pa'i gdon 'joms te //",
    "T02TD1796E:8b-36": "g-yon brkyang pa yi gnas pa yis //",
    "T02TD1796E:8b-37": "padma nyi ma la gnas nas //",
    "T02TD1796E:8b-38": "shar lho mtshams su bzhugs par gyur //",
    "T02TD1796E:8b-39": "rang gis nags kyis bskyed pa yi //",
    "T02TD1796E:8b-40": "brtul zhugs can gyis 'dod rgyal dbyung //",
    "T02TD1796E:8b-41": "drag po aindra n'a la'i mdog / rin chen 'byung ldan dbu rgyan can //",
    "T02TD1796E:8b-42": "zhal ni gnag dang dmar dang dkar //",
    "T02TD1796E:8b-43": "spyan gsum mche ba 'jigs su rung //",
    "T02TD1796E:8b-44": "phyag gnyis rdo rje h'um mdzad kyang //",
    "T02TD1796E:8b-45": "phyag rgya dag ni 'ching bar mdzad //",
    "T02TD1796E:8b-46": "rdo rje ral gri g-yas dag na //",
    "T02TD1796E:8b-47": "g-yon na zhags pa lcags kyu'o //",
    "T02TD1796E:8b-48": "bden bral bgegs ni 'joms pa'o //",
    "T02TD1796E:9a-0": "g-yon @9a * //",
    "T02TD1796E:9a-1": "brkyang gnas pas nyi mar bzhugs //",
    "T02TD1796E:9a-2": "rang gi sngags kyis bskyed pa yi //",
    "T02TD1796E:9a-3": "brtul zhugs can gyis dbyug sngon bskyed //",
    "T02TD1796E:9a-4": "spyan gsum sprin sngon lta bu ste //",
    "T02TD1796E:9a-5": "'od dpag med pa'i dbu rgyan can //",
    "T02TD1796E:9a-6": "zhal ni sngo dang dkar dang dmar //",
    "T02TD1796E:9a-7": "gsus khyim che zhing 'jigs par mdzad //",
    "T02TD1796E:9a-8": "dbyug pa ral gri 'khor lo ni //",
    "T02TD1796E:9a-9": "g-yas kyi phyag na bsnams par mdzad //",
    "T02TD1796E:9a-10": "snying gar sdigs mdzub zhags pa dang //",
    "T02TD1796E:9a-11": "dgra sta rnams ni g-yon na bsnams //",
    "T02TD1796E:9a-12": "yams kyi 'jigs pa bsal nas ni //",
    "T02TD1796E:9a-13": "gtum po g-yon brkyang gnas pa yis //",
    "T02TD1796E:9a-14": "padma nyi ma la gnas te //",
    "T02TD1796E:9a-15": "nub byang mtshams su bzhugs par gyur //",
    "T02TD1796E:9a-16": "rang gi sngags kyis bskyed pa yi //",
    "T02TD1796E:9a-17": "rnga sgra yis ni dbu rgyan can //",
    "T02TD1796E:9a-18": "stobs po che ni sngags pas dbyung //",
    "T02TD1796E:9a-19": "autpala sngon po'i mdog 'dra ba //",
    "T02TD1796E:9a-20": "zhal ni gnag dang dmar dang dkar //",
    "T02TD1796E:9a-21": "spyan gsum 'jigs pa'i sgra dang ldan //",
    "T02TD1796E:9a-22": "yan lag thams cad sprul gyis brgyan //",
    "T02TD1796E:9a-23": "gsus khyim che zhing 'jigs par byed //",
    "T02TD1796E:9a-24": "dbyug pa ral gri 'khor lo ni //",
    "T02TD1796E:9a-25": "g-yas kyi phyag na bsnams par mdzad //",
    "T02TD1796E:9a-26": "snying gar sdigs mdzub zhags pa dang //",
    "T02TD1796E:9a-27": "dgra sta rnams ni g-yon na bsnams //",
    "T02TD1796E:9a-28": "g-yon brkyang ba yi gnas pa yis //",
    "T02TD1796E:9a-29": "mkha' 'gro la sogs 'jigs pa 'joms //",
    "T02TD1796E:9a-30": "padma nyi ma la gnas te //",
    "T02TD1796E:9a-31": "byang shar mtshams su bzhugs par gyur //",
    "T02TD1796E:9a-32": "rang gi sngags kyis bskyed pa yi //",
    "T02TD1796E:9a-33": "gtsug tor 'khor los sgyur ba dbyung //",
    "T02TD1796E:9a-34": "mkha' ltar sngo bsangs 'jigs pa po //",
    "T02TD1796E:9a-35": "mi bskyod pas ni dbu rgyan byas //",
    "T02TD1796E:9a-36": "zhal ni sngo dang dmar dang dkar //",
    "T02TD1796E:9a-37": "gtso bo spyan gsum gsus pa 'phyang //",
    "T02TD1796E:9a-38": "g-yas g-yon gnyis kyi phyag gnyis kyis //",
    "T02TD1796E:9a-39": "spyi bor gtsug tor 'dzin par mdzad //",
    "T02TD1796E:9a-40": "rdo rje padma g-yas dag dag na //",
    "T02TD1796E:9a-41": "sdigs mdzub ral gri g-yon na bsnams //",
    "T02TD1796E:9a-42": "'tshe ba thams cad rnam 'jigs can //",
    "T02TD1796E:9a-43": "gtum po g-yon brkyang gnas pa yis //",
    "T02TD1796E:9a-44": "padma nyi ma la gnas te //",
    "T02TD1796E:9a-45": "tshangs pa'i gnas su de bzhugs pa'o //",
    "T02TD1796E:9a-46": "rang gi sngags kyis bskyed pa yi //",
    "T02TD1796E:9a-47": "brtul zhugs can gyis gnod mdzes dbyung //",
    "T02TD1796E:9a-48": "spyan gsum nam mkha' lta bu'i mdog /",
    "T02TD1796E:9b-0": "@9b zhal ni gang dang dmar dang dkar //",
    "T02TD1796E:9b-1": "gsus khyim che zhing 'jigs pa'i zhal //",
    "T02TD1796E:9b-2": "mi bskyod pas ni dbu rgyan byas //",
    "T02TD1796E:9b-3": "rdo rje 'khor lo rin chen ni //",
    "T02TD1796E:9b-4": "g-yas pa'i phyag na 'dzin par mdzad //",
    "T02TD1796E:9b-5": "snying gar sdigs mdzub zhags pa dang //",
    "T02TD1796E:9b-6": "padma ral gri g-yon na bsnams //",
    "T02TD1796E:9b-7": "rgyu ba dang ni gnas pa'i dug / ka la ku ta sogs kun dang //",
    "T02TD1796E:9b-8": "bgegs kyi bdag po kun bcom ste //",
    "T02TD1796E:9b-9": "thams cad zhi bar mdzad nas ni //",
    "T02TD1796E:9b-10": "ma lus bka' ni rdzogs byas la //",
    "T02TD1796E:9b-11": "g-yon brkyang pa yi gnas pa yis //",
    "T02TD1796E:9b-12": "padma nyi ma la gnas te //",
    "T02TD1796E:9b-13": "sa yi 'og tu de bzhugs so //",
    "T02TD1796E:9b-14": "lha ni sum cu gnyis rang bzhin //",
    "T02TD1796E:9b-15": "dkyil 'khor thams cad bskyed nas ni //",
    "T02TD1796E:9b-16": "'khor lo'i dbus su gnas gyur na //",
    "T02TD1796E:9b-17": "de nas phra mo'i rnal 'byor brtsam //",
    "T02TD1796E:9b-18": "sna yi rtse mer yungs kar bsam //",
    "T02TD1796E:9b-19": "'gro dang mi 'gro yungs kar la //",
    "T02TD1796E:9b-20": "gsang ba'i sngags kyis brtags pa yi //",
    "T02TD1796E:9b-21": "ye shes mchog gi gnas bsgom mo //",
    "T02TD1796E:9b-22": "rin chen kha dog sna lnga la //",
    "T02TD1796E:9b-23": "yungs kar gyi ni 'bru tshod tsam //",
    "T02TD1796E:9b-24": "sna yi rtse mor nan tan du //",
    "T02TD1796E:9b-25": "rnal 'byor rig pas rtag tu bsgom //",
    "T02TD1796E:9b-26": "rin chen brtan par gyur nas spro //",
    "T02TD1796E:9b-27": "brtan par ma gyur de mi spro //",
    "T02TD1796E:9b-28": "sangs rgyas 'bar ba'i 'od mnyam pa //",
    "T02TD1796E:9b-29": "rab mchog sprin ni spro bar bya //",
    "T02TD1796E:9b-30": "slong mi za zhing mi bzlas te //",
    "T02TD1796E:9b-31": "ma bslangs pa la'ang chags mi bya //",
    "T02TD1796E:9b-32": "'dod pa kun las longs spyod cing //",
    "T02TD1796E:9b-33": "sngags kyi yan lag ma nyams bzlas //",
    "T02TD1796E:9b-34": "brjod nas rdo rje spro ba ni //",
    "T02TD1796E:9b-35": "rdzogs nas rab tu bsdu bar bya //",
    "T02TD1796E:9b-36": "'di ni sangs rgyas thams cad kyi //",
    "T02TD1796E:9b-37": "don dam pa yi bzlas par bshad //",
    "T02TD1796E:9b-38": "phra mo'i rnal 'byor bzlas pa yang //",
    "T02TD1796E:9b-39": "ci 'dod par ni rnam gnyis bya //",
    "T02TD1796E:9b-40": "slar yang sngags pas bdag nyid ni //",
    "T02TD1796E:9b-41": "de bzhin nyid la gzhug par bya //",
    "T02TD1796E:9b-42": "de nas dkyil 'khor ka nas pa 'di //",
    "T02TD1796E:9b-43": "lha mos bdag po mthong bas //",
    "T02TD1796E:9b-44": "tshigs su bcad pa 'di bzhi yis //",
    "T02TD1796E:9b-45": "bde ba chen po skul bar byed //",
    "T02TD1796E:9b-46": "sems can khams na gnas kyi dbang phyug khyod ni rdo rje'i thugs //",
    "T02TD1796E:9b-47": "dga' ba yi 'ong don chen 'dod pas bdag la bskyab tu gsol //",
    "T02TD1796E:9b-48": "mgon po gal te de ring bdag ni gson par mchis bzhed na //",
    "T02TD1796E:10a-0": "sems can yab chen gnyen @10a * //",
    "T02TD1796E:10a-1": "mchog bdag la dgyes par mdzad du gsol //",
    "T02TD1796E:10a-2": "rdo rje sku khyod bka' yi 'khor lo sems can kun la phan //",
    "T02TD1796E:10a-3": "sangs rgyas don du byang chub mchog bsgrub rab tu phan par gzigs //",
    "T02TD1796E:10a-4": "mgon po gal te de ring bdag ni gson par mchis bzhed na //",
    "T02TD1796E:10a-5": "'dod chags dam tshig chags pas bdag la dgyes par mdzad du gsol //",
    "T02TD1796E:10a-6": "khyod ni rdo rje gsung ste kun la phan zhing thugs brtse ba //",
    "T02TD1796E:10a-7": "'jig rten dag gi dgos pa'i don mdzad pa la rtag tu brtson //",
    "T02TD1796E:10a-8": "mgon po gal te de ring bdag ni gson par mchis bzhed na //",
    "T02TD1796E:10a-9": "spyod pa dri med kun du bzang pos bdag la dgyes par mdzod //",
    "T02TD1796E:10a-10": "khyod ni rdo rje'i thugs te dam tshig mchog gi phan don che //",
    "T02TD1796E:10a-11": "yang dag rdzogs sangs rgyas kyi gdung mchog mnyam pa nyid gzigs pa //",
    "T02TD1796E:10a-12": "mgon po gal te de ring bdag ni gson par mchis bzhed na //",
    "T02TD1796E:10a-13": "yon tan rin chen mang po'i gter gyur bdag la dgyes par mdzod //",
    "T02TD1796E:10a-14": "de ltar yang dag yon tan ni //",
    "T02TD1796E:10a-15": "brjod pas mgon po de bskul nas //",
    "T02TD1796E:10a-16": "mi bskyod la sogs ngo bo yis //",
    "T02TD1796E:10a-17": "de bzhin gshegs pa bstod par mdzad //",
    "T02TD1796E:10a-18": "mi bskyod pa ni rdo rje che //",
    "T02TD1796E:10a-19": "rdo rje dbyings ni mkha' chen po //",
    "T02TD1796E:10a-20": "rdo rje gsum mchog dkyil 'khor gsum //",
    "T02TD1796E:10a-21": "gsang ba'i dbyangs la phyag 'tshal lo //",
    "T02TD1796E:10a-22": "rnam par snang mdzad rab tu dag / rdo rje zhi ba dga' ba che //",
    "T02TD1796E:10a-23": "rang bzhin gyis ni 'od gsal mchog / ston pa rdo rje phyag 'tshal lo //",
    "T02TD1796E:10a-24": "rin chen rgyal po rab tu zab //",
    "T02TD1796E:10a-25": "rdo rje nam mkha' dri ma med ;",
    "T02TD1796E:10a-26": "/ dngos nyid dag pa gos med pa //",
    "T02TD1796E:10a-27": "gsang ba'i gsung la phyag 'tshal lo //",
    "T02TD1796E:10a-28": "rdo rje mi 'chi 'dod chags che //",
    "T02TD1796E:10a-29": "mi rtog nam mkha'i rdo rje 'dzin //",
    "T02TD1796E:10a-30": "'dod chags pha rol phyin pa brnyes //",
    "T02TD1796E:10a-31": "rdo rje gsungs phyag 'tshal lo //",
    "T02TD1796E:10a-32": "rdo rje dga' ba gdon mi za //",
    "T02TD1796E:10a-33": "bsam pa thams cad yongs rdzogs pa //",
    "T02TD1796E:10a-34": "sangs rgyas ngo bo nyid las byung //",
    "T02TD1796E:10a-35": "rdo rje sems dpa' phyag 'tshal lo //",
    "T02TD1796E:10a-36": "de nas 'khor lo sangs rgyas kyis bstod gsol //",
    "T02TD1796E:10a-37": "mchog tu gsang ba ji bzhin don spyad nas //",
    "T02TD1796E:10a-38": "rang gi 'khor lo la ni 'khor lo gzhug / mgon po bde ba chen po gcig po bzhugs /",
    "T02TD1796E:10b-0": "@10b de ltar rnal 'byor bzhi byed rnal 'byor pa //",
    "T02TD1796E:10b-1": "h'um gi snying pos 'jig rten rab tu bsgom //",
    "T02TD1796E:10b-2": "de byung 'gro kun rdo rje sems dpar bsam //",
    "T02TD1796E:10b-3": "langs nas 'gro la bltas te ji bzhin spyad par bya //",
    "T02TD1796E:10b-4": "sngags pas ting 'dzin dmigs pa'i tshe //",
    "T02TD1796E:10b-5": "gang tshe lus ni bskams gyur na //",
    "T02TD1796E:10b-6": "lus ngag yid ni tshim byed pa'i //",
    "T02TD1796E:10b-7": "sbyor ba 'di ni bsgom par bya //",
    "T02TD1796E:10b-8": "mtho gang tsam gyis dpags pa ru //",
    "T02TD1796E:10b-9": "spyi bor dkyil 'khor bsgom par bya //",
    "T02TD1796E:10b-10": "bdud rtsi lnga ni nges 'bebs pa'i //",
    "T02TD1796E:10b-11": "aom ni de ru bas mkhar bya //",
    "T02TD1796E:10b-12": "rdo rje sbyor ba 'di yis ni //",
    "T02TD1796E:10b-13": "skad cig gis ni gzi can 'gyur //",
    "T02TD1796E:10b-14": "lus ngag yid ni bde ba dag / thob 'gyur 'di la the tshom med //",
    "T02TD1796E:10b-15": "de ltar slob pa'i sngags pa yis //",
    "T02TD1796E:10b-16": "sbyangs dang de bzhin rtogs par bya //",
    "T02TD1796E:10b-17": "lkog ma snying ga legs sbyangs shing //",
    "T02TD1796E:10b-18": "de bzhin gshegs rnams tshim par bya //",
    "T02TD1796E:10b-19": "h'um gis legs par sbyangs byas la //",
    "T02TD1796E:10b-20": "yi ge a'a: yis rtogs byas te //",
    "T02TD1796E:10b-21": "aom gyis mnan nas sbar bar bya //",
    "T02TD1796E:10b-22": "'di ni kha zas sbyang bya ba'o //",
    "T02TD1796E:10b-23": "dang po mgrin pa'i mtshams bsam pa //",
    "T02TD1796E:10b-24": "der ni hr'i: las byung ba yi //",
    "T02TD1796E:10b-25": "padma 'dab ma brgyad pa bsgom //",
    "T02TD1796E:10b-26": "lte ba'i nang du yi ge h'um //",
    "T02TD1796E:10b-27": "h'um las skyes pa'i rdo rje che //",
    "T02TD1796E:10b-28": "rtse mo lnga pa rnam par bsam //",
    "T02TD1796E:10b-29": "rtse mo dbus ma'i steng du ni //",
    "T02TD1796E:10b-30": "aom bsam lkog ma sbyang ba'o //",
    "T02TD1796E:10b-31": "sprin gyi sgra ni snying gar bsam //",
    "T02TD1796E:10b-32": "rtse gsum me ni de la spro //",
    "T02TD1796E:10b-33": "der ni bza' ba bsreg pa dag /'di ni nang gi sbyin sreg yin //",
    "T02TD1796E:10b-34": "rlung gis me ni sbar byed pa //",
    "T02TD1796E:10b-35": "der ni tshu gang 'tshed par byed //",
    "T02TD1796E:10b-36": "dbang chen dkyil 'khor gnas su ni //",
    "T02TD1796E:10b-37": "gang du me ni rgyu ba dag / bza' ba dang ni btung ba rnams //",
    "T02TD1796E:10b-38": "gang ci rung ba chu'i dkyil 'khor //",
    "T02TD1796E:10b-39": "bza' ba kha yi padma las //",
    "T02TD1796E:10b-40": "snying ga'i padmar yang dag gzhug / lte ba'i dkyil 'khor phyin 'og tu //",
    "T02TD1796E:10b-41": "kha sbyar ba yi sbyor ba yis //",
    "T02TD1796E:10b-42": "gsang ba'i padma las byung ba //",
    "T02TD1796E:10b-43": "thal pa'i mthar ni rnam par brtag / rims nad med cing nad kyang med //",
    "T02TD1796E:10b-44": "dug la sogs pas mi 'chi la //",
    "T02TD1796E:10b-45": "de ni dus min 'chi mi 'gyur //",
    "T02TD1796E:10b-46": "'tshe ba thams cad rnam 'joms pa'o //",
    "T02TD1796E:10b-47": "rdo rje phreng ba dpal mchog srub shing gis //",
    "T02TD1796E:10b-48": "gsang 'dus sbas chu'i rgya mtsho bsrubs pa las //",
    "T02TD1796E:11a-0": "sgrub pa'i yan @11a * //",
    "T02TD1796E:11a-1": "lag bdud rtsi gang thob des //",
    "T02TD1796E:11a-2": "'jig rten ma lus 'chi med myur thob shog / sgrub pa'i thabs mdor byas pa slob dpon chen po klu sgrub kyis mdzad pa rdzogs so /",
    "T02TD1796E:11a-4": "// / rgya gar gyi mkhan po a'a ts'arya shraddh'a ka ra warma dang /",
    "T02TD1796E:11a-5": "zhu chen gyi lo ts'a ba bande rin chen bzang pos bsgyur cing zhus te gtan la phab pa//"
}