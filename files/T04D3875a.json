{
    "T04D3875a:90b-0": "@90b # // rgya gar skad du /",
    "T04D3875a:90b-1": "bo dhi satva ts'arya aa ba t'a ra du ra ba bo dha na ni /",
    "T04D3875a:90b-2": "ya n'a ma granth'a /",
    "T04D3875a:90b-3": "bod skad du /",
    "T04D3875a:90b-4": "byang chub sems dpa'i spyod pa la 'jug pa'i rtogs",
    "T04D3875a:90b-5": "par dka' ba'i gnas gtan la dbab pa zhes bya",
    "T04D3875a:90b-6": "ba'i gzhung / sangs rgyas dang byang chub sems dpa' thams cad la phyag 'tshal lo //",
    "T04D3875a:90b-7": "yun ring dad dang brtson pa'i stobs kyis bsam gtan mchog la rab gzhol zhing //",
    "T04D3875a:90b-8": "gang gi spyi gtsug mchog gis 'jam dbyangs zhabs kyi padma la reg pa //",
    "T04D3875a:90b-9": "sa stengs 'jam dbyangs gnyis pa yin zhes mkhas pa rnams kyis bstod pa bstan bcos rtsom pa po //",
    "T04D3875a:90b-10": "bstod phyir bdag gi yid kyis dad pa'i me tog snyim pa bkang bas 'thor //",
    "T04D3875a:91a-0": "dad pa med pa dgra yi rtsa ba shes rab zhan pa 'chi bdag @91a * //",
    "T04D3875a:91a-1": "zhags pa nyid //",
    "T04D3875a:91a-2": "de phyir dad med dgra yi dbang song blun pa'i zhags par chud pa rnams //",
    "T04D3875a:91a-3": "'jam dbyangs gsung gi bdud rtsi snyan gyi snod kyis gsol nas gtor ba yi //",
    "T04D3875a:91a-4": "gzhung mchog smod byed de dag rnams la brtse phyir 'khrul pa'i gnas rnams bshad ;",
    "T04D3875a:91a-5": "/'di na bstan bcos rtsom pa ni gnyis te /",
    "T04D3875a:91a-6": "sde ba sbyor lhur len pas gzhung mdzes pa gcor",
    "T04D3875a:91a-7": "byed pa btsun pa zla grags la sogs pa dang",
    "T04D3875a:91a-8": "// phan 'dogs pa lhur len pas sems 'dul ba",
    "T04D3875a:91a-9": "gtso bor byed pa slob dpon lun dha ka la",
    "T04D3875a:91a-10": "// sogs pa'o // de la slob dpon zhi ba'i",
    "T04D3875a:91a-11": "lha 'di ni phan 'dogs pa lhur len pa yin",
    "T04D3875a:91a-12": "// sogs pa'o // gyis / sdeb sbyor dang snyan",
    "T04D3875a:91a-13": "ngag la sogs pa gtso bor byed pa ma yin",
    "T04D3875a:91a-14": "// sogs pa'o // gyis / te / de'i phyir",
    "T04D3875a:91a-15": "byang chub kyi spyod pa la 'jug pa 'dir sdeb",
    "T04D3875a:91a-16": "sbyor dang 'gal ba dang /",
    "T04D3875a:91a-17": "snyan ngag dang /",
    "T04D3875a:91a-18": "rkyang pa dang /",
    "T04D3875a:91a-19": "spel ba la sogs pa ma byung bas ni spang bar bya ba ma yin par shes par bya'o //",
    "T04D3875a:91a-20": "de ltar yin du zin kyang 'di la dgos pa",
    "T04D3875a:91a-21": "la sogs pa med do zhes bsam par mi bya",
    "T04D3875a:91a-22": "ste / ji ltar bkod pa'i gzhung ni byang chub",
    "T04D3875a:91a-23": "sems dpa'i spyod pa pha rol tu phyin pa drug",
    "T04D3875a:91a-24": "gi bdag nyid ston pa la 'jug pas 'brel pa",
    "T04D3875a:91a-25": "dang bcas pa'i brjod par bya ba dang /",
    "T04D3875a:91a-26": "rjod pa'i ngo bo gnas la /",
    "T04D3875a:91a-27": "de lta bu'i tshul gyis byang chub sems dpa' de",
    "T04D3875a:91a-28": "dag gis rang gi spyod pa pha rol tu phyin",
    "T04D3875a:91a-29": "pa drug gi phyogs rtogs te /",
    "T04D3875a:91a-30": "rtogs pa dang rjes su mthun par bsgrubs pas sangs",
    "T04D3875a:91a-31": "rgyas kyis thob kyi bar gyi dgos pa grub nas",
    "T04D3875a:91a-32": "/ srid pa ji srid du 'gro ba la phan",
    "T04D3875a:91a-33": "par gnas pa dgos pa'i yang dgos pa nyid la",
    "T04D3875a:91a-34": "/ gnas so // de ltar yang gsungs pa gzhan",
    "T04D3875a:91a-35": "don phun sum tshogs pa sangs rgyas kyi 'bras bu'i",
    "T04D3875a:91a-36": "gtso bor bshad pa ste /",
    "T04D3875a:91a-37": "sangs rgyas nyid sogs de las gzhan //",
    "T04D3875a:91a-38": "de yi don gyi 'bras bur bshad //",
    "T04D3875a:91a-39": "ces so ;",
    "T04D3875a:91a-40": "/ de bas na 'di'i dgos pa la sogs pa ni gzhung gi ming nyid kyis bstan te /",
    "T04D3875a:91a-41": "byang chub sems dpa'i spyod pa la 'jug pa zhes bya bas ni /",
    "T04D3875a:91a-42": "'brel ba dang bcas pa'i brjod bya bstan la /",
    "T04D3875a:91a-43": "ma 'khrul par bkrol ba la sogs pa yod pas",
    "T04D3875a:91b-0": "na dgos pa la sogs pa'i don @91b chen po",
    "T04D3875a:91b-1": "nyid med pa mi srid pa'i phyir ro //",
    "T04D3875a:91b-2": "yang ni slob dpon dngos grub thob pa dang /",
    "T04D3875a:91b-3": "bden pa gzigs pa'i tshig la ni dgos pa la",
    "T04D3875a:91b-4": "sogs pa med par dogs pa mi rigs pas slob",
    "T04D3875a:91b-5": "dpon gyi zhal snga nas ni phyag 'tshal ba'i dngos",
    "T04D3875a:91b-6": "grub brnyes pa nyid pas de dgos pa la sogs",
    "T04D3875a:91b-7": "pa blon po rnams 'ba' zhig la bsnyad par zad",
    "T04D3875a:91b-8": "do // bden pa gzigs pa rnams kyi tshig la",
    "T04D3875a:91b-9": "yang dgos pa med par rtog na de'i gzung bar",
    "T04D3875a:91b-10": "mi nus pa ste /",
    "T04D3875a:91b-11": "ji ltar zla ba grags pas gsungs pa /",
    "T04D3875a:91b-12": "thos pa nyung zhing nga rgyal ldan //",
    "T04D3875a:91b-13": "rtsa ba med par mang du smra //",
    "T04D3875a:91b-14": "rjes su bzung bar ma nus pa //",
    "T04D3875a:91b-15": "tsandan zhes bya'i gang zag go //",
    "T04D3875a:91b-16": "zhes so //",
    "T04D3875a:91b-17": "de ltar byang chub sems dpa'i ma dad pa dang /",
    "T04D3875a:91b-18": "the tshom gyi dra ba dang bral ba dang /",
    "T04D3875a:91b-19": "slob dpon gyi bka' lung la gus pas shes par",
    "T04D3875a:91b-20": "'dod pa dag gis 'di khong du chud par bya'o",
    "T04D3875a:91b-21": "// bstan bcos 'byung ba'i rgyu nyid dang /",
    "T04D3875a:91b-22": "pha rol tu phyin pa drug bsnyad pa dang /",
    "T04D3875a:91b-23": "bka' drin rjes su dran pa'i phyag 'tshal ba dang",
    "T04D3875a:91b-24": "zhes bya ba gsum po ni bstan bcos 'di'i lus",
    "T04D3875a:91b-25": "yin par skye bo chen po dag bzhed do //",
    "T04D3875a:91b-26": "ji lta zhe na /",
    "T04D3875a:91b-27": "phyag 'tshal ba dang gzhung brtsam par zhal gyis bzhes pa ni bar chad med pa dang /",
    "T04D3875a:91b-28": "bsam pa tshar chod pas bstan bcos 'byung ba'i rgyu nyid yin la /",
    "T04D3875a:91b-29": "rang gi don du brtsam par bsnyad pas ni mkhas",
    "T04D3875a:91b-30": "pa mngon pa'i nga rgyal can 'ga' zhig khyod kyis",
    "T04D3875a:91b-31": "bdag cag rjes su gzung mi dgos so zhes bar",
    "T04D3875a:91b-32": "chad byed pa bzlog pas bstan bcos 'byung ba'i rgyu",
    "T04D3875a:91b-33": "nyid do // skal pa mnyam pa rnams la bskul bas ni de dag dad par 'gyur zhing /",
    "T04D3875a:91b-34": "dad pa dang ldan pa'i snod du bstan bcos bzhag",
    "T04D3875a:91b-35": "par rigs so zhes dgongs pas bstan pa la 'jug",
    "T04D3875a:91b-36": "pas na bstan bcos 'byung ba'i rgyu nyid do //",
    "T04D3875a:91b-37": "des na bde gshegs chos kyi sku mnga' sras bcas dang //",
    "T04D3875a:91b-38": "btsun pa kun la gus pas phyag 'tshal te //",
    "T04D3875a:91b-39": "bde gshegs sras kyi sdom la 'jug pa rnams //",
    "T04D3875a:91b-40": "gsung rab tshig las btus pa bstan par bya //",
    "T04D3875a:91b-41": "zhes pa ni bstan bcos 'byung ba'i rgyu dang po'o //",
    "T04D3875a:91b-42": "sngon chad ma byung ba yang 'dir brjod med ces pa nas //",
    "T04D3875a:91b-43": "rang gi yid la bsgom phyir ngas 'di brtsams //",
    "T04D3875a:92a-0": "@92a * // zhes bya ba'i bar ni de'i rgyu gnyis pa'o //",
    "T04D3875a:92a-1": "dge ba bsgom par bdag gi dad pa'i shugs //",
    "T04D3875a:92a-2": "zhes pa nas /",
    "T04D3875a:92a-3": "ji ste 'di dag mthong na don yod 'gyur //",
    "T04D3875a:92a-4": "zhes pa'i bar ni de'i rgyu gsum pa'o //",
    "T04D3875a:92a-5": "de la bstan bcos 'byung ba'i rgyu dang po ni",
    "T04D3875a:92a-6": "gdul bya dag la bslab pa'i ched du zad de",
    "T04D3875a:92a-7": "/ mchog gi dngos grub thob pa dag ni bgegs 'byung bar dgongs pa dang /",
    "T04D3875a:92a-8": "don dang ldan pa'i bya ba brtsams pa las ldog pa mi srid pa'i phyir ro //",
    "T04D3875a:92a-9": "lus dang po'o //",
    "T04D3875a:92a-10": "lus gnyis pa ni pha rol tu phyin pa drug gi bdag nyid bzhag pa ste /",
    "T04D3875a:92a-11": "de ni le'u dang po byang chub kyi sems kyi phan yon bstan pa dang /",
    "T04D3875a:92a-12": "gnyis pa sdig pa bshags pa dang /",
    "T04D3875a:92a-13": "gsum pa byang chub kyi sems yongs su gzung ba dang /",
    "T04D3875a:92a-14": "bcu pa smon lam gyi le'u ste /",
    "T04D3875a:92a-15": "de ltar rnam pa bzhi ni sbyin pa'i pha rol tu phyin pa'o //",
    "T04D3875a:92a-16": "ji lta zhe na /",
    "T04D3875a:92a-17": "le'u dang po gsum ni byang chub tu sems bskyed",
    "T04D3875a:92a-18": "pa'i ngo bo yin la gang byang chub tu sems",
    "T04D3875a:92a-19": "brtan pa de ni lus la sogs pa yongs su",
    "T04D3875a:92a-20": "gtang ba'i phyir te /",
    "T04D3875a:92a-21": "lus dang de bzhin longs spyod dang //",
    "T04D3875a:92a-22": "dus gsum dge ba thams cad kyang //",
    "T04D3875a:92a-23": "sems can kun gyi don grub phyir //",
    "T04D3875a:92a-24": "phangs pa med par gtang bar bya //",
    "T04D3875a:92a-25": "zhes le'u gsum pa las gsungs pa'i phyir byang chub",
    "T04D3875a:92a-26": "sems dpa' dag gi smon lam ni phrag dog gi",
    "T04D3875a:92a-27": "dri ma med pas gzhan la phan pa'i go skabs",
    "T04D3875a:92a-28": "'byin pa kho na ste /",
    "T04D3875a:92a-29": "de bas na smon lam gyi le'u yang sbyin par",
    "T04D3875a:92a-30": "brjod pa'o zhes blo dang ldan pa dag 'chad do",
    "T04D3875a:92a-31": "// bag yod par bstan pa dang /",
    "T04D3875a:92a-32": "shes bzhin bsrung ba bstan pa'i le'u gnyis ni tshul khrims brjod pa'o //",
    "T04D3875a:92a-33": "le'u lhag ma bzhi ni go rims bzhin du bzod pa dang /",
    "T04D3875a:92a-34": "brtson 'grus dang /",
    "T04D3875a:92a-35": "bsam gtan dang /",
    "T04D3875a:92a-36": "shes rab ston pa la 'jug pa'o //",
    "T04D3875a:92a-37": "da ni lus gnyis pa'i dbang du byas te /",
    "T04D3875a:92a-38": "byang chub sems dpa'i lam 'bras bu dang bcas par bstan par bya ste /",
    "T04D3875a:92a-39": "byang chub sems dpa'i rigs la gnas pas /",
    "T04D3875a:92a-40": "dal 'byor 'di ni rnyed par shin tu dka' //",
    "T04D3875a:92a-41": "zhes pa nas /",
    "T04D3875a:92a-42": "'jig rten bsod nams blo gros thang 'ga' 'byung //",
    "T04D3875a:92b-0": "zhes pa'i bar gyis rnyed par dka' ba'i skyes pa chud mi gsan @92b par sems bskyed do //",
    "T04D3875a:92b-1": "de ltar sems bskyed pas ji ltar na bdag gis skye ba 'bras bu can du 'gyur /",
    "T04D3875a:92b-2": "'di'i thabs ni gang zhig yin zhes rtog pa la //",
    "T04D3875a:92b-3": "de ltas dge ba nyam chung nyid la rtag / ces pa nas /",
    "T04D3875a:92b-4": "byams mgon blo dang ldan pas nor bzangs bshad //",
    "T04D3875a:92b-5": "ces bya ba'i bar gyis phan yon bsnyad pas sems dran par bya ba dang bcas te /",
    "T04D3875a:92b-6": "de'i thabs ni byang chub tu sems bskyed pa nyid do zhes shes par bya'o //",
    "T04D3875a:92b-7": "de de ltar thabs khong du chud pas sems bskyed par 'dod pa sems bskyed pa gcig pu pa'am /",
    "T04D3875a:92b-8": "'on te bye brag can zhes sems pa la zhugs pa la /",
    "T04D3875a:92b-9": "byang chub sems de mdor bsdu na //",
    "T04D3875a:92b-10": "zhes pa nas /",
    "T04D3875a:92b-11": "bsod nams rgyun chags 'byung ba min //",
    "T04D3875a:92b-12": "zhes pa'i bar gyis sems bskyed pa'i dbye ba gnyis",
    "T04D3875a:92b-13": "yon tan gyi bye brag mi 'dra bar bstan pa",
    "T04D3875a:92b-14": "dang bcas te bshad pa'o //",
    "T04D3875a:92b-15": "de nas byang chub sems dpa' smon pa byang chub",
    "T04D3875a:92b-16": "kyi sems la smod cing 'dor ba dgag pa'i phyir",
    "T04D3875a:92b-17": "/ gang nas bzung ste sems can khams //",
    "T04D3875a:92b-18": "zhes pa nas /",
    "T04D3875a:92b-19": "bde ba'i 'byung gnas de la skyabs su mchi //",
    "T04D3875a:92b-20": "zhes bya ba le'u dang po yongs su rdzogs pa'i",
    "T04D3875a:92b-21": "bar du byang chub sems kyi yon tan brjod pa'o",
    "T04D3875a:92b-22": "// de nas byang chub sems dpa' smon pa'i sems",
    "T04D3875a:92b-23": "bskyed cing byang chub sems dpa'i sdom pa len 'dod",
    "T04D3875a:92b-24": "// pa la / de'i 'dod chags bstan par bya ste /",
    "T04D3875a:92b-25": "byang chub sems dpa' lhag pa'i bsam pa yongs su",
    "T04D3875a:92b-26": "sbyangs pa la sems bskyed pa nyid rigs pa dang",
    "T04D3875a:92b-27": "por mchod pa la sogs pas sems sbyang ba'i phyir",
    "T04D3875a:92b-28": "bla gos phrag pa gcig tu gzar te /",
    "T04D3875a:92b-29": "bud mo g-yas pa'i lha nga sa la btsugs la thal mo sbyar te /",
    "T04D3875a:92b-30": "sems rtse gcig tu byed pas /",
    "T04D3875a:92b-31": "phyogs bcu na bzhugs pa'i sangs rgyas dang /",
    "T04D3875a:92b-32": "byang chub sems dpa' thams cad dang /",
    "T04D3875a:92b-33": "bla ma rnams mngon du dmigs te /",
    "T04D3875a:92b-34": "dam tshig gi rjes su 'jug pas /",
    "T04D3875a:92b-35": "rin chen sems de gzung bar bya ba'i phyir //",
    "T04D3875a:92b-36": "zhes pa nas /",
    "T04D3875a:92b-37": "slan chad bdag ni sdig pa yong mi bgyid //",
    "T04D3875a:92b-38": "ces pa'i bar du le'u gnyis pa zad par brjod do //",
    "T04D3875a:92b-39": "de ma thag tu yang sems can kun gyi ngan song gi / zhes pa nas /",
    "T04D3875a:93a-0": "bdag ni nyer 'tsho'i rgyur yang shog / ces pa'i @93a * //",
    "T04D3875a:93a-1": "bar du brjod do //",
    "T04D3875a:93a-2": "des ni mchod pa dang /",
    "T04D3875a:93a-3": "bdag nyid dbul ba dang /",
    "T04D3875a:93a-4": "sdig pa bshags pa dang /",
    "T04D3875a:93a-5": "khrus gsol ba dang /",
    "T04D3875a:93a-6": "ras dbul ba dang /",
    "T04D3875a:93a-7": "rgyan dbul ba dang /",
    "T04D3875a:93a-8": "byug pa dbul ba dang /",
    "T04D3875a:93a-9": "sil ma dang /",
    "T04D3875a:93a-10": "phreng ba'i me tog dbul ba dang /",
    "T04D3875a:93a-11": "spos dbul ba dang ;",
    "T04D3875a:93a-12": "lha bshos dbul ba dang /",
    "T04D3875a:93a-13": "snang ba dbul ba dang /",
    "T04D3875a:93a-14": "sa gzhi bstar ba dbul ba dang /",
    "T04D3875a:93a-15": "gzhal yas khang dbul ba dang /",
    "T04D3875a:93a-16": "gdugs dbul ba dang /",
    "T04D3875a:93a-17": "rol mo dang /",
    "T04D3875a:93a-18": "glu'i mchod pa smon lam gyis dbul ba dang /",
    "T04D3875a:93a-19": "dkon mchog gi gzugs brnyan la mchod pa smon lam gyis dbul ba dang /",
    "T04D3875a:93a-20": "bdag nyid chen po dag gi rjes su gzhol bas mchod pa dang /",
    "T04D3875a:93a-21": "bstod pa dang /",
    "T04D3875a:93a-22": "mchod pa dang /",
    "T04D3875a:93a-23": "bstod pa'i mchod pa smon lam gyis dbul ba dang /",
    "T04D3875a:93a-24": "yul khyad par can la phyag 'tshal ba dang /",
    "T04D3875a:93a-25": "dkon mchog gsum la skyabs su 'gro ba dang ;",
    "T04D3875a:93a-26": "skyabs su gsol ba bcas te 'gyod pa drag pos sdig pa bshags pa dang /",
    "T04D3875a:93a-27": "rjes su yi rang ba dang /",
    "T04D3875a:93a-28": "bskul ba dang /",
    "T04D3875a:93a-29": "gsol ba gdab pa dang /",
    "T04D3875a:93a-30": "smon lam shin tu rgyas par dmigs pa ste /",
    "T04D3875a:93a-31": "nyi shu rtsa bdun po dag gis sems rab tu sbyang ngo //",
    "T04D3875a:93a-32": "de nas sems bskyed par 'dod pa zhig na ni /",
    "T04D3875a:93a-33": "ji ltar sngon gyi bde gshegs kyis /",
    "T04D3875a:93a-34": "byang chub thugs ni bskyed pa ltar //",
    "T04D3875a:93a-35": "zhes bya ba 'di lan gsum brjod do //",
    "T04D3875a:93a-36": "de nas bzung ste byang chub sems dpa' zhes bya",
    "T04D3875a:93a-37": "zhing sngar bshad pa'i yon tan rnams dang ldan pa'o",
    "T04D3875a:93a-38": "// gal te byang chub tu sems bskyed pa dang /",
    "T04D3875a:93a-39": "sdom pa gzung ba gnyi ga len 'dod pa zhig na ni /",
    "T04D3875a:93a-40": "ji ltar sngon gyi bde gshegs kyis /",
    "T04D3875a:93a-41": "byang chub thugs ni bskyed pa dang //",
    "T04D3875a:93a-42": "byang chub sems dpa'i bslab pa la //",
    "T04D3875a:93a-43": "de dag rim bzhin gnas pa ltar //",
    "T04D3875a:93a-44": "de bzhin 'gro ba'i phan don du //",
    "T04D3875a:93a-45": "byang chub sems ni bskyed bgyi zhing //",
    "T04D3875a:93a-46": "de bzhin du ni bslab pa la'ang //",
    "T04D3875a:93a-47": "rim pa bzhin du bslab par bgyi //",
    "T04D3875a:93a-48": "zhes lan gsum du brjod do //",
    "T04D3875a:93a-49": "de nas bzung ste byang chub sems dpa'i sdom pa la gnas pa'i grangs su son pa ste /",
    "T04D3875a:93b-0": "de'i phyir des ni byang chub sems dpa'i sdom pa'i pham pa'i @93b gnas dang /",
    "T04D3875a:93b-1": "sbom po'i ltung ba dang /",
    "T04D3875a:93b-2": "nyes byas kyi ltung ba rnams bsrung dgos pas /",
    "T04D3875a:93b-3": "slob dpon btsun pa zla bas sbyar ba'i byang chub",
    "T04D3875a:93b-4": "sems dpa'i sdom pa nyi shu pa la sogs pa",
    "T04D3875a:93b-5": "byang chub sems dpa'i sde snod du gtogs pa du",
    "T04D3875a:93b-6": "ma bslab par bya zhing /",
    "T04D3875a:93b-7": "ltung ba rnams mi 'byung bar bya ba dang /",
    "T04D3875a:93b-8": "byung ba yang rings pa rings par gso bar bya'o //",
    "T04D3875a:93b-9": "yang na byang chub sems dpa'i sde snod thams cad kyi lus lta bu ni /",
    "T04D3875a:93b-10": "byang chub sems dpa'i spyod pa la 'jug pa yin pas 'di nyid la bslab par bya ste /",
    "T04D3875a:93b-11": "gang byang chub sems dpa'i spyod pa la 'jug pa 'di nyid las bshad pa /",
    "T04D3875a:93b-12": "bya ba dang bya ba ma yin pa'i cha bsrung",
    "T04D3875a:93b-13": "ba la gnas pa de ni byang chub sems dpa'i",
    "T04D3875a:93b-14": "bslab pa gang yang gang 'dra la mi srid pa'i",
    "T04D3875a:93b-15": "phyir dang / ltung ba gso ba'i thabs kyang 'di nyid las 'byung ba'i bshags pa dang /",
    "T04D3875a:93b-16": "shes rab kyi pha rol tu phyin pa'i le'u las",
    "T04D3875a:93b-17": "bshad pa'i tshul gyis stong pa nyid la gnas pa",
    "T04D3875a:93b-18": "kho nas dag par 'gyur ba'i phyir ro //",
    "T04D3875a:93b-19": "gang dag las byang chub sems dpa'i lus bsrung ba de dag thams cad kyang /",
    "T04D3875a:93b-20": "'di'i shes rab kyi pha rol tu phyir pa'i le'u",
    "T04D3875a:93b-21": "las bshad pa'i tshul gyis rang bzhin med pa la",
    "T04D3875a:93b-22": "goms pa kho nas bsrung ba de dang de thams",
    "T04D3875a:93b-23": "cad 'grub ste / ji skad du /",
    "T04D3875a:93b-24": "gang 'dir rgyu ba dang ni mi rgyu ba /",
    "T04D3875a:93b-25": "sgyu ma nam mkha'i ngo bo yongs rtog pa //",
    "T04D3875a:93b-26": "don dam mthong ba'i bsrung ba de nyid yin //",
    "T04D3875a:93b-27": "bsrung ba'i chog gzhan dag 'dir ci dgos //",
    "T04D3875a:93b-28": "zhes gsungs so //",
    "T04D3875a:93b-29": "yang gsungs pa /",
    "T04D3875a:93b-30": "stong pa nyid ni rnam bsgoms na //",
    "T04D3875a:93b-31": "'chi bdag gis ni mi mthong zhing //",
    "T04D3875a:93b-32": "gzhan yang bdud ni bye bas kyang //",
    "T04D3875a:93b-33": "mthong bar 'gyur ba ma yin no //",
    "T04D3875a:93b-34": "zhes so //",
    "T04D3875a:93b-35": "de bzhin du slob dpon chos kyi zhal snga nas kyang /",
    "T04D3875a:93b-36": "shes rab kyi pha rol tu phyin pas bsrung ba",
    "T04D3875a:93b-37": "ni bsrung ba gzhan gyis bsrung mi dgos so zhes",
    "T04D3875a:93b-38": "bshad do // de ltar smon pa'i byang chub sems bskyed nas /",
    "T04D3875a:93b-39": "bdag gzengs pa ston pas las kyi mtha' mi ldog par bya ba'i phyir /",
    "T04D3875a:93b-40": "de ltar blo dang ldan pa yis //",
    "T04D3875a:93b-41": "zhes pa nas /",
    "T04D3875a:93b-42": "mar gyi nying khu byung ba yin //",
    "T04D3875a:93b-43": "zhes bya ba'i bar du brjod do //",
    "T04D3875a:93b-44": "de nas 'gro ba thams cad dbugs 'byung ba dang /",
    "T04D3875a:94a-0": "@94a * // tshogs chen po la dgod pa'i khur mi 'dor bar bya ba'i phyir /",
    "T04D3875a:94a-1": "'gro ba'i 'dron [?] pa srid pa'i lam rgyu zhing //",
    "T04D3875a:94a-2": "zhes pa nas //",
    "T04D3875a:94a-3": "lha dang lha min la sogs dga' bar gyis //",
    "T04D3875a:94a-4": "zhes bya ba'i bar gyis le'u gsum pa zad par brjod de /",
    "T04D3875a:94a-5": "de ltar na le'u dang po gsum ni smon pa'i",
    "T04D3875a:94a-6": "byang chub sems bskyed pa'i cho ga rgyas par bstan",
    "T04D3875a:94a-7": "pa kho na yin no //",
    "T04D3875a:94a-8": "de la blo gros nyams pa kha cig ni skyon 'dogs te /",
    "T04D3875a:94a-9": "'dir ni rim pa legs par brjod do /",
    "T04D3875a:94a-10": "'dir sems bskyed pa dang sdom pa blang ba'i tshig ni tha mar byung la /",
    "T04D3875a:94a-11": "rin chen sems de gzung bar bya ba'i phyir //",
    "T04D3875a:94a-12": "zhes pa la sogs pa 'phel bar bya ba'i tshig sngon du brjod do zhes pa dang /",
    "T04D3875a:94a-13": "skabs ma yin pa'i tshig mchod pa brjod pa'i skabs",
    "T04D3875a:94a-14": "su sdig pa bshags pa la sogs pa yong do",
    "T04D3875a:94a-15": "zhes so // de dag ni blun po kho na'i tshig ste /",
    "T04D3875a:94a-16": "gal te mchod pa la sogs pa sems bskyed pa",
    "T04D3875a:94a-17": "'phel bar bya ba'i phyir yin na ni de'i phyir",
    "T04D3875a:94a-18": "/ rin chen sems de rgyas par bya ba'i phyir //",
    "T04D3875a:94a-19": "zhes brjod pa ni rigs te /",
    "T04D3875a:94a-20": "de bas na de dag ni sgra tsam yang mi shes par slob dpon la sdang bar zad do //",
    "T04D3875a:94a-21": "mdo sde du ma las kyang dang po yon phul",
    "T04D3875a:94a-22": "nas de bzhin gshegs pa la sems bskyed pa mang",
    "T04D3875a:94a-23": "du byung la / slob dpon rnams kyang dang po",
    "T04D3875a:94a-24": "mchod pa la sogs pas sems rnam par sbyangs nas",
    "T04D3875a:94a-25": "gdod sems bskyed do zhes mthun par 'chad do //",
    "T04D3875a:94a-26": "skabs ma yin par smras so zhes brgal ba'i lan ni kho bos thog ma kho nar smras so //",
    "T04D3875a:94a-27": "de ltar na 'dis smon pa byang chub kyi sems",
    "T04D3875a:94a-28": "bskyed pa'i cho ga 'di la slob dpon zhi ba'i",
    "T04D3875a:94a-29": "'tsho la sogs pas lugs tha dad pa gang gis",
    "T04D3875a:94a-30": "mdun du byang chub kyi sems bskyed pa bshad pa",
    "T04D3875a:94a-31": "de dag gis kyang 'dir brtsad du med de /",
    "T04D3875a:94a-32": "lung dag las sangs rgyas ma yin pa'i gang zag",
    "T04D3875a:94a-33": "las byang chub tu sems bskyed par mi snang ba'i",
    "T04D3875a:94a-34": "phyir dang / lugs 'di la nyes pa ci yang med pa'i phyir dang /",
    "T04D3875a:94a-35": "slob dpon ni 'jam pa'i dbyangs kyi lung yod cing",
    "T04D3875a:94a-36": "phyag rgya chen po'i dngos grub brnyes pa'i phyir ro",
    "T04D3875a:94a-37": "// yang 'phags pa klu sgrub kyi zhal snga nas kyang /",
    "T04D3875a:94a-38": "byang chub tu sems bskyed pa'i cho ga slob dpon",
    "T04D3875a:94b-0": "zhi ba'i lha dang mthun par mdzad @94b pa'i phyir",
    "T04D3875a:94b-1": "dang / lugs gzhan pas 'di nyid tshad ma dang",
    "T04D3875a:94b-2": "ldan par snang ba'i phyir de ltar smon pa'i byang",
    "T04D3875a:94b-3": "chub kyi sems bskyed pa'i byang chub sems dpa' ni",
    "T04D3875a:94b-4": "'jug pa'i byang chub kyi sbyor bas de brjod par",
    "T04D3875a:94b-5": "dang / bya ste / 'di yang gnas brtan ma",
    "T04D3875a:94b-6": "che ba'i sde la sogs pa'i gzhung bden pa mthong",
    "T04D3875a:94b-7": "ba'i dbang las 'jug pa byang chub kyi sems su",
    "T04D3875a:94b-8": "dang / bya ste / brjod cing / 'jig rten pa'i lam thams cad smon par 'jog pa dang /",
    "T04D3875a:94b-9": "kha cig gis bsod nams mngon par 'du bya ba",
    "T04D3875a:94b-10": "dang ldan pa'i sems bskyed pa ni 'jug pa byang",
    "T04D3875a:94b-11": "chub kyi sems zhes brjod la /",
    "T04D3875a:94b-12": "bsod nams mngon par 'du bya ba dang mi ldan",
    "T04D3875a:94b-13": "pa'i sems bskyed pa thams cad smon pa can no",
    "T04D3875a:94b-14": "zhes brjod pa de dag drang ba ma yin te",
    "T04D3875a:94b-15": "/ 'dir ni de ltar sems sbyangs pa'i gang zag byang chub tu smon lam btab cing /",
    "T04D3875a:94b-16": "bslab pa la gnas pa de'i bslab pa mi 'jig",
    "T04D3875a:94b-17": "par rjes su bsrung ba pa rol tu phyin pa",
    "T04D3875a:94b-18": "drug la spyod pa de nyid sems bskyed pa 'phel",
    "T04D3875a:94b-19": "ba dang / 'jug pa'i byang chub kyi sems so",
    "T04D3875a:94b-20": "zhes blo'i pha rol tu phyin pa dag 'chad de",
    "T04D3875a:94b-21": "ba dang / / de'i phyir de ltar sems bskyed nas /",
    "T04D3875a:94b-22": "rgyal ba'i sras kyis de lta bur zhes pa nas /",
    "T04D3875a:94b-23": "stong pa nyid gcig ston par 'gyur zhes pa'i bar gyi le'u drug gis /",
    "T04D3875a:94b-24": "tshul khrims dang /",
    "T04D3875a:94b-25": "bzod pa dang /",
    "T04D3875a:94b-26": "brtson 'grus dang /",
    "T04D3875a:94b-27": "bsam gtan dang /",
    "T04D3875a:94b-28": "shes rab dag la spyad cing /",
    "T04D3875a:94b-29": "de bzhin du smon lam gyi le'u las bshad pa'i",
    "T04D3875a:94b-30": "smon lam yongs su rdzogs par btab pas sbyin pa'i",
    "T04D3875a:94b-31": "pha rol tu phyin pa la bslab par bya ste",
    "T04D3875a:94b-32": "; 'di ni 'jug pa byang chub kyi sems te /",
    "T04D3875a:94b-33": "sems snga ma 'phel bar byed pa'o //",
    "T04D3875a:94b-34": "de bzhin du shes rab kyi pha rol tu phyin",
    "T04D3875a:94b-35": "pa bstan pa'i le'u ni don dam pa byang chub",
    "T04D3875a:94b-36": "kyi sems su brjod pa yin la /",
    "T04D3875a:94b-37": "le'u gzhan dgus ni kun rdzob byang chub kyi sems su brjod pa nyid do //",
    "T04D3875a:94b-38": "de ltar na byang chub kyi sems rnam pa gnyis kyi ngo bor yang 'di gnas so //",
    "T04D3875a:94b-39": "byang chub rnams kyi ngo bo pha rol tu phyin",
    "T04D3875a:94b-40": "pa drug la gnas pa'i byang chub kyi sems de",
    "T04D3875a:94b-41": "ni nges par mngon par rdzogs par sangs rgyas par",
    "T04D3875a:94b-42": "'gyur te / nus pa mthu dang ldan pa'i rgyu tshogs pa na /",
    "T04D3875a:95a-0": "de dang mthun @95a * //",
    "T04D3875a:95a-1": "pa'i 'bras bu grub pa ni 'jig rten dang bstan bcos las grub po //",
    "T04D3875a:95a-2": "de'i phyir 'bras bu'i bdag nyid ni shugs kyis bstan te /",
    "T04D3875a:95a-3": "des na byang chub sems dpa'i spyod pa la 'jug",
    "T04D3875a:95a-4": "pa 'di ni rgyal ba'i sras thams cad kyi lam",
    "T04D3875a:95a-5": "'bras bu dang bcas pa brjod pa ;",
    "T04D3875a:95a-6": "shes rab kyi pha rol tu phyin pa'i le'u'i byang",
    "T04D3875a:95a-7": "chub sems dpa'i sde snod thams cad kyi ma lta",
    "T04D3875a:95a-8": "bur rig par bya'o //",
    "T04D3875a:95a-9": "'dir 'ga' zhig byang chub sems dpa'i bslab pa'i grangs",
    "T04D3875a:95a-10": "su chud pa du zhig yin zhes rtogs pa'i ched",
    "T04D3875a:95a-11": "du 'di brjod par bya ste /",
    "T04D3875a:95a-12": "slob dpon tsandra go mis grangs nyung shos nges par mdzad pa dang /",
    "T04D3875a:95a-13": "theg pa chen po'i mdo sde bdun brgya pa zhes bya ba las /",
    "T04D3875a:95a-14": "byang chub sems dpa'i bslab pa'i gzhi bzhi brgya zhes",
    "T04D3875a:95a-15": "grangs su chud pa la sogs pa ni ma nges",
    "T04D3875a:95a-16": "te / de dag ni che long tsam la dgongs pa dang /",
    "T04D3875a:95a-17": "byang chub sems dpa'i bslab pa ni bsam gyis mi",
    "T04D3875a:95a-18": "khyab pa yin par lung du ma las mthong ba'i",
    "T04D3875a:95a-19": "phyir ro // de bas na byang chub sems dpa'i",
    "T04D3875a:95a-20": "bslab pa ni mdor bsdu na gnyis kho na ste",
    "T04D3875a:95a-21": "phyir ro // / gang gis sems can la phan pa thams cad bya ba dang /",
    "T04D3875a:95a-22": "gang gis sems can thams cad la gnod pa thams cad spang pa'o //",
    "T04D3875a:95a-23": "gzhi de gnyis las ma 'das mod kyi /",
    "T04D3875a:95a-24": "rgyal bar byed pa'i tshad nges par yang bden pa",
    "T04D3875a:95a-25": "mthong ba dag gis kyang bya bar mi nus so",
    "T04D3875a:95a-26": "// de bzhin du gnang ba dang bkag pa yang",
    "T04D3875a:95a-27": "snying rje dang shes rab la ltos pas ma nges",
    "T04D3875a:95a-28": "// te / nyi ma'i zer gyis gdungs pa'i mtsho chen ltar //",
    "T04D3875a:95a-29": "mnyam pa'i snying rje chen po khrid byed cing //",
    "T04D3875a:95a-30": "nang na kha ba ltar bsil phyi rol na //",
    "T04D3875a:95a-31": "rtsub pa nyid kyis 'gro ba skyong bar byed //",
    "T04D3875a:95a-32": "ces gsungs pa la sogs pas thabs dang shes rab",
    "T04D3875a:95a-33": "chen po dag la ni bag yangs su spyod pa",
    "T04D3875a:95a-34": "yang yin la / ltung bas kyang mi reg go //",
    "T04D3875a:95a-35": "shes rab dang snying rje chung ba dag ni bcings pas gnas pa yang yin la /",
    "T04D3875a:95a-36": "yang dang yang du yang ltung bas kyang 'dzin te /",
    "T04D3875a:95a-37": "de'i phyir rjes su gnang ba dang /",
    "T04D3875a:95a-38": "bkag pa yang ma nges so //",
    "T04D3875a:95a-39": "ltung ba 'byung ba yang ma nges te /",
    "T04D3875a:95a-40": "dman pa kha cig ni dngos por 'dzin pa'i dbang",
    "T04D3875a:95a-41": "gis 'gyod cing yid la gcags pas gzhan gyi drung",
    "T04D3875a:95b-0": "@95b du nyes pa bshags shing /",
    "T04D3875a:95b-1": "phyis sdom pa'i rigs kyis nyes ba de las ring zhig na ldang ba yang yod do //",
    "T04D3875a:95b-2": "bar ma kha cig ni rig sngags kyi lha byang",
    "T04D3875a:95b-3": "chub sems dpa' nam mkha'i snying po la sogs pa",
    "T04D3875a:95b-4": "ma nyes par byas te /",
    "T04D3875a:95b-5": "lha'i rjes su gnang ba thob pas ltung ba las ldang ngo //",
    "T04D3875a:95b-6": "dam pa kha cig ni gang gis ltung ba brjod",
    "T04D3875a:95b-7": "pa de nyid la byang chub kyi sems su shes",
    "T04D3875a:95b-8": "pas tshogs med par gnas te /",
    "T04D3875a:95b-9": "ji ltar 'phags pa'i chos thams cad 'byung ba med",
    "T04D3875a:95b-10": "par bstan pa zhes bya ba theg pa chen po'i",
    "T04D3875a:95b-11": "mdo las gsungs pa /",
    "T04D3875a:95b-12": "'jam dpal byang chub sems dpa' gang gis las med",
    "T04D3875a:95b-13": "cing rnam smin med pa de las kyi sgrib pa",
    "T04D3875a:95b-14": "rnam par dag pa thob po zhes bya ba la",
    "T04D3875a:95b-15": "sogs pa lta bu'o //",
    "T04D3875a:95b-16": "lus gnyis pa'o //",
    "T04D3875a:95b-17": "lus gsum pa ni sangs rgyas kyi chos thams cad dang /",
    "T04D3875a:95b-18": "'jig rten gyi legs pa thams cad bla ma dang 'dod pa'i lha las 'byung bas na /",
    "T04D3875a:95b-19": "'di gnyis ni bdag la bka' drin rjes su gnang ba yin no zhes pa dang /",
    "T04D3875a:95b-20": "sems can dag byas pa gzo ba dang mi 'bral",
    "T04D3875a:95b-21": "bar gyur cig ces dgongs pas yul rnam pa gnyis",
    "T04D3875a:95b-22": "la phyag btsal ba'i drin du gzo ba'i tshig brjod",
    "T04D3875a:95b-23": "pa dang bcas pa'o //",
    "T04D3875a:95b-24": "gzhung gi tshogs ni bdag gis ma phye ste /",
    "T04D3875a:95b-25": "rtogs par sla ba dang /",
    "T04D3875a:95b-26": "slob dpon dag gis 'grel pa dang /",
    "T04D3875a:95b-27": "t'i ka la sogs pa las gsal bar mdzad pa'i phyir ro //",
    "T04D3875a:95b-28": "bde gshegs sras kyi sdom la 'jug pa'i rtogs dka' ba yi gnas rnams ni //",
    "T04D3875a:95b-29": "bdag gis bla ma'i rjes 'brangs rab tu gsal byas pas //",
    "T04D3875a:95b-30": "'gro rnams dad pas byang chub sems gnyis bzhon par rab zhugs nas //",
    "T04D3875a:95b-31": "sdug bsngal ma lus mthar phyin 'jam dbyangs spyod yul",
    "T04D3875a:95b-32": "nyid gyur cig / byang chub sems dpa'i spyod pa",
    "T04D3875a:95b-33": "la 'jug pa'i rtogs par dka' ba'i gnas gtan la",
    "T04D3875a:95b-34": "phab pa'i gzhung slob dpon mkhas pa chen po krishna",
    "T04D3875a:95b-35": "pa'i zhal snga nas mdzad pa rdzogs so /",
    "T04D3875a:95b-37": "// / rgya gar gyi mkhan po krishna pa de nyid dang /"
}