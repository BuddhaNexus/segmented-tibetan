{
    "T02TD2652E:302a-0": "@302a # // rgya gar skad du /",
    "T02TD2652E:302a-1": "tsee tya bi dhi:/",
    "T02TD2652E:302a-2": "bod skad du /",
    "T02TD2652E:302a-3": "mchod rten sgrub pa'i cho ga / bcom ldan 'das 'jam dpal chos kyi sku la phyag 'tshal lo//",
    "T02TD2652E:302a-4": "gang gis sku gsum brnyes te 'gro don mthar phyin pa /",
    "T02TD2652E:302a-5": "de la phyag 'tshal nas ni de nyid bsgrub bya'i phyir /",
    "T02TD2652E:302a-6": "rang gis rtogs pa gtsor byas lung kun tshul mi 'gal //",
    "T02TD2652E:302a-7": "rnal 'byor gzhung lugs mchod rten bshad par bya /",
    "T02TD2652E:302a-8": "de la dang por gnas dben pa yid du 'ong bar byi dor byas la ji skad bshad pa'i sa sbyang ba la sogs pa'i cho ga byas te /",
    "T02TD2652E:302a-9": "der stegs bu ji ltar mos pa byas la ba'i lci ba dang tsandan dang gur kum la sogs pa ci 'byor ba'i dri zhim po'i chus skyang nul byas te me tog gi sil ma bkram /",
    "T02TD2652E:302a-10": "nye 'khor spos chus chag chag gdab /",
    "T02TD2652E:302a-11": "bla re dang 'phan la sogs pa dag dang rol mo'i rnam pa dag dang /",
    "T02TD2652E:302a-12": "gdugs dang rgyal mtshan la sogs pa dag dang /",
    "T02TD2652E:302a-13": "mchod ba'i bye brag rnams 'byor tshad bshams la gzhag / gzhan yang mchod rten nam tsha tsha'i yo byad skol por dang /",
    "T02TD2652E:302a-14": "sku gdung dang /",
    "T02TD2652E:302a-15": "rtsa ba'i snying po'am rten 'brel gyi snying po dang /",
    "T02TD2652E:302a-16": "gtsug tor dri ma med pa'i gzungs dang ;",
    "T02TD2652E:302a-17": "'bru mar ga bur la sogs pa dri zhim pos bsgyur ba dang /",
    "T02TD2652E:302a-18": "phag ze dang gang gi don du bya ba'i ming dang /",
    "T02TD2652E:302a-19": "me tog la sogs te mchod pa lnga dang /",
    "T02TD2652E:302a-20": "'khor lo la sogs pa dag kyang bshams te gzhag / tsha tsha 'debs pa'i slob dpon la sogs pa kun kyang ji skad gsungs pa'i khrus dag byas te /",
    "T02TD2652E:302a-21": "gos gtsang ma bgo ba dang rgyan gyis brgyan te /",
    "T02TD2652E:302a-22": "shar dang nub gang bde bar stan bting ste sdig pa bshags pa dang /",
    "T02TD2652E:302a-23": "byang chub tu sems bskyed pa dang /",
    "T02TD2652E:302a-24": "rjes su yi rang ba dang /",
    "T02TD2652E:302a-25": "sdom pa gzung ba dang /",
    "T02TD2652E:302a-26": "phyag bzhi pas phyag bya ste /",
    "T02TD2652E:302b-0": "cho ga'i rim pa rang gi lugs bzhin byas la @302b mnyam par bzhag nas rtag tu byams pa dang ldan pa'i sems kyis mchod rten gdab par bya'o //",
    "T02TD2652E:302b-1": "mchod rten gdab pa'i sa gar brko ba'i gnas der brtag cing byin gyis brlabs te bgegs bskrad pa dang /",
    "T02TD2652E:302b-2": "gtor ma byin te tshon skud la sngags /",
    "T02TD2652E:302b-3": "aom badzra su tra sa ma ya h'um phat /",
    "T02TD2652E:302b-4": "ces bya ba dang rdo rje'i skud par bsams la /",
    "T02TD2652E:302b-5": "sa khyon ci ran tsam tshon skud kyis bskor te /",
    "T02TD2652E:302b-6": "seng ldeng ngam lcags phur byin gyis brlab pa la sogs pa dang sngags bzlas te gdab bo //",
    "T02TD2652E:302b-7": "aom badzra k'i li k'i la ya sarba dusht'an h'um phat /",
    "T02TD2652E:302b-8": "phur bu'i sngags de lan bdun bzlas la dbus dang phyogs bzhir gdab bo //",
    "T02TD2652E:302b-9": "yungs kar dang spos chu bsres la sngags bzlas la phyogs der gtor ro //",
    "T02TD2652E:302b-10": "bdud rtsi thab sbyor gyi sngags dang phyag rgya bya'o //",
    "T02TD2652E:302b-11": "de nas ci tsam 'dod pa'i sa de dag brko'o //",
    "T02TD2652E:302b-12": "sngags la aom badzra kha na kha n'a ya h'um phat /",
    "T02TD2652E:302b-13": "ces brjod do //",
    "T02TD2652E:302b-14": "sa gzhi de nyid rin po cher gyur par bsam mo //",
    "T02TD2652E:302b-15": "de nas brkos te cho ga pa dang h'um bzhis phur bu thams cad bton la /",
    "T02TD2652E:302b-16": "aom ru ru spu ru dzva la tishtha siddha lo tsa ni sarba aartha s'a dha ne sv'a h'a /",
    "T02TD2652E:302b-17": "zhes lan brgya rtsa brgyad bzlas pa'i 'o mas phur bu bkrus te bu gar blugs so //",
    "T02TD2652E:302b-18": "sa blangs pa rnams kyang phyogs gcig tu snod gtsang ma'i steng du bzhag ste /",
    "T02TD2652E:302b-19": "sa brdung ba'i tho ba la rdo rje tho ba'i phyag rgya dang sngags /",
    "T02TD2652E:302b-20": "aom badzra mudga ra a'a ko ta ya a'a ko ta ya h'um phat /",
    "T02TD2652E:302b-21": "ces brdung ngo //",
    "T02TD2652E:302b-22": "de nas 'jim pa spru pa'i tshe spos chu la /",
    "T02TD2652E:302b-23": "aom aa mri te h'um phat /",
    "T02TD2652E:302b-24": "ces bdun nam nyi shu rtsa gcig bzlas te byin gyis brlabs la spos chu de aa dkar po las zla ba'i dkyil 'khor du gyur te /",
    "T02TD2652E:302b-25": "de'i 'od zer gyis spos chu nyid khyab par 'khyil nas bdud rtsi'i rang bzhin du gyur par bsams la spru'o //",
    "T02TD2652E:302b-26": "sngags la aom badzra pra marda n'a ya sv'a h'a /",
    "T02TD2652E:302b-27": "zhes pas so //",
    "T02TD2652E:302b-28": "de nas 'jim pa de la bdud rtsi thab sbyor gyi phyag rgya lag pa g-yon pa'i thal mo pang bar bkan la mthe'u chung gi sen mo mthe bos mnan te /",
    "T02TD2652E:302b-29": "sor mo gsum nas re tsam phye ste gzhag pa'i steng du lag pa g-yas pa'i thal mo kha spub la /",
    "T02TD2652E:302b-30": "g-yon pa ltar byas te 'jim pa'i steng du bzhag la rig pa chen mo'i sngags /",
    "T02TD2652E:302b-31": "aom sukshme sukshme sukshma aa nu ga te nir ku le nirba ni sarba buddha y'a nu ga te ya sho ba ti ya sho dzi ni dharma dh'a tu garbhe /",
    "T02TD2652E:303a-0": "dharma @303a * //",
    "T02TD2652E:303a-1": "r'a dza ba shi te /",
    "T02TD2652E:303a-2": "sarba buddha aa dhishthi te sv'a h'a /",
    "T02TD2652E:303a-3": "zhes lan nyi shu rtsa gcig bzlas la byin gyis brlabs pas de las ye shes kyi 'od zer phyogs bcur 'phros pas sems can gyi don byas te slar bsdus bas 'jim pa de nyid rin po che sna lnga'i gong bu'i rang bzhin du gyur par bsam /",
    "T02TD2652E:303a-4": "de nas 'bi 'bi bya ba'i sngags la /",
    "T02TD2652E:303a-5": "aom badzrod bh'a b'a ya sv'a h'a /",
    "T02TD2652E:303a-6": "zhes lan bdun bzlas pas ye shes lnga'i 'od zer gyi sprin gyis phyogs bcu mtha' yas par 'phros shing khengs te 'gro ba mang po'i don byas nas /",
    "T02TD2652E:303a-7": "slar 'dus pa 'bi 'bi'i nang du zhugs te thim par gyur pas /",
    "T02TD2652E:303a-8": "ye shes lnga rgyas te shel sgong dag pa ltar bsam mo //",
    "T02TD2652E:303a-9": "rang rang gi sa bon gyis seng ge la sogs pa dang /",
    "T02TD2652E:303a-10": "rin po che'i gdan dang nyi zla dang padma'i gdan khrir phyogs phyogs su gdan bshams la /",
    "T02TD2652E:303a-11": "de rnams kyi dbus su sa bon gyi yi ge dang 'byin pa'i yi ges rang rang gi sgrub thabs las ji skad gsungs pa dang /",
    "T02TD2652E:303a-12": "ting nge 'dzin gsum dang ldan pa dang /",
    "T02TD2652E:303a-13": "rnal 'byor gsum gyis rdzogs pa phyag rgya bzhi dang ldan pas dkyil 'khor gyi lha rim pa bzhin du rang rang gi sgrub thabs las bstan pa ji bzhin du byas te /",
    "T02TD2652E:303a-14": "tsandan gyi lde gus thig le zlum bor byas la byin gyis brlab pa ni h'um dmar po las ye shes kyi me dbung rab tu 'bar bas de nyid du rab tu sbyangs te /",
    "T02TD2652E:303a-15": "gzhi de yang rin po che sna lnga las grub pa'i dkyil 'khor du bsam mo //",
    "T02TD2652E:303a-16": "de nas re re'i gdan du yang padma 'dab ma brgyad pa'i steng du aa dkar po las zla ba'i dkyil 'khor bsam mo //",
    "T02TD2652E:303a-17": "de'i dbus su gong du bshad pa ltar lha re re nas rang gi rtog ba las 'byung ba ltar bzhugs su gsol te dam tshig sems dpar byas la /",
    "T02TD2652E:303a-18": "ye shes sems dpa' spyan drangs te lcags kyu la sogs pa'i sngags dang phyag rgyas dgug pa dang gzhug pa dang bcing ba dang dbang du byas te bsgrub par bya'o //",
    "T02TD2652E:303a-19": "bdag nyid kyang phyag rgya chen po dang ldan pas snying gar zla ba'i dkyil 'khor gyi dbus su /",
    "T02TD2652E:303a-20": "rdo rje dkar po rtse lnga ba las ye shes lnga'i 'od zer 'phro bar bsams la /",
    "T02TD2652E:303a-21": "ba spu'i gseb thams cad nas kyang ye shes kyi 'od zer dang /",
    "T02TD2652E:303a-22": "bde bar gshegs pa 'khor dang bcas pa sprin phung ltar mu 'byam par 'phro shing /",
    "T02TD2652E:303b-0": "sems can gyi khams thams cad kyi don @303b mdzad cing byin gyis brlabs nas slar 'dus te /",
    "T02TD2652E:303b-1": "dam tshig sems dpa' de nyid la thim par bsam mo //",
    "T02TD2652E:303b-2": "de nas mchod pa lnga la sogs pa'i mchod pa'i tshogs kyis yang dag par mchod nas /",
    "T02TD2652E:303b-3": "lha so so'i bstod pa re re nas byas la so so'i phrin las dang dam tshig gi sgo nas smon lam gdab bo //",
    "T02TD2652E:303b-4": "de la 'di nyid kyi cho ga'i rim pa ni 'di yin te /",
    "T02TD2652E:303b-5": "'bi 'bi'i nang du lta so so'i snying po //",
    "T02TD2652E:303b-6": "aom h'um tr'am hr'i: aa:/",
    "T02TD2652E:303b-7": "zhes bya ba la sogs pa dang snying po gong ma gnyis bcug la /",
    "T02TD2652E:303b-8": "sngags badzra dharma dh'a tu garbhe dzva la sv'a h'a /",
    "T02TD2652E:303b-9": "zhes brjod pas /",
    "T02TD2652E:303b-10": "de bzhin gshegs pa thams cad kyi ye shes de de'i nang du zhugs par bsam mo //",
    "T02TD2652E:303b-11": "de nas skol phor du yungs mar ram til mar gyis bsku pa'i sngags /",
    "T02TD2652E:303b-12": "aom aa ra dze bi ra dza sv'a h'a /",
    "T02TD2652E:303b-13": "zhes gsum brjod pas byang chub kyi sems bsgom par bsam mo //",
    "T02TD2652E:303b-14": "de nas skol phor du gzhug pa'i sngags /",
    "T02TD2652E:303b-15": "aom badzra dh'a tu garbhe sv'a h'a /",
    "T02TD2652E:303b-16": "zhes brjod pas /",
    "T02TD2652E:303b-17": "thabs dang shes rab 'brel pa las chos kyi dbyings su bsam mo //",
    "T02TD2652E:303b-18": "de nas brdung ba ni /",
    "T02TD2652E:303b-19": "aom badzra mudga ra a'a ko ta ya a'a ko ta ya h'um /",
    "T02TD2652E:303b-20": "gong ma'i snying po gnyis kyang brjod la /",
    "T02TD2652E:303b-21": "dbyung ba'i sngags aom dharma ra te sv'a h'a /",
    "T02TD2652E:303b-22": "zhes brjod pas /",
    "T02TD2652E:303b-23": "rgyu dang 'bras bu'i chos thams cad yongs su rdzogs pa dang /",
    "T02TD2652E:303b-24": "thabs dang shes rab 'brel pa las chos kyi skur grub par bsams te /",
    "T02TD2652E:303b-25": "aom sarba ta th'a ga ta dharma k'a ya ma h'a su kha su ra ta sa ma ya stvam /",
    "T02TD2652E:303b-26": "de las gzugs sku rnam pa gnyis byung bas 'gro ba'i don bsam gyis mi khyab par bsams te /",
    "T02TD2652E:303b-27": "aom sarba ta th'a ga ta sambho ga k'a ya sa ma ya stvam /",
    "T02TD2652E:303b-28": "aom sarba ta th'a ga ta ni rma na k'a ya sa ma ya stvam /",
    "T02TD2652E:303b-29": "de la dang por mchod rten ni chos kyi sku'i gzugs brnyan zhes smos te /",
    "T02TD2652E:303b-30": "sa dang rdo dang shing dang gser dngul la sogs pa dag las sems can gyi rtsol bas bsgrubs te /",
    "T02TD2652E:303b-31": "dbyibs kyi bye brag tu byas pa de dag ni gzugs brnyan zhes gdags te /",
    "T02TD2652E:303b-32": "ci'i phyir zhe na /",
    "T02TD2652E:303b-33": "gzhung dag las /",
    "T02TD2652E:303b-34": "chos kyi sku ni sku med nam mkha' 'dra //",
    "T02TD2652E:303b-35": "zhes 'byung ste /",
    "T02TD2652E:303b-36": "brjod du med pa'i ngo bo nyid yin yang chos thams cad kyi rgyu dang 'bras bu'i don gyis mchod rten gyi dbyibs lta bur grub pas /",
    "T02TD2652E:304a-0": "des na chos kyi sku ni rgyu dang 'bras bu'i chos thams cad yongs su rdzogs pa de la chos kyi sku zhes 'dong [*'dod] @304a * //",
    "T02TD2652E:304a-1": "ngo [*do] ;",
    "T02TD2652E:304a-2": "/ de bas na 'di ltar snang ba ni gzugs brnyan yin par shes par bya'o //",
    "T02TD2652E:304a-3": "yang na gzugs 'di ltar grub ba ni sku gsum gyi tshul yin te rmang dge ba bcu dang /",
    "T02TD2652E:304a-4": "bang rim dang po nas kha khyer gyi bar du byang chub kyi phyogs kyi chos sum cu rtsa bdun dang /",
    "T02TD2652E:304a-5": "srog shing shes pa bcu'i bar du rgyu'i chos bsod nams kyi tshogs yin te sprul ba'i sku yin pa dang /",
    "T02TD2652E:304a-6": "'khor lo bcu gsum stobs bcu dang /",
    "T02TD2652E:304a-7": "ma 'dres pa'i dran pa nye bar gzhag pa gsum dang /",
    "T02TD2652E:304a-8": "char khebs thugs rje chen po dang /",
    "T02TD2652E:304a-9": "zla tshes byang chub kyi sems rnam par dag pa dang /",
    "T02TD2652E:304a-10": "me long ye shes gzhi dang ;",
    "T02TD2652E:304a-11": "tog mngon par shes pa drug dang /",
    "T02TD2652E:304a-12": "dar gyi cod pan dang gdugs kyis chos kyi skur mnga' gsol te chos kyi rgyal por gyur pa dang /",
    "T02TD2652E:304a-13": "chu srin gyi rgyal mtshan thun mong ma yin pa'i rgyan chen po ste /",
    "T02TD2652E:304a-14": "nam mkha' lding gi kha nas byung ba ni thams cad du thogs pa med pa'i stobs dang ye shes kyi shugs mnga' ba dang /",
    "T02TD2652E:304a-15": "ba dan chos kyi grags pa chen po dang /",
    "T02TD2652E:304a-16": "dril bu snyan pas phyogs bcur khyab ba dang /",
    "T02TD2652E:304a-17": "rdo rings mi 'jigs pa bzhi brnyes pa dang /",
    "T02TD2652E:304a-18": "them skas srung ba med pa gsum mam so so yang dag par rig pa bzhi'am rnam par thar ba bzhi ste /",
    "T02TD2652E:304a-19": "stong pa nyid dang mtshan ma med pa dang smon pa med pa dang chos thams cad rang bzhin gyis 'od gsal zhing rnam par dag pa'i lam mkhyen pa dang /",
    "T02TD2652E:304a-20": "dril bu tshangs pa'i dbyangs sam gsung yan lag drug cu dang ldan pas de dag ni 'bras bu'i chos ye shes kyi tshogs yin pas chos kyi skur bstan pa dang /",
    "T02TD2652E:304a-21": "aa ma la sar rin po che'i phreng ba dang /",
    "T02TD2652E:304a-22": "gzhan yang rin po che sna tshogs kyi rgyan gyis sbras pa mdzes pa dang blta bas chog mi shes pa sems can thams cad kyi dbang po tshim par byed pa longs spyod rdzogs pa'i sku ste de dag ni rgyu dang 'bras bu'i chos te /",
    "T02TD2652E:304a-23": "nyan thos dang rang rgyal ba dang byang chub sems dpa' dang de bzhin gshegs pa spyi la bstan pa'i tshes shin tu rgya che ba'o //",
    "T02TD2652E:304a-24": "de bas na 'di ni sku gsum gyi dam tshig gi sems dpar byas la dus gsum gyi bde bar gshegs pa thams cad dam /",
    "T02TD2652E:304a-25": "dkyil 'khor gang dang gang la mos pa'i lha rnams sku gsum brnyes pa'am /",
    "T02TD2652E:304b-0": "ldan pa de dag gi sku gsum ye shes kyi sems dpa' chos @304b kyi dbyings nas spyan drangs te /",
    "T02TD2652E:304b-1": "bstims nas bsgrub pa ni lcags kyu la sogs pa sngags dang phyag rgya dang gong du bstan pa'i sku gsum gyi snying pos bya'o //",
    "T02TD2652E:304b-2": "srog shing gi sngags la /",
    "T02TD2652E:304b-3": "aom badzra a'a yu she sv'a h'a /",
    "T02TD2652E:304b-4": "sems can thams cad shes pa bcu dang ldan par gyur cig / bde bar gshegs pa'i bstan pa dam pa'i chos yun ring du mi nub par gyur cig / sems can thams cad lhag pa'i bsam pa rnam par dag pas kun du bzang po'i smon lam la 'jug par gyur cig /'khor lo'i sngags la /",
    "T02TD2652E:304b-5": "aom pra marda na ye sv'a h'a /",
    "T02TD2652E:304b-6": "sems can thams cad de bzhin gshegs pa'i stobs bcu dang ma 'dres pa'i dran ba nye bar gzhag pa gsum thob par gyur cig / rnam par thar pa brgyad thob par gyur cig / ye shes bzhi dang ldan par gyur cig / dar gyi cod pan gyi sngags la /",
    "T02TD2652E:304b-7": "aom pa kam pa la sv'a h'a /",
    "T02TD2652E:304b-8": "sems can thams cad dus dang rnam pa thams cad du dar gyi lhab lhub la sogs pa mchod pa dang bsnyen bkur gyi rnam pa mang pos de bzhin gshegs pa thams cad dang /",
    "T02TD2652E:304b-9": "de dag gi mchod rten dang sku gzugs dang gsung rab la sogs pa yang dag pa la mchod pa byed par gyur cig / ba dan gyi sngags la /",
    "T02TD2652E:304b-10": "aom p'a tam ke sv'a h'a /",
    "T02TD2652E:304b-11": "sems can thams cad chos kyi grags pa dang snyan pa bsam gyis mi khyab pa thob par gyur cig / chu srin gyi rgyal mtshan gyi sngags la /",
    "T02TD2652E:304b-12": "aom kumbhi ra dhva dza sv'a h'a /",
    "T02TD2652E:304b-13": "sems can thams cad 'khor ba mi spong ba'i bdud bzhi las rgyal zhing chos mi nub pa'i rgyal mtshan du gyur cig / gdugs kyi sngags la /",
    "T02TD2652E:304b-14": "aom pra ma na ye sv'a h'a /",
    "T02TD2652E:304b-15": "sems can thams cad bla na me dpa'i skyabs dang ldan zhing chos kyi rgyal po chen por gyur cig / me tog gi phreng ba'i sngags la /",
    "T02TD2652E:304b-16": "aom ratna m'a le tram /",
    "T02TD2652E:304b-17": "zhes bya ba'am /",
    "T02TD2652E:304b-18": "na ma: shre ya dh'a nu ga ta pra tishtha ta /",
    "T02TD2652E:304b-19": "pushpe ke ta be ta th'a ga t'a ya /",
    "T02TD2652E:304b-20": "aarha te samyaksam buddh'a ya /",
    "T02TD2652E:304b-21": "tadya th'a /",
    "T02TD2652E:304b-22": "aom dushpe sv'a h'a /",
    "T02TD2652E:304b-23": "sems can thams cad mtshan dang dpe byad du ldan to blta bas chog mi shes pa phun sum tshogs pa thob par gyur cig / gdan dbul pa'i sngags la /",
    "T02TD2652E:304b-24": "aom sunda ri dza ye sv'a h'a /",
    "T02TD2652E:304b-25": "sems can thams cad gdan gyi khyad par stobs bcu dang ldan la glang bo che'i gdan dang /",
    "T02TD2652E:304b-26": "mi 'jigs pa bzhi dang ldan pa seng ge'i gdan dang /",
    "T02TD2652E:305a-0": "rdzu 'phrul @305a * //",
    "T02TD2652E:305a-1": "gyi rkang pa bzhi dang ldan pa rta'i gdan dang /",
    "T02TD2652E:305a-2": "dbang bcu dang ldan pa rma bya'i gdan dang /",
    "T02TD2652E:305a-3": "thams cad du thogs pa med pa'i shugs dang ldan pa'i nam mkha' lding gi gdan dang /",
    "T02TD2652E:305a-4": "dgos 'dod re ba yid bzhin du byung ba rin po che'i gdan dang /",
    "T02TD2652E:305a-5": "chags pa'i skyon gyis ma gos pa padma'i gdan dang /",
    "T02TD2652E:305a-6": "thams cad du rang bzhin gyis 'od gsal ba nyi ma dang zla ba'i gdan thob par gyur cig / de nas mchod rten la na bza' gsol ba'i sngags la /",
    "T02TD2652E:305a-7": "aom dharma dh'a tu sva bh'a ba bi shuddhe dharma te sv'a h'a /",
    "T02TD2652E:305a-8": "gzhal yas khang du gshegs su gsol ba'i sngags la /",
    "T02TD2652E:305a-9": "aom dha ra dha ra ku ta ga ra ye sv'a h'a /",
    "T02TD2652E:305a-10": "bzhugs su gsol ba'i sngags la /",
    "T02TD2652E:305a-11": "aom su pra tishtha badzre sv'a h'a /",
    "T02TD2652E:305a-12": "zhes brjod pas /",
    "T02TD2652E:305a-13": "rin po che'i gzhal med khang chos kyi dbyings zla ba'i dkyil 'khor du bzhugs par bsams /",
    "T02TD2652E:305a-14": "de nas rdo rje dbyings kyi dbang phyug ma'i phyag rgya bcings la dbur bzhag ste dbang bskur bar bya'o //",
    "T02TD2652E:305a-15": "sngags la aom badzra bh'a tu aa dhi tishtha h'um /",
    "T02TD2652E:305a-16": "de ltar dbang bskur bas de'i ngo bo nyid du brtan par gyur pa yin no //",
    "T02TD2652E:305a-17": "de ltar mchod rten gdab pa yang sngar bshad pa ltar rim pa bzhin bya ste /",
    "T02TD2652E:305a-18": "dang por mnyam par bzhag ste /",
    "T02TD2652E:305a-19": "chos thams cad la mi gnas pa'i 'du shes bskyed nas /",
    "T02TD2652E:305a-20": "'gro ba mtha' dag dang gang gi don du bya ba de la byams pa dang snying rjes 'di skad brjod par bya'o //",
    "T02TD2652E:305a-21": "ngo mtshar chen po grangs med pa'i brtson 'grus dang ldan pa'i sangs rgyas bcom ldan 'das thams cad bdag la dgongs su gsol /",
    "T02TD2652E:305a-22": "bdag gis sems can thams cad dbugs dbyung ngo //",
    "T02TD2652E:305a-23": "bdud la sogs pa pas kyi rgol ba bgegs dang log 'dren thams cad pham par bgyi'o //",
    "T02TD2652E:305a-24": "sems can rnams nyid mtshams sbyor ba'i nyon mongs pa'i rnyog pa bsal bar bgyi'o //",
    "T02TD2652E:305a-25": "nga rgyal gyi ri bo bsnyil bar bgyi'o //",
    "T02TD2652E:305a-26": "skye ba'i ljon shing rtsad nas gcod do //",
    "T02TD2652E:305a-27": "'chi bdag gi nyi ma phye mar brlag go //",
    "T02TD2652E:305a-28": "ma rig pa'i mun pa bsal bar bgyi'o //",
    "T02TD2652E:305a-29": "ma dad pa dang phyi rol bdag dang lta ba phyin ci log pa dag yang dag pa'i lta ba la gzud cing dad par bgyi'o //",
    "T02TD2652E:305a-30": "las kyi chu bo bzlog par bgyi'o //",
    "T02TD2652E:305a-31": "srid pa'i rgya mtsho bskam bar bgyi'o //",
    "T02TD2652E:305a-32": "chos kyi sgron ma rab tu sbar bar bgyi'o //",
    "T02TD2652E:305a-33": "byang chub kyi lam bstan par bgyi'o //",
    "T02TD2652E:305b-0": "bzod pa dang @305b des pa la gzud par bgyi'o //",
    "T02TD2652E:305b-1": "bsam gtan gyi bde ba la cher stsal to //",
    "T02TD2652E:305b-2": "'dod chags kyi me dpung zhi bar bgyi'o //",
    "T02TD2652E:305b-3": "zhe sdang gi mtshon rnon po bcil bar bgyi'o //",
    "T02TD2652E:305b-4": "bde ba la gzud do //",
    "T02TD2652E:305b-5": "phrag dog gi 'tshub ma zhi bar bgyi'o //",
    "T02TD2652E:305b-6": "ser sna'i mdud ba dgrol bar bgyi'o //",
    "T02TD2652E:305b-7": "sdug bsngal thams cad zhi bar bgyi'o //",
    "T02TD2652E:305b-8": "'jigs pa ma mchis bar bgyi'o //",
    "T02TD2652E:305b-9": "bde ba chen po'i grong khyer du 'jug cing gnas par bgyi'o //",
    "T02TD2652E:305b-10": "de bas na bdag la las kyi dngos grub mchog stsal nas gnang ba dam pa mdzad du gsol /",
    "T02TD2652E:305b-11": "de nas gong du bshad pa ji bzhin du byas la bcom ldan 'das rnam par snang mdzad la sogs pa dag dang 'khor phun sum tshogs pa dang bcas te /",
    "T02TD2652E:305b-12": "tshul bzhin du so so'i sku mdog dang phyag mtshan dang /",
    "T02TD2652E:305b-13": "sngags dang phyag rgya dang cho ga go rnams ji lta ba bzhin du bya'o //",
    "T02TD2652E:305b-14": "yang na ye shes lnga las grub pa'i mchod rten rang bzhin gyis dag cing gsal ba de dag gi bum pa'i dbus su gong du smos pa'i snying po gang yang rung ba bcug la de dag las ye shes kyi 'od zer grangs med pa 'phros pas de bzhin gshegs pa'i sku grangs med pa'i sprin phung gis nam mkha'i mtha' klas shing chos kyi dbyings mur thug par brgyan zhing bklubs par gyur nas 'jig rten thams cad byin gyis brlabs te 'gro ba thams cad kyi don mdzad cing re ba bskangs nas slar 'dus de nyid kyi dbu'i spyi gtsug dang thugs kar thim pas bsgrub par bya ba de'i las dang nyon mongs pa la sogs pa'i sgrib pa thams cad rnam par dag ste /",
    "T02TD2652E:305b-15": "sku dang gsung dang thugs rdo rje nyid du gyur par bsams la /",
    "T02TD2652E:305b-16": "aom sarba ta th'a ga ta k'a ya b'a ka tsitta ma h'a sa ma ya stvam /",
    "T02TD2652E:305b-17": "zhes brjod do //",
    "T02TD2652E:305b-18": "sku dang gsung dang thugs byin gyis brlab pa'i sngags dang phyag rgyas bya ba'am /",
    "T02TD2652E:305b-19": "phyag rgya bzhis brtan par byas te /",
    "T02TD2652E:305b-20": "dung phor gyi nang du dri spos sna tshogs dang /",
    "T02TD2652E:305b-21": "'bras yos dang 'o mar ldan pa'i mchod yon gsol te /",
    "T02TD2652E:305b-22": "aargha'i phyag rgya'i steng du dung por bzhag la yon chab kyi nang du aa dkar po las zla ba'i dkyil 'khor du gyur pa'i 'od zer gyis yon chab nyid bdud rtsi'i rang bzhin du gyur par bsams la /",
    "T02TD2652E:305b-23": "so so'i rigs kyi snying po bzlas la dbul lo //",
    "T02TD2652E:305b-24": "aom aa mri te aargham dh'u pe pra t'itstsha sv'a h'a /",
    "T02TD2652E:305b-25": "zhes lan gsum spyi por bzhag ste sbreng ngo //",
    "T02TD2652E:306a-0": "@306a * // 'phags pa thams cad mnyes par gyur cig / phyag rgya rgya mtsho sprin nyid kyi dbu'i gtsug tu bkram ste ye shes kyi 'od zer 'dus pa'i sku nang du thim zhing phun sum tshogs pa'i dbang bskur bar bsam mo //",
    "T02TD2652E:306a-1": "de nas mchod pa lnga dang mchod pa nyi shu dang /",
    "T02TD2652E:306a-2": "sgeg mo la sogs pa mchod pa brgyad kyis mchod pa dang /",
    "T02TD2652E:306a-3": "mchod pa thams cad rnam par sbyang zhing dag par bya ba'i sngags /",
    "T02TD2652E:306a-4": "aom sarba p'u dza a'a yu sv'a h'a /",
    "T02TD2652E:306a-5": "zhes bya ba dang /",
    "T02TD2652E:306a-6": "aom las byung ba'i mchod pa thams cad kyang sngags dang phyag rgyar bcas te dbul lo //",
    "T02TD2652E:306a-7": "de nas rdo rje dang dril bu blangs la bstod pa bya'o //",
    "T02TD2652E:306a-8": "'gro ba rgyu lnga'i 'khor lo'i dkyil 'khor du /",
    "T02TD2652E:306a-9": "sdug bsngal 'khrul 'khor gyis gzir 'gro gzigs nas //",
    "T02TD2652E:306a-10": "thugs rjes sdug bsngal 'khrul 'khor 'joms mdzad pa //",
    "T02TD2652E:306a-11": "thugs rje'i bdag nyid khyod la phyag 'tshal lo //",
    "T02TD2652E:306a-12": "sems can smin cing grol bar mdzad pa'i phyir //",
    "T02TD2652E:306a-13": "sems can khams na bzhugs ba'i spyod gyur kyang //",
    "T02TD2652E:306a-14": "chags pas ma gos padma ltar dag pa //",
    "T02TD2652E:306a-15": "'dod chags dag pa'i bdag nyid khyod la 'dud //",
    "T02TD2652E:306a-16": "sems can bkres pa chos kyis phongs gyur pa //",
    "T02TD2652E:306a-17": "ma rig thibs po'i nang du song ba rnams //",
    "T02TD2652E:306a-18": "'phags pa'i nor bdun bdag gis tshim mdzad pa //",
    "T02TD2652E:306a-19": "ye shes sgron ma khyod la phyag 'tshal lo //",
    "T02TD2652E:306a-20": "sems can 'khor ba'i rgya mtshor nub pa la //",
    "T02TD2652E:306a-21": "thugs rjes thabs dang shes rab grur zhugs nas //",
    "T02TD2652E:306a-22": "zhi ba rin chen mchog gling skyel mdzad pa //",
    "T02TD2652E:306a-23": "kun gyi ded dpon khyed la rnam par 'dud //",
    "T02TD2652E:306a-24": "sems can las kyi chu bos bdas pa rnams /",
    "T02TD2652E:306a-25": "dam chos bdud rtsi'i zam pas sgrol mdzad cing ;",
    "T02TD2652E:306a-26": "/'phags lam yan lag brgyad la sbyor mdzad pa //",
    "T02TD2652E:306a-27": "gsung gi mnga' bdag khyed la phyag 'tshal lo //",
    "T02TD2652E:306a-28": "de nas smon lam rgya cher gdab po //",
    "T02TD2652E:306a-29": "bdag cag gis che ge'i don du chos kyi sku'i gzugs brnyan bzhengs su gsol te /",
    "T02TD2652E:306b-0": "mchod cing bstod de bsgrubs pa la sogs pa dag pa'i rtsa ba 'dis che ge mo la sogs pa'i sems can thams cad 'khor bas mtshams sbyor ba'i bag chags thams cad rtsad nas gcod de sku gsum yongs su rdzogs par gyur cig / mchod rten gcig byas pas kyang che ge mo la sogs pa'i sems can thams cad kyi tshe rabs bye bar bsags pa'i sdig pa @306b thams cad byang bar gyur cig la sogs pa smon lam gzhan dag kyang rgya cher bya'o //",
    "T02TD2652E:306b-1": "de ltar mchod rten grub pa'i rtags gsungs pa /",
    "T02TD2652E:306b-2": "de nas mchod rten 'bar 'gyur tam //",
    "T02TD2652E:306b-3": "yang na gzugs kyi zhal 'dzum mam //",
    "T02TD2652E:306b-4": "dri dang dud pa 'od kyang rung //",
    "T02TD2652E:306b-5": "snang ngam yang na ngad ldang ngam //",
    "T02TD2652E:306b-6": "lha la sogs pa'i rnam pa ni //",
    "T02TD2652E:306b-7": "sna tshogs bar snang snang gyur tam //",
    "T02TD2652E:306b-8": "rdzu 'phrul rnam par 'phrul ba dang //",
    "T02TD2652E:306b-9": "me tog la sogs 'bab pa dang //",
    "T02TD2652E:306b-10": "dung dang rnga la sogs pa'i sgra //",
    "T02TD2652E:306b-11": "dril bu pi wang la sogs rnams //",
    "T02TD2652E:306b-12": "ci ste mtshan ma de dag ni //",
    "T02TD2652E:306b-13": "sdig pa'i blos ni ma mthong na //",
    "T02TD2652E:306b-14": "'bum gyi phrag ni brgya stong ngam//",
    "T02TD2652E:306b-15": "ji srid mtshan ma byung bar du //",
    "T02TD2652E:306b-16": "de bzhin gshegs rnams mchod nas ni //",
    "T02TD2652E:306b-17": "mnyam par bzhag pas bzlas pa bya //",
    "T02TD2652E:306b-18": "de yi mthar ni mkhas pas kyang //",
    "T02TD2652E:306b-19": "mtshan gcig mi nyal thog thag bzlas //",
    "T02TD2652E:306b-20": "de nas de yi sdig pa ni //",
    "T02TD2652E:306b-21": "dag pa nyid du nges par mthong //",
    "T02TD2652E:306b-22": "zhes smos so //",
    "T02TD2652E:306b-23": "mchod rten cho ga bdag gis cung zad tsam //",
    "T02TD2652E:306b-24": "byas la bsod nams rnam pa ci yod pa //",
    "T02TD2652E:306b-25": "des ni 'gro kun skye shi rgyun bcad de //",
    "T02TD2652E:306b-26": "bla med sku gsum rdzogs te sangs rgyas shog //",
    "T02TD2652E:306b-27": "/ bi ma la aushin'a sha'i gzungs las mchod rten sgrub pa'i cho ga rnal 'byor gyi rgyud dang bsdebs te slob dpon zhi ba'i snying pos mdzad pa rdzogs so//"
}