{
    "T02TD3516E:163b-0": "@163b # // rgya gar skad du /",
    "T02TD3516E:163b-1": "a'arya ae ka dz'a t'i s'a dha nam /",
    "T02TD3516E:163b-2": "bod skad du /",
    "T02TD3516E:163b-3": "'phags ma ral gcig ma'i sgrub thabs //",
    "T02TD3516E:163b-4": "'phags ma ral gcig ma la phyag 'tshal lo //",
    "T02TD3516E:163b-5": "dang po re zhig sngags pas yid dang mthun pa'i bsam gtan gyi khang bar stan bde ba la nye bar 'dug ste /",
    "T02TD3516E:163b-6": "bla ma dang sangs rgyas dang /",
    "T02TD3516E:163b-7": "byang chub sems dpa' rnams la phyi dang nang gi mchod pa rnams kyis yang dag par mchod nas gsum la skyabs su 'gro ba dang /",
    "T02TD3516E:163b-8": "sdig pa bshags pa la sogs pa byas nas /",
    "T02TD3516E:163b-9": "shin tu brtan pa'i byang chub kyi sems bskyed de /",
    "T02TD3516E:163b-10": "aom zhes pa'i yi ge brjod nas /",
    "T02TD3516E:163b-11": "chos thams cad stong pa nyid mngon du byas te /",
    "T02TD3516E:163b-12": "slar yang aam yig brjod pa de yongs su gyur ba las sna tshogs padma bsgom par bya'o //",
    "T02TD3516E:163b-13": "de'i dbus su t'am yig las skyes pa'i padma'i snod du chu shel gyi 'od dang mtshungs pa /",
    "T02TD3516E:163b-14": "de'i dbus su 'od zer 'phro bas 'jig rten gyi khams mtha' yas pa snang bar mdzad pa aindra n'i la'i 'od dang ldan pa'i h'um yig rnam par bsam par bya'o //",
    "T02TD3516E:163b-15": "de yongs su gyur pa las /",
    "T02TD3516E:163b-16": "rin chen aindra n'i la yi //",
    "T02TD3516E:163b-17": "'od ldan 'gro ba gsum po khyab //",
    "T02TD3516E:163b-18": "phyag bzhi 'jigs pa chen mo ste ;",
    "T02TD3516E:163b-19": "/ dmar zhing 'jigs pa'i spyan gsum ma //",
    "T02TD3516E:163b-20": "stag gi pags pa'i na bza' mnabs //",
    "T02TD3516E:163b-21": "padma'i snod kyis rab brgyan ma //",
    "T02TD3516E:163b-22": "rus pa'i do shal gyis brgyan cing //",
    "T02TD3516E:163b-23": "gtum mo yi ni gzugs can ma //",
    "T02TD3516E:163b-24": "lo brgyad gnyis kyi rnam pa can //",
    "T02TD3516E:163b-25": "dkar 'dzin mtho zhing mkhregs pa ste //",
    "T02TD3516E:163b-26": "kun nas kham pa'i ral pa can ;",
    "T02TD3516E:163b-27": "/ sprul nag rgyan gyis rnam par brgyan //",
    "T02TD3516E:163b-28": "zhal ni cung zad mche ba gtsigs //",
    "T02TD3516E:163b-29": "ljags bsgril 'jigs par byed pa ste //",
    "T02TD3516E:163b-30": "lto ni 'phyang zhing byams chen ma //",
    "T02TD3516E:163b-31": "snying rjes kun tu yid khyab ma //",
    "T02TD3516E:163b-32": "do shal rkang gdub dpung rgyan dang //",
    "T02TD3516E:163b-33": "g-yer ka ska rags la sogs pas //",
    "T02TD3516E:163b-34": "brgyan cing gtum mo h'um mdzad ma //",
    "T02TD3516E:163b-35": "bdud kyi dpung chen las rgyal ma //",
    "T02TD3516E:163b-36": "phyag g-yon chu skyes snod bsnams ma //",
    "T02TD3516E:163b-37": "g-yas kyi phyag na gsor bzhin pas /",
    "T02TD3516E:163b-38": "bdud rnams skrag par mdzad pa yi //",
    "T02TD3516E:163b-39": "rdo rje dang bcas gri gug bsnams //",
    "T02TD3516E:163b-40": "slar yang g-yon pa'i phyag na ni //",
    "T02TD3516E:163b-41": "sdong bu dang bcas autpal bsnams //",
    "T02TD3516E:164a-0": "phyag g-yas na ni @164a * //",
    "T02TD3516E:164a-1": "ral gri blta //",
    "T02TD3516E:164a-2": "de ni yongs su gyur pa las //",
    "T02TD3516E:164a-3": "skar ma'i phreng ba'i 'od 'phro ba'i //",
    "T02TD3516E:164a-4": "bgrang phreng rnam par bsgom par bya //",
    "T02TD3516E:164a-5": "thod pa khrag gis gang ba'i dbus //",
    "T02TD3516E:164a-6": "g-yas brkyang gis ni yang dag gnas //",
    "T02TD3516E:164a-7": "bskal pa'i me dang mtshungs pa yi //",
    "T02TD3516E:164a-8": "'od zer 'bar bas 'khor ba'i sku //",
    "T02TD3516E:164a-9": "lha mo ral pa gcig ma bsam //",
    "T02TD3516E:164a-10": "'phro ba'i sngags bzlas de nas ni //",
    "T02TD3516E:164a-11": "bsam med sngags kyi nus pa ni //",
    "T02TD3516E:164a-12": "phyed bcas yi ge bzhi pa yis //",
    "T02TD3516E:164a-13": "'gro ba g-yo zhing dbang byed dang //",
    "T02TD3516E:164a-14": "'bebs shing skrag mdzad sangs rgyas gsung //",
    "T02TD3516E:164a-15": "bsgrub bya'i spyi bor rkang pa dag / g-yas brkyang zhabs kyis kun nas mnan ;",
    "T02TD3516E:164a-16": "/ de bzhin padma'i snod la bsgom //",
    "T02TD3516E:164a-17": "rnal 'byor sngags ni spro zhing bzla //",
    "T02TD3516E:164a-18": "sngags gsungs pa las dngos grub ni //",
    "T02TD3516E:164a-19": "yang dag lha mos rab tu rtogs //",
    "T02TD3516E:164a-20": "dang po me yi shing rta zhon //",
    "T02TD3516E:164a-21": "sa mtha' a'i yi dbyangs kyis brgyan //",
    "T02TD3516E:164a-22": "phyi nas zla phyed thig le yis //",
    "T02TD3516E:164a-23": "dbu yi steng du yang dag brgyan //",
    "T02TD3516E:164a-24": "gnyis pa yang ni de bzhin te //",
    "T02TD3516E:164a-25": "'on kyang na mtha'i gzugs kyis dbye //",
    "T02TD3516E:164a-26": "sa mtha' de bzhin gsum pa yang //",
    "T02TD3516E:164a-27": "drug pa'i dbyangs dang yang dag ldan //",
    "T02TD3516E:164a-28": "sngon ma bzhin du dbu la mdzes //",
    "T02TD3516E:164a-29": "bzhi pa phat gyi mtha' can te //",
    "T02TD3516E:164a-30": "sngags pas sngags 'di bzlas par bya //",
    "T02TD3516E:164a-31": "hr'im tr'im h'um phat 'di bzhin zhes //",
    "T02TD3516E:164a-32": "'phags ma ral gcig ma'i sgrub thabs rdzogs so//"
}