{
    "NK067(ju)003:0": "de yang rna rgyud lung gi phreng ba las /",
    "NK067(ju)003:1": "rgyal ba rnams ni 'jig rten byon pa'i tshe //",
    "NK067(ju)003:2": "de yis gsungs pa'i lung chen rnams la ni //",
    "NK067(ju)003:3": "phyi rol rgol ba ngan pa'ang 'byung srid kyis //",
    "NK067(ju)003:4": "dang por srid pa chos kyi lo rgyus smos //",
    "NK067(ju)003:5": "zhes gsungs pa ltar /",
    "NK067(ju)003:6": "rgyud kyi rgyal po 'di nyid kyi lo rgyus cung zad brjod pa'i dbang du byas na /",
    "NK067(ju)003:7": "dang po ston pas gsungs tshul dang /",
    "NK067(ju)003:8": "de las ji ltar brgyud tshul dang gnyis las /",
    "NK067(ju)003:9": "dang po ni 'di la bzhed tshul mi 'dra ba 'ga' zhig snang ste /",
    "NK067(ju)003:10": "slob dpon nyi 'od seng ges ni /",
    "NK067(ju)003:11": "'og min du longs spyod rdzogs pa'i skus gsang sngags kyi chos gsungs pa'i tshe /",
    "NK067(ju)003:12": "de dang dus mtshungs par mi yul du mchog gi",
    "NK067(ju)003:13": "sprul skus rdo rje gdan du sangs rgyas tshul ma",
    "NK067(ju)003:14": "bstan pa'i gong du gsungs pa yin no //",
    "NK067(ju)003:15": "zhes gsungs te /",
    "NK067(ju)003:16": "nyi 'od seng ge'i rgya cher 'grel du de ltar bshad /",
    "NK067(ju)003:17": "yang slob dpon sgeg pa rdo rjes ni /",
    "NK067(ju)003:18": "mchog gi sprul skus mi yul du thun mong gi",
    "NK067(ju)003:19": "theg pa bshad pa dang dus mtshungs par ston pas",
    "NK067(ju)003:20": "'og min du gsungs par bzhed de /",
    "NK067(ju)003:21": "des mdzad pa'i 'grel pa spar khab tu de ltar bshad pa'i phyir /",
    "NK067(ju)003:22": "don la de gnyis kyang dgongs pa'i gnad gcig pas 'gal ba med kyang /",
    "NK067(ju)003:23": "sngon gyi zur pa rnams kyis spar khab kyi lugs",
    "NK067(ju)003:24": "ltar mdzad pas 'dir yang re zhig spar khab kyi",
    "NK067(ju)003:25": "lugs ltar bzhed pa yin /",
    "NK067(ju)003:26": "don la de gnyis 'gal med du 'chad thub ste /",
    "NK067(ju)003:27": "gdul bya'i mthong snang gi dbang gis rgyud gzhung gcig",
    "NK067(ju)003:28": "la gleng gzhi bshad tshul tha dad pa gzhan las",
    "NK067(ju)003:29": "kyang 'byung ste / 'jam dpal sgyu 'phrul d+r+wa ba'i bshad rgyud las /",
    "NK067(ju)003:30": "gleng gzhi rnam pa gsum yin te //",
    "NK067(ju)003:31": "'og min gnas dang ri rab rtse //",
    "NK067(ju)003:32": "'dzam bu gling du grags pa yin //",
    "NK067(ju)003:33": "byang chub sems dpa' lha rnams dang //",
    "NK067(ju)003:34": "mi rnams kyi ni don du gsungs //",
    "NK067(ju)003:35": "ston pa yang ni rnam gsum ste //",
    "NK067(ju)003:36": "sangs rgyas rdo rje 'chang chen dang //",
    "NK067(ju)003:37": "sprul sku 'khor los sgyur ba dang //",
    "NK067(ju)003:38": "sh+aakya thub pa nyid kyis gsungs //",
    "NK067(ju)003:39": "dus ni gdul bya 'dul ba'i dus //",
    "NK067(ju)003:40": "'khor rnams 'dus pa'i dus der gsungs //",
    "NK067(ju)003:41": "zhes gsungs pa'i phyir ro //",
    "NK067(ju)003:42": "gnyis pa de las ji ltar brgyud tshul ni /",
    "NK067(ju)003:43": "bshad rgyud rgya mtsho las /",
    "NK067(ju)003:44": "rgyal ba sems dpa' rnal 'byor pa //",
    "NK067(ju)003:45": "dgongs pa rig pa rna bar brgyud //",
    "NK067(ju)003:46": "ces gsungs pas /",
    "NK067(ju)003:47": "rgyal ba dgongs brgyud /",
    "NK067(ju)003:48": "rig 'dzin brda brgyud /",
    "NK067(ju)003:49": "gang zag snyan brgyud dang gsum las /",
    "NK067(ju)003:50": "dang po ni /",
    "NK067(ju)003:51": "rgyal ba kun tu bzang pos 'og min chen po'i",
    "NK067(ju)003:52": "gnas su nyid las mi gzhan pa'i 'khor rgyal ba",
    "NK067(ju)003:53": "rigs lnga la chos 'od gsal ba'i dgongs pa zang",
    "NK067(ju)003:54": "thal du gsungs pa ni rgyal ba dgongs pas brgyud",
    "NK067(ju)003:55": "pa / rig 'dzin brda'i brgyud pa ni /",
    "NK067(ju)003:56": "rgyal ba rigs lnga rgyal sras sems dpa' sogs la",
    "NK067(ju)003:57": "brjod med rig pa'i gsungs dbyangs kyi brdas go bar",
    "NK067(ju)003:58": "mdzad pa ni rig 'dzin brda brgyud /",
    "NK067(ju)003:59": "gang zag snyan khung du brgyud pa ni /",
    "NK067(ju)003:60": "rgyal sras sems dpa'i 'khor rnams kyi nang nas rigs",
    "NK067(ju)003:61": "gsum gyi gdul bya rang rang gi skal ba dang",
    "NK067(ju)003:62": "mthun bar bstan pa ni /",
    "NK067(ju)003:63": "'jam dpal gyis lha yi gnas su lha grags ldan",
    "NK067(ju)003:64": "mchog skyong la bshad de lha'i rig 'dzin rnams la",
    "NK067(ju)003:65": "dar bar byas / spyan ras gzigs kyis klu'i gnas",
    "NK067(ju)003:66": "su klu rgyal mgrin pa nag po la bshad de",
    "NK067(ju)003:67": "dar bar byas / dar bar byas / phyag na",
    "NK067(ju)003:68": "rdo rjes gnod sbyin gyi gnas su gnod sbyin kun",
    "NK067(ju)003:69": "tu bzang po la bshad de dar bar byas pa",
    "NK067(ju)003:70": "ni gang zag snyan khung du brgyud pa'o //",
    "NK067(ju)003:71": "de'i dus su ston pas las can gyi gdul bya",
    "NK067(ju)003:72": "dag pa la gsang sngags rdo rje theg pa gsungs",
    "NK067(ju)003:73": "nas lha klu mi'i 'jig rten du gsang thabs kyi",
    "NK067(ju)003:74": "spyod pa las / gsang sngags kyi sgra yongs su ma grags te /",
    "NK067(ju)003:75": "'di la dgongs nas dgongs 'dus su /",
    "NK067(ju)003:76": "nges pa'i theg pa yongs ma gsungs //",
    "NK067(ju)003:77": "zhes so //",
    "NK067(ju)003:78": "des na re zhig rdo rje theg pas 'dul ba'i dus la ma bab par gzigs nas /",
    "NK067(ju)003:79": "rigs can lnga rigs can lnga ni /",
    "NK067(ju)003:80": "lha grangs ldan mchog skyong /",
    "NK067(ju)003:81": "klu rgyal 'jog po /",
    "NK067(ju)003:82": "gnod sbyin skar mda' gdong /",
    "NK067(ju)003:83": "srin po blo gros thabs ldan /",
    "NK067(ju)003:84": "mi'i rig 'dzin li tsa b+ai dri med grags pa'o //",
    "NK067(ju)003:85": "mchan /",
    "NK067(ju)003:86": "dang rgyal po zla bzang sogs la gsungs te /",
    "NK067(ju)003:87": "'jig rten na gsang sngags kyi sgra yongs su grags pa phyis 'byung bar lung bstan te /",
    "NK067(ju)003:88": "sdom 'byung gi rgyud phyi ma las /",
    "NK067(ju)003:89": "nga ni 'di nas mi snang nas //",
    "NK067(ju)003:90": "lo ni brgyad dang bcu gnyis na //",
    "NK067(ju)003:91": "lha gnas gsum du grags pa yi //",
    "NK067(ju)003:92": "bstan pa'i snying po dam pa zhig /",
    "NK067(ju)003:93": "'dzam gling shar gyi phyogs mtshams kyi //",
    "NK067(ju)003:94": "rgyal po dzahzhesa bya ba la //",
    "NK067(ju)003:95": "bsod nams chen po'i mthus snang ba'i //",
    "NK067(ju)003:96": "gsang ba'i bdag pos snang bar 'gyur //",
    "NK067(ju)003:97": "zhes gsungs pa dang mthun par ston pa mya ngan",
    "NK067(ju)003:98": "las 'das nas lo nyi shu rtsa brgyad 'das pa",
    "NK067(ju)003:99": "na dam pa'i rigs can d+r+wa ma lnga nang du",
    "NK067(ju)003:100": "yang dag 'jog pa la gnas pa rang rang gi",
    "NK067(ju)003:101": "mngon par shes pas mkhyen te ri ma la ya",
    "NK067(ju)003:102": "gnam lcags yod pa'i rtser rdzu 'phrul gyi bya bas",
    "NK067(ju)003:103": "'dus nas phyogs bcu'i sangs rgyas thams cad yid la",
    "NK067(ju)003:104": "byas te / kye ma kye hud kye ma blong //",
    "NK067(ju)003:105": "ston pa sgron ma'i 'od nub na //",
    "NK067(ju)003:106": "'jig rten mun pa gang gis sel //",
    "NK067(ju)003:107": "zhes sogs gdung tshig nyer gsum bton pas /",
    "NK067(ju)003:108": "ston pa rigs drug pa kun tu bzang po nyid",
    "NK067(ju)003:109": "gsang ba'i bdag po phyag na rdo rje'i rnam par",
    "NK067(ju)003:110": "bstan nas / sngar 'og min du gsungs pa nyid slar yang bzlas te gsung bar dgongs te /",
    "NK067(ju)003:111": "ji skad du /",
    "NK067(ju)003:112": "sems kyi dkyil 'khor me long bzhin //",
    "NK067(ju)003:113": "bstan pa de ltar bdag gis kyang //",
    "NK067(ju)003:114": "thog ma tha ma med pa ru //",
    "NK067(ju)003:115": "bdag gis dam bca' mi 'dor bas //",
    "NK067(ju)003:116": "bskul ba'i don ni gang byung ba //",
    "NK067(ju)003:117": "bdag kyang de bzhin cho 'phrul snang //",
    "NK067(ju)003:118": "zhes rmad du byung ba'i cho 'phrul gyis ri ma la ya'i rtser gshegs te /",
    "NK067(ju)003:119": "rigs can d+r+wa ma lnga dang rig 'dzin phal mo",
    "NK067(ju)003:120": "che'i 'khor gyi dbus su gsang bdag phyag na rdo",
    "NK067(ju)003:121": "rje'i sku'i rnam par bstan nas /",
    "NK067(ju)003:122": "sngon 'og min dang dga' ldan dang /",
    "NK067(ju)003:123": "sum cu rtsa gsum gyi gnas rnams su grags pa'i gsang ba'i theg pa nyid ston par mdzad cing /",
    "NK067(ju)003:124": "de rnams srin po blo gros thabs ldan gyis gser",
    "NK067(ju)003:125": "gyi glengs bam la beed+aur+ya zhun mas bris nas dgongs",
    "NK067(ju)003:126": "pa'i rtsal bdun gyis nam mkha' la sbas so //",
    "NK067(ju)003:127": "de'i tshe de'i byin rlabs kyi sa ho ra'i rgyal",
    "NK067(ju)003:128": "po dzahl rmis ltas ngo mtshar ba bdun byung ste",
    "NK067(ju)003:129": "/ ji skad du /",
    "NK067(ju)003:130": "sku gsung thugs rtags thim pa dang //",
    "NK067(ju)003:131": "rin chen glegs bam babs pa dang //",
    "NK067(ju)003:132": "chos kyi bgro ba byas pa dang //",
    "NK067(ju)003:133": "kun gyis dam par bsgrags pa dang //",
    "NK067(ju)003:134": "mchod pa chen po byas pa dang //",
    "NK067(ju)003:135": "rin chen char du babs pa dang //",
    "NK067(ju)003:136": "sangs rgyas sa la lung bstan pa'o //",
    "NK067(ju)003:137": "zhes pa'i rmi ltas dang mthun par rgyud sde'i glegs bam rnams mi yul du dngos su babs te /",
    "NK067(ju)003:138": "kri ya'i rgyud rnams wa ra n+aa s+ai'i yul du babs /",
    "NK067(ju)003:139": "u pa ya'i rgyud rnams ri bo bya rkang can dang bsil ba'i tshal du babs /",
    "NK067(ju)003:140": "yo ga'i rgyu rnams dur khrod me ri 'bar ba'i rtse mor babs /",
    "NK067(ju)003:141": "ma h+aa yo ga'i rgyud rnams sa ho ra'i yul",
    "NK067(ju)003:142": "du rgyal po chen po dzah'i khang steng du tan+t+ra",
    "NK067(ju)003:143": "chen po sde bco brgyad kyi char babs /",
    "NK067(ju)003:144": "a nu yo ga'i rgyud rnams sing+ga la'i gling du glegs bam dang bcas te babs /",
    "NK067(ju)003:145": "a ti yo ga'i rgyud rnams ni nub phyogs oo",
    "NK067(ju)003:146": "d+ai ya na'i yul du slob dpon chen po dga'",
    "NK067(ju)003:147": "rab rdo rje'i dpal rdo rje sems dpa' la dngos",
    "NK067(ju)003:148": "su gsan nas glegs bam la bkod par mdzad do",
    "NK067(ju)003:149": "// de ltar tan+t+ra chen po sde bco brgyad po /",
    "NK067(ju)003:150": "rgyal po dzahs slob dpon ku ku r+aa dza la /",
    "NK067(ju)003:151": "des in+t+ra b+hu ti la /",
    "NK067(ju)003:152": "des sing ha r+aa dza la /",
    "NK067(ju)003:153": "des u pa r+aa dza la /",
    "NK067(ju)003:154": "des sras mo go ma de bi la /",
    "NK067(ju)003:155": "de sgeg pa rdo rje dang sangs rgyas gsang ba gnyis la /",
    "NK067(ju)003:156": "de gnyis kyis pan chen bi ma mi tra la /",
    "NK067(ju)003:157": "des lo ts+aa ba rma rin chen mchod dang gnyags dz+ny+aa na ku m+aa ra gnyis la /",
    "NK067(ju)003:158": "rma rin chen mchog gis gtsug ru rin chen gzhon nu dang gye re mchog skyong gnyis la /",
    "NK067(ju)003:159": "de gnyis kas dar rje dpal gyi grags pa dang zhang rgyal ba'i yon tan gnyis la bshad /",
    "NK067(ju)003:160": "zhang gis gnubs sangs rgyas ye shes la bshad pa ste bka' srol gcig go //",
    "NK067(ju)003:161": "yang slob dpon pad+ma dang bi ma la gnyis kas gnyags dz+ny+aa na ku m+aa ra la /",
    "NK067(ju)003:162": "des sog po dpal gyi ye shes la /",
    "NK067(ju)003:163": "des gnubs chen la bshad pas bka' srol gcig go //",
    "NK067(ju)003:164": "yang rma gnyags thun mong gi slob ma khu byang",
    "NK067(ju)003:165": "chub 'od nas mkhas pa gtsug gyer rnam gnyis la",
    "NK067(ju)003:166": "brgyud de gnubs la bshad pas bka' srol gcig go",
    "NK067(ju)003:167": "// de ltar gnubs la brgyud pa'i bka' srol gyi chu bo thams cad 'dus shing /",
    "NK067(ju)003:168": "de la thugs zin gyi sras bzhi /",
    "NK067(ju)003:169": "so ye shes dbang phyug /",
    "NK067(ju)003:170": "spa gor blon chen 'phags pa /",
    "NK067(ju)003:171": "dan yon tan mchog /",
    "NK067(ju)003:172": "sru legs pa'i sgron me bzhi'o //",
    "NK067(ju)003:173": "mchan /",
    "NK067(ju)003:174": "sras kyi dam pa gcig sras kyi dam pa gcig ni gnubs yon tan rgya matsho'o //",
    "NK067(ju)003:175": "mchan /",
    "NK067(ju)003:176": "dang lnga 'byung bar grags /",
    "NK067(ju)003:177": "de nas rim par brgyud pa'i mthar /",
    "NK067(ju)003:178": "nyang ye shes 'byung gnas kyis lha rje zur po che sh+aakya 'byung gnas la bshad /",
    "NK067(ju)003:179": "de la slob ma rtse mo rtse mo bzhi ni /",
    "NK067(ju)003:180": "mi nyag 'byung grags /",
    "NK067(ju)003:181": "zhang 'gos chung ba /",
    "NK067(ju)003:182": "bzang sgom sher rgyal /",
    "NK067(ju)003:183": "lha rje zur chung ba shes rab grags pa rnams so //",
    "NK067(ju)003:184": "mchan /",
    "NK067(ju)003:185": "bzhi /",
    "NK067(ju)003:186": "rtse lkog lnga /",
    "NK067(ju)003:187": "sgom chen brgya rtsa brgyad la sogs pa byung /",
    "NK067(ju)003:188": "zur sh+aakya 'byung gnas kyis zur chung shes rab grags pa la /",
    "NK067(ju)003:189": "de la slob ma ka ba ka pa bzhi ni /",
    "NK067(ju)003:190": "rdzogs chen gyi ka ba skyo ston sh+aaka ye /",
    "NK067(ju)003:191": "mdo'i ka ba yang khyed bla ma /",
    "NK067(ju)003:192": "sgyu 'phrul gyi ka ba glan sh+aakya bzang po /",
    "NK067(ju)003:193": "phrin sgrub kyi ka ba mda' tig chos sh+aaka go //",
    "NK067(ju)003:194": "mchan /",
    "NK067(ju)003:195": "bzhi /",
    "NK067(ju)003:196": "gdung ma brgyad /",
    "NK067(ju)003:197": "phyam bcu drug /",
    "NK067(ju)003:198": "dral ma sum cu so gnyis /",
    "NK067(ju)003:199": "yus po che mi gnyis la sogs pa 'byung bar grags /",
    "NK067(ju)003:200": "zur chung gis /",
    "NK067(ju)003:201": "sras gsang bdag sgro phug pa sh+aakya seng ge la /",
    "NK067(ju)003:202": "de nas zur gyi rigs las rim par brgyud pa'i mthar /",
    "NK067(ju)003:203": "zur chen bkra shis kun dga' /",
    "NK067(ju)003:204": "des smyos ston gsang bdag phrin las lhun grub la stsal /",
    "NK067(ju)003:205": "des gter chen chos kyi rgyal po gter bdag gling pa la /",
    "NK067(ju)003:206": "des mkhan chen d+har+m+aa sh+r+ai la /",
    "NK067(ju)003:207": "des mdo sngags lung rigs rab 'byams smra ba'i dbang phyug o rgyan chos grags /",
    "NK067(ju)003:208": "des mdo rgyud rgya mtsho'i dbang phyug o rgyan phrin las bstan 'dzin /",
    "NK067(ju)003:209": "des rigs brgya'i khyab bdag bka' drin gsum ldan don",
    "NK067(ju)003:210": "gyi slad du mtshan nas smos na dpal chos kyi",
    "NK067(ju)003:211": "rdo rje 'gyur med kun bzang grub pa'i dbang phyug",
    "NK067(ju)003:212": "/ sbas pa'i grub thob rta mchog dbang gi rnam",
    "NK067(ju)003:213": "par rol pa pad+ma gar dbang phrin las rnam rgyal",
    "NK067(ju)003:214": "/ / de nyid kyi bka' drin las bdag sh+aakya'i",
    "NK067(ju)003:215": "btsun pa 'gyur med tshe dbang mchog grub nges don",
    "NK067(ju)003:216": "bstan 'phel la brgyud pa ste /",
    "NK067(ju)003:217": "de la 'dir /",
    "NK067(ju)003:218": "bshad bya dam pa'i chos ngos bzung ba dang /",
    "NK067(ju)003:219": "'chad byed kyi chos ngos bzung ba dang /",
    "NK067(ju)003:220": "ji ltar 'chad pa'i tshul dang gsum las /",
    "NK067(ju)003:221": "dang po bshad bya dam pa'i chos ngos bzung ba ni /",
    "NK067(ju)003:222": "ma h+aa yo ga'i theg pa la /",
    "NK067(ju)003:223": "tan+t+ra chen po sde bco brgyad yod pa las /",
    "NK067(ju)003:224": "'di'i grangs la bzhed pa mang yang /",
    "NK067(ju)003:225": "rang lugs gter chen bla ma'i dgongs pa la /",
    "NK067(ju)003:226": "sku gsung thugs yon tan phrin las lnga'i gzhi dang rtsa bar gyur ba'i rgyud sde lnga /",
    "NK067(ju)003:227": "sku'i rgyud sangs rgyas mnyam sbyor /",
    "NK067(ju)003:228": "gsung gi rgyud zla gsang thig le /",
    "NK067(ju)003:229": "thugs kyi rgyud gsang ba 'dus pa /",
    "NK067(ju)003:230": "yon tan gyi rgyud dpal mchog dang po /",
    "NK067(ju)003:231": "phrin las kyi rgyud karma m+aa le dang lnga'o //",
    "NK067(ju)003:232": "mchan /",
    "NK067(ju)003:233": "sgrub pa lag len du ston pa rol pa'i rgyud sde lnga /",
    "NK067(ju)003:234": "he ru ka rol pa'i rgyud /",
    "NK067(ju)003:235": "rta mchog rol ba'i rgyud /",
    "NK067(ju)003:236": "snying rje rol pa'i rgyud /",
    "NK067(ju)003:237": "bdud rtsi rol pa'i rgyud /",
    "NK067(ju)003:238": "phur pa bcu gnyis pa 'byung ba'i rgyud /",
    "NK067(ju)003:239": "mchan /",
    "NK067(ju)003:240": "spyod pa yan lag tu 'gro ba'i rgyud sde lnga /",
    "NK067(ju)003:241": "ri bo brtsegs pa /",
    "NK067(ju)003:242": "ye shes rngam glog /",
    "NK067(ju)003:243": "dam tshig bkod pa /",
    "NK067(ju)003:244": "ting 'dzin rtse gcig /",
    "NK067(ju)003:245": "glang chen rab 'bog gi rgyud dang lnga'o //",
    "NK067(ju)003:246": "mchan /",
    "NK067(ju)003:247": "ma tshang ba kha skong bar byed pa rgyud phyi",
    "NK067(ju)003:248": "ma lta dkyil 'khor gyi lam la 'jug pa'i yan",
    "NK067(ju)003:249": "lag tu gyur pa rnam snang sgyu d+r+wa dang /",
    "NK067(ju)003:250": "dngos grub sgrub pa'i cha rkyen cho ga'i yan lag",
    "NK067(ju)003:251": "tu gyur pa 'phags pa thabs kyi zhags pa pad+mo'i",
    "NK067(ju)003:252": "phreng ba'i don bsdus pa /",
    "NK067(ju)003:253": "mchan /",
    "NK067(ju)003:254": "bu gnyis /",
    "NK067(ju)003:255": "de thams cad kyi bsdus spyi rgyud sgyu 'phrul dra ba'i rgyud /",
    "NK067(ju)003:256": "mchan /",
    "NK067(ju)003:257": "don lta bu'i rgyud sde chen po gcig dang bco brgyad do //",
    "NK067(ju)003:258": "de'i phyi ma thams cad kyi bsdus don lta bu'i rgyud sde ni /",
    "NK067(ju)003:259": "rdo rje sems dpa' sgyu 'phrul d+r+wa ba gsang ba",
    "NK067(ju)003:260": "snying po de kho na nyid nges pa'i rgyud kyi",
    "NK067(ju)003:261": "rgyal po chen po 'di nyid yin la /",
    "NK067(ju)003:262": "de ni bshad bya dam pa'i chos bzung ba de yin /",
    "NK067(ju)003:263": "gnyis pa 'chad byed kyi chos ngos bzung ba ni /",
    "NK067(ju)003:264": "lung rgyud dang rig man ngag gsum gyis 'chad la /",
    "NK067(ju)003:265": "de yi dang po ni /",
    "NK067(ju)003:266": "bshad rgyud sde bzhi dang /",
    "NK067(ju)003:267": "sgyu 'phrul sde brgyad ces 'byung ba'i /",
    "NK067(ju)003:268": "sde brgyad ni /",
    "NK067(ju)003:269": "'khor 'das kyi chos thams cad rang snang dbyer med",
    "NK067(ju)003:270": "du ston pa rdo rje sems dpa' sgyu 'phrul d+r+wa",
    "NK067(ju)003:271": "ba / las tshogs rgyas par ston pa rnam snang sgyu 'phrul dra ba /",
    "NK067(ju)003:272": "sde snod yongs la khyab par ston pa 'jam dpal sgyu 'phrul d+r+wa ba /",
    "NK067(ju)003:273": "dkyil 'khor rgyas par ston pa sgyu 'phrul brgyad pa /",
    "NK067(ju)003:274": "phrin las rgyas par ston pa bzhi bcu pa /",
    "NK067(ju)003:275": "dbang gtso bor ston pa bla ma /",
    "NK067(ju)003:276": "yon tan mthar phyin pa ston pa brgyad bcu pa /",
    "NK067(ju)003:277": "dam tshig mchog tu ston pa le lag dang brgyad do //",
    "NK067(ju)003:278": "'chad byed kyi chos dngos ni /",
    "NK067(ju)003:279": "rgyud sde 'di yi bshad bya'i gtso bo thabs lam grol lam gnyis las /",
    "NK067(ju)003:280": "grol lam rim gyis dang gcig car du ston pa ye shes snying po dang rdo rje me long /",
    "NK067(ju)003:281": "thabs lam rim gyis dang gcig car du ston pa sgyu 'phrul rgya mtsho dang /",
    "NK067(ju)003:282": "thal ba ste /",
    "NK067(ju)003:283": "bshad rgyu sde bzhi'i lung tshad ma'o //",
    "NK067(ju)003:284": "de dag gi dgongs 'grel rgya rgya gar gyi bi ma'i khog gzhung dang /",
    "NK067(ju)003:285": "sgeg pa rdo rje'i spar khab dang /",
    "NK067(ju)003:286": "sangs rgyas gsang ba'i lam rim la sogs pa'o //",
    "NK067(ju)003:287": "bod kyi klong chen po'i phyogs bcu mun sel dang /",
    "NK067(ju)003:288": "rong zom pa'i dkon mchog 'brel dang /",
    "NK067(ju)003:289": "g.yung ston pa'i g.yung 'grel rgyan gyi me tog dang /",
    "NK067(ju)003:290": "sman lung pa'i snying thig t+ai ka /",
    "NK067(ju)003:291": "kahthoga pa dam gtsang byams gsum gyi snying gi t+ai ka sogs so //",
    "NK067(ju)003:292": "bod kyi mkhas grub rnams kyis mdzad pa man ngag tshad ma /",
    "NK067(ju)003:293": "de gnyis dang rjes su 'brel ba'i rigs pa tshad ma /",
    "NK067(ju)003:294": "de gsum gyis gtan la phab pas rgyud don rtogs par 'gyur te /",
    "NK067(ju)003:295": "rdo rje me long las /",
    "NK067(ju)003:296": "lung dang rig pa man ngag gi //",
    "NK067(ju)003:297": "tshad ma dag gis gang gzhal ba'i //",
    "NK067(ju)003:298": "shes bya khong du chud par 'gyur //",
    "NK067(ju)003:299": "zhes so //",
    "NK067(ju)003:300": "zhar byung du /",
    "NK067(ju)003:301": "rgyud lung man ngag gsum gyi mtshan nyid la /",
    "NK067(ju)003:302": "rgyud kyi mtshan nyid ni /",
    "NK067(ju)003:303": "'brel zhing rgyun chags pas dngos grub bsgrub pa'i yan",
    "NK067(ju)003:304": "lag thams cad tshang ba phun sum tshogs pa lnga",
    "NK067(ju)003:305": "dang ston pa / gnas /",
    "NK067(ju)003:306": "dus /",
    "NK067(ju)003:307": "'khor /",
    "NK067(ju)003:308": "chos phun sum tshogs pa'o //",
    "NK067(ju)003:309": "mchan /",
    "NK067(ju)003:310": "ldan pa'o //",
    "NK067(ju)003:311": "rdo rje rtse mo las /",
    "NK067(ju)003:312": "'brel dang ma tshang med phyir dang //",
    "NK067(ju)003:313": "phun sum tshogs pas rgyud ces bya //",
    "NK067(ju)003:314": "zhes so //",
    "NK067(ju)003:315": "lung gi mtshan nyid ni /",
    "NK067(ju)003:316": "mdo rgyud nas tshig dum bur phyung zhing yid ches su byed pa'o //",
    "NK067(ju)003:317": "lung ni yid ches tshig yin te //",
    "NK067(ju)003:318": "nyes pa zad pa rdzun gyi tshig /",
    "NK067(ju)003:319": "smra bar mi 'gyur rgyu med phyir //",
    "NK067(ju)003:320": "nyees zad lung du shes par bya //",
    "NK067(ju)003:321": "man ngag gi mtshan nyid ni /",
    "NK067(ju)003:322": "tshegs chung ngus don dpag tu med pa rtogs sla pa'i thabs su gyur pa'o //",
    "NK067(ju)003:323": "rgyud las /",
    "NK067(ju)003:324": "tshegs chung don che thabs dpag med //",
    "NK067(ju)003:325": "bya sla dpag dka' man ngag go //",
    "NK067(ju)003:326": "zhes so //",
    "NK067(ju)003:327": "ji ltar 'chad pa'i tshul la 'chad tshul mang du yod do //",
    "NK067(ju)003:328": "ma h+aa yo ga spyi yi 'chad tshul dang zur lugs kyi 'chad tshul sogs yod pa las /",
    "NK067(ju)003:329": "dang po ni /",
    "NK067(ju)003:330": "he ru ka gal po'i rgyud las /",
    "NK067(ju)003:331": "ma h+aa yo ga'i rgyan bdun yang //",
    "NK067(ju)003:332": "gleng bslang ba dang sangs rgyas tshul //",
    "NK067(ju)003:333": "rgyas bshad mtha' dang bshad ba'i tshul //",
    "NK067(ju)003:334": "dbye ba'i rnam pa gang zag snod //",
    "NK067(ju)003:335": "bden pa'i dgongs pa shes par bya //",
    "NK067(ju)003:336": "zhes gsungs pa ltar rgyan bdun gyi sgo nas 'chad de /",
    "NK067(ju)003:337": "rgyan dang po ni /",
    "NK067(ju)003:338": "dri ba dri lan gyi sgo nas 'chad pa ste /",
    "NK067(ju)003:339": "gal po las /",
    "NK067(ju)003:340": "rgyud 'di'i ming ni ci zhig bya //",
    "NK067(ju)003:341": "rgyud 'di su yi don du mdzad //",
    "NK067(ju)003:342": "ces sogs gsungs pa ltar yin /",
    "NK067(ju)003:343": "rgyan gnyis pa ni /",
    "NK067(ju)003:344": "gal po las /",
    "NK067(ju)003:345": "sangs rgyas pa yi tshul bzhi ste //",
    "NK067(ju)003:346": "rgyud dang gleng gzhi nges tshig rgyu //",
    "NK067(ju)003:347": "zhes gsungs pa ltar tshul bzhi'i sgo nas 'chad de /",
    "NK067(ju)003:348": "bcom ldan 'das thub pa'i dbang po ni /",
    "NK067(ju)003:349": "tshul bzhi'i sgo nas sangs rgyas par 'jig rten du grags te /",
    "NK067(ju)003:350": "mi'i rigs rgyud du 'khrungs sa pas rgyud kyi tshul dang /",
    "NK067(ju)003:351": "de la khyim nas khyim med par rab tu byung bas gleng gzhi'i tshul dang /",
    "NK067(ju)003:352": "rab tu byung nas kyang 'dul sdom bsrung bar ches pas nges tshig gi tshul dang /",
    "NK067(ju)003:353": "de ltar bsrungs nas lam la bslab pas rnam grol thob pa'i rgyu yin pa'i phyir rgyu'i tshul te /",
    "NK067(ju)003:354": "tshul bzhi'i sgo nas 'chad par bzhed pa'o //",
    "NK067(ju)003:355": "rgyan gsum pa ni /",
    "NK067(ju)003:356": "gal po las /",
    "NK067(ju)003:357": "rgyas bshad mtha' ni rnam pa drug /",
    "NK067(ju)003:358": "drang don nges don dgongs pa bshad //",
    "NK067(ju)003:359": "dgongs min sgra ni ji bzhin pa //",
    "NK067(ju)003:360": "ji bzhin ma yin nyid du bshad //",
    "NK067(ju)003:361": "ces gsungs pa ltar /",
    "NK067(ju)003:362": "drang nges gnyis /",
    "NK067(ju)003:363": "dgongs min gnyis /",
    "NK067(ju)003:364": "sgra ji bzhin pa dang /",
    "NK067(ju)003:365": "ji bzhin ma yin pa gnyis te /",
    "NK067(ju)003:366": "tshig don 'di drug las mi 'da' bas na mtha' drug ces bshad pa'i phyir gsungs /",
    "NK067(ju)003:367": "rgyan bzhi pa ni /",
    "NK067(ju)003:368": "gal po las /",
    "NK067(ju)003:369": "tshig spyi sbas dang mthar thug yin //",
    "NK067(ju)003:370": "zhes gsungs pa ltar bzhi las /",
    "NK067(ju)003:371": "tshig gi don ni /",
    "NK067(ju)003:372": "yi ge'i 'bru bsnon mtshams gzhol ba'i bshad pa sgra tshad kyi gzhung dang mthun par 'chad pa'o //",
    "NK067(ju)003:373": "spyi don ni /",
    "NK067(ju)003:374": "sngags lam bde zhing myur ba la mi zhugs par /",
    "NK067(ju)003:375": "mdo lam bul zhing dka' thub kyi lam la zhugs par 'gyod na /",
    "NK067(ju)003:376": "de dag kyang 'di'i lam stegs yin tshul du 'chad pa dang /",
    "NK067(ju)003:377": "yang sngags lam gtsang rme med pa khyi phag lta bu dang sbyor sgrol sogs /",
    "NK067(ju)003:378": "'tshe ba chos su smra bas mu stegs kyi chos snyam du 'gyod na /",
    "NK067(ju)003:379": "mdo lam du'ang gtsang rmer zhen 'dzin ma spangs na /",
    "NK067(ju)003:380": "mnyam nyid kyi don mi mthong ba dang dge sems kyi spyod pa 'dzin pa la zhugs na /",
    "NK067(ju)003:381": "gang yang bsod nams kyi tshogs su gsungs te /",
    "NK067(ju)003:382": "mi nag mdung thung can bsad pa dang /",
    "NK067(ju)003:383": "ded dpon gyi bu mor bsgrod pa sogs bsod nams 'phel ba'i rgyur song tshul 'chad pa'o //",
    "NK067(ju)003:384": "sbas don ni /",
    "NK067(ju)003:385": "bskyed rim las rgya sogs dang rdzogs rim rtsa rlung",
    "NK067(ju)003:386": "thig le'i byed bcing sogs sbas don du 'chad pa'o",
    "NK067(ju)003:387": "// mthar thug gi don ni /",
    "NK067(ju)003:388": "don dam 'od gsal gyi dgongs pa dang /",
    "NK067(ju)003:389": "bden gnyis zung 'jug gi gnas lugs mthar thug yin tshul 'chad pa'o //",
    "NK067(ju)003:390": "rgyan lnga pa ni /",
    "NK067(ju)003:391": "nyan bshad dbye bas rnam pa gnyis //",
    "NK067(ju)003:392": "tshogs dang slob ma dag tu 'dod //",
    "NK067(ju)003:393": "ces gsungs pa ltar /",
    "NK067(ju)003:394": "tshogs bshad ni sgra ji bzhin pa dang /",
    "NK067(ju)003:395": "theg pa thun mong gi spyi don 'chad pa dang /",
    "NK067(ju)003:396": "slob bshad ni sgra ji bzhin ma yin pa dang /",
    "NK067(ju)003:397": "nges don mthar thug gi don 'chad par byed pa'o //",
    "NK067(ju)003:398": "rgyan drug pa ni /",
    "NK067(ju)003:399": "gal po las /",
    "NK067(ju)003:400": "snod kyi gang zag rnam pa lnga //",
    "NK067(ju)003:401": "ut+pala pad+ma dkar dmar dang //",
    "NK067(ju)003:402": "tsan+dana rin po che yi dpe //",
    "NK067(ju)003:403": "zhes gsungs pa ltar /",
    "NK067(ju)003:404": "ut+pala lta bu'i gang zag dang /",
    "NK067(ju)003:405": "pad+ma dkar dmar lta bu dang /",
    "NK067(ju)003:406": "tsan+dana lta bu dang rin po che lta bu'i gang",
    "NK067(ju)003:407": "zag lnga'i snod la brtags nas 'chad par byed pa'o",
    "NK067(ju)003:408": "// rgyan bdun pa ni /",
    "NK067(ju)003:409": "gal po las /",
    "NK067(ju)003:410": "bden pa'i dgongs pa rnam pa gnyis //",
    "NK067(ju)003:411": "kun rdzob don dam bshad par gyis //",
    "NK067(ju)003:412": "zhes gsungs pa ltar snga ma drug la brten nas",
    "NK067(ju)003:413": "rgyud don bden pa gnyis su bsdus te 'chad par",
    "NK067(ju)003:414": "byed pa'o // de ltar rgyan bdun gyi 'chad tshul",
    "NK067(ju)003:415": "'di ni rgyud 'di yi 'chad thabs kyi bka' srol",
    "NK067(ju)003:416": "ma yin kyang ma h+aa yo ga spyi'i 'chad thabs",
    "NK067(ju)003:417": "byed pa'o // yin gsungs / gnyis pa snga rabs pa rnams kyi 'chad tshul ni /",
    "NK067(ju)003:418": "mda' ltar rtse mo nas bzung ste 'chad pa zhes",
    "NK067(ju)003:419": "bya ba mtshan nyid kyi nang du chos thams cad",
    "NK067(ju)003:420": "gzhi lam 'bras gsum du bsdus nas 'chad pa dang",
    "NK067(ju)003:421": "/ mdung ltar sked pa nas bzung ste 'chad pa",
    "NK067(ju)003:422": "zhes bya ba le'u lnga pa'i nang du chos thams",
    "NK067(ju)003:423": "cad mtshan rgyu shes pa'i mtshan nyid lta ba /",
    "NK067(ju)003:424": "rkyen 'jug pa'i mtshan nyid ting nge 'dzin /",
    "NK067(ju)003:425": "lam gyur gyi 'bras bu rig 'dzin bzhi dang gsum mo //",
    "NK067(ju)003:426": "nyid gsum du dril nas 'chad pa dang /",
    "NK067(ju)003:427": "ral gri ltar yu ba nas bzung ste 'chad pa",
    "NK067(ju)003:428": "zhes bya ba le'u tha mar chos thams cad snang",
    "NK067(ju)003:429": "ba bzhir bsdus nas 'chad pa yin gsungs /",
    "NK067(ju)003:430": "gsum pa bka' sde zur pa'i bshad srol ni /",
    "NK067(ju)003:431": "chos lnga'i sgo nas 'chad de /",
    "NK067(ju)003:432": "rang bzhin dngos po'i gnas tshul /",
    "NK067(ju)003:433": "ma rtogs 'khrul pa'i snang tshul /",
    "NK067(ju)003:434": "thams cad mkhyen pas gzigs tshul /",
    "NK067(ju)003:435": "brtse ba'i thugs rje skyes tshul /"
}