{
    "T16TD4371E:274a-0": "@274a // gang gis nga rgyal ri bo gtan spangs nas //",
    "T16TD4371E:274a-1": "skye bo khengs pa'i don du khams dbye ba'i //",
    "T16TD4371E:274a-2": "bdud rtsi gsungs pa de la phyag 'tshal te //",
    "T16TD4371E:274a-3": "nga rgyal shas che'i don du des gsungs bshad //",
    "T16TD4371E:274a-4": "sdom ni /",
    "T16TD4371E:274a-5": "rtags dang phan yon shes bya dang //",
    "T16TD4371E:274a-6": "tshogs dang bsgom dang tshod gzung dang //",
    "T16TD4371E:274a-7": "skye rim gnas tshad brten pa'i thabs //",
    "T16TD4371E:274a-8": "lhag mthong bskyed dang bcu yin no //",
    "T16TD4371E:274a-9": "de la rtags ni gang zag nga rgyal shas ches pa'i rtags gzung ste /",
    "T16TD4371E:274a-10": "de la gang zag nga rgyal spyad pa'i rtags rnams gang zhe na /",
    "T16TD4371E:274a-11": "'di na gang zag nga rgyal spyad pa ni /",
    "T16TD4371E:274a-12": "khengs par 'gyur ba dang mthun pa'i dngos po chung ngu dag la yang nga rgyal gyis kun nas dkris pa stug po dang mang po skyed par byed na 'bring dang chen po dag la lta smos kyang ci dgos te /",
    "T16TD4371E:274a-13": "nga rgyal gyis kun nas dkris pa de yang yun ring du sems kyi rgyud la gnas par byed cing /",
    "T16TD4371E:274a-14": "nga rgyal gyis kun nas dkris pa de yang yun ring du rjes su 'brel bar 'gyur ba dang /",
    "T16TD4371E:274a-15": "de khengs par 'gyur ba dang mthun pa'i chos rnams kyis zil gyis non par 'gyur zhing /",
    "T16TD4371E:274a-16": "khengs par 'gyur ba dang mthun pa'i chos rnams zil gyis non par mi nus pa dang /",
    "T16TD4371E:274a-17": "dbang po rgod pa dang /",
    "T16TD4371E:274a-18": "dbang po 'dam pa ltar mtho ba dang /",
    "T16TD4371E:274a-19": "dbang po khengs pa dang /",
    "T16TD4371E:274a-20": "lus cher brgyan pa la sbyor ba'i rjes su brtson pa dang /",
    "T16TD4371E:274a-21": "btsan ngag tu smra zhing mi 'dud pa dang /",
    "T16TD4371E:274a-22": "pha ma dang nye du dang bla ma lta bu dag la dus dus su rkyen du bab pa'i mchod par mi byed pa dang /",
    "T16TD4371E:274a-23": "khengs pa dang /",
    "T16TD4371E:274a-24": "lus mi 'dud pa dang /",
    "T16TD4371E:274a-25": "gsong por smra ba dang /",
    "T16TD4371E:274a-26": "phyag 'tshal ba dang /",
    "T16TD4371E:274a-27": "mdun du ldang ba dang /",
    "T16TD4371E:274a-28": "thal mo sbyar ba dang /",
    "T16TD4371E:274a-29": "'dud par byed pa'i ngang tshul can ma yin pa dang /",
    "T16TD4371E:274a-30": "bdag nyid kun tu 'dzin pa dang ;",
    "T16TD4371E:274a-31": "bdag la bstod pa dang /",
    "T16TD4371E:274a-32": "gzhan la smod pa dang /",
    "T16TD4371E:274a-33": "rnyed pa 'dod pa dang /",
    "T16TD4371E:274a-34": "bkur sti 'dod pa dang /",
    "T16TD4371E:274a-35": "grags pa'i sgra'i tshogs 'dod pa dang /",
    "T16TD4371E:274a-36": "tham thom gyi snod du 'gyur ba dang /",
    "T16TD4371E:274a-37": "bral bar dka' ba dang /",
    "T16TD4371E:274a-38": "yid dbyung bar dka' ba dang /",
    "T16TD4371E:274a-39": "rgya chen po la mos pa dang /",
    "T16TD4371E:274b-0": "snying rje chung @274b ba dang /",
    "T16TD4371E:274b-1": "bdag dang /",
    "T16TD4371E:274b-2": "sems can dang /",
    "T16TD4371E:274b-3": "srog dang /",
    "T16TD4371E:274b-4": "gso ba dang /",
    "T16TD4371E:274b-5": "gang zag tu lta ba shas che ba dang /",
    "T16TD4371E:274b-6": "khro gtum che ba dang /",
    "T16TD4371E:274b-7": "'khrug pa dang ldan pa yin te /",
    "T16TD4371E:274b-8": "de lta bu dang mthun pa dag ni gang zag nga rgyal spyad pa'i rtags rnams yin par rig par bya'o //",
    "T16TD4371E:274b-9": "zhes gsungs so ;",
    "T16TD4371E:274b-10": "/ de la phan yon ni nga rgyal spong ba la zhugs na rigs dang lus phun sum tshogs pa dang /",
    "T16TD4371E:274b-11": "bla ma rnams kyi gdams ngag kyang tshegs med par 'thob ste /",
    "T16TD4371E:274b-12": "des na tshogs rnams myur du rdzogs nas thams cad mkhyen pa'i ye shes kyang myur du thob par 'gyur ro //",
    "T16TD4371E:274b-13": "de skad du /",
    "T16TD4371E:274b-14": "'phags pa blo gros rgya mtshos zhus pa'i mdo las /",
    "T16TD4371E:274b-15": "de'i lus yongs su dag pa yin te /",
    "T16TD4371E:274b-16": "lus mtshan gyis legs par brgyan pa dang /",
    "T16TD4371E:274b-17": "lag pa dang rkang pa 'jam zhing mnyen pa dang /",
    "T16TD4371E:274b-18": "bsod nams kyi rgyu mthun pa'i lus shin tu rnam par che ba dang /",
    "T16TD4371E:274b-19": "dbang po ma tshang ba med pa dang /",
    "T16TD4371E:274b-20": "yan lag dang nying lag thams cad shin tu rdzogs pa yin yang gzugs kyis rgyags shing dregs pa med pa yin te /",
    "T16TD4371E:274b-21": "lus che ba'i tshul dang ldan pa yin no //",
    "T16TD4371E:274b-22": "de chos 'dzin pa nye bar bzung nas sems can ji tsam du dman pa /",
    "T16TD4371E:274b-23": "gzugs ma tshang ba rnams la yang 'dud do //",
    "T16TD4371E:274b-24": "rab tu 'dud do zhes 'byung ngo //",
    "T16TD4371E:274b-25": "yang gsungs pa /",
    "T16TD4371E:274b-26": "bcom ldan 'das 'di lta ste /",
    "T16TD4371E:274b-27": "dper na gang gi tshe rgya mtsho chen po mchis par gyur pa de'i tshe gzhol ba'i phyogs na mchis par 'gyur to //",
    "T16TD4371E:274b-28": "de gzhol ba'i slad du chu klung thams cad dang /",
    "T16TD4371E:274b-29": "chab mig dang /",
    "T16TD4371E:274b-30": "'bab chu thams cad tshigs chung dus der 'bab bo //",
    "T16TD4371E:274b-31": "bcom ldan 'das de bzhin du byang chub sems dpa' nga rgyal ma mchis par bla ma dang sbyin gnas la gus pa la yang tshegs chung ngus chos zab mo'i sgo rnams rna ba'i dbang po la grag par 'gyur ro //",
    "T16TD4371E:274b-32": "de dran pa la yang gnas par 'gyur ro zhes gsungs so //",
    "T16TD4371E:274b-33": "de la shes par bya ba ni mdor bsdu na gnyis te grangs dang /",
    "T16TD4371E:274b-34": "ngo bo'o //",
    "T16TD4371E:274b-35": "de la grangs ni drug ste /",
    "T16TD4371E:274b-36": "sa'i khams dang /",
    "T16TD4371E:274b-37": "chu'i khams dang /",
    "T16TD4371E:274b-38": "me'i khams dang /",
    "T16TD4371E:274b-39": "rlung gi khams dang /",
    "T16TD4371E:274b-40": "nam mkha'i khams dang /",
    "T16TD4371E:274b-41": "rnam par shes pa'i khams so //",
    "T16TD4371E:274b-42": "nang gi sa'i khams gang zhe na /",
    "T16TD4371E:274b-43": "gang ci yang rung ste /",
    "T16TD4371E:275a-0": "lus 'di la nang gi khong na sra ba @275a * //",
    "T16TD4371E:275a-1": "dang ;",
    "T16TD4371E:275a-2": "mkhrang pa'i rnam pa dang /",
    "T16TD4371E:275a-3": "nye bar gyur pa dang zin pa'o //",
    "T16TD4371E:275a-4": "de yang gang zhe na /",
    "T16TD4371E:275a-5": "'di lta ste /",
    "T16TD4371E:275a-6": "skra dang spu dang sen mo dang zhes bya ba la sogs pa'o //",
    "T16TD4371E:275a-7": "nang gi chu'i khams gang zhe na /",
    "T16TD4371E:275a-8": "gang ci yang rung ste /",
    "T16TD4371E:275a-9": "lus 'di la nang gi khong na chu dang chu'i rnam pa dang /",
    "T16TD4371E:275a-10": "chu nyid dang /",
    "T16TD4371E:275a-11": "brlan pa dang /",
    "T16TD4371E:275a-12": "brlan pa'i rnam pa dang /",
    "T16TD4371E:275a-13": "brlan pa nyid dang /",
    "T16TD4371E:275a-14": "gsher ba nyid dang /",
    "T16TD4371E:275a-15": "nye bar gyur pa dang /",
    "T16TD4371E:275a-16": "zin pa'o //",
    "T16TD4371E:275a-17": "de yang gang zhe na /",
    "T16TD4371E:275a-18": "'di lta ste /",
    "T16TD4371E:275a-19": "mchi ma dang /",
    "T16TD4371E:275a-20": "rdul dang /",
    "T16TD4371E:275a-21": "mchil ma dang /",
    "T16TD4371E:275a-22": "snabs dang /",
    "T16TD4371E:275a-23": "chu ser dang /",
    "T16TD4371E:275a-24": "tshil dang /",
    "T16TD4371E:275a-25": "mkhris pa dang /",
    "T16TD4371E:275a-26": "ngar snabs dang ;",
    "T16TD4371E:275a-27": "rnag dang /",
    "T16TD4371E:275a-28": "khrag dang /",
    "T16TD4371E:275a-29": "'o ma dang /",
    "T16TD4371E:275a-30": "gcin dang /",
    "T16TD4371E:275a-31": "gzhan yang gang lus 'di la nang gi khong na chu dang /",
    "T16TD4371E:275a-32": "chu'i rnam pa dang /",
    "T16TD4371E:275a-33": "chu nyid dang /",
    "T16TD4371E:275a-34": "brlan pa dang /",
    "T16TD4371E:275a-35": "brlan pa'i rnam pa dang /",
    "T16TD4371E:275a-36": "brlan pa nyid dang /",
    "T16TD4371E:275a-37": "gsher ba nyid dang /",
    "T16TD4371E:275a-38": "nye bar gyur pa dang /",
    "T16TD4371E:275a-39": "zin pa 'di ni /",
    "T16TD4371E:275a-40": "nang gi chu'i khams zhes bya'o //",
    "T16TD4371E:275a-41": "nang gi me'i khams gang zhe na /",
    "T16TD4371E:275a-42": "gang ci yang rung ste /",
    "T16TD4371E:275a-43": "lus 'di la me dang /",
    "T16TD4371E:275a-44": "me'i rnam pa dang /",
    "T16TD4371E:275a-45": "me nyid dang /",
    "T16TD4371E:275a-46": "dro ba dang /",
    "T16TD4371E:275a-47": "dro ba'i rnam pa dang /",
    "T16TD4371E:275a-48": "nye bar gyur ba dang /",
    "T16TD4371E:275a-49": "zin pa'o //",
    "T16TD4371E:275a-50": "de yang gang zhe na /",
    "T16TD4371E:275a-51": "gang gi lus 'di la gdung ba dang /",
    "T16TD4371E:275a-52": "kun tu gdung ba dang /",
    "T16TD4371E:275a-53": "yongs su gdung ba dang /",
    "T16TD4371E:275a-54": "gang gis zos pa dang /",
    "T16TD4371E:275a-55": "'thungs pa dang /",
    "T16TD4371E:275a-56": "'chos pa dang /",
    "T16TD4371E:275a-57": "myangs pa rnams bde zhing legs par zhu bar 'gyur ba dang /",
    "T16TD4371E:275a-58": "ngag gi shas chen no //",
    "T16TD4371E:275a-59": "rims so //",
    "T16TD4371E:275a-60": "rims so zhes bya ba'i grangs su 'gro ba dang zhes bya ba la sogs pa'o //",
    "T16TD4371E:275a-61": "de la nang gi rlung gi khams gang zhe na /",
    "T16TD4371E:275a-62": "gang lus 'di la rlung dang /",
    "T16TD4371E:275a-63": "rlung gi rnam pa dang /",
    "T16TD4371E:275a-64": "yang ba nyid dang /",
    "T16TD4371E:275a-65": "g-yo ba nyid dang /",
    "T16TD4371E:275a-66": "nye bar gyur pa dang /",
    "T16TD4371E:275a-67": "zin pa'o //",
    "T16TD4371E:275a-68": "de yang gang zhe na /",
    "T16TD4371E:275a-69": "'di lta ste /",
    "T16TD4371E:275a-70": "gyen du 'gro ba'i rlung dang /",
    "T16TD4371E:275a-71": "thur du 'gro ba dang /",
    "T16TD4371E:275a-72": "thad kar 'gro ba dang /",
    "T16TD4371E:275a-73": "rgyab tu 'gro ba dang /",
    "T16TD4371E:275a-74": "rgyab na gnas pa dang /",
    "T16TD4371E:275a-75": "lto na gnas pa dang /",
    "T16TD4371E:275a-76": "'chad par byed pa dang /",
    "T16TD4371E:275a-77": "'gag par byed pa dang /",
    "T16TD4371E:275a-78": "gzer ba dang /",
    "T16TD4371E:275a-79": "'dar bu dang /",
    "T16TD4371E:275a-80": "sna rkang dang /",
    "T16TD4371E:275a-81": "rlung skran dang /",
    "T16TD4371E:275a-82": "dbugs 'byung ba dang /",
    "T16TD4371E:275a-83": "rngub pa dang ldan pa dang /",
    "T16TD4371E:275a-84": "yan lag dang nying lag la gnas pa'i rlung dag la zhes bya ba la sogs pa'o //",
    "T16TD4371E:275a-85": "nang gi nam mkha'i khams gang zhe na /",
    "T16TD4371E:275a-86": "gang ci yang rung ste /",
    "T16TD4371E:275b-0": "@275b lus 'di la nang gi khong na nye bar gyur pa dang /",
    "T16TD4371E:275b-1": "zin pa dang /",
    "T16TD4371E:275b-2": "nam mkha' dang /",
    "T16TD4371E:275b-3": "nam mkha'i rnam pa nang zhes bya ba'i grangs su 'gro ba 'am /",
    "T16TD4371E:275b-4": "gang pags pa dang /",
    "T16TD4371E:275b-5": "sha dang /",
    "T16TD4371E:275b-6": "khrag gis dgang bar bya ba ma yin pa'o //",
    "T16TD4371E:275b-7": "de yang gang zhe na /",
    "T16TD4371E:275b-8": "lus 'di la mig gi nang zhe 'am /",
    "T16TD4371E:275b-9": "rna ba 'am sna'i nang zhe 'am /",
    "T16TD4371E:275b-10": "kha zhe 'am kha'i nang zhe 'am /",
    "T16TD4371E:275b-11": "kha'i sgo zhe 'am /",
    "T16TD4371E:275b-12": "mid pa zhe 'am /",
    "T16TD4371E:275b-13": "gang nas mid pa dang /",
    "T16TD4371E:275b-14": "gang du gnas pa dang /",
    "T16TD4371E:275b-15": "gang gis zos pa dang /",
    "T16TD4371E:275b-16": "'thungs pa dang /",
    "T16TD4371E:275b-17": "'chos pa dang /",
    "T16TD4371E:275b-18": "myangs pa rnams thur du rgyu bar byed pa dang /",
    "T16TD4371E:275b-19": "gzhan yang lus 'di la nang gi khong na nye bar gyur ba dang /",
    "T16TD4371E:275b-20": "zin pa 'am /",
    "T16TD4371E:275b-21": "phung por gyur pa 'am /",
    "T16TD4371E:275b-22": "khams su gyur pa 'am /",
    "T16TD4371E:275b-23": "skye mched du gyur pa dag gi nam mkha' dang /",
    "T16TD4371E:275b-24": "nam mkha'i rnam pa dang /",
    "T16TD4371E:275b-25": "ma gang pa dang /",
    "T16TD4371E:275b-26": "pags pa dang /",
    "T16TD4371E:275b-27": "sha dang /",
    "T16TD4371E:275b-28": "khrag gis dgang bar bya ba yin pa /",
    "T16TD4371E:275b-29": "nang gi grangs su 'gro ba khong stong dang bu ga zhes bya ba dag ste /",
    "T16TD4371E:275b-30": "de dag ni nang gi nam mkha' zhes bya'o //",
    "T16TD4371E:275b-31": "rnam par shes pa'i khams gang zhe na /",
    "T16TD4371E:275b-32": "mig gi dbang po ni bdag po gzugs ni dmigs pa /",
    "T16TD4371E:275b-33": "gzugs so sor rnam par rig pa ste /",
    "T16TD4371E:275b-34": "sngon po rnam par rig pa 'am /",
    "T16TD4371E:275b-35": "ser po dang /",
    "T16TD4371E:275b-36": "dmar po dang /",
    "T16TD4371E:275b-37": "khro bo rnam par rig pa 'am /",
    "T16TD4371E:275b-38": "ring po dang /",
    "T16TD4371E:275b-39": "thung ngu dang /",
    "T16TD4371E:275b-40": "sbom po dang /",
    "T16TD4371E:275b-41": "phra mo rnam par rig pa ste /",
    "T16TD4371E:275b-42": "gang ci yang rung /",
    "T16TD4371E:275b-43": "kha dog dang dbyibs rnam par rig pa 'di ni mig gi rnam par shes pa'i khams zhes bya'o //",
    "T16TD4371E:275b-44": "de bzhin du gang ci yang rung /",
    "T16TD4371E:275b-45": "rna ba'i dbang po ni bdag po nas yid kyi dbang po ni bdag po'o //",
    "T16TD4371E:275b-46": "chos ni dmigs pa ste /",
    "T16TD4371E:275b-47": "sgra rnam par rig pa 'am /",
    "T16TD4371E:275b-48": "dri rnam par rig pa 'am /",
    "T16TD4371E:275b-49": "ro rnam par rig pa 'am /",
    "T16TD4371E:275b-50": "chos rnam par rig pa 'di ni rna ba'i rnam par shes pa'i khams te /",
    "T16TD4371E:275b-51": "rna ba'i rnam par shes pa'i khams nas yid kyi rnam par shes pa'i bar gyi khams te /",
    "T16TD4371E:275b-52": "de ltar dbang po drug ni bdag po //",
    "T16TD4371E:275b-53": "yul drug ni dmigs pa yin la yul rnam par rig pa 'di ni rnam par shes pa'i khams zhes bya'o //",
    "T16TD4371E:275b-54": "zhes gsungs so //",
    "T16TD4371E:275b-55": "de la tshogs ni tshul khrims rnam par dag pa la sogs pa gzhan du blta'o /",
    "T16TD4371E:275b-56": "'dir bye brag cung zad tsam zhig bsam par bya ste /",
    "T16TD4371E:276a-0": "'di snyam du 'phags pa'i lam gyi gegs su @276a * //",
    "T16TD4371E:276a-1": "'gyur ba'i nga rgyal 'dir ma spangs na rtag tu ngan song dang mi khom par skye zhing /",
    "T16TD4371E:276a-2": "brgya la mir skyes na yang rigs dma' ba dang /",
    "T16TD4371E:276a-3": "long ba dang /",
    "T16TD4371E:276a-4": "mdog ngan cing /",
    "T16TD4371E:276a-5": "mthu chung ba'i 'gro ba 'dzin na bla na med pa'i byang chub lta ga la thob /",
    "T16TD4371E:276a-6": "de skad du /",
    "T16TD4371E:276a-7": "'phags pa yul 'khor skyong gis zhus pa'i mdo las /",
    "T16TD4371E:276a-8": "rmongs nas nga rgyal dbang gis ngan song sa //",
    "T16TD4371E:276a-9": "mi khom 'gro ba rnams dang dbul po dang //",
    "T16TD4371E:276a-10": "dma' ba'i rigs su skye dang long ba dang //",
    "T16TD4371E:276a-11": "mdog ngan pa dang mthu chung de dag 'dzin //",
    "T16TD4371E:276a-12": "zhes gsungs so //",
    "T16TD4371E:276a-13": "de bas na bdag gis ci nas kyang khengs pa 'di dus thams cad du spang bar bya'o snyam du bsam par bya'o //",
    "T16TD4371E:276a-14": "de la bsgom pa gang zhe na /",
    "T16TD4371E:276a-15": "thog mar bya ba thams cad yongs su rdzogs par byas la /",
    "T16TD4371E:276a-16": "stan bde ba'i steng du skyil mo krung bcas la lus drang por bsrangs la yid tsam zhig bsdad do //",
    "T16TD4371E:276a-17": "de nas phyi rol gyi khams lnga po dag mtshan ma bzung nas nang gi khams lngar gtogs pa la mos par byed do //",
    "T16TD4371E:276a-18": "thos pa dang bsam pa la brten nas rnam par shes pa'i khams la mos par byed de /",
    "T16TD4371E:276a-19": "'di ltar mig gi khams 'di ni 'byung ba chen po bzhi dang ba ste /",
    "T16TD4371E:276a-20": "sra ba dang /",
    "T16TD4371E:276a-21": "gsher ba dang /",
    "T16TD4371E:276a-22": "tsha ba dang /",
    "T16TD4371E:276a-23": "yang zhing g-yo ba'o zhes shes pa rab tu bsgrims la gzhir ci gsal du brtag go //",
    "T16TD4371E:276a-24": "de ltar gzugs can gyi dngos po dbang po lnga la so sor phyi zhing brtag go //",
    "T16TD4371E:276a-25": "khong stong dang /",
    "T16TD4371E:276a-26": "sbubs dang /",
    "T16TD4371E:276a-27": "ma gang ba la ni nam mkha'i khams su brtag go //",
    "T16TD4371E:276a-28": "thos pa dang bsam pa la brten nas rnam par shes pa'i khams la 'di ltar dbang po dang /",
    "T16TD4371E:276a-29": "yul dang yid la byed pa la sogs pa la brten nas rnam par shes pa'i khams drug skye ste /",
    "T16TD4371E:276a-30": "rnam pa sna tshogs la dmigs so snyam du de dag rim gyis so sor phye ba la dmigs so //",
    "T16TD4371E:276a-31": "de la khams kyi tshod gzung ba gang zhe na /",
    "T16TD4371E:276a-32": "spyir khams la rab 'bring dang tha ma gsum yod kyang dge sbyong gzhan la rab tu 'jug par snang la bsgoms pa na ha cang mi nus pa yang snang bas khams rab kyis kyang thun thung du nas bslab par bya'o //",
    "T16TD4371E:276b-0": "de bas na gsum kas kyang re zhig slob lugs gcig par bya ste mtshan mo btang snyoms su bzhag la gnyid ji tsam log pa de tsam gyis khams brtas pa de @276b tsam log la gdal lo //",
    "T16TD4371E:276b-1": "nyin par zhar la tshod gzung zhing bsgom mo //",
    "T16TD4371E:276b-2": "'di ltar dang po nyin par snga dro thun gcig gom pa tha mal bas mda' rgyang phyed du phyin pa'i yun tsam zhig bsgom mo //",
    "T16TD4371E:276b-3": "phyi dro thun gcig la yang de bzhin du bsgom mo //",
    "T16TD4371E:276b-4": "de nas nyi ma bcu'i bar du thun re re bsnan zhing bsgom mo //",
    "T16TD4371E:276b-5": "na tsha phran tshegs byung na zhar la zhi bar bya ste /",
    "T16TD4371E:276b-6": "bsran bskyed la mi bsgom mo //",
    "T16TD4371E:276b-7": "de lta bas na khams kyi tshod zhar la shes par 'gyur ro //",
    "T16TD4371E:276b-8": "de la sems kyi skye ba'i rim pa ni bzhi ste /",
    "T16TD4371E:276b-9": "dang po ni so sor phye ba mi gsal zhing go rims kyang 'khrugs te 'gro ba yin no //",
    "T16TD4371E:276b-10": "gnyis pa ni so sor phye ba'i skabs su gsal zhing go rims mi 'khrugs pa yin no //",
    "T16TD4371E:276b-11": "gsum pa ni so sor phye ba gsal la go rims kyang mi 'khrugs te /",
    "T16TD4371E:276b-12": "'on kyang yun thun thung du las mi thub cing lus kyi bde ba dang sems kyi dga' ba med la 'jug snying bag 'dod pa tsam du bas so //",
    "T16TD4371E:276b-13": "bzhi pa ni rtsol ba drag zhan gnyis ka la so sor phye ba gsal zhing gang la gtad pa las gzhan du 'phor mi 'dod la /",
    "T16TD4371E:276b-14": "lus kyi bde ba dang sems kyi dga' ba dang bcas par yun ring du gnas par nus pa yin no //",
    "T16TD4371E:276b-15": "de la gnas pa'i tshad ni 'di ltar rnal 'byor pa de khams rab tu dbye ba'i sbyor ba kun tu bsten cing goms par byas /",
    "T16TD4371E:276b-16": "lan mang du byas pa'i rgyus na rgyu yang rung gnas kyang rung khams sna tshogs dang /",
    "T16TD4371E:276b-17": "khams du ma'i lus la ril po 'am rab tu 'byed pa'i 'du shes ches mang du snang la /",
    "T16TD4371E:276b-18": "ril po'i 'du shes nyid med pa dang /",
    "T16TD4371E:276b-19": "nga rgyal gyis kun nas dkris pa dang mthun pa'i chos la sems mi 'jug pa yin no //",
    "T16TD4371E:276b-20": "de la bsten pa'i thabs ni sems gnas par shes nas sngar bsgoms pa bas thun gyi grangs nyung bar bya ste /",
    "T16TD4371E:276b-21": "yun cung zad ring bar bsgom mo //",
    "T16TD4371E:276b-22": "srod dang tho rangs la yang bsgom mo //",
    "T16TD4371E:276b-23": "sngar ji tsam gsal ba de tsam las lhag par rtsol ba mi bya ste /",
    "T16TD4371E:276b-24": "bag glod la bsgom mo ;",
    "T16TD4371E:276b-25": "ji srid du lus ngal ba 'am /",
    "T16TD4371E:276b-26": "sems dub pa 'am /",
    "T16TD4371E:276b-27": "bsgom tsam na dngang ba 'am /",
    "T16TD4371E:276b-28": "shugs 'byung ba'am /",
    "T16TD4371E:276b-29": "mgo bags kyis lci ba 'am /",
    "T16TD4371E:276b-30": "yam yom byed pa 'am /",
    "T16TD4371E:276b-31": "'dar ra 'am /",
    "T16TD4371E:276b-32": "nub mo gnyid srab pa 'am /",
    "T16TD4371E:276b-33": "zas mi zhim pa 'am /",
    "T16TD4371E:277a-0": "ngag gi 'khrul pa mang du 'byung ba la sogs @277a * //",
    "T16TD4371E:277a-1": "pa khams mi bde ba'i mtshan ma cung zad byung gi bar du bsgom mo //",
    "T16TD4371E:277a-2": "de nam byung na ngal bso ste /",
    "T16TD4371E:277a-3": "lus la bsku mnye bya //",
    "T16TD4371E:277a-4": "chos dang mthun pa'i zas skom gyis lus kyi nus pa brtas su gzhug go //",
    "T16TD4371E:277a-5": "khams sor ma chud kyi bar du nyin mtshan gnyis la bsgom snying 'dod pa'i dus su thun thung du re re tsam bsgom mo //",
    "T16TD4371E:277a-6": "de yang lta ba tsam mo /",
    "T16TD4371E:277a-7": "nus pa brtas nas srod dang tho rangs la thun re /",
    "T16TD4371E:277a-8": "nyin par thun gsum tsam bsgom zhing snying rje sngon du 'gro ba dang /",
    "T16TD4371E:277a-9": "smon lam btab pa la sogs pa yang bya'o //",
    "T16TD4371E:277a-10": "de la lhag mthong bskyed pa gang zhe na /",
    "T16TD4371E:277a-11": "dmigs pa 'di la brten nas gcig dang du ma dang bral ba'i rtags grub shin tu sla bar 'gyur te /",
    "T16TD4371E:277a-12": "'di ltar khams gzugs can de dag ni shin tu phra yang cha shas dang bcas par snang ste /",
    "T16TD4371E:277a-13": "de la btsal na cha shas med pa ni dmigs par mi 'gyur ro //",
    "T16TD4371E:277a-14": "rnam par shes pa'i khams sems las byung ba dang bcas pa yang skad cig ma cha shas med pa na dmigs su med do //",
    "T16TD4371E:277a-15": "nam mkha'i khams kyang cha shas tsam dang 'brel ba yin pa'i phyir gcig pa ga la yod /",
    "T16TD4371E:277a-16": "de skad du /",
    "T16TD4371E:277a-17": "'phags pa yab sras mjal ba las kyang /",
    "T16TD4371E:277a-18": "rgyal po chen po chos thams cad ni re re nas btsal na mi dmigs so zhes gsungs so //",
    "T16TD4371E:277a-19": "de lta bas na gcig ma grub na du ma mi 'grub ste /",
    "T16TD4371E:277a-20": "de ni de la ltos pa'i phyir ro //",
    "T16TD4371E:277a-21": "de la rab tu gsal la rtags rjes su dpag pa'i sgo nas grub pa yin no //",
    "T16TD4371E:277a-22": "de bas na gcig dang du ma bral ba'i phyir /",
    "T16TD4371E:277a-23": "don dam par rang bzhin med de /",
    "T16TD4371E:277a-24": "dper na gzugs brnyan bzhin no zhes gsungs pa'i gdams ngang gi rjes su 'brang bar bya'o //",
    "T16TD4371E:277a-25": "las tshul bsam gyis mi khyab kyang //",
    "T16TD4371E:277a-26": "bdag las blo zhan mi srid de //",
    "T16TD4371E:277a-27": "'on kyang don du mi gnyer bas //",
    "T16TD4371E:277a-28": "mkhas pa'i gdams ngag ma thos la //",
    "T16TD4371E:277a-29": "phan srid bsams nas bris pa lags //",
    "T16TD4371E:277a-30": "rab rib can gyis gzugs bltas nas //",
    "T16TD4371E:277a-31": "gzhan la 'di zhes ston 'dra bas //",
    "T16TD4371E:277a-32": "mkhas pa rnams la bzod par gsol //",
    "T16TD4371E:277a-33": "khams rab tu dbye ba'i sgo nas /",
    "T16TD4371E:277a-34": "sems gnas par bya ba'i thabs cung zad bris pa rdzogs so//"
}