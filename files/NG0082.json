{
    "NG0082:1": "@#// rgya gar skad du /",
    "NG0082:2": "de ba tan+t+ra rat+na ku ta na ma /",
    "NG0082:3": "bod skad du /",
    "NG0082:4": "lha rgyud rin po che spungs pa zhes bya ba /",
    "NG0082:5": "dpal kun tu bzang po la phyag 'tshal lo //",
    "NG0082:6": "'di skad bdag gis thos pa'i dus gcig na /",
    "NG0082:7": "bcom ldan kun tu bzang po yis //",
    "NG0082:8": "ye grol ye shes rang la shar //",
    "NG0082:9": "phyi nang med pa'i zang thal gnas //",
    "NG0082:10": "chen po lnga yi bstan pa la //",
    "NG0082:11": "rang snang chen po rnam dag yin //",
    "NG0082:12": "de yang thog ma med pa'i dus //",
    "NG0082:13": "gzhi gsum dbyer med lhun gyis grub //",
    "NG0082:14": "yang dag ye shes snang ba dang *//",
    "NG0082:15": "dag pa 'jig rten snang ba dang *//",
    "NG0082:16": "ma dag 'khrul pa'i snang ba gsum //",
    "NG0082:17": "dbyer med lhun gyis grub pa yin //",
    "NG0082:18": "yang dag ye shes snang ba ni //",
    "NG0082:19": "sku gsum rang snang lhun gyis grub //",
    "NG0082:20": "de yang phyogs su ma lhung rgya ma chad //",
    "NG0082:21": "dag pa 'jig rten snang ba yin //",
    "NG0082:22": "'od lnga la sogs lhun gyis grub //",
    "NG0082:23": "de yang phyogs su ma lhung rgya ma chad //",
    "NG0082:24": "ma dag 'khrul pa'i snang ba yang *//",
    "NG0082:25": "'gro drug la sogs lhun gyis grub //",
    "NG0082:26": "de yang phyogs lhung med pa yin //",
    "NG0082:27": "chos nyid gdal ba'i pho brang na //",
    "NG0082:28": "kun gzhi spyi sa mi zad gter //",
    "NG0082:29": "gter gyi 'byung gnas rin chen gling *//",
    "NG0082:30": "ga bur lta bu'i gzhi ma yin //",
    "NG0082:31": "phyogs med chen po'i snang ba yin //",
    "NG0082:32": "zhes gsungs so //",
    "NG0082:33": "de nas gsang ba'i bdag po des //",
    "NG0082:34": "bcom ldan 'das la phyag 'tshal nas /",
    "NG0082:35": "spyi sa de ltar yin pa la /",
    "NG0082:36": "de las 'khrul pa ji ltar lags //",
    "NG0082:37": "kun bzang sangs rgyas ji ltar @#//",
    "NG0082:38": "lags //",
    "NG0082:39": "byin rlabs 'byung ba ji ltar lags //",
    "NG0082:40": "'khrul par snang ba ji lta bu //",
    "NG0082:41": "ldog bcas chos de gang la gsungs //",
    "NG0082:42": "zhes zhus so //",
    "NG0082:43": "lha rgyud rin po che spungs pa las /",
    "NG0082:44": "gleng gzhi'i le'u ste dang po'o //    // de nas bcom ldan kun bzang gis //",
    "NG0082:45": "de las 'khrul pa bstan pa ni //",
    "NG0082:46": "kun gzhi gter gyi 'byung gnas la //",
    "NG0082:47": "lhun grub yon tan phyogs med klong *//",
    "NG0082:48": "dper na rgya mtshor chos mthun pa //",
    "NG0082:49": "rang byung rlung gi rta phos bskyod //",
    "NG0082:50": "ma ning rnam gsum yid 'gyus pas //",
    "NG0082:51": "'gyu ba rlung gi mig can de //",
    "NG0082:52": "rang snang 'od lnga'i lam du zhugs //",
    "NG0082:53": "nga nyid mkhyen pa'i shes rab yin //",
    "NG0082:54": "rnam gsum shes pas shes rab mchog / mchog gi sku gsum rang la shar //",
    "NG0082:55": "'das pa lnga yi klong du grol //",
    "NG0082:56": "gsum sel sgrib pa kun las grol //",
    "NG0082:57": "sangs rgyas lnga bdag cod pan can //",
    "NG0082:58": "ye shes 'ba' zhig las byung ba //",
    "NG0082:59": "mgon po kun gyi yab mes yin //",
    "NG0082:60": "kun tu bzang po blo gros bzang *//",
    "NG0082:61": "thog ma'i sangs rgyas 'od dpag med //",
    "NG0082:62": "sangs rgyas kun gyi gtso bo yin //",
    "NG0082:63": "nga med pa y-i sngon rol na //",
    "NG0082:64": "sangs rgyas bya ba'i ming yang med //",
    "NG0082:65": "ye shes bya ba'i ming yang med //",
    "NG0082:66": "chos sku bya ba'i ming yang med //",
    "NG0082:67": "chos las grol ba'i sangs rgyas yin //",
    "NG0082:68": "thig le chos min ye shes klong *//",
    "NG0082:69": "bya btsal med pas rang grol y-in //",
    "NG0082:70": "rang byung rang gi 'od snang sangs *//",
    "NG0082:71": "'das pa lnga ru rgyas pas mchog / don gyi ye shes khong nas shar //",
    "NG0082:72": "ye shes khong shar mig phyed pas //",
    "NG0082:73": "ye shes mig can dri ma med //",
    "NG0082:74": "ma rig sgo nga'i sbubs 'byed pa //",
    "NG0082:75": "rang byung yid kyi shes rab kyi //",
    "NG0082:76": "'gyu ba'i ling tog gser gyi thur mas phyed //",
    "NG0082:77": "mig gi dbang po so sor ma 'gag pa //",
    "NG0082:78": "so sor rtog pa'i ye shes yin //",
    "NG0082:79": "rang bzhin med pa'i zang thal de //",
    "NG0082:80": "chos kyi dbyings kyi ye shes yin //",
    "NG0082:81": "de nyid rang gsal chen por shar /",
    "NG0082:82": "me long lta bu'i ye shes yin //",
    "NG0082:83": "phyi nang med par mnyam pas na //",
    "NG0082:84": "mnyam pa nyid kyi ye shes yin //",
    "NG0082:85": "thams cad ma lus lhun grub pas //",
    "NG0082:86": "bya ba grub pa'i ye shes yin //",
    "NG0082:87": "ye shes yin pas rtsol bsgrub med //",
    "NG0082:88": "yon tan ye shes lnga dang ldan //",
    "NG0082:89": "'bras bu sku gsum khong nas shar //",
    "NG0082:90": "mchog gi dang po sku gsum 'chang *//",
    "NG0082:91": "sku gsum rang grol lam gyi mchog / ye shes",
    "NG0082:92": "rang shar rig pa'i mchog / 'das pa lnga po",
    "NG0082:93": "'bras bu'i mchog / ye shes zang thal gdams pa'i",
    "NG0082:94": "mchog sangs rgyas kun gyi dgongs pa yin //",
    "NG0082:95": "zhes gsungs so //",
    "NG0082:96": "lha rgyud rin po che spungs pa las /",
    "NG0082:97": "kun tu bzang po rang snang gi le'u ste gnyis pa'o ///",
    "NG0082:98": "/ de nas gsang ba'i bdag po yis //",
    "NG0082:99": "'gro drug ma dag 'khrul pa ji ltar lags //",
    "NG0082:100": "zhes zhus pas /",
    "NG0082:101": "kun tu bzang pos bka' stsal pa //",
    "NG0082:102": "thog ma med pa'i gzhi ma de //",
    "NG0082:103": "de yod pas na 'gro drug kyang *//",
    "NG0082:104": "mi 'khrul pa yi rang dbang med //",
    "NG0082:105": "de yang ji @#//",
    "NG0082:106": "ltar 'khrul zhe na //",
    "NG0082:107": "kun gzhi'i rlung chen ma 'gags pas //",
    "NG0082:108": "ma ni rlung gi 'khrul pa yin //",
    "NG0082:109": "de yang kun gzhi spyan yin te //",
    "NG0082:110": "gzhi gsum dbyer med spyan chen po //",
    "NG0082:111": "gyen dang thad ka thur du gzigs //",
    "NG0082:112": "gzigs pa'i spyan gsum khong nas shar //",
    "NG0082:113": "thur du gzigs pa 'gro drug spyan /",
    "NG0082:114": "'gyu ba'i spyan gyis kun tu blta //",
    "NG0082:115": "'od lnga lam gyi rta pho la //",
    "NG0082:116": "chags sdang lnga yis 'khrul pa yin //",
    "NG0082:117": "las ni lung ma bstan gyi las //",
    "NG0082:118": "rgyu rkyen dus mtshungs rgyu ltar 'khor //",
    "NG0082:119": "ma rig 'dam du bying ba yin //",
    "NG0082:120": "dmyal ba la sogs 'gro drug 'khrul //",
    "NG0082:121": "las kyi 'bras bu lung ma bstan //",
    "NG0082:122": "tshe tshad la sogs dus la nges pa med //",
    "NG0082:123": "de ni thur du gzigs pa'i spyan //",
    "NG0082:124": "zhes gsungs so //",
    "NG0082:125": "lha rgyud rin po che'i spungs pa las /",
    "NG0082:126": "'gro drug rang snang gi le'u gsum pa'o //    // de nas gsang ba'i bdag po yis //",
    "NG0082:127": "'gro drug 'khrul pa ji ltar bzlog / ces zhus pas /",
    "NG0082:128": "kun tu bzang pos bka' stsal pa //",
    "NG0082:129": "'gro drug 'khrul pa bzlog pa ni /",
    "NG0082:130": "ngo bo nyid kyi byin rlabs ni /",
    "NG0082:131": "chos kyi sku yi byin rlabs so //",
    "NG0082:132": "de yi byin rlabs rdo rje sems dpa' khyod //",
    "NG0082:133": "de yi byin rlabs snang ba thub pa drug / thun mong ldog pa'i ston pa yin /",
    "NG0082:134": "khyad par bka' brgyud byin brgyud dang *//",
    "NG0082:135": "thugs su brgyud pa'i ston pa gsum //",
    "NG0082:136": "thugs rje chos kyi 'khor lo ni //",
    "NG0082:137": "byin gyis brlabs kyi bskor ba yin /",
    "NG0082:138": "mchog gi sku gsum rang snang bas /",
    "NG0082:139": "ye shes rang snang 'khor lo bskor //",
    "NG0082:140": "rtog pa ye shes 'khor lo yin //",
    "NG0082:141": "chos kyi 'khor lo phyi nang gsang ba gsum //",
    "NG0082:142": "de don rtogs pa'i byin rlabs brgyud pa yin //",
    "NG0082:143": "nyi ma'i snying po zer dang 'od //",
    "NG0082:144": "zla ba lteng ka'i gzugs snang ba //",
    "NG0082:145": "tha dad du mar mthong ba ltar //",
    "NG0082:146": "sku gcig yongs la snang bas sprul sku yin //",
    "NG0082:147": "ye shes phyogs med shar bas thugs rje 'od po che //",
    "NG0082:148": "kun la snyoms pas thugs rje phyogs med shar //",
    "NG0082:149": "zhes gsungs so //",
    "NG0082:150": "lha rgyud rin po che spungs pa las /",
    "NG0082:151": "byin rlabs 'byung ba bstan pa'i le'u ste bzhi pa'o //  // de nas gsang ba'i bdag po yis //",
    "NG0082:152": "rgyud lung 'byung ba ji ltar lags //",
    "NG0082:153": "de yi ngo sprod ji ltar bgyi //",
    "NG0082:154": "zhes zhus pas //",
    "NG0082:155": "bcom ldan 'das kyis bka' stsal pa //",
    "NG0082:156": "rang bzhin byin rlabs ngo bo'i rgyud /",
    "NG0082:157": "rang bzhin rgyud la rnam pa gnyis //",
    "NG0082:158": "nges pa'i rgyud dang don gyi rgyud //",
    "NG0082:159": "nges rgyud sangs rgyas dgongs pa yin //",
    "NG0082:160": "rgyun du mi 'gyur rgyud kyi mchog / de don thugs la gang gnas pa //",
    "NG0082:161": "don rgyud chen po yin par bshad //",
    "NG0082:162": "byin rlabs rgyud la rnam pa gsum //",
    "NG0082:163": "ngo bo nyid kyi byin rlabs dang *//",
    "NG0082:164": "rtsol dang bcas dang rtsol med dang *//",
    "NG0082:165": "rang bzhin byin rlabs rnam pa gsum //",
    "NG0082:166": "ngo bo byin rlabs rang snang yin //",
    "NG0082:167": "rtsol med byin rlabs thugs rje'o //",
    "NG0082:168": "rtsol bcas byin rlabs gdams pa'o //",
    "NG0082:169": "rang bzhin byin rlabs kun la 'jug / de don @#//",
    "NG0082:170": "gtan la gang 'bebs pa //",
    "NG0082:171": "man ngag kun gyi mchog tu bshad //",
    "NG0082:172": "de don thugs la gang gnas pa //",
    "NG0082:173": "lung rnams ma lus thugs la gnas //",
    "NG0082:174": "rgyud lung man ngag dbyer med pas //",
    "NG0082:175": "thig le ye shes brtsegs pa yin //",
    "NG0082:176": "zhes gsungs so //",
    "NG0082:177": "lha rgyud rin po che spungs pa las /",
    "NG0082:178": "byin rlabs kyi rgyud bstan pa'i le'u ste lnga pa'o ///",
    "NG0082:179": "/ de nas gsang ba'i bdag po yis //",
    "NG0082:180": "bcom ldan kun tu bzang po la //",
    "NG0082:181": "rtsol med byin rlabs ji ltar lags //",
    "NG0082:182": "zhes zhus pas /",
    "NG0082:183": "bka' stsal pa /",
    "NG0082:184": "byin rlabs dbang las 'jug pas na //",
    "NG0082:185": "dbang gi gdams pa bshad par bya //",
    "NG0082:186": "dbang la phyi nang gsang ba gsum //",
    "NG0082:187": "lha dbang ye shes sku yi dbang *//",
    "NG0082:188": "chos dbang rig pa sems kyi dbang *//",
    "NG0082:189": "rtsol med ye shes thig le'i dbang *//",
    "NG0082:190": "de 'dod pa yi gang zag gis //",
    "NG0082:191": "lus srog bu smad 'khor rdzas kun //",
    "NG0082:192": "byin rlabs zhu ba'i yon du dbul //",
    "NG0082:193": "sbyin pa bsam gyis mi khyab pas //",
    "NG0082:194": "dbang bskur nus pa'i bla ma la //",
    "NG0082:195": "yon phul yon tan bsam mi khyab //",
    "NG0082:196": "slob dpon gdams pas ma brgyan pa //",
    "NG0082:197": "de 'dra'i slob dpon bsten min te //",
    "NG0082:198": "de bsten byin rlabs 'byung mi 'gyur //",
    "NG0082:199": "slob ma shes rab ma brgyan cing *//",
    "NG0082:200": "gdams pa gzung mi thub pa ni //",
    "NG0082:201": "de ni slob ma snod min te //",
    "NG0082:202": "de la byin rlabs 'jug mi 'gyur //",
    "NG0082:203": "ja log pas ni don kun 'grub //",
    "NG0082:204": "lha dbang ye shes dbang bskur bas //",
    "NG0082:205": "mig gi gzugs snang ma 'gags pas //",
    "NG0082:206": "rnam par snang mdzad gzugs kyi dbang *//",
    "NG0082:207": "chos kyi dbyings kyi ye shes yin //",
    "NG0082:208": "de yis don la bskyod med pas //",
    "NG0082:209": "rdo rje sems dpa' mi bskyod pa //",
    "NG0082:210": "me long lta bu'i ye shes yin //",
    "NG0082:211": "de yi yon tan rtsal snang ba //",
    "NG0082:212": "snang ba mtha' yas 'od dpag med //",
    "NG0082:213": "so sor kun tu rtogs pa yin //",
    "NG0082:214": "yon tan phyogs ris mi mnga' bas //",
    "NG0082:215": "rin chen 'byung ldan 'od 'phro bas //",
    "NG0082:216": "mnyam pa nyid kyi ye shes yin //",
    "NG0082:217": "thams cad rang byung grub pas na //",
    "NG0082:218": "don yod grub pa rdo rje'i snying po yin //",
    "NG0082:219": "bya ba grub pa'i ye shes zhes kyang brjod //",
    "NG0082:220": "rna ba mi bskyod lce ni 'od dpag med //",
    "NG0082:221": "sna ni rin 'byung 'og sgo don grub sku //",
    "NG0082:222": "lnga ldan ye shes rang la snang bas na //",
    "NG0082:223": "lha dbang ye shes sku yi dbang bskur yin //",
    "NG0082:224": "'byung ba lnga yi gzugs stong pas //",
    "NG0082:225": "nam mkha' dbyings phyug chos kyi dbyings //",
    "NG0082:226": "de yi ngo bo sangs rgyas spyan //",
    "NG0082:227": "'od gsal ye shes me long lnga *//",
    "NG0082:228": "yon tan rtsal smin gos dkar mo //",
    "NG0082:229": "so sor rtogs pa'i ye shes rdzogs //",
    "NG0082:230": "yon tan thams cad 'dus pa ma ma ki //",
    "NG0082:231": "kun la yangs dog med pas mnyam pa nyid //",
    "NG0082:232": "de yi don la 'da' med pas //",
    "NG0082:233": "dam tshig sgrol ma zhes bya'o //",
    "NG0082:234": "thams cad gcig tu grub pas bya ba grub //",
    "NG0082:235": "ye shes thams cad rdzogs pas 'khor lo yin //",
    "NG0082:236": "'gyur ba med pas rdo rje yin //",
    "NG0082:237": "skyon gyis ma gos pad+ma yin //",
    "NG0082:238": "thams cad 'byung bas rin po @#//",
    "NG0082:239": "che //",
    "NG0082:240": "kun la khyab pas rgya gram me //",
    "NG0082:241": "thams cad rdzogs pas seng ge yin //",
    "NG0082:242": "ma lus theg pas glang po che //",
    "NG0082:243": "dug lnga sku ru shar bas rma bya yin //",
    "NG0082:244": "thams cad shugs las grol bas rta mchog yin //",
    "NG0082:245": "thog med spyan chen mnga' bas mkha' lding yin //",
    "NG0082:246": "de yi don rtogs rtsol med dbang bskur yin //",
    "NG0082:247": "mi 'da' ba yi rgya zhig thob la zhog / chos sku dri ma med cing gzugs sku med //",
    "NG0082:248": "'gyur med gser mdog 'jam dpal sku //",
    "NG0082:249": "de don lag tu+u gtad pas 'gyur med rtogs //",
    "NG0082:250": "phrin las thams cad rdzogs shing dbang thob pas //",
    "NG0082:251": "mi shigs bcom ldan rdo rje'i sku //",
    "NG0082:252": "ye shes spyan chen rang la shar bas na //",
    "NG0082:253": "spyan ras gzigs dbang seng ge rnam par brtsegs //",
    "NG0082:254": "'khor ba ma bcos rang grol 'od gsal ba //",
    "NG0082:255": "rdo rje mi g.yo'i sku ste rang byung yin //",
    "NG0082:256": "thugs rje kun la 'phro bas 'od zer can //",
    "NG0082:257": "sangs rgyas byin rlabs phog pas sgrol ma yin //",
    "NG0082:258": "snang ba lhug par snang bas phag gdong ma //",
    "NG0082:259": "shes rab khong shar ral gri yin //",
    "NG0082:260": "ye shes zang thal rdo rje dang *//",
    "NG0082:261": "sku gsum byin rlabs snang ba phreng ba dang *//",
    "NG0082:262": "yon tan sna tshogs gcod pa'i ral gri dang *//",
    "NG0082:263": "chos sku yon tan rgyas pas ut+pal //",
    "NG0082:264": "yon tan gter 'chang bum pa dang */",
    "NG0082:265": "sku gsum rang la gnas pas kha t+wam ga / thams cad rang la rdzogs pas dbang chen thob //",
    "NG0082:266": "ces gsungs so //",
    "NG0082:267": "lha rgyud rin po che spungs pa las /",
    "NG0082:268": "lha dbang lus la bskur ba dang */",
    "NG0082:269": "rtsol med rang snang du bstan pa'i le'u ste drug pa'o ///",
    "NG0082:270": "/ de nas yang bka' stsal pa /",
    "NG0082:271": "rtsol bcas lha dbang bstan pa ni //",
    "NG0082:272": "dang po bum pa'i dbang yin te //",
    "NG0082:273": "bum pa lha yi grangs dang mthun //",
    "NG0082:274": "de la dbang lnga rdzogs pa ni //",
    "NG0082:275": "bum pa gzhal yas khang yin pas //",
    "NG0082:276": "b+h+rum las gzhal yas khang du bskyed //",
    "NG0082:277": "de yi nang du bum rdzas blugs //",
    "NG0082:278": "gdan dang bskyed dang spyan 'dren bstim //",
    "NG0082:279": "'dzab dang bsnyen bsgrub byas nas ni /",
    "NG0082:280": "de nas 'od du zhu nas ni //",
    "NG0082:281": "spyi bo dag nas dbang bskur ba //",
    "NG0082:282": "bum pa'i dbang zhes brjod pa yin //",
    "NG0082:283": "lus kyi sgrib pa dag par byed //",
    "NG0082:284": "bum pa bum rdzas bskyed bya thabs kyi dbang *//",
    "NG0082:285": "lha rnams bkug bstim sbyor ba mdzad //",
    "NG0082:286": "shes rab dbang du bstan pa ni //",
    "NG0082:287": "sbyor ba byang chub sems kyi chu //",
    "NG0082:288": "ye shes dbang du bstan pa yin //",
    "NG0082:289": "rdo rje lce steng bzhag pa yis //",
    "NG0082:290": "ngag gi sgrib pa dag par byed //",
    "NG0082:291": "lha la ye shes rgyas btab nas //",
    "NG0082:292": "skye ba med par bstan pa ni //",
    "NG0082:293": "tshig gi dbang du brjod pa yin //",
    "NG0082:294": "sems kyi sgrib pa dag par byed //",
    "NG0082:295": "ces gsungs so //",
    "NG0082:296": "lha rgyud rin po che spungs pa las /",
    "NG0082:297": "bum pa'i dbang gi le'u ste bdun pa'o ///",
    "NG0082:298": "/ de nas yang bka' stsal pa /",
    "NG0082:299": "thabs dang shes rab dbang la rnam lnga ste //",
    "NG0082:300": "pha ni thabs kyi rang bzhin te //",
    "NG0082:301": "lus kyi bum pa snang ba yin //",
    "NG0082:302": "skra dang lus rgyan lus po ni //",
    "NG0082:303": "sku",
    "NG0082:305": "(20)@#// gsum dag pa'i snang ba'o //",
    "NG0082:306": "sgo lnga 'bru lnga ye shes lnga //",
    "NG0082:307": "phung po lnga ni rin chen sna lnga yin /",
    "NG0082:308": "rang byung bdud rtsi sman lnga'i ngo bo la //",
    "NG0082:309": "rnam shes lnga ni dri lnga yin par bshad //",
    "NG0082:310": "byang chub sems ni bdud rtsi 'o ma chu //",
    "NG0082:311": "dbugs ni gzungs thag thugs rjais 'brel //",
    "NG0082:312": "de ni bum pa'i dbang yin no //",
    "NG0082:313": "rang la snang ba thabs kyi dbang *//",
    "NG0082:314": "de ltar shes pas shes rab dbang *//",
    "NG0082:315": "ye nas grub pa ye shes dbang *//",
    "NG0082:316": "de mtshon pa ni tshig dbang ngo //",
    "NG0082:317": "shes rab dbang la rnam pa lnga //",
    "NG0082:318": "b+ha ga bum pa'i rang bzhin no //",
    "NG0082:319": "rak+ta bum rdzas rang bzhin no //",
    "NG0082:320": "rtsa gsum nyed pa thabs kyi dbang *//",
    "NG0082:321": "zung 'jug stong pa shes rab dbang *//",
    "NG0082:322": "bde ba'i ye shes gsang ba'i dbang *//",
    "NG0082:323": "ngag gis brgyan pa tshig dbang ngo *//",
    "NG0082:324": "zhes gsungs so //",
    "NG0082:325": "lha rgyud rin po che spungs pa'i rgyud las /",
    "NG0082:326": "thabs dang shes rab kyi dbang bstan pa'i le'u ste brgyad pa'o //",
    "NG0082:327": "de nas yang bka' stsal pa //",
    "NG0082:328": "gsang ba'i dbang la rnam lnga ste //",
    "NG0082:329": "rdo rje bum pa chos kyi sku //",
    "NG0082:330": "rtsa gsum brgyan pa longs sku yin //",
    "NG0082:331": "thig le sprul pa'i sku ru bshad //",
    "NG0082:332": "bde ba chen po bum rdzas yin //",
    "NG0082:333": "de ni bum pa'i dbang yin no //",
    "NG0082:334": "yig 'bru bkod pa thabs kyi dbang *//",
    "NG0082:335": "lha rnams sbyor ba mdzad pa ni //",
    "NG0082:336": "b+ha ga stong pa shes rab dbang *//",
    "NG0082:337": "byang chub sems 'phros gsang ba'i dbang *//",
    "NG0082:338": "rgyas gdab pa ni tshig dbang yin //",
    "NG0082:339": "ye shes sa bon dgug pa dang *//",
    "NG0082:340": "dam tshig sa bon bskyed pa dang *//",
    "NG0082:341": "sbyor ba gnyis med bstim pa dang *//",
    "NG0082:342": "bde ba'i mchod pa 'bul ba dang *//",
    "NG0082:343": "mchod pa phyogs bcur spro ba dang *//",
    "NG0082:344": "de rnams rgyas su gdab pa ni //",
    "NG0082:345": "rtsol ba dang bcas dbang zhes brjod //",
    "NG0082:346": "ces gsungs so /",
    "NG0082:347": "lha rgyud rin po che spungs pa las /",
    "NG0082:348": "gsang ba'i dbang gi le'u ste dgu pa'o //    // de nas yang bka' stsal pa //",
    "NG0082:349": "nyon cig gsang ba'i bdag po khyod //",
    "NG0082:350": "tshig gi dbang la rnam lnga ste //",
    "NG0082:351": "snang srid tshig tu ston pa ni //",
    "NG0082:352": "dngos po sna tshogs gzugs snang ba /",
    "NG0082:353": "'byung ba lnga ni bum par bshad /",
    "NG0082:354": "kha dog sna tshogs bum pa'i rgyan //",
    "NG0082:355": "dbyings su snang ba mgul chings yin //",
    "NG0082:356": "'du 'bral med pa gzungs thag yin / 'gro drug longs skur cir snang ba //",
    "NG0082:357": "bum pa'i rdzas su bstan pa ni //",
    "NG0082:358": "de ni bum pa'i dbang yin no //",
    "NG0082:359": "snang srid bsdus nas lam du bslang *//",
    "NG0082:360": "snang ba rang byung ye shes shar //",
    "NG0082:361": "bla ma'i gdams pas phyogs med grol //",
    "NG0082:362": "rang snang ye shes 'phel 'grib med //",
    "NG0082:363": "phyi nang med pa ye shes sku //",
    "NG0082:364": "ye shes sku ste rang byung ba //",
    "NG0082:365": "de ni thabs kyi dbang mchog yin //",
    "NG0082:366": "da ni shes rab dbang bstan pa //",
    "NG0082:367": "thugs rje 'gag pa med pa de //",
    "NG0082:368": "yid 'gyus snang srid sems su shar //",
    "NG0082:369": "gzung 'dzin rtsa ba ma rig can //",
    "NG0082:370": "gnyis med rig pa phyi nang med //",
    "NG0082:371": "ye shes shes rab zang thal bas //",
    "NG0082:372": "ye shes shes rab zang thal de //",
    "NG0082:373": "tshad ma khong nas shar @#//",
    "NG0082:374": "bas na //",
    "NG0082:375": "mi bslu ba yi gtan tshigs yin //",
    "NG0082:376": "yid ches nges pa'i dbang du bshad //",
    "NG0082:377": "da ni ye shes dbang bshad de //",
    "NG0082:378": "ye ni kun gzhi spyi sa yin //",
    "NG0082:379": "shes pa gzhi las grol ba'o //",
    "NG0082:380": "grol ba gzhan rkyen ma yin te //",
    "NG0082:381": "rang rkyen shes pas grol bar bstan //",
    "NG0082:382": "me long byad kyi dpe bzhin no //",
    "NG0082:383": "thig le ye shes khong nas shar //",
    "NG0082:384": "phar bltas pas ni tshur la gsal //",
    "NG0082:385": "ye shes zang thal kho na yin //",
    "NG0082:386": "ma bcos pa yi zang thal la //",
    "NG0082:387": "ma byas pa yi rang byung shar //",
    "NG0082:388": "rang grol sbrul gyi mdud pa ltar //",
    "NG0082:389": "rang grol dug lnga khong du grol //",
    "NG0082:390": "rtse gcig zang thal chen por slebs //",
    "NG0082:391": "da ni tshig dbang don bshad de //",
    "NG0082:392": "nor bu rin chen gling dag na //",
    "NG0082:393": "sa rdo la sogs ming yang med //",
    "NG0082:394": "gdams pa'i tshig dbang thob pas na //",
    "NG0082:395": "'khor ba bya ba'i ming yang med //",
    "NG0082:396": "'khor ba thig ler dbang bskur bas //",
    "NG0082:397": "rma byas ha la bza' ba 'dra //",
    "NG0082:398": "spu kha sna tshogs mdangs dang ldan //",
    "NG0082:399": "de bzhin dug gi dbang bskur na //",
    "NG0082:400": "'dre dang nad kyis mi tshugs so //",
    "NG0082:401": "de bzhin dug lnga'i dbang bskur na //",
    "NG0082:402": "'khor ba'i dgra yis mi tshugs so //",
    "NG0082:403": "thig le ye shes ngo bo rtsal //",
    "NG0082:404": "las dang de bzhin gnas pa ni //",
    "NG0082:405": "lam dang sgo dang yon tan dang *//",
    "NG0082:406": "'bras bu rnam brgyad dbyer med pas //",
    "NG0082:407": "dpe yi ngo sprod shel gyis mtshon //",
    "NG0082:408": "rtags kyi ngo sprod tsit+ta yin //",
    "NG0082:409": "rin chen zur brgyad 'bar ba yin //",
    "NG0082:410": "don ni thig le ye shes te //",
    "NG0082:411": "rtsa chen brgyad la gnas pa yin //",
    "NG0082:412": "rtags kyi rtsa dang yon tan rtsa //",
    "NG0082:413": "rnam pa brgyad du shes par bya //",
    "NG0082:414": "de ni rten gyi gsang lam yin //",
    "NG0082:415": "ma rig pa yi gdar bcad pas //",
    "NG0082:416": "rig pa'i ye shes khong nas rdol //",
    "NG0082:417": "thig le brtsegs pa'i dbang mchog thob //",
    "NG0082:418": "tshig dbang zhes ni de la bya //",
    "NG0082:419": "'khor ba rtsad gcod ces kyang bya //",
    "NG0082:420": "ma rig mig 'byed ces kyang bya //",
    "NG0082:421": "rig pa'i ye shes zhes kyang bya //",
    "NG0082:422": "ye shes rang shar zhes kyang bya //",
    "NG0082:423": "shes rab rang byung zhes kyang bya //",
    "NG0082:424": "ye shes thig le khong nas shar //",
    "NG0082:425": "zhes gsungs so //",
    "NG0082:426": "lha rgyud rin po che spungs pa las /",
    "NG0082:427": "tshig dbang rin po che'i le'u ste bcu pa'o //    // de nas yang bka' stsal pa //",
    "NG0082:428": "nyon cig gsang ba'i bdag po khyod //",
    "NG0082:429": "dbang bskur yon tan bstan pa ni //",
    "NG0082:430": "bum pa'i dbang bskur nyon mongs sgrib pa dag /",
    "NG0082:431": "thabs kyi dbang bskur las kyi sgrib pa dag /",
    "NG0082:432": "shes rab dbang bskur shes bya'i sgrib pa dag /",
    "NG0082:433": "gsang ba'i dbang bskur ngo bo'i sgrib pa dag /",
    "NG0082:434": "tshig gi dbang bskur rnam smin sgrib pa dag /",
    "NG0082:435": "bum dbang bskur bas sprul sku 'thob //",
    "NG0082:436": "thabs kyi dbang bskur longs sku 'thob //",
    "NG0082:437": "shes rab dbang bskur chos sku 'thob //",
    "NG0082:438": "gsang ba'i dbang bskur ye shes sku //",
    "NG0082:439": "tshig gi dbang bskur rang grol 'thob //",
    "NG0082:440": "dbang ma bskur bar chos 'chad pa //",
    "NG0082:441": "long bas long ba khrid pa 'dra //",
    "NG0082:442": "slob dpon tshad mar ma gyur pas //",
    "NG0082:443": "gdams pa @#//",
    "NG0082:444": "med par dbang bskur byed //",
    "NG0082:445": "sngags med dug la rngub pa 'dra //",
    "NG0082:446": "slob ma tshad dang mi ldan pas //",
    "NG0082:447": "dbang bskur nod pa byed pa de //",
    "NG0082:448": "sbrang ma me la mchongs pa 'dra //",
    "NG0082:449": "slob dpon tshad ldan dbang bskur na //",
    "NG0082:450": "bdud rtsi'i longs spyod spel ba 'dra //",
    "NG0082:451": "slob ma tshad ldan dbang nod pa //",
    "NG0082:452": "bya rgod gnam 'phang gcod pa 'dra //",
    "NG0082:453": "zhes gsungs so //",
    "NG0082:454": "lha rgyud rin po che spungs pa las /",
    "NG0082:455": "dbang bskur ba'i yon tan dang skyon bstan pa'i le'u",
    "NG0082:456": "ste bcu gcig pa'o // // de nas yang bka'",
    "NG0082:457": "stsal pa // gsang ba'i bdag po khyod nyon cig",
    "NG0082:458": "/ lta ba rig pa rang rtsal bstan pa ni",
    "NG0082:459": "stsal pa // // lta ba skye med rnam par dag / rang bzhin chos sku brjod las 'das //",
    "NG0082:460": "gnyis med rang snang ma bcos pa //",
    "NG0082:461": "chos nyid skye med shes bya'i gshis //",
    "NG0082:462": "sems nyid ma bcos blo las 'das //",
    "NG0082:463": "sems nyid stong pa chos kyi sku //",
    "NG0082:464": "nam mkha' lta bu'i chos nyid las //",
    "NG0082:465": "nyi zla skar tshogs ma 'dres rdzogs //",
    "NG0082:466": "tshogs rdzogs rang byung lta ba'i mchog / dngos po med pa rang sar grol //",
    "NG0082:467": "rang grol 'ub chub lta ba'i klong *//",
    "NG0082:468": "lta ba klong chen mtha' grol yin //",
    "NG0082:469": "lta ba rig pa'i dbang thob na //",
    "NG0082:470": "skye ba med pa'i dgongs pa thob //",
    "NG0082:471": "bsgom pa rig pa rang rtsal dbang *//",
    "NG0082:472": "mtshan bcas bsgom dang mtshan med bsgom //",
    "NG0082:473": "dang po ma shar shar bar byed pa la //",
    "NG0082:474": "nam mkha' stong pa'i mkha' dkyil bsgom //",
    "NG0082:475": "de las hu~m zhu rdo rjer bsgom //",
    "NG0082:476": "rdo rje 'od zhu rdo rje sems dpar bsgom //",
    "NG0082:477": "sku mdog dkar po gangs rir nyi shar 'dra //",
    "NG0082:478": "g.yas na rdo rje rtse lnga bsnams //",
    "NG0082:479": "g.yon pas dril bu dku ru brten //",
    "NG0082:480": "rgyan rnams kun gyis brgyan par bsgom //",
    "NG0082:481": "om badzra sa twa hu~m /",
    "NG0082:482": "dbang po 'bru lnga thugs kyi yang snying bzla /",
    "NG0082:483": "badzra a har hu~m /",
    "NG0082:484": "d+hu pe hum /",
    "NG0082:485": "push+pe hum /",
    "NG0082:486": "a lo ke hum /",
    "NG0082:487": "gan+d+he hum /",
    "NG0082:488": "ne bi te hum /",
    "NG0082:489": "shab+ta rat+na hum /",
    "NG0082:490": "zhes mchod pas /",
    "NG0082:491": "'gro drug zhu nas bdag zhu ste //",
    "NG0082:492": "spyi gtsug rdo rje sems dpar thim //",
    "NG0082:493": "rdo rje sems dpa' 'od du zhu //",
    "NG0082:494": "rdo rje dkar po rtse lngar gyur //",
    "NG0082:495": "rdo rje 'od zhu hum la thim //",
    "NG0082:496": "hum gi zhabs bskyed zhu nas ni //",
    "NG0082:497": "'a yang 'od du ltems kyis zhu //",
    "NG0082:498": "de nas ha yang 'od du zhu ba yis //",
    "NG0082:499": "de yang zla ba dag la thim //",
    "NG0082:500": "zla ba 'od zhu thig le la //",
    "NG0082:501": "thig le 'od zhu ye shes zang thal bsgom //",
    "NG0082:502": "de ni thig le khong shar yin //",
    "NG0082:503": "mtshan bcas sku yi bsgom pa'o //",
    "NG0082:504": "thugs kyi phyag mtshan bsgom pa ni //",
    "NG0082:505": "dang po rang gi sems nyid stong par bsgom //",
    "NG0082:506": "de yi ngang las rdo rjer bsgom //",
    "NG0082:507": "rdo rje'i nang du rang nyid ni //",
    "NG0082:508": "rang gsal 'phro ba med par bsgom //",
    "NG0082:509": "de yis thugs kyi bsgom pa rdzogs //",
    "NG0082:510": "da ni gsung gi bsgom pa bstan //",
    "NG0082:511": "dang po rang byung sems nyid stong *//",
    "NG0082:512": "mtshon pa'i hum yang sngon du bri //",
    "NG0082:513": "de la shes pa gtad la bsgom //",
    "NG0082:514": "de nas shes pa hu~m du bsgom //",
    "NG0082:515": "hu~m la shes pa tshud pa ni //",
    "NG0082:516": "sems zin pa yi tshad yin no //",
    "NG0082:517": "de nas @#//",
    "NG0082:518": "snang ba sna tshogs kun //",
    "NG0082:519": "hu~m du mi 'gyur rang dbang med //",
    "NG0082:520": "hu~m de zhu nas rang gsal zang thal bsgom //",
    "NG0082:521": "des ni gsung gi dgongs pa rdzogs //",
    "NG0082:522": "a+om dang ahdang hu~m dang ni //",
    "NG0082:523": "'khor lo rdo rje pad+ma dang *//",
    "NG0082:524": "yig 'bru gang yang rung ba la / spro dang bsdu ba byas gyur na //",
    "NG0082:525": "mtshan bcas bsgom pa rdzogs pa yin //",
    "NG0082:526": "zhes gsungs so //",
    "NG0082:527": "lha rgyud rin po che spungs pa las /",
    "NG0082:528": "lta bsgom rig pa rang rtsal gyi le'u ste bcu",
    "NG0082:529": "gnyis pa'o // // de nas mtshan med bsgom pa",
    "NG0082:530": "bstan pa ni // nyon cig rdo rje sems dpa' khyod //",
    "NG0082:531": "rang gi byang chub sems nyid ni //",
    "NG0082:532": "stong gsal khyab pa'i don de ni //",
    "NG0082:533": "rang gi snying gi dkyil du bsgom //",
    "NG0082:534": "gzung 'dzin rnam pa skyes pa'i tshe //",
    "NG0082:535": "de nyid stong pa nyid du bsgom //",
    "NG0082:536": "de nas shes pa gsal gdab la //",
    "NG0082:537": "mar me lta bur bsgom par bya //",
    "NG0082:538": "gzings thog bya 'phur slar la ldog / 'phro ba",
    "NG0082:539": "stong par bsgoms pas gzung 'dzin ldog / dper na",
    "NG0082:540": "chu la 'khyags zhu bzhin //",
    "NG0082:541": "dug lnga bsgoms pas gzung 'dzin 'jig / dper na nam mkha' sprin dngas bzhin //",
    "NG0082:542": "rtog pa skye med bsgoms pas grol bar 'gyur //",
    "NG0082:543": "bya ba btang pa'i skyes bu bzhin //",
    "NG0082:544": "lhang nge ma bcos ngang la bzhag / stong nyid 'od gsal bsgom par bya //",
    "NG0082:545": "dang po snga dro nas brtsams nas //",
    "NG0082:546": "tshogs drug 'od gsal bsgom par bya //",
    "NG0082:547": "shes pa 'khyog pa bsrangs nas ni //",
    "NG0082:548": "lus kyis ngal dub sha chang spang *//",
    "NG0082:549": "dkar gsum dag la brten pa ni //",
    "NG0082:550": "thun dgur bcad la bsgom par bya /",
    "NG0082:551": "khams dang sbyar zhing bsgom pa ni //",
    "NG0082:552": "srod nas brtsams te bsgom pa la /",
    "NG0082:553": "'gyu ba 'od gsal bsgom par bya //",
    "NG0082:554": "thun dang khams rnams gong dang mthun //",
    "NG0082:555": "spyod pa 'od gsal kho nar bya //",
    "NG0082:556": "gung la 'gyu ba rjes med bsgom /",
    "NG0082:557": "'od gsal thun tshad khams dang sbyar //",
    "NG0082:558": "rmi lam 'byongs na lam chen yin //",
    "NG0082:559": "'od gsal sgyu lus mkhas pas bsgom //",
    "NG0082:560": "sgyu lus bsgoms pas shes gyur na //",
    "NG0082:561": "de nas rig pa 'od gsal bsgom //",
    "NG0082:562": "rig pa 'od gsal shes nas ni //",
    "NG0082:563": "de nas ye shes 'od gsal bsgom //",
    "NG0082:564": "ye shes 'od gsal shes nas ni //",
    "NG0082:565": "thig le 'od gsal mthar thug bsgom //",
    "NG0082:566": "ma shar ba la shar ba bya //",
    "NG0082:567": "shar ba bogs dbyung brtan pa'i 'bras bu bstan //",
    "NG0082:568": "tho rangs rang snang 'od gsal bsgom par bya //",
    "NG0082:569": "rmis pa'i cho 'phrul rang snang 'od gsal yin //",
    "NG0082:570": "btsun mo bde skyong rmis nas ni //",
    "NG0082:571": "bu btsas lo gsum lon pa rmi //",
    "NG0082:572": "bu yang shi ste bsregs pa rmi //",
    "NG0082:573": "mya ngan chen po skyes kyang rmi //",
    "NG0082:574": "de rmis sad par gyur pa na //",
    "NG0082:575": "sdug bsngal shes pa tsam gyis grol //",
    "NG0082:576": "de bzhin rmis pa ci byung yang *//",
    "NG0082:577": "'khrul pa'i snang bar rtogs gyur na //",
    "NG0082:578": "de nyid gnyid pas bsgom pa yin //",
    "NG0082:579": "dus bzhi mnyam sbyor dgongs pa'i mchog / bsam gtan",
    "NG0082:580": "rang grol gdams pa'i mchog / zang zing shes pa",
    "NG0082:581": "gnad @#// kyi mchog / ces gsungs so //",
    "NG0082:582": "lha rgyud rin po che spungs pa las /",
    "NG0082:583": "sgom pa bstan pa'i le'u ste bcu gsum pa'o //    // de nas yang bka' stsal pa //",
    "NG0082:584": "gsang ba'i bdag po khyod nyon cig / spyod pa'i khyad par bstan pa ni //",
    "NG0082:585": "dang po lta sgom dang bcas nas //",
    "NG0082:586": "nags khrod dgon par gcig pur gnas //",
    "NG0082:587": "dur khrod wa skya grogs su btsal //",
    "NG0082:588": "lta ba gdeng chud bag tsha med //",
    "NG0082:589": "gdon pa'i smra bcad shin tu gces //",
    "NG0082:590": "bsgom pa gdeng chud nyam nga med //",
    "NG0082:591": "gang yang spyod pa'i grogs su 'gyur //",
    "NG0082:592": "sems kyi smra bcad ces bya'o //",
    "NG0082:593": "'khu 'phrig med pa'i rang sgra sgrogs //",
    "NG0082:594": "thams cad gsung gi 'khor lor shes //",
    "NG0082:595": "gsung gi smra bcad ces bya'o //",
    "NG0082:596": "gcer bu'i spyod pas ci dgar gnas //",
    "NG0082:597": "tshogs drug lhug pa'i spyod pa yin //",
    "NG0082:598": "lus kyi smra bcad ces bya'o //",
    "NG0082:599": "'khor ba'i rig ma mtshan ldan la //",
    "NG0082:600": "bag tsha nyam nga med par ni //",
    "NG0082:601": "ci spyod bde ba'i rlan gyis 'tsho //",
    "NG0082:602": "'khor ba'i smra bcad ces bya'o //",
    "NG0082:603": "gdams pa gsang gnas rang don bsgrub //",
    "NG0082:604": "byin rlabs phyogs med 'char ba ni //",
    "NG0082:605": "rig pa'i spyod pa zhes bya ste /",
    "NG0082:606": "gdams pa'i smra bcad ces bya'o //",
    "NG0082:607": "yul khyims spangs nas phyogs med 'gro //",
    "NG0082:608": "sgro dang skur ba nyam nga med //",
    "NG0082:609": "dman pa'i spyod pas 'khyams pa ni //",
    "NG0082:610": "gsang ba'i spyod pa zhes bya ste //",
    "NG0082:611": "yul gyi smra bcad rjes su brjod //",
    "NG0082:612": "phyogs bcur 'khyams shing bdud rtsi bsten //",
    "NG0082:613": "rtog pa thams cad rang sar dag / rnam par rgyal ba'i spyod pa yin //",
    "NG0082:614": "brtul shugs spyod pa zhes kyang bya //",
    "NG0082:615": "zas kyi smra bcad ces bya'o //",
    "NG0082:616": "thams cad rang snang rang byung bas /",
    "NG0082:617": "rtogs pas rtsi la ma rtogs bdud //",
    "NG0082:618": "bdud ni 'dre ru shar ba yin //",
    "NG0082:619": "rtsi ni lha ru shar ba yin //",
    "NG0082:620": "bdud rtsi 'byung ba'i rgyu ni rang byung yin //",
    "NG0082:621": "bsgrub pa'i bdud rtsi ma yin rang byung bdud rtsi yin //",
    "NG0082:622": "zhes gsungs so //",
    "NG0082:623": "lha rgyud rin po che spungs pa las /",
    "NG0082:624": "spyod pa'i le'u ste bcu bzhi pa'o //    // de nas yang bka' stsal pa //",
    "NG0082:625": "gsang ba'i bdag po khyod nyon cig / de ltar byas pa'i 'bras bu bstan pa ni //",
    "NG0082:626": "thig le mi 'da' ye shes klong slebs nas //",
    "NG0082:627": "mi 'gyur rdo rje lta bu'i sku thob 'gyur //",
    "NG0082:628": "lus kun las ni rab grol te //",
    "NG0082:629": "lus kyi mtha' rtogs ye shes lus //",
    "NG0082:630": "gnas kyi mtha' grol thig ler brdal //",
    "NG0082:631": "skad cig gcig gis don dang mjal //",
    "NG0082:632": "'khor ba ma spangs gnas su dag / mya ngan 'das pa rang la shar //",
    "NG0082:633": "ye shes thig le'i rtse mor sleb //",
    "NG0082:634": "phyi nang med par dbyings dang mjal /",
    "NG0082:635": "bgrod pa med par rang sar sleb //",
    "NG0082:636": "sbyang pa med par gnas su dag / bsgrub pa med par 'bras bu thob //",
    "NG0082:637": "ma byas pa ru las rnams zin //",
    "NG0082:638": "ma bkrus pa ru dri ma dag / sgron ma ma bteg mun pa sangs /",
    "NG0082:639": "khams gsum rtsa ba de ru chod //",
    "NG0082:640": "srid gsum lo ma de ru chod //",
    "NG0082:641": "snga ma phyi ma'i bar mtshams chod //",
    "NG0082:642": "srid @#//",
    "NG0082:643": "pa rgyas thebs chos skur shar //",
    "NG0082:644": "'jig rten gsum gyi zam pa brgal //",
    "NG0082:645": "dbang phyug chen po'i ma mar thob //",
    "NG0082:646": "tshangs pa chen po'i me long rnyed //",
    "NG0082:647": "dga' bo 'jog po'i rin chen thob //",
    "NG0082:648": "dkar po spyan gcig shel mkhar thob //",
    "NG0082:649": "ha nu+u bag shu'i ral gri thob //",
    "NG0082:650": "nag po bkrag med khram bam thob //",
    "NG0082:651": "gnod sbyin kun la sgrib kyi shel sgong thob //",
    "NG0082:652": "gshin rje'i rgyal po'i lcags mkhar thob //",
    "NG0082:653": "srid pa'i rgyal mo'i gter mdzod thob //",
    "NG0082:654": "gsung mchog dmar po'i zhags pa thob //",
    "NG0082:655": "lha srin sde brgyad srog rtsa chod //",
    "NG0082:656": "chos 'khor skyong ba'i rgyal blon 'bangs dang gsum //",
    "NG0082:657": "ma lus lus pa med pa'i srog rtsa chod //",
    "NG0082:658": "lha khang zhig pas sgo lcags stor //",
    "NG0082:659": "lde mig tshig pas dbye ru med //",
    "NG0082:660": "pha spun gnyis kyis dme byas pas /",
    "NG0082:661": "khams gsum 'khor ba'i skye rgyud bcad //",
    "NG0082:662": "rnam par snang mdzad zhing khams mthong *//",
    "NG0082:663": "rdo rje sems dpa'i me long mthong *//",
    "NG0082:664": "snang ba mtha' yas zhing khams mthong *//",
    "NG0082:665": "rin chen 'byung ldan yon tan mthong *//",
    "NG0082:666": "don yod grub pa'i zhing khams mthong *//",
    "NG0082:667": "zhes gsungs so //",
    "NG0082:668": "lha rgyud rin po che spungs pa las /",
    "NG0082:669": "'bras bu rang sa'i le'u ste bco lnga pa'o //    // de nas yang bka' stsal pa //",
    "NG0082:670": "gsang ba'i bdag po khyod nyon cig / de rnams yon tan bstan pa ni //",
    "NG0082:671": "lta ba bstan pas chos sku thob //",
    "NG0082:672": "sgom pa bstan pas longs sku thob //",
    "NG0082:673": "spyod pa bstan pas sprul sku thob //",
    "NG0082:674": "'bras bu bstan pas rang grol thob //",
    "NG0082:675": "lta bas dug lnga zhi bar byed //",
    "NG0082:676": "sgom pas nyon mongs zhi bar byed //",
    "NG0082:677": "spyod pas 'dre gdon zhi bar byed //",
    "NG0082:678": "'bras bus 'dod khams zhi bar byed //",
    "NG0082:679": "lta ba rtogs pas ye shes shar //",
    "NG0082:680": "sgom pa rtogs pas nyams myong shar //",
    "NG0082:681": "spyod pa rtogs pas thug phrad shar //",
    "NG0082:682": "'bras bu rtogs pas thig le shar //",
    "NG0082:683": "lta ba rang grol rig pa'i gnad //",
    "NG0082:684": "ye shes zang thal dbang po yin //",
    "NG0082:685": "bsgom pa rang grol gdams pa'i gnad //",
    "NG0082:686": "nyams myong 'od gsal dbang po yin //",
    "NG0082:687": "spyod pa rang grol thabs kyi gnad //",
    "NG0082:688": "gnyis med rang shar dbang po yin //",
    "NG0082:689": "'bras bu rang grol ye shes gnad //",
    "NG0082:690": "rig pa yul med dbang po yin / nyams myong ye shes 'char ba la //",
    "NG0082:691": "gzung 'dzin gnyis kyi lam sna la //",
    "NG0082:692": "gnyis med ngo sprod dbang po gces //",
    "NG0082:693": "ma rig 'khor bar 'khyams pa la //",
    "NG0082:694": "rig pa'i ye shes ngo sprod dgos //",
    "NG0082:695": "'gyu ba sna tshogs 'khrul pa la //",
    "NG0082:696": "ye shes ngo sprod phyogs med dgos //",
    "NG0082:697": "'khor ba'i rtsa ba nyon mongs yid //",
    "NG0082:698": "rang grol shes rab ngo sprod dgos //",
    "NG0082:699": "de ni ngo sprod rnam pa bzhi //",
    "NG0082:700": "'gyu ba ngang sangs shar grol ba'i /",
    "NG0082:701": "kha mig 'khyar dang gzer thebs pas //",
    "NG0082:702": "sgo dang dbang dang gzer lta bu //",
    "NG0082:703": "de ni dbang bskur 'dus pa yin //",
    "NG0082:704": "zhes gsungs so //",
    "NG0082:705": "lha rgyud rin po che spungs pa las /",
    "NG0082:706": "yon tan dang 'bras bu dmar khrid kyi le'u ste bcu drug @#//",
    "NG0082:707": "pa'o //    // da ni rig pa ye shes rtsol med dbang bstan gyis //",
    "NG0082:708": "nyon cig gsang ba'i bdag po khyod //",
    "NG0082:709": "thig ler rang byung dbang bskur bas //",
    "NG0082:710": "brda' dang rtags dang don du bstan //",
    "NG0082:711": "spyi ni brda yi dbang bstan pa //",
    "NG0082:712": "rin chen man shel zang thal de //",
    "NG0082:713": "byas pas ma byas rang byung yin //",
    "NG0082:714": "man shel zang thal yin pa ni //",
    "NG0082:715": "thig le zang thal yin pa'i brda' //",
    "NG0082:716": "shel gyi ngo bo 'od gsal ba //",
    "NG0082:717": "thig le 'od gsal yin pa'i brda' //",
    "NG0082:718": "shel la zur drug shar ba ni //",
    "NG0082:719": "'gro drug rang sar grol ba'i brda' //",
    "NG0082:720": "shel la thel drug byung ba ni //",
    "NG0082:721": "thig le zur grwa med pa'i brda' //",
    "NG0082:722": "man shel mthing gar shar ba ni //",
    "NG0082:723": "thig le 'gyur ba med pa'i brda' //",
    "NG0082:724": "man shel gzhi la 'od gnas pas //",
    "NG0082:725": "thig le'i yon tan ma 'gags brda' //",
    "NG0082:726": "shel ni dri med rang byung bas //",
    "NG0082:727": "chos sku dri ma med pa'i brda' //",
    "NG0082:728": "shel gyi snang ba ma 'gags pas //",
    "NG0082:729": "longs sku gzhi la gnas pa'i brda' //",
    "NG0082:730": "man shel de la 'od shar bas //",
    "NG0082:731": "sprul skus 'gro don byed pa'i brda' //",
    "NG0082:732": "spyan gsum ye shes rnam pa gsum //",
    "NG0082:733": "ston pa gsum gyi brda' yin no //",
    "NG0082:734": "da ni rtags kyi brda' bstan te //",
    "NG0082:735": "tsit+ta khong stong zang thal de //",
    "NG0082:736": "thig le ye shes rang byung rtags //",
    "NG0082:737": "snying la rtsa bzhi zang thal ba //",
    "NG0082:738": "thig le zang thal yod pa'i rtags //",
    "NG0082:739": "snying stong dkar por 'dug pa ste //",
    "NG0082:740": "thig le 'od gsal yod pa'i rtags //",
    "NG0082:741": "tsit+ta zur drug 'bar ba ni //",
    "NG0082:742": "'gro drug g.yang sa gcod pa'i rtags //",
    "NG0082:743": "snying la thel drug byung ba ni //",
    "NG0082:744": "thig le chos min yod pa'i rtags //",
    "NG0082:745": "snying mtshams chos nyid rtsas mtshon pa //",
    "NG0082:746": "thig le 'gyur med yod pa'i rtags //",
    "NG0082:747": "tsit+ta zur brgyad 'bar ba ni //",
    "NG0082:748": "thig le'i yon tan ma 'gags rtags //",
    "NG0082:749": "snying ni zur gsum dbyibs su shar //",
    "NG0082:750": "sku gsum rang la grub pa'i rtags //",
    "NG0082:751": "snying la stod smad dbus dang gsum //",
    "NG0082:752": "spyan gsum rang la yod pa'i rtags //",
    "NG0082:753": "thig le ye gnas rang la grub //",
    "NG0082:754": "de ltar shes na dbang gi rgyal po yin //",
    "NG0082:755": "de ltar shes na dbang bskur bla ma yin //",
    "NG0082:756": "btsal mi dgos pa mchog gi dbang *//",
    "NG0082:757": "thig le ye nas yod pa dbang gi rgyal po yin //",
    "NG0082:758": "rig pa rang gnas dbang gi rdzas su bshad //",
    "NG0082:759": "rig pa rang gnas dbang gi bskur thabs yin //",
    "NG0082:760": "thig le rang shar dbang gi 'bras bu yin //",
    "NG0082:761": "tsit+ta bum pa'i dbang zhes brjod //",
    "NG0082:762": "mig la spyan gyi ngo sprod pas //",
    "NG0082:763": "de ni thabs kyi dbang zhes brjod //",
    "NG0082:764": "yid la shes rab ngo sprad pas //",
    "NG0082:765": "de ni shes rab dbang zhes brjod //",
    "NG0082:766": "'gyu ba ye shes ngo sprad pas //",
    "NG0082:767": "gsang ba'i dbang zhes de la bya //",
    "NG0082:768": "ma rig ye shes zang thal la //",
    "NG0082:769": "gzung 'dzin thig le khong nas shar //",
    "NG0082:770": "tshig dbang rin po che zhes brjod //",
    "NG0082:771": "ces gsungs so //",
    "NG0082:772": "lha rgyud rin po che spungs pa las /",
    "NG0082:773": "thig le dang ye shes kyi dbang gi le'u ste bcu bdun pa'o //    // de nas @#//",
    "NG0082:774": "yang bka' stsal pa //",
    "NG0082:775": "gsang ba'i bdag po khyod nyon cig / spyan gyi dbang bskur bstan pa ni //",
    "NG0082:776": "thog ma gter gyi 'byung gnas na //",
    "NG0082:777": "lhun gyis grub pa'i spyan gnas te //",
    "NG0082:778": "gsal ba gzhan dbang ma gyur rang gsal spyan //",
    "NG0082:779": "de ni thabs kyi spyan yin no //",
    "NG0082:780": "'gag med gzhan dbang ma gyur pa //",
    "NG0082:781": "de ni shes rab spyan yin no //",
    "NG0082:782": "zang thal gzhan dbang ma gyur pa //",
    "NG0082:783": "de ni ye shes spyan gyi gzhi //",
    "NG0082:784": "de gsum dbyer med dbang yin pas //",
    "NG0082:785": "lhun grub yongs su rdzogs pa'i spyan //",
    "NG0082:786": "de ni gzhi yi spyan gyi dbang *//",
    "NG0082:787": "de nas lam gyi dbang bstan pa //",
    "NG0082:788": "dpe don rtags kyi dbang bstan no //",
    "NG0082:789": "dper na rin chen man shel te //",
    "NG0082:790": "spyan gsum dbang gi dpe yin no //",
    "NG0082:791": "rtags ni mig la shar ba'o //",
    "NG0082:792": "spyi yi rtags dang don du 'brel //",
    "NG0082:793": "nang gi dbang rtags snying yin no //",
    "NG0082:794": "don gyi rtags dang sbyar ba gces //",
    "NG0082:795": "phyi yi dbang rtags mig yin no //",
    "NG0082:796": "ngo sprod byas te rtags su bstan //",
    "NG0082:797": "mig g.yas chos kyi spyan gyi rtags //",
    "NG0082:798": "g.yon pa shes rab spyan gyi rtags //",
    "NG0082:799": "mdzod spu ye shes spyan gyi rtags //",
    "NG0082:800": "don gyi spyan gsum 'gyu ba'i mig / 'gyu ba'i spyan la ngo sprad na //",
    "NG0082:801": "spyan gyi dngos grub thob par 'gyur //",
    "NG0082:802": "rna ba g.yas pa chos kyi spyan //",
    "NG0082:803": "g.yon pa shes rab chen po'i spyan //",
    "NG0082:804": "mig ni ye shes spyan yin no //",
    "NG0082:805": "rna ba chos nyid rtsa gnas pa //",
    "NG0082:806": "sgro 'dogs gcod pa'i ngo sprod bya //",
    "NG0082:807": "mig la ye shes rtsa gnas pas //",
    "NG0082:808": "zang thal rtogs pa'i ngo sprod bya //",
    "NG0082:809": "snying la shes rab rtse gnas pas //",
    "NG0082:810": "ye shes ngo sprod shin tu gces //",
    "NG0082:811": "glo sgang gnyis la rtsa gnyis gnas //",
    "NG0082:812": "gzung 'dzin gnyis snang blo yi rtsa //",
    "NG0082:813": "mid bar dbus kyi rtsa gnas pa //",
    "NG0082:814": "sems kyi rta pho byed pa'i rtsa //",
    "NG0082:815": "snying mtshams thugs kar 'brel pa'i rtsa //",
    "NG0082:816": "dbugs chen dbugs med so mtshams yin //",
    "NG0082:817": "snying la rtsa chen brgyad gnas pa //",
    "NG0082:818": "thig le ye shes brgyad kyi rtsa //",
    "NG0082:819": "mgrin pa rtsa lnga 'od gsal ba //",
    "NG0082:820": "bar do 'od du 'char ba'i rtsa //",
    "NG0082:821": "thig le btsan thabs rtags su bshad //",
    "NG0082:822": "mdzod spu thig le zang thal rtsa //",
    "NG0082:823": "'das pa lnga yi rtsa yin no //",
    "NG0082:824": "zhes gsungs so //",
    "NG0082:825": "lha rgyud rin po che spungs pa las /",
    "NG0082:826": "spyan dang rtsa'i le'u ste bco brgyad pa'o //    // de nas yang bka' stsal pa //",
    "NG0082:827": "gsang ba'i bdag po khyod nyon cig / sku gsum dbang bskur bstan pa ni //",
    "NG0082:828": "snying ga 'od dpag med pa'i dbang *//",
    "NG0082:829": "dpag med ye shes yon tan dbang *//",
    "NG0082:830": "ye nas yod pa'i dbang yin no //",
    "NG0082:831": "ma bskur spyad par mi nus te //",
    "NG0082:832": "bskur bas thob pa'i dbang yin no //",
    "NG0082:833": "chos gsum 'dus pa 'od dpag med //",
    "NG0082:834": "kun tu bzang po'i dgongs pa yin //",
    "NG0082:835": "de la glo mtshams 'od srungs ni //",
    "NG0082:836": "rdo rje sems dpa' khong shar yin //",
    "NG0082:837": "glo ba'i mthil du mar me mdzad //",
    "NG0082:838": "dga' rab rdo rje rig pa rang grol yin //",
    "NG0082:839": "ston pa sku gsum rang la gnas //",
    "NG0082:840": "ye nas gzhi la grub pas na //",
    "NG0082:841": "sku @#//",
    "NG0082:842": "gsum dbang bskur zhes kyang bya //",
    "NG0082:843": "mgrin pa 'od srungs dbang bskur thob //",
    "NG0082:844": "mig la mar me mdzad kyi dbang *//",
    "NG0082:845": "ma bskur mun pa 'thibs pa yin //",
    "NG0082:846": "bskur bas mun pa yul na med //",
    "NG0082:847": "mar me mdzad kyi dbang bskur rdzogs //",
    "NG0082:848": "bskal pa stong gi mun pa la //",
    "NG0082:849": "mar me mtheb mo tsam gyis sel //",
    "NG0082:850": "ma rig mun pa 'thibs pa la //",
    "NG0082:851": "mar me mdzad kyi dbang bskur bas //",
    "NG0082:852": "ma rig mun pa skad cig sangs //",
    "NG0082:853": "de ltar bskur ba'i dbang mchog ni //",
    "NG0082:854": "bsgrubs pas 'grub par mi 'gyur la //",
    "NG0082:855": "dpyad pas gtan la mi phebs so //",
    "NG0082:856": "brjod pas blo thog mi phebs so //",
    "NG0082:857": "thos mang tshig chogs mang pos kyang *//",
    "NG0082:858": "de ni gtan la mi phebs so //",
    "NG0082:859": "ma bstan shes par mi 'gyur ro //",
    "NG0082:860": "bstan na mi 'char mi srid do //",
    "NG0082:861": "de bas 'dod pa 'byung mi 'gyur //",
    "NG0082:862": "dbang gi rgyal po sku gsum dag / rtags kyi rgyal po bstan du yod //",
    "NG0082:863": "dpe yi rgyal po mtshon du yod //",
    "NG0082:864": "thig le'i rgyal po sprad du yod //",
    "NG0082:865": "ngo sprod rgyal po thig le rang snang yin //",
    "NG0082:866": "nyams kyi rgyal po ye shes rang snang yin //",
    "NG0082:867": "gzhi yi rgyal po lhun grub yongs rdzogs yin //",
    "NG0082:868": "'bras bu'i rgyal po chos la grol ba yin //",
    "NG0082:869": "thugs rje'i rgyal po sku gsum rang 'khrungs yin //",
    "NG0082:870": "zhes gsungs so //",
    "NG0082:871": "lha rgyud rin po che spungs pa las //",
    "NG0082:872": "sku gsum dbang bskur gyi le'u ste bcu dgu pa'o //    // de nas yang bka' stsal pa //",
    "NG0082:873": "gsang ba'i bdag po khyod nyon cig / gzhi yi skor lugs ma shes na //",
    "NG0082:874": "nor bu rin chen stor ba 'dra /",
    "NG0082:875": "kun gzhi zhing sa lta bu la //",
    "NG0082:876": "chos kyi sgo mo zug pa rtsa ba 'dra //",
    "NG0082:877": "theg gsum gcig tu 'dril bas sdong po 'dra //",
    "NG0082:878": "theg dgu rang la shar bas gyes pa'i yal ga 'dra //",
    "NG0082:879": "chos kyi sgo mo brgyad khrir shar bas rgyas pa lo 'dab 'dra //",
    "NG0082:880": "me tog sna tshogs gsal bas longs sku 'dra //",
    "NG0082:881": "dri mchog sna tshogs 'byung bas sprul sku 'dra //",
    "NG0082:882": "'bras bu rang sar smin pas chos sku 'dra //",
    "NG0082:883": "de ni yar gyi 'dril lugs yin //",
    "NG0082:884": "mar gyi 'dril lugs bshad pa ni //",
    "NG0082:885": "kun gzhi ma 'gags yangs pa la //",
    "NG0082:886": "nyon mongs sgo mo zug pas rtsa ba 'dra //",
    "NG0082:887": "dug gsum gcig tu 'dril bas sdong po 'dra //",
    "NG0082:888": "nyon mongs lnga ru gyes pas yal ga 'dra //",
    "NG0082:889": "nyon mongs brgyad khrir shar bas rgyas pa lo 'dab 'dra //",
    "NG0082:890": "me tog gsal la mdzes pas 'byung lnga 'dra //",
    "NG0082:891": "'bras bu rang sar smin pas 'gro drug go / phyogs med rtogs na rdzogs chen yin //",
    "NG0082:892": "phyogs char 'dzin pa 'khrul pa yin //",
    "NG0082:893": "phyogs rtogs yang dag nyid ma rtogs //",
    "NG0082:894": "ma rtogs pa dang log par rtog / de yis 'bras bu 'thob mi 'gyur //",
    "NG0082:895": "'bras bu'i rdzogs lugs ma shes na //",
    "NG0082:896": "lo tog sad kyis khyer ba 'dra //",
    "NG0082:897": "mthong stong tha dad ma shes na //",
    "NG0082:898": "gol sgrib gdar sha mi chod pas //",
    "NG0082:899": "la mi zlos pa'i skyon du 'gyur //",
    "NG0082:900": "nor bu rin chen bzhag nas mching bu 'tshol ba @#//",
    "NG0082:901": "'dra //",
    "NG0082:902": "zhes gsungs so //",
    "NG0082:903": "lha rgyud rin po che spungs pa las /",
    "NG0082:904": "theg pa dang 'gro drug bsdu ba'i le'u ste nyi",
    "NG0082:905": "shu pa'o // // de nas yang bka' stsal pa",
    "NG0082:906": "// gsang ba'i bdag po khyod nyon cig / snang ba lnga la ngo sprad pa //",
    "NG0082:907": "me long nang gi byad ltar shar //",
    "NG0082:908": "snang bas gnod pa mi nus pas //",
    "NG0082:909": "snang ba dbang du 'dus pa yin //",
    "NG0082:910": "rgyud drug dag la ngo sprad pas //",
    "NG0082:911": "rig pa 'od gsal lhag mthong shar //",
    "NG0082:912": "zhi gnas dgongs pa rang sar grol //",
    "NG0082:913": "'gro drug dbang du 'dus pa ni //",
    "NG0082:914": "dug sbrul 'gro ba'i mdud pa 'dra //",
    "NG0082:915": "ye shes 'od gsal ngo sprad pas //",
    "NG0082:916": "thig le ye shes rang la shar //",
    "NG0082:917": "'gro drug g.yang sa dbang du 'dus //",
    "NG0082:918": "ri rab rtse mor phyin pa 'dra //",
    "NG0082:919": "lnga gsum bco lngas mig 'byed pa //",
    "NG0082:920": "dbang po'i rim pas shes par bya //",
    "NG0082:921": "phyi 'gyu 'gro drug rang snang yin //",
    "NG0082:922": "nang 'gyu lha yi rnal 'byor yin /",
    "NG0082:923": "gsang 'gyu thig le snang thog shar //",
    "NG0082:924": "dngos gzhi gnyis po ma shes na //",
    "NG0082:925": "long bas long ba khrid pa 'dra //",
    "NG0082:926": "'khrul gzhi 'khrul pa dngos po gsum //",
    "NG0082:927": "de yi sa mtshams ma shes na //",
    "NG0082:928": "rgyal bu rkang nas 'khyams pa 'dra //",
    "NG0082:929": "'khor ba 'khrul pa ldog pa gsum //",
    "NG0082:930": "de yi gdams pa ma shes na //",
    "NG0082:931": "dmus long byang thang lus pa 'dra //",
    "NG0082:932": "gzhi dang tshig dang dpe thog shor //",
    "NG0082:933": "de gsum ngo yis ma zin na //",
    "NG0082:934": "jo bos ma 'chun khol po 'dra //",
    "NG0082:935": "snang rgya rig rgya gdams pa'i rgya //",
    "NG0082:936": "rgya gsum rang shar ma shes na //",
    "NG0082:937": "khyi mo nad zan byed pa 'dra //",
    "NG0082:938": "da lta 'chi ka bar do gsum //",
    "NG0082:939": "gdams pa'i rtsi yis ma thebs na //",
    "NG0082:940": "shing gi rang thag bskor ba 'dra //",
    "NG0082:941": "go ba rtogs pa chod pa gsum //",
    "NG0082:942": "de gsum tshad du ma skyol na //",
    "NG0082:943": "ma 'dzad med par gser nyo 'dra //",
    "NG0082:944": "brgyud pa gdams pa nyams dang gsum /",
    "NG0082:945": "de gsum med par slob ma bstan //",
    "NG0082:946": "chu shing snying po bton pa 'dra //",
    "NG0082:947": "dbang dang lag len nyams myong gsum //",
    "NG0082:948": "de gsum med par dbang bskur ba //",
    "NG0082:949": "nong bus rgyal sa bzung pa 'dra //",
    "NG0082:950": "zhes gsungs so //",
    "NG0082:951": "lha rgyud rin po che spungs pa las /",
    "NG0082:952": "ngo sprod gnad kyi le'u ste nyer gcig pa'o //     // de nas yang bka' stsal pa //",
    "NG0082:953": "gsang ba'i bdag po khyod nyon cig / ngo sprod bzhi dang dus bzhi mnyam sbyor dang *//",
    "NG0082:954": "sems dang ye shes dbye ba dang *//",
    "NG0082:955": "rig pa'i ye shes ngo sprod pa //",
    "NG0082:956": "'bring gi gdams pa yin par bshad //",
    "NG0082:957": "gsang lam bzhi yi ngo sprod dang *//",
    "NG0082:958": "'od gsal 'khor lo'i gzer gdab pa //",
    "NG0082:959": "snang ba 'od gsal 'khor lo bskor //",
    "NG0082:960": "gnad dang log gnon shes par bya //",
    "NG0082:961": "tshogs drug 'od gsal 'khor lo bskor //",
    "NG0082:962": "tshogs drug rang grol dbang po yin //",
    "NG0082:963": "'gyu ba 'od gsal 'khor lo bskor /",
    "NG0082:964": "gzung 'dzin dngas pa dbang po yin //",
    "NG0082:965": "shes rab rig pa'i ngo sprod bstan //",
    "NG0082:966": "'khor 'das ru gcod dbang po yin //",
    "NG0082:967": "ye shes dngos 'dzin dbang po ni //",
    "NG0082:968": "ye shes spyan gyis byed pa yin //",
    "NG0082:969": "spyan gsum @#//",
    "NG0082:970": "dbang bskur byed pa la //",
    "NG0082:971": "gnas tshal bzhugs tshul rtogs tshul dang *//",
    "NG0082:972": "bskur tshul 'char tshul grol tshul gyis //",
    "NG0082:973": "spyan gyi dbang bskur thob pa yin //",
    "NG0082:974": "drug gsum bco brgyad dag gis mig phye nas //",
    "NG0082:975": "chos dang shes rab spyan gyi dbang *//",
    "NG0082:976": "rang dbang rang gis thob pas rgyal po yin /",
    "NG0082:977": "ye shes gsal 'grib med pa de /",
    "NG0082:978": "zab dang 'gags med 'gag pa med //",
    "NG0082:979": "ye shes dbang gi bskur thabs yin //",
    "NG0082:980": "shes rab thogs pa med pa de //",
    "NG0082:981": "myur dang drag dang skad cig la //",
    "NG0082:982": "bzung ste dbab dang phyir ldog pa //",
    "NG0082:983": "shes rab dbang gi bskur thabs yin //",
    "NG0082:984": "chos nyid rang grol myur ba de //",
    "NG0082:985": "myur dang gsal de skad cig la //",
    "NG0082:986": "chos kyi dbang gi bskur thabs yin //",
    "NG0082:987": "ye shes spyan gyi gnas tshul dmigs //",
    "NG0082:988": "bzhugs tshul zang thal //",
    "NG0082:989": "rab dang 'bring dang tha ma gsum //",
    "NG0082:990": "snang ba rgya yan rig pa rang grol dang *//",
    "NG0082:991": "chos nyid 'od gsal chen po gsum //",
    "NG0082:992": "dbye dus phyed dus byed pa'i tshad //",
    "NG0082:993": "ma phyed skyon yon 'bras bu rnams //",
    "NG0082:994": "gdeng ldan bla ma slob ma yin //",
    "NG0082:995": "'di 'dra rgya mtsho'i pha bong bzhin //",
    "NG0082:996": "bskal pa 'khrugs kyang khar 'byung min //",
    "NG0082:997": "rus sbal gre bar nor bu chud pa bzhin du sdoms //",
    "NG0082:998": "zhes gsungs so //",
    "NG0082:999": "lha rgyud rin po che spungs pa las //",
    "NG0082:1000": "dmar khrid dmar byang dang */",
    "NG0082:1001": "don skor sangs rgyas ngo sprod kyi le'u ste nyer",
    "NG0082:1002": "gnyis pa'o // // de nas yang bka' stsal pa",
    "NG0082:1003": "// gsang ba'i bdag po khyod nyon cig / 'chi ba 'chi ltas 'chi rtsis su //",
    "NG0082:1004": "rlung dang thig le rtsa dang gsum //",
    "NG0082:1005": "nad dang gdon dang rnam smin gsum //",
    "NG0082:1006": "'byung ba 'khrugs pa'i nad yin te //",
    "NG0082:1007": "dkar na grang ba chu yi dug / dmar na",
    "NG0082:1008": "tsha ba me yi dug / mthing na bad kan",
    "NG0082:1009": "nam mkha'i dug // ser na mkhris pa sa yi",
    "NG0082:1010": "dug / ljang nag 'du ba rlung gi dug /",
    "NG0082:1011": "dkar na chu yi rlung la rgyal po'i gdon //",
    "NG0082:1012": "mthing nag nam mkha'i rlung la bdud kyi gdon //",
    "NG0082:1013": "dmar nag me yi rlung la btsan khams gdon //",
    "NG0082:1014": "ser nag sa yi rlung la dmu tshogs gdon //",
    "NG0082:1015": "ljang nag rlung gi rlung la sna tshogs 'dre kun gdon //",
    "NG0082:1016": "rkang mthil du dkar nag yin nam drod stor na //",
    "NG0082:1017": "dmyal bar 'gro ba'i snga ltas yin //",
    "NG0082:1018": "gsang bar pre dmar drod stor na //",
    "NG0082:1019": "yi dwags 'gro ba'i snga ltas yin //",
    "NG0082:1020": "lte bar su mthing drod stor na //",
    "NG0082:1021": "byol song 'gro ba'i snga ltas yin //",
    "NG0082:1022": "snying gar nr-i ser drod stor na //",
    "NG0082:1023": "mi ru 'gro ba'i snga ltas yin //",
    "NG0082:1024": "mgrin pa a ljang drod stor na //",
    "NG0082:1025": "lha ma yin du skye ba'i lnga ltas yin //",
    "NG0082:1026": "spyi bor a ljang dkar yin nam drod stor nas //",
    "NG0082:1027": "lha ru skye ba'i snga ltas yin //",
    "NG0082:1028": "de yang dmyal ba la sogs snang ba bsgyur //",
    "NG0082:1029": "mi lus thob pa'i snang ba thams cad bshad //",
    "NG0082:1030": "dbang po rgyu ltar 'khor bar byed //",
    "NG0082:1031": "rlung ni lnga gsum bco lnga brtags //",
    "NG0082:1032": "thig le mig gi ba thag yal //",
    "NG0082:1033": "bla rtsa stor na 'chi bar bshad //",
    "NG0082:1034": "gnam gyis @#//",
    "NG0082:1035": "re thag chad pa dang *//",
    "NG0082:1036": "chos kyi dbyings kyi rnga sgra chad //",
    "NG0082:1037": "shes rab spyan gyis shes par 'gyur //",
    "NG0082:1038": "ye shes spyan gyi thig le nub //",
    "NG0082:1039": "rta mchog sngon po'i ga phur stor //",
    "NG0082:1040": "ti tshe gangs kyi rlangs pa yal //",
    "NG0082:1041": "glog lcam dmar po'i sbrang rtsi yal //",
    "NG0082:1042": "rgya mtshor chu bran thams cad 'dus //",
    "NG0082:1043": "dbus kyi ka ba btsan chen 'chus /",
    "NG0082:1044": "khol po bzhi po ka bzhin rengs //",
    "NG0082:1045": "dpag bsam shing gi me tog yal //",
    "NG0082:1046": "zhes gsungs so //",
    "NG0082:1047": "lha rgyud rin po che spungs pa las //",
    "NG0082:1048": "'chi ba 'chi ltas 'chi rtsis dang rtags kyi le'u",
    "NG0082:1049": "ste nyer gsum pa'o // // de nas yang bka'",
    "NG0082:1050": "stsal pa // gsang ba'i bdag po khyod nyon cig / 'chi ga'i gdams pa bstan pa ni //",
    "NG0082:1051": "mthun pa'i dpe dang 'gal ba'i rkyen //",
    "NG0082:1052": "rkyen gnyis dag gis 'chi ba yin //",
    "NG0082:1053": "mthun rkyen 'du dus 'char ba'i dus //",
    "NG0082:1054": "grol ba'i dus dang rnam pa bzhi //",
    "NG0082:1055": "dbang po rab 'bring tha ma gsum //",
    "NG0082:1056": "bar do yod dang bar do med //",
    "NG0082:1057": "rgyal thabs spyi blug tshul du bstan //",
    "NG0082:1058": "bar do yod dang 'bring dang tha ma gsum //",
    "NG0082:1059": "chos nyid bar do 'khrul pa lnga //",
    "NG0082:1060": "rang rkyen mthun pa'i grogs su 'char //",
    "NG0082:1061": "chos nyid rang snang don gyi me long yin //",
    "NG0082:1062": "mthun rkyen rang snang ngo sprod bla ma'i gdams par 'char //",
    "NG0082:1063": "de ni rang snang rkyen du 'char zhes bya //",
    "NG0082:1064": "'gal rkyen 'od la chags sdang skye //",
    "NG0082:1065": "de yi 'bras bu gzhan rkyen 'gro drug 'khrul //",
    "NG0082:1066": "'khor ba rnam bzhir 'khyams pa 'gal rkyen yin //",
    "NG0082:1067": "rgyu ltar 'khor ba ma rig dug lnga yin //",
    "NG0082:1068": "nag po ltar 'khor las kyi rnam smin yin //",
    "NG0082:1069": "dkar po ltar 'khor las kyi 'bras bu yin //",
    "NG0082:1070": "'bras bu ltar 'khor grags chen sangs rgyas yin //",
    "NG0082:1071": "'khor ba rnam bzhi srog gcod snang chen sangs rgyas yin //",
    "NG0082:1072": "snang ba gzhan dbang ma gyur dbang bskur rgyal po yin //",
    "NG0082:1073": "zhes gsungs so //",
    "NG0082:1074": "de nas yang bka' stsal pa //",
    "NG0082:1075": "'khor ba rnam bzhi'i 'bras bu bstan pa ni //",
    "NG0082:1076": "rgyu ltar 'khor ba dang po'i las dang ni //",
    "NG0082:1077": "rgyu dang rkyen gyis 'gro ba drug skyes so //",
    "NG0082:1078": "las dang 'phro dang mthun pa'i 'bras bu ni //",
    "NG0082:1079": "las ni dge dang mi dge lung ma bstan gyi las //",
    "NG0082:1080": "dge ba'i las la mtshan bcas mtshan med do //",
    "NG0082:1081": "mtshan bcas rnam pa gnyis yin te //",
    "NG0082:1082": "'og ma'i dge ba bcu po dang *//",
    "NG0082:1083": "sngags dang yi dam bsgom bzlas bya //",
    "NG0082:1084": "de ni las kyi rnam grangs yin / bsdu pa dge dang mi dge gnyis su 'dus //",
    "NG0082:1085": "de yang chos dang spyod pa yin par bshad //",
    "NG0082:1086": "las med lus mi len pas 'phro med pa //",
    "NG0082:1087": "de ni thig le chos min yin //",
    "NG0082:1088": "'od lus yid lus sha khrag lus dang gsum //",
    "NG0082:1089": "'khor ba'i lus la bsam mi khyab //",
    "NG0082:1090": "bsdus pas lus gsum dag par 'dus pa yin //",
    "NG0082:1091": "las ni da lta 'phro ni bar dor mthud //",
    "NG0082:1092": "mthud pa'i 'bras bu gnas skabs rang sor sbyar //",
    "NG0082:1093": "zhes gsungs so //",
    "NG0082:1094": "lha rgyud rin po che spungs pa las /",
    "NG0082:1095": "bar do bstan pa'i le'u ste @#//",
    "NG0082:1096": "nyer bzhi pa'o ///",
    "NG0082:1097": "/ de nas yang bka' stsal pa /",
    "NG0082:1098": "gsang ba'i bdag po nyon cig / mi lus chags lugs bstan pa ni //",
    "NG0082:1099": "skye ba rgas pa na ba dang *//",
    "NG0082:1100": "'chi ba dang ni rnam pa bzhi //",
    "NG0082:1101": "skye ba rnam pa lnga yin te //",
    "NG0082:1102": "mngal dang sgo nga las skye dang *//",
    "NG0082:1103": "drod las skye dang gsher las skyes //",
    "NG0082:1104": "rdzus te skye ba rnam pa lnga //",
    "NG0082:1105": "mngal nas skye ba sha khrag lus //",
    "NG0082:1106": "yid lus 'od lus rdzus nas skye //",
    "NG0082:1107": "drod gsher skye ba sha khrag lus //",
    "NG0082:1108": "skye ba 'byung bas 'chi ba 'byung *//",
    "NG0082:1109": "de yang lus kyi chags lugs pa //",
    "NG0082:1110": "pho dang mo dang ma ning dang *//",
    "NG0082:1111": "pho mo rgod dang ma ning tshan po che //",
    "NG0082:1112": "de yang ji ltar chags zhe na //",
    "NG0082:1113": "rten gyi gnad ni rtsa yin te //",
    "NG0082:1114": "de ltar rlung na rlung yin no //",
    "NG0082:1115": "de la rten gyi rtsa bstan pa //",
    "NG0082:1116": "dang po gzhi la lhun gyis grub //",
    "NG0082:1117": "phra ba'i rtsa dang rlung dang ni //",
    "NG0082:1118": "rags pa'i rtsa dang rlung dang gsum //",
    "NG0082:1119": "de nas dngos po'i rtsar 'khrul te //",
    "NG0082:1120": "dngos po pha ma'i thig le dkar dmar te //",
    "NG0082:1121": "rags pa'i rtsa ru mthong ba las //",
    "NG0082:1122": "rags pa rtsar gyur dngos por smin //",
    "NG0082:1123": "thig le rtsa yi rgyal po de //",
    "NG0082:1124": "de las spu tsam tsar gyis byung *//",
    "NG0082:1125": "rkyang ma zhes bya'i rtsa ru grags //",
    "NG0082:1126": "de nas yang cig zla ru byung *//",
    "NG0082:1127": "ro ma zhes bya gnyis su byung *//",
    "NG0082:1128": "de yi dbus su gsum du byung *//",
    "NG0082:1129": "de gsum 'dus pas snying du byung *//",
    "NG0082:1130": "a wa d+hu ti zhes kyang bya //",
    "NG0082:1131": "de nas sprul gnas lte bar byung *//",
    "NG0082:1132": "ma yi srog rtsa yal ga bu yi lte bar 'brel nas gnas //",
    "NG0082:1133": "lte ba'i rtsa nas thams cad skyed //",
    "NG0082:1134": "mas zos bu yi lte bar 'khor //",
    "NG0082:1135": "de nas lus la 'khor bas na //",
    "NG0082:1136": "lte ba sprul pa'i 'khor lo yin //",
    "NG0082:1137": "de nas thur du byung ba la //",
    "NG0082:1138": "ma yis zos pa bu la thim //",
    "NG0082:1139": "bu yis zos pa gsang sgor 'khor //",
    "NG0082:1140": "gsang ba'i 'khor lo zhes kyang brjod //",
    "NG0082:1141": "snying gar pha yi thig le'i rtsal //",
    "NG0082:1142": "dmar mo ma ye shes rab rtsal //",
    "NG0082:1143": "mthing ga rig pa sems kyi rtsal //",
    "NG0082:1144": "de yis thams cad tshang bas na //",
    "NG0082:1145": "chos kyi 'khor lo zhes kyang bya //",
    "NG0082:1146": "snying la chos nyid rtsa yis bskor //",
    "NG0082:1147": "zhi ba la sogs chos sku'i rten //",
    "NG0082:1148": "chos kyi 'khor lo zhes kyang brjod //",
    "NG0082:1149": "'gyu ba mdzod spur 'khyil ba'i lam //",
    "NG0082:1150": "mgrin pa'i rtsa la longs spyod byed //",
    "NG0082:1151": "longs spyod 'khor lo zhes kyang bya //",
    "NG0082:1152": "gsang ba'i rtsa la thams cad 'dus //",
    "NG0082:1153": "bde ba gsal ba mi rtog pas //",
    "NG0082:1154": "chos kyi 'khor lo zhes kyang bya //",
    "NG0082:1155": "mdzod spur ye shes rtsa gnas pa //",
    "NG0082:1156": "rten gyi 'byung gnas zhes bya'o //",
    "NG0082:1157": "ro ma rkyang ma gnyis po'i kha //",
    "NG0082:1158": "sna la zug pas pho yi rten //",
    "NG0082:1159": "gsang bar zug pas mo yi rten //",
    "NG0082:1160": "yar mar snol mar 'byung ba ni //",
    "NG0082:1161": "ma ning zhes su bshad pa yin /",
    "NG0082:1162": "kha la gang 'grib 'phel ba ni //",
    "NG0082:1163": "pho mo rgod ces 'gyur pa yin /",
    "NG0082:1164": "kha gnyis zum nas ma phyed pas //",
    "NG0082:1165": "ma ning tshan po che zhes brjod //",
    "NG0082:1166": "de ltar spyod pa rlung yin no //",
    "NG0082:1167": "pho rlung drag la mo rlung dal //",
    "NG0082:1168": "dal bar rgyu bas thur du byung *//",
    "NG0082:1169": "drag par rgyu bas gyen du byung *//",
    "NG0082:1170": "lung du ma bstan rlung @#//",
    "NG0082:1171": "dag las //",
    "NG0082:1172": "pho mo rgod dang ma ning tshan po che //",
    "NG0082:1173": "de ltar grub par shes par bya'o //",
    "NG0082:1174": "de nas rus pa'i gnad bstan pa //",
    "NG0082:1175": "mdzod spu'i rten du smin rus chags //",
    "NG0082:1176": "de las gyes pas dpral rus byung *//",
    "NG0082:1177": "de las mur gong rus pa byung *//",
    "NG0082:1178": "de las za ba'i za 'gram byung *//",
    "NG0082:1179": "de nas ya thod ma thod byung *//",
    "NG0082:1180": "de gnyis 'brel pas rus srub byung *//",
    "NG0082:1181": "snying dang 'brel bas srog rus chags //",
    "NG0082:1182": "de rnams 'tshogs pas sog pa chags //",
    "NG0082:1183": "de rnams tshigs su bcad pas tshigs pa chags //",
    "NG0082:1184": "rus pa thams cad khyab pas rtsib ma chags //",
    "NG0082:1185": "rus pas lus kyi stobs skyed brla rus chags //",
    "NG0082:1186": "de rnams ma 'gags pa skyod pas rkang lag yin //",
    "NG0082:1187": "de nas mjug rus 'phong rus chags //",
    "NG0082:1188": "de nas gzhug gu chung du chags //",
    "NG0082:1189": "de ni rus pa'i chags lugs rdzogs //",
    "NG0082:1190": "de ni sha yi chags lugs ston //",
    "NG0082:1191": "smin ma pags pa'i sha yang smin //",
    "NG0082:1192": "dang po de la smin pas smin ma yin //",
    "NG0082:1193": "de bzhin rim gyis cha mnyam mo //",
    "NG0082:1194": "de la rtsa yi mtshan nyid kyang *//",
    "NG0082:1195": "rtsa ba gcig tu 'dus pa yin //",
    "NG0082:1196": "gcig po rang 'byung gnas pa'i rtsa //",
    "NG0082:1197": "de las gyes pa'i pho rtsa dang */",
    "NG0082:1198": "mo rtsa dang ni ye shes rtsa //",
    "NG0082:1199": "ma ning pho mo rgod dang ni //",
    "NG0082:1200": "ma ning tshan po che yi rtsa dang gsum //",
    "NG0082:1201": "de las gyes pas 'khor lo lnga //",
    "NG0082:1202": "de la brgya dang rtsa bzhi yod //",
    "NG0082:1203": "de las gyes pa'i rtsa rnams ni //",
    "NG0082:1204": "stod na brgyad khri bzhi stong yod //",
    "NG0082:1205": "smad nas brgyad khri bzhi stong yod //",
    "NG0082:1206": "de las gyes pas bsam mi khyab //",
    "NG0082:1207": "dper na kha sho ba yi lo ma 'dra //",
    "NG0082:1208": "dper na sha mo'i sul bzhin no //",
    "NG0082:1209": "rlung dang thig le yang ni de dang 'dra //",
    "NG0082:1210": "rtsa dang khrag dang drod dang rlung *//",
    "NG0082:1211": "sha dang sa rnams brten pas na //",
    "NG0082:1212": "brten pa rtsa zhes brjod pa yin //",
    "NG0082:1213": "de la 'byung ba brten pas na //",
    "NG0082:1214": "'byung ba'i nad rnams 'khrugs nas ni //",
    "NG0082:1215": "de las bgegs rten gdon du che //",
    "NG0082:1216": "de la dbugs rten chad pas 'chi //",
    "NG0082:1217": "'byung ba cha ma snyoms pas 'phel 'grib 'byung *//",
    "NG0082:1218": "de las rgas shing 'khogs pa 'byung bar 'gyur //",
    "NG0082:1219": "zhes gsungs so //",
    "NG0082:1220": "lha rgyud rin po che spungs pa las //",
    "NG0082:1221": "lus kyi man ngag bstan pa'i le'u ste nyer lnga pa'o //     // de nas yang bka' stsal pa //",
    "NG0082:1222": "gsang ba'i bdag po khyod nyon cig / phyi rtsa lus la gnas pa ni /",
    "NG0082:1223": "kha sho'i lo ma 'dra ste spel bar gnas //",
    "NG0082:1224": "de la bshad na bsam mi khyab //",
    "NG0082:1225": "nang rtsa rus pa dag la gnas //",
    "NG0082:1226": "de ni gser gyi me tog 'dra ste yon tan rgyas //",
    "NG0082:1227": "gsang rtsa snying la gnas te 'khor lo 'dra //",
    "NG0082:1228": "de 'dra skyon yon 'byed pa'i rtsa //",
    "NG0082:1229": "gdams pa'i rtsa ni rna ba mig la gnas //",
    "NG0082:1230": "gnad kyi man ngag rab tu gces //",
    "NG0082:1231": "tshad mas 'jal ba'i srang dang grub mtha' skyong ba'i srang *//",
    "NG0082:1232": "lag phrad byed pa'i srang dang gsum du 'dus //",
    "NG0082:1233": "tshad mas 'jal ba'i srang ni brgyud pa yin //",
    "NG0082:1234": "grub mtha' skyong ba'i srang ni 'bras bu yin //",
    "NG0082:1235": "lag phrad byed pa'i srang ni gdams pa @#//",
    "NG0082:1236": "yin //",
    "NG0082:1237": "snang ba dbang du 'dus pas rig pa gcer bur thon //",
    "NG0082:1238": "rig pa dbang du 'dus pas sangs rgyas yul med mthong *//",
    "NG0082:1239": "rang grol dbang du 'dus pas chos min tshad las grol //",
    "NG0082:1240": "brgyud pa tshad dang mi ldan na //",
    "NG0082:1241": "gnad med phyi ba rko ba 'dra //",
    "NG0082:1242": "gdams pa tshad dang mi ldan na //",
    "NG0082:1243": "rgyus med tshon skyong med pa 'dra //",
    "NG0082:1244": "bka' rgyud tshad dang mi ldan na //",
    "NG0082:1245": "be'u thag sbrel nas lhung ba 'dra //",
    "NG0082:1246": "byin rgyud tshad dang mi ldan na //",
    "NG0082:1247": "grog po skam por nya bsgug 'dra //",
    "NG0082:1248": "snyan brgyud tshad dang mi ldan na //",
    "NG0082:1249": "sgo nga rul pa gnod pa 'dra //",
    "NG0082:1250": "thugs rgyud tshad dang mi ldan na //",
    "NG0082:1251": "rmig pa'i tshang nas chu 'tshol 'dra //",
    "NG0082:1252": "nyams myong tshad dang mi ldan na //",
    "NG0082:1253": "smyon pa'i lag tu mdung bskur 'dra //",
    "NG0082:1254": "de rnams tshad dang ldan pa ni //",
    "NG0082:1255": "nor bu rin chen 'chang ba 'dra //",
    "NG0082:1256": "zhes gsungs so //",
    "NG0082:1257": "lha rgyud rin po che spungs pa las /",
    "NG0082:1258": "rtsa dang tshad ma'i le'u ste nyer drug pa'o //  // de nas yang bka' stsal pa //",
    "NG0082:1259": "gsang ba'i bdag po khyod nyon cig / byin rgyud tshad dang ldan pa ni //",
    "NG0082:1260": "mkha' 'gro ma ni rab gnas te //",
    "NG0082:1261": "rang bzhin ngo bo sprul pa gsum //",
    "NG0082:1262": "rang bzhin mkha' 'gro rnam pa lnga //",
    "NG0082:1263": "rdo rje mkha' 'gro rin chen dang *//",
    "NG0082:1264": "pad+ma'i mkha' 'gro las 'gro dang *//",
    "NG0082:1265": "de bzhin rigs kyi mkha' 'gro dang *//",
    "NG0082:1266": "rnam pa lnga ru shes par bya //",
    "NG0082:1267": "ngo bo'i mkha' 'gro rnam pa gsum //",
    "NG0082:1268": "'byung ba rnam lnga'i mkha' 'gro lnga //",
    "NG0082:1269": "dbyings kyi mkha' 'gro rnam lnga yin //",
    "NG0082:1270": "'byung ba lus kyi mkha' 'gro lnga //",
    "NG0082:1271": "dam tshig dri snom mkha' 'gro yin //",
    "NG0082:1272": "rnam shes sgo lnga mkha' 'gro lnga //",
    "NG0082:1273": "lus kyi mkha' 'gro rnam lnga yin //",
    "NG0082:1274": "sprul pa'i mkha' 'gro rnam pa gsum //",
    "NG0082:1275": "kun gzhi ye shes mkha' 'gro yin //",
    "NG0082:1276": "yid ni rdo rje'i mkha' 'gro yin //",
    "NG0082:1277": "rnam shes sha za mkha' 'gro yin //",
    "NG0082:1278": "rna ba mkha' 'gro glog phreng ma //",
    "NG0082:1279": "mig g.yon nyi ma'i 'od zer can //",
    "NG0082:1280": "mig g.yas zla ba'i 'od zer can //",
    "NG0082:1281": "lce ni mkha' 'gro mtsho skyes ma //",
    "NG0082:1282": "sna ni mkha' 'gro dri ma med //",
    "NG0082:1283": "lus ni mkha' 'gro dung skyong ma //",
    "NG0082:1284": "de ni mkha' 'gro'i brgyud pa yin //",
    "NG0082:1285": "mkha' 'gro'i byin rgyud bstan pa ni //",
    "NG0082:1286": "mkha' ni rig pa'i snang ba'o //",
    "NG0082:1287": "'gro ba 'gyu ba thogs med do //",
    "NG0082:1288": "de gnyis 'dus pa'i dbang bskur bas //",
    "NG0082:1289": "byin rlabs phyogs ris med par 'char //",
    "NG0082:1290": "byin rlabs nang nas shar tsam na //",
    "NG0082:1291": "nyams myong tshad ldan skye ba yin //",
    "NG0082:1292": "nyams myong ye shes rang shar bas //",
    "NG0082:1293": "ye shes tshad dang ldan pas na //",
    "NG0082:1294": "sangs la mi rgya'i rang dbang med //",
    "NG0082:1295": "sangs rgyas sa la grol tsam na //",
    "NG0082:1296": "thugs rje mi 'byung rang dbang med //",
    "NG0082:1297": "thugs rje phyogs med shar tsam na //",
    "NG0082:1298": "byin rlabs mi 'jug rang dbang med //",
    "NG0082:1299": "ces gsungs so //",
    "NG0082:1300": "lha rgyud rin po che spungs pa las /",
    "NG0082:1301": "mkha' 'gro ma dbang bskur ba'i le'u ste nyer bdun pa'o //    // de nas yang bka' stsal pa //",
    "NG0082:1302": "gsang ba'i bdag po khyod nyon cig / theg",
    "NG0082:1304": "(21)@#// pa'i khyad par bstan pa ni //",
    "NG0082:1305": "nyan thos 'bras bu dgra bcom pa //",
    "NG0082:1306": "bskal pa grangs med bdun na 'dod //",
    "NG0082:1307": "dug lnga dgra bzhin spang ba yin //",
    "NG0082:1308": "theg chen dbu ma stong par 'dod //",
    "NG0082:1309": "gcig dang du bral la sogs pa //",
    "NG0082:1310": "gtan tshigs gzhig nas stong par 'dod //",
    "NG0082:1311": "de yang dug dang sbyor ba yin //",
    "NG0082:1312": "shes rab pha rol phyin la sogs //",
    "NG0082:1313": "mdo rgyud sngags kyi khyad par gang *//",
    "NG0082:1314": "mdo rgyud dbang gi gdams pa med //",
    "NG0082:1315": "sngags la rnam pa gnyis yin te //",
    "NG0082:1316": "phyi pa dang ni nang pa'o //",
    "NG0082:1317": "phyi pa'i dbang las nang pa'i dbang *//",
    "NG0082:1318": "phan pa'i dbang bcu khyad par 'phags //",
    "NG0082:1319": "nang gi rgyud ni dbang lnga dang *//",
    "NG0082:1320": "bdud rtsi lnga yis khyad par 'phags //",
    "NG0082:1321": "de bas rdzogs chen khyad par che //",
    "NG0082:1322": "sngags ni bsgrub bsgyur 'bras bur 'dod //",
    "NG0082:1323": "rdzogs chen rtogs pas sangs rgyas pa //",
    "NG0082:1324": "tshig dbang gcig gis rtogs par 'dod //",
    "NG0082:1325": "dbang bskur rdzogs pa dbang lnga yin //",
    "NG0082:1326": "de ni 'og ma rnams la med //",
    "NG0082:1327": "mchod pa rnam lnga lta sgom pa //",
    "NG0082:1328": "de ni kri ya yin par 'dod //",
    "NG0082:1329": "mchod pa rnam lnga sku lnga bsgom //",
    "NG0082:1330": "de ni yo ga yin par 'dod //",
    "NG0082:1331": "bdud rtsi lnga mchod rigs lnga bsgrub //",
    "NG0082:1332": "de ni ma ha a nur 'dod //",
    "NG0082:1333": "gsang sngags dbang gis khyad par 'phags //",
    "NG0082:1334": "rdzogs chen thams cad chos skur rtogs //",
    "NG0082:1335": "rig pa rtsal gyi dbang chen thob //",
    "NG0082:1336": "des na khyad par rab tu che //",
    "NG0082:1337": "snyan brgyud rin chen sbyangs pa 'di //",
    "NG0082:1338": "thams cad ngo sprod pa la 'god //",
    "NG0082:1339": "dus bzhi mnyam sbyor khyad par che //",
    "NG0082:1340": "gzhi las grol bas khyad par 'phags //",
    "NG0082:1341": "zhes gsungs so //",
    "NG0082:1342": "lha rgyud rin po che spungs pa las //",
    "NG0082:1343": "theg pa'i khyad par mtshon pa'i le'u ste nyer brgyad pa'o //    // de nas yang bka' stsal pa //",
    "NG0082:1344": "gsang ba'i bdag po khyod nyon cig / rdzogs pa'i rdzogs lugs bstan pa ni //",
    "NG0082:1345": "nyon mongs dug lnga'i dgra bcom nas //",
    "NG0082:1346": "'das pa lnga ru grol bas na //",
    "NG0082:1347": "nyan thos grub mtha'i 'bras bu rdzogs //",
    "NG0082:1348": "ngo bo gsal bas sems tsam rdzogs //",
    "NG0082:1349": "rang bzhin stong pas dbu ma rdzogs //",
    "NG0082:1350": "'das pa gsum gyis kri ya rdzogs //",
    "NG0082:1351": "sku lnga rigs lnga dbyings dang ye shes kyis //",
    "NG0082:1352": "yo ga ma ha a nu'i theg pa rdzogasapa //",
    "NG0082:1353": "'das pa lnga yis thams cad khyab //",
    "NG0082:1354": "rdzogs pa chen po'i lta ba rdzogs //",
    "NG0082:1355": "phyogs su ma lhung rgya ma chad //",
    "NG0082:1356": "mtshan ma rang sar grol ba ni //",
    "NG0082:1357": "snyan brgyud byin rgyud grub mtha' rdzogs //",
    "NG0082:1358": "lta sgom spyod pa 'bras bu rdzogs //",
    "NG0082:1359": "ye shes lnga dang sku lnga rdzogs //",
    "NG0082:1360": "'gro ba rigs drug mu stegs rtag chad rdzogs //",
    "NG0082:1361": "'gag pa med pa'i shes rab rang byung bas //",
    "NG0082:1362": "mtshan ma sna tshogs dag pa'i zhing du sangs //",
    "NG0082:1363": "chos min 'byed pa med pa'i klong du rgyas //",
    "NG0082:1364": "ma bsgribs yongs la gsal bas na //",
    "NG0082:1365": "cir yang mi 'gag phyogs ris mi mnga' bas //",
    "NG0082:1366": "thams cad ma lus lus med rang snang yin //",
    "NG0082:1367": "shes rab yongs gcod ma 'gags @#//",
    "NG0082:1368": "pas //",
    "NG0082:1369": "nges pa'i tshig ni mkhyen pa'i ye shes yin //",
    "NG0082:1370": "dbye ba phyi nang gsang ba yang gsang yin //",
    "NG0082:1371": "shes rab ldang tshad chos kun rang grol yin //",
    "NG0082:1372": "'ub chub ye shes shes pas shes rab yin //",
    "NG0082:1373": "rang snang rang 'byung shes pas sbyin pa rdzogs //",
    "NG0082:1374": "rig pa rang grol shes pas tshul khrims rdzogs //",
    "NG0082:1375": "gnyis med zang thal shar bas bzod pa rdzogs / chos min zang thal shar bas brtson 'grus rdzogs //",
    "NG0082:1376": "thams cad thig ler shar bas bsam gtan rdzogs //",
    "NG0082:1377": "snang srid lhag mthong shar bas shes rab rdzogs //",
    "NG0082:1378": "chos sku rang la shar bas thabs chen rdzogs //",
    "NG0082:1379": "mtshan ma rang grol stobs kyang rdzogs //",
    "NG0082:1380": "snang ba rgya yan smon lam rdzogs //",
    "NG0082:1381": "'du 'bral med pas ye shes rdzogs //",
    "NG0082:1382": "'od lnga 'byung bas rin chen sna lnga rdzogs //",
    "NG0082:1383": "rdzogs pa'i gdams ngag ma shes na //",
    "NG0082:1384": "bong bus seng lpags gon pa 'dra /",
    "NG0082:1385": "zhes gsungs so //",
    "NG0082:1386": "lha rgyud rin po che spungs pa las /",
    "NG0082:1387": "rdzogs lugs kyi ngo sprod dbang bskur chen po'i le'u",
    "NG0082:1388": "ste nyer dgu pa'o // // de nas yang bka'",
    "NG0082:1389": "stsal pa // gsang ba'i bdag po khyod nyon cig / de ni spyi yi mtshan nyid yin //",
    "NG0082:1390": "rang gi mtshan nyid 'di lta ste //",
    "NG0082:1391": "mig ni yul las 'das par rdzogs //",
    "NG0082:1392": "rna ba sku las 'das par rdzaugs //",
    "NG0082:1393": "lce ni gnyis med 'das par rdzogs //",
    "NG0082:1394": "sna ni ye shes zang thal rdzogs //",
    "NG0082:1395": "'og sgo gzhi las 'das par rdzogs //",
    "NG0082:1396": "tshogs brgyad thig le ye shes brgyad du rdzogs //",
    "NG0082:1397": "phung po lnga ni 'das pa lnga ru rdzogs //",
    "NG0082:1398": "dug lnga khong khro 'das pa lnga ru rdzogs //",
    "NG0082:1399": "'byung lnga sha khrag drod sems dbugs //",
    "NG0082:1400": "'das pa lnga ru rdzogs pas dbang chen thob //",
    "NG0082:1401": "snying stod sku las 'das par rdzogs //",
    "NG0082:1402": "dbus ni yul las 'das par rdzogs //",
    "NG0082:1403": "smad ni gnyis med 'das par rdzogs //",
    "NG0082:1404": "bub ril chos las 'das par rdzogs //",
    "NG0082:1405": "rtsa rnams thams cad mkhyen par rdzogs //",
    "NG0082:1406": "zur brgyad ye shes brgyad du rdzogs //",
    "NG0082:1407": "thel brgyad thig le brgyad du rdzogs //",
    "NG0082:1408": "shel gyi sbu gu thugs rje'i rol par rdzogs //",
    "NG0082:1409": "ngo bo sku las 'das par rdzogs //",
    "NG0082:1410": "rang bzhin yul las 'das par rdzogs //",
    "NG0082:1411": "thugs rje gnyis med 'das par rdzogs //",
    "NG0082:1412": "yon tan ye shes zang thal rdzogs //",
    "NG0082:1413": "phrin las thams cad mkhyen par rdzogs //",
    "NG0082:1414": "sa rnams ma lus bgrod med rdzogs //",
    "NG0082:1415": "snang ba 'od gsal phyi yi tshogs lam rdzogs //",
    "NG0082:1416": "tshogs drug rang grol nang gi tshogs lam rdzogs //",
    "NG0082:1417": "'gyu ba lam khyer gsang ba'i tshogs lam rdzogs //",
    "NG0082:1418": "snang rig dbyer med shar bas sbyor lam rdzogs //",
    "NG0082:1419": "ye shes zang thal shar bas mthong lam rdzogs //",
    "NG0082:1420": "gnyis med zang thal shar bas bsgom lam rdzogs //",
    "NG0082:1421": "thams cad mtshan ma rang sar grol //",
    "NG0082:1422": "mthar phyin lam ni rdzogs pa'o //",
    "NG0082:1423": "zhes gsungs so //",
    "NG0082:1424": "lha rgyud rin po che spungs pa las /",
    "NG0082:1425": "dbang rdzogs rang chas su bstan pa'i le'u @#//",
    "NG0082:1426": "ste sum cu pa'o //    // de nas yang bka' stsal pa //",
    "NG0082:1427": "gsang ba'i bdag po khyod nyon cig / gzhi dang lam dang 'bras bu rnams //",
    "NG0082:1428": "de yi ngo sprod bstan par bya //",
    "NG0082:1429": "nyan thos dug lnga spangs lam yin //",
    "NG0082:1430": "byang chub sems dpa' spyod lam yin //",
    "NG0082:1431": "sngags kyi theg pa bsgyur lam yin //",
    "NG0082:1432": "rdzogs chen gzhi lam dbyer med yin //",
    "NG0082:1433": "bka' rgyud gzhi lam rang grol yin //",
    "NG0082:1434": "thugs rje bkrag mdangs nyi ma 'bum gyi gzi //",
    "NG0082:1435": "bdag blo 'khrul pa'i blo yi mun pa bsal /",
    "NG0082:1436": "thugs rje spyan can ye shes khong nas shar //",
    "NG0082:1437": "'khor ba rnam bzhi'i srog bcad pas //",
    "NG0082:1438": "th-ig le ye shes zang thal thob //",
    "NG0082:1439": "gzhi dang rgyud dang lam dang 'bras bu chod //",
    "NG0082:1440": "sad pa bzhi dang bdud bzhi choms pa yin //",
    "NG0082:1441": "ye shes nyi ma thugs kyi klong las shar //",
    "NG0082:1442": "sku bzhi rang sar grol bas bdud bzhi'i sgrib pa",
    "NG0082:1443": "dag / 'od lnga lam du shar bas 'khor ba'i",
    "NG0082:1444": "rtsa ba smin / khams gsum rtsa ba chod pas srid gsum rtse nas 'gyel //",
    "NG0082:1445": "gzhi dang 'od snang bar na gnyis med shar bas yon tan ye shes lnga //",
    "NG0082:1446": "yid dang 'gyu ba 'od dang gsum //",
    "NG0082:1447": "rang byung rang la shar bas sku gsum lam du bslang *//",
    "NG0082:1448": "'byung lnga rang byung 'od las grol ba na //",
    "NG0082:1449": "lnga ldan ye shes mig gcig dri ma med //",
    "NG0082:1450": "thugs rje byin rlabs mkha' la nyi shar 'dra //",
    "NG0082:1451": "bskal pa bar pa'i sangs rgyas 'od srungs dang *//",
    "NG0082:1452": "thog ma'i sangs rgyas 'od dpag med pa dang *//",
    "NG0082:1453": "tha ma'i sangs rgyas mar me mdzad dang gsum //",
    "NG0082:1454": "bka' bgros rgyud du byin brlabs nas //",
    "NG0082:1455": "sangs rgyas bka' bgros rgyud ces bya //",
    "NG0082:1456": "gzhi yi chos lnga lhun grub yin //",
    "NG0082:1457": "de ma shes pas 'khrul pa yin //",
    "NG0082:1458": "lam gyi 'od lnga rang snang yin //",
    "NG0082:1459": "de ma shes pas 'khor ba yin //",
    "NG0082:1460": "'bras bu 'khor ba rnam bzhi yin //",
    "NG0082:1461": "de ma shes pas dngos po yin //",
    "NG0082:1462": "gzhi shes pas ni grol pa de //",
    "NG0082:1463": "thams cad mkhyen pa thob pa yin //",
    "NG0082:1464": "lam shes pas ni rang byung ba //",
    "NG0082:1465": "'khor ba'i g.yang sa chod pa yin //",
    "NG0082:1466": "'bras bu 'das pa sngar grol bas //",
    "NG0082:1467": "'khor ba'i 'bras bu chod pa yin //",
    "NG0082:1468": "ye shes spyan gsum gcig tu dril /",
    "NG0082:1469": "sangs rgyas spyan zhes rab tu brjod //",
    "NG0082:1470": "sangs rgyas kun gyi dgongs pa ni //",
    "NG0082:1471": "gos dkar mo zhes brjod pa yin //",
    "NG0082:1472": "dgongs pa phyogs med khyab pa yin //",
    "NG0082:1473": "nam mkha'i dbyings phyug ma zhes brjod //",
    "NG0082:1474": "thugs rje'i rlan dang mi 'bral bas //",
    "NG0082:1475": "ma ma ki zhes rab tu brjod //",
    "NG0082:1476": "thugs rje kun la snyoms par 'char //",
    "NG0082:1477": "dam tshig sgrol ma zhes bya'o //",
    "NG0082:1478": "thig le'i rang bzhin shes rab snying rje ste //",
    "NG0082:1479": "phyi yi khyad par theg pa che chung bstan //",
    "NG0082:1480": "'og ma rnams ni rang don spyod pa yin //",
    "NG0082:1481": "sngags kyi theg pa gnyis ka spyod pa yin //",
    "NG0082:1482": "rdzogs pa chen po dbye ba med pa yin //",
    "NG0082:1483": "bka' rgyud 'di ni bdag don gzhan don gnyis //",
    "NG0082:1484": "rang grol dbang po'i khyad par ston pa yin //",
    "NG0082:1485": "thabs dang shes rab @#//",
    "NG0082:1486": "nyan thos nyid du ltung *//",
    "NG0082:1487": "snying rje dang ni shes rab kyis //",
    "NG0082:1488": "'gro don ma lus byed pa po //",
    "NG0082:1489": "snying rje chen po cir mi mdzad //",
    "NG0082:1490": "che ba'i ye shes rnyed dka' ba //",
    "NG0082:1491": "shes rab thabs kyis 'gro don byed //",
    "NG0082:1492": "grol nas grol ba'i lam yang staun //",
    "NG0082:1493": "lam rnams kun gyi mchog tu bshad //",
    "NG0082:1494": "thun mong khyad par mchog dang gsum //",
    "NG0082:1495": "log lta ma dad le lo dang *//",
    "NG0082:1496": "ma rig pa de lam du slong *//",
    "NG0082:1497": "ngo sprod sangs rgyas sa la 'god //",
    "NG0082:1498": "lam gyi mchog ces bya ba'o //",
    "NG0082:1499": "zhes gsungs so //",
    "NG0082:1500": "lha rgyud rin po che spungs pa las /",
    "NG0082:1501": "ngo sprod kyi lta bsgom las grol ba'i le'u ste",
    "NG0082:1502": "so gcig pa'o // // de nas yang bka' stsal",
    "NG0082:1503": "pa // gsang ba'i bdag po khyod nyon cig / rtsa dang rlung dang thig le dang *//",
    "NG0082:1504": "ye shes rnam pa bzhi ru 'dus //",
    "NG0082:1505": "thun mong khyad par mchog dang gsum //",
    "NG0082:1506": "thun mong 'khor lo lnga la gnas //",
    "NG0082:1507": "brgya dang nyi shu rtsa bzhi yod //",
    "NG0082:1508": "de yang bsdus pas gsum du 'dus //",
    "NG0082:1509": "de yang a ba d+hu tir 'dus //",
    "NG0082:1510": "a ni tshig dbang rin po che //",
    "NG0082:1511": "wa ni gsang ba'i ye shes dbang *//",
    "NG0082:1512": "'a ni shes rab dbang yin no //",
    "NG0082:1513": "d+hu ni thabs kyi dbang yin no //",
    "NG0082:1514": "ti ni bum pa'i dbang zhes bya //",
    "NG0082:1515": "thams cad 'dus pas bum pa'i dbang *//",
    "NG0082:1516": "tshig tu mtshon pas ming gi dbang *//",
    "NG0082:1517": "brgyud pa ma chad chu yi dbang *//",
    "NG0082:1518": "rang chos ston pas dbu rgyan dbang *//",
    "NG0082:1519": "zung du 'brel bas rdo rje dril bu'i dbang *//",
    "NG0082:1520": "rig pa'i dbang lnga zhes kyang de la bya //",
    "NG0082:1521": "de ni khyad par dbang zhes bya //",
    "NG0082:1522": "da ni mchog gi rtsa bstan pa //",
    "NG0082:1523": "zag pa med pa'i dbang bskur te //",
    "NG0082:1524": "gzhi la rtsa rlung lhun gyis grub //",
    "NG0082:1525": "phra ba'i rtsa dang rig pa'i rtsa //",
    "NG0082:1526": "dngos po 'khrul pa'i rtsa dang gsum //",
    "NG0082:1527": "dang po'i rtsa ni zag bcas yin //",
    "NG0082:1528": "de la sbyangs na bde ba skye //",
    "NG0082:1529": "bde ba skyes nas lam du 'jug / zag med rtsa ni bka' brgyud yin //",
    "NG0082:1530": "gzhi yi rtsa dang rlung dang ni //",
    "NG0082:1531": "thig le lhan skyes ye shes dang *//",
    "NG0082:1532": "lam du da lta bar do la //",
    "NG0082:1533": "zag pa med pa'i ngo sprod yin //",
    "NG0082:1534": "'bras bu rang sar grol ba'o //",
    "NG0082:1535": "ngo sprod shin tu gces pa yin //",
    "NG0082:1536": "de yang bka' brgyud byin brgyud dang *//",
    "NG0082:1537": "thugs su brgyud pa'i rtsa yin pas //",
    "NG0082:1538": "bskal pa 'khrugs kyang khar ma 'byin //",
    "NG0082:1539": "sems can las 'phro med pa dang *//",
    "NG0082:1540": "'og ma'i grub mtha'i sgor zhugs pas //",
    "NG0082:1541": "dngangs shing skrag nas skur ba 'debs //",
    "NG0082:1542": "de yi rnam smin 'bras bu yin //",
    "NG0082:1543": "rdo rje'i dmyal bar ltung bar 'gyur //",
    "NG0082:1544": "des na bskal par khar ma 'byin //",
    "NG0082:1545": "dus ngan tha ma byung ba'i tshe //",
    "NG0082:1546": "mar me 'chi kar gsal ba yin //",
    "NG0082:1547": "bstan pa nub kar dam chos dar //",
    "NG0082:1548": "gsal ba rang gis 'chi ba yin //",
    "NG0082:1549": "dar ba rang gis nub pa yin //",
    "NG0082:1550": "zhes gsungs so //",
    "NG0082:1551": "lha rgyud rin po che spungs pa las //",
    "NG0082:1552": "rtsa rlung thig le ye shes rlung gi le'u ste",
    "NG0082:1553": "so gnyis pa'o // // de nas yang bka' stsal",
    "NG0082:1554": "pa // gsang ba'i bdag po khyod nyon cig / lha rgyud rin po @#//",
    "NG0082:1555": "che spungs pa 'di //",
    "NG0082:1556": "ngo sprod dbang bskur rgyud yin te //",
    "NG0082:1557": "byin gyis brlabs kyis bshad pa yin //",
    "NG0082:1558": "'khor ba dong sprug rgyud du zung *//",
    "NG0082:1559": "ye shes spyan gsum rgyud du zung *//",
    "NG0082:1560": "dbang bskur rgyal po'i rgyud du zung *//",
    "NG0082:1561": "ye shes rten rdzogs rgyud du zung *//",
    "NG0082:1562": "ye shes 'khor lo'i rgyud du zung *//",
    "NG0082:1563": "ngo sprod chen po'i rgyud du zung *//",
    "NG0082:1564": "zhes gsungs so //",
    "NG0082:1565": "rdo rje sems dpas gsol ba //",
    "NG0082:1566": "legs so rdzogs sangs rgyas pa'i mchog / de ltar gsungs par rjes yi rang *//",
    "NG0082:1567": "'khor rnams rab tu dgyes pa'o //",
    "NG0082:1568": "byang chub sems dpa' thugs rje che //",
    "NG0082:1569": "zhes gsungs so //",
    "NG0082:1570": "lha rgyud rin po che spungs pa las /",
    "NG0082:1571": "rjes su yi rang ba'i le'u ste so gsum pa'o",
    "NG0082:1572": "// // lha rgyud rin po che spungs pa'i rgyan",
    "NG0082:1573": "zhes bya ba rdzogs so //",
    "NG0082:1574": "bi ma la'i gdams pa /",
    "NG0082:1575": "bod rgyal khams yongs la btsad po che na khrims kyis che //",
    "NG0082:1576": "bod 'bangs yongs la dkon mchog mnyan na bde //",
    "NG0082:1577": "sngags pa kun gyis ngan sngags thub na btsun //",
    "NG0082:1578": "rnal 'byor rnams kyis tshul 'chos spangs na bzang *//",
    "NG0082:1579": "bla ma'i gdams pa bsgrubs na grub //",
    "NG0082:1580": "gtso bo rnams kyis chad las mi 'gal bzang *//",
    "NG0082:1581": "mo btsun rnams kyis lus khrims dam na btsun //",
    "NG0082:1582": "chos skyong srung mas bstan pa bsrungs na btsun //",
    "NG0082:1583": "gdams ngag srog las gces pa byas na phyi phyir btsun //"
}