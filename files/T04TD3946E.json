{
    "T04TD3946E:237a-0": "@237a # // rgya gar skad du /",
    "T04TD3946E:237a-1": "bo dhi stva tsrya su tri kri ta pa b'a ra ;",
    "T04TD3946E:237a-2": "bod skad du /",
    "T04TD3946E:237a-3": "byang chub sems dpa'i spyod pa mdo tsam gdams ngag tu byas pa /",
    "T04TD3946E:237a-4": "sangs rgyas dang byang chub sems dpa' thams cad la phyag 'tshal lo //",
    "T04TD3946E:237a-5": "nges par legs pa'i byang chub dang //",
    "T04TD3946E:237a-6": "mngon par mtho ba thob 'dod pas //",
    "T04TD3946E:237a-7": "dkon mchog gsum la lhar bzung nas //",
    "T04TD3946E:237a-8": "dang po snying rje kun la lta //",
    "T04TD3946E:237a-9": "de nas byang chub sems bskyed de //",
    "T04TD3946E:237a-10": "thabs dang ldan pa'i spyod pa yis //",
    "T04TD3946E:237a-11": "rang gi sems nyid dang por gdul //",
    "T04TD3946E:237a-12": "dang po rang nyid ma 'dul bar //",
    "T04TD3946E:237a-13": "gzhan dag gdul bar ji ltar nus //",
    "T04TD3946E:237a-14": "ji ltar 'dab gsheg ma tshang ba'i //",
    "T04TD3946E:237a-15": "bya yis mkha' la 'phur mi nus //",
    "T04TD3946E:237a-16": "de bzhin lta spyod med pa yi //",
    "T04TD3946E:237a-17": "gang zag dag ni ji ltar grol //",
    "T04TD3946E:237a-18": "de phyir de gnyis 'grub pa'i phyir //",
    "T04TD3946E:237a-19": "dka' ba'i 'bad pa chen pos bya //",
    "T04TD3946E:237a-20": "dka' bas sbyang ba ma byas par //",
    "T04TD3946E:237a-21": "sla bas goms par ji ltar 'gyur //",
    "T04TD3946E:237a-22": "go bgos khur khyer rgyal sras des //",
    "T04TD3946E:237a-23": "dge ba'i bshes gnyen bsten byas te //",
    "T04TD3946E:237a-24": "shes rab gsum la gzhi bcas nas //",
    "T04TD3946E:237a-25": "go 'phang mchog tu 'gro ba yi //",
    "T04TD3946E:237a-26": "lta ba nyid la gtsor sbyangs te //",
    "T04TD3946E:237a-27": "tshul khrims gtsang ma'i gos gyon nas //",
    "T04TD3946E:237a-28": "sgrub la nan tan gces su bya //",
    "T04TD3946E:237a-29": "chos kyi rjes su bsgrub pa'i phyir //",
    "T04TD3946E:237a-30": "dus dang gnas skabs kun du yang //",
    "T04TD3946E:237b-0": "sbyor ba dngos gzhi @237b rjes gsum gyi //",
    "T04TD3946E:237b-1": "las rnams dran pas zin par bya //",
    "T04TD3946E:237b-2": "skyon spangs legs sgrub don yod bya //",
    "T04TD3946E:237b-3": "spyod lam don med du mi bya //",
    "T04TD3946E:237b-4": "rtag tu rang gi yon tan sbyangs //",
    "T04TD3946E:237b-5": "dge ba'i phyogs kyi sbyor ba la //",
    "T04TD3946E:237b-6": "spro bya zhum dang sems mi gsad //",
    "T04TD3946E:237b-7": "nyes spong yon tan dge 'phel ba'i //",
    "T04TD3946E:237b-8": "grogs btsal mthun pas de sems bzung //",
    "T04TD3946E:237b-9": "yon tan can la gus phyag bya //",
    "T04TD3946E:237b-10": "nyon mongs skye 'gro thabs kyis spang //",
    "T04TD3946E:237b-11": "mtho dman grogs kun dag la yang //",
    "T04TD3946E:237b-12": "chu las 'o ma len pa bzhin //",
    "T04TD3946E:237b-13": "nyes pa dor la legs pa blang //",
    "T04TD3946E:237b-14": "byas pa drin gzo slar phan gdags //",
    "T04TD3946E:237b-15": "gzhan gyi sdig rkyen mi bya zhing ;",
    "T04TD3946E:237b-16": "/ dge ba'i bar chad mi bya'o //",
    "T04TD3946E:237b-17": "mtho la phun tshogs phrag dog med //",
    "T04TD3946E:237b-18": "grogs dang dman la brnyas thabs dang //",
    "T04TD3946E:237b-19": "khyad du gsad pa nyid mi bya //",
    "T04TD3946E:237b-20": "rang skyon gzhan gyi yon tan bsgrag / gzhan skyon mi gleng rang mi bstod //",
    "T04TD3946E:237b-21": "'di bas phyi ma gtsor gzung ste //",
    "T04TD3946E:237b-22": "byed dgu chos dang bstun te bya ;",
    "T04TD3946E:237b-23": "/'di yi zang zing rnam spangs te //",
    "T04TD3946E:237b-24": "'phags pa'i nor gyis lus brgyan bya //",
    "T04TD3946E:237b-25": "sdug bsngal dag la bder mi bzung //",
    "T04TD3946E:237b-26": "gnyid rmugs le lo g-yeng spangs te //",
    "T04TD3946E:237b-27": "nges par 'chi ba'i dus shes bskyed //",
    "T04TD3946E:237b-28": "dge ba chung yang 'bad pas bsgrub //",
    "T04TD3946E:237b-29": "sdig pa chung yang rnam par spang //",
    "T04TD3946E:237b-30": "chos kyi ched du ma gtogs par //",
    "T04TD3946E:237b-31": "kha zas gos sogs don mi gnyer //",
    "T04TD3946E:237b-32": "'dod pa chung dang chog shes bya //",
    "T04TD3946E:237b-33": "'jig rten chos brgyad rnam par spang //",
    "T04TD3946E:237b-34": "ngo dga' gzhogs slong sogs mi bya //",
    "T04TD3946E:237b-35": "rang la skyon yod mi tshor bar //",
    "T04TD3946E:237b-36": "gzhan gyi skyon la dpyad mi bya //",
    "T04TD3946E:237b-37": "sma dga' khas len dpa' byas nas //",
    "T04TD3946E:237b-38": "de bzhin mi sgrub spang bar bya //",
    "T04TD3946E:237b-39": "g-yo dang sgyu dag mi bya zhing //",
    "T04TD3946E:237b-40": "log pa'i 'tsho ba rnam par spang //",
    "T04TD3946E:237b-41": "chos dang mthun pas bsgrub par bya //",
    "T04TD3946E:237b-42": "nye du 'brel ba la sogs la //",
    "T04TD3946E:237b-43": "zhen par chags par mi bya zhing //",
    "T04TD3946E:237b-44": "phyogs ris zhen phyogs med par bya //",
    "T04TD3946E:237b-45": "gzhan la re ba chung bar bya ;",
    "T04TD3946E:237b-46": "/ mi dge'i las la mi bstod smad //",
    "T04TD3946E:237b-47": "dgos pa med pa'i 'du 'dzi spang //",
    "T04TD3946E:237b-48": "bre mo'i gtam la dga' mi bya //",
    "T04TD3946E:237b-49": "zhes pas 'dod pa'i yid smon dgag / yon tan thob dang tshogs 'phel ba'i //",
    "T04TD3946E:237b-50": "las la zhum dang ngo tsha spang //",
    "T04TD3946E:237b-51": "nga rgyal khengs pa gnyen pos gzhom //",
    "T04TD3946E:238a-0": "zhe gdug kheng @238a * //",
    "T04TD3946E:238a-1": "grags rnam par spang //",
    "T04TD3946E:238a-2": "dngos dang brgyud pas sems can kun //",
    "T04TD3946E:238a-3": "nye du 'brel bar gyur pa na //",
    "T04TD3946E:238a-4": "lus ngag yid gsum dri med pas //",
    "T04TD3946E:238a-5": "de dag kun la bu bzhin blta //",
    "T04TD3946E:238a-6": "snying rjes bzhin 'dzum gsong por smra //",
    "T04TD3946E:238a-7": "dga' ba'i mig gis kun la blta //",
    "T04TD3946E:238a-8": "'gror grogs mtho dman nye ring snyoms //",
    "T04TD3946E:238a-9": "bstod dang bkur stis mi dregs shing //",
    "T04TD3946E:238a-10": "smod dang brnyas la zhe mi sdang //",
    "T04TD3946E:238a-11": "phongs pa rnams la snying rje yis //",
    "T04TD3946E:238a-12": "phan ni gdags pa nyid du bya //",
    "T04TD3946E:238a-13": "gang la chags pa spang bya ste //",
    "T04TD3946E:238a-14": "dman pa rnams la snying rje dang //",
    "T04TD3946E:238a-15": "phan pa'i bsam pas gdams ngag bya //",
    "T04TD3946E:238a-16": "sems can bsam pa tha dad pas //",
    "T04TD3946E:238a-17": "bya ba don chen brtags te bya //",
    "T04TD3946E:238a-18": "thams cad mgu bar su yis nus //",
    "T04TD3946E:238a-19": "'on kyang 'gyod pa med pa yis //",
    "T04TD3946E:238a-20": "sdug bsngal khyad bsad bde ma chags //",
    "T04TD3946E:238a-21": "rang gi sems sbyang gzhan sems gzung //",
    "T04TD3946E:238a-22": "brnyas dang nyes pa byung la sogs //",
    "T04TD3946E:238a-23": "gnyen po las dang brdzun pas sbyang //",
    "T04TD3946E:238a-24": "de ltar blta zhing byang chub kyi //",
    "T04TD3946E:238a-25": "spyod pa yi dam brtan par bya //",
    "T04TD3946E:238a-26": "mi lus rin chen chud mi gsan //",
    "T04TD3946E:238a-27": "nges par 'chi bas long med srid //",
    "T04TD3946E:238a-28": "brtson 'grus me bzhin drag tu spyod //",
    "T04TD3946E:238a-29": "mngon zhen bdag lta'i rtsa ba chod //",
    "T04TD3946E:238a-30": "dug gsum 'khor ba gnyen pos chom //",
    "T04TD3946E:238a-31": "phyin ci log gi g-yang sa dor //",
    "T04TD3946E:238a-32": "'khor ba'i rgyun chod las chu skoms //",
    "T04TD3946E:238a-33": "ngan song gsum po sgo chod la //",
    "T04TD3946E:238a-34": "sdug bsngal gsum gyi nad gzhil ste //",
    "T04TD3946E:238a-35": "mtho ris thar pa'i skas la 'dzegs //",
    "T04TD3946E:238a-36": "sgrib pa gnyis sbyong tshogs gnyis rdzogs //",
    "T04TD3946E:238a-37": "sku dang ye shes sa 'thob ste //",
    "T04TD3946E:238a-38": "'bad pa med par gzhan don sgrubs //",
    "T04TD3946E:238a-39": "byang chub sems dpa'i spyod pa mdo tsam gdams ngag tu byas pa /",
    "T04TD3946E:238a-40": "slob dpon chen po dpal mar me mdzad ye shes kyis mdzad pa rdzogs so//"
}