{
    "T02D3515:162b-0": "@162b # // rgya gar skad du /",
    "T02D3515:162b-1": "ae ka dz'a t'i s'a dha nam /",
    "T02D3515:162b-2": "bod skad du /",
    "T02D3515:162b-3": "ral pa gcig ma'i sgrub thabs /",
    "T02D3515:162b-4": "ral pa gcig ma la phyag 'tshal lo //",
    "T02D3515:162b-5": "sgrol ma bdud rnams skrag mdzad lha mchog rnams kyis kun tu yang dag mchod //",
    "T02D3515:162b-6": "'jig rten rnams kyi phan mdzad snying rje mtshungs ldan rnam pa mang po yis //",
    "T02D3515:162b-7": "skye bo 'khor ba'i 'jigs las skyob mdzad gus btung 'gro rnams snang mdzad ma //",
    "T02D3515:162b-8": "rtag tu 'jigs pa sel mdzad gang rnams srung mdzad",
    "T02D3515:162b-9": "yum de rgyal gyur cig / ral pa gcig ma",
    "T02D3515:162b-10": "las byung ma // de ma thag tu 'grub 'gyur te //",
    "T02D3515:162b-11": "de shes pas kyang da ltar du //",
    "T02D3515:162b-12": "de yis las kun rab sgrub byed //",
    "T02D3515:162b-13": "aom zhes yi ge brjod pa yis //",
    "T02D3515:162b-14": "rtag tu stong pa nyid du bya //",
    "T02D3515:162b-15": "de bzhin yi ge brjod pa yis //",
    "T02D3515:162b-16": "sna tshogs padma bsgom par bya //",
    "T02D3515:162b-17": "sna tshogs padma'i dbus su ni //",
    "T02D3515:162b-18": "t'am yig ces pa bsgom par bya //",
    "T02D3515:162b-19": "bsgom bya thod pa dkar po la //",
    "T02D3515:162b-20": "h'um yig de yi dbus su ste //",
    "T02D3515:162b-21": "de ni grol zhing sngon po la //",
    "T02D3515:162b-22": "'od zer sngon por mtshungs par ldan //",
    "T02D3515:162b-23": "de yi yongs gyur sbyor ba yis //",
    "T02D3515:162b-24": "bdag gi sems kyi rang bzhin te //",
    "T02D3515:162b-25": "bsgom bya de yi skad cig las //",
    "T02D3515:162b-26": "lha mo mig sman 'od mtshungs gnag / phyag bzhi spyan ni gsum pa ste /",
    "T02D3515:162b-27": "ra zhing shin tu 'jigs pa'i spyan //",
    "T02D3515:162b-28": "stag gi pags pa yongs su bgos //",
    "T02D3515:162b-29": "thod pa'i rgyan ni shin tu 'bar //",
    "T02D3515:162b-30": "mu tig do shal de bzhin du //",
    "T02D3515:162b-31": "mdzes pa yis ni rnam par brgyan //",
    "T02D3515:162b-32": "brgyad gnyis lo yi rnam pa can //",
    "T02D3515:162b-33": "dkar 'dzin mkhregs shing mtho ba can //",
    "T02D3515:162b-34": "ral ba gcig tu kham brdzes shang //",
    "T02D3515:162b-35": "lha mo lto 'phyang shin tu mdzes //",
    "T02D3515:162b-36": "zhal ni cung zad mche ba gtsigs //",
    "T02D3515:163a-0": "@163a * // ljags ni bskyod cing 'jigs par byed //",
    "T02D3515:163a-1": "sbrul nag rnams kyis rab tu brgyan //",
    "T02D3515:163a-2": "shin tu mi bzad 'od zer drag / dpung rgyan rkang gdub la sogs dang //",
    "T02D3515:163a-3": "g-yer ka rnams kyis rab tu brgyan //",
    "T02D3515:163a-4": "g-yon gyi phyag na thod pa dang //",
    "T02D3515:163a-5": "g-yas pa gri gug gis mdzes ma //",
    "T02D3515:163a-6": "autpa la sdong bu dang bcas pa //",
    "T02D3515:163a-7": "phyag g-yon na ni yang dag ldan //",
    "T02D3515:163a-8": "slar yang g-yas pa'i phyag na ni //",
    "T02D3515:163a-9": "ral gri 'bar ba rnam par bsgom //",
    "T02D3515:163a-10": "ral gri yongs su sbyor ba yis //",
    "T02D3515:163a-11": "bgrang phreng yang ni blta bar bya //",
    "T02D3515:163a-12": "g-yas brkyang gis gnas khrag dang ni //",
    "T02D3515:163a-13": "thod pa'i dbus su bstan pa las //",
    "T02D3515:163a-14": "bskal pa'i me tshogs lta bu yi //",
    "T02D3515:163a-15": "'od zer 'bar ba dang ldan pa'i //",
    "T02D3515:163a-16": "lha mo la ni gus ldan pas //",
    "T02D3515:163a-17": "gang gis rtag tu sgom byed cing //",
    "T02D3515:163a-18": "gang gis bzlas par bya ba ni //",
    "T02D3515:163a-19": "thams cad yi ge bzhi yis ni //",
    "T02D3515:163a-20": "'gro kun de yi dbang byed par //",
    "T02D3515:163a-21": "ji ltar sangs rgyas nyid kyis gsungs //",
    "T02D3515:163a-22": "slar yang thod pa'i dbus su ni //",
    "T02D3515:163a-23": "bsgrub bya rab tu ltung bar 'bad //",
    "T02D3515:163a-24": "de yi mgo bo rkang pa dag / zhabs kyis mnan cing yang dag 'tshir //",
    "T02D3515:163a-25": "nges par chad pas gcod byed cing //",
    "T02D3515:163a-26": "gal te bsam gtan yid rang bzhin //",
    "T02D3515:163a-27": "sngags kyi brjod bya yang dag pa //",
    "T02D3515:163a-28": "ji ltar lha mo rab rtogs bzhin //",
    "T02D3515:163a-29": "sa mtha' byin gnas la ni //",
    "T02D3515:163a-30": "dbyangs yig bzhi pa dang ldan ba ;",
    "T02D3515:163a-31": "/ dbu la thig les yang dag brgyan //",
    "T02D3515:163a-32": "slar yang zla phyed dang bcas pa /",
    "T02D3515:163a-33": "'di ni sa bon chen po ste //",
    "T02D3515:163a-34": "sa bon gnyis pha legs par nyon //",
    "T02D3515:163a-35": "na mtha'i me dang yang dag ldan //",
    "T02D3515:163a-36": "de yis de bzhin slar dbye ba //",
    "T02D3515:163a-37": "sgra yi thig le yang dag ldan //",
    "T02D3515:163a-38": "gnyis par 'gyur ba bstan pa ste //",
    "T02D3515:163a-39": "slar yang sa bon gsum pa ni //",
    "T02D3515:163a-40": "'bad pas rab tu bshad par bya //",
    "T02D3515:163a-41": "sa mtha' dbyangs yig drug pas mnan //",
    "T02D3515:163a-42": "sgra yi thig le yang dag ldan //",
    "T02D3515:163a-43": "'di ni sa bon rab mchog ste //",
    "T02D3515:163a-44": "'jig rten gsum po sreg byed bdag / bzhi pa yang ni bshad bya ba //",
    "T02D3515:163a-45": "ji ltar sangs rgyas kyis gsungs pa //",
    "T02D3515:163a-46": "nyon cig phyed bcas yi ge yi //",
    "T02D3515:163a-47": "yang dag sngags kyis 'grub par byed //",
    "T02D3515:163a-48": "nya yi mtha' can cung zad tsam //",
    "T02D3515:163a-49": "pa ya ni mtshan nyid can //",
    "T02D3515:163a-50": "lha mo ral pa gcig ma yi //",
    "T02D3515:163a-51": "sngags kyi rgyal po stobs dang ldan //",
    "T02D3515:163a-52": "'di ni thos pa tsam gyis ni //",
    "T02D3515:163a-53": "mi rnams bgegs las rgyal bar 'gyur //",
    "T02D3515:163a-54": "skal ba dang ldan rgyal ba dang //",
    "T02D3515:163b-0": "@163b rtag tu dgra rnams nyams par 'gyur //",
    "T02D3515:163b-1": "rtag tu chos kyi phung po dang //",
    "T02D3515:163b-2": "sangs rgyas dang mtshungs the tshom med //"
}