{
    "T02TD2734E:112b-0": "@112b # // rgya gar skad du /",
    "T02TD2734E:112b-1": "k'a ru na sto tra /",
    "T02TD2734E:112b-2": "bod skad du /",
    "T02TD2734E:112b-3": "snying rje la bstod pa /",
    "T02TD2734E:112b-4": "'phags pa spyan ras gzigs dbang phyug la phyag 'tshal lo //",
    "T02TD2734E:112b-5": "padmas brgyan pa lhun po las byung ba //",
    "T02TD2734E:112b-6": "padma dri med phyag gi dbus na bsnams //",
    "T02TD2734E:112b-7": "thor tshugs can la gzugs ldan cod pan thogs //",
    "T02TD2734E:112b-8": "spyi bo 'od dpag med brgyan phyag 'tshal lo //",
    "T02TD2734E:112b-9": "thugs rje byams pas gzigs pa'i bcom ldan 'das //",
    "T02TD2734E:112b-10": "phongs gyur 'gro ba la ni khyod lta bu //",
    "T02TD2734E:112b-11": "gzigs pa tsam gyis zhi bar mdzad pa po //",
    "T02TD2734E:112b-12": "spyan ras gzigs kyis bdag la gzigs su gsol //",
    "T02TD2734E:112b-13": "mchog sbyin bdag ni rab tu sdug bsngal te //",
    "T02TD2734E:112b-14": "mun nag gtibs pa snang ba med pa bzhin //",
    "T02TD2734E:112b-15": "ri bo g-yang sa'i khan gnas 'dra yi //",
    "T02TD2734E:112b-16": "dus 'dir thugs rje ldan pas gzigs su gsol //",
    "T02TD2734E:112b-17": "phongs pa gang gis da ni dran byas na //",
    "T02TD2734E:112b-18": "de yi sdug bsngal bsal bar bya'o zhes //",
    "T02TD2734E:112b-19": "dang po'i smon lam mi 'gyur de lags na //",
    "T02TD2734E:112b-20": "bdag la de 'dra'i 'bras bu mchis par mdzod //",
    "T02TD2734E:112b-21": "nga ni mthong thos reg pa'am dran yang rung //",
    "T02TD2734E:112b-22": "nad rnams kun gyi gsos su gyur cig ces //",
    "T02TD2734E:112b-23": "bdag ni mi bzad nad kyis the bas lags kyis//",
    "T02TD2734E:112b-24": "mchog sbyin dam bcas de dag dgongs su gsol //",
    "T02TD2734E:112b-25": "gang zhig sdug bsngal gang gis nyam thag pa //",
    "T02TD2734E:112b-26": "de dang de yi sdug bsngal bsal lo zhes //",
    "T02TD2734E:112b-27": "'gro la dgongs pa khyod kyis rgyun 'byung na //",
    "T02TD2734E:112b-28": "mgon po ci slad sdug bsngal bdag ma gzigs //",
    "T02TD2734E:112b-29": "gang gis khyod ni rjes dran tsam gyis kyang //",
    "T02TD2734E:113a-0": "@113a * // de yi mod la mgon pos gnod bsal na //",
    "T02TD2734E:113a-1": "bdag ni rtag tu 'di na bro 'tshal kyang //",
    "T02TD2734E:113a-2": "thugs dpag ma mdzad pa ni bdag byur ngan //",
    "T02TD2734E:113a-3": "mthu ldan sgyu med phan mdzad blo gros can //",
    "T02TD2734E:113a-4": "thugs rje ldan pa khyod la bsten kyang ni //",
    "T02TD2734E:113a-5": "ci ste 'di dag zhi bar ma gyur na //",
    "T02TD2734E:113a-6": "bdag ni sdug bsngal gyur te kyi hud kyis //",
    "T02TD2734E:113a-7": "gang dang gang dag sdug bsngal nyam thag cing //",
    "T02TD2734E:113a-8": "gang dang gang dag mgon med gyur rnams la //",
    "T02TD2734E:113a-9": "de dang der ni khyod kyi thugs rje ste //",
    "T02TD2734E:113a-10": "mngon par 'phel bar 'gyur zhes de skad gda' //",
    "T02TD2734E:113a-11": "de ni las ngan nyon mongs bdag lags shing //",
    "T02TD2734E:113a-12": "sdug bsngal bzod dkas lus gzir skyabs ma mchis //",
    "T02TD2734E:113a-13": "skyabs med bdag la ci slad thugs mi rje //",
    "T02TD2734E:113a-14": "nyi tsher gyur na thugs rje ma lags mod //",
    "T02TD2734E:113a-15": "gang tshe sngon chad rmongs pa 'jig rten na //",
    "T02TD2734E:113a-16": "khyod nyid rjes su dran par ma bgyis pa //",
    "T02TD2734E:113a-17": "bdag ni nyon mongs stobs kyis shin tu gzir //",
    "T02TD2734E:113a-18": "mgon po 'gum du nye na thugs rjes gzigs /",
    "T02TD2734E:113a-19": "thugs rje'i 'byung gnas thugs rje che rgyas pa //",
    "T02TD2734E:113a-20": "sdug bsngal ma lus zad par mdzad khyod kyis //",
    "T02TD2734E:113a-21": "ci ste bdag ni spangs par gyur na yang //",
    "T02TD2734E:113a-22": "bdag gi mgon bgyid gzhan ni su lags gsungs //",
    "T02TD2734E:113a-23": "khyod la skyabs su mchis ba tsam gyis kyang //",
    "T02TD2734E:113a-24": "de yi mod la sdug bsngal sel mdzad pas /",
    "T02TD2734E:113a-25": "mgon po khyod ni bdag gi skyabs lags kyis //",
    "T02TD2734E:113a-26": "thugs rjes mi bzad 'di las bskyab tu gsol //",
    "T02TD2734E:113a-27": "mtshan nas brjod pa tsam gyis nyam thag pa //",
    "T02TD2734E:113a-28": "zhi bar mdzad pa khyod dang mjal gyur la //",
    "T02TD2734E:113a-29": "bdag gis 'bad kyang 'bras bu ma mchis na //",
    "T02TD2734E:113a-30": "khyod ni thugs rje can du rung lags sam //",
    "T02TD2734E:113a-31": "khyod kyis sems can bskyab phyir smon lam gang //",
    "T02TD2734E:113a-32": "btab par gyur de'ang 'grub par 'gyur lags na //",
    "T02TD2734E:113a-33": "bdag kyang sems can grangs su gtogs pas na //",
    "T02TD2734E:113a-34": "mchog sbyin bdag gi du:kha bsal du gsol //",
    "T02TD2734E:113a-35": "khyod la bdag ni skyabs su mchis kyang ni //",
    "T02TD2734E:113a-36": "ci ste de ni nyam thag gyur na ko //",
    "T02TD2734E:113a-37": "nyi ma mun pa'i tshegs su gyur pa bzhin //",
    "T02TD2734E:113a-38": "zla ba'i 'od zer sreg par byed 'dra gang //",
    "T02TD2734E:113a-39": "khyod ni 'jig rten dag la gsol 'debs na //",
    "T02TD2734E:113a-40": "bdag ni khyod la gsol ba bgyid gyur pa //",
    "T02TD2734E:113a-41": "bdag ni skye bo ngan pa skal pa chung //",
    "T02TD2734E:113a-42": "bsod nams min pa'i dri ma ngan pa can //",
    "T02TD2734E:113b-0": "mgon po thugs rje che dang ma bral @113b bas //",
    "T02TD2734E:113b-1": "sems can don la bskul lta mi 'tshal kyang //",
    "T02TD2734E:113b-2": "sdug bsngal rang bzhin du ni bdag gyur pas //",
    "T02TD2734E:113b-3": "skyob pa'i spyan sngar yang ni gsol ba 'debs //",
    "T02TD2734E:113b-4": "pha dang ma la gang zhig slong na yang //",
    "T02TD2734E:113b-5": "shin tu skyo ba med pa ji bzhin du //",
    "T02TD2734E:113b-6": "sems can don brtson de ni khyod lags pas //",
    "T02TD2734E:113b-7": "tshe rabs kun du bdag gi skyabs mdzod cig / sdug bsngal mi bzad pas ni bdag gdungs pas //",
    "T02TD2734E:113b-8": "bcom ldan 'das la rtag tu 'bod sgrogs kyis //",
    "T02TD2734E:113b-9": "nyin gcig bzhin du sdig pa'i las kyis ni //",
    "T02TD2734E:113b-10": "zil non 'di las bdag la srung du gsol //",
    "T02TD2734E:113b-11": "de ltar bdag gis shin tu smres gsol bas//",
    "T02TD2734E:113b-12": "khyod kyi thugs ni thugs rjes brlan pa ltar //",
    "T02TD2734E:113b-13": "'gro ba sdug bsngal brgya yis gzir ba la //",
    "T02TD2734E:113b-14": "srid las grol bas de bzhin gzigs su gsol //",
    "T02TD2734E:113b-15": "thugs rje'i dbang du gyur cing sems brtan la //",
    "T02TD2734E:113b-16": "gzhan don brtson zhing yon tan mchog gi gnas //",
    "T02TD2734E:113b-17": "khyod bzhin bdag kyang sdug bsngal thams cad kyi //",
    "T02TD2734E:113b-18": "gdud bsal ba'i mthu dang ldan par shog / de ltar srid pa mthar phyin spyan ras gzigs dbang la //",
    "T02TD2734E:113b-19": "bdag gis bstod pa bgyis pa'i bsod nams gang thob pa //",
    "T02TD2734E:113b-20": "des ni 'gro ba'i sdug bsngal spangs shing bcom pa yi //",
    "T02TD2734E:113b-21": "rang bzhin bde ldan bde ba can du 'gro bar shog / snying rje la bstod pa dge bsnyen kun sbyin gyis mdzad pa rdzogs so//"
}