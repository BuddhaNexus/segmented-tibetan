{
    "T02D3056:108a-0": "@108a # // rgya gar skad du /",
    "T02D3056:108a-1": "hya gr'i ba s'a dha nam n'a ma /",
    "T02D3056:108a-2": "bod skad du /",
    "T02D3056:108a-3": "rta mgrin gyi sgrub thabs zhes bya ba /",
    "T02D3056:108a-4": "rta mgrin la phyag 'tshal lo //",
    "T02D3056:108a-5": "rta mgrin gyi ni sgrub pa'i thabs //",
    "T02D3056:108b-0": "de nas yang dag @108b rab bshad bya /",
    "T02D3056:108b-1": "dang po re zhig sngags pas yid dang rjes su",
    "T02D3056:108b-2": "mthun pa'i gnas su bdud rtsi lngas byugs la ji",
    "T02D3056:108b-3": "ltar 'dod pa'i stan la nye bar 'dug ste /",
    "T02D3056:108b-4": "rang gi snying ga'i h'um yig las 'od zer 'phros",
    "T02D3056:108b-5": "pas bla ma dang sangs rgyas dang byang chub sems",
    "T02D3056:108b-6": "dpa' rnams la nye bar sbyod ba thams cad kyis",
    "T02D3056:108b-7": "yang dag par mchod pa dang /",
    "T02D3056:108b-8": "phyag 'tshal ba dang /",
    "T02D3056:108b-9": "sdig pa bshags pa la sogs pa byas te /",
    "T02D3056:108b-10": "aom sva bh'a ba shuddha: sarba dharm'a: sv'a bh'a ba shuddhonyaham /",
    "T02D3056:108b-11": "aom sh'u n+ya t'a dzny'a na badzra sva bh'a ba a'atma konyaham zhes yang dag par brjod do //",
    "T02D3056:108b-12": "'di'i sngags kyis rang dang gzhan stong pa nyid du bsgom par bya'o ;",
    "T02D3056:108b-13": "/ de nas bcom ldan 'das dkyil 'khor gyi dbus",
    "T02D3056:108b-14": "su padma 'dab ma bzhi pa'i lte ba'i steng du",
    "T02D3056:108b-15": "zla ba'i dkyil 'khor gyi gdan la thod pa bdud",
    "T02D3056:108b-16": "rtsi dang bcas pa der bsam par bya'o //",
    "T02D3056:108b-17": "der h'um yig yongs su gyur pa las bsam par",
    "T02D3056:108b-18": "bya ba'i sangs rgyas ni drag po zhal bzhi pa",
    "T02D3056:108b-19": "zhabs bzhi pa ; g-yas pa'i zhabs brkyang ba /",
    "T02D3056:108b-20": "g-yon pa'i zhabs bskum pa'o //",
    "T02D3056:108b-21": "dpa' bo phyag brgyad ba /",
    "T02D3056:108b-22": "lha mo bzhis yongs su bskor ba /",
    "T02D3056:108b-23": "gang 'dod pa'i dngos grub kyi bdag nyid chen po rta mgrin ni /",
    "T02D3056:108b-24": "sku mdog dmar po mche ba rno ba gtsigs pa spyan gsum pa /",
    "T02D3056:108b-25": "rtsa ba'i dang g-yas dang g-yon gyi zhal ni dmar po dang //",
    "T02D3056:108b-26": "sngon po dang dkar po'o //",
    "T02D3056:108b-27": "spyi bo'i rta'i zhal gyi rnam pa de'i kha dog ni shing pa l'a sha bzhin no //",
    "T02D3056:108b-28": "thod pa khrag dang sha chen pos gang ba sngags",
    "T02D3056:108b-29": "rnams kyi dbang bskur ba rab tu sbyin par bya'o",
    "T02D3056:108b-30": "// rta zhal la sogs pa'i dbu la rgyan thams cad rdzogs pa /",
    "T02D3056:108b-31": "mgo bo'i phreng bas brgyan pa'o //",
    "T02D3056:108b-32": "g-yas kyi phyag rnams kyis lcags kyu dang /",
    "T02D3056:108b-33": "mda' dang /",
    "T02D3056:108b-34": "thod pa dang rdo rje'o //",
    "T02D3056:108b-35": "g-yon pa rnams na zhags pa dang /",
    "T02D3056:108b-36": "gzhu dang /",
    "T02D3056:108b-37": "kha tv'am ga dang /",
    "T02D3056:108b-38": "dril bu'o //",
    "T02D3056:108b-39": "'dir sgrub pa pos de 'dra ba'i bcom ldan 'das su bsgom par bya'o //",
    "T02D3056:108b-40": "mchod pa'i bdag nyid bdud rtsi lngas yang dag par mchod par bya'o //",
    "T02D3056:108b-41": "mdun du bzhugs pa'i lha mo rdo rje rta ma",
    "T02D3056:108b-42": "'jigs ma chen mo hr'i: yig las yang dag par",
    "T02D3056:108b-43": "byung ba zhal gcig ma /",
    "T02D3056:108b-44": "phyag bzhi ma g-yon na gzhu dang thod pa bdud rtsi dang bcas pa'o //",
    "T02D3056:108b-45": "g-yas kyis mda' dang rtse gsum mo //",
    "T02D3056:109a-0": "sna tshogs pa'i @109a * //",
    "T02D3056:109a-1": "sku yid du 'ong ba'i gzi brjid can /",
    "T02D3056:109a-2": "rgyab tu bzhugs pa'i lha mo zhal gcig phyag bzhi ma ham las yang dag par byung ba /",
    "T02D3056:109a-3": "g-yon na kha tv'am ga dang /",
    "T02D3056:109a-4": "zhags pa chen po 'dzin pa'o //",
    "T02D3056:109a-5": "g-yas na thod ba khrag gis gang ba dang /",
    "T02D3056:109a-6": "dbyig pa'i brtul zhugs 'chang ba'o //",
    "T02D3056:109a-7": "ka p'a la'i gdan gyi dbus na bzhugs pa sku",
    "T02D3056:109a-8": "mdog dmar mo 'bar ma chen mo mtshan ni phag",
    "T02D3056:109a-9": "mor brjod do // g-yas su ni rdo rje khros",
    "T02D3056:109a-10": "ma thod pa'i gdan la yang dag par bzhugs ma",
    "T02D3056:109a-11": "mor brjod do // / hr'i: las yang dag par",
    "T02D3056:109a-12": "byung ba'i lha mo sku mdog ser mo zhal gcig",
    "T02D3056:109a-13": "mor brjod do // / phyag bzhi ma / g-yon na dug gis gang ba'i thod pa dang /",
    "T02D3056:109a-14": "zhags pa'i rgyal mtshan no //",
    "T02D3056:109a-15": "g-yas su da ma ru dang /",
    "T02D3056:109a-16": "dbyig pa'i brtul zhugs 'chang ba'o //",
    "T02D3056:109a-17": "g-yon du bzhugs pa'i lha mo kha dog dkar mo phyag na rdo rje can te /",
    "T02D3056:109a-18": "'dab ma bzhi rnams la bzhugs pa'o //",
    "T02D3056:109a-19": "rta mgrin 'khor bcas la mchod par bya'o //",
    "T02D3056:109a-20": "lha mo thams cad kyi dug dang /",
    "T02D3056:109a-21": "dri chu dang bcas pas so //",
    "T02D3056:109a-22": "zhabs 'od kyi phreng ba la bzhugs shing mgo bos brgyan pa /",
    "T02D3056:109a-23": "spyan gsum pa mche pa rno ba gtsigs pa 'jigs par mdzad pa /",
    "T02D3056:109a-24": "gang 'dod pa'i dngos grub kyi bdag nyid can no //",
    "T02D3056:109a-25": "sngags kyi rgyal po rjes su dran na der 'di'i sngags ni /",
    "T02D3056:109a-26": "aom ha ya gr'i ba hr'i: aa ham aa ha aam aam h'um h'um sv'a h'a /",
    "T02D3056:109a-27": "sngags 'di bsam par bya'o //",
    "T02D3056:109a-28": "rtag tu bzlas pa rjes su dran pas /",
    "T02D3056:109a-29": "'bum phrag gnyis dang bye ba phrag gcig gis de nad med par 'gyur ro //",
    "T02D3056:109a-30": "gang yang sngar bsags pa'i sdig ba 'joms pa dang /",
    "T02D3056:109a-31": "dus thams cad du rnal 'byor gyi dbang phyug gis bsrung bar 'gyur ro //",
    "T02D3056:109a-32": "'di nyid kyi lha mo rta gdong ma ni brtan pa sa'i dngos po dang /",
    "T02D3056:109a-33": "byams pa 'phro ba'i sems dang me long lta bu'i rnal 'byor ro //",
    "T02D3056:109a-34": "g-yas g-yon gyi lha mo ni chu dang /",
    "T02D3056:109a-35": "snying rje dang mnyam nyid dang me dang dga' ba dang /",
    "T02D3056:109a-36": "so sor rtog pa'i rang bzhin no //",
    "T02D3056:109a-37": "lha mo glang gdong ma ni rlung gi dngos po",
    "T02D3056:109a-38": "dang btang snyoms kyi sems su dran zhing bya ba",
    "T02D3056:109a-39": "rjes su grub pa'i rnal 'byor ro //",
    "T02D3056:109a-40": "sna tshogs pa'i gzugs ni sna tshogs ba'i tshul du brjod do //",
    "T02D3056:109a-41": "kha dog sngon mo ni gnyis su med bar byed",
    "T02D3056:109a-42": "pa chos kyi sgra sgrogs ba bsdigs bar mdzad pa'o",
    "T02D3056:109b-0": "// kha dog ser mo ni @109b dri ma med par rtogs so //",
    "T02D3056:109b-1": "kha dog dmar mo ni chos rnams la chags pa'i sems kyis de bzhin gshegs pa'o //",
    "T02D3056:109b-2": "zhabs bzhi'i rnam dag ni 'phags pa'i rdzu 'phrul gyi rkang pa bzhi'o //",
    "T02D3056:109b-3": "rta'i gdong pa ni gzhan pa med pa'i sems kyi",
    "T02D3056:109b-4": "rang bzhin 'di chos kyi dbyings rnam bar dag pa",
    "T02D3056:109b-5": "dang ; lam rnam par dag par gzhol bar mngon par brjod do //",
    "T02D3056:109b-6": "rgyu'i de nyid gang la lta ba dang /",
    "T02D3056:109b-7": "'bras bu'i de nyid kyi phyag rgya ni sangs rgyas",
    "T02D3056:109b-8": "bcom ldan 'das thar pa la spyan gsum gyis gzigs",
    "T02D3056:109b-9": "pa'o // thog ma med pa'i ye shes kyi sems dud 'gro'i zhal du bstan to //",
    "T02D3056:109b-10": "yid sbyong ba'i rnal 'byor pas ri ltar rtag tu gnas par bya'o //",
    "T02D3056:109b-11": "rgyud thams cad kyi snying po bla na med pa rta mgrin gyi sgrub thabs zhes bya ba /",
    "T02D3056:109b-12": "pandi ta pra bh'a ka ras mdzad pa rdzogs so /",
    "T02D3056:109b-14": "// / rgya gar yul b'a r'a na s'i'i pandi ta",
    "T02D3056:109b-15": "pu ru shotta ma'i zhal snga nas legs bar mnyan",
    "T02D3056:109b-16": "te / lo ts'a ba sh'akya'i dge slong nyi ma",
    "T02D3056:109b-17": "rgyal mtshan dpal bzang pos bla ma dam pa'i bkas"
}