{
    "NK035(ci)002:0": "man ngag nges pa'i kha byang ming rnam par bkod pa zhes bya ba bzhugs so //",
    "NK035(ci)002:1": "man ngag /",
    "NK035(ci)002:2": "thams cad mkhyen pa nyid la phyag 'tshal lo //",
    "NK035(ci)002:3": "sku gsum nyid ni snang ba 'di nyid las //",
    "NK035(ci)002:4": "ma nor dbang po'i yul du gtan dbab phyir //",
    "NK035(ci)002:5": "man ngag yid chung gsal ba snying nor grags //",
    "NK035(ci)002:6": "me long nyid la bzhin bstan ji bzhin du //",
    "NK035(ci)002:7": "ma nor 'gyur ba'i sa med gsang chen nyid //",
    "NK035(ci)002:8": "snyigs ma'i dus su gang zag la la dag /",
    "NK035(ci)002:9": "snying po'i nor la ras chod gzu lum gyis //",
    "NK035(ci)002:10": "brtsams shing mun pa'i nang du khab gtor ltar //",
    "NK035(ci)002:11": "man ngag snying po dkrugs shing lhag chad byed /",
    "NK035(ci)002:12": "de rnams kyis ni bsnan phri byar med phyir //",
    "NK035(ci)002:13": "ming nges gsang ba'i kha byang 'di nyid ni //",
    "NK035(ci)002:14": "dam pa rnams la lus ngag yid kyis kyang //",
    "NK035(ci)002:15": "rab tu gus pas gsol ba btab nas kyang //",
    "NK035(ci)002:16": "ma 'ongs snyigs ma'i dus su dgos srid pas //",
    "NK035(ci)002:17": "'khrul pa med pa'i blo yis 'bri bar bya //",
    "NK035(ci)002:18": "gsang ba'i man ngag yi ge 'di nyid ni //",
    "NK035(ci)002:19": "gcig la gcig dgos ma bu ma yin te /",
    "NK035(ci)002:20": "gnad kyi man ngag nges pa so so'i thabs //",
    "NK035(ci)002:21": "nges pa'i snying po man ngag nges pa'i grangs //",
    "NK035(ci)002:22": "bla med yongs su rdzogs pa'i sde tshan la //",
    "NK035(ci)002:23": "'di dag yi ge gsang ba'i gnad du phab //",
    "NK035(ci)002:24": "'di ltar mig gi kha byang nges pa la //",
    "NK035(ci)002:25": "gsang ba'i man ngag kha byang yi ge ni //",
    "NK035(ci)002:26": "nges par grangs su bcad na 'di ltar mchis //",
    "NK035(ci)002:27": "rgya cher bshad pa'i yi ge grangs mang yang //",
    "NK035(ci)002:28": "rnam par bsdus na snying po'i don nyid ni //",
    "NK035(ci)002:29": "brgya dang bcu dgu nyid du bkod pa la //",
    "NK035(ci)002:30": "re res kyang ni grol ba'i snying po'o //",
    "NK035(ci)002:31": "lta ba'i skor bzhi'i rtsa nges dum dum khrigs 1su ltos //",
    "NK035(ci)002:32": "ston pa'i lo rgyus la sogs po ti smug chung 2ltos //",
    "NK035(ci)002:33": "'khul zhig gsal ba'i me long 3nyid dang 'byung bzhi gnad yig 4dang //",
    "NK035(ci)002:34": "rin chen gser 5thig nyid dang snang byed sgron ma 6dang //",
    "NK035(ci)002:35": "'od gsal lde mig 7nyid dang shes bya skor gsum 8dang //",
    "NK035(ci)002:36": "gsang ba'i sdom 9byang nyid dang sgra brtags 'khor 10lo nyid //",
    "NK035(ci)002:37": "sku gsum lag 11khrid dang ni mkha' 'gro pra khrid 12dang //",
    "NK035(ci)002:38": "babs lugs gsum 13skor dang ni 'khrul pa'i sdom yig 14gnyis //",
    "NK035(ci)002:39": "gsang thig 15chen po dang ni gser 1 6byang bkol ba nyid //",
    "NK035(ci)002:40": "lam khrigs chen po 17dang ni ye shes lag phrad 18gnyis //",
    "NK035(ci)002:41": "bka' khrol chen po 19dang ni bsam gtan rang 20gnas gnyis //",
    "NK035(ci)002:42": "gsal ba'i me long 21nyid dang gsang ba nyid bkol 22gnyis //",
    "NK035(ci)002:43": "snang ba bsdus 23pa dang ni gnas pa'i byung khungs 24gnyis //",
    "NK035(ci)002:44": "khregs chod bdun 25pa dang ni thod rgal dgu pa 26gnyis //",
    "NK035(ci)002:45": "lung bstan chen mo 27dang ni glang chen drug pa 28gnyis //",
    "NK035(ci)002:46": "spyod lam bsdus 29pa dang ni lta ba'i gser 30bkod gnyis //",
    "NK035(ci)002:47": "pad+ma'i klong yangs 31dang ni lha yi phyag 32sor ma //",
    "NK035(ci)002:48": "gser gyi ut+pala 33nyid dang dran pa rgyud gcod 34gnyis //",
    "NK035(ci)002:49": "rags pa 35nyams blangs nyid dang phra rgyun dril 36ba gnyis //",
    "NK035(ci)002:50": "gsal ba'i sgron ma 37nyid dang seng 38ge rtsal sprug gnyis //",
    "NK035(ci)002:51": "a ti rnal dgongs 39dang ni dgos don bzhi pa 40pa gnyis //",
    "NK035(ci)002:52": "rdo rje lam 41bstan dang ni rin chen 'od 'bar 42nyid //",
    "NK035(ci)002:53": "lhag pa'i 'khor 43lo dang ni khyung chen mkha' 44lding gnyis //",
    "NK035(ci)002:54": "lta ba'i mig sel 45nyid dang bla ma'i rim 46pa gnyis //",
    "NK035(ci)002:55": "drang ba'i tshig 47rgyud dang ni 'khrul gzhi rtsad chod 48gnyis //",
    "NK035(ci)002:56": "sems kyi dmigs drug nyid 49dang sgom pa'i 'khor lo 50gnyis //",
    "NK035(ci)002:57": "dbang gi lde 51mig nyid dang dbang gi las byang 52gnyis //",
    "NK035(ci)002:58": "spros med dbang gi man ngag 53dag dang dbang gi rtsa 54ba gnyis //",
    "NK035(ci)002:59": "dbang gi rigs 'byed 55nyid dang dbang gi phra tig gnyis56 //",
    "NK035(ci)002:60": "'khor lo drug pa'i 57dbang dang dam tshig rab 58'byed gnyis //",
    "NK035(ci)002:61": "dbang bkod chen po 59nyid dang dbang sbyor pra khrid 60gnyis //",
    "NK035(ci)002:62": "rig pa'i me tog 61nyid dang gser 62lung chen po dang //",
    "NK035(ci)002:63": "man ngag rtsa 63ba nyid dang lung tig bco 64brgyad pa //",
    "NK035(ci)002:64": "rig pa drug 65pa dang ni sems lung sgom khrigs 66gnyis //",
    "NK035(ci)002:65": "yang gsang 67dril ba dang ni spas pa'i nyi ma 68dang //",
    "NK035(ci)002:66": "'phra bkod bcu 69pa dang ni lung yig 70bsdus pa gnyis //",
    "NK035(ci)002:67": "bdud rtsi 71yang zhun dang ni lug gsum 72'dus pa nyid //",
    "NK035(ci)002:68": "gsang chen g.yu yig 73can dang man ngag phra yig 74can //",
    "NK035(ci)002:69": "gsang ba gser 75yig can dang snying gzer 76che chung dang //",
    "NK035(ci)002:70": "bsam gtan nyal ba'i 'khor 77lo dang ni 'phrul yig 78che chung dang //",
    "NK035(ci)002:71": "mkha' 'gro 79mdzod dang 'pho ba chen mo 80nyid //",
    "NK035(ci)002:72": "gsang ba'i gzer 81bu dang ni rtsa gnas 'khor 82lo dag /",
    "NK035(ci)002:73": "bsam gtan babs 83lung dang ni rig 84pas 'byed gnyis //",
    "NK035(ci)002:74": "snang ba rgyas 85'debs nyid dang ye shes sbubs 'jug 86gnyis //",
    "NK035(ci)002:75": "lo rgyus chen 87mo nyid dang gsal ba'i zhal 88chems nyid //",
    "NK035(ci)002:76": "theg pa'i bsdus 89shan dang ni gsang ba'i sgra yig 90gnyis //",
    "NK035(ci)002:77": "yi ge'i sgra bshad 91dang ni sgra bzhi mtshams 92sbyor gnyis //",
    "NK035(ci)002:78": "bstan pa'i go 93cha ma dang 'gyur med thig le 94gnyis //",
    "NK035(ci)002:79": "dang po'i 95kha bsgyur dang ni 'bras bu 96mngon byed gnyis //",
    "NK035(ci)002:80": "stong pa'i mtha' 97'byed dang ni nam mkha' lam 98khyer gnyis //",
    "NK035(ci)002:81": "thi bya tshang 'jug 99dang ni gsal ba rin chen 'od100 //",
    "NK035(ci)002:82": "ka dag chen po'i dag yig 101yig dang ni lhun grub yi ge 102gnyis //",
    "NK035(ci)002:83": "shes rab 'khor lo 103dang ni smra ba'i mtshon 104chen gnyis //",
    "NK035(ci)002:84": "ye shes lnga bskor 105dang ni 'od kyi tshul 106bshad gnyis //",
    "NK035(ci)002:85": "'byung ba'i gnas 107'byed dang ni sgron ma'i khungs 108gcod gnyis //",
    "NK035(ci)002:86": "phyag rgyas 109dus pa dang ni bkod pa 110lnga pa gnyis //",
    "NK035(ci)002:87": "rgya mtsho ar 111gtad dang ni rlung ni sdom byang 112gnyis //",
    "NK035(ci)002:88": "ngo sprod gsum 113pa dang ni babs lugs 114bcu gcig pa //",
    "NK035(ci)002:89": "rtsa thig 115che chung dang ni rlung gi stems 116yig dang //",
    "NK035(ci)002:90": "rigs pa'i gnas 117sa dang ni mig gi bsam 118gtan no //",
    "NK035(ci)002:91": "de ltar man ngag yig chung brgya dang bcu dgu ni //",
    "NK035(ci)002:92": "gcig la gcig brten ma yin 'gal med so so'i gnad //",
    "NK035(ci)002:93": "nges par gang zag re la phan pa dang //",
    "NK035(ci)002:94": "dgos pa'i yig chung rgyud la phan pa dang //",
    "NK035(ci)002:95": "snying po rab tu bsdus pa nyi tshe las //",
    "NK035(ci)002:96": "gnad med yi ge gcig kyang ma mchis so //",
    "NK035(ci)002:97": "gsang chen dam pa'i yi ge 'di dag ni //",
    "NK035(ci)002:98": "mthar thug man ngag nges pa'i gnad yin pas //",
    "NK035(ci)002:99": "skal ldan sems kyi bu yis yid la chongs //",
    "NK035(ci)002:100": "sku gsum ye shes lnga nyid sa la goms pa yi //",
    "NK035(ci)002:101": "thabs kyi yan lag rnams su 'di dag 'gro //",
    "NK035(ci)002:102": "lhag pa'i yi ge gsang ba'i gnad 'di yis //",
    "NK035(ci)002:103": "gang gi dug gsum nad rnams 'don par byed pa'o //",
    "NK035(ci)002:104": "gsang ba'i man ngag yig chung nges pa'i grangs //",
    "NK035(ci)002:105": "snyigs ma'i dus su 'di nyid dgos srid pas //",
    "NK035(ci)002:106": "ma 'ongs skal ldan 'di la 'jug pa rnams //",
    "NK035(ci)002:107": "snying po don gyi yi ge'i grangs nyid las //",
    "NK035(ci)002:108": "the tshom blo yis spros pa gcod pa'i phyir //",
    "NK035(ci)002:109": "ma nor dmigs bstan man ngag nges pa'i grangs //",
    "NK035(ci)002:110": "the tshom bsal phyir man ngag nges pa yi //",
    "NK035(ci)002:111": "ming rnams nges pa'i kha byang 'di bris pas //",
    "NK035(ci)002:112": "rang bzhin rdzogs pa chen po'i don 'di la //",
    "NK035(ci)002:113": "mos 'jug dad pa'i skal ba ldan pa la //",
    "NK035(ci)002:114": "mun pa'i nang du sgron me btegs pa ltar //",
    "NK035(ci)002:115": "ji ltar snang ba'i 'od kyis chos rnams kun //",
    "NK035(ci)002:116": "rang bzhin mnyam pa nyid du shes par shog /",
    "NK035(ci)002:117": "man ngag nges pa'i kha byang ming rnam par bkod pa /",
    "NK035(ci)002:118": "slob dpon chen po byi ma la mu tras mdzad pa rdzogs so ////",
    "NK035(ci)002:119": "+thii /",
    "NK035(ci)002:120": "rgya rgya rgya /",
    "NK035(ci)002:121": "sa ma ya /"
}