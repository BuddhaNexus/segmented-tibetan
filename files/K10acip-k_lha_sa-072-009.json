{
    "K10acip-k_lha_sa-072-009:237b-0": "@237b rgya gar skad du /",
    "K10acip-k_lha_sa-072-009:237b-1": "aa ni tya t'a s'u tra /",
    "K10acip-k_lha_sa-072-009:237b-2": "bod skad du /",
    "K10acip-k_lha_sa-072-009:237b-3": "mi rtag pa nyid kyi mdo /",
    "K10acip-k_lha_sa-072-009:237b-4": "sangs rgyas dang /",
    "K10acip-k_lha_sa-072-009:237b-5": "byang chub sems dpa' thams cad la phyag 'tshal lo //",
    "K10acip-k_lha_sa-072-009:237b-6": "'di skad bdag gis thos pa dus gcig na /",
    "K10acip-k_lha_sa-072-009:237b-7": "bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na /",
    "K10acip-k_lha_sa-072-009:237b-8": "dge slong gi dge 'dun chen po dang thabs gcig tu bzhugs te; de nas bcom ldan 'das kyis dge slong rnams la bka' stsal pa /",
    "K10acip-k_lha_sa-072-009:237b-9": "dge slong dag /",
    "K10acip-k_lha_sa-072-009:237b-10": "chos bzhi po 'di dag ni 'jig rten thams cad la sdug pa /",
    "K10acip-k_lha_sa-072-009:237b-11": "dben pa /",
    "K10acip-k_lha_sa-072-009:237b-12": "phangs pa /",
    "K10acip-k_lha_sa-072-009:237b-13": "yid du 'ong ba /",
    "K10acip-k_lha_sa-072-009:237b-14": "mngon par dga' bar bya'o //",
    "K10acip-k_lha_sa-072-009:237b-15": "bzhi gang zhe na /",
    "K10acip-k_lha_sa-072-009:237b-16": "dge slong dag /",
    "K10acip-k_lha_sa-072-009:237b-17": "nad med pa ni 'jig rten thams cad la sdug pa /",
    "K10acip-k_lha_sa-072-009:237b-18": "dben pa /",
    "K10acip-k_lha_sa-072-009:237b-19": "phangs pa /",
    "K10acip-k_lha_sa-072-009:238a-0": "yid du 'ong bar mngon par dga' @238a *//",
    "K10acip-k_lha_sa-072-009:238a-1": "bar bya ba'o //",
    "K10acip-k_lha_sa-072-009:238a-2": "nad med pa de'i mtha' yang nad yin te /",
    "K10acip-k_lha_sa-072-009:238a-3": "dge slong dag /",
    "K10acip-k_lha_sa-072-009:238a-4": "nad ni 'jig rten thams cad la mi sdug pa /",
    "K10acip-k_lha_sa-072-009:238a-5": "mi dben pa /",
    "K10acip-k_lha_sa-072-009:238a-6": "mi phangs pa /",
    "K10acip-k_lha_sa-072-009:238a-7": "yid du mi 'ong ba mngon par dga' bar bya ba ma yin pa'o //",
    "K10acip-k_lha_sa-072-009:238a-8": "dge slong dag /",
    "K10acip-k_lha_sa-072-009:238a-9": "lang tsho ni 'jig rten thams cad la sdug pa /",
    "K10acip-k_lha_sa-072-009:238a-10": "dben pa /",
    "K10acip-k_lha_sa-072-009:238a-11": "phangs pa /",
    "K10acip-k_lha_sa-072-009:238a-12": "yid du 'ong ba mngon par dga' bar bya ba'o //",
    "K10acip-k_lha_sa-072-009:238a-13": "lang tsho 'di'i mtha' yang rga ba yin te /",
    "K10acip-k_lha_sa-072-009:238a-14": "dge slong dag /",
    "K10acip-k_lha_sa-072-009:238a-15": "rga ba ni 'jig rten thams cad la mi sdug pa /",
    "K10acip-k_lha_sa-072-009:238a-16": "mi dben pa /",
    "K10acip-k_lha_sa-072-009:238a-17": "mi phangs pa /",
    "K10acip-k_lha_sa-072-009:238a-18": "yid du mi 'ong ba mngon par dga' bar bya ba ma yin pa'o //",
    "K10acip-k_lha_sa-072-009:238a-19": "dge slong dag /",
    "K10acip-k_lha_sa-072-009:238a-20": "'byor ba ni 'jig rten thams cad la sdug pa /",
    "K10acip-k_lha_sa-072-009:238a-21": "dben pa /",
    "K10acip-k_lha_sa-072-009:238a-22": "phangs pa /",
    "K10acip-k_lha_sa-072-009:238a-23": "yid du 'ong ba mngon par dga' bar bya ba'o //",
    "K10acip-k_lha_sa-072-009:238a-24": "'byor pa de'i mtha' yang rgud pa yin te /",
    "K10acip-k_lha_sa-072-009:238a-25": "dge slong dag /",
    "K10acip-k_lha_sa-072-009:238a-26": "rgud pa ni 'jig rten thams cad la mi sdug pa /",
    "K10acip-k_lha_sa-072-009:238a-27": "mi dben pa /",
    "K10acip-k_lha_sa-072-009:238a-28": "mi phangs pa /",
    "K10acip-k_lha_sa-072-009:238a-29": "yid du mi 'ong ba mngon par dga' bar bya ba ma yin pa'o //",
    "K10acip-k_lha_sa-072-009:238a-30": "dge slong dag /",
    "K10acip-k_lha_sa-072-009:238a-31": "srog ni 'jig rten thams cad la sdug pa /",
    "K10acip-k_lha_sa-072-009:238a-32": "dben pa /",
    "K10acip-k_lha_sa-072-009:238a-33": "phangs pa /",
    "K10acip-k_lha_sa-072-009:238a-34": "yid du 'ong ba mngon par dga' bar bya ba'o //",
    "K10acip-k_lha_sa-072-009:238a-35": "srog de'i mtha' yang 'chi ba ste /",
    "K10acip-k_lha_sa-072-009:238a-36": "dge slong dag /",
    "K10acip-k_lha_sa-072-009:238a-37": "'chi ba ni 'jig rten thams cad la mi sdug pa /",
    "K10acip-k_lha_sa-072-009:238a-38": "mi dben pa /",
    "K10acip-k_lha_sa-072-009:238a-39": "mi phangs pa /",
    "K10acip-k_lha_sa-072-009:238a-40": "yid du mi 'ong pa /",
    "K10acip-k_lha_sa-072-009:238a-41": "mngon par dga' bar bya ba ma yin pa'o //",
    "K10acip-k_lha_sa-072-009:238b-0": "bcom ldan 'das kyis de @238b skad ces bka' stsal te /",
    "K10acip-k_lha_sa-072-009:238b-1": "bde bar gshegs pas de skad gsungs nas /",
    "K10acip-k_lha_sa-072-009:238b-2": "ston pas gzhan yang 'di skad bka' stsal to //",
    "K10acip-k_lha_sa-072-009:238b-3": "nad med mi rtag lang tsho rtag ma yin //",
    "K10acip-k_lha_sa-072-009:238b-4": "'byor pa mi rtag srog byang rtag ma yin //",
    "K10acip-k_lha_sa-072-009:238b-5": "skye bo mi rtag nyid kyis nyen gyur na //",
    "K10acip-k_lha_sa-072-009:238b-6": "'dod pa'i yon tan dga' ba ji ltar skye //",
    "K10acip-k_lha_sa-072-009:238b-7": "bcom ldan 'das kyis de skad ces bka' stsal nas /",
    "K10acip-k_lha_sa-072-009:238b-8": "dge slong de dag yi rangs ba; bcom ldan 'das kyis gsungs pa la mngon par bstod do //",
    "K10acip-k_lha_sa-072-009:238b-9": "mi rtag pa nyid kyi mdo rdzogs so ////",
    "K10acip-k_lha_sa-072-009:238b-10": "rgya gar gyi mkhan po su rendra bo dhi dang /",
    "K10acip-k_lha_sa-072-009:238b-11": "zhus chen gyi lotstsha ba bande zhang ye shes sdes bsgyur cid zhus nas skad gsar bcad kyis kyang bsnan nas gtan la phab pa //"
}