{
    "NG0170:1": "om bin d+ha bin d+ha hum phat /",
    "NG0170:2": "om hu lu hu lu hum phat /",
    "NG0170:3": "om tish+tha tish+tha hum phat /",
    "NG0170:4": "om ts+tshin+da ts+tshin+da hu??m phat /",
    "NG0170:5": "om s+pho ta s+pho ta hum phat /",
    "NG0170:6": "phyogs rnams kun tu bsrung byas te //",
    "NG0170:7": "gnas sogs rab tu byin brlabs nas //",
    "NG0170:8": "dkyil 'khor kun nas gnas rgyas mchog / dri lnga ldan dang bdud rtsi lngas //",
    "NG0170:9": "legs par phyugs te brtan par brtsam //",
    "NG0170:10": "phyogs bzhi'i dkyil 'khor dag dang bcas //",
    "NG0170:11": "ras skud sna lnga 'brel la sogs //",
    "NG0170:12": "legs par byin brlabs bsgril byas te //",
    "NG0170:13": "thabs dang shes rab mnyam sbyor bas //",
    "NG0170:14": "steng 'og bcu drug cha bgos te //",
    "NG0170:15": "de la thig le bcu drug dgod //",
    "NG0170:16": "thod pa mtshan ldan ma nyams pa //",
    "NG0170:17": "nya phyis rus sbal snod kyang rung *//",
    "NG0170:18": "dkyil 'khor gnas kun phyogs bzhag ste //",
    "NG0170:19": "bdud rtsi sna grangs brgya rtsa brgyad //",
    "NG0170:20": "btag btsag gzhal cing brtan byas pa //",
    "NG0170:21": "'khor lo 'bar ba'i dbus su bzhag / phyogs mtshams snod rnams ma nor bar //",
    "NG0170:22": "rang gi gdan legs gnas pa ru //",
    "NG0170:23": "rigs dang kha dog mthun pa'i rdzas //",
    "NG0170:24": "pho brang gnas kun brgyan byas te //",
    "NG0170:25": "dar sna lnga yi kha rgyan can //",
    "NG0170:26": "ra sa ya na la sogs rdzas //",
    "NG0170:27": "ji snyed 'byor pa ma lus kun //",
    "NG0170:28": "dkyil 'khor steng du bkod de bzhag / de bzhin dar gyi thig yol gyis //",
    "NG0170:29": "phyogs rnams mtha' yas bskor bar bya //",
    "NG0170:30": "phyi rol grwa bzhir mda' bzhi la //",
    "NG0170:31": "srad bu sna lnga phreng bas brgyan //",
    "NG0170:32": "me long bzhi dang dar sna bzhi //",
    "NG0170:33": "ral gri bzhi dang phur bu brgyad //",
    "NG0170:34": "dngos grub rdzas rnams mtha' yas pas //",
    "NG0170:35": "dkyil 'khor 'khor bar bskor te bzhag / ting 'dzin rnam gsum rim bzhin bsgom //",
    "NG0170:36": "rgyu yi ting 'dzin 'bras bu las //",
    "NG0170:37": "de nyid byang chub sems kyi rgyun //",
    "NG0170:38": "phyogs rnams kun tu spro bar bya //",
    "NG0170:39": "'byung lnga yum gyi dkyil 'khor dag / byang sems sprul pas rim bzhin bskyed //",
    "NG0170:40": "e yam kham lam ram dang mam //",
    "NG0170:41": "bam su b+h+rum gyis gnas khyab par //",
    "NG0170:42": "rang gi dkyil 'khor ji bzhin nyid //",
    "NG0170:43": "dbyings mdog mtshan ma rgyan dang bcas //",
    "NG0170:44": "nam mkha'i dbyings kyi tshad mnyam pa'i //",
    "NG0170:45": "khang pa gru bzhi sgo dang bcas //",
    "NG0170:46": "rta babs rgyan tshogs kun gyis brjid //",
    "NG0170:47": "pho brang rin chen 'khor lo'i gdan //",
    "NG0170:48": "shar bu do shar phreng bas mdzes //",
    "NG0170:49": "dbus su byang chub sems chen po //",
    "NG0170:50": "shar du rdo rje dri chen te //",
    "NG0170:51": "lho ru mam sa sna tshogs pa'o //",
    "NG0170:52": "nub tu pad+ma rak+ta'i tshogs //",
    "NG0170:53": "byang du dri chu sna tshogs pa'o //",
    "NG0170:54": "'di dag rim bzhin gnas dag tu //",
    "NG0170:55": "cho ga kun gyis rnam par sbyang *//",
    "NG0170:56": "de bzhin sku gsung yon tan dang *//",
    "NG0170:57": "phrin las dkyil 'khor so so'i gzhung *//",
    "NG0170:58": "bdud rtsi'i phyogs rnams dbus gnas su //",
    "NG0170:59": "rang gi dam tshig rdzas bzhin dgod //",
    "NG0170:60": "rigs kyi gtso bo yab yum dang *//",
    "NG0170:61": "rigs kyi dkyil 'khor dbang bskur ldan //",
    "NG0170:62": "gnyis med sbyor ba'i byin rlabs kyis //",
    "NG0170:63": "byang chub sems kyi dngos grub dbab //",
    "NG0170:64": "rang @#//",
    "NG0170:65": "gi gar thabs phyag rgya dang *//",
    "NG0170:66": "glu dbyangs sngags kyi bzlas brjod kyis //",
    "NG0170:67": "ye shes dkyil 'khor kun bskul cing *//",
    "NG0170:68": "gnyis med bdud rtsi'i gnas rgyas pa'i //",
    "NG0170:69": "byang chub sems 'di ye shes rang bzhin te //",
    "NG0170:70": "dri med rin chen char bzhin dbab pa las //",
    "NG0170:71": "'gro ba kun bskyed yid bzhin nor bu'i tshul //",
    "NG0170:72": "gdod nas dag pa bdud rtsi'i rang bzhin la //",
    "NG0170:73": "gnyis med sbyor bas rdo rje'i rigs chen kun //",
    "NG0170:74": "me long ye shes de nyid yin par bshad //",
    "NG0170:75": "mtshan ldan b+han d+ha'i shel phor du //",
    "NG0170:76": "byang chub sems kyi rigs rnams kun //",
    "NG0170:77": "gsang ba'i rdo rje phyag rgyas mnan //",
    "NG0170:78": "'phro 'du sngags kyi bzlas brjod bya //",
    "NG0170:79": "om ahhum /",
    "NG0170:80": "badzra sa twa hum /",
    "NG0170:81": "sarba e ho shud+he a mr-i ta su kha ma ha yo ga tsit+ta hum /",
    "NG0170:82": "om ahhum /",
    "NG0170:83": "ak+sho b+h+ya badzra d+ha twi shwa ri sa ma ya s+t+wam //",
    "NG0170:84": "gnyis med bsdus pas byang chub sems //",
    "NG0170:85": "rigs kyi dkyil 'khor rnam dag pa'o //",
    "NG0170:86": "phyogs bzhi rang gi dkyil 'khor gyis //",
    "NG0170:87": "de nyid dngos grub skul byed cing *//",
    "NG0170:88": "so so'i rdzas rnams mtha' yas pa //",
    "NG0170:89": "rigs kyi pho brang gnas su bzhag / sems can rnams ni gnas la chags //",
    "NG0170:90": "'khrul pa'i bdag nyid gtsang mar 'dzin //",
    "NG0170:91": "don gyis 'di dag sun dbyung ste //",
    "NG0170:92": "rang bzhin bdu rtsi'i dbyings su sbyor //",
    "NG0170:93": "bsod nams thams cad dang bral ba'i //",
    "NG0170:94": "yi dwags skam thag chad pa yang *//",
    "NG0170:95": "rang lus gtong bar mi phod na //",
    "NG0170:96": "lha la sogs pa'i bdag nyid kyis //",
    "NG0170:97": "lus can rnams la smos ci dgos //",
    "NG0170:98": "rang byung bdud rtsi ston pa nyid //",
    "NG0170:99": "lhas kyang lha yi bdag nyid bza' //",
    "NG0170:100": "mi la sogs pa de bzhin du //",
    "NG0170:101": "rnal 'byor rtogs pa dpyad cing bza' //",
    "NG0170:102": "de ltar bdag gzhan mi 'byed pas //",
    "NG0170:103": "blang dor med par grol ba yi //",
    "NG0170:104": "thams cad mnyam nyid ye shes sku //",
    "NG0170:105": "rin chen rigs mchog dngos grub 'grub //",
    "NG0170:106": "om a hum /",
    "NG0170:107": "ma ha mam sa sa ma ya ra go\\u0f85ham /",
    "NG0170:108": "rat+na swa b+ha wa rat+na ra ti sa ma ya s+t+wam /",
    "NG0170:109": "ra ga rak+ta pad ma byung *//",
    "NG0170:110": "smad pas mi gtsang rdzas 'di dag / chags yul bde ba'i gnas yin te //",
    "NG0170:111": "thabs dang shes rab dam tshig 'grub //",
    "NG0170:112": "pad+ma rigs kyi dam tshig 'grub //",
    "NG0170:113": "so sor rtogs pa'i ye shes nyid //",
    "NG0170:114": "om ahhum pad+ma rak+ta mu la a mr-i ta /",
    "NG0170:115": "a mr-i ta d+he lba /",
    "NG0170:116": "ra ga ra ti sa ma ya s+t+wam /",
    "NG0170:117": "su kha hrih /",
    "NG0170:118": "kun 'byung chags pa gur gum chu //",
    "NG0170:119": "rdo rje dri chu yin pa ste //",
    "NG0170:120": "chu las ma byung gang yang med //",
    "NG0170:121": "de bzhin bdud rtsi bcud kyi mchog / las kyi rigs kyi dam tshig 'grub //",
    "NG0170:122": "bya ba nan tan ye shes 'grub //",
    "NG0170:123": "om ahhum /",
    "NG0170:124": "a mo ga sid+hi a mr-i ta kun+da li /",
    "NG0170:125": "badzra ra ti sa ma ya s+t+wam /",
    "NG0170:126": "smad pa mi gtsang snyigs ma 'di //",
    "NG0170:127": "rtog pa de nyid snyigs ma yin //",
    "NG0170:128": "che mchog 'dzin pa'i bdud rtsi ste //",
    "NG0170:129": "gdod nas dag pa'i rang bzhin pas //",
    "NG0170:130": "bde gshegs kun gyi thugs dam nyid //",
    "NG0170:131": "gnyis med sku ru sbyar bas na //",
    "NG0170:132": "thabs dang shes rab 'brel pa'i gzhi //",
    "NG0170:133": "chos dbyings @#//",
    "NG0170:134": "ye shes dam tshig 'grub //",
    "NG0170:135": "om bai ro tsa na mo ha ra ti sa ma ya s+t+wam //",
    "NG0170:136": "ma ha yo ga a ti /",
    "NG0170:137": "pa ra na ba lin+ta a mr-i ta am ti sta a ti sta am //",
    "NG0170:138": "de nas bsgrub pa'i rnal 'byor kun //",
    "NG0170:139": "thal sbyar sngar gyi gnas nas langs //",
    "NG0170:140": "dbus kyi snod mchog mtshan ldan rdzas //",
    "NG0170:141": "shes rab sbyangs pa'i phyag rgyas blangs //",
    "NG0170:142": "ye shes snying po can rnams kyis //",
    "NG0170:143": "sangs rgyas kun gyi chos nyid 'di //",
    "NG0170:144": "snying po chos kyi don las 'byung *//",
    "NG0170:145": "byang chub sems dpa'i gnas 'di yin //",
    "NG0170:146": "smad par bya ba'i rdzas lnga po //",
    "NG0170:147": "gcig la yon tan lnga lnga'am //",
    "NG0170:148": "gcig la'ang yon tan gsum du dbye //",
    "NG0170:149": "thams cad gnyis med sbyor ba'i mchog / dam tshig chen po bco lnga las //",
    "NG0170:150": "yan lag nyi shu rtsa brgyad do //",
    "NG0170:151": "snod bcud dbus su bsdus nas ni //",
    "NG0170:152": "bcu drug snying po bstan par bya //",
    "NG0170:153": "thabs dang shes rab ldan pa las //",
    "NG0170:154": "sems dpa' sems ma'i tshogs su blta //",
    "NG0170:155": "rtsa ba brgyad dang yan lag brgyad //",
    "NG0170:156": "de bzhin yan lag rdzas gzhan rnams //",
    "NG0170:157": "bcud rnams thabs kyi phyag rgya ste //",
    "NG0170:158": "snod rnams shes rab dbyings kyi yum //",
    "NG0170:159": "'khor lo rtsibs bzang bcu drug dag / rigs kyi pad+ma gdan tshogs gnas //",
    "NG0170:160": "phyag rgya thig le bstan 'gyur ba'o //",
    "NG0170:161": "sum cu rtsa gnyis mtshan ldan pa //",
    "NG0170:162": "dpe byad bzang po brgyad cus brgyan //",
    "NG0170:163": "rdo rje dbyings tshogs dkyil 'khor rdzogs //",
    "NG0170:164": "rgyu yang gsang la 'bras bu'ang gsang *//",
    "NG0170:165": "rigs lnga gsal ba'i dkyil 'khor la //",
    "NG0170:166": "mdzod ldan dpal gyi phyag rgya dang *//",
    "NG0170:167": "mkha' 'byed rdo rje'i phyag rgya ni //",
    "NG0170:168": "'khor lo pho brang dbus su bzhag / bdud rtsi lnga dang rtsa ba brgyad //",
    "NG0170:169": "mig dang rna ba sna dang lce //",
    "NG0170:170": "mtshan ma rnam shes yul dang bcas //",
    "NG0170:171": "thams cad mthu yis sbyor byed cing *//",
    "NG0170:172": "'dus ma byas pa'i rdo rje ste //",
    "NG0170:173": "dgongs pa 'dus pa sems pa nyid //",
    "NG0170:174": "rdo rje sems dpa' rab sbyor ba //",
    "NG0170:175": "rdo rje sems dpa' nyid du 'gyur //",
    "NG0170:176": "om sarba pany+tsa a mr-i ta om hum /",
    "NG0170:177": "gsang chen rigs chen tshur 'dus pas //",
    "NG0170:178": "thams cad gnyis med rdo rje 'chang *//",
    "NG0170:179": "om ahhum /",
    "NG0170:180": "sarba pany+tsa a mr-i ta /",
    "NG0170:181": "ra sa ya na sta na dza ya sid+hi hum hri tha /",
    "NG0170:182": "ma skyes don gyi snying po las //",
    "NG0170:183": "yang dag ye shes sbyar ba'i mthus //",
    "NG0170:184": "rigs mchog gsang ba'i dkyil 'khor rdzogs //",
    "NG0170:185": "gnyis med lhun grub gsang ba'i sku //",
    "NG0170:186": "rigs rnams gcig tu sbyor byas te //",
    "NG0170:187": "ye shes bdud rtsi'i gnas rgyas 'gyur //",
    "NG0170:188": "rigs kyi bdud rtsi gnas ldan pa //",
    "NG0170:189": "de dag sngags dang phyag rgya yis //",
    "NG0170:190": "gnas kun rigs kyi dkyil 'khor che //",
    "NG0170:191": "de dag sbyor bas brtan byas te //",
    "NG0170:192": "de nyid rigs lnga'i bzlas brjod kyis //",
    "NG0170:193": "bdud rtsi'i pho brang gnas kun rdzogs //",
    "NG0170:194": "'bru rnams la yang chang med de //",
    "NG0170:195": "chu la chang gi rang bzhin med //",
    "NG0170:196": "mkhas pas 'bru bcud rtsi sbyar bas //",
    "NG0170:197": "mnyam nyid sbyar bas chang du 'gyur //",
    "NG0170:198": "mi gtsang ba la rtog med de //",
    "NG0170:199": "gtsang ba @#//",
    "NG0170:200": "dngos po'i rigs ma grub //",
    "NG0170:201": "mkhas pas gnyis med don sbyar na //",
    "NG0170:202": "thams cad gnyis med gtsang ba'i rdzas //",
    "NG0170:203": "man ngag can gyi sgrub pa pos //",
    "NG0170:204": "mnyam pa nyid kyi don 'grub 'gyur //",
    "NG0170:205": "rta dang mi la sogs pa yi //",
    "NG0170:206": "ji ltar 'o mar gyur pa la //",
    "NG0170:207": "mkhas ldan chen pos rab sbyar nas //",
    "NG0170:208": "yon tan zho dang mar du snang *//",
    "NG0170:209": "de bzhin rdzas rnams sbyor ba'i mthus //",
    "NG0170:210": "mnyam nyid yon tan mar ltar 'grub //",
    "NG0170:211": "dper na gser tshogs rin chen dag / so so nas kyang rang bzhin gyis //",
    "NG0170:212": "kha dog mtshan nyid ma 'dres gsal //",
    "NG0170:213": "yon tan rdzas kun de lta bu //",
    "NG0170:214": "de bas mnyam sbyar gnyis sbyor bas //",
    "NG0170:215": "de bzhin rdzas tshogs sbyar ba'i mthus //",
    "NG0170:216": "rang gi yon tan rin chen nyid //",
    "NG0170:217": "gnyis med mnyam sbyor bla na med //",
    "NG0170:218": "chu rnams sna tshogs tha dad kyang *//",
    "NG0170:219": "rgya mtshor phyin pas lan tshwa'i ro //",
    "NG0170:220": "de bas thams cad bsdus pa la //",
    "NG0170:221": "chos kyi dbyings su ro gcig go //",
    "NG0170:222": "'byung ba'i thugs rje rnam dag pas //",
    "NG0170:223": "sman lnga bdud rtsir rnam par dag / 'gro ba kun gyi gsos su 'gyur //",
    "NG0170:224": "dngos po med las dngos grub gzhi //",
    "NG0170:225": "byang chub sems kyi phrin las las //",
    "NG0170:226": "gang ltar dmigs pa bzhin du 'grub //",
    "NG0170:227": "om a mr-i ta dza gad bra ba swa ha /",
    "NG0170:228": "om bi dza ya swa ha /",
    "NG0170:229": "om rat+na mang+gal swa ha /",
    "NG0170:230": "om ma ma ki kro d+hi shwa ri swa ha /",
    "NG0170:231": "de nas dam pa rigs brgya yi //",
    "NG0170:232": "sngags dang phyag rgyas dbang bskur te //",
    "NG0170:233": "thams cad rigs kyi dkyil 'khor rnams //",
    "NG0170:234": "rgya che sprul pas rnam par gnas //",
    "NG0170:235": "ye shes byin rlabs chen po'i mthus //",
    "NG0170:236": "phyogs bcu'i dkyil 'khor mnyam par sbyor //",
    "NG0170:237": "rab byung gdod nas dag pa yi //",
    "NG0170:238": "rtsa brgyad stong las sbyar ba'i sman //",
    "NG0170:239": "ra sa ya na la sogs rdzas //",
    "NG0170:240": "rtsa ba 'bum phrag yangs pa bcud /",
    "NG0170:241": "gnyis med bde chen las byung ba'i //",
    "NG0170:242": "byang chub sems tshogs rdo rje nyid //",
    "NG0170:243": "sha chen mchod pa rin po che //",
    "NG0170:244": "zas mchog tshe yi dri chen po //",
    "NG0170:245": "pad+ma me tog yang dag ldan //",
    "NG0170:246": "rdo rje chu ste bdud rtsi'i mchog / ga bur shel gyi pog phor dri //",
    "NG0170:247": "rin chen me ltar 'bar ba'i tshogs //",
    "NG0170:248": "yon tan 'bum phrag yangs pa'i bcud //",
    "NG0170:249": "rigs lnga dam tshig lnga yi dngos //",
    "NG0170:250": "ye shes lnga rdzogs sgrub pa'i rdzas //",
    "NG0170:251": "rgyu drug sems can kun sgrol phyir //",
    "NG0170:252": "dug lnga sel ba'i bdud rtsi ste //",
    "NG0170:253": "thams cad gnyis med rnal 'byor che //",
    "NG0170:254": "ma lus 'dus pa'i thig le che //",
    "NG0170:255": "sangs rgyas kun dang mnyam sbyor phyir //",
    "NG0170:256": "gcig tu dpa' bo'i ro rnams dang *//",
    "NG0170:257": "gnyis su med par mnyam sbyar nas //",
    "NG0170:258": "dus gsum sangs rgyas thams cad dang *//",
    "NG0170:259": "rgyal ba rgya mtsho rnams la mchod //",
    "NG0170:260": "de nas shes rab yum rnams kyis //",
    "NG0170:261": "ngo mtshar dbyangs 'dis bskul bar byed //",
    "NG0170:262": "ngo mtshar rmad du byung ba'i chos //",
    "NG0170:263": "nam mkha' dang ni mnyam pa'i chos //",
    "NG0170:264": "rnam par mi rtog rtog las 'das //",
    "NG0170:265": "kun rdzob tsam du bstan pa mtshar //",
    "NG0170:266": "thabs dang shes rab gtso @#//",
    "NG0170:267": "gzungs kun //",
    "NG0170:268": "rang byung sngags dang phyag rgya'i tshogs //",
    "NG0170:269": "khro bo chen po'i cha lugs kyis //",
    "NG0170:270": "dur khrod rgyan chas mtshon thogs te //",
    "NG0170:271": "phyogs bcu'i bgegs rnams tshar gcod cing *//",
    "NG0170:272": "dkyil 'khor gnas kun bsrung bar bya //",
    "NG0170:273": "bsnyen dang nye ba'i bsnyen pa dang *//",
    "NG0170:274": "sgrub dang sgrub chen rim bzhin du //",
    "NG0170:275": "phyag rgya bzhi dang rnal 'byor pa'i //",
    "NG0170:276": "bsgrub pa'i dkyil 'khor bstan par gyur //",
    "NG0170:277": "phyogs ba cu'i khro bo'i tshogs rnams kyis //",
    "NG0170:278": "steng 'og gnas kun bsrung byas nas //",
    "NG0170:279": "rigs lnga rtsa ba'i dkyil 'khor du //",
    "NG0170:280": "bdud rtsi khro bo bsnyen pa'i gnas //",
    "NG0170:281": "zhi ba'i dkyil 'khor ji bzhin par //",
    "NG0170:282": "'phro 'dus mtshan rtags gsal bar sbyor //",
    "NG0170:283": "thabs dang shes rab gnas bzhag ste //",
    "NG0170:284": "sbyangs shing byin rlabs brten byed pa'i //",
    "NG0170:285": "bdud rtsi 'khyil ba'i lha rnams kyis //",
    "NG0170:286": "btag btsag gnas kun cha bsnyams nas //",
    "NG0170:287": "nye ba'i bsnyen pa gsal byas nas //",
    "NG0170:288": "zhi khro sbyor ba'i ting 'dzin dang *//",
    "NG0170:289": "de dag khro bo'i dkyil 'khor gyis //",
    "NG0170:290": "khyad par mngon par 'du byas te //",
    "NG0170:291": "phyag rgya gar dang brda' rnams dang *//",
    "NG0170:292": "gsang sngags bror bcas gnas kun sbyang *//",
    "NG0170:293": "gu gul thal chen nyung dkar dang *//",
    "NG0170:294": "'jigs byed phur pa mtshon char bcas //",
    "NG0170:295": "rigs kyi dbang bskur byin brlabs shing *//",
    "NG0170:296": "thams cad las kun tshul gyis sbyar //",
    "NG0170:297": "bsnyen pa'i dbyangs sgrogs glu len cing *//",
    "NG0170:298": "byin dbab chen po'i yon tan brjod //",
    "NG0170:299": "om badzra a mr-i ta sa ma yo gi ni hum /",
    "NG0170:300": "om dzam ma ya hum /",
    "NG0170:301": "om ma ha badzra a mr-i ta ma ha ta su ka ti /",
    "NG0170:302": "om badzra e'u shud d+he /",
    "NG0170:303": "shri ti pa rba sho da ya /",
    "NG0170:304": "om ahhum /",
    "NG0170:305": "om badzra a mr-i te hum /",
    "NG0170:306": "yang dang yang du sngags rnams dang *//",
    "NG0170:307": "yig 'bru 'od dang bcas pa bstim //",
    "NG0170:308": "phyi nang tshogs kyi 'khor lo dang *//",
    "NG0170:309": "phyi nang mchod pa gtor ma dang *//",
    "NG0170:310": "phyi nang sbyin bsreg las kun dang *//",
    "NG0170:311": "phyi nang longs spyod lhag ma'i tshogs //",
    "NG0170:312": "rang gig dkyil 'khor tshul bzhin du //",
    "NG0170:313": "sbyor ba kun nas rdzogs par spyad //",
    "NG0170:314": "rang gi dam tshig gso byas te //",
    "NG0170:315": "dbang bskur byin brlab gsol gdab cing *//",
    "NG0170:316": "yang yang dkyil 'khor gnas 'jug pas //",
    "NG0170:317": "slob ma'i tshogs rnams gzung bar bya //",
    "NG0170:318": "de dag byang sems mchog bskyed cing *//",
    "NG0170:319": "bdag gzhan dmigs pa'i gnas dag pas //",
    "NG0170:320": "thams cad don du rdzogs byed cing //",
    "NG0170:321": "sku gsung thugs kyi gnas ldan 'gyur //",
    "NG0170:322": "thog mar phyi nang dbang rdzogs pas //",
    "NG0170:323": "sgrub pa'i dkyil 'khor gnas 'jug cing *//",
    "NG0170:324": "yang dag bdud rtsi dngos grub gnas //",
    "NG0170:325": "gnyis med brtan par dbang bskur ro //",
    "NG0170:326": "de dag rang gi dam tshig bzhin //",
    "NG0170:327": "rang sngags lha yi 'phro 'du yis //",
    "NG0170:328": "dus kun bzung zhing spel bar byed //",
    "NG0170:329": "sgrub pa chen po'i dus dag tu //",
    "NG0170:330": "rta mgrin dbang gi dkyil 'khor gyis //",
    "NG0170:331": "dngos grub gnas kun dbang mdzad de //",
    "NG0170:332": "rigs kyi phyag rgya gsang ba'i tshogs //",
    "NG0170:333": "thabs dang @#//",
    "NG0170:334": "shes rab gnyis med pa'i //",
    "NG0170:335": "mdzad pa bcu gnyis 'phro 'du yis //",
    "NG0170:336": "bdud rtsi'i pho brang yongs su rgyas //",
    "NG0170:337": "rigs kyi dkyil 'khor gsal grub cing *//",
    "NG0170:338": "de gnas rim 'jug 'khor lo'i tshul //",
    "NG0170:339": "dngos grub thams cad dbang mdzad de //",
    "NG0170:340": "dus kun brtan par gnas pa'o //",
    "NG0170:341": "om ahhum sarba pany+tsa a mr-i ta ha ya gri ba hu lu hu lu ban+d+ha ban+d+ha hrihtha /",
    "NG0170:342": "hum dpal ldan rdo rje rigs 'chang ba //",
    "NG0170:343": "thugs kyi dkyil 'khor rab spro bas //",
    "NG0170:344": "rdo rje'i dkyil 'khor rigs bcas pa //",
    "NG0170:345": "thugs dam dbang gis nye bar bskul //",
    "NG0170:346": "dam tshig tshul bzhin gshegs nas kyang *//",
    "NG0170:347": "grub pa'i dngos grub mchog rnams stsol //",
    "NG0170:348": "om badzra tsit+ta pany+tsa a mr-i ta hum /",
    "NG0170:349": "rigs kyi dkyil 'khor phyogs rnams kyi //",
    "NG0170:350": "'khor lo rin chen pad+ma las //",
    "NG0170:351": "sku dang yon tan gsung phrin las //",
    "NG0170:352": "dngos grub gsol gdab bskul byas pas //",
    "NG0170:353": "dngos grub thams cad mnyam sbyor bas //",
    "NG0170:354": "rigs kyi dkyil 'khor brtan par gnas //",
    "NG0170:355": "om bud+d+ha rat+na pad+ma b+hi shwa pany+tsa a mr-i ta om hrihom ham /",
    "NG0170:356": "thams cad ye shes mnyam sbyor bas //",
    "NG0170:357": "thabs ldan phyag rgya kun gyi sku //",
    "NG0170:358": "b+ha ga'i dkyil 'khor longs spyod rdzogs //",
    "NG0170:359": "sku gsung thugs kyi b+ha ga dang *//",
    "NG0170:360": "thugs kyi dkyil 'khor gsum sbyong zhing *//",
    "NG0170:361": "sna rtse 'od kyi thig le las //",
    "NG0170:362": "kha dog sna lnga'i phreng ba dang *//",
    "NG0170:363": "gnas kun 'khor lo'i tshul du sbyar //",
    "NG0170:364": "rigs kyi yig 'bru phyag mtshan dang *//",
    "NG0170:365": "sku dang rgyan dang sprul par bcas //",
    "NG0170:366": "dkyil 'khor kun gyi gnas rgyas te //",
    "NG0170:367": "yang dag bdud rtsi gsang ba'i mchog / om nam mkha'i mtha' klas chos dbyings mtha' //",
    "NG0170:368": "ma chags spyan mnga' sgrib med thugs //",
    "NG0170:369": "rdo rje snying po'i tshogs bcas rnams //",
    "NG0170:370": "thams cad kun nas gzigs su gsol //",
    "NG0170:371": "om gnyis med ye shes mnyam pa'i dbyings //",
    "NG0170:372": "dus kun dge ba'i bshes gnyen tshogs //",
    "NG0170:373": "khyod kyi thugs rjes gnas bsgral zhing *//",
    "NG0170:374": "yang dag ye shes brtan par mdzod //",
    "NG0170:375": "ces 'khor gyi dkyil 'khor chen po rnams kyis gsol ba btab pa'o //",
    "NG0170:376": "rgyud kyi rgyal po chen po dpal bdud rtsi rol pa zhes bya ba las /",
    "NG0170:377": "bsnyen bsgrub chen po'i gnas la 'jug pa'i tshul bstan pa ste /",
    "NG0170:378": "rim par phye ba bdun pa'o // // de nas",
    "NG0170:379": "rigs kun gyi bdag nyid bcom ldan 'das dpal kun",
    "NG0170:380": "tu bzang po zhes bya ba de nyid rang gi",
    "NG0170:381": "dkyil 'khor dag par mdzad pas /",
    "NG0170:382": "chos thams cad gnyis su med par mnyam pa chen pa'i tshul gyis sbyor zhing bzhugs pa las /",
    "NG0170:383": "byang chub sems dpa' 'jam dpal rnon pos bstan pa'i don bsdu bar gsol ba btab pa'o //",
    "NG0170:384": "thams cad kun nas dag pa yi //",
    "NG0170:385": "rin chen bdud rtsi'i don rgyas pa //",
    "NG0170:386": "rang byung sangs rgyas kun gyi lam //",
    "NG0170:387": "de dag gsang chen snying po'i mchog / nam mkha' lta bur gnas gyur cing *//",
    "NG0170:388": "byang sems thig le'i @#//",
    "NG0170:389": "gnas rdzogs pa //",
    "NG0170:390": "ngo mtshar sku gsung thugs kyi rgya //",
    "NG0170:391": "thams cad mkhyen pas bstan mdzad pa'o //",
    "NG0170:392": "'di dag bsnyen pa sgrub pa dang *//",
    "NG0170:393": "grub dang yang dag grub pa'i mthus //",
    "NG0170:394": "byin rlabs yul kun sbyor byed pa'i //",
    "NG0170:395": "thams cad chos nyid gnas rnams dag / kun tu bzang po'i rang bzhin du //",
    "NG0170:396": "thams cad mkhyain pas lung ston mdzad //",
    "NG0170:397": "byang sems rdo rje kun tu bzang *//",
    "NG0170:398": "dus gsum 'du 'bral med pa'i mchog / yum gyi tshul chen mkha' klong na //",
    "NG0170:399": "dgongs pa chos dbyings zhi ba nyid //",
    "NG0170:400": "de tshe rigs lnga'i bde gshegs dang *//",
    "NG0170:401": "gsang ba'i yum chen tshogs rnams dang *//",
    "NG0170:402": "byang chub sems dpa'i 'khor rnams dag / sems dpa'i tshogs bcas ma lus la //",
    "NG0170:403": "gnyis med bdud rtsi'i dkyil 'khor 'dir //",
    "NG0170:404": "nye bar bsdus te gnang bar mdzad //",
    "NG0170:405": "nan tan gyis ni brtson 'grus byos //",
    "NG0170:406": "the tshom med na nye bar 'grub //",
    "NG0170:407": "bdud rtsi chen po rnam lnga 'di //",
    "NG0170:408": "rang bzhin dang po ngo bo dag / mthu dang byin rlabs bsam mi khyab //",
    "NG0170:409": "mi brjed rgyun gyi ting nge 'dzin //",
    "NG0170:410": "rang gi dkyil 'khor gnas rnams dag / rigs kyi dkyil 'khor chen por sbyor //",
    "NG0170:411": "bdud rtsi dam pa nges pa'i bcud //",
    "NG0170:412": "yang dag ye shes goms pa yis //",
    "NG0170:413": "phyag rgya gsang ba'i gnas kun rdzogs //",
    "NG0170:414": "byang chub sems kyi rang bzhin du //",
    "NG0170:415": "phyi nang chos kun mnyam sbyor cing *//",
    "NG0170:416": "nges pa'i sangs rgyas dam pa'i gzhi //",
    "NG0170:417": "rang gi mthu yis kun snang bas //",
    "NG0170:418": "gnyis med bdud rtsi'i rang bzhin che //",
    "NG0170:419": "gdod nas lhun gyis grub par gnas //",
    "NG0170:420": "de dag rnal 'byor mchog rnams kyis //",
    "NG0170:421": "nges par ye shes mnyam sbyar bas //",
    "NG0170:422": "shes rab chen po nges byas te //",
    "NG0170:423": "bdud rtsi gsang ba'i gnas kun mthong *//",
    "NG0170:424": "rang gi byang chub sems dkyil 'khor //",
    "NG0170:425": "thams cad kun tu gsal bar 'char //",
    "NG0170:426": "gnyis med ye shes brtan pa las //",
    "NG0170:427": "dus kun 'jug pa'i ting nge 'dzin //",
    "NG0170:428": "de las de snang rgya chen po //",
    "NG0170:429": "thams cad dkyil 'khor rnam par spyod //",
    "NG0170:430": "bsnyen dang nye ba'i bsnyen pa dang *//",
    "NG0170:431": "sgrub dang sgrub chen bcu drug tshogs //",
    "NG0170:432": "ting 'dzin phyag rgya'i gnas mthun pas //",
    "NG0170:433": "rigs kun bdud rtsi'i gnas rgyas spyod //",
    "NG0170:434": "dkyil 'khor chen por dbang bskur zhing *//",
    "NG0170:435": "yon tan tshogs rnams kun rdzogs nas //",
    "NG0170:436": "nges pa'i byang chub sems dpa' nyid //",
    "NG0170:437": "dam tshig gnas kun 'jug par byed //",
    "NG0170:438": "thabs mkhas thugs rje'i rgyu mthun pas //",
    "NG0170:439": "rigs kyi rnal 'byor kun bzung ba'i //",
    "NG0170:440": "thabs ldan 'jug pa'i yan lag rdzogs //",
    "NG0170:441": "de dag don gsum gsang ba'i tshul //",
    "NG0170:442": "thog ma'i dbang bskur ji lta bar //",
    "NG0170:443": "rab rgyas 'bras bu dri ma med //",
    "NG0170:444": "ye shes chen po'i rnal 'byor pas //",
    "NG0170:445": "de dag shes rab mthu yis 'grub //",
    "NG0170:446": "smin cing grol bar byed pa'i lam //",
    "NG0170:447": "phyag rgya rdzogs pa'i 'bras bu nyid //",
    "NG0170:448": "kun tu sku gsung thugs @#//",
    "NG0170:449": "rnams dang *//",
    "NG0170:450": "yon tan phrin las mthu bcas pas //",
    "NG0170:451": "zhing khams yongs su dag pa yi //",
    "NG0170:452": "dkyil 'khor gsang chen snying por sbyor //",
    "NG0170:453": "des bsgrub man ngag gsum du snang *//",
    "NG0170:454": "de la bdud rtsi dkyil 'khor tshogs //",
    "NG0170:455": "rgya chen sprul pa bsam yas pa'i //",
    "NG0170:456": "thabs mkhas don kun spyad pa'i tshogs //",
    "NG0170:457": "thabs dang shes rab mnyam sbyor bas //",
    "NG0170:458": "chos kun bdud rtsir sgrub byed cing *//",
    "NG0170:459": "rang gi dkyil 'khor gsang bar snang *//",
    "NG0170:460": "bde chen 'bras bu la spyod pa'i //",
    "NG0170:461": "rgyud kyi rgyal po gsang chen mchog / dpal ldan",
    "NG0170:462": "sangs rgyas kun gyi bdag / sngon med ngo mtshar",
    "NG0170:463": "rol pa'i tshogs // bdud rtsi rol pa zhes bya ba'i //",
    "NG0170:464": "don 'di yang gsang rmad du byung *//",
    "NG0170:465": "sangs rgyas kun gyi dgongs mdzad de //",
    "NG0170:466": "ye nas gnas pa'i chos rnams kun //",
    "NG0170:467": "thabs dang shes rab gsal byed cing *//",
    "NG0170:468": "phyag rgya'i tshogs rnams gtan la 'bebs //",
    "NG0170:469": "thams cad bdud rtsi rig pa'i rgyud //",
    "NG0170:470": "sangs rgyas kun 'byung dkyil 'khor gnas //",
    "NG0170:471": "byang chub sems dpa' che rnams kyis //",
    "NG0170:472": "dus kun bstan pas gnyis med sbyor //",
    "NG0170:473": "de nas byang chub sems dpa' mchog / 'jam dpal la sogs tshogs rnams kyis //",
    "NG0170:474": "rigs kyi bde gshegs dkyil 'khor la //",
    "NG0170:475": "phyogs rnams kun nas 'dus pas mchod //",
    "NG0170:476": "e ma 'o sangs rgyas kun tu bzang *//",
    "NG0170:477": "gsang chen thig le nyid la rdzogs //",
    "NG0170:478": "ma rig mun sel ye shes sgron //",
    "NG0170:479": "dpa' bo khyod la skyabs su mchi //",
    "NG0170:480": "rang byung dri med bdud rtsi 'di //",
    "NG0170:481": "sangs rgyas kun gyis bsngags pa'i mchog / mi shes dri ma kun bcom mdzad //",
    "NG0170:482": "nges pa don la phyag 'tshal lo //",
    "NG0170:483": "om yon tan dkyil 'khor rab rdzogs nyid //",
    "NG0170:484": "kun gsal snang byed dri ma med //",
    "NG0170:485": "rin chen rigs kun skyong mdzad mchog / mnyam nyid ye shes phyag 'tshal bstod //",
    "NG0170:486": "mi bskyod rdo rje'i rigs rgyal po //",
    "NG0170:487": "thugs rje'i nyi mas kun gsal zhing *//",
    "NG0170:488": "thams cad chos kyi gnas rdzogs mdzad //",
    "NG0170:489": "sgrib sbyong dkyil 'khor phyag 'tshal bstod //",
    "NG0170:490": "phyogs bcu bkod pa mtha' yas rnams //",
    "NG0170:491": "thams cad ma 'dres don kun rdzogs //",
    "NG0170:492": "bde gshegs sku yi byin rlabs ston //",
    "NG0170:493": "chos dbyings ye shes phyag 'tshal bstod //",
    "NG0170:494": "chos kun rnam dag pad+ma'i dbyings //",
    "NG0170:495": "yang dag kun gsal theg pa'i mchog / gsang sngags ma 'dres mtha' yas pa'i //",
    "NG0170:496": "rnam rtog ye shes phyag 'tshal bstod //",
    "NG0170:497": "thabs mkhas bdud rtsi'i dkyil 'khor nyid //",
    "NG0170:498": "ji ltar don kun sna tshogs ltar //",
    "NG0170:499": "de dag phrin las kun spyod mdzad //",
    "NG0170:500": "don grub ye shes phyag 'tshal bstod //",
    "NG0170:501": "om ye shes stobs rgyan byams pa'i sku //",
    "NG0170:502": "nyon mongs rtsa bral 'jam dpal nyid //",
    "NG0170:503": "mi shes dregs sel spos glang po //",
    "NG0170:504": "zag med rgyal mtshan ye shes tog / phun tshogs dbang bskur bzang skyong nyid //",
    "NG0170:505": "mtha' yas 'dren mdzad rgyal po'i blo //",
    "NG0170:506": "tshad med blo gros @#//",
    "NG0170:507": "mi zad pa //",
    "NG0170:508": "sna tshogs chos 'byed spobs pa brtsegs //",
    "NG0170:509": "mi snang stobs dpal mthu chen thob //",
    "NG0170:510": "rnam par snang mdzad ngan song sbyong *//",
    "NG0170:511": "nges par tshogs 'joms mun sel blo //",
    "NG0170:512": "'khrul pa blun gcod dra ba'i 'od //",
    "NG0170:513": "mun pa 'jigs byed zla 'od gzhon //",
    "NG0170:514": "ye shes kun gsal 'od dpag med //",
    "NG0170:515": "rin chen char 'bebs nam mkha'i mdzod //",
    "NG0170:516": "dri ma rnam bsal sgrib kun sel //",
    "NG0170:517": "rigs mchog sems dpa' che rnams la //",
    "NG0170:518": "gnyis med gus pas phyag 'tshal lo //",
    "NG0170:519": "om byang chub brtan rdzogs rdo rje sems //",
    "NG0170:520": "gsal bar snang byed rgyal po'i stobs //",
    "NG0170:521": "thams cad gnas kun chags pa'i tshul //",
    "NG0170:522": "don kun rdzogs pa legs pa nyid //",
    "NG0170:523": "'dod 'byung yon tan rin chen tshogs //",
    "NG0170:524": "phyogs bcur khyab byed nyi ma'i 'od //",
    "NG0170:525": "theg pa'i mthur bcas rgyal mtshan gtso //",
    "NG0170:526": "rab dga' mgu ba'i bzhad mo che //",
    "NG0170:527": "dngos kun rnam dag pad+ma'i tshogs //",
    "NG0170:528": "yul rtog gcod pa'i mtshon cha rno //",
    "NG0170:529": "dkyil 'khor rdzogs pa'i 'khor lo nyid //",
    "NG0170:530": "rnam grol ye shes sngags bcas sgra //",
    "NG0170:531": "phrin las thams cad rdzogs byed cing *//",
    "NG0170:532": "'jigs pa'i tshogs rnams za bar byed //",
    "NG0170:533": "phyag rgya'i bsrung ba brtan byas pas //",
    "NG0170:534": "rab tu bsdus pa'i mi shigs pa //",
    "NG0170:535": "sras mchog rigs kyi sems dpa' la //",
    "NG0170:536": "gnyis med gus pas phyag 'tshal bstod //",
    "NG0170:537": "om sangs rgyas kun gyi bkra shis bzang *//",
    "NG0170:538": "dpal tshogs yon tan phreng bas brgyan //",
    "NG0170:539": "khams sum las kun rnam par 'joms //",
    "NG0170:540": "chos kun mtshan mas rnam dag pa'o //",
    "NG0170:541": "ma 'dres rdzogs mdzad pad+ma'i phreng *//",
    "NG0170:542": "sa gsum grub pa'i nor bdag mo //",
    "NG0170:543": "yang dag glu yi dbyangs snyan can //",
    "NG0170:544": "lha mo'i rigs kun mthar phyin mdzad //",
    "NG0170:545": "brtse ba'i dbang phyug don yod rin //",
    "NG0170:546": "sku gsum 'jug mdzad dpal chen mo //",
    "NG0170:547": "gsang sngags pad+ma'i 'phreng 'dzin sngags //",
    "NG0170:548": "rin chen 'byung gnas mdzod chen mo //",
    "NG0170:549": "kun tu brtse med 'od zer can //",
    "NG0170:550": "nye bar gnas sngon nor gyi rgyun //",
    "NG0170:551": "phyag rgya che mchog snang mdzad pas //",
    "NG0170:552": "byang chub mchog gi bsil ba'i rgyun //",
    "NG0170:553": "lha mo bde chen dpal ldan ma'i //",
    "NG0170:554": "rigs mchog gzungs rnams phyag 'tshal bstod //",
    "NG0170:555": "om theg chen snying po rdo rje ste //",
    "NG0170:556": "mkhas mdzad yon tan dpag tu med //",
    "NG0170:557": "kun tu gzigs pa'i thugs rje'i bdag / gsang ba mchog gi gnas 'dzin cing *//",
    "NG0170:558": "mgon po mi pham dri ma med //",
    "NG0170:559": "sgrib pa rnam sel grol ba'i chos //",
    "NG0170:560": "ma lus kun tu bzang po nyid //",
    "NG0170:561": "shes rab rtse gcig 'jam pa'i dbyangs //",
    "NG0170:562": "rigs kyi yum bcas bcu drug la //",
    "NG0170:563": "gnyis med gus pas phyag 'tshal lo //",
    "NG0170:564": "om nam mkha' dri med kun mkhyen mdzod //",
    "NG0170:565": "phyogs bcur snang mdzad rdo rje'i sku //",
    "NG0170:566": "thugs rje'i sgo rnams nye bar ston //",
    "NG0170:567": "ye shes bdud rtsis khyab mdzad pas //",
    "NG0170:568": "rigs mchog mi pham bshes gnyen bcas //",
    "NG0170:569": "dpung tshogs gnon pa'i @#//",
    "NG0170:570": "mthu ldan pa //",
    "NG0170:571": "sdom pa'i rgya mtsho blo gros dpal //",
    "NG0170:572": "mi gnas rdo rje'i chos kun bdag / 'jigs byed",
    "NG0170:573": "stobs can lha'i dbang phyug / phyi nang gnon pa'i",
    "NG0170:574": "phreng bas brgyan // 'khor zhi mya ngan 'das skyob cing *//",
    "NG0170:575": "thabs dang shes rab 'jug sel ba //",
    "NG0170:576": "gar stabs sna tshogs kun bskyod cing *//",
    "NG0170:577": "ston pa'i gtso bo mnyes byed tshe //",
    "NG0170:578": "ma lus dregs pa'i tshogs kun 'joms //",
    "NG0170:579": "sna tshogs phrin las rigs ldan mchog / rab tu rgyas pa'i sems dpa' che //",
    "NG0170:580": "gnyis med gus pas phyag 'tshal bstod //",
    "NG0170:581": "om dag cing rang bzhin dri med sku //",
    "NG0170:582": "tshul mang gsal ba'i phreng ba nyid //",
    "NG0170:583": "kun tu chos kyi dbyangs sgrogs shing *//",
    "NG0170:584": "gar thabs kun bskyod dgyes par mdzad //",
    "NG0170:585": "dri zhim tshims byed phyogs bcur khyab //",
    "NG0170:586": "rang bzhin bltas mdzes kun tu snang *//",
    "NG0170:587": "mi gnyis ye shes gsal mdzad cing *//",
    "NG0170:588": "byang chub sems kyi dngos grub dag / khyad par mchod pa'i tshogs rnams la //",
    "NG0170:589": "gnyis med gus pas phyag 'tshal bstod //",
    "NG0170:590": "om thugs rje ye shes 'gugs pa'i mchog / byams gnas kun la yang dag bzhugs //",
    "NG0170:591": "gsang sngags dga' bas bsten par byed //",
    "NG0170:592": "thabs kun mkhyen pa'i btang snyoms brtan //",
    "NG0170:593": "rngam pa'i tshul 'dzin khro bdag tshogs //",
    "NG0170:594": "sgo bzhi'i dkyil 'khor phyag 'tshal bstod //",
    "NG0170:595": "om bde chen dbyings kyi dbang phyug las //",
    "NG0170:596": "rab chags thugs rje kun gyi gzugs //",
    "NG0170:597": "mtha' yas nam mkha'i dkyil 'khor nyid //",
    "NG0170:598": "don rnams sprul pas kun ston mdzad //",
    "NG0170:599": "nyam nga'i gnas med 'dul byed pa'i //",
    "NG0170:600": "rdo rje ye shes dbu rgyan 'dzin //",
    "NG0170:601": "thams cad rnam par spro zhing sdud //",
    "NG0170:602": "phyag rgya'i dkyil 'khor gang mdzad cing *//",
    "NG0170:603": "mi rtog rnam kun sbyang mdzad cing *//",
    "NG0170:604": "sa gsum gnas rnams bsreg par byed //",
    "NG0170:605": "thams cad kun nas mkhas pa yi //",
    "NG0170:606": "rang bzhin dri med gsal ba'i mdzod //",
    "NG0170:607": "tha dad rnam pa'i 'od gsal cing *//",
    "NG0170:608": "dngos grub phrin las kun spyod mdzad //",
    "NG0170:609": "bya ba chen po don bsgrub pa'i //",
    "NG0170:610": "'dod pa'i don kun 'dis 'grub mdzod //",
    "NG0170:611": "de nas sangs rgyas thams cad kyis //",
    "NG0170:612": "snying po gsang chen nges pa 'dis //",
    "NG0170:613": "rigs mchog rnal 'byor dbang phyug kun //",
    "NG0170:614": "nges par sgrol ba'i tshig bsnyems po //",
    "NG0170:615": "phyogs bcu'i dkyil 'khor rgya chen po //",
    "NG0170:616": "rab tu rdzogs pa'i sku gsung thugs //",
    "NG0170:617": "don kun gsungs pa rdzogs pa'i rgyud //",
    "NG0170:618": "de dag gnas kun tshul gyis 'jug / thabs dang",
    "NG0170:619": "shes rab theg pa'i mchog / sems can kun gyi",
    "NG0170:620": "sems nyid de // rang bzhin kun tu rdzogs pa'i don //",
    "NG0170:621": "bdag pos dbang bskur ye shes che //",
    "NG0170:622": "ji ltar snang ba sna tshogs kun //",
    "NG0170:623": "rang gi mthu yis rnam grol cing *//",
    "NG0170:624": "mi shigs yul kun las 'das pa'i //",
    "NG0170:625": "phyag rgya gsang ba'i dkyil 'khor nyid //",
    "NG0170:626": "thabs dang shes rab rol ba'i tshul //",
    "NG0170:627": "dus kun rgyun gyi rnam par gnas //",
    "NG0170:628": "kun tu 'gro @#//",
    "NG0170:629": "zhing 'dug pa dang *//",
    "NG0170:630": "de bzhin spyod lam thams cad du //",
    "NG0170:631": "gnyis med gnyis su snang ba'i chos //",
    "NG0170:632": "phyag rgya'i dkyil 'khor ma 'gags pa'o //",
    "NG0170:633": "rtag tu sems can thams cad la //",
    "NG0170:634": "byams sogs nye bar sbyar byas te //",
    "NG0170:635": "pha rol phyin pa'i tshul rnams kyis //",
    "NG0170:636": "bsod nams ye shes mchog tu bsten //",
    "NG0170:637": "dkyil 'khor thams cad rdzogs par sbyor //",
    "NG0170:638": "de dag tshul gyis nye bar snang *//",
    "NG0170:639": "bdag bcas chos kun yongs rtogs pas //",
    "NG0170:640": "bdag med mya ngan 'das pa'i mchog / phyi rol gnas la mngon zhen pa'i //",
    "NG0170:641": "'gro rnams kun tu 'khrul pas 'khor //",
    "NG0170:642": "de dag rang gi chos nyid kyis //",
    "NG0170:643": "bdud rtsi'i dkyil 'khor gnas longs spyod //",
    "NG0170:644": "phyag rgya gsang gsum sngags kyi mthus //",
    "NG0170:645": "rig 'dzin gnas mchog de dag las //",
    "NG0170:646": "rtogs ldan lam gyi rim pa bzhin //",
    "NG0170:647": "mngon par 'phags pa'i 'bras bu nyid //",
    "NG0170:648": "nges par sangs rgyas kun gyi dngos //",
    "NG0170:649": "tshe 'dir nye bar bsgrub pa'i don //",
    "NG0170:650": "rim bzhin cig car 'jug pa'i tshul //",
    "NG0170:651": "bdud rtsi'i dkyil 'khor rgyas mdzad pa'o //",
    "NG0170:652": "de nas dkyil 'khor kun 'byung ba'i //",
    "NG0170:653": "bdud rtsi'i gnas ni rgyas pa nyid //",
    "NG0170:654": "de bzhin gshegs pas sbyor mdzad cing *//",
    "NG0170:655": "byang chub sems rnams kun spyod pa'o //",
    "NG0170:656": "snang ba med las sna tshogs chos //",
    "NG0170:657": "bdud rtsi'i dkyil 'khor kun 'byung zhing *//",
    "NG0170:658": "mnyam nyid ye shes zag pa med //",
    "NG0170:659": "bde ba chen po'i gnas bzhugs pa'o //",
    "NG0170:660": "bdud rtsi chen po'i dkyil 'khor las //",
    "NG0170:661": "phyi nang 'byung tshogs bsam yas kun //",
    "NG0170:662": "rigs kyi sprul pas rnam bkod cing *//",
    "NG0170:663": "byin rlabs mthu yis gsang ba'i mchog / kha dog dbyibs dang mtshan ma med //",
    "NG0170:664": "'gro ba med cing bya ba med //",
    "NG0170:665": "rtsol ba med cing brten pa med //",
    "NG0170:666": "bdud rtsi chen por brjod du med //",
    "NG0170:667": "nyon mongs dug bcas dug gzhi bcom //",
    "NG0170:668": "dri med dag pa'i byang chub sems //",
    "NG0170:669": "sangs rgyas kun gyi spyod yul 'di //",
    "NG0170:670": "nges pa'i don la mnyam par sbyor //",
    "NG0170:671": "nam mkha'i mtshan nyid sangs rgyas kun //",
    "NG0170:672": "phyi nang bdud rtsi'i rang bzhin te //",
    "NG0170:673": "de dag rnam par sprul byas nas //",
    "NG0170:674": "thams cad don kun mtshan mar 'dzin //",
    "NG0170:675": "de bzhin rtogs pas grol ba'i phyir //",
    "NG0170:676": "rang bzhin nye bar sbyangs pa'i stobs //",
    "NG0170:677": "thams cad sangs rgyas tshogs rnams kyis //",
    "NG0170:678": "bdud rtsi chen po'i don bshad 'tshal //",
    "NG0170:679": "dus rnams kun tu bzung ba dang *//",
    "NG0170:680": "gzhan la rgya cher ston byed pa //",
    "NG0170:681": "de nyid rdo rje kun tu bzang *//",
    "NG0170:682": "sras gyi dam par rab bsngags pa'o //",
    "NG0170:683": "de nas byang chub sems dpa'i tshogs //",
    "NG0170:684": "phyogs rnams kun nas 'dus pa dang *//",
    "NG0170:685": "lha klu gnod sbyin mi la sogs //",
    "NG0170:686": "rnal 'byor drang srong che rnams la //",
    "NG0170:687": "sangs rgyas kun gyis bstan pa'i don //",
    "NG0170:688": "nye bar gdams pas ston par mdzad //",
    "NG0170:689": "de nyid bstan pa'i rgyud chen 'di //",
    "NG0170:690": "thams cad gcig tu bsdus pa'i mchog / byang @#//",
    "NG0170:691": "sems 'jam dpal rnon po dang *//",
    "NG0170:692": "gsang bdag rdo rje chos la gtad //",
    "NG0170:693": "dus gsum thams cad mkhyen pa'i mchog / sangs rgyas kun gyi gsang ba'i mdzod //",
    "NG0170:694": "bdud rtsi rol pa'i rgyud chen 'di //",
    "NG0170:695": "dad brtson gus par gzung bar gyis //",
    "NG0170:696": "ji snyed chos rnams thams cad kyi //",
    "NG0170:697": "yon tan brjod pa'i dpe kun kyis //",
    "NG0170:698": "sna tshogs phyogs rnams bkang byas te //",
    "NG0170:699": "de dag bgrang zhing shes kun kyang *//",
    "NG0170:700": "yang dag don 'di mtshon pa gang *//",
    "NG0170:701": "ji ltar nam mkha'i dkyil 'khor dang *//",
    "NG0170:702": "rgya mtsho chen po'i gnas rnams dag / kun tu rtogs par nus gyur kyang *//",
    "NG0170:703": "yang dag don 'di dpe las 'das //",
    "NG0170:704": "nor bu rin chen mtha' yas sgo //",
    "NG0170:705": "grangs med stong gsum bkang byas pas //",
    "NG0170:706": "yon tan chen po'i phyogs cha yang *//",
    "NG0170:707": "tshad gzung ston par mi nus so //",
    "NG0170:708": "dus kun 'phel dang 'grib med pa'i //",
    "NG0170:709": "bdud rtsi gsang ba'i dkyil 'khor nyid //",
    "NG0170:710": "dus gsum ston pas grol byed pa //",
    "NG0170:711": "de dag byin rlabs mtha' yas te //",
    "NG0170:712": "ngo bo nyid kyi mthu dag dang *//",
    "NG0170:713": "rang bzhin bdag la gnas pa'i chos //",
    "NG0170:714": "gsang sngags phyag rgya'i ting 'dzin dang *//",
    "NG0170:715": "dkyil 'khor rgyud rnams gzung bar byos //",
    "NG0170:716": "ri lu lcags gsum dkris pa dag / dngos grub kun gyi don phyir bcangs //",
    "NG0170:717": "spyi gtsug mgul la sogs par gnas //",
    "NG0170:718": "phyag rgyas bsrung zhing bstod par bya //",
    "NG0170:719": "zhes rgya cher gsungs so //",
    "NG0170:720": "de nas 'khor gyi de bzhin gshegs pa rnams dang */",
    "NG0170:721": "byang chub sems dpa'i tshogs kun dang */",
    "NG0170:722": "lha dang mi la sogs pa rnams shin tu dga' zhing gus pa'i sgo nas /",
    "NG0170:723": "ngo mtshar gyi tshig gis bstod cing */",
    "NG0170:724": "phyag 'tshal zhing mchod pas zhing khams thams cad gang bar sprul te /",
    "NG0170:725": "ston pa dang bdud rtsi'i snying po gnyis su med par spyi bos blangs so //",
    "NG0170:726": "rgyud kyi rgyal po chen po dpal bdud rtsi rol pa zhes bya ba las /",
    "NG0170:727": "nye bar bsdus pa'i tshul bstan pa ste rim par phye ba brgyad pa'o ///",
    "NG0170:728": "/ rgyud kyi rgyal po chen po dpal bdud rtsi rol pa zhes bya ba las /",
    "NG0170:729": "sangs rgyas thams cad kyi gsang ba'i bdud rtsi nye bar bsdus pa'i tshul gyis bstan pa ste /",
    "NG0170:730": "thams cad rdzogs pa'i gnas 'jug pa rdzogs so //",
    "NG0170:731": "rgya gar gyi mkhan po bi ma la mi tra dang */"
}