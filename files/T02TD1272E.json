{
    "T02TD1272E:98a-0": "@98a # // rgya gar skad du /",
    "T02TD1272E:98a-1": "he badzra s+ya she ka ni shtsa ya n'a ma /",
    "T02TD1272E:98a-2": "bod skad du /",
    "T02TD1272E:98a-3": "dgyes pa'i rdo rje'i dbang gtan dbab pa zhes bya ba /",
    "T02TD1272E:98a-4": "bcom ldan 'das dpal he ru ka la phyag 'tshal lo //",
    "T02TD1272E:98a-5": "dpa' bo shes dang shes bya'i bdag / khyab bdag 'khor lo can btud de //",
    "T02TD1272E:98a-6": "chos dbyings shin tu dri med pa //",
    "T02TD1272E:98a-7": "dbang gi de nyid mchog bshad bya //",
    "T02TD1272E:98a-8": "'jig rten chos las rnam grol zhing //",
    "T02TD1272E:98a-9": "brtse ldan nga rgyal med pa yis //",
    "T02TD1272E:98a-10": "sems can bsam pa'i dbang gis ni //",
    "T02TD1272E:98a-11": "rgyal bas phyi rol bya ba bstan /",
    "T02TD1272E:98a-12": "dkyil 'khor rnams ni ji bzhin du //",
    "T02TD1272E:98a-13": "su yis yongs su brtag par nus //",
    "T02TD1272E:98a-14": "rang gis lhag pa'i lha sbyor bas //",
    "T02TD1272E:98a-15": "grub pa yi ni dkyil 'khor brtag / de ltar yang /",
    "T02TD1272E:98a-16": "rdul tshon mchog gis bya ba'am //",
    "T02TD1272E:98a-17": "yang na bar ma dag kyang rung //",
    "T02TD1272E:98a-18": "rin chen sna lnga'i rang bzhin phye //",
    "T02TD1272E:98a-19": "yang na 'bras sogs phye mas so //",
    "T02TD1272E:98a-20": "zhes gsungs so //",
    "T02TD1272E:98a-21": "ji ltar 'byor dang rjes mthun par //",
    "T02TD1272E:98a-22": "dkyil 'khor dag ni bri byas la //",
    "T02TD1272E:98a-23": "nor dang ldan pas dbang bskur bya //",
    "T02TD1272E:98a-24": "nor med bris sku la dbang bskur //",
    "T02TD1272E:98a-25": "dkyil 'khor rdzogs nas sngags pa yis //",
    "T02TD1272E:98a-26": "bum pa rnams ni lhag gnas bya //",
    "T02TD1272E:98a-27": "slob mas pus btsugs thal sbyar nas //",
    "T02TD1272E:98a-28": "bla ma la ni gsol ba gdab //",
    "T02TD1272E:98b-0": "@98b 'khor ba'i 'dam du bying ba'i bdag / skyabs med khyab bdag nyid kyis skyobs //",
    "T02TD1272E:98b-1": "slob ma'i spyi bor lag bzhag nas //",
    "T02TD1272E:98b-2": "bla mas sngags kyis byin gyis brlabs //",
    "T02TD1272E:98b-3": "khro bo'i sa bon snying gar dgod //",
    "T02TD1272E:98b-4": "de 'byung khro bo'i tshogs kyis ni //",
    "T02TD1272E:98b-5": "slob ma'i sdig pa'i phung po rnams //",
    "T02TD1272E:98b-6": "za bzhin par ni bsam par bya //",
    "T02TD1272E:98b-7": "lag pas srung skud bcings nas ni //",
    "T02TD1272E:98b-8": "so shing yang ni 'cha' ru gzhug / rmi lam shes pa'i rgyu ru ni //",
    "T02TD1272E:98b-9": "ku sha'i mal la nyal du gzhug / dge dang mi dge ci mthong ba //",
    "T02TD1272E:98b-10": "de bzhin bla ma la ni brjod //",
    "T02TD1272E:98b-11": "mi dge na ni zhi bar bya //",
    "T02TD1272E:98b-12": "dge na shis so zhes brjod do //",
    "T02TD1272E:98b-13": "sdom pa ma lus gzung na ni //",
    "T02TD1272E:98b-14": "sngags kyi sku ru bskyed par bya //",
    "T02TD1272E:98b-15": "sngags kyis byin brlabs khrag gi ni //",
    "T02TD1272E:98b-16": "dpral bar thig le sbyin par bya //",
    "T02TD1272E:98b-17": "de nas dkyil 'khor mdun 'dug ste //",
    "T02TD1272E:98b-18": "sbyor bdag rang ni 'jug par bya //",
    "T02TD1272E:98b-19": "gos kyis gdong ni g-yogs nas su //",
    "T02TD1272E:98b-20": "dkyil 'khor du ni gzhug par bya //",
    "T02TD1272E:98b-21": "dad pas dkyil 'khor phyag byas te //",
    "T02TD1272E:98b-22": "khyad par du yang bla ma la'o //",
    "T02TD1272E:98b-23": "bza' bsrung dam tshig ci gsungs pa'i //",
    "T02TD1272E:98b-24": "dam tshig de la sbyin par bya //",
    "T02TD1272E:98b-25": "de nas bskor ba byas nas ni //",
    "T02TD1272E:98b-26": "sbyin pa bzhi ni rab sbyin bya //",
    "T02TD1272E:98b-27": "sngags kyis mngon bsngags me tog te //",
    "T02TD1272E:98b-28": "dkyil 'khor bzang la gtor bar bya //",
    "T02TD1272E:98b-29": "gang du me tog lhung ba yis //",
    "T02TD1272E:98b-30": "de yi rigs de shes par bya //",
    "T02TD1272E:98b-31": "slob ma'i gdong g-yogs bsal nas ni //",
    "T02TD1272E:98b-32": "dkyil 'khor de nyid rab bstan bya //",
    "T02TD1272E:98b-33": "phung po skye mched khams rnams kyis //",
    "T02TD1272E:98b-34": "rnam dag de bzhin nyid bdag can //",
    "T02TD1272E:98b-35": "lha yi rnam pa'i sbyor ba la //",
    "T02TD1272E:98b-36": "bu khyod kyis ni sbyar bar bya //",
    "T02TD1272E:98b-37": "kun nas bum pa brgyad po yi //",
    "T02TD1272E:98b-38": "rang gi rig ma skyes bu'i chu //",
    "T02TD1272E:98b-39": "thugs rje'i rdo rje rab bsgoms pas //",
    "T02TD1272E:98b-40": "slob ma rdo rje can dbang bskur //",
    "T02TD1272E:98b-41": "rdo rje nyi mar rab bsgoms pas //",
    "T02TD1272E:98b-42": "de la cod pan sbyin par bya //",
    "T02TD1272E:98b-43": "rdo rje'i tshigs bcad rab sbyar ba //",
    "T02TD1272E:98b-44": "thams cad sngon bzhin sbyin par bya //",
    "T02TD1272E:98b-45": "slob ma'i 'jig rten dbang cha byad //",
    "T02TD1272E:98b-46": "rdo rje chen po rtse dgu pa //",
    "T02TD1272E:98b-47": "nyi shu rtsa brgyad lha ldan pa'i //",
    "T02TD1272E:98b-48": "rdo rje dbang gis dbang bskur bya //",
    "T02TD1272E:98b-49": "sangs rgyas rdo rje'i dbang gis ni //",
    "T02TD1272E:98b-50": "di ring khyod ni dbang bskur te //",
    "T02TD1272E:99a-0": "'di de sangs @99a * //",
    "T02TD1272E:99a-1": "rgyas thams cad nyid //",
    "T02TD1272E:99a-2": "rab bsgrub phyir ni rdo rje gzung //",
    "T02TD1272E:99a-3": "slob ma rta yi mchog bsgoms te //",
    "T02TD1272E:99a-4": "sgrol ma lhan cig kha ni sbyar //",
    "T02TD1272E:99a-5": "rdo rje'i bdag pos dbang bskur te //",
    "T02TD1272E:99a-6": "rdo rje dril bu dkrol bar bya //",
    "T02TD1272E:99a-7": "nyi shu rtsa gsum lha yi bdag / dril bus khyod ni dbang bskur ro //",
    "T02TD1272E:99a-8": "aom badzra aa dhi pa ti tishtha badzra sa ma ya stvam /",
    "T02TD1272E:99a-9": "slob ma rnam snang mdzad bsgoms la //",
    "T02TD1272E:99a-10": "spyan dang lhan cig kha ni sbyar //",
    "T02TD1272E:99a-11": "rdo rje dril bu mgor bzhag ste //",
    "T02TD1272E:99a-12": "rdo rje ming gis dbang bskur bya //",
    "T02TD1272E:99a-13": "aom badzra sa tva tvam aa bhi shinytsa mi badzra n'a ma aa bhi she ka ta /",
    "T02TD1272E:99a-14": "kye khyod rdo rje che ge mo rdo rje zhes bya'o //",
    "T02TD1272E:99a-15": "gang dang gang snang de thams cad //",
    "T02TD1272E:99a-16": "de kun sems kyi sprul pa yin //",
    "T02TD1272E:99a-17": "chos rnams rang bzhin gyis dag pa //",
    "T02TD1272E:99a-18": "sangs rgyas ye shes tshul 'di dang //",
    "T02TD1272E:99a-19": "'di ni sangs rgyas thams cad kyi //",
    "T02TD1272E:99a-20": "rdo rje sems dpa'i phyag na gnas //",
    "T02TD1272E:99a-21": "khyod kyis kyang ni rtag tu gzung //",
    "T02TD1272E:99a-22": "rdo rje sems dpa'i brtul zhugs brtan //",
    "T02TD1272E:99a-23": "aom sarba ta th'a ga ta siddhi badzra sa ma ya stvam dha ra ya mi hi hi hi hi h'um /",
    "T02TD1272E:99a-24": "sgrub pa kun gyi cho ga dang //",
    "T02TD1272E:99a-25": "bla na med pa kun gyis mchod //",
    "T02TD1272E:99a-26": "de nas rdo rje lag gis lag / rdo rje brtul zhugs khyod la sbyin //",
    "T02TD1272E:99a-27": "thog mtha' med pa'i sems dpa' ni //",
    "T02TD1272E:99a-28": "rdo rje sems dpa' dga' chen po //",
    "T02TD1272E:99a-29": "kun du bzang po kun bdag nyid //",
    "T02TD1272E:99a-30": "rdo rje snyems pa bdag po'i bdag / shes rab pha rol phyin byung ba //",
    "T02TD1272E:99a-31": "dril bu de la sbyin par bya //",
    "T02TD1272E:99a-32": "rdo rje dril bu zhes bya bas //",
    "T02TD1272E:99a-33": "sems can kun gyi don byed pa //",
    "T02TD1272E:99a-34": "'di de sangs rgyas thams cad kyi //",
    "T02TD1272E:99a-35": "shes rab dbyangs kyi rjes 'gror gsungs //",
    "T02TD1272E:99a-36": "khyod kyis kyang ni rtag tu zung //",
    "T02TD1272E:99a-37": "byang chub mchog tu rgyal ba bzhed //",
    "T02TD1272E:99a-38": "dbugs dbyung thams cad byin nas ni //",
    "T02TD1272E:99a-39": "rang nyid sh'akya thub gyur pas //",
    "T02TD1272E:99a-40": "de ring slob ma khyod lung bstan //",
    "T02TD1272E:99a-41": "sangs rgyas 'gyur bar gdon mi za //",
    "T02TD1272E:99a-42": "khyod ni mi 'chi mya ngan med //",
    "T02TD1272E:99a-43": "'jigs pa dang ni rims mi 'byung //",
    "T02TD1272E:99a-44": "bde chen theg pa 'di las ni //",
    "T02TD1272E:99a-45": "bu khyod nga yis lung bstan to //",
    "T02TD1272E:99a-46": "rdo rje sems dpa' de bzhin gshegs //",
    "T02TD1272E:99a-47": "srid pa shin tu dag bya'i phyir //",
    "T02TD1272E:99a-48": "srid pa'i ngan 'gro las ni bton //",
    "T02TD1272E:99b-0": "khyod ni lung bstan brjod @99b par bya //",
    "T02TD1272E:99b-1": "khyod ni sa stengs mtho ris su //",
    "T02TD1272E:99b-2": "dgyes pa'i rdo rje zhes bya ba'i //",
    "T02TD1272E:99b-3": "de bzhin gshegs pa 'grub par 'gyur //",
    "T02TD1272E:99b-4": "rin chen dbang gi dam tshig ni //",
    "T02TD1272E:99b-5": "zhes bya bcom ldan 'das kyis gsungs //",
    "T02TD1272E:99b-6": "rigs mchog lnga las byung ba yis //",
    "T02TD1272E:99b-7": "rig ma der ni gzhug par bya //",
    "T02TD1272E:99b-8": "yang na gang de ji snyed pa //",
    "T02TD1272E:99b-9": "de bzhin lo ni bcu drug pa'o //",
    "T02TD1272E:99b-10": "ji srid khu ba ldan gyur par //",
    "T02TD1272E:99b-11": "de srid phyag rgya bsten par bya'o //",
    "T02TD1272E:99b-12": "phyag rgya'i gdong ni dgab par bya'o //",
    "T02TD1272E:99b-13": "thabs kyi gdong yang de bzhin no //",
    "T02TD1272E:99b-14": "de bsten pa las gang byung pa //",
    "T02TD1272E:99b-15": "mthe bong srin lag dag gis ni //",
    "T02TD1272E:99b-16": "slob ma'i khar ni dbab par bya //",
    "T02TD1272E:99b-17": "de yis tshigs bcad 'di lta ste //",
    "T02TD1272E:99b-18": "ji ltar sangs rgyas 'phags pa yis //",
    "T02TD1272E:99b-19": "byang chub sras rnams dbang bskur ltar //",
    "T02TD1272E:99b-20": "bdag gis gsang ba'i dbang gis ni //",
    "T02TD1272E:99b-21": "sems kyi rgyun gyis dbang bskur ro //",
    "T02TD1272E:99b-22": "'di ni gsang ba'i dbang ngo //",
    "T02TD1272E:99b-23": "bzhin mdzes mig ni yangs pa dang //",
    "T02TD1272E:99b-24": "lang tsho'i gzugs kyis brgyan pa la //",
    "T02TD1272E:99b-25": "ting 'dzin yan lag gis skyes pa'i //",
    "T02TD1272E:99b-26": "shes rab slob ma la gtad bya //",
    "T02TD1272E:99b-27": "de la tshigs su bcad pa 'di'o //",
    "T02TD1272E:99b-28": "lha mo dga' ster gnas ster ma //",
    "T02TD1272E:99b-29": "sna tshogs gzugs can yid dga' ma //",
    "T02TD1272E:99b-30": "zung shig zung shig sems dpa' che //",
    "T02TD1272E:99b-31": "bzung nas mchod pa rab tu gyis //",
    "T02TD1272E:99b-32": "rang 'dod lha yi sbyor ba dag / shes rab thabs kyi sbyor rig pa //",
    "T02TD1272E:99b-33": "shin tu sems ni mnyam gzhag pa'i //",
    "T02TD1272E:99b-34": "cho gas phyag rgya mchod par bya //",
    "T02TD1272E:99b-35": "shes rab ldan zhing ser sna bral //",
    "T02TD1272E:99b-36": "dga' ba'i skad cig nyer longs spyod //",
    "T02TD1272E:99b-37": "bla ma la ni btud byas te //",
    "T02TD1272E:99b-38": "ji ltar nyams myong brjod par bya //",
    "T02TD1272E:99b-39": "dga' ba'i skad cig dbye rig pa'i //",
    "T02TD1272E:99b-40": "ston pas de nas lung bstan te //",
    "T02TD1272E:99b-41": "sku gsum yongs su shes pa ni //",
    "T02TD1272E:99b-42": "shes rab chos nyid bshad kyis nyon //",
    "T02TD1272E:99b-43": "ae yig cha byad bzang po gang //",
    "T02TD1272E:99b-44": "dbus su wam gyis rnam par brgyan //",
    "T02TD1272E:99b-45": "bde ba thams cad kyi ni gzhi //",
    "T02TD1272E:99b-46": "sangs rgyas rin chen za ma rtog / skad cig dbye bas phye ba yis //",
    "T02TD1272E:99b-47": "dga' ba'i skad cig der skye 'gyur //",
    "T02TD1272E:99b-48": "skad cig ye shes bde ye shes //",
    "T02TD1272E:99b-49": "ae wam rnam par rab tu gnas //",
    "T02TD1272E:100a-0": "sna tshogs rnam par smin @100a * //",
    "T02TD1272E:100a-1": "pa dang //",
    "T02TD1272E:100a-2": "rnam nyid mtshan nyid bral de bzhin //",
    "T02TD1272E:100a-3": "ae wam shes pa'i rnal 'byor pas //",
    "T02TD1272E:100a-4": "skad cig bzhi la yang dag 'gro //",
    "T02TD1272E:100a-5": "sna tshogs rnam pa du mar bshad //",
    "T02TD1272E:100a-6": "'khyud dang 'o byed la sogs pa'o //",
    "T02TD1272E:100a-7": "de las bzlog pa rnam par smin //",
    "T02TD1272E:100a-8": "bde ba'i ye shes longs spyod pa'o //",
    "T02TD1272E:100a-9": "rnam par nyed par 'gro bar gsungs //",
    "T02TD1272E:100a-10": "bdag gis bde ba longs spyod do //",
    "T02TD1272E:100a-11": "'di gsum las gzhan mtshan nyid bral //",
    "T02TD1272E:100a-12": "chags dang chags bral rnam par spangs //",
    "T02TD1272E:100a-13": "dang po dga' ba sna tshogs te //",
    "T02TD1272E:100a-14": "mchog tu dga' ba rnam par smin //",
    "T02TD1272E:100a-15": "dga' dang bral ba rnam nyed de //",
    "T02TD1272E:100a-16": "lhan cig skyes dga' mtshan nyid bral //",
    "T02TD1272E:100a-17": "slob dpon gsang ba shes rab dang //",
    "T02TD1272E:100a-18": "bzhi pa de yang de bzhin no //",
    "T02TD1272E:100a-19": "dbang bzhi'i grangs kyi dbye ba yis //",
    "T02TD1272E:100a-20": "dga' ba la sogs rim shes bya //",
    "T02TD1272E:100a-21": "de yi phyir ni dga' ba rnams //",
    "T02TD1272E:100a-22": "bzhi yi bye brag rab tu phye //",
    "T02TD1272E:100a-23": "gang phyir lhan cig skyes rnam bzhi //",
    "T02TD1272E:100a-24": "rdzogs pa'i rim pa'i phyogs yin no //",
    "T02TD1272E:100a-25": "dang po dga' ba dpa' bo ste //",
    "T02TD1272E:100a-26": "mchog tu dga' ba rnal 'byor ma //",
    "T02TD1272E:100a-27": "shin tu dga' ba mtha' dag nyid //",
    "T02TD1272E:100a-28": "bde de'i thabs kyis thams cad rig / cung zad dga' ba bde ba che //",
    "T02TD1272E:100a-29": "mchog tu dga' ba de bas lhag / dga' bral dga' ba chags bral yin //",
    "T02TD1272E:100a-30": "lhag ma lhan cig skyes dga' ba'o //",
    "T02TD1272E:100a-31": "dang por reg par 'dod pa ste //",
    "T02TD1272E:100a-32": "gnyis pa bde bar 'dod pa'o //",
    "T02TD1272E:100a-33": "gsum pa chags pa spangs pa yin //",
    "T02TD1272E:100a-34": "bzhi pa de yis bsgom par bya //",
    "T02TD1272E:100a-35": "mchog tu dga' ba srid par gsungs //",
    "T02TD1272E:100a-36": "dga' dang bral bas mya ngan 'das //",
    "T02TD1272E:100a-37": "dbu ma dga' ba tsam nyid de //",
    "T02TD1272E:100a-38": "lhan cig skyes pas 'di rnams spangs //",
    "T02TD1272E:100a-39": "mkha' mnyam rdul bral zhi ba ste //",
    "T02TD1272E:100a-40": "dngos dang dngos med bdag nyid mchog / thabs dang shes rab mnyam 'dres shing //",
    "T02TD1272E:100a-41": "chags dang chags bral rnam par 'dres //",
    "T02TD1272E:100a-42": "de nyid srog chags rnams kyi srog / de nyid mchog gi yi ge'o //",
    "T02TD1272E:100a-43": "kun la khyab pa'i de nyid 'di //",
    "T02TD1272E:100a-44": "lus kun la ni rnam par gnas //",
    "T02TD1272E:100a-45": "lte bar gtum mo sbar ba yis //",
    "T02TD1272E:100a-46": "de bzhin gshegs pa lnga bsregs shing //",
    "T02TD1272E:100b-0": "spyan la sogs @100b pa yang bsregs te //",
    "T02TD1272E:100b-1": "bsregs pas ri bong can ham 'bab //",
    "T02TD1272E:100b-2": "ko l+la ai re tthi aa bo la /",
    "T02TD1272E:100b-3": "mu mmu ni re kakkol'a /",
    "T02TD1272E:100b-4": "gha na kri pi ta ho b'adzdza ai /",
    "T02TD1272E:100b-5": "ka ru ni ki aa ai na ro l'a /",
    "T02TD1272E:100b-6": "ta him ba la kh'adzdza ai /",
    "T02TD1272E:100b-7": "g'a dhem ma aa n'a bidzdza ai /",
    "T02TD1272E:100b-8": "ha le k'a linydza ra pa ni aa ai /",
    "T02TD1272E:100b-9": "dundu ra b'adzdzi aa ai /",
    "T02TD1272E:100b-10": "tsa au sa ma ka sthu ri sihl'a /",
    "T02TD1272E:100b-11": "k'a sbu ra l'a ai aa ai /",
    "T02TD1272E:100b-12": "m'a la aindha na sh'a linydza ta him /",
    "T02TD1272E:100b-13": "bha ru kh'a aa ai //",
    "T02TD1272E:100b-14": "phrem kha na kha ta ka rante /",
    "T02TD1272E:100b-15": "shuddha aa shuddha na mu ni aa ai /",
    "T02TD1272E:100b-16": "ni ram su aam ge tsa d'a wi /",
    "T02TD1272E:100b-17": "ta hi dza sa r'a wa pa ni aa ai /",
    "T02TD1272E:100b-18": "m'a la aa dze kun du ru p'a ta ai /",
    "T02TD1272E:100b-19": "dinda ma ta hinna b'adzdza aa ai /",
    "T02TD1272E:100b-20": "gang phyir bde chen thos gnas pas //",
    "T02TD1272E:100b-21": "bde chen 'khor lo phal chen po'o //",
    "T02TD1272E:100b-22": "bde ba gang gis 'dir 'chi ba'i //",
    "T02TD1272E:100b-23": "bde des bsam gtan zhes su brjod //",
    "T02TD1272E:100b-24": "bde ba chen por ba thob na //",
    "T02TD1272E:100b-25": "sna tshogs pa yis skad cig spong //",
    "T02TD1272E:100b-26": "bde ba chen po gzung bya zhes //",
    "T02TD1272E:100b-27": "sems dpa' che la bla ma gsung //",
    "T02TD1272E:100b-28": "ye shes 'di ni ches phra zhing //",
    "T02TD1272E:100b-29": "rdo rje snying po mkha' dang mtshungs //",
    "T02TD1272E:100b-30": "rdul bral thar pa ster zhi ba //",
    "T02TD1272E:100b-31": "khyod kyi pha ni khyod rang yin //",
    "T02TD1272E:100b-32": "shes rab ye shes kyi mngon par byang chub pa'o //",
    "T02TD1272E:100b-33": "chags sogs rol mo 'dir ma bshad //",
    "T02TD1272E:100b-34": "yang bdag med mas gsol ba /",
    "T02TD1272E:100b-35": "dge slong dge slong ma rgan po //",
    "T02TD1272E:100b-36": "de bzhin ma ning la sogs pa'i //",
    "T02TD1272E:100b-37": "'di rnams ji ltar byang chub 'byur [?] //",
    "T02TD1272E:100b-38": "bcom ldan bdag la bshad du gsol //",
    "T02TD1272E:100b-39": "bcom ldan 'das kyis bka' stsal pa //",
    "T02TD1272E:100b-40": "ji ltar sngon gyi rjes 'brangs nas //",
    "T02TD1272E:100b-41": "slob dpon gyis ni phun tshogs sbyin //",
    "T02TD1272E:100b-42": "dga' 'bral dang po mchog gi mtha' //",
    "T02TD1272E:100b-43": "de nas ye shes bsten par bya //",
    "T02TD1272E:100b-44": "rang gi lag pa g-yas g-yon gyi //",
    "T02TD1272E:100b-45": "mthe bong srin lag dag gis ni //",
    "T02TD1272E:100b-46": "longs spyod kyi ni dba' rlabs gnyis //",
    "T02TD1272E:100b-47": "rnal 'byor pa yis gnan par bya //",
    "T02TD1272E:100b-48": "de las skyes pa'i ye shes ni //",
    "T02TD1272E:100b-49": "dper na gzhon nu ma chags bzhin //",
    "T02TD1272E:100b-50": "nyams su myong ba'i ye shes 'di //",
    "T02TD1272E:100b-51": "tshig gi spyod yul ga la yin //",
    "T02TD1272E:100b-52": "de la thog mtha' dbu ma med //",
    "T02TD1272E:100b-53": "srid dang mya ngan 'das pa min //",
    "T02TD1272E:100b-54": "bdag med gzhan yang med pa ste //",
    "T02TD1272E:100b-55": "'di ni mchog tu bde chen yin //",
    "T02TD1272E:101a-0": "@101a * // dang po gti mug 'chi bar 'gyur //",
    "T02TD1272E:101a-1": "mtha' mar 'khor ba'i gzugs can ma //",
    "T02TD1272E:101a-2": "dbu mar rdul bral zhi ba ni //",
    "T02TD1272E:101a-3": "khyab bdag dngos dang dngos med zad //",
    "T02TD1272E:101a-4": "chos kyi dbyings kyi mngon par byang chub pa'o //",
    "T02TD1272E:101a-5": "sems can mos pa sna tshogs la //",
    "T02TD1272E:101a-6": "phan par 'jug pa'i dbye ba yis //",
    "T02TD1272E:101a-7": "rdo rje 'dzin chen thabs bdag gis //",
    "T02TD1272E:101a-8": "sgrub thabs du ma gsungs pa yin //",
    "T02TD1272E:101a-9": "sngags kyi tshul ni rjes sbas pa //",
    "T02TD1272E:101a-10": "lam 'di'am ni gzhan yang rung //",
    "T02TD1272E:101a-11": "shin tu bla ma la gus pa'i //",
    "T02TD1272E:101a-12": "dang ldan skyes bu la bshad bya //",
    "T02TD1272E:101a-13": "rnal 'byor ma'i rgyud dgyes pa'i rdo rje las btus pa'i dbang rnam par gtan la dbab pa slob dpon chen pa dgra las rgyal bas mdzad pa rdzogs so /",
    "T02TD1272E:101a-15": "// / rgya gar gyi mkhan po shr'i g-ya dha ra dang /",
    "T02TD1272E:101a-16": "bod kyi lo ts'a ba gyi jo zla ba'i 'od zer gyis bsgyur cing zhus te gtan la phab pa'o /"
}