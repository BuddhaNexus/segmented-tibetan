{
    "K10D0115_H0118:307b-0": "@307b / /rgya gar skad du /",
    "K10D0115_H0118:307b-1": "a'arya su kha ba ti by'u ha n'a ma ma h'a y'a na s'u tra /",
    "K10D0115_H0118:307b-2": "bod skad du /",
    "K10D0115_H0118:307b-3": "'phags pa bde ba can gyi bkod pa zhes bya ba theg pa chen po'i mdo /",
    "K10D0115_H0118:307b-4": "sangs rgyas dang byang chub sems dpa' thams cad la phyag 'tshal lo //",
    "K10D0115_H0118:307b-5": "'di skad bdag gis thos pa dus gcig na /",
    "K10D0115_H0118:308a-0": "bcom ldan 'das mnyan @308a *//",
    "K10D0115_H0118:308a-1": "yod na /",
    "K10D0115_H0118:308a-2": "rgyal bu rgyal byed kyi tshal mgon med zas sbyin",
    "K10D0115_H0118:308a-3": "gyi kun dga' ra ba na dge slong stong nyis",
    "K10D0115_H0118:308a-4": "brgya lnga bcu'i dge slong gi dge 'dun chen po",
    "K10D0115_H0118:308a-5": "gnas brtan nyan thos chen po dgra bcom pa sha",
    "K10D0115_H0118:308a-6": "stag la 'di lta ste /",
    "K10D0115_H0118:308a-7": "gnas brtan sh'a ri'i bu dang /",
    "K10D0115_H0118:308a-8": "moong+gal gyi bu chen po dang /",
    "K10D0115_H0118:308a-9": "'od srung chen po dang /",
    "K10D0115_H0118:308a-10": "k'a ty'a'i bu chen po dang /",
    "K10D0115_H0118:308a-11": "ka pi na chen po dang /",
    "K10D0115_H0118:308a-12": "gsus po che dang /",
    "K10D0115_H0118:308a-13": "nam gru dang /",
    "K10D0115_H0118:308a-14": "lam phran bstan dang /",
    "K10D0115_H0118:308a-15": "dga' bo dang /",
    "K10D0115_H0118:308a-16": "kun dga' bo dang /",
    "K10D0115_H0118:308a-17": "sgra gcan zin dang /",
    "K10D0115_H0118:308a-18": "ba lang bdag dang /",
    "K10D0115_H0118:308a-19": "bha ra bhva dza dang /",
    "K10D0115_H0118:308a-20": "'char byed nag po dang /",
    "K10D0115_H0118:308a-21": "ba ku la dang /",
    "K10D0115_H0118:308a-22": "ma 'gags pa dang /",
    "K10D0115_H0118:308a-23": "de dag dang nyan thos chen po gzhan dag dang /",
    "K10D0115_H0118:308a-24": "byang chub sems dpa' sems dpa' chen po mang po la 'di lta ste /",
    "K10D0115_H0118:308a-25": "'jam dpal gzhon nur gyur pa dang /",
    "K10D0115_H0118:308a-26": "byang chub sems dpa' sems dpa' chen po mi pham pa dang /",
    "K10D0115_H0118:308a-27": "byang chub sems dpa' sems dpa' chen po spos kyi glang po dang /",
    "K10D0115_H0118:308a-28": "byang chub sems dpa' sems dpa' chen po rtag tu brtson dang /",
    "K10D0115_H0118:308a-29": "byang chub sems dpa' sems dpa' chen po brtson pa mi 'dor ba dang /",
    "K10D0115_H0118:308a-30": "de dag dang byang chub sems dpa' sems dpa' chen po gzhan mang po dag dang /",
    "K10D0115_H0118:308a-31": "lha'i dbang po brgya byin dang /",
    "K10D0115_H0118:308a-32": "mi mjed kyi bdag po tshangs pa dang /",
    "K10D0115_H0118:308b-0": "de dag dang lha bye ba khrag @308b khrig 'bum",
    "K10D0115_H0118:308b-1": "phrag mang po gzhan dag dang yang thabs gcig tu",
    "K10D0115_H0118:308b-2": "bzhugs te / de nas bcom ldan 'das kyis tshe",
    "K10D0115_H0118:308b-3": "dang ldan pa sh'a ri'i bu la bka' stsal pa",
    "K10D0115_H0118:308b-4": "bzhugs te / / sh'a ri'i bu /",
    "K10D0115_H0118:308b-5": "sangs rgyas kyi zhing 'di nas nub phyogs logs su",
    "K10D0115_H0118:308b-6": "sangs rgyas kyi zhing bye ba khrag khrig 'bum 'das",
    "K10D0115_H0118:308b-7": "pa na 'jig rten gyi khams bde ba can zhes",
    "K10D0115_H0118:308b-8": "bya ba yod de /",
    "K10D0115_H0118:308b-9": "de na de bzhin gshegs pa dgra bcom pa yang",
    "K10D0115_H0118:308b-10": "dag par rdzogs pa'i sangs rgyas tshe dpag med ces",
    "K10D0115_H0118:308b-11": "bya ba bzhugs te 'tsho zhing gzhes la chos kyang",
    "K10D0115_H0118:308b-12": "ston to // sh'a ri'i bu /",
    "K10D0115_H0118:308b-13": "'di ji snyam du sems /",
    "K10D0115_H0118:308b-14": "'jig rten gyi khams de ci'i phyir bde ba can zhes bya zhe na /",
    "K10D0115_H0118:308b-15": "sh'a ri'i bu /",
    "K10D0115_H0118:308b-16": "'jig rten gyi khams bde ba can de na sems can rnams kyi lus la sdug bsngal med /",
    "K10D0115_H0118:308b-17": "sems la sdug bsngal med cing bde ba'i rgyu chad med par yod de /",
    "K10D0115_H0118:308b-18": "de'i phyir 'jig rten gyi khams bde ba can zhes bya'o //",
    "K10D0115_H0118:308b-19": "sh'a ri'i bu /",
    "K10D0115_H0118:308b-20": "gzhan yang 'jig rten gyi khams bde ba can ni kha khyer rim pa bdun dang /",
    "K10D0115_H0118:308b-21": "shing ta la'i phreng ba rim pa bdun dang /",
    "K10D0115_H0118:308b-22": "dril bu g-yer ka'i dra ba rnams kyis kun nas yongs su bskor ba /",
    "K10D0115_H0118:308b-23": "bkra ba blta na sdug pa'o //",
    "K10D0115_H0118:308b-24": "sh'a ri'i bu /",
    "K10D0115_H0118:308b-25": "sangs rgyas kyi zhing de ni rin po che sna bzhi la 'di lta ste /",
    "K10D0115_H0118:308b-26": "gser dang /",
    "K10D0115_H0118:308b-27": "dngul dang /",
    "K10D0115_H0118:308b-28": "beed'urya dang /",
    "K10D0115_H0118:309a-0": "shel dang rnam pa de lta bu'i sangs rgyas kyi zhing gi yon tan bkod pa dag @309a *//",
    "K10D0115_H0118:309a-1": "gis legs par brgyan pa'o //",
    "K10D0115_H0118:309a-2": "sh'a ri'i bu /",
    "K10D0115_H0118:309a-3": "gzhan yang 'jig rten gyi khams bde ba can na",
    "K10D0115_H0118:309a-4": "rin po che sna bdun gyi rdzing yan lag brgyad",
    "K10D0115_H0118:309a-5": "dang ldan pa'i chus yongs su gang ba /",
    "K10D0115_H0118:309a-6": "rin po che'i padmas khebs pa /",
    "K10D0115_H0118:309a-7": "bya rog gis btung du rung bar kha da chad",
    "K10D0115_H0118:309a-8": "du gyur pa gser gyi bye ma bdal ba dag",
    "K10D0115_H0118:309a-9": "yod de / rdzing de dag gi phyogs bzhi kun na them skas bkra ba /",
    "K10D0115_H0118:309a-10": "blta na sdug pa /",
    "K10D0115_H0118:309a-11": "gser dang /",
    "K10D0115_H0118:309a-12": "dngul dang /",
    "K10D0115_H0118:309a-13": "bee d'urya dang /",
    "K10D0115_H0118:309a-14": "shel dang /",
    "K10D0115_H0118:309a-15": "rin po che sna bzhi las byas pa bzhi bzhi yod do //",
    "K10D0115_H0118:309a-16": "rdzing de dag gi 'gram na rin po che'i shing",
    "K10D0115_H0118:309a-17": "ljon pa rin po che sna bdun la 'di lta",
    "K10D0115_H0118:309a-18": "ste / gser dang /",
    "K10D0115_H0118:309a-19": "dngul dang /",
    "K10D0115_H0118:309a-20": "bee d'urya dang /",
    "K10D0115_H0118:309a-21": "shel dang /",
    "K10D0115_H0118:309a-22": "mu tig dmar po dang /",
    "K10D0115_H0118:309a-23": "rdo'i snying po dang /",
    "K10D0115_H0118:309a-24": "spug gi shing bkra ba /",
    "K10D0115_H0118:309a-25": "blta na sdug pa dag skyes so //",
    "K10D0115_H0118:309a-26": "rdzing de dag kun nas padma skyes pa 'di lta ste /",
    "K10D0115_H0118:309a-27": "gser gyi kha dog /",
    "K10D0115_H0118:309a-28": "gser gyi 'od 'byung ba /",
    "K10D0115_H0118:309a-29": "gser lta bur ston pa /",
    "K10D0115_H0118:309a-30": "sngon po kha dog sngon po /",
    "K10D0115_H0118:309a-31": "'od sngon po 'byung ba /",
    "K10D0115_H0118:309a-32": "sngon po lta bur ston pa /",
    "K10D0115_H0118:309a-33": "ser po kha dog ser po /",
    "K10D0115_H0118:309a-34": "'od ser po 'byung ba /",
    "K10D0115_H0118:309a-35": "ser po lta bur ston pa /",
    "K10D0115_H0118:309a-36": "dmar po kha dog dmar po /",
    "K10D0115_H0118:309a-37": "'od dmar po 'byung ba /",
    "K10D0115_H0118:309a-38": "dmar po lta bur ston pa /",
    "K10D0115_H0118:309a-39": "dkar po /",
    "K10D0115_H0118:309a-40": "kha dog dkar po /",
    "K10D0115_H0118:309a-41": "'od dkar po 'byung ba /",
    "K10D0115_H0118:309a-42": "dkar po lta bur ston pa /",
    "K10D0115_H0118:309a-43": "bkra ba /",
    "K10D0115_H0118:309a-44": "kha dog bkra ba /",
    "K10D0115_H0118:309b-0": "'od bkra ba 'byung @309b pa; bkra ba lta bur",
    "K10D0115_H0118:309b-1": "ston pa shing rta'i 'phang lo tsam dag skyes so",
    "K10D0115_H0118:309b-2": "// sh'a ri'i bu /",
    "K10D0115_H0118:309b-3": "sangs rgyas kyi zhing de na sangs rgyas kyi zhing",
    "K10D0115_H0118:309b-4": "gi yon tan bkod pa rnam pa de lta bu",
    "K10D0115_H0118:309b-5": "dag gis legs par brgyan pa'o //",
    "K10D0115_H0118:309b-6": "sh'a ri'i bu /",
    "K10D0115_H0118:309b-7": "gzhan yang 'jig rten gyi khams bde ba can na lha'i sil snyan gyi sgra rtag tu 'byung ngo //",
    "K10D0115_H0118:309b-8": "sa chen po ni gser gyi kha dog lta bu ste nyams dga' ba'o //",
    "K10D0115_H0118:309b-9": "sh'a ri'i bu; sangs rgyas kyi zhing de ni sangs",
    "K10D0115_H0118:309b-10": "rgyas kyi zhing gi yon tan bkod pa rnam pa",
    "K10D0115_H0118:309b-11": "de lta bu dag gis legs par brgyan pa'o //",
    "K10D0115_H0118:309b-12": "sh'a ri'i bu /",
    "K10D0115_H0118:309b-13": "gzhan yang sangs rgyas kyi zhing de na nyin lan gsum /",
    "K10D0115_H0118:309b-14": "mtshan lan gsum du lha'i me tog mand'a ra ba'i lha'i me tog gi char 'bab bo //",
    "K10D0115_H0118:309b-15": "der sems can gang dag skyes pa de dag kyang",
    "K10D0115_H0118:309b-16": "snga dro gcig bzhin du sangs rgyas kyi zhing gzhan",
    "K10D0115_H0118:309b-17": "dang gzhan du dong ste /",
    "K10D0115_H0118:309b-18": "sangs rgyas bye ba phrag 'bum la phyag 'tshal zhing /",
    "K10D0115_H0118:309b-19": "de bzhin gshegs pa re re la'ang me tog skon bu bye ba phrag 'bum mngon par 'thor te /",
    "K10D0115_H0118:309b-20": "gtor nas nyin mo gnas pa'i phyir slar 'jig rten gyi khams de nyid du 'dong ngo //",
    "K10D0115_H0118:309b-21": "sh'a ri'i bu /",
    "K10D0115_H0118:309b-22": "sangs rgyas kyi zhing de ni sangs rgyas kyi zhing",
    "K10D0115_H0118:309b-23": "gi yon tan bkod pa rnam pa de lta bu",
    "K10D0115_H0118:309b-24": "de dag gis legs par brgyan pa'o //",
    "K10D0115_H0118:309b-25": "sh'a ri'i bu /",
    "K10D0115_H0118:309b-26": "gzhan yang 'jig rten gyi khams bde ba can na ngang pa dang /",
    "K10D0115_H0118:309b-27": "khrung khrung dang /",
    "K10D0115_H0118:309b-28": "rma bya dag yod pa de dag kyang nyin lan gsum /",
    "K10D0115_H0118:310a-0": "mtshan lan gsum 'dus nas yang dag @310a *//",
    "K10D0115_H0118:310a-1": "par bgro bar byed de /",
    "K10D0115_H0118:310a-2": "rang rang gi skad dag gis smra'o //",
    "K10D0115_H0118:310a-3": "de dag smra ba na dbang po dang /",
    "K10D0115_H0118:310a-4": "stobs dang /",
    "K10D0115_H0118:310a-5": "byang chub kyi yan lag gi sgra dag 'byung ngo //",
    "K10D0115_H0118:310a-6": "sems can gang dag der skyes pa de dag gis",
    "K10D0115_H0118:310a-7": "sgra de thos nas sangs rgyas yid la byed pa",
    "K10D0115_H0118:310a-8": "skye / chos yid la byed pa skye /",
    "K10D0115_H0118:310a-9": "dge 'dun yid la byed par skye'o //",
    "K10D0115_H0118:310a-10": "sh'a ri'i bu /",
    "K10D0115_H0118:310a-11": "'di ji snyam du sems /",
    "K10D0115_H0118:310a-12": "sems can de dag dud 'gro'i skye gnas su gyur",
    "K10D0115_H0118:310a-13": "pa yin snyam du sems pa lta na de ltar",
    "K10D0115_H0118:310a-14": "mi blta'o // de ci'i phyir zhe na /",
    "K10D0115_H0118:310a-15": "sh'a ri'i bu /",
    "K10D0115_H0118:310a-16": "sangs rgyas kyi zhing de na sems can dmyal ba dang /",
    "K10D0115_H0118:310a-17": "dud 'gro'i skye gnas dang /",
    "K10D0115_H0118:310a-18": "gshin rje'i 'jig rten du skye ba'i ming yang med do //",
    "K10D0115_H0118:310a-19": "bya'i tshogs de dag ni de bzhin gshegs pa tshe",
    "K10D0115_H0118:310a-20": "dpag med de nyid kyis chos kyi sgra dbyung ba'i",
    "K10D0115_H0118:310a-21": "phyir sprul pa dag go /",
    "K10D0115_H0118:310a-22": "sh'a ri'i bu /",
    "K10D0115_H0118:310a-23": "sangs rgyas kyi zhing de ni sangs rgyas kyi zhing",
    "K10D0115_H0118:310a-24": "gi yon tan bkod pa rnam pa de lta bu",
    "K10D0115_H0118:310a-25": "dag gis legs par brgyan pa'o //",
    "K10D0115_H0118:310a-26": "sh'a ri'i bu /",
    "K10D0115_H0118:310a-27": "gzhan yang sangs rgyas kyi zhing de'i ta la'i phreng ba de dag dang /",
    "K10D0115_H0118:310a-28": "dril bu g-yer ka'i dra ba de dag la rlung",
    "K10D0115_H0118:310a-29": "gis phog cing rlung gis bskyod na sgra snyan pa",
    "K10D0115_H0118:310a-30": "yid du 'ong ba nyams dga' ba 'byung ste /",
    "K10D0115_H0118:310a-31": "'di lta ste /",
    "K10D0115_H0118:310a-32": "dper na /",
    "K10D0115_H0118:310a-33": "rol mo mkhan gyis yan lag bye ba 'bum dang ldan pa'i lha'i sil snyan blangs pa bzhin no //",
    "K10D0115_H0118:310b-0": "der mi de dag gis sgra de @310b thos nas sangs rgyas rjes su dran pa dang /",
    "K10D0115_H0118:310b-1": "chos rjes su dran pa dang /",
    "K10D0115_H0118:310b-2": "dge 'dun rjes su dran pa lus la gnas so //",
    "K10D0115_H0118:310b-3": "sh'a ri'i bu /",
    "K10D0115_H0118:310b-4": "sangs rgyas kyi zhing de ni sangs rgyas kyi zhing",
    "K10D0115_H0118:310b-5": "gi yon tan bkod pa'i rgyan rnam pa de lta",
    "K10D0115_H0118:310b-6": "bu dag gis legs par brgyan pa'o //",
    "K10D0115_H0118:310b-7": "sh'a ri'i bu /",
    "K10D0115_H0118:310b-8": "'di ji snyam du sems /",
    "K10D0115_H0118:310b-9": "ci'i phyir de bzhin gshegs pa tshe dpag tu med ces bya zhe na /",
    "K10D0115_H0118:310b-10": "sh'a ri'i bu /",
    "K10D0115_H0118:310b-11": "de bzhin gshegs pa tshe dpag med de'i tshe'i tshad dpag tu med de /",
    "K10D0115_H0118:310b-12": "de'i phyir de bzhin gshegs pa tshe dpag med ces bya'o //",
    "K10D0115_H0118:310b-13": "sh'a ri'i bu /",
    "K10D0115_H0118:310b-14": "gzhan yang ci'i phyir de bzhin gshegs pa de 'od dpag med ces bya zhe na /",
    "K10D0115_H0118:310b-15": "sh'a ri'i bu /",
    "K10D0115_H0118:310b-16": "de bzhin gshegs pa 'od dpag med de'i 'od sangs",
    "K10D0115_H0118:310b-17": "rgyas kyi zhing thams cad du thogs pa med de",
    "K10D0115_H0118:310b-18": "/ de'i phyir de bzhin gshegs pa de 'od dpag med ces bya'o //",
    "K10D0115_H0118:310b-19": "bcom ldan 'das de bzhin gshegs pa 'od dpag med",
    "K10D0115_H0118:310b-20": "de bla na med pa yang dag par rdzogs pa'i",
    "K10D0115_H0118:310b-21": "byang chub tu mngon par rdzogs par sangs rgyas nas",
    "K10D0115_H0118:310b-22": "bskal pa bcu lon no //",
    "K10D0115_H0118:310b-23": "sh'a ri'i bu /",
    "K10D0115_H0118:310b-24": "gzhan yang bcom ldan 'das de'i nyan thos kyi dge",
    "K10D0115_H0118:310b-25": "'dun dag pa dgra bcom pa sha stag tshad med",
    "K10D0115_H0118:310b-26": "de / de dag gi tshad brjod par sla ba ma yin no; ;sh'a ri'i bu /",
    "K10D0115_H0118:310b-27": "gzhan yang sangs rgyas kyi zhing der skyes pa'i sems can dag ni phyir mi ldog pa /",
    "K10D0115_H0118:310b-28": "skye ba gcig gis thogs pa'i byang chub sems dpa' dag pa sha stag go /",
    "K10D0115_H0118:311a-0": "@311a *// sh'a ri'i bu /",
    "K10D0115_H0118:311a-1": "byang chub sems dpa' de dag gi tshad ni brjod par sla ba ma yin te /",
    "K10D0115_H0118:311a-2": "gzhan du na tshad med grangs med ces bya ba'i grangs su 'gro'o //",
    "K10D0115_H0118:311a-3": "sh'a ri'i bu; sangs rgyas kyi zhing de ni sangs",
    "K10D0115_H0118:311a-4": "rgyas kyi zhing gi yon tan bkod pa rnam pa",
    "K10D0115_H0118:311a-5": "de lta bu dag gis legs par brgyan pa'o //",
    "K10D0115_H0118:311a-6": "sh'a ri'i bu /",
    "K10D0115_H0118:311a-7": "de lta bas na rigs kyi bu'am rigs kyi bu",
    "K10D0115_H0118:311a-8": "mos sangs rgyas kyi zhing der skye bar bya ba'i",
    "K10D0115_H0118:311a-9": "phyir dge ba'i rtsa ba rnams gus par yongs su",
    "K10D0115_H0118:311a-10": "bsngo bar bya'o // de ci'i phyir zhe na /",
    "K10D0115_H0118:311a-11": "'di ltar skyes bu dam pa de lta bu dag dang phrad par 'gyur ba'i phyir ro //",
    "K10D0115_H0118:311a-12": "sh'a ri'i bu /",
    "K10D0115_H0118:311a-13": "dge ba'i rtsa ba ngan ngon tsam gyis ni bcom",
    "K10D0115_H0118:311a-14": "ldan 'das de bzhin gshegs pa tshe dpag med de'i",
    "K10D0115_H0118:311a-15": "zhing du skye bar mi 'gyur ro //",
    "K10D0115_H0118:311a-16": "sh'a ri'i bu /",
    "K10D0115_H0118:311a-17": "rigs kyi bu'am rigs kyi bu mo gang gis bcom",
    "K10D0115_H0118:311a-18": "ldan 'das de bzhin gshegs pa tshe dpag med de'i",
    "K10D0115_H0118:311a-19": "mtshan thos la thos nas kyang yid la byed cing",
    "K10D0115_H0118:311a-20": "nub gcig gam / nub gnyis sam /",
    "K10D0115_H0118:311a-21": "nub gsum mam /",
    "K10D0115_H0118:311a-22": "nub bzhi'am /",
    "K10D0115_H0118:311a-23": "nub lnga'am /",
    "K10D0115_H0118:311a-24": "nub drug gam /",
    "K10D0115_H0118:311a-25": "nub bdun du g-yeng ba med pa'i sems kyis yid la byed na /",
    "K10D0115_H0118:311a-26": "rigs kyi bu'am /",
    "K10D0115_H0118:311a-27": "rigs kyi bu mo de 'chi ba'i dus kyi tshe",
    "K10D0115_H0118:311a-28": "phyin ci log med pa'i sems kyis 'chi ba'i dus",
    "K10D0115_H0118:311a-29": "byas nas 'chi ba'i dus byas pa de de bzhin",
    "K10D0115_H0118:311a-30": "gshegs pa 'od dpag med nyan thos kyi dge 'dun",
    "K10D0115_H0118:311b-0": "gyis @311b yongs su bskor cing byang chub sems dpa'i",
    "K10D0115_H0118:311b-1": "tshogs kyis mdun gyis bltas pa'i mdun na bzhugs pa'i",
    "K10D0115_H0118:311b-2": "mdun na zhugs pa bcom ldan 'das de bzhin gshegs",
    "K10D0115_H0118:311b-3": "pa 'od dpag med de'i sangs rgyas kyi zhing 'jig",
    "K10D0115_H0118:311b-4": "rten gyi khams bde ba can du skye bar 'gyur",
    "K10D0115_H0118:311b-5": "ro // sh'a ri'i bu /",
    "K10D0115_H0118:311b-6": "de lta bas na don gyi dbang de mthong nas",
    "K10D0115_H0118:311b-7": "rigs kyi bu'am rigs kyi bu mos sangs rgyas kyi",
    "K10D0115_H0118:311b-8": "zhing der gus par smon lam gdab par bya'o zhes",
    "K10D0115_H0118:311b-9": "de skad ces brjod do //",
    "K10D0115_H0118:311b-10": "sh'a ri'i bu /",
    "K10D0115_H0118:311b-11": "ji ltar de bzhin gshegs pa ngas da ltar yongs su brjod pa de bzhin du /",
    "K10D0115_H0118:311b-12": "sh'a ri'i bu /",
    "K10D0115_H0118:311b-13": "shar phyogs na bcom ldan 'das de bzhin gshegs pa mi 'khrugs pa zhes bya ba dang /",
    "K10D0115_H0118:311b-14": "de bzhin gshegs pa lhun po'i rgyal mtshan zhes bya ba dang /",
    "K10D0115_H0118:311b-15": "de bzhin gshegs pa lhun po zhes bya ba dang /",
    "K10D0115_H0118:311b-16": "de bzhin gshegs pa lhun po chen po zhes bya ba dang /",
    "K10D0115_H0118:311b-17": "de bzhin gshegs pa lhun po chen po snang ba zhes bya ba dang /",
    "K10D0115_H0118:311b-18": "de bzhin gshegs pa 'jam sgra zhes bya ba dang /",
    "K10D0115_H0118:311b-19": "de bzhin gshegs pa 'jam dbyangs zhes bya ba dang /",
    "K10D0115_H0118:311b-20": "de dag la sogs pa shar phyogs kyi sangs rgyas",
    "K10D0115_H0118:311b-21": "bcom ldan 'das gangg'a'i klung gi bye ma snyed dag",
    "K10D0115_H0118:311b-22": "rang rang gi sangs rgyas kyi zhing rnams ljags kyi",
    "K10D0115_H0118:311b-23": "dbang pos khebs par mdzad do //",
    "K10D0115_H0118:311b-24": "khyed cag yon tan bsam gyis mi khyab pa yongs",
    "K10D0115_H0118:311b-25": "su brjod pa sangs rgyas thams cad kyis yongs su",
    "K10D0115_H0118:311b-26": "bzung ba'i chos kyi rnam grangs 'di la yid ches",
    "K10D0115_H0118:312a-0": "@312a *// par gyis shig ces gsung ba mdzad do //",
    "K10D0115_H0118:312a-1": "de bzhin du lho phyogs na de bzhin gshegs pa nyi zla'i sgron ma zhes bya ba dang /",
    "K10D0115_H0118:312a-2": "de bzhin gshegs pa grags pa zhes bya ba dang /",
    "K10D0115_H0118:312a-3": "de bzhin gshegs pa grags pa'i 'od ces bya ba dang /",
    "K10D0115_H0118:312a-4": "de bzhin gshegs pa 'od 'phro phung po zhes bya ba dang /",
    "K10D0115_H0118:312a-5": "de bzhin gshegs pa lhun po'i sgron ma zhes bya ba dang /",
    "K10D0115_H0118:312a-6": "de bzhin gshegs pa brtson 'grus mtha' yas zhes bya ba dang /",
    "K10D0115_H0118:312a-7": "de dag la sogs pa lho phyogs kyi sangs rgyas",
    "K10D0115_H0118:312a-8": "bcom ldan 'das gang+g'a'i klung gi bye ma snyed dag",
    "K10D0115_H0118:312a-9": "rang rang gi sangs rgyas kyi zhing rnams ljags kyi",
    "K10D0115_H0118:312a-10": "dbang pos khebs par mdzad de /",
    "K10D0115_H0118:312a-11": "khyed cag yon tan bsam gyis mi khyab pa yongs",
    "K10D0115_H0118:312a-12": "su brjod pa sangs rgyas thams cad kyis yongs su",
    "K10D0115_H0118:312a-13": "bzung ba'i chos kyi rnam grangs 'di la yid ches",
    "K10D0115_H0118:312a-14": "par gyis shig ces gsung ba mdzad do //",
    "K10D0115_H0118:312a-15": "de bzhin du nub phyogs na de bzhin gshegs pa tshe dpag med ces bya ba dang /",
    "K10D0115_H0118:312a-16": "de bzhin gshegs pa phung po dpag med ces bya ba dang /",
    "K10D0115_H0118:312a-17": "de bzhin gshegs pa rgyal mtshan dpag med ces bya ba dang /",
    "K10D0115_H0118:312a-18": "de bzhin gshegs pa 'od chen zhes bya ba dang /",
    "K10D0115_H0118:312a-19": "de bzhin gshegs pa 'od zer snang ba zhes bya ba dang /",
    "K10D0115_H0118:312a-20": "de bzhin gshegs pa rin po che'i tog ces bya ba dang /",
    "K10D0115_H0118:312a-21": "de bzhin gshegs pa 'od zer dag pa zhes bya ba dang /",
    "K10D0115_H0118:312b-0": "de dag @312b la sogs pa nub phyogs kyi sangs",
    "K10D0115_H0118:312b-1": "rgyas bcom ldan 'das gang+g'a'i klung gi bye ma snyed",
    "K10D0115_H0118:312b-2": "dag rang rang gi sangs rgyas kyi zhing rnams ljags",
    "K10D0115_H0118:312b-3": "kyi dbang pos khebs par mdzad de /",
    "K10D0115_H0118:312b-4": "khyed cag yon tan bsam gyis mi khyab pa yongs",
    "K10D0115_H0118:312b-5": "su brjod pa sangs rgyas thams cad kyis yongs su",
    "K10D0115_H0118:312b-6": "bzung pa'i chos kyi rnam grangs 'di la yid ches",
    "K10D0115_H0118:312b-7": "par gyis shig ces gsung ba mdzad do //",
    "K10D0115_H0118:312b-8": "de bzhin du byang phyogs na de bzhin gshegs pa",
    "K10D0115_H0118:312b-9": "'od 'phro'i phung po chen po zhes bya ba dang",
    "K10D0115_H0118:312b-10": "/ de bzhin gshegs pa thams cad sgrol ba'i dbyangs zhes bya ba dang /",
    "K10D0115_H0118:312b-11": "de bzhin gshegs pa rab tu thul dka' zhes bya ba dang /",
    "K10D0115_H0118:312b-12": "de bzhin gshegs pa nyi ma 'byung zhes bya ba dang /",
    "K10D0115_H0118:312b-13": "de bzhin gshegs pa dra ba can gyi 'od ces bya ba dang /",
    "K10D0115_H0118:312b-14": "de bzhin gshegs pa 'od kyi 'byung gnas zhes bya ba dang /",
    "K10D0115_H0118:312b-15": "de dag la sogs pa byang phyogs kyi sangs rgyas",
    "K10D0115_H0118:312b-16": "bcom ldan 'das gang+g'a'i klung gi bye ma snyed dag",
    "K10D0115_H0118:312b-17": "rang rang gi sangs rgyas kyi zhing rnams ljags kyi",
    "K10D0115_H0118:312b-18": "dbang pos khebs par mdzad de //",
    "K10D0115_H0118:312b-19": "khyed cag yon tan bsam gyis mi khyab pa yongs",
    "K10D0115_H0118:312b-20": "su brjod pa sangs rgyas thams cad kyis yongs su",
    "K10D0115_H0118:312b-21": "bzung ba'i chos kyi rnam grangs 'di la yid ches",
    "K10D0115_H0118:312b-22": "par gyis shig ces gsung ba mdzad do //",
    "K10D0115_H0118:312b-23": "de bzhin du 'og gi phyogs na de bzhin gshegs pa seng ge zhes bya ba dang /",
    "K10D0115_H0118:313a-0": "de bzhin gshegs pa grags @313a *//",
    "K10D0115_H0118:313a-1": "pa zhes bya ba dang /",
    "K10D0115_H0118:313a-2": "de bzhin gshegs pa grags 'od ces bya ba dang /",
    "K10D0115_H0118:313a-3": "de bzhin gshegs pa chos zhes bya ba dang /",
    "K10D0115_H0118:313a-4": "de bzhin gshegs pa chos 'dzin ces bya ba dang /",
    "K10D0115_H0118:313a-5": "de bzhin gshegs pa chos kyi rgyal mtshan zhes bya ba dang /",
    "K10D0115_H0118:313a-6": "de dag la sogs pa 'og gi phyogs kyi sangs",
    "K10D0115_H0118:313a-7": "rgyas bcom ldan 'das gangg'a'i klung gi bye ma snyed",
    "K10D0115_H0118:313a-8": "dag rang rang gi sangs rgyas kyi zhing rnams ljags",
    "K10D0115_H0118:313a-9": "kyi dbang pos khebs par mdzad de /",
    "K10D0115_H0118:313a-10": "khyed cag yon tan bsam gyis mi khyab pa yongs",
    "K10D0115_H0118:313a-11": "su brjod pa sangs rgyas thams cad kyis yongs su",
    "K10D0115_H0118:313a-12": "bzung ba'i chos kyi rnam grangs 'di la yid ches",
    "K10D0115_H0118:313a-13": "par gyis shig ces gsung pa mdzad do //",
    "K10D0115_H0118:313a-14": "de bzhin du steng gi phyogs na de bzhin gshegs pa tshangs pa'i dbyangs zhes bya ba dang /",
    "K10D0115_H0118:313a-15": "de bzhin gshegs pa skar ma'i rgyal po zhes bya ba dang /",
    "K10D0115_H0118:313a-16": "de bzhin gshegs pa spos mchog ces bya ba dang /",
    "K10D0115_H0118:313a-17": "de bzhin gshegs pa spos 'od ces bya ba dang /",
    "K10D0115_H0118:313a-18": "de bzhin gshegs pa spos kyi phung po zhes bya ba dang /",
    "K10D0115_H0118:313a-19": "de bzhin gshegs pa rin chen me tog shin tu rgyas pa'i rigs zhes bya ba dang /",
    "K10D0115_H0118:313a-20": "de bzhin gshegs pa s'a la'i dbang po'i rgyal po zhes bya ba dang /",
    "K10D0115_H0118:313a-21": "de bzhin gshegs pa rin chen autpa la'i dpal zhes bya ba dang /",
    "K10D0115_H0118:313a-22": "de bzhin gshegs pa mthong ba don yod ces bya ba dang /",
    "K10D0115_H0118:313b-0": "de @313b bzhin gshegs pa ri rab lta bu zhes bya ba dang /",
    "K10D0115_H0118:313b-1": "de dag la sogs pa steng gi phyogs kyi sangs",
    "K10D0115_H0118:313b-2": "rgyas bcom ldan 'das gang+g'a'i klung gi bye ma snyed",
    "K10D0115_H0118:313b-3": "dag rang rang gi sangs rgyas kyi zhing rnams ljags",
    "K10D0115_H0118:313b-4": "kyi dbang pos khebs par mdzad de /",
    "K10D0115_H0118:313b-5": "khyed cag yon tan bsam gyis mi khyab pa yongs",
    "K10D0115_H0118:313b-6": "su brjod pa sangs rgyas thams cad kyis yongs su",
    "K10D0115_H0118:313b-7": "bzung ba'i chos kyi rnam grangs 'di la yid ches",
    "K10D0115_H0118:313b-8": "par gyis shig ces gsung ba mdzad do //",
    "K10D0115_H0118:313b-9": "sh'a ri'i bu /",
    "K10D0115_H0118:313b-10": "'di ji snyam du sems /",
    "K10D0115_H0118:313b-11": "ci'i phyir chos kyi rnam grangs 'di sangs rgyas thams",
    "K10D0115_H0118:313b-12": "cad kyis yongs su bzung ba zhes bya zhe na",
    "K10D0115_H0118:313b-13": "/ sh'a ri'i bu /",
    "K10D0115_H0118:313b-14": "rigs kyi bu'am rigs kyi bu mo gang dag chos kyi rnam grangs 'di dang /",
    "K10D0115_H0118:313b-15": "sangs rgyas bcom ldan 'das de dag gi mtshan thos par gyur pa dang /",
    "K10D0115_H0118:313b-16": "thos pa dang thos par 'gyur ba de dag thams",
    "K10D0115_H0118:313b-17": "cad sangs rgyas bcom ldan 'das rnams kyis yongs su",
    "K10D0115_H0118:313b-18": "bzung bar 'gyur ro //",
    "K10D0115_H0118:313b-19": "sh'a ri'i bu /",
    "K10D0115_H0118:313b-20": "sems can gang dag bcom ldan 'das de bzhin gshegs",
    "K10D0115_H0118:313b-21": "pa 'od dpag med de'i sangs rgyas kyi zhing 'jig",
    "K10D0115_H0118:313b-22": "rten gyi khams bde ba can du sems kyis smon",
    "K10D0115_H0118:313b-23": "par byed pa'am / byas pa'am /",
    "K10D0115_H0118:313b-24": "byed pa'am /",
    "K10D0115_H0118:313b-25": "byed par 'gyur ba de dag thams cad bla na",
    "K10D0115_H0118:313b-26": "med pa yang dag par rdzogs pa'i byang chub las",
    "K10D0115_H0118:313b-27": "phyir mi ldog go //",
    "K10D0115_H0118:313b-28": "phyir ma log go /",
    "K10D0115_H0118:313b-29": "phyir mi ldog par 'gyur ro //",
    "K10D0115_H0118:313b-30": "sh'a ri'i bu /",
    "K10D0115_H0118:314a-0": "@314a *// ji ltar da ltar nga sangs rgyas bcom ldan 'das",
    "K10D0115_H0118:314a-1": "de dag gi yon tan bsam gyis mi khyab pa",
    "K10D0115_H0118:314a-2": "yongs su brjod pa de bzhin du /",
    "K10D0115_H0118:314a-3": "sh'a ri'i bu /",
    "K10D0115_H0118:314a-4": "sangs rgyas bcom ldan 'das de dag kyang nga'i yon",
    "K10D0115_H0118:314a-5": "tan bsam gyis mi khyab pa yongs su brjod do",
    "K10D0115_H0118:314a-6": "/ sh'a ri'i bus gsol pa /",
    "K10D0115_H0118:314a-7": "bcom ldan 'das sh'akya thub pa /",
    "K10D0115_H0118:314a-8": "sh'akya'i rgyal pos bskal pa'i snyigs ma dang /",
    "K10D0115_H0118:314a-9": "nyon mongs pa'i snyigs ma dang /",
    "K10D0115_H0118:314a-10": "sems can gyi snyigs ma dang /",
    "K10D0115_H0118:314a-11": "lta ba'i snyigs ma dang /",
    "K10D0115_H0118:314a-12": "tshe'i snyigs ma'i tshe 'jig rten gyi khams mi mjed",
    "K10D0115_H0118:314a-13": "du bla na med pa yang dag par rdzogs pa'i",
    "K10D0115_H0118:314a-14": "byang chub mngon par rdzogs par sangs rgyas te /",
    "K10D0115_H0118:314a-15": "'jig rten thams cad dang mi mthun pa'i chos bstan",
    "K10D0115_H0118:314a-16": "pa ni ngo mtshar lags so; ;bcom ldan 'das kyis",
    "K10D0115_H0118:314a-17": "bka' stsal pa / sh'a ri'i bu /",
    "K10D0115_H0118:314a-18": "snyigs ma lnga'i tshe 'jig rten du ngas gang 'jig",
    "K10D0115_H0118:314a-19": "rten gyi khams mi mjed du bla na med pa",
    "K10D0115_H0118:314a-20": "yang dag par rdzogs pa'i byang chub mngon par rdzogs",
    "K10D0115_H0118:314a-21": "par sangs rgyas te /",
    "K10D0115_H0118:314a-22": "'jig rten thams cad dang mi mthun pa'i chos bstan pa de ni mchog tu dka' ba byed pa'o //",
    "K10D0115_H0118:314a-23": "bcom ldan 'das kyis de skad ces bka' stsal nas tshe dang ldan pa sh'a ri'i bu dang /",
    "K10D0115_H0118:314a-24": "nyan thos chen po de dag dang /",
    "K10D0115_H0118:314a-25": "byang chub sems dpa' de dag dang /",
    "K10D0115_H0118:314a-26": "lha dang /",
    "K10D0115_H0118:314a-27": "mi dang /",
    "K10D0115_H0118:314a-28": "lha ma yin dang /",
    "K10D0115_H0118:314b-0": "dri @314b zar bcas pa'i 'jig rten yi rangs te /",
    "K10D0115_H0118:314b-1": "bcom ldan 'das kyis gsungs pa la mngon par bstod do //",
    "K10D0115_H0118:314b-2": "'phags pa bde ba can gyi bkod pa zhes bya ba theg pa chen po'i mdo rdzogs so ////",
    "K10D0115_H0118:314b-3": "rgya gar gyi mkhan po d'a na sh'i la dang /",
    "K10D0115_H0118:314b-4": "zhus chen gyi lo ts'a ba ban de ye shes"
}