{
    "T02D2858:197a-0": "@197a # // rgya gar skad du /",
    "T02D2858:197a-1": "sim ha n'a da s'a dha nam /",
    "T02D2858:197a-2": "bod skad du /",
    "T02D2858:197a-3": "seng ge sgra'i sgrub thabs /",
    "T02D2858:197a-4": "'jig rten dbang phyug la phyag 'tshal lo //",
    "T02D2858:197a-5": "dang por re zhig sngags pas kha bshal pa la sogs pa byas te /",
    "T02D2858:197a-6": "stan pa de ba la 'dug nas /",
    "T02D2858:197a-7": "rang gi snying gar zla ba'i dkyil 'khor du yi ge hr'i: dkar po bltas te /",
    "T02D2858:197a-8": "de'i 'od kyis bla ma dang sangs rgyas dang byang",
    "T02D2858:197b-0": "chub sems dpa' @197b rnams spyan drangs te mdun du",
    "T02D2858:197b-1": "bsams la / de'i rjes la mchod pa dang sdig pa bshags pa la sogs byas te /",
    "T02D2858:197b-2": "stong pa nyid rnam par bsgom par bya'o //",
    "T02D2858:197b-3": "aom sh'u n+ya t'a dzny'a na badzra sva bh'a ba a'atma konya\\ham /",
    "T02D2858:197b-4": "zhes pa 'dis byin gyis brlab po //",
    "T02D2858:197b-5": "de nas skad cig gis pam gyur pa las padma",
    "T02D2858:197b-6": "dkar po de'i steng du yi ge sim yongs su",
    "T02D2858:197b-7": "gyur pa las seng ge dkar po de'i steng du",
    "T02D2858:197b-8": "zla ba la gnas pa'i yi ge hr'i: las yang",
    "T02D2858:197b-9": "dag par byung ba'i 'jig rten dbang phyug seng ge",
    "T02D2858:197b-10": "sgrar bdag nyid bsam par bya /",
    "T02D2858:197b-11": "dkar po 'od dpag tu med pa'i dbu rgyan dang",
    "T02D2858:197b-12": "ral pa'i thor cog can spyan gsum pa phyag gnyis",
    "T02D2858:197b-13": "pa dka' thub pa'i cha lugs 'dzin pa /",
    "T02D2858:197b-14": "rgyal po chen po'i 'gying bag gis bzhugs pa /",
    "T02D2858:197b-15": "phyag gnyis pa'i g-yon pa na padma gyen du langs pa'i thog na ral gri 'bar ba /",
    "T02D2858:197b-16": "g-yas na rtse gsum dkar po sprul gyis bcings pa /",
    "T02D2858:197b-17": "yang g-yon ngos su dri bzangs sna tshogs kyis bkang ba'i thod pa dkar po /",
    "T02D2858:197b-18": "de bzhin gshegs pa lnga 'phro ba sprul pa'i sku chen por bsam par bya'o //",
    "T02D2858:197b-19": "bzlas pa'i sngags ni /",
    "T02D2858:197b-20": "aom a'a: hr'i:sim ha n'a da h'um phat /",
    "T02D2858:197b-21": "de'i rjes sa gzungs 'byung bar 'gyur ro //",
    "T02D2858:197b-22": "na mo ratna tra y'a ya /",
    "T02D2858:197b-23": "na ma:aa ry'a ba lo ki te shva r'a ya /",
    "T02D2858:197b-24": "bodhis tva ya /",
    "T02D2858:197b-25": "ma h'a satv'a ya /",
    "T02D2858:197b-26": "mah'a k'a ru ni k'a ya /",
    "T02D2858:197b-27": "tadya th'a/ aom aa ka te /",
    "T02D2858:197b-28": "bi ka te /",
    "T02D2858:197b-29": "ni ka te /",
    "T02D2858:197b-30": "ka tam ka te /",
    "T02D2858:197b-31": "ka ro te /",
    "T02D2858:197b-32": "karo tam /",
    "T02D2858:197b-33": "b'irya sv'ah'a /",
    "T02D2858:197b-34": "'di ni bcom ldan 'das 'phags pa 'jig rten dbang",
    "T02D2858:197b-35": "phyug gi spyan sngar snga dro'i dus su ba'i lci",
    "T02D2858:197b-36": "ba sa lam lhung bas mandal brgyad byas la mandal",
    "T02D2858:197b-37": "re re la yang lan bcu gsum brjod par bya'o",
    "T02D2858:197b-38": "// de nas lci ba lhag ma la sngags lan bdun bzlas la byin gyis brlabs te /",
    "T02D2858:197b-39": "nang gang du byung ba'i sar bskus na nad thams cad zhi bar 'gyur ro //",
    "T02D2858:197b-40": "nyi ma bdun nam bcu gsum mam nyi shu rtsa",
    "T02D2858:197b-41": "gcig byas na mtshams med pa lnga byas pa yin",
    "T02D2858:197b-42": "du zin kyang grub par ma gyur na ngas mtshams",
    "T02D2858:197b-43": "med pa lnga byas par 'gyur ro //",
    "T02D2858:197b-44": "rje btsun seng ge sgra'i sgrub thabs /",
    "T02D2858:197b-45": "slob dpon tsandra go mis mdzad pa rdzogs so /"
}