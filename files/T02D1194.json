{
    "T02D1194:43b-0": "@43b # // rgya gar skad du /",
    "T02D1194:43b-1": "d'a ki n'i badzra panydza ra ma h'a tantra r'a",
    "T02D1194:43b-2": "dza sya pa tha ma pa ta la mu kha",
    "T02D1194:43b-3": "bandha n'a ma panydzi k'a /",
    "T02D1194:43b-4": "bod skad du /",
    "T02D1194:43b-5": "rgyud kyi rgyal po mkha' 'gro ma rdo rje gur",
    "T02D1194:43b-6": "gyi dka' 'grel zhal nas brgyud pa zhes bya ba",
    "T02D1194:43b-7": "/ bcom ldan 'das rdo rje mkha' 'gro dang mkha' 'gro ma thams cad la phyag 'tshal lo //",
    "T02D1194:43b-8": "dpal kye'i rdo rje la phyag 'tshal lo //",
    "T02D1194:43b-9": "ring po shes rab kyis drangs kyang //",
    "T02D1194:43b-10": "thugs rjes rnam par gzung ba gang //",
    "T02D1194:43b-11": "de rnams kyis kyang gtso chen po //",
    "T02D1194:43b-12": "rdo rje sems dpa' der phyag 'tshal //",
    "T02D1194:43b-13": "thar pa mchog rtsol 'byor ldan pa //",
    "T02D1194:43b-14": "slob dpon zhabs la phyag 'tshal te //",
    "T02D1194:43b-15": "mkha' 'gro rdo rje gur gyi ni //",
    "T02D1194:43b-16": "drang ba'i phyir na cung zad bya'o //",
    "T02D1194:43b-17": "mkha' dang bems po zhes bya ba la sogs pa ni /",
    "T02D1194:44a-0": "bsgrub par bya ba nyid @44a * //",
    "T02D1194:44a-1": "kyi ston pa po bcom ldan 'das mkha' 'gro ma",
    "T02D1194:44a-2": "rdo rje gur gyi don dam pa'i bden pa rnam",
    "T02D1194:44a-3": "par dpyad du med par kun du gnas pa'i don",
    "T02D1194:44a-4": "dang dngos po thams cad kyi don dam pa'i bden",
    "T02D1194:44a-5": "pa de ni kun rdzob kyi bden pa 'gro ba",
    "T02D1194:44a-6": "thams cad la khyab par gnas pa de snyed pa",
    "T02D1194:44a-7": "kun du rig cing gsal bar bya ba'i phyir /",
    "T02D1194:44a-8": "yang dag par sdud par byed pa'i rdo rje snying pos de bzhag pa ste /",
    "T02D1194:44a-9": "kye rdo rje las kyang brtan pa dang g-yo ba la khyab par gnas pa zhes bshad de /",
    "T02D1194:44a-10": "grub pa'i mtha' gzhan la yang grags pa nyid kyi phyir na'o //",
    "T02D1194:44a-11": "'byung ba chen po lnga rnams ni bskyed pa'i rim pa dang 'brel pa ste /",
    "T02D1194:44a-12": "de rnams kyi bag chags de ni bdag po yin pas na /",
    "T02D1194:44a-13": "de rnams dang por brjod par bya'o //",
    "T02D1194:44a-14": "de rnams kyi nang na yang nam mkha' ni shin tu gsal ba ma yin pa'i phyir na /",
    "T02D1194:44a-15": "de nyid thog mar brjod par bya ste /",
    "T02D1194:44a-16": "mkha' ni sgrib pa med pa'o //",
    "T02D1194:44a-17": "bems po ni sra ba'i rang bzhin te sa'o //",
    "T02D1194:44a-18": "gsal ba ni 'dzag pa ste chu rnams so //",
    "T02D1194:44a-19": "go skabs med pa ni des bsregs pas na go skabs rab tu mi ster ba ste me'o //",
    "T02D1194:44a-20": "gsal byed ni /",
    "T02D1194:44a-21": "mig dang yul gyi rlung ste de rnams nyid ni",
    "T02D1194:44a-22": "sbos byed ma la sogs pa rnams su 'gyur ro",
    "T02D1194:44a-23": "// de ltar yang gsungs pa ni sbos byed mar //",
    "T02D1194:44a-24": "bshad de /",
    "T02D1194:44a-25": "de bzhin chu khams ri khrod ma //",
    "T02D1194:44a-26": "me ni grags 'dzin mar bshad de //",
    "T02D1194:44a-27": "rlung ni sme mor rab tu grags //",
    "T02D1194:44a-28": "zhes so //",
    "T02D1194:44a-29": "mkha' dang zhes pa ni bde ba'o //",
    "T02D1194:44a-30": "yang lha'i rnal 'byor 'dzin pa na //",
    "T02D1194:44a-31": "de rnams bskyed pa'i rim pa'i rten gyi dngos por blta bar bya ba gsungs pa /",
    "T02D1194:44a-32": "sna tshogs rdo rje zhes pa la sogs pa ste /",
    "T02D1194:44a-33": "sna tshogs ni 'gro ba thams cad kyi khyab par byed pa'i phyir dang /",
    "T02D1194:44a-34": "stong pa'i rang bzhin gyis nam mkha' 'o //",
    "T02D1194:44a-35": "rdo rje bzhi ni sna tshogs rdo rje dang //",
    "T02D1194:44a-36": "rdo rje sems dpa'i yang gnas te //",
    "T02D1194:44a-37": "dbang chen gyi dkyil 'khor ro //",
    "T02D1194:44a-38": "gnas khang ni de'i gnas khang ste /",
    "T02D1194:44a-39": "chu'i dkyil 'khor ro //",
    "T02D1194:44a-40": "sems can khams dang zhes pa ni //",
    "T02D1194:44a-41": "de'i 'og ma ste me'i dkyil 'khor ro //",
    "T02D1194:44a-42": "yid rol zhes pa ni /",
    "T02D1194:44a-43": "yid dang lhan cig tu rol pa ste rlung ngo //",
    "T02D1194:44a-44": "rten de rnams kyis spro ba dang bcas pa gsungs pa /",
    "T02D1194:44a-45": "sa 'og ces pa la sogs pa ste /",
    "T02D1194:44a-46": "sa'i 'og dang /",
    "T02D1194:44b-0": "@44b sa'i steng dang /",
    "T02D1194:44b-1": "mtho ris dang bar snang rnams so //",
    "T02D1194:44b-2": "de nas 'jig rten thams cad kun du gnas pa'i khyad par gsungs pa /",
    "T02D1194:44b-3": "yid dang zhes pa la sogs pa gsungs te /",
    "T02D1194:44b-4": "'di rnams ni lha mo rnams su 'gyur te /",
    "T02D1194:44b-5": "'di ltar mkha' spyod thugs kyi rdo rje ste /",
    "T02D1194:44b-6": "sa spyod gsung gi rdo rje ma //",
    "T02D1194:44b-7": "sku ni sa 'og gnas pa mo //",
    "T02D1194:44b-8": "aom a'a: h'um gis bcom ldan byas //",
    "T02D1194:44b-9": "zhes so //",
    "T02D1194:44b-10": "lus la sogs pa'i bya ba gsungs pa /",
    "T02D1194:44b-11": "gcig dang zhes pa la sogs pa ste /",
    "T02D1194:44b-12": "gcig ni gnyis su med pa'i rnam par shes pa'o //",
    "T02D1194:44b-13": "gnyis ni gzung ba dang 'dzin pa'o //",
    "T02D1194:44b-14": "mkha' ba de ni dngos po dang dngos po med pa'i bde ba ste /",
    "T02D1194:44b-15": "de skad du yang ye shes chen po 'di nyid ni //",
    "T02D1194:44b-16": "lus kun la ni khyab par gnas //",
    "T02D1194:44b-17": "gnyis dang gnyis med rang bzhin can //",
    "T02D1194:44b-18": "mnga' bdag dngos dang dngos med bdag / ces so //",
    "T02D1194:44b-19": "da ni rigs drug po rnams rnam par dag par 'gyur bar gsungs pa /",
    "T02D1194:44b-20": "drug dang zhes pa ste ;",
    "T02D1194:44b-21": "drug ces pa ni /",
    "T02D1194:44b-22": "'di ltar rigs drug po rnams nges par brjod pa yin te /",
    "T02D1194:44b-23": "'dod chags zhe sdang gti mug dang //",
    "T02D1194:44b-24": "de bzhin du ni dam tshig dang //",
    "T02D1194:44b-25": "sems dpa' dang ni nor bu ste //",
    "T02D1194:44b-26": "rigs drug por gsungs de rnams ni //",
    "T02D1194:44b-27": "'dod pa thar pa rab bsgrub pa'o //",
    "T02D1194:44b-28": "zhes so //",
    "T02D1194:44b-29": "bye brag tu smra ba dang /",
    "T02D1194:44b-30": "mdo sde pa'i rjes su 'brangs pa yin na /",
    "T02D1194:44b-31": "gang 'gro ba de rnams kyis khyad par byed pa yin par blta ba ni /",
    "T02D1194:44b-32": "lnga dang zhes pa ste /",
    "T02D1194:44b-33": "lnga ni phung po lnga'o //",
    "T02D1194:44b-34": "de rnams kyang lha rnams yin te /",
    "T02D1194:44b-35": "'di ltar /",
    "T02D1194:44b-36": "gzugs phung rdo rje mar 'gyur te //",
    "T02D1194:44b-37": "tshor ba la ni ser mor bshad //",
    "T02D1194:44b-38": "'du shes chu yi rnal 'byor ma //",
    "T02D1194:44b-39": "'du byed rdo rje mkha' 'gro ma //",
    "T02D1194:44b-40": "rnam shes phung po'i rang bzhin la //",
    "T02D1194:44b-41": "bdag med rnal 'byor ma bzhugs te //",
    "T02D1194:44b-42": "zhe sdang la sogs lnga por gsungs //",
    "T02D1194:44b-43": "zhes pas so //",
    "T02D1194:44b-44": "de rnams kyi rnam par dag pa yang lha mo rnams su 'gyur te /",
    "T02D1194:44b-45": "'di ltar /",
    "T02D1194:44b-46": "zhe sdang rdo rje ma ru brjod //",
    "T02D1194:44b-47": "'dod chags chu yi rnal 'byor ma //",
    "T02D1194:44b-48": "phrag dog rdo rje mkha' gro ma //",
    "T02D1194:44b-49": "dregs pa de bzhin ser mo gsang //",
    "T02D1194:44b-50": "gti mug rdo rje sogs bshad pa //",
    "T02D1194:44b-51": "zhe sdang sogs pa rnam dag pa'i //",
    "T02D1194:44b-52": "zhes so //",
    "T02D1194:45a-0": "gzugs kyi phung po spros pa dang bcas pa skye mched bcu gnyis su bzhag pa'i gnas @45a * //",
    "T02D1194:45a-1": "skabs ni /",
    "T02D1194:45a-2": "drug gnyis zhes pa ste /",
    "T02D1194:45a-3": "de rnams kyang lha mo rnams su rab tu phye ba yin te /",
    "T02D1194:45a-4": "'di ltar /",
    "T02D1194:45a-5": "mig la gti mug rdo rje 'god //",
    "T02D1194:45a-6": "rnam par zhe sdang rdo rje ste //",
    "T02D1194:45a-7": "dregs dang chags dang de bzhin rig / bdag med mar yang bsgom par bya //",
    "T02D1194:45a-8": "de bzhin gzugs ni sor mor bshad //",
    "T02D1194:45a-9": "sgra ni chom rkun ma rab grags //",
    "T02D1194:45a-10": "dri yi cha la ro langs ma //",
    "T02D1194:45a-11": "ro ni za phod ma rab grags //",
    "T02D1194:45a-12": "reg bya spyod mar bshad de //",
    "T02D1194:45a-13": "mkha' spyod ma ni chos kyi dbyings //",
    "T02D1194:45a-14": "zhes so //",
    "T02D1194:45a-15": "bye brag tu smra ba'i skye mched bcu gnyis kyi gzhung yang /",
    "T02D1194:45a-16": "'byung ba dang 'byung ba las gyur pa'i bdag nyid ni gzugs kyi skye mched do //",
    "T02D1194:45a-17": "de la gzhan gyi lta ba'i rjes su 'brangs pas",
    "T02D1194:45a-18": "gnas pa'i 'gro ba 'di yang lha rnams nyid du",
    "T02D1194:45a-19": "gnas par 'gyur bas gsungs pa nyid do //",
    "T02D1194:45a-20": "mdo sde pa'i gzhung ni 'byung ba rnam gnyis bden pa ma yin pa la /",
    "T02D1194:45a-21": "gzugs dang reg bya la sogs pa ni bzhi po zhes te /",
    "T02D1194:45a-22": "gzugs dang /",
    "T02D1194:45a-23": "dri dang /",
    "T02D1194:45a-24": "ro dang /",
    "T02D1194:45a-25": "reg bya rnams ni bden pa'o //",
    "T02D1194:45a-26": "de rnams nyid ni phung po dang khams dang skye mched do //",
    "T02D1194:45a-27": "'dod pa'i khams la sogs pa ni gnas pa'i rang bzhin gsungs pa /",
    "T02D1194:45a-28": "'gro rnams zhes pa ste /",
    "T02D1194:45a-29": "de yang bzhi zhes par 'jug go //",
    "T02D1194:45a-30": "de la 'dod pa'i khams dang gzugs kyi khams dang gzugs med pa'i khams te /",
    "T02D1194:45a-31": "'gro ba rnam pa gsum po dang /",
    "T02D1194:45a-32": "'og min rnams su rdo rje sems dpa' la sogs pa bzhi po sbyar ro //",
    "T02D1194:45a-33": "gzugs kyi rdo rje la sogs pa spros pa dang bcas pa yang gsungs pa /",
    "T02D1194:45a-34": "de la /",
    "T02D1194:45a-35": "nyi shur gcig gis ma tshang dang //",
    "T02D1194:45a-36": "zhes pa ste /",
    "T02D1194:45a-37": "khams bco brgyad dang /",
    "T02D1194:45a-38": "de rnams nyid kyi skye ba med pa'i rang bzhin dang 'di dag bcu dgu ste /",
    "T02D1194:45a-39": "'di ltar dbang po dang ni yul nyid dang //",
    "T02D1194:45a-40": "dbang po'i rnam par shes rnams nyid //",
    "T02D1194:45a-41": "bco brgyad khams su bshad pa ste //",
    "T02D1194:45a-42": "rnal 'byor ma rnams go bar gyis ;",
    "T02D1194:45a-43": "/ rang bzhin rnams nyid skye med pa //",
    "T02D1194:45a-44": "bden pa ma yin brdzun min pa //",
    "T02D1194:45a-45": "chu yi zla ba lta bu ni //",
    "T02D1194:45a-46": "rnal 'byor ma kun shes par 'dod //",
    "T02D1194:45a-47": "ces pa ni khams bco brgyad rnam par dag pa dang /",
    "T02D1194:45a-48": "phung po dang skye mched rnams rnam par dag par khong du chud par bya'o //",
    "T02D1194:45b-0": "skye ba med pa'i @45b rang bzhin ni rang bzhin gyis dag pa nyid de /",
    "T02D1194:45b-1": "'di nyid kyis gzhan ji snyed pa nges par sbyor bar nges pa'o //",
    "T02D1194:45b-2": "rnam par dag pa de yis ni //",
    "T02D1194:45b-3": "de'i khyad par du nye bar mthong bas gsungs so //",
    "T02D1194:45b-4": "khams gsum pa zhes pa la sogs pa ste /",
    "T02D1194:45b-5": "de la 'dod pa'i khams na ni gnyis gnyis 'khyud pa dang /",
    "T02D1194:45b-6": "lag par 'chang ba dang /",
    "T02D1194:45b-7": "dgod pa dang /",
    "T02D1194:45b-8": "lta ba la sogs pa'i rgyu mang pos sems can rnams 'ching ba de ltar /",
    "T02D1194:45b-9": "pha dang bu dang mar gnas gsungs pa /",
    "T02D1194:45b-10": "pha dang zhes pa la sogs pa'o //",
    "T02D1194:45b-11": "gzugs kyi khams la gsungs pa /",
    "T02D1194:45b-12": "phyi rol don zhes pa ste /",
    "T02D1194:45b-13": "phyi rol gyi don gyi dngos po 'dod pa nye bar spyod cing /",
    "T02D1194:45b-14": "kun du spyod pa'i gzugs bor ba'o //",
    "T02D1194:45b-15": "nang gi sems ni gzugs med pa'i khams te /",
    "T02D1194:45b-16": "gnyis su med pa'i sems tsam mo //",
    "T02D1194:45b-17": "btsun mo kun dang zhes pa ni //",
    "T02D1194:45b-18": "'jig rten las 'das pa'i lha rnams kyi 'khor lo'o //",
    "T02D1194:45b-19": "chos ni bden pa'i tshogs rnams so //",
    "T02D1194:45b-20": "thams cad las zhes pa ni /",
    "T02D1194:45b-21": "der brkyang ba dang /",
    "T02D1194:45b-22": "bskum pa la sogs pa'i bya ba rnams kyi dngos por 'dod pa ste /",
    "T02D1194:45b-23": "de tshad mas shin tu ma grub pa na 'dir mi brjod do //",
    "T02D1194:45b-24": "de rnams kyi rang bzhin gzhan du yang gsungs pa /",
    "T02D1194:45b-25": "bdag med ces pa dang /",
    "T02D1194:45b-26": "bdag med pa ni gang zag la bdag med pa 'dis ni bdag med pa'i dngos por yang ngo //",
    "T02D1194:45b-27": "dgra bcom pa'i rang bzhin bya ba tsam byed pa'i dngos po la gnas pa'i gzhung gsungs pa /",
    "T02D1194:45b-28": "'bras bu zhes pa la sogs pa ste /",
    "T02D1194:45b-29": "'bras bu ni rgyun du zhugs pa'i 'bras bu la sogs pa yin te /",
    "T02D1194:45b-30": "bsgrub par bya ba nyid kyi phyir na'o //",
    "T02D1194:45b-31": "rgyu ni bdag med pa bsgom pa la sogs pa ste /",
    "T02D1194:45b-32": "skyed par byed pa'i phyir na'o //",
    "T02D1194:45b-33": "byed pa nyid kyang rgyu 'ba' zhig ma yin te /",
    "T02D1194:45b-34": "bya ba yang ye shes skyed pa'i phyir na yin par gsungs pa /",
    "T02D1194:45b-35": "rgyu dang zhes pa la sogs pa'o //",
    "T02D1194:45b-36": "bya ba zhes pa ni ming ngo //",
    "T02D1194:45b-37": "gnyis po 'di dag so sor bsgrub par bya ba dang /",
    "T02D1194:45b-38": "sgrub par byed pa'i phyir na /",
    "T02D1194:45b-39": "'dir bsgrub par gsungs pa /",
    "T02D1194:45b-40": "bsgrub bya sgrub pa rdor je ldan //",
    "T02D1194:45b-41": "zhes pa ste /",
    "T02D1194:45b-42": "'di ltar rgyun du zhugs pa'i 'bras bu la sogs",
    "T02D1194:45b-43": "pa ni bdag med pa bsgoms pas bskyed par bya",
    "T02D1194:45b-44": "ba yin pa'i phyir na bsgrub par bya'o //",
    "T02D1194:46a-0": "de sgrub pa @46a * //",
    "T02D1194:46a-1": "yang yin te /",
    "T02D1194:46a-2": "bdag med pa bsgom pa'i shes byed yin pa nyid kyi phyir na'o //",
    "T02D1194:46a-3": "bdag med pa bsgom pa la sogs pa ni rgyu ma yin pa'i bsgrub par bya ba yin te /",
    "T02D1194:46a-4": "rgyun du zhugs pa la sogs pa rnams kyi shes bya yin pa nyid kyi phyir na'o //",
    "T02D1194:46a-5": "sgrub pa ni rgyun du zhugs pa'i 'bras bu la",
    "T02D1194:46a-6": "sogs pa'i skye bar byed pa po yin pa'i phyir",
    "T02D1194:46a-7": "ro // des na rnal 'byor spyod pa'i gzhung gis",
    "T02D1194:46a-8": "'gro ba rnams kyis gnas pa'i tshul yang gsungs te",
    "T02D1194:46a-9": "ro // / 'bras bu dang rgyu'i dngos pos 'dir yang blta bar bya'o //",
    "T02D1194:46a-10": "kun gzhi rnam par shes pa zhes pa ni /",
    "T02D1194:46a-11": "don dang sems can gyi bag chags ma lus pa kun gyi gzhi bor gyur pa ni kun gzhi'o //",
    "T02D1194:46a-12": "chos kyi dbyings zhes pa ni /",
    "T02D1194:46a-13": "chos rnams kyi bdag la sogs par 'dzin pa skyed",
    "T02D1194:46a-14": "pa po'i nyon mongs pa can gyi yid kyi rnam",
    "T02D1194:46a-15": "par shes par dang bcas pa'o //",
    "T02D1194:46a-16": "ma skyes dngos zhes pa ni /",
    "T02D1194:46a-17": "shes bya rnams kyi rang bzhin ni mi phyed pa'i phyir na /",
    "T02D1194:46a-18": "so so'i rgyu dang bral ba'i 'jug pa'i rnam par",
    "T02D1194:46a-19": "shes pa rnams la 'khor ba dang bdag yod pa",
    "T02D1194:46a-20": "ma yin pa'o // dgra bcom pa'i gnas skabs kyi 'bras bu dang /",
    "T02D1194:46a-21": "rgyu tsam gong ma nyid kyis kyang gsungs te /",
    "T02D1194:46a-22": "rgyu dang zhes pa la sogs pas rgyu dang 'bras bu'i rnam par bshad pa gsungs la /",
    "T02D1194:46a-23": "'bras bu dang bya ba ni du ba la sogs pa dang /",
    "T02D1194:46a-24": "me la sogs pas bya ba'i phyir dang /",
    "T02D1194:46a-25": "sgrub pa dang rgyu yang me dang du ba la sogs pas shes par byed pa'i phyir na'o //",
    "T02D1194:46a-26": "'di dag ni gnyis su bsgrub par bya ste /",
    "T02D1194:46a-27": "'di ltar du ba la sogs pa ni sgrub pa ste shes par bya ba'i phyir na'o //",
    "T02D1194:46a-28": "me la sogs pa yang sgrub pa yin te /",
    "T02D1194:46a-29": "byed pa po'i phyir na'o //",
    "T02D1194:46a-30": "sangs rgyas bdag nyid cha yi rnam med kyang //",
    "T02D1194:46a-31": "lta ba phyin ci log tu gyur rnams kyis //",
    "T02D1194:46a-32": "gzung dang 'dzin par kun du rig pa ste //",
    "T02D1194:46a-33": "dbye dang ldan pa lta bur rnam par brtags //",
    "T02D1194:46a-34": "zhes pa nas /",
    "T02D1194:46a-35": "'gro ba 'di dag la sogs pa ni 'dir tshig tsam nyid yin no //",
    "T02D1194:46a-36": "sems can zhes pa la sogs pa la /",
    "T02D1194:46a-37": "sems can ni snod kyi 'jig rten gyi gzhi'o //",
    "T02D1194:46a-38": "kun gzhi rnam par shes pa ste /",
    "T02D1194:46a-39": "gnas de nyid gcig pu nyid kyi phyir ro //",
    "T02D1194:46a-40": "'tsho ba'i 'jig rten yang de'i nang las ma gtogs",
    "T02D1194:46a-41": "par so so'i bar gzung ba med par ha cang",
    "T02D1194:46b-0": "@46b yang chos te /",
    "T02D1194:46b-1": "de ni chos la bdag med par zhes bya bar gsungs so //",
    "T02D1194:46b-2": "bdag gi 'du shes zhes bya ba ni /",
    "T02D1194:46b-3": "'dir 'du shes tsam nyid do zhes bya bar dgongs so //",
    "T02D1194:46b-4": "'dir yang don ni 'di ltar 'dod de /",
    "T02D1194:46b-5": "sems can gyi khams dang nam mkha'i khams gang yin",
    "T02D1194:46b-6": "pa la gzhan rnams kyi bdag tu 'du shes pa'i",
    "T02D1194:46b-7": "khyad par gsungs pa /",
    "T02D1194:46b-8": "bdag med bdag gi 'du shes dang //",
    "T02D1194:46b-9": "zhes pa'o //",
    "T02D1194:46b-10": "dbu ma'i gzhung gis skye bo rnams kyi rten gang yin pa gsungs pa /",
    "T02D1194:46b-11": "dngos dang bral yang zhes pa ste /",
    "T02D1194:46b-12": "dngos dang bral ba ni don dam pa'i bden pa yin te /",
    "T02D1194:46b-13": "kun rdzob kyi bden pa ni dngos po dang bral ba ma yin pa'i phyir ro //",
    "T02D1194:46b-14": "nye bar dmigs pa'i gnas kyi khyad par gsungs pa /",
    "T02D1194:46b-15": "bde ba can te zhes pa la sogs pa ste /",
    "T02D1194:46b-16": "de dag gis ni 'khor ba'i skyon rnams spong ba po rnal 'byor pa'i gnas skabs rnams bshad do //",
    "T02D1194:46b-17": "rdul med ces pa ni /",
    "T02D1194:46b-18": "yi ge aa la sogs pa bskyed pa'i zla ba'i dkyil 'khor ro //",
    "T02D1194:46b-19": "skyon bral zhes pa ni /",
    "T02D1194:46b-20": "yi ge ka la sogs pas bskyed pa'i nyi ma'i dkyil 'khor ro //",
    "T02D1194:46b-21": "rdul bral zhes pa ni rdo rje'o //",
    "T02D1194:46b-22": "sdig bcom zhes pa ni rdo rje nga rgyal bya'o //",
    "T02D1194:46b-23": "dba' rlabs med ces pa ni ting nge 'dzin to //",
    "T02D1194:46b-24": "kun du bzang po'i dngos po lha'i rnal 'byor la gnas pa gsungs pa /",
    "T02D1194:46b-25": "nang gi bde ba bde rigs dang //",
    "T02D1194:46b-26": "zhes pa'o //",
    "T02D1194:46b-27": "lha'i rnal 'byor de nyid spros te gsungs pa /",
    "T02D1194:46b-28": "gsang dang zhes pa la sogs pa'o //",
    "T02D1194:46b-29": "de la gsang ba ni chos kyi dbyings shin tu",
    "T02D1194:46b-30": "rnam par dag pa'i rang bzhin he ru ka'i dkyil",
    "T02D1194:46b-31": "'khor bsgrub par bya ba 'di'o //",
    "T02D1194:46b-32": "de bzhin du mchog ni so sor rtog pa'i ye shes te /",
    "T02D1194:46b-33": "padma gar gyi dbang phyug gi dkyil 'khor ro //",
    "T02D1194:46b-34": "de bzhin du dgyes pa ni mnyam pa nyid kyi ye shes te rdo rje nyi ma'o //",
    "T02D1194:46b-35": "rtag tu bzhugs zhes pa ni me long lta bu'i ye shes te rtag pa'i'o //",
    "T02D1194:46b-36": "thams cad bdag nyid ces pa ni /",
    "T02D1194:46b-37": "brtson 'grus kyi pha rol tu phyin pas ;",
    "T02D1194:46b-38": "pha rol tu phyin pa'i mtshan nyid can dpa' bo rta mchog gi'o //",
    "T02D1194:46b-39": "sangs rgyas kun dngos sems dpa' ste //",
    "T02D1194:46b-40": "zhes pa ni bya ba nan tan gyi ye shes te /",
    "T02D1194:46b-41": "skyes bu'i khyad par rab mchog por byas pa'i lha'o //",
    "T02D1194:46b-42": "skyes bu'i khyad par ni /",
    "T02D1194:46b-43": "lhag pa'i lha nyid gcig pu zhes pa'o //",
    "T02D1194:47a-0": "bsdus te @47a * //",
    "T02D1194:47a-1": "bstan pa de rgyas par bstan pa gsungs pa /",
    "T02D1194:47a-2": "'bum phrag lnga zhes pa la sogs pa ste /",
    "T02D1194:47a-3": "bsdus pa ni go rims tsam mo //",
    "T02D1194:47a-4": "rgyas pa ni he ru ka'i dkyil 'khor gyi lha",
    "T02D1194:47a-5": "rnams go rims bzhin du mchog tu gsal bar byed",
    "T02D1194:47a-6": "pa'o // ser mo zhes pa la sogs pa ni /",
    "T02D1194:47a-7": "rim pa gcig pa'i dkyil 'khor gru bzhi par ser",
    "T02D1194:47a-8": "mo la sogs pa'i lha mo bzhi po rnams ni",
    "T02D1194:47a-9": "shar la sogs pa'i sgo rnams skyong ba'o //",
    "T02D1194:47a-10": "sbos byed ma la sogs pa rnams ni /",
    "T02D1194:47a-11": "dbang ldan la sogs pa'i mtshams rnams na gnas pa ste /",
    "T02D1194:47a-12": "dkyil 'khor dgu'i bdag nyid do //",
    "T02D1194:47a-13": "de bzhin du skam pa mo la sogs pa rnams ni sgo skyong ma rnams so //",
    "T02D1194:47a-14": "me tog ma la sogs pa rnams ni grva'i cha rnams su'o //",
    "T02D1194:47a-15": "de bzhin du nyi phyag ma la sogs pa rnams ni sgo rnams su'o //",
    "T02D1194:47a-16": "de bzhin du sgeg mo dang /",
    "T02D1194:47a-17": "phreng ba mo dang /",
    "T02D1194:47a-18": "gar mkhan mo dang /",
    "T02D1194:47a-19": "glu mkhan mo dang /",
    "T02D1194:47a-20": "de rnams ni mtshams rnams su'o //",
    "T02D1194:47a-21": "de bzhin du padmo la sogs pa rnams ni sgo rnams su'o //",
    "T02D1194:47a-22": "gling bu ma dang /",
    "T02D1194:47a-23": "pi wang ma dang /",
    "T02D1194:47a-24": "rdza rnga ma dang /",
    "T02D1194:47a-25": "rnge'u chung ma rnams ni grva rnams su 'gro ba'o //",
    "T02D1194:47a-26": "de bzhin du rdo rje lcags sgrog ma la sogs pa rnams ni sgo rnams su gnas so //",
    "T02D1194:47a-27": "spyan ma dang /",
    "T02D1194:47a-28": "m'a ma k'i dang /",
    "T02D1194:47a-29": "gos dkar mo dang //",
    "T02D1194:47a-30": "sgrol ma rnams ni grva rnams su'o //",
    "T02D1194:47a-31": "de la bshad pa /",
    "T02D1194:47a-32": "rdo rje can gyi zla gam mtshungs //",
    "T02D1194:47a-33": "shar gyi phyed kyi gnas su ni //",
    "T02D1194:47a-34": "rtag pa'i dkyil 'khor zlum po'o //",
    "T02D1194:47a-35": "rdo rje chos kyi padma mtshungs //",
    "T02D1194:47a-36": "nyi ma yid bzhin nor bu'i 'od //",
    "T02D1194:47a-37": "rnam pa kun du gru gsum pa //",
    "T02D1194:47a-38": "rta mchog de la shes par bya //",
    "T02D1194:47a-39": "zhes pa de nas rim pa gnyis po de rnams la yang gnas pa yin no //",
    "T02D1194:47a-40": "de rnams kyi rim pa //",
    "T02D1194:47a-41": "dbu ma 'di yi dgongs pa ni //",
    "T02D1194:47a-42": "skye 'gro mi zad mgron gnyer phyir //",
    "T02D1194:47a-43": "zhes pa ste /",
    "T02D1194:47a-44": "mi zad ces pa ni zad pa med pa'i thar pa'o //",
    "T02D1194:47a-45": "mgron gnyer zhes pa ni /",
    "T02D1194:47a-46": "mgron du gnyer ba'i phyir te /",
    "T02D1194:47a-47": "thar pa zad pa med pa des skye 'gro rnams bsnyen bkur dang bcas pas rten par mdzad pa'o //",
    "T02D1194:47a-48": "shin tu stong pa zhes pa ni /",
    "T02D1194:47a-49": "thams cad du thabs su brjod pa'i kun rdzob pa",
    "T02D1194:47a-50": "yang rnam par spangs pa'i mtshan nyid dngos po med",
    "T02D1194:47a-51": "pa'i stong pa nyid de /",
    "T02D1194:47a-52": "de thabs su 'dod cing bden pa ma yin pa'i",
    "T02D1194:47b-0": "lus su bskyed @47b pa'i kun rdzob pa yang mi",
    "T02D1194:47b-1": "sbyor bas na'o // bdag tu 'dzin pa ba zlog pa'i phyir //",
    "T02D1194:47b-2": "zhes pa ni /",
    "T02D1194:47b-3": "bdag la mchog tu 'dzin pa dang /",
    "T02D1194:47b-4": "chos kyi rang bzhin rnams la 'dzin pa rnams kyi snang ba med par bya ba'i phyir te /",
    "T02D1194:47b-5": "kye kun rdzob pa thams cad rnam par gsal bar bya'o zhes par dgongs so //",
    "T02D1194:47b-6": "de ltar 'di nyid las bshad pa //",
    "T02D1194:47b-7": "sangs rgyas nga rgyal du dmigs nas //",
    "T02D1194:47b-8": "chos dbyings 'od gsal bsgom par bya //",
    "T02D1194:47b-9": "zhes so //",
    "T02D1194:47b-10": "le'u dang po'i zhal nas brgyud pa'o /",
    "T02D1194:47b-12": "// / mchod pa'i khyad par gsungs pa /",
    "T02D1194:47b-13": "de nas rdo rje zhes pa la sogs pa ste /",
    "T02D1194:47b-14": "dag pa'i gnas zhes pa ni bde ba chen po'i 'khor lo'o //",
    "T02D1194:47b-15": "gnas chen po zhes pa ni longs spyod kyi 'khor lo'o //",
    "T02D1194:47b-16": "sangs rgyas kun gyis rab gang ba //",
    "T02D1194:47b-17": "zhes pa ni /",
    "T02D1194:47b-18": "chos kyi 'khor lo'o //",
    "T02D1194:47b-19": "dag pa'i grong khyer yid 'ong ba //",
    "T02D1194:47b-20": "zhes pa ni /",
    "T02D1194:47b-21": "sku'i 'khor lo ste lus so //",
    "T02D1194:47b-22": "dag dang sems kyang de bzhin du dngos por 'byung ba med pa'i rang bzhin du bstan pa'o //",
    "T02D1194:47b-23": "rdo rje lu gu rgyud ces pa la sogs pa ni /",
    "T02D1194:47b-24": "phyi dang nang gi sangs rgyas thams cad kyi ngo bo chen po ste /",
    "T02D1194:47b-25": "phyi'i bdag nyid kyi bsnyen pa'o //",
    "T02D1194:47b-26": "de bzhin du /",
    "T02D1194:47b-27": "rdo rje lcags sgrog gis bcings nas //",
    "T02D1194:47b-28": "zhes pa ni /",
    "T02D1194:47b-29": "nye ba'i bsnyen pa'o //",
    "T02D1194:47b-30": "mnyes dang ldan par g-yo 'gyur te //",
    "T02D1194:47b-31": "zhes pa ni sgrub pa'o //",
    "T02D1194:47b-32": "sangs rgyas rnams zhes pa ni /",
    "T02D1194:47b-33": "sangs rgyas rnams su gyur to zhes pa ste /",
    "T02D1194:47b-34": "sgrub pa chen po'o //",
    "T02D1194:47b-35": "de lta bu'i 'bras bu thob pa ni //",
    "T02D1194:47b-36": "'dod bya chen po thob pa'o //",
    "T02D1194:47b-37": "zhes dgongs so //",
    "T02D1194:47b-38": "'di lta bus gnas pa yang /",
    "T02D1194:47b-39": "byang chub sems dpa' bla na med par gnas pa yin par gsungs pa /",
    "T02D1194:47b-40": "rgyal ba mgon po byams pa ni //",
    "T02D1194:47b-41": "zhes pa la sogs pa'o //",
    "T02D1194:47b-42": "tshar bcad pa'i sgrub pa gsungs pa /",
    "T02D1194:47b-43": "rdo rje lu gu rgyud bcings pas //",
    "T02D1194:47b-44": "zhes pa la sogs pa'o //",
    "T02D1194:47b-45": "'bum phrag lnga po nges bsdus pa //",
    "T02D1194:47b-46": "zhes pa ni /",
    "T02D1194:47b-47": "rdo rje snying po mngon par byang chub pa'i brtag pa sum cu tham pa la sogs pa'o //",
    "T02D1194:47b-48": "gar dang bcas pa'i khyad par gsungs pa /",
    "T02D1194:47b-49": "chos 'byung grong khyer zhes pa la sogs pa ste /",
    "T02D1194:47b-50": "rdo rje sgrub pa'i dam tshig ni padma dang de las byung ba ste /",
    "T02D1194:47b-51": "rdo rje go 'phang nyid dang /",
    "T02D1194:47b-52": "glu de rnams kyis lha mo bsten par byas nas bya ba yin te /",
    "T02D1194:48a-0": "grol bar 'gro ba'i thabs nyid kyi phyir @48a * //",
    "T02D1194:48a-1": "na'o ;",
    "T02D1194:48a-2": "/ rdza rnga sgeg sogs tha mar te //",
    "T02D1194:48a-3": "zhes pa ni /",
    "T02D1194:48a-4": "gzhug tu rdza rnga la sogs pas kyang rol par bya'o //",
    "T02D1194:48a-5": "bdun po rnam par dag par bya //",
    "T02D1194:48a-6": "zhes pa ni /",
    "T02D1194:48a-7": "sangs rgyas gnas bzhi rnam rdzogs bar //",
    "T02D1194:48a-8": "rnam pa lnga po bsgom byas la //",
    "T02D1194:48a-9": "kun du bzang po las byung ba'i //",
    "T02D1194:48a-10": "rang lhag lha yi sgrub pa'i thabs //",
    "T02D1194:48a-11": "dkyil 'khor de bzhin dgod par bya //",
    "T02D1194:48a-12": "mchod bstod bdud rtsi myang la sogs //",
    "T02D1194:48a-13": "rim pa yis ni bsgom bya ste //",
    "T02D1194:48a-14": "yan lag drug tu sbyor bar bya //",
    "T02D1194:48a-15": "zhes pa yin no //",
    "T02D1194:48a-16": "brgyad pa ni rang byin gyis brlab pa'i rim pa ste /",
    "T02D1194:48a-17": "de ni phra mo'i rnal 'byor te bshad zin to //",
    "T02D1194:48a-18": "rang byin gyis brlab pa'i rim pa gzhan gsungs pa /",
    "T02D1194:48a-19": "mgul zhes pa la sogs pa ste /",
    "T02D1194:48a-20": "lan cig gis bton na zhes pa ni /",
    "T02D1194:48a-21": "steng du 'thon par byed pa'o //",
    "T02D1194:48a-22": "de'i khyad par gsungs pa /",
    "T02D1194:48a-23": "'phral du zhes pa la sogs pa'o //",
    "T02D1194:48a-24": "sa spyod ma dang zhes pa la sogs pa la /",
    "T02D1194:48a-25": "'o na sa spyod ma ni gsung gi rdo rje'i phyir dang /",
    "T02D1194:48a-26": "sa 'og na gnas pa ni sku'i rdo rjer bshad pa'i phyir na /",
    "T02D1194:48a-27": "'dir sngar bshad pa las gzhan du smra pa 'di mi 'gal zhes zer na /",
    "T02D1194:48a-28": "ma yin te sa spyod ma dang sku'i rdo rjer yang 'dre la ba med la /",
    "T02D1194:48a-29": "sa 'og na gnas pa dang gsung gi rdo rje yang 'brel pa ma yin te /",
    "T02D1194:48a-30": "nye ba ma yin pa mthong ba'i phyir na'o //",
    "T02D1194:48a-31": "'byung ba bzhi po rnams kyi rang bzhin mtshams kyi lha mo rnams kyis gsungs pa /",
    "T02D1194:48a-32": "byang chub ces pa la sogs pa ste /",
    "T02D1194:48a-33": "byang chub sems te bum pa zhes pa ni /",
    "T02D1194:48a-34": "chu'i khams kyi rang bzhin ni ri khrod ma'o //",
    "T02D1194:48a-35": "ri zhes pa ni sa'i khams kyi rang bzhin te /",
    "T02D1194:48a-36": "sbos byed ma'o //",
    "T02D1194:48a-37": "me thab ces pa ni /",
    "T02D1194:48a-38": "me'i khams rnam par dag pa ste drag 'dzin ma'o //",
    "T02D1194:48a-39": "rgyal mtshan che zhes pa ni /",
    "T02D1194:48a-40": "rlung gi rang gi ngo bo ste /",
    "T02D1194:48a-41": "sme ma'o //",
    "T02D1194:48a-42": "dkyil 'khor gyi go rims bstan pa yang /",
    "T02D1194:48a-43": "drag 'dzin ma dang /",
    "T02D1194:48a-44": "sbos byed ma dag gis skul bar byed pa dang /",
    "T02D1194:48a-45": "byams pa dang snying rje'i dngos por yang nye bar bstan pa'o //",
    "T02D1194:48a-46": "'dis ni don 'dir yang brjod par bya ste /",
    "T02D1194:48a-47": "byang chub sems zhes pa ni 'dzag pa'o //",
    "T02D1194:48a-48": "ri zhes pa ni padma'o //",
    "T02D1194:48a-49": "me thab rgyal mtshan che zhes pa ni 'ju bar byed pa'i phyir ni rdo rje'o //",
    "T02D1194:48b-0": "le'u gsum pa la ni zhal nas @48b brgyud rgyu med pas na ma bkod do //",
    "T02D1194:48b-1": "de dag ni le'u bzhi pa'i zhal nas brgyud pa'o /",
    "T02D1194:48b-3": "// / le'u lnga pa'i zhal nas brgyud pa gsungs pa /",
    "T02D1194:48b-4": "de nas zhes pa la sogs pa ste /",
    "T02D1194:48b-5": "dkyil 'khor rnams kyi 'byung gnas yin //",
    "T02D1194:48b-6": "zhes pa ni /",
    "T02D1194:48b-7": "lha rnams kyi sku'i dkyil 'khor bsdus pa rnams so //",
    "T02D1194:48b-8": "de bshad pa gsungs pa /",
    "T02D1194:48b-9": "brgyad brgyad kyi ni dbus bzhugs sam //",
    "T02D1194:48b-10": "zhes pa ste /",
    "T02D1194:48b-11": "brgyad brgyad pa'i lha mo rnams gang yin pa'i so",
    "T02D1194:48b-12": "so re re'i gtso bo rnams kyis byin gyis brlabs",
    "T02D1194:48b-13": "pa'i brgyad brgyad po rnams so //",
    "T02D1194:48b-14": "de rnams kyi dbus na gnas pa'i dkyil 'khor gzhan pa yang bsgom par bya'o zhes pa'i don to //",
    "T02D1194:48b-15": "mkha' 'gro ma rdo rje gur gyi dkyil 'khor rnams ji lta ba bzhin du bris te /",
    "T02D1194:48b-16": "yang de rnams kyi dbus su yang mkha' 'gro ma",
    "T02D1194:48b-17": "rdo rje gur gyi dkyil 'khor pa dgu'i bdag nyid",
    "T02D1194:48b-18": "du'o // dkyil 'khor dbus ma'i shar la sogs pa'i phyogs rnams su rnam par snang mdzad dang /",
    "T02D1194:48b-19": "rin chen 'byung gnas dang /",
    "T02D1194:48b-20": "padma gar gyi dbang phyug dang //",
    "T02D1194:48b-21": "rta mchog gi dkyil 'khor rnams dgu dgu'i bdag nyid can no //",
    "T02D1194:48b-22": "de lta bur gang dang gang gi bdag po de dang de'i rnam par 'dod do //",
    "T02D1194:48b-23": "de lta bur bris pa'i dkyil 'khor de rnams kyi",
    "T02D1194:48b-24": "dbus ma'i dkyil 'khor de nyid kyi shar la sogs",
    "T02D1194:48b-25": "pa'i phyogs rnams su bri bar bya'o //",
    "T02D1194:48b-26": "yang na 'byung ba lnga rnams su //",
    "T02D1194:48b-27": "zhes pa ni /",
    "T02D1194:48b-28": "gang gi tshe rim pa gnyis pa rnams dang ldan pa'i dkyil 'khor rnams nyid la 'dod pa'i tshe /",
    "T02D1194:48b-29": "rim pa gnyis rnams dang ldan par bris te /",
    "T02D1194:48b-30": "de'i dbus kyi rim pa de lnga'i bdag nyid dang ldan pa nyid du bya'o //",
    "T02D1194:48b-31": "dbus ma de'i shar la sogs pa'i phyogs rnams su",
    "T02D1194:48b-32": "yang 'di rnams kyis rim pa dbus ma'i yang lnga",
    "T02D1194:48b-33": "lnga'i bdag nyid du so sor byas pas /",
    "T02D1194:48b-34": "nyi shu rtsa lngar gnas pa'i lha'i dkyil 'khor du bya'o //",
    "T02D1194:48b-35": "gzhan gnyis po yang dpal he ru ka'i dkyil 'khor dgu dgu'i bdag nyid can du 'gyur ba dang /",
    "T02D1194:48b-36": "bdag med ma'i dkyil 'khor bcu gsum pa'i bdag nyid du brjod de /",
    "T02D1194:48b-37": "de nyid char yang bsdus pa'i dkyil 'khor yin no //",
    "T02D1194:49a-0": "dkyil 'khor gnyis po'i sgo skyong ma rnams kyis bstan pa'i dkyil 'khor @49a * //",
    "T02D1194:49a-1": "gsungs pa /",
    "T02D1194:49a-2": "sgo skyong rnams zhes pa la sogs pa ste /",
    "T02D1194:49a-3": "sgeg mo dang /",
    "T02D1194:49a-4": "gar mkhan ma la sogs pa rnams dgod do //",
    "T02D1194:49a-5": "glang po la sogs rab tu grags //",
    "T02D1194:49a-6": "zhes pa ni /",
    "T02D1194:49a-7": "gong du bshad pa'i he ru ka'i phyag mtshan rnams so //",
    "T02D1194:49a-8": "nam mkha'i dbyings zhes pa ni chos kyi 'byung gnas so //",
    "T02D1194:49a-9": "de'i mkha' ni nam mkha' nyid de //",
    "T02D1194:49a-10": "de'i rang gi ngo bo ni mchog tu grol ba'i gnas so //",
    "T02D1194:49a-11": "de dag ni le'u lnga ba'i zhal nas brgyud pa'o //",
    "T02D1194:49a-12": "drug pa ni ma bshad do //",
    "T02D1194:49a-13": "khrag dang khu ba las byung lus //",
    "T02D1194:49a-14": "zhes pa ni /",
    "T02D1194:49a-15": "nye bar mtshon pa tsam ste //",
    "T02D1194:49a-16": "skyon gyi khams kyi dri ma 'di rnams su yang 'byung bar 'gyur te /",
    "T02D1194:49a-17": "der 'gyur pa ji ltar gzugs dang /",
    "T02D1194:49a-18": "gzugs med pa'i khams su 'byung ba ni ma yin no //",
    "T02D1194:49a-19": "gang gi tshe khams gsum pa rnams su skye bar 'gyur ba ni /",
    "T02D1194:49a-20": "sa 'og dang sa steng dang /",
    "T02D1194:49a-21": "mtho ris las bzhi pa yod pa ma yin la /",
    "T02D1194:49a-22": "de na gnas pa rnams kyi skye ba'i rgyu ni",
    "T02D1194:49a-23": "de yin par smra ba de'i tshe na rnam par",
    "T02D1194:49a-24": "myos pa'i sems kyis smras pa ji bzhin du /",
    "T02D1194:49a-25": "'di ni 'jig rten pa'i grags pa la ltos nas smras pa yin gyi /",
    "T02D1194:49a-26": "bstan bcos las grags pa ni ma yin no //",
    "T02D1194:49a-27": "bzhin mdzes zhes pa la sogs pa dang /",
    "T02D1194:49a-28": "padma me tog gis rab ldan ;",
    "T02D1194:49a-29": "/ zhes pa ni /",
    "T02D1194:49a-30": "gsang ba'i dbang bskur ba cung zad smras pa'o //",
    "T02D1194:49a-31": "padma dmar pos zhes bya ba ni /",
    "T02D1194:49a-32": "shes rab ye shes su gsungs pa'o //",
    "T02D1194:49a-33": "de dag ni zhal nas brgyud pa'i de kho na",
    "T02D1194:49a-34": "nyid kyi bshad pa zhes bya ba rgyud kyi rgyal",
    "T02D1194:49a-35": "po mkha' 'gro ma rdo rje gur gyi stod na",
    "T02D1194:49a-36": "gang dka' ba rnams bkrol ba'o ;",
    "T02D1194:49a-37": "/ mkha' 'gro ma rdo rje gur gyi dka' 'grel rgyal po aindra bh'u tis mdzad pa rdzogs so /",
    "T02D1194:49a-39": "// / rgya gar gyi mkhan po chen po nyi ma",
    "T02D1194:49a-40": "sbas pa zhes bya ba aa wa dh'u t'i pa'i"
}