{
    "T02D3308:6b-0": "@6b # // rgya gar skad du /",
    "T02D3308:6b-1": "sthi ra tsakra s'a dha nam /",
    "T02D3308:6b-2": "bod skad du /",
    "T02D3308:6b-3": "brtan pa'i 'khor lo'i sgrub pa'i thabs //",
    "T02D3308:6b-4": "'phags pa 'jam dpal la phyag 'tshal lo //",
    "T02D3308:6b-5": "dpal dang ldan pa'i dbyangs can ma lus 'khrul pa spangs te rab tu rgyas shing 'bar ba yi //",
    "T02D3308:6b-6": "'od zer dkar po gyen du 'phro zhing dri med gzugs ni rgan yang byis pa'i cha lugs can //",
    "T02D3308:6b-7": "mdzes pa'i ral gri 'phyar zhing phyag na bsnams pa'i shes rab la yang gus pas rab tu 'dud //",
    "T02D3308:6b-8": "rin chen 'khor lo 'di ni bdag gi dran par bya ba'i phyir ni bri bar rab tu bya //",
    "T02D3308:6b-9": "kun mkhyen ye shes rgya mtsho ni //",
    "T02D3308:6b-10": "phyogs mtha' med par rnam par bsam //",
    "T02D3308:6b-11": "rab skrag sems can tshogs mang ni //",
    "T02D3308:6b-12": "yang dag yongs su bskyab 'dod pas //",
    "T02D3308:6b-13": "yid bzhin nor bu sems 'byung zhing //",
    "T02D3308:6b-14": "sna tshogs dag gis de rnams mchod //",
    "T02D3308:6b-15": "byas nas 'jig rten bskyab don du //",
    "T02D3308:6b-16": "bdag gi lus yid dbul bar bya'o //",
    "T02D3308:6b-17": "de nas dge ba 'phel phyir sngags pas 'di bya ste //",
    "T02D3308:6b-18": "sdig pa thams cad dag ni 'jigs pas bshags par bgyi //",
    "T02D3308:6b-19": "dga' bas 'gro ba'i dge ba dag la rjes yi rang //",
    "T02D3308:6b-20": "dkon mchog gsum la yang ni skyabs su 'gro bar bya //",
    "T02D3308:6b-21": "yang dag byang chub sems ni gzung bar bgyi //",
    "T02D3308:6b-22": "de yi rjes la yang ni brtsam par bya //",
    "T02D3308:6b-23": "gzung dang 'dzin pa spangs shing 'gro ba 'di ni rmi lam dang ni mig 'phrul lta bu ste //",
    "T02D3308:6b-24": "dag cing yang ni rang bzhin 'od gsal 'gyur ba de yang nam mkha' lta bur mnyam pa ste //",
    "T02D3308:6b-25": "bdag nyid kyang ni yid kyi rol pa dag tu rtog cing yang dag bsdus par nges byas la //",
    "T02D3308:6b-26": "yang ni mu:yig 'od zer dra bas bskor ba de las byung ba dag ni bsgom par bya //",
    "T02D3308:6b-27": "de dag yongs su gyur pas yongs rdzogs dkyil 'khor te //",
    "T02D3308:6b-28": "kha ba'i 'od zer gur gum lde gus rab byugs te //",
    "T02D3308:6b-29": "dbyangs yig 'bar ba'i phreng bas mnyam par rab tu 'khrigs //",
    "T02D3308:6b-30": "phyogs sgo gsal zhing 'bar ba rnam par bsam par bya //",
    "T02D3308:6b-31": "de las yang ni sa bon mu:las yang dag byung //",
    "T02D3308:6b-32": "dmar po'i 'od kyi dkyil 'khor rnam par bsgom par bya //",
    "T02D3308:7a-0": "ka kha la sogs ma lus yi ges @7a * //",
    "T02D3308:7a-1": "mnyam par bskor //",
    "T02D3308:7a-2": "steng du mar me'i 'od dang 'dra ba sgron me 'od gsal dmar po ste //",
    "T02D3308:7a-3": "de la yang ni sngags pas mu:yig bsam par bya //",
    "T02D3308:7a-4": "de las byung ba'i yid 'ong 'od 'bar 'dab ma ste //",
    "T02D3308:7a-5": "'bar ba'i autpal sngon po'i 'od kyi dra ba can //",
    "T02D3308:7a-6": "mu:yi rnam pa'i sa bon dbus su rnam par bsam //",
    "T02D3308:7a-7": "de las byung ba'i 'od zer las ni sangs rgyas spros par 'gro ba rab tu 'gengs par byed //",
    "T02D3308:7a-8": "zla ba la gnas bung ba'i yan lag lta bu'i 'od kyis shin tu 'bar ba'i lcang lo can //",
    "T02D3308:7a-9": "shin tu ma thug pa'i mun pa rab rib 'joms",
    "T02D3308:7a-10": "shing med par zhal gyi 'od zer dra bas 'byed",
    "T02D3308:7a-11": "// rnam pa thams cad mchog ni sbyin pa'i dpal ldan dbyangs kyi dbang phyug ni //",
    "T02D3308:7a-12": "'gying dang sgeg pa'i ro yis mngon du khyab par byed //",
    "T02D3308:7a-13": "g-yo zhing g-yang gi zhal gyis cher ni bzhad 'gyur ba //",
    "T02D3308:7a-14": "dpa' bo gzhon nu'i rgyan ni rab tu 'chad pa po //",
    "T02D3308:7a-15": "de yi go 'phang thob par 'dod pas bsam par bya //",
    "T02D3308:7a-16": "de ltar ngag dbang rnam bsams nas //",
    "T02D3308:7a-17": "mu:yig snying gar bsgom par bya //",
    "T02D3308:7a-18": "'bar zhing dmar ba'i mdog gi 'od //",
    "T02D3308:7a-19": "byung nas sgrol ma'i dkyil 'khor la //",
    "T02D3308:7a-20": "de las skyes pa'i rtsibs brgyad pa'i //",
    "T02D3308:7a-21": "'khor los mi shes mun pa 'joms //",
    "T02D3308:7a-22": "sna tshogs 'od kyis dag par bya ;",
    "T02D3308:7a-23": "/ ye shes rang bzhin dge bar blta //",
    "T02D3308:7a-24": "sprul pa'i nyi ma 'char ba'i 'od //",
    "T02D3308:7a-25": "sgrol ma gsal ba'i 'od tshogs 'dra //",
    "T02D3308:7a-26": "me tog dmar po'i rnam pa ltar //",
    "T02D3308:7a-27": "yi ge dmar po kun du dgram //",
    "T02D3308:7a-28": "de la re zhig 'khor lo'i rtsibs rnams su yi ge bsam par bya ste /",
    "T02D3308:7a-29": "shar dang lho dang nub dang byang phyogs rnams su rim bzhin du aa ra pa tsa'o //",
    "T02D3308:7a-30": "yi ge na ni lte bar ro //",
    "T02D3308:7a-31": "me dang bden bral dang rlung dang dbang ldan rnams",
    "T02D3308:7a-32": "su sngon bzhin du yang ni pra ban tsa yig",
    "T02D3308:7a-33": "go // de bzhin du bar dang bar rnams su aa la sogs pa'i dbyangs kyi tshogs rnams so //",
    "T02D3308:7a-34": "phyi rol bu ka la sogs pa'i gsal byed rnams so //",
    "T02D3308:7a-35": "'di mi g-yo bar nges par byas la phyis ni",
    "T02D3308:7a-36": "'khor lo'i yi ge'i tshogs kyi 'od zer gyis sems",
    "T02D3308:7a-37": "kyi mun pa'i dkyil 'khor 'joms pa /",
    "T02D3308:7a-38": "rang gi lus po'i ba spu'i khung bu rnams nas phyir byung ste /",
    "T02D3308:7a-39": "phyogs bcu'i 'jig rten gyi khams na gnas pa'i de",
    "T02D3308:7b-0": "bzhin gshegs pa'i ba spu'i bu gnas @7b thugs kyi",
    "T02D3308:7b-1": "ye shes kyi bdud rtsi dang lhan cig tu ro",
    "T02D3308:7b-2": "gcig cing mnyam par gyur nas de rnams phyir byung",
    "T02D3308:7b-3": "ste / ba spu'i bu ga de nyid du zhugs",
    "T02D3308:7b-4": "nas rang gi lus po gsal bar byed pa yun",
    "T02D3308:7b-5": "ring du bsam par bya'o //",
    "T02D3308:7b-6": "brtan pa'i sems kyis phyis ni spro ba dang bsdu",
    "T02D3308:7b-7": "ba'i rim pas ji srid mngon du gyur pa de",
    "T02D3308:7b-8": "srid du bsgom par bya'o //",
    "T02D3308:7b-9": "'jam dpal dang ni gnyis med go 'phang 'chang zhing",
    "T02D3308:7b-10": "yi ge bcas nyid yongs su yid la 'dod byed",
    "T02D3308:7b-11": "pa // 'di ni 'khor lo gsal pos nye bar",
    "T02D3308:7b-12": "song zhing nyin dang mtshan mo bsam gtan byed la",
    "T02D3308:7b-13": "pa // mngon sbyor bas // de yis sngon ma",
    "T02D3308:7b-14": "mthong ba'i ngag gi rang bzhin grangs kyi rig pa'i",
    "T02D3308:7b-15": "tshogs ni ma lus de yang ni //",
    "T02D3308:7b-16": "ji ltar bde bar yid ni rab tu 'jug cing",
    "T02D3308:7b-17": "nor bu'i sgron ltar rab gsal ma thug pa'i mun",
    "T02D3308:7b-18": "'joms pa // 'khor lo 'dis ni phan par shes nas yid la byed pa yi //",
    "T02D3308:7b-19": "ngo mtshar ched du yang ni brtag par bya //",
    "T02D3308:7b-20": "yongs su brtags pas bde gshegs rang gi ngo bo nyid //",
    "T02D3308:7b-21": "ring por mi thogs par ni rab tu rtogs par 'gyur //",
    "T02D3308:7b-22": "gang zhig 'dir ni 'khor lo rnam par bkod pa'i bsod nams ci skyes pa //",
    "T02D3308:7b-23": "bdag gi yid dang skye 'gro yid rnams 'khor lo",
    "T02D3308:7b-24": "de yis gsal bar shog /'dir ni gti mug mun",
    "T02D3308:7b-25": "pa ma thug po 'char ga nyi ma lta bu",
    "T02D3308:7b-26": "yis // 'gro tshogs 'di ni gang gi gtso bo",
    "T02D3308:7b-27": "dpal gyi rol par 'gro bar shog / brtan pa'i",
    "T02D3308:7b-28": "'khor lo sgrub pa'i thabs slob dpon bha ba skan",
    "T02D3308:7b-29": "dhas mdzad pa rdzogs so //",
    "T02D3308:7b-30": "pandi ta don yong rdo rje dang /"
}