{
    "T09TD4157E:103b-0": "@103b # // rgya gar skad du /",
    "T09TD4157E:103b-1": "bo dhi satva dz'a ta ka sya dharmma gand'i /",
    "T09TD4157E:103b-2": "bod skad du /",
    "T09TD4157E:103b-3": "byang chub sems dpa'i skyes pa'i rabs kyi chos kyi gand'i /",
    "T09TD4157E:103b-4": "sangs rgyas dang byang chub sems dpa' thams cad la phyag 'tshal lo //",
    "T09TD4157E:103b-5": "rab mtho brag ri'i rtse yi yul ngos rab zhi bde ba'i longs spyod 'dug 'dug pas //",
    "T09TD4157E:103b-6": "de 'og stag mo bkres pas gnam g-yos mtha' dag phyogs su mchi mar ldan zhum mig blta ba //",
    "T09TD4157E:103b-7": "bdag nyid bu yang gsad 'dod de la der ni thugs brtses rang gi lus byin mdzad pa gang //",
    "T09TD4157E:103b-8": "de ni 'jig rten gsum gyis phyag byas 'dod lha'i stobs 'joms chos kyi gand'i'i sgra bsgrags so //",
    "T09TD4157E:103b-9": "rab tu dbang 'byor bdag po shi ba'i mi bdag dus rnams thams cad du //",
    "T09TD4157E:103b-10": "'jig rten gcig tu thugs brtses bskul te rgyas par sbyin pa'i chu yi char gyis tshim mdzad la //",
    "T09TD4157E:103b-11": "long ba'i bram zes spyan ni gcig blangs pa las gnyis ka yang ni byin par 'gyur //",
    "T09TD4157E:103b-12": "rang dga'i mchog brnyes des ni srid pa gsum po'i 'jigs bcom chos kyi gand'i'i sgra bsgrags so //",
    "T09TD4157E:103b-13": "grong khyer 'dir ni dman pa'i gla mis rang nyid zas bcad don gnyer rang sangs rgyas zhig la //",
    "T09TD4157E:103b-14": "lhad zan changs pas yang dag bkur byas mchod pa de yis grong khyer der ni ko sa la'i //",
    "T09TD4157E:103b-15": "dbang phyug nyid thob dge ba yongs gyur rmad du byung ba'i rgyal por gyur te de la 'dir //",
    "T09TD4157E:103b-16": "'jig rten gsum du ngo mtshar sgra bsgrags 'dir ni thub pa'i chos kyi gand'i'i sgra bsgrags so //",
    "T09TD4157E:103b-17": "bsod snyoms don gnyer 'dod chags bral la bdag nyid sngon skyid bsod snyoms sbyin pa las //",
    "T09TD4157E:104a-0": "rab tu rab 'jigs dmyal ba sprul te mngon par log brjod lha @104a * //",
    "T09TD4157E:104a-1": "yi bu yis bkag pa las //",
    "T09TD4157E:104a-2": "de dag ma mnyan dmyal skyes padma'i sdong bu mdzes la rim gyis gom pa dor nas ni //",
    "T09TD4157E:104a-3": "de 'dir bdud las rgyal gyur lha mi'i bla ma de yi chos kyi gand'i'i sgra bsgrags so //",
    "T09TD4157E:104a-4": "sbyin la goms pas rab tu phul byung mtha' dag rtog pa'i tshong dpon gang gi nor //",
    "T09TD4157E:104a-5": "lha yi dbang po de yi nor sbas na yang zad par ma nus de ni sbyin pa'i chos dang ldan //",
    "T09TD4157E:104a-6": "'di ltar des ni phongs pa zil mnan nyams par byed bcom pa de yi //",
    "T09TD4157E:104a-7": "nyon mongs rab zad stobs bcu'i stobs mda' ston pa'i chos kyi gand'i'i sgra bsgrags so //",
    "T09TD4157E:104a-8": "ri bong lus 'dzin brgya byin lus gzhan bsgyur ba gang de rnam sprul du med pa yi me //",
    "T09TD4157E:104a-9": "rab gsal gser gyi 'od 'tsher me stag tshogs 'phro mi bzad par ni mchongs nas byin par gyur //",
    "T09TD4157E:104a-10": "de ni dbang pos mngon par gsal bar bstan pa'i don du sbyin pa 'di ni ngo mtshar tshul //",
    "T09TD4157E:104a-11": "zla ba'i dkyil 'khor la mtshan de rjes thub pa mchog gi chos kyi gand'i'i sgra bsgrags so //",
    "T09TD4157E:104a-12": "bram ze aa ga sti zhes bya ba gang byung rgyas pa'i khyim skyes rtsva dang 'dra bar ni //",
    "T09TD4157E:104a-13": "bde bas yid byung rab zhi nges par byung ba'i gling ni nye gyur te //",
    "T09TD4157E:104a-14": "'dab ma btsos pa tsam zhig gis tshim de yang dbang pos sbas byas mtha' dag rig mod kyi //",
    "T09TD4157E:104a-15": "gang 'dug nges tshim bstan pas phung tshogs mtha' dag rtsod rgyal chos kyi gand'i'i sgra bsgrags so //",
    "T09TD4157E:104a-16": "sa yi bdag po'i bla ma byams pa'i stobs ni byung gyur gang gi yang dag don gyi ming //",
    "T09TD4157E:104a-17": "bdag nyid lus ni bdag gis bcad cing phug ste sha dang khrag dag zos shing 'thung gyur gang //",
    "T09TD4157E:104a-18": "gnod sbyin lnga ni thog mar mngon par byung bas de kho na nyid thob pas tshim mdzad rgyal ba nyid //",
    "T09TD4157E:104a-19": "gcig pu rjes brtse dri ma med pa'i rgya mtsho'i chos kyi gand'i'i sgra bsgrags so //",
    "T09TD4157E:104a-20": "rang gis srog dang mnyam pa'i bu ni gsar pa'i lus dang yid 'ong btsun mo rjes su mthun pa dag / sdug bsngal zug rngur ldan pa'i mun sbrul bram zes rab 'gyed bzhin yang rab dags legs par byin //",
    "T09TD4157E:104a-21": "yang dag rdzogs pa'i byang chub tu ni smon lam mi g-yo gang gis thams cad sgrol de yis //",
    "T09TD4157E:104b-0": "srid gsum dman pa'i 'dod las rnam par @104b rgyal bar gyur pa'i chos kyi gand'i'i sgra bsgrags so //",
    "T09TD4157E:104b-1": "mchod sbyin brtsams phyir rang gi 'jig rten dag la 'di skad smras te skyes bu dag /'di ltar skye bo sdig pas mchod sbyin byed rnams myur du rlag par 'gyur ro zhes thos kyi //",
    "T09TD4157E:104b-2": "'dir ni skye bo'i tshogs rnams sdig pa las ldog dge ba bcu yi lam nyid la gzhag cing //",
    "T09TD4157E:104b-3": "'phel bar byed pa gang yin thub de'i rjes su snyan pa'i chos kyi gand'i'i sgra bsgrags so //",
    "T09TD4157E:104b-4": "lha min grong khyer tshal du lha rnams pham gyur lhan cig bros tshe brgya byin gzugs 'dzin kyis //",
    "T09TD4157E:104b-5": "mkha' lding phru gu shing rta'i lam gnas nyams par mthong ste lha rnams lha smra brtse ba yis //",
    "T09TD4157E:104b-6": "bdag nyid gcig pu'i shing rta phyir log grong khyer sa gzhir zhugs te gang gis lha min las //",
    "T09TD4157E:104b-7": "rgyal gyur de yi rjes brtses 'gro ba gsum las rnam rgyal chos kyi gand'i'i sgra bsgrags so //",
    "T09TD4157E:104b-8": "bram ze gang zhig legs par spyod dang yul gzhan brtan zhing zab mo'i shis dang ldan dbul bor //",
    "T09TD4157E:104b-9": "rang gi rnam gsal byas nas sus kyang mtshor bar ni brkur rung zhes //",
    "T09TD4157E:104b-10": "mkhan po'i cho gas gzhan nor brlag bstan 'gog par byed ldan de ni slob mas ma mnyan te //",
    "T09TD4157E:104b-11": "gzhan gyi nor brlag mi byed rnyog pa med pa'i chos kyi gand'i'i sgra bsgrags so //",
    "T09TD4157E:104b-12": "bud med rin chen gang zhig ji bzhin don ming mtha' dag 'jig rten myos byed byung bar gyur //",
    "T09TD4157E:104b-13": "sa yi bdag po shin tu gzhon sdug de las skyes pa'i 'dod chags thob gyur na 'ang gang de la //",
    "T09TD4157E:104b-14": "de las byung ba'i me yis bdag gi srog bsregs kyang ni tshul khrims lhod cing nyams ma gyur //",
    "T09TD4157E:104b-15": "de lta'i tshul khrims phung pos gsal zhing rab tu snyan pa'i chos kyi gand'i'i sgra bsgrags so //",
    "T09TD4157E:104b-16": "gang zhig gru bo'i tshong pas 'gron bsgrubs 'dod pas gsol btab de dag bltas nas gru bor ni //",
    "T09TD4157E:104b-17": "dka' bas bdag nyid zhugs gyur rlung chen shugs rlabs kyis ni rgya mtshor bying bar gyur pa'i tshe //",
    "T09TD4157E:104b-18": "bden pa'i tshig brjod pas ni rlung gis gru bo phyir log dga' mtha'i ngos su khyer song gyur //",
    "T09TD4157E:104b-19": "rab mtho bsten pa'i bden pa'i tshig des chos kyi gand'i'i sgra bsgrags so //",
    "T09TD4157E:105a-0": "lteng ka nyi ma'i zer gyis skams par @105a * //",
    "T09TD4157E:105a-1": "gnyen tshogs dang bcas nya dag la ni khra la sogs //",
    "T09TD4157E:105a-2": "bya tshogs rgyags pas phyogs kun nas bskor za bar 'dod pa rnams la bden pa'i tshig dag gis //",
    "T09TD4157E:105a-3": "byin rlabs gang brjod myur bar lha yi bdag pos char gyi rgyun phab srog chags rnams la yid mthun pas //",
    "T09TD4157E:105a-4": "rjes su srung byed rab zhi'i rang bzhin blo gros can des chos kyi gand'i'i sgra bsgrags so //",
    "T09TD4157E:105a-5": "gang zhig chu 'dzin gzhan gyi zer las rgyal ba'i me yis bsregs te de dag rlung gis bskyod pa yi //",
    "T09TD4157E:105a-6": "me rnams kyis ni nam mkha' khyab par byas te sreg pa phru gu za bar 'dod 'dra la //",
    "T09TD4157E:105a-7": "des ni zhi byed bden pa'i tshig gis byin gyis brlabs brjod pa las zhi ba thob par gyur //",
    "T09TD4157E:105a-8": "brdzun gyi tshig las slar log bzod pa dang ldan de yi chos kyi gand'i'i sgra bsgrags so //",
    "T09TD4157E:105a-9": "mi yi bdag po thams cad bshes gnyen chang 'thung ba las mngon par dga' ba nyid gyur dbang pos ni //",
    "T09TD4157E:105a-10": "skyes bu de dag mthong ste bram ze'i gzugs bsgyur chang gis gang ba'i bum pa gang zhig thogs //",
    "T09TD4157E:105a-11": "mi bdag skye tshogs bcas pa de dag mdun du chang gi nyes pa gang dag bstan pa yin //",
    "T09TD4157E:105a-12": "de las des ni thams cad rnam par btul te skyon spangs pa yi mthu ldan chos kyi gand'i'i sgra bsgrags so //",
    "T09TD4157E:105a-13": "bdag nyid rigs dang ldan pa 'ga' zhig byung gyur 'dod pa rgyas pa'i khyim las yid phyung nas //",
    "T09TD4157E:105a-14": "zhi bde 'dod pas zhi ba'i nags mthar song ste rab tu byung gyur pha mtshungs des //",
    "T09TD4157E:105a-15": "nye bar 'dod pa'i yid las gnyen gcig de la rang khyim nyes pa mngon par bstan nas kyang //",
    "T09TD4157E:105a-16": "'dod bya min blos rab mchog gnas kyi bde rnyed de yi chos kyi gand'i'i sgra bsgrags so //",
    "T09TD4157E:105a-17": "pha ma dus 'das khyim gyi bde las skyo bar gang gyur bas mtha'i nags su gnas bcas te //",
    "T09TD4157E:105a-18": "des ni dran gzhag bi sa la yi 'dab ma rtag tu rung ba kham gyi zas kyis 'tsho byed de //",
    "T09TD4157E:105a-19": "brtan te nyams sad bya phyir lha yi dbang po der song gang gi skal ba'i 'dab ma ni //",
    "T09TD4157E:105a-20": "nyin lnga brkus na'ang bsam gtan brtan pa bdud rtsi'i ros 'tsho de yi chos kyi gand'i'i sgra bsgrags so //",
    "T09TD4157E:105a-21": "rgyal po'i gnang chen gyur nas nor gyi bdag po na tshod thog ma nad med pha yi lus ldan zhing //",
    "T09TD4157E:105b-0": "gnyen tshogs rnams @105b la byams dang ldan pa'i 'jig rten dag gi ded dpon mchog tu gyur pa gang //",
    "T09TD4157E:105b-1": "rab tu byung bar gyur ces 'di ltar mi bden par yang yon tan bsgrags pas bskul nas ni //",
    "T09TD4157E:105b-2": "legs par rab byung mtha' dag yon tan gtam gyi 'bras bcas de yi chos kyi gand'i'i sgra bsgrags so //",
    "T09TD4157E:105b-3": "khyim gnas dga' yang nye bar spangs gyur gang 'gar brtse ba kho nas chung ma gcig yod las //",
    "T09TD4157E:105b-4": "bas mtha' gang du gnas bcas rab zhi dga' bas gnas las der ni rgyal po gang gis de //",
    "T09TD4157E:105b-5": "brtag phyir brtul zhugs legs zhes bstod nas khyim thab phrogs kyang rab tu khro ba nges bcom ste //",
    "T09TD4157E:105b-6": "de la slar yang chos bstan rnam rgyal de yi rjes su chos kyi gand'i'i sgra bsgrags so //",
    "T09TD4157E:105b-7": "sna tshogs yid bzhin mtsho ni dri ma med par bzhin bzangs mdun bdar ngang pa'i rgyal po ni //",
    "T09TD4157E:105b-8": "rgyal po thob gyur blon bor bcas bzung nas ni tshangs pas byin gyis rgyal po thob gyur te //",
    "T09TD4157E:105b-9": "chos bstan kun nas nyon mongs sra ba'i bya rnyi las grol gang gyur 'gro ba gsum po yi //",
    "T09TD4157E:105b-10": "nyon mongs rnyi rnams rab tu bcom pa'i mkhas pa de yi chos kyi gand'i'i sgra bsgrags so //",
    "T09TD4157E:105b-11": "rgyal po gang gi gnas na gcig tu byams dang ldan pa'i kun du rgyu zhig yod gyur la //",
    "T09TD4157E:105b-12": "de yi bka' rig nas ni bdag nyid de gnas las song gang zhig gcig tu zhi ba'i nags mthar gnas //",
    "T09TD4157E:105b-13": "der ni mngon shes ye shes thob byas slar yang mi bdag de yi log lta'i dra ba las //",
    "T09TD4157E:105b-14": "rab tu bsrungs te lta ba spangs gyur sman pa de yi chos kyi gand'i'i sgra bsgrags so //",
    "T09TD4157E:105b-15": "bas mtha' gang du spre'u'i bdag nyid gyur nas mi yi yon tan las rgyal legs pa'i yon tan can //",
    "T09TD4157E:105b-16": "der ni mi zhig sdong po mchog chag g-yang sa cher lhung khur bur cho nges 'don pa mthong bar gyur //",
    "T09TD4157E:105b-17": "mthong nas kyang ni 'di ltar snying la rjes brtse yongs ldan gang des mchongs nas phyung ste brtas //",
    "T09TD4157E:105b-18": "mi bde rnams las srid gsum phan par mdzad pa de yi chos kyi gand'i'i sgra bsgrags so //",
    "T09TD4157E:105b-19": "mi bdag gang zhig dngos su ri dags sha ra bha yi ri dags gsad phyir rta la zhon nas ni //",
    "T09TD4157E:105b-20": "mgyogs brgyugs pa las khron par lhung nas de mngon song ste g-yang sa las gang phyung gyur pa //",
    "T09TD4157E:106a-0": "mi shes pa dang bu yang mtshungs nyid lta bu kho nar byas te rjes su brtse ba @106a * //",
    "T09TD4157E:106a-1": "yis //",
    "T09TD4157E:106a-2": "sems can rnams kyi sdug bsngal kun zad mdzangs par gyur das chos kyi gand'i'i sgra bsgrags so //",
    "T09TD4157E:106a-3": "mi gang chu bos khyer gyur sna tshogs mdzes pa'i ru ru'i ri dags kyis ni phyung nas su //",
    "T09TD4157E:106a-4": "'di skad mngags te 'jig rten su la'ang ma smra kho bo gnas kyang ma brjod zhes pa las //",
    "T09TD4157E:106a-5": "des ni sa 'dzin la ni lag bas mi rnams la bstan mkhrig ma gcig ni chad par gyur //",
    "T09TD4157E:106a-6": "mi de'ang skyabs shing mi yi dbang po la ni gdams byas de yi chos kyi gand'i'i sgra bsgrags so //",
    "T09TD4157E:106a-7": "gnas gang zhig na ljon pa'i ri dang ldan pa'i 'bras bu lhung gyur chu bos khyer ba zhig / rgyal po de yi mthu rtsal rjes su 'tshol bas rang gi gnyen rnams gsad 'dod ri bo'i rtser //",
    "T09TD4157E:106a-8": "rang gi rkang pa gnyis char rab tu sra bar bcings te sra bar byas nas mthar phyung nus //",
    "T09TD4157E:106a-9": "ngal bas der ni bdag nyid dor gyur de yi rjes su chos kyi gand'i'i sgra bsgrags so //",
    "T09TD4157E:106a-10": "brdzun pas rab tu brtags pa'i skyon gyis nyams par 'os pa'i blo gros can yid rang gi lus //",
    "T09TD4157E:106a-11": "'dar zhing khro bas mi bdag 'jigs byed mig ni dmar zhing nyon mongs ral gri sa rab tu bcom //",
    "T09TD4157E:106a-12": "bden pa'i don can bzod par smra bas rang lus ltos dor gang zhig 'gar yang mi bzod pas /",
    "T09TD4157E:106a-13": "rab tu gnod par byed la gnod bzod yid la byed pa'i chos kyi gand'i'i sgra bsgrags so //",
    "T09TD4157E:106a-14": "mi yi bdag po yan lag byin ni mi dge chad lta rab tu bskyed la tshangs bar gyur pa yis //",
    "T09TD4157E:106a-15": "mdun gyi nam mkhar gnas te rab tu gsal ba'i tshig gis sun phyung 'jig rten gzhan pa ni //",
    "T09TD4157E:106a-16": "thugs brtses bsrungs te mi shes pa yi mun pa mtha' dag rab tu bcom nas mi bden pa'i //",
    "T09TD4157E:106a-17": "lta ba'i dra ba gcod byed blo gros ldan pa de yi chos kyi gand'i'i sgra bsgrags so //",
    "T09TD4157E:106a-18": "shin tu mthug pa'i nags su gnas nas phyung tshe mi ni bdun brgya mthong nas nye ba yi //",
    "T09TD4157E:106a-19": "ri bo'i steng na glang chen mchog ni shi ba'i sha yod song la lam brgyags byos zhes smras //",
    "T09TD4157E:106a-20": "glang po'i rgyal po gang zhig brtse bar ldan bya'i ri bo'i rtse nas bdag nyid lus mchongs dor //",
    "T09TD4157E:106a-21": "srog chags rnams la byams ldan rdul rnams spangs pa de yi chos kyi gand'i'i sgra bsgrags so //",
    "T09TD4157E:106b-0": "gang zhig shin tu dul bas tsha gdung mi yi sgyu @106b ma dang ni sha tshil glo bas mngon gang bar //",
    "T09TD4157E:106b-1": "su da sa ni chos kyi dbyi gus dpe med brtse ba brtson 'grus bden pa rab tu 'khrungs //",
    "T09TD4157E:106b-2": "de thabs smon pas srog chags sman pa dang ni bde ba'i cho gas srid pa'i gnas //",
    "T09TD4157E:106b-3": "sdug bsngal rgyu dang sdug bsngal slar zlog pa yi don byas chos kyi gand'i'i sgra bsgrags so //",
    "T09TD4157E:106b-4": "na dang skye ba la sogs zug rdu 'jigs pa mang po mthong ste 'bar ba'i me stag rab 'phro ba'i //",
    "T09TD4157E:106b-5": "khang pa nye bar zhi bya'i phyir ni 'gro 'di mtha' dag skyo ba'i sems gyur cing //",
    "T09TD4157E:106b-6": "rgyal po'i phun tshogs ji ltar rtsva bzhin gang spangs lcags khyim chen por bsrungs na yang //",
    "T09TD4157E:106b-7": "nags mthar rab tu song gyur de yi rjes su legs pa'i spyod ldan chos kyi gand'i'i sgra bsgrags so //",
    "T09TD4157E:106b-8": "rtag tu mang po'i rnam pas rnam par gnod byed yal ga ri dags 'dug pa 'khrugs pas ni //",
    "T09TD4157E:106b-9": "gang 'dod mchog gi lus can lang tsho ldan pa'i ma he la ni gnod sbyin gyis bskul nas //",
    "T09TD4157E:106b-10": "gang brjod mtha' dag shin tu bzod pa'i yon tan gter gyur thar pa'i lam gyi gtso //",
    "T09TD4157E:106b-11": "bzod pa'i 'byung gnas dang mtshungs pa yi mi g-yo de yi chos kyi gand'i'i sgra bsgrags so //",
    "T09TD4157E:106b-12": "gang zhig 'dab gshog rgyas pa yon tan brgya phrag rab mchog yang dag brgyan pa'i bdag nyid kyi //",
    "T09TD4157E:106b-13": "bya zhig byung gyur ri dags dgra yi mgrin par rus pa'i dum bu ring por zug pa phyung byas te //",
    "T09TD4157E:106b-14": "ri dags des slar bsad cing za phyir brnyas thob gyur mod de ni nus na'ang khro ma gyur //",
    "T09TD4157E:106b-15": "bzod pa'i zhing de'i 'chi med rang bzhin 'bras bu bcas gyur chos kyi gand'i'i sgra bsgrags so //",
    "T09TD4157E:106b-16": "ji srid ri rab nyi ma zla bas rab gsal rtse nas 'od chen 'phros pas snang bar byas ljongs dang //",
    "T09TD4157E:106b-17": "ji srid chu bo 'dzin khri nya dang chu srin rlung rnams kyis dkrugs gnas ni lan tshva'i rgya mtsho dang //",
    "T09TD4157E:106b-18": "ji srid sa ni ri dang grong dang ljon shing nags tshal grong khyer ljongs dang lteng rgyun 'bab bcas gnas ;",
    "T09TD4157E:106b-19": "/ de srid mdor na ston pa'i bka' yis srid pa'i khang pa mi bzad lhung gyur 'gro ba mtha' dag rab zhi shog / byang chub sems dpa'i skyes pa'i rabs kyi chos kyi gand'i'i sgra bsgrags pa snyan dngags mkhan chen po slob dpon dpa' bos mdzad pa rdzogs so /",
    "T09TD4157E:107a-0": "// / dpal @107a * //",
    "T09TD4157E:107a-1": "chos kyi rje sa'i steng na 'gran zla dang bral ba'i pandi ta chen po kha che sh'akya shr'i bzang po dang /",
    "T09TD4157E:107a-2": "lo ts'a ba dge slong byams pa'i dpal gyis bsgyur//"
}