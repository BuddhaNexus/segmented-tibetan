{
    "NK100(the)012:1": "// rdzogs pa chen po stobs gsum gyi gdams ngag gi bsdus don sogs chos tshan dgu bzhugs so //",
    "NK100(the)012:2": "rgya gar skad du /",
    "NK100(the)012:3": "san t+ai ma h+aa tsi ta gar+b+ha pa la t+r+ai u pa d+he sha na ma /",
    "NK100(the)012:4": "bod skad du /",
    "NK100(the)012:5": "rdzogs pa chen po thugs kyi snying po stobs gsum gyi gdams ngag zhes bya ba /",
    "NK100(the)012:6": "sku gsum ston pa la phyag 'tshal lo //",
    "NK100(the)012:7": "rdzogs chen gdams ngag stobs gsum gyis /",
    "NK100(the)012:8": "gdul bya rnams gsum drang pa'i phyir /",
    "NK100(the)012:9": "ston pa gsum gyis gsungs pa bzhin /",
    "NK100(the)012:10": "phyi rabs drang phyir bshad par bya /",
    "NK100(the)012:11": "de la rdzogs pa chen po snyan rgyud thugs kyi",
    "NK100(the)012:12": "snying po'i gdams ngag gi stobs gsum gyis gdul bya",
    "NK100(the)012:13": "drang pa la gsum /",
    "NK100(the)012:14": "gzhung bshad pa'i dbang du byas te /",
    "NK100(the)012:15": "dkyus dgrol ba'i gdams ngag gi stobs kyis drang ba dang /",
    "NK100(the)012:16": "rgol phyir rgol brtsod pa'i dbang du byas te /",
    "NK100(the)012:17": "skyon bsal ba'i gdams ngag gi stobs kyi drang pa dang /",
    "NK100(the)012:18": "byang chub bsgrub pa'i dbang du byas te /",
    "NK100(the)012:19": "nyams su blang pa'i gdams ngag gi stobs kyis drang pa'o //",
    "NK100(the)012:20": "gzhung bshad pa la drug /dkyus kyi khog gzhung la",
    "NK100(the)012:21": "mkhas pa bya'i phyir na khog dbub pa'i gdams ngag",
    "NK100(the)012:22": "/dkyus kyi rnam dbye la mkhas par bya ba'i phyir",
    "NK100(the)012:23": "na / sa bcad pa'i gdams ngag /dkyus kyi ngo ti la mkhas par bya ba'i phyir na /",
    "NK100(the)012:24": "'bru gzhom pa'i gdams ngag /dkyus kyi brgal lan la mkhas par bya ba'i phyir na /",
    "NK100(the)012:25": "dri ba lan gyi gdams ngag /dkyus kyi 'gro sa la mkhas par bya ba'i phyir na /",
    "NK100(the)012:26": "mthar thug grub mtha'i gdams ngag /dkyus dgrol ba'i gdams ngag gi stobs kyis drang pa dang /",
    "NK100(the)012:27": "brtsod pa'i dbang du byas te /",
    "NK100(the)012:28": "skyon bsal ba'i gdams ngag gi stobs kyis drang pa dang /",
    "NK100(the)012:29": "byang chub bsgrub pa'i dbang du byas te /",
    "NK100(the)012:30": "nyams su blang pa'i gdams ngag gi stobs kyis drang pa'o //",
    "NK100(the)012:31": "gzhung bshad pa la drug /dkyus kyi khog gzhung la mkhas par bya ba'i phyir na /",
    "NK100(the)012:32": "khog dbub pa'i gdams ngag /dkyus kyi rnam dbye la mkhas par bya ba'i phyir na /",
    "NK100(the)012:33": "sa bcad gdams ngi ngag /dkyus kyo ti la mkhas par bya ba'i phyir na /",
    "NK100(the)012:34": "'bru gzhom pa'i gdams ngag /dkyus kyi rgal lan la mkhas par bya ba'i phyir na /",
    "NK100(the)012:35": "dri ba lan gyi gdams ngag /dkyus kyi 'gro so la mkhas par bya ba'i phyir na /",
    "NK100(the)012:36": "mthar thug grub mtha'i gdams ngag /dkyus kyi nyams su blangs la mkhas par bya ba'i phyir na /",
    "NK100(the)012:37": "lam du bslang ba'i gdams ngag go //",
    "NK100(the)012:38": "rgod phyir rgol brtson pa la drug /chos can /",
    "NK100(the)012:39": "dam bca' /",
    "NK100(the)012:40": "gtan tshigs /",
    "NK100(the)012:41": "thal 'gyur /",
    "NK100(the)012:42": "'dod thog /bsal pa'o //",
    "NK100(the)012:43": "byang chub bsgrub pa la gsum /",
    "NK100(the)012:44": "thun mong spyi'i gdams ngag /khyad par gyi gdams ngag /bsdu ba 'jig gi gdams ngag go //",
    "NK100(the)012:45": "thun mong spyi la gnyis /",
    "NK100(the)012:46": "thog mar sngon du 'gro ba'i gdams ngag /tha mar rang rgyud gdul ba'i man ngag go //",
    "NK100(the)012:47": "sngon du 'gro ba la gsum /",
    "NK100(the)012:48": "dang po dal 'byor brtag pa /",
    "NK100(the)012:49": "bar du dad pa bskyed pa /",
    "NK100(the)012:50": "tha mar bla ma bsten pa'o //",
    "NK100(the)012:51": "dal 'byor brtag pa la gsum /",
    "NK100(the)012:52": "dal ba brtag pa /",
    "NK100(the)012:53": "'byor ba brtag pa /",
    "NK100(the)012:54": "thob par dka' bar brtag pa'o //",
    "NK100(the)012:55": "dal ba ni /",
    "NK100(the)012:56": "ma nyams pa bdun dang ldan pa ste /",
    "NK100(the)012:57": "rten ma nyams pa /",
    "NK100(the)012:58": "gling /",
    "NK100(the)012:59": "gnas /",
    "NK100(the)012:60": "dbang po /",
    "NK100(the)012:61": "shes pa /",
    "NK100(the)012:62": "las /",
    "NK100(the)012:63": "las kyi mtha'o //",
    "NK100(the)012:64": "rten nyams pa gang zhe na /",
    "NK100(the)012:65": "ngan song gsum gyi sems can no //",
    "NK100(the)012:66": "ma nyams pa gang zhe na /",
    "NK100(the)012:67": "mi lus rin po che'o //",
    "NK100(the)012:68": "gling nyams pa ni gling chen po gsum dang gling chung brgyad do //",
    "NK100(the)012:69": "ma nyams pa 'dzam bu'i gling ngo //",
    "NK100(the)012:70": "gnas nyams pa mon dang kla klo'i gnas so //",
    "NK100(the)012:71": "ma nyam pa rgya gar rdo rje gdan la sogs pa'o //",
    "NK100(the)012:72": "dbang po nyams pa 'on dig long ba la sogs pa'o //",
    "NK100(the)012:73": "ma nyams pa dbang po la skyon med pa'o //",
    "NK100(the)012:74": "shes pa nyams pa rlung dang lha 'dres dbang byas pa'o //",
    "NK100(the)012:75": "ma nyams pa shes pa rang dbang thob pa'o //",
    "NK100(the)012:76": "las nyams pa sdig pa'i phyogs su mos shing gzhol ba'o //",
    "NK100(the)012:77": "ma nyams pa dge ba'i phyogs su mos shing gus pa'o //",
    "NK100(the)012:78": "las kyi mtha' log pa sngon la chos byas byas mjug mi chos byed pa'o //",
    "NK100(the)012:79": "ma logs pa dam pa'i chos mthar phyin pa'o //",
    "NK100(the)012:80": "'byor pa ni snang ba ma log pa bdun dang ldan pa ste /",
    "NK100(the)012:81": "bde bar gshegs pa lung gi snang ba ma log pa dur mo la ngar yod pa lta bu /",
    "NK100(the)012:82": "bla ma bka'i snang ba ma log pa mkhregs rdo la zur yod pa lta bu /",
    "NK100(the)012:83": "rang shes rab kyi snang ba ma log pa btsa' la brlan ma zhugs pa lta bu /",
    "NK100(the)012:84": "mtshams sbyor bar byed pa dus kyi snang ba ma",
    "NK100(the)012:85": "log pa snga phyi dus gcig gis bsdus pa lta",
    "NK100(the)012:86": "bu / bya ba dang byed pa las kyi snang",
    "NK100(the)012:87": "ba ma log pa 'tshogs pa'i rdzas la skyes bu",
    "NK100(the)012:88": "lag gi rtsol ba zhugs pa lta bu'o //",
    "NK100(the)012:89": "yo byad rgyu'i snang ba ma log pa shing gi bungs cher yod pa lta bu /",
    "NK100(the)012:90": "mthar phyin pa 'bras bu'i snang ba ma log pa",
    "NK100(the)012:91": "sreg 'tshed kyi bya ba byed pa'i me lta bu'o",
    "NK100(the)012:92": "// yo byad kyi rgyu lnga la /",
    "NK100(the)012:93": "gzhi dad pa /",
    "NK100(the)012:94": "grogs brtson 'grus /",
    "NK100(the)012:95": "rkyen bla ma /",
    "NK100(the)012:96": "don bsgom pa /",
    "NK100(the)012:97": "lam bar chad med pa'o //",
    "NK100(the)012:98": "thob par dka' ba la gsum /",
    "NK100(the)012:99": "thob par dka' ba'i gtan tshigs ma thob pa'i skyon /",
    "NK100(the)012:100": "thob pa'i yon tan no //",
    "NK100(the)012:101": "gtan tshigs ni dus gsum du nyams log gnyis 'byung ba'i phyir /",
    "NK100(the)012:102": "dal 'byor phun sum 'tshogs pa de thob par dka' bar brtag go //",
    "NK100(the)012:103": "skyon la lnga /",
    "NK100(the)012:104": "dka' ba de thob rung ma thob rung snyam na /",
    "NK100(the)012:105": "dal 'byor ma thob na 'bras bu bsgrub pa'i thabs med skyon /",
    "NK100(the)012:106": "thabs de yod rung med rung snyam na /",
    "NK100(the)012:107": "thabs 'di la ma brten na byang chub kyi sems bu mi thob pa'i skyon /",
    "NK100(the)012:108": "'bras bu de thob rung ma thob rung snyam na /",
    "NK100(the)012:109": "'bras bu ma thob na 'khor bar 'khyam pa'i skyon /",
    "NK100(the)012:110": "'khor bar 'khyams rung ma 'khyams rung snyam na /",
    "NK100(the)012:111": "'khor bar 'khyams na 'khor ba la nyes dmigs 'byung ba'i skyon /",
    "NK100(the)012:112": "nyes dmigs 'byung na 'khor ba bzhag pas chog snyam na /",
    "NK100(the)012:113": "nyes dmigs byung tsam na 'khor bar bzhag dka' ba'i skyon no //",
    "NK100(the)012:114": "nyes dmigs la dgu /",
    "NK100(the)012:115": "'khor ba'i gnas la btson ra lta bu'i nyes dmigs /",
    "NK100(the)012:116": "rgyud la skye ba'i nyon mongs pa la srin bu lta bu /",
    "NK100(the)012:117": "sdig pa las spyod pa la tsan dug la spyod pa lta bu /",
    "NK100(the)012:118": "rnyed pa dang bskur bsti la snyi dang rgya lta bu /",
    "NK100(the)012:119": "sdang ba'i dgra lan nad gdugs pa can nam rims mi zad pa lta bu /",
    "NK100(the)012:120": "gdung pa'i gnyen la 'khor ba'i bshal thag lta bu /",
    "NK100(the)012:121": "zang zing gi nor la byur gyi gdos lta bu /",
    "NK100(the)012:122": "mi lus la sgyu ma lta bu /",
    "NK100(the)012:123": "mi tshe la chu bur lta bu'o //",
    "NK100(the)012:124": "bzhag dka' ba'i skyon la dgu /",
    "NK100(the)012:125": "snang ba 'brid mkhas pa /",
    "NK100(the)012:126": "rig pa bcol chung pa /",
    "NK100(the)012:127": "ma brtags pa'i 'khor ba nyams dga' ba /",
    "NK100(the)012:128": "sdug bsngal 'phro gshin pa /",
    "NK100(the)012:129": "nyon mongs pa dbang che ba /",
    "NK100(the)012:130": "gzung 'dzin 'phrang dam pa'i /",
    "NK100(the)012:131": "zhen chags kha drag pa /",
    "NK100(the)012:132": "ma rtogs pa'i rgya mtsho gting ring pa /",
    "NK100(the)012:133": "sngon byas las kyi 'khor lo shugs drag pa'o //",
    "NK100(the)012:134": "yon tan la gnyis /",
    "NK100(the)012:135": "dal bas chos byar khom pa /",
    "NK100(the)012:136": "'byor pas chos spyod du yod pa'o //",
    "NK100(the)012:137": "snyan brgyud thugs kyi snying po las /",
    "NK100(the)012:138": "dal 'byor brtag pa'i le'u ste dang po'o ////dad pa bskyed pa la bdun /",
    "NK100(the)012:139": "dad pa rang sa nas mtshon la /",
    "NK100(the)012:140": "med pa'i skyon /",
    "NK100(the)012:141": "btsal ba'i lugs /",
    "NK100(the)012:142": "yod pa'i yon tan /",
    "NK100(the)012:143": "bsgrang pa'i 'tshang /",
    "NK100(the)012:144": "bsten pa'i thabs /",
    "NK100(the)012:145": "dad pa'i gol sa dgag pa'o //",
    "NK100(the)012:146": "rang sa nas mtshon pa la bzhi /",
    "NK100(the)012:147": "dad pa'i ngo bo /",
    "NK100(the)012:148": "nges tshig /dbye ba /",
    "NK100(the)012:149": "las so //",
    "NK100(the)012:150": "ngo bo ni rang gi shes pa dang po'i bdag",
    "NK100(the)012:151": "nyid las dge ba dang thug gis phrad pa de'o",
    "NK100(the)012:152": "// nges tshig ni dkar phyogs su dad pa'i phyir dad pa'o //",
    "NK100(the)012:153": "dbye ba la bzhi /",
    "NK100(the)012:154": "mos pa dang ba /",
    "NK100(the)012:155": "yid ches /",
    "NK100(the)012:156": "mthar phyin pa'o //",
    "NK100(the)012:157": "mos pa'i dad pas rjes su 'brang /",
    "NK100(the)012:158": "dang ba'i dad pas mi mthun pa'i phyogs sel /",
    "NK100(the)012:159": "yid ches pa'i dad pas de la sur gyis 'jug",
    "NK100(the)012:160": "/mthar phyiin pa'i dad pas de las mi ldog pa'o",
    "NK100(the)012:161": "// las la gnyis /",
    "NK100(the)012:162": "dge ba tshang zhing rdzogs pas smin cing grol bar byed pa /",
    "NK100(the)012:163": "sdig pa mi gnas shing mi dmigs par byed pa'o //",
    "NK100(the)012:164": "skyon ni med pa skyon gyi des drug /dad pa med pa'i gang zag de //",
    "NK100(the)012:165": "rgya mtsho'i gting gi pha bong 'dra //",
    "NK100(the)012:166": "gru la gnyan pa med pa 'dra //",
    "NK100(the)012:167": "lag rdum gser gling phyin pa 'dra //",
    "NK100(the)012:168": "long pa lha khang blta ba 'dra //",
    "NK100(the)012:169": "spyang mo 'khor dong tshud pa 'dra //",
    "NK100(the)012:170": "sa bon me yis bsregs 'dra'o //",
    "NK100(the)012:171": "btsal lugs ni /",
    "NK100(the)012:172": "rgyud bzhi la brten te btsal /",
    "NK100(the)012:173": "bla ma'i rgyud la brten te dad pa btsal ba /",
    "NK100(the)012:174": "bka'i rang gi 'gro ba gzhan gyi'o //",
    "NK100(the)012:175": "bla ma la gnyis /",
    "NK100(the)012:176": "bla ma'i mdzad spyod la brten te dad pa btsal ba /",
    "NK100(the)012:177": "bla ma'i gdams ngag la'o //",
    "NK100(the)012:178": "bka' la gnyis /",
    "NK100(the)012:179": "bka' drang don la brten te dad pa btsal ba /",
    "NK100(the)012:180": "nges don la'o //",
    "NK100(the)012:181": "rang la gnyis /",
    "NK100(the)012:182": "rang dal 'byor phun sum tshogs pa la brten te dad pa btsal ba /",
    "NK100(the)012:183": "mi rtag pa rgyud la skyes pa la'o //",
    "NK100(the)012:184": "gzhan la gnyis /",
    "NK100(the)012:185": "gzhan bde ba phun sum 'tshogs pa la brten te dad pa btsal ba /",
    "NK100(the)012:186": "sdug bsngal phun sum tshogs pa la'o //",
    "NK100(the)012:187": "yon tan ni yod pa yon tan gyi dpe drug /dad pa yod pa'i gang zag de /",
    "NK100(the)012:188": "dper na sa gzhi gshin pa 'dra /",
    "NK100(the)012:189": "chu bo sgrol ba'i gru dang 'dra /",
    "NK100(the)012:190": "'jigs pa chen po'i skyel ma 'dra /",
    "NK100(the)012:191": "'gro ba 'dul ba'i ded dpon 'dra /",
    "NK100(the)012:192": "sa 'tshams bsrung ba'i mkhar dang 'dra /",
    "NK100(the)012:193": "yid bzhin nor bu rin chen 'dra'o //",
    "NK100(the)012:194": "mtshang ni dad pa rang gi rgyud la yang ma skyes btsal bas kyang ma rnyed na /",
    "NK100(the)012:195": "bgrang pa mtshang gi dpe drug /srog ma chad pa'i ro yin /",
    "NK100(the)012:196": "chang ma mthungs pa'i ra ro ba /",
    "NK100(the)012:197": "lha 'dres ma bslabs pa'i bsnyo ba /",
    "NK100(the)012:198": "sug bzhi sa la mi 'dzugs pa'i byol song /",
    "NK100(the)012:199": "khyo ga ji ltar yon tan ldan yang dad pa",
    "NK100(the)012:200": "gtings med na glang gser gyi snal chu can yin",
    "NK100(the)012:201": "/ bud med ji ltar yon tan ldan yang dad",
    "NK100(the)012:202": "pa gtings med na g.yu'i khog thag can yin no",
    "NK100(the)012:203": "/ // thabs ni dad pa rgyud rgyud la brten",
    "NK100(the)012:204": "pa'i thabs drug /dad pa skye ba'i yul la bsten",
    "NK100(the)012:205": "/ // te skyer gzhug / 'phel ba'i rgyu bzhi la brten te spel /",
    "NK100(the)012:206": "'grib pa'i rkyen bzhi'i khar mi gtang /",
    "NK100(the)012:207": "yod pa'i rtags bzhis gcan la bal /",
    "NK100(the)012:208": "byed pa'i las bzhis mthar byung /",
    "NK100(the)012:209": "mthun pa'i song bzhis nye bar mtshon no //",
    "NK100(the)012:210": "skye ba'i yul bzhi ni /",
    "NK100(the)012:211": "chos pa'i dad pa skye ba'i yul ni /",
    "NK100(the)012:212": "sangs rgyas chos dang bla ma gsum la brten nas skye /",
    "NK100(the)012:213": "dang ba'i dad pa skye ba'i yul ni /",
    "NK100(the)012:214": "nyon mongs pa dug lnga chos nyid du shes pa la bsten nas skye /",
    "NK100(the)012:215": "yid ches pa'i dad pa skye ba'i yul ni /",
    "NK100(the)012:216": "las rgyu 'bras la bsten nas skye /",
    "NK100(the)012:217": "mthar phyin pa'i dad pa skye ba'i yul ni /",
    "NK100(the)012:218": "dad pa de rnams rang gi rgyud la tshang zhing 'tshogs pa las skye'o //",
    "NK100(the)012:219": "'phel ba'i rgyu bzhi ni /",
    "NK100(the)012:220": "bla ma dam pa yun du bsten cing mos gus tshud na dad pa 'phel /",
    "NK100(the)012:221": "grogs khyad par can gyi mdzad spyod la brten na /",
    "NK100(the)012:222": "mdo lung zab mo'i lta rtog la brten na /",
    "NK100(the)012:223": "las rgyu 'bras la yid ches mi rtag pa rgyud la skyes na'o //",
    "NK100(the)012:224": "'grib pa'i rkyen bzhi ni /",
    "NK100(the)012:225": "bla ma dam pa'i mdzad spyod log na dad pa 'grib /",
    "NK100(the)012:226": "chos pa spyi'i spyod pa log na dad pa 'grib /",
    "NK100(the)012:227": "rang rtsol ba zhan na /",
    "NK100(the)012:228": "mi chos kyi bya ba thog tu babs na'o //",
    "NK100(the)012:229": "yod pa'i rtags bzhi ni /",
    "NK100(the)012:230": "rang thos bsam gyi shes rab la 'bad rtsol che",
    "NK100(the)012:231": "zhing rgyud sbyong pa la nan tan che na dad",
    "NK100(the)012:232": "pa yod pa'i rtags /",
    "NK100(the)012:233": "bla ma dang yi dam gyi lha la mos gus kyi gdung ba che na /",
    "NK100(the)012:234": "sdig pa 'phra mo la yang 'dzems pa che na /",
    "NK100(the)012:235": "dge ba 'phra mo nas nyams len byed na'o //",
    "NK100(the)012:236": "byed pa'i las bzhi ni /",
    "NK100(the)012:237": "dge sbyor thams cad kyi rten byed /",
    "NK100(the)012:238": "brtson 'grus thams cad kyi rta /",
    "NK100(the)012:239": "man ngag thams cad kyi snod /",
    "NK100(the)012:240": "shes rab thams cad kyi 'dzin no //",
    "NK100(the)012:241": "mthun pa'i dpe bzhi ni /",
    "NK100(the)012:242": "mos pa'i dad pa bu ma phyir 'breng pa 'dra /",
    "NK100(the)012:243": "dang ba'i dad pa nor bu chu dang chu'i rnyog pa sel ba /",
    "NK100(the)012:244": "yid ches pa'i dad pas rdo'i nang nas rin po che rnyed pa /",
    "NK100(the)012:245": "mthar phyin pa'i dad pa rin po che'i nang nas",
    "NK100(the)012:246": "gser sa le sbram dang g.yu spu ris can 'chang",
    "NK100(the)012:247": "ba'o // dad pa'i gol sa dgag pa la drug /bo ba dang brlag pa gnyis /",
    "NK100(the)012:248": "zhu ba dang 'khyags pa gnyis /",
    "NK100(the)012:249": "byer ba dang zug pa gnyis /",
    "NK100(the)012:250": "de rnams su mi gtang pa'o //",
    "NK100(the)012:251": "bo ba la gnyis /",
    "NK100(the)012:252": "dad pa rang sar bo ba dang /",
    "NK100(the)012:253": "gol sar bo ba'o //",
    "NK100(the)012:254": "dang po ni /",
    "NK100(the)012:255": "rang gi dad pa'i stobs kyis dge sbyor dum gcig byas des tshim pa'o //",
    "NK100(the)012:256": "gnyis pa ni dge sbyor cig bya bar 'dod pa la sdig par kha 'khyogs pa'o //",
    "NK100(the)012:257": "brlag pa ni /",
    "NK100(the)012:258": "dang po dad pa yod dus su dge sbyor ma",
    "NK100(the)012:259": "byas de nas dad pa gtings skyer ma bstub pa'o",
    "NK100(the)012:260": "// zhu ba ni /",
    "NK100(the)012:261": "dang po dad pa dum cig yod pa la de je chung je chung song pa'o //",
    "NK100(the)012:262": "'khyags pa ni /",
    "NK100(the)012:263": "dad pa'i stobs kyis dge sbyor byas pa las nga rgyal gyi dbang gis sems khengs pa'o //",
    "NK100(the)012:264": "byer ba ni /",
    "NK100(the)012:265": "dge sbyor byas na ma byas de'ang bya'am snyam pa'i blo tshab tshub pa de'o //",
    "NK100(the)012:266": "zug pa ni /",
    "NK100(the)012:267": "dge sbyor ngos bzung pa de ma grub na 'jog pa'o //",
    "NK100(the)012:268": "snyan rgyud thugs kyi snying po las /",
    "NK100(the)012:269": "dad pa bskyed pa'i le'u ste gnyis pa'o ////bla ma brten pa la brgyad /",
    "NK100(the)012:270": "dgos pa sgo gsum gyi sgo nas bla ma dam pa gcig la brten dgos pa /",
    "NK100(the)012:271": "bla ma dam pa gang la byas pa'i mtshan nyid brtag pa /",
    "NK100(the)012:272": "mtshan nyid ldan pa'i bla ma bsten pa'i rdzas bsags pa /",
    "NK100(the)012:273": "sogs nas gces pa tshul drug gi sgo nas bla ma de btsal ba /",
    "NK100(the)012:274": "rnyed nas bya ba srol lnga'i sgo nas bla ma bsten pa /",
    "NK100(the)012:275": "bsten nas bla ma la bsnyen bkur ji ltar bya ba /",
    "NK100(the)012:276": "byas nas bla ma la gdams ngag gi zhu tshul /",
    "NK100(the)012:277": "de ltar bla ma bsten pa'i dgos pa'o //",
    "NK100(the)012:278": "dgos pa gsum gyi sgo nas bla ma dam pa gcig la bsten dgos pa ni /",
    "NK100(the)012:279": "byang chub kyi 'bras bu bsgrub na /",
    "NK100(the)012:280": "dang po blo gros dri bar bya ba'i rgyu bla ma yin par brten dgos pa /",
    "NK100(the)012:281": "bar du shes rab 'phel bar byed pa'i rkyen bla ma yin pas /",
    "NK100(the)012:282": "tha ma rang gang du 'gro ba shes par mdzad mkhan bla ma yin pas so //",
    "NK100(the)012:283": "mtshan nyid brtag pa la gnyis /",
    "NK100(the)012:284": "thun mong gi bla ma mtshan nyid drug ldan dang /",
    "NK100(the)012:285": "thun mong ma yin pa'i bla ma mtshan nyid drug ldan no //",
    "NK100(the)012:286": "dang po ni khungs nas byung ba'i lung dang ldan pa /",
    "NK100(the)012:287": "thos bsam gyi shes rab la rgyud 'byongs pa /",
    "NK100(the)012:288": "gtan la phebs pa'i rig pa khong du shar ba /",
    "NK100(the)012:289": "phyin ci ma log pa'i gdams ngag ston shes pa /",
    "NK100(the)012:290": "'gro ba'i don la brtson 'grus che ba /",
    "NK100(the)012:291": "thugs rje la dbre bsnan chung pa'o //",
    "NK100(the)012:292": "gnyis pa ni rtogs pa'i lta ba khyad du mi gsod pa'i bla ma /",
    "NK100(the)012:293": "nyams myong gi bsgom pa yal bar mi 'dor ba /",
    "NK100(the)012:294": "bya byed kyi spyod pa la gzhung ma log pa /",
    "NK100(the)012:295": "mthar phyin pa'i 'bras bu mngon du snang ba /",
    "NK100(the)012:296": "'jig rten 'di'i zhen chung pa /",
    "NK100(the)012:297": "phyi ma 'ba' zhig don du gnyer ba'o //",
    "NK100(the)012:298": "rdzas bsags pa ni /",
    "NK100(the)012:299": "dam pa'i rdzas gsum /",
    "NK100(the)012:300": "dad pa skye 'bri med pa chu bo'i gzhung lta bu /",
    "NK100(the)012:301": "brtson 'grus thung lhod med pa gzhu gdungs pa'i rgyud lta bu /",
    "NK100(the)012:302": "dam tshig la 'gyur ldog med par gser sa le sbram lta bu'o //",
    "NK100(the)012:303": "gces pa drug gi sgo nas bla ma btsal ba ni /",
    "NK100(the)012:304": "rgyus med pa'i lta bur gces pas /",
    "NK100(the)012:305": "rgyus med lam pa tshor ba lta bur bla ma btsal ba /",
    "NK100(the)012:306": "mi shi'i skyel ma lta bur gces pas /",
    "NK100(the)012:307": "mi sha skyes ma tshol ba /",
    "NK100(the)012:308": "mtshon skyob pa'i go lta bur gces pas /",
    "NK100(the)012:309": "'khrug pa la go cha tshol ba /",
    "NK100(the)012:310": "nad gso ba'i sman pa lta bur gces pas /",
    "NK100(the)012:311": "nad pa sman pa 'tshol ba /",
    "NK100(the)012:312": "mun pa sel ba'i sgron me lta bur ces pas /",
    "NK100(the)012:313": "nam la sgron me tshol ba /",
    "NK100(the)012:314": "dgos 'dod 'byung ba'i nor bu lta bur gces pas /",
    "NK100(the)012:315": "ded dpon nor bu tshol ba'o //",
    "NK100(the)012:316": "bya ba srol lnga'i sgo nas bla ma bsten pa ni /",
    "NK100(the)012:317": "theg pa che ba sa gzhi'i srol gyis bla ma bsten pa /",
    "NK100(the)012:318": "dri lan mi rtsi ba gru'i /",
    "NK100(the)012:319": "'gris pa khyi'i /",
    "NK100(the)012:320": "mos pa ma phyi na bu'i /",
    "NK100(the)012:321": "snyan pa rgyal po gdan la bzhugs po'o //",
    "NK100(the)012:322": "bsnyen bskur bya ba la gsum /",
    "NK100(the)012:323": "sgo gsum dang ba'i bsnyen bkur bya ba /",
    "NK100(the)012:324": "ma chags pa /",
    "NK100(the)012:325": "bsgrub pa'o //",
    "NK100(the)012:326": "dang po ni lus kyi sgo nas bla ma la bskor ba dang lha phyag rgyun mi bcad /",
    "NK100(the)012:327": "ngag gi sgo nas rjes dang bstod sgra /",
    "NK100(the)012:328": "yid kyi sgo nas brtse ba gdung ba'o //",
    "NK100(the)012:329": "ma chags pa la gsum /",
    "NK100(the)012:330": "dgos pa'i dam pa rang gi zhing khang yang bla ma la dbul /",
    "NK100(the)012:331": "gces pa'i dam pa mchan gyi bu smad yang bzhed na bla ma la dbul /",
    "NK100(the)012:332": "nor gyi dbyig gser dngul dang zangs lcags /",
    "NK100(the)012:333": "rta dang glang po 'bru'i bang mdzod /",
    "NK100(the)012:334": "gos kyi kha dog /zas kyi ro mchog la sogs",
    "NK100(the)012:335": "pa ci bzhed pa bla ma la chags pa med",
    "NK100(the)012:336": "par dbul lo // bsgrub pa la gsum /",
    "NK100(the)012:337": "rab lta thog nas bsgrub nus pa /",
    "NK100(the)012:338": "'bring bsgom thog nas bsgrub nus pa /",
    "NK100(the)012:339": "tha ma spyod thog nas bsgrub nus pa'o //",
    "NK100(the)012:340": "gdams ngag gi zhu tshul la gnyis /",
    "NK100(the)012:341": "log pa'i mthong lugs rnam pa lnga spangs la zhu ba /",
    "NK100(the)012:342": "yang dag pa'i go lugs rnam pa lnga dang ldan par zhu ba'o //",
    "NK100(the)012:343": "dang po ni /",
    "NK100(the)012:344": "rang rgyal por mthong ba /",
    "NK100(the)012:345": "bla ma tshong dpon /",
    "NK100(the)012:346": "gdams ngag zong /",
    "NK100(the)012:347": "grogs mtshungs par spyod pa la dgrar /",
    "NK100(the)012:348": "nan tan gdams ngag go nas spyod pa de tshe ma phyid du'o //",
    "NK100(the)012:349": "gnyis pa ni /",
    "NK100(the)012:350": "rang nad par go ba /",
    "NK100(the)012:351": "bla ma sman par /",
    "NK100(the)012:352": "gdams ngag sman du /",
    "NK100(the)012:353": "grogs mtshungs par spyod pa la nad g.yog tu /",
    "NK100(the)012:354": "nan tan gdams ngag go nas spyod pa de nad sos par ro //",
    "NK100(the)012:355": "bla ma bsten pa'i dgos pa la gsum /",
    "NK100(the)012:356": "bla ma dam pa cig bsten pas 'jig rten gyi",
    "NK100(the)012:357": "kha na ma tho ba dang bcas pa mi 'byung",
    "NK100(the)012:358": "ba'i dgos pa / de ma byung pas bla ma la dad pa 'phel 'grib med pa'i dgos pa /",
    "NK100(the)012:359": "de med pas 'chi ka dang srid pa bar do",
    "NK100(the)012:360": "dang tshe phyi ma la yang bla ma de'i snang",
    "NK100(the)012:361": "ba 'char cing 'dren pa mdzad pa'i dgos pa'o //",
    "NK100(the)012:362": "snyan rgyud thugs kyi snying po las /",
    "NK100(the)012:363": "bla ma bsten pa'i le'u ste gsum pa'o ////rang rgyud",
    "NK100(the)012:364": "gdul ba la drug /mi rtag pa brgyud la bskyed",
    "NK100(the)012:365": "de rang gi rgyud gdul ba /",
    "NK100(the)012:366": "glen pa rgyud las spangs te rang gi rgyud gdul ba /",
    "NK100(the)012:367": "dka' ba rgyud la bsgril te rang gi rgyud gdul ba /",
    "NK100(the)012:368": "mi ldan pa'i blo rgyud bzlog ste rang gi rgyud gdul ba /",
    "NK100(the)012:369": "ldan pa'i shes rab rgyud la sbyangs te rang gi rgyud gdul ba /",
    "NK100(the)012:370": "nan tan gyi gdams ngag rgyud la mnan te rang rgyud gdul ba'o //",
    "NK100(the)012:371": "mi rtag pa rgyud la bskyed pa la bzhi ste /",
    "NK100(the)012:372": "dngos po gang mi rtag dpe ci dang 'dra ba rtag pa /",
    "NK100(the)012:373": "tshul gang gi sgo nas mi rtag pa /",
    "NK100(the)012:374": "mi rtag pa rgyud la skyes pa'i phan yon nam dgos pa'o //",
    "NK100(the)012:375": "dngos po gang mi rtag na /",
    "NK100(the)012:376": "snod bcud gnyis las 'dir bcud kyi sems can mi rtag pa gtsor ston //",
    "NK100(the)012:377": "dpe ci dang 'dra bar mi rtag na /",
    "NK100(the)012:378": "lus ni mi rtag g.yang sa'i sdong gog 'dra //",
    "NK100(the)012:379": "dbugs ni mi rtag la kha'i na bun 'dra //",
    "NK100(the)012:380": "yid ni mi rtag nam mkha'i glog dang 'dra //",
    "NK100(the)012:381": "tshe ni mi rtag rtsa kha'i zil pa 'dra'o //",
    "NK100(the)012:382": "tshul gang gi sgo nas mi rtag na /",
    "NK100(the)012:383": "'chi ba bzhi sbrag gi tshul gyis mi rtag /",
    "NK100(the)012:384": "'chi nges pa /",
    "NK100(the)012:385": "nam 'chi cha med pa /",
    "NK100(the)012:386": "'chi ba la cis kyang mi gtongs pa /",
    "NK100(the)012:387": "'chi ba rang gi dngos po'o //",
    "NK100(the)012:388": "'chi bar nges pa'i chos bzhi /",
    "NK100(the)012:389": "sngar lus pa med pas 'chi nges /",
    "NK100(the)012:390": "phung po 'dus byas yin pas /",
    "NK100(the)012:391": "tshe skad cig ma gcig tu mi sdod pas /",
    "NK100(the)012:392": "byas pa thams cad mi rtag pas so //",
    "NK100(the)012:393": "nam 'chi med pa'i chos bzhi /",
    "NK100(the)012:394": "tshe la nges pa med pas nam 'chi cha med /",
    "NK100(the)012:395": "lus la snying po med pas /",
    "NK100(the)012:396": "'chi ba'i rkyen mang bas /",
    "NK100(the)012:397": "snang ba brtag mi bzod pas so //",
    "NK100(the)012:398": "'chi ba la cis kyang mi gtongs pa'i chos bzhi /",
    "NK100(the)012:399": "brtsigs pa'i gnas kyis 'chi ba la mi gtongs /",
    "NK100(the)012:400": "'brel ba'i gnyen gyis /",
    "NK100(the)012:401": "bsags pa'i nor gyis /",
    "NK100(the)012:402": "rang lus kyi sgo yis so //",
    "NK100(the)012:403": "'chi ba rang gi dngos po'i chos bzhi /",
    "NK100(the)012:404": "mal gos kyi tha ma na nyal /",
    "NK100(the)012:405": "gnyen 'dun gyi tha mas bskor ba /",
    "NK100(the)012:406": "za chu'i tha ma za ba /",
    "NK100(the)012:407": "gtam gyi tha ma smra ba'o //",
    "NK100(the)012:408": "de rnams kyi chings bzhi la /",
    "NK100(the)012:409": "'chi nges pas chos bya bar la thag bcad /",
    "NK100(the)012:410": "nam 'chi cha med pas chos la phyir bshol mi gdab /",
    "NK100(the)012:411": "'chi ba la ci byas kyang mi gtongs pas chos rkyen dbang du mi gtang /",
    "NK100(the)012:412": "'chi ba rang gi dngos po thog gsum nas gshigs shing ces gsum dang ldan par bya'o //",
    "NK100(the)012:413": "rab lta thog nas 'chi ste /",
    "NK100(the)012:414": "'chi bas mi 'jigs pa'i chos dang ldan /",
    "NK100(the)012:415": "'bring bsgom thog nas 'chi ste /",
    "NK100(the)012:416": "'chi ba la brod pa'i chos dang ldan /",
    "NK100(the)012:417": "tha ma spyod thog nas 'chi ste /",
    "NK100(the)012:418": "'chi kar mi 'gyod pa'i chos dang ldan no //",
    "NK100(the)012:419": "phan yon nam dgos pa la bzhi /",
    "NK100(the)012:420": "dad pa'i gsos 'debs /",
    "NK100(the)012:421": "brtson 'grus kyi grogs byed /",
    "NK100(the)012:422": "chags sdang myur du zhi bar byed /",
    "NK100(the)012:423": "mnyam pa nyid kyi don rtogs sla'o //",
    "NK100(the)012:424": "glen pa rgyud la spangs pa la glen pa'i mdo bzhi /",
    "NK100(the)012:425": "ngo bo dgu phrugs so //",
    "NK100(the)012:426": "bdag tu bzung ba'i glen pa gsum /",
    "NK100(the)012:427": "bdag gir bzung ba'i glen pa gsum /",
    "NK100(the)012:428": "bya byed las kyi glen pa gnyis /",
    "NK100(the)012:429": "mthar thug don la glen pa gcig go //",
    "NK100(the)012:430": "bdag tu bzung ba'i glen pa gsum ni /",
    "NK100(the)012:431": "rang lus mi rtag sgyu ma la /",
    "NK100(the)012:432": "lhag pa'i bsnyen bkur byed pa de shin tu glen /",
    "NK100(the)012:433": "mi lus 'di'i sdug bsngal phra mo mi bzod par /",
    "NK100(the)012:434": "ngan song sdug bsngal bzod la re ba /",
    "NK100(the)012:435": "sdug bsngal chen po nam yong cha med par /",
    "NK100(the)012:436": "tshe 'di rtag par bzung nas nya ra byed pa'o //",
    "NK100(the)012:437": "bdag gir bzung ba'i glen pa gsum ni /",
    "NK100(the)012:438": "dgra mi rtag sgyu ma la /",
    "NK100(the)012:439": "lhag pa'i zhe sdang byed na shin tu glen /",
    "NK100(the)012:440": "gnyen mi rtag sgyu ma la /",
    "NK100(the)012:441": "lhag pa'i gdung pa byed na /",
    "NK100(the)012:442": "nor mi rtag sgyu ma la /",
    "NK100(the)012:443": "lhag pa'i zhen chags byed na'o //",
    "NK100(the)012:444": "bya byed las kyi glen pa gnyis ni /",
    "NK100(the)012:445": "don yod dge ba bcu po gzhung du mi spyod par /",
    "NK100(the)012:446": "don med 'khrul pa'i las la g.yengs pa shin tu glen /",
    "NK100(the)012:447": "mi lus gtsang ma rin chen 'di thob nas /",
    "NK100(the)012:448": "byang chub kyi 'bras bu myur du mi bsgrub par /",
    "NK100(the)012:449": "rang gis sdug bsngal shom pa de shin du glen no //",
    "NK100(the)012:450": "mthar thug don la glen pa chen po /",
    "NK100(the)012:451": "bden pa'i thig le gcig la mi bsdud par /",
    "NK100(the)012:452": "mtshon pa tshig gi mtha' la zhen pa de shin tu glen no //",
    "NK100(the)012:453": "dka' ba rgyud la bsgrib pa la dka' ba dgu ni /",
    "NK100(the)012:454": "dang por rdzogs pa chen po'i gdams ngag gi rten",
    "NK100(the)012:455": "gtsang ma mi lus rin chen thob pa de shin",
    "NK100(the)012:456": "tu dka' / las kyi rnam par smin pa snyegs ring pa'i phyir ro //",
    "NK100(the)012:457": "mi lus rin po che thob kyang bla ma dam pa dang mjal ba shin tu dka' /",
    "NK100(the)012:458": "bar du gcod pa'i bgegs grangs mang pa'i phyir ro //",
    "NK100(the)012:459": "bla ma dam pa dang mjal kyang bla ma dam pa'i zhabs nas 'degs pa de shin tu dka' /",
    "NK100(the)012:460": "lan chags kyi bu lon dos drag pa mang pa'i phyir ro //",
    "NK100(the)012:461": "bla ma dam pa'i zhabs nas btegs kyang zhabs thog de shes pas thongs pa shin tu dka' /",
    "NK100(the)012:462": "ser sna'i mdud pa khong dam pa'i phyir ro //",
    "NK100(the)012:463": "zhabs thog shes pas thongs kyang bla ma dam pa'i chags phyir brtson zhing 'grus pa shin tu dka' /",
    "NK100(the)012:464": "le lo dang btang snyoms gros zab pa'i phyir ro //",
    "NK100(the)012:465": "bla ma dam pa'i zhabs phyir brtson zhing 'grus par",
    "NK100(the)012:466": "byas kyang bla ma dam pa'i gdams ngag go ba",
    "NK100(the)012:467": "de shin tu bka' /",
    "NK100(the)012:468": "rang gi rgyud la rtog pa'i bag chags tshan che ba'i phyir ro //",
    "NK100(the)012:469": "bla ma dam pa'i gdams ngag go yang go thog tu nus pa shin tu dka' /",
    "NK100(the)012:470": "sems can gyi las dbang kha drag pa'i phyir ro //",
    "NK100(the)012:471": "go thog tu nus kyang thog der brtan pa shin tu dka' /",
    "NK100(the)012:472": "rig pa'i sems gya gyur mang ba'i phyir ro //",
    "NK100(the)012:473": "de'i phyir bla na med pa'i byang chub kyi 'bras bu thob pa shin dka' /",
    "NK100(the)012:474": "dka' ba brgyad 'phrang dam pa'i phyir ro //",
    "NK100(the)012:475": "bka' ba'i 'phrang brgyad ni /",
    "NK100(the)012:476": "mi lus thob pa dka' ba'i 'phrang la sogs pa'o //",
    "NK100(the)012:477": "rgyud la sgril pa ni /",
    "NK100(the)012:478": "dang por mi lus rin po che thob par dka' ste sngar thob na bla ma'i drung du gdud /",
    "NK100(the)012:479": "ma thob na bsgrubs te thob par bya /",
    "NK100(the)012:480": "de la gnyis /",
    "NK100(the)012:481": "mi lus rin po che mtshon par byed pa'i mtshan nyid dang /",
    "NK100(the)012:482": "de bsgrub par bya ba'i thabs so //",
    "NK100(the)012:483": "dang po la bdun /",
    "NK100(the)012:484": "rigs bzang zhing khungs btsun pa /",
    "NK100(the)012:485": "gzugs bzang zhing lta na mdzes pa /",
    "NK100(the)012:486": "gzi che zhing brjid dang ldan pa /",
    "NK100(the)012:487": "na tsha dkon pa /",
    "NK100(the)012:488": "tshe ring ba /",
    "NK100(the)012:489": "'byor pa yo byad phun sum tshogs pa /",
    "NK100(the)012:490": "shes rab yongs su byang ba'o //",
    "NK100(the)012:491": "de bsgrub par bya ba la bsgrub thabs nyi shu",
    "NK100(the)012:492": "rtsa gcig /bdun po re re la yang 'gal rkyen",
    "NK100(the)012:493": "spangs pa / mthun rkyen brten pa /",
    "NK100(the)012:494": "cha mthun gyi spyod lam bya ba'o //",
    "NK100(the)012:495": "rigs bzang pa la /",
    "NK100(the)012:496": "'ga' ba'i rkyen nyon mongs pa nga rgyal spangs /",
    "NK100(the)012:497": "mthun pa'i rkyen zhi ba bsgom /",
    "NK100(the)012:498": "cha mthun gyi spyod lam du dge sbyor kun la brtson par bya'o //",
    "NK100(the)012:499": "gzugs bzang ba la /",
    "NK100(the)012:500": "nyon mongs pa khong khro spang /",
    "NK100(the)012:501": "bzod pa bsgom /",
    "NK100(the)012:502": "me tog gi mchod pa rtag tu dbul //",
    "NK100(the)012:503": "gzi che ba la /",
    "NK100(the)012:504": "nyon mongs pa phrag dog spang /",
    "NK100(the)012:505": "yangs pa bsgom /",
    "NK100(the)012:506": "bla ma la mos gus cher bya /",
    "NK100(the)012:507": "na tsha dkon pa la /",
    "NK100(the)012:508": "brdung brdeg spang /",
    "NK100(the)012:509": "nad g.yog byed /",
    "NK100(the)012:510": "sman gyi sbyin pa rtag tu dgyi /",
    "NK100(the)012:511": "tshe ring ba la /",
    "NK100(the)012:512": "srog gcod spang /",
    "NK100(the)012:513": "srog skyabs bya /",
    "NK100(the)012:514": "tsha tsha nye 'don rtag tu bya /",
    "NK100(the)012:515": "'byor ba'i yo byad la /",
    "NK100(the)012:516": "rang gi la ser sna gzhan gyi la ma byin par len pa spang /",
    "NK100(the)012:517": "med pa drug ldan gyis tshogs sog bya /",
    "NK100(the)012:518": "kha dang lag gis sbyin pa rtag tu dgyi /",
    "NK100(the)012:519": "med pa drug ni /",
    "NK100(the)012:520": "yul la dmigs pa med pa /",
    "NK100(the)012:521": "bsam pas sel med pa /",
    "NK100(the)012:522": "dad pa la 'gyur ldog med pa rdzas las zhen pa med pa /",
    "NK100(the)012:523": "rjes la rlom pa med pa /",
    "NK100(the)012:524": "mtha' la khyad pa med pa /",
    "NK100(the)012:525": "shes rab yongs su byang ba la gzhan shes rab gsum sbyong ba la bar chad mi bya /",
    "NK100(the)012:526": "rang shes rab gsum la sbyang /",
    "NK100(the)012:527": "mar me'i mched pa rtag tu dbul lo //",
    "NK100(the)012:528": "bla ma dam pa dang mjal ba dka' ste /",
    "NK100(the)012:529": "sngar mjal na zhabs nas 'degs par bya /",
    "NK100(the)012:530": "ma mjal na bar chad dbang du mi gtong drug tu phyir la mjal /",
    "NK100(the)012:531": "zhabs nas 'degs pa dka' ste /",
    "NK100(the)012:532": "sngar bteg na shes pas thongs par bya /",
    "NK100(the)012:533": "ma btegs na lan chags dbang du mi gtang mnyes",
    "NK100(the)012:534": "pa phul la 'deg /shes pas ma thong pa dka'",
    "NK100(the)012:535": "ste / sngar btang na chags phyir brtson 'grus bya /",
    "NK100(the)012:536": "ma btang na ser sna'i dbang du mi btang 'dzin chags med par thong /",
    "NK100(the)012:537": "brtson zhing 'grus par dka' ste sngar brtson zhing 'grus na go bar bya /",
    "NK100(the)012:538": "brtson zhing ma 'grus na le lo'i dbang du mi gtang rjes 'brang brtson 'grus bya /",
    "NK100(the)012:539": "gdams ngag go bar dka' ste sngar go na go thog tu nus par bya /",
    "NK100(the)012:540": "ma go na bag chags dbang du mi gtang thugs dgongs go bar bya /",
    "NK100(the)012:541": "go thog tu nus pa dka' ste /",
    "NK100(the)012:542": "sngar nus na nus thog brtan par bya /",
    "NK100(the)012:543": "ma nus na las dbang du mi gtang /",
    "NK100(the)012:544": "cis kyang nus par bya /",
    "NK100(the)012:545": "nus thog tu brtan pa dka' ste sngar brtan na 'bras bu thob par bya /",
    "NK100(the)012:546": "mi brtan na gya gyu'i dbang du mi gtang /",
    "NK100(the)012:547": "rtse gcig brtan par bya /",
    "NK100(the)012:548": "'bras bu thob par dka' ste /",
    "NK100(the)012:549": "sngar thob na 'gro ba'i don bya /",
    "NK100(the)012:550": "ma thob na 'phrang brgyad du mi gtang ste /",
    "NK100(the)012:551": "sran ma tsam cig bsam /",
    "NK100(the)012:552": "dbugs phar 'gro ba ni rtsol ba /",
    "NK100(the)012:553": "tshur 'du ba ni srog ces bya'o //",
    "NK100(the)012:554": "tshur 'dus ba'i dus su byang chub sems kyi bde",
    "NK100(the)012:555": "ba dkar breng gis byung nas thig le la phog",
    "NK100(the)012:556": "pas / sol ba'i me la phus gtab pa bzhin du dka' wal tser byung /",
    "NK100(the)012:557": "des byang khog tu gang /",
    "NK100(the)012:558": "des lus mgo mjug dga' bas khengs par byas pa'o //",
    "NK100(the)012:559": "rgod pa bcos pa ni /",
    "NK100(the)012:560": "dang po 'jug pa'i sgo dgag ste /",
    "NK100(the)012:561": "bdag gis ral gri 'am spu gri thogs par bsams te /",
    "NK100(the)012:562": "des ske bcad par bsams la /",
    "NK100(the)012:563": "rtsa ro ma /",
    "NK100(the)012:564": "rkyang ma /",
    "NK100(the)012:565": "kun d+har ma gsum sbu gu sang nge yod par bsam /",
    "NK100(the)012:566": "rang gi lag pas spyi bo nas mnan pas rtsa gsum gyi kha bcad par bsams la /",
    "NK100(the)012:567": "nag mun tser song bar bsal mo //",
    "NK100(the)012:568": "'gro ba'i lam 'phrang bcad pa ni /",
    "NK100(the)012:569": "rang gi snying gshags par bsams la /",
    "NK100(the)012:570": "der rnam rtog 'gyu ba bcug nas sbyar bas /",
    "NK100(the)012:571": "rnam rtog gis mi thar te /",
    "NK100(the)012:572": "de nas thar kyang byang khog nas mi thar bar bsam pa'o //",
    "NK100(the)012:573": "gnas pa'i phugs btib pa ni /",
    "NK100(the)012:574": "rnam rtog gi rten snying yin pas snying rtsar gyis bton nas bskyur bar bsam pa'o //",
    "NK100(the)012:575": "rang gi khong pa stong sang nge yod par bsams te /",
    "NK100(the)012:576": "de ni gsang sngags thabs che ba yin pas /",
    "NK100(the)012:577": "yin pa rnam rtog yin te /",
    "NK100(the)012:578": "rnam rtog gis rnam rtog 'joms /",
    "NK100(the)012:579": "dri mas dri ma 'khrud /",
    "NK100(the)012:580": "khyi gus khyi gu 'byin pa dang 'dra'o //",
    "NK100(the)012:581": "rgod pa ma rungs par gyur na bya'o //",
    "NK100(the)012:582": "de med na mi dgos lta bas bcos pas chog gsung /",
    "NK100(the)012:583": "byang chub sems kyi btsal thabs gsum ni /",
    "NK100(the)012:584": "rta rmu rgod lta btsal ba ni /",
    "NK100(the)012:585": "rta rmu rgod mi bsrun pa kha then na slar la thu ste /",
    "NK100(the)012:586": "skyes bu stobs dang ldan pas lcag gis brabs nas",
    "NK100(the)012:587": "gar 'gro 'gror btang nas gzhugs 'chad pa bzhin du",
    "NK100(the)012:588": "/ shes pa 'phro na mi bzung par gar 'gro 'gror btang na slar ldog pa'o //",
    "NK100(the)012:589": "rin po che'i gter ltar btsal ba ni /",
    "NK100(the)012:590": "gter sba legs na /",
    "NK100(the)012:591": "rkun mos mi rnyed de nam dgos pa'i dus su spyad du 'ong /",
    "NK100(the)012:592": "de bzhin du dang po bsgom legs pas /",
    "NK100(the)012:593": "bzhug cir snang thams cad bsgom par shes pa'o //",
    "NK100(the)012:594": "rgyal po'i btsun mo ltar btsa' ba ni /",
    "NK100(the)012:595": "rgyal po'i mnga' 'og tu thams cad 'dus pas /",
    "NK100(the)012:596": "btsun mo la yid 'chor kyang spyod mi nus pa bzhin du /",
    "NK100(the)012:597": "thams cad chos nyid du shes tsa na rnam rtog ldang mi nus pa'o //",
    "NK100(the)012:598": "tshad gsum ni /",
    "NK100(the)012:599": "gsal ba'i tshad til gyi mar me ltar bu ni /",
    "NK100(the)012:600": "mar me la gsal byed gzhan gyis gsal bar byas pa med de /",
    "NK100(the)012:601": "kho rang gsal ba de bzhin du /",
    "NK100(the)012:602": "sems nyid rang gsal te /",
    "NK100(the)012:603": "dkar sa le ba lta bu min te /",
    "NK100(the)012:604": "yul med du sang nge sa le ba'o //",
    "NK100(the)012:605": "mi g.yo ba'i tshad rgya mtsho'i gting lta bu ni /",
    "NK100(the)012:606": "rgya mtsho'i kha 'dom dgu yan chad g.yo yang /",
    "NK100(the)012:607": "gting mi g.yo ba bzhin du /",
    "NK100(the)012:608": "rnam rtog gang yang mi g.yo bar me re lteng nge ba'o //",
    "NK100(the)012:609": "yang zhing 'jam pa'i tshad shing bal gyi 'dab ma lta bu ni /",
    "NK100(the)012:610": "lus yang zhing 'jam pa'o //",
    "NK100(the)012:611": "drod gsum ni /",
    "NK100(the)012:612": "phyi'i drod lus yod du mi tshor ba dang /",
    "NK100(the)012:613": "nang gi drod dbugs rgyu ba mi tshor ba dang /",
    "NK100(the)012:614": "gsang ba'i drod rtog med kyi bde ba rang la 'char ba'o //",
    "NK100(the)012:615": "cog gzhag na gsal lo //",
    "NK100(the)012:616": "rtags gsum ni /",
    "NK100(the)012:617": "phyi'i rtags lung ston 'byung ba ni /",
    "NK100(the)012:618": "rigs kyi bu khyod kyi lta ba la skyon 'di 'dug /bsgrub pa'i gnas ni 'di yin /",
    "NK100(the)012:619": "khyod kyis spyod pa bya ba'i dus la bab po la sogs pa'o //",
    "NK100(the)012:620": "nang gi rtags mngon shes 'byung ste /",
    "NK100(the)012:621": "rig pa dwangs snyigs phyed pas so //",
    "NK100(the)012:622": "gsang ba'i rtags snang ba lam du blangs pa'o //",
    "NK100(the)012:623": "lnga pa bsgom snang bcu tham pas bsgom mkhan ngos bzung ba ni /",
    "NK100(the)012:624": "gong ltar bsgom par byang pas nyams 'byung ngo //",
    "NK100(the)012:625": "de la bcu ni /",
    "NK100(the)012:626": "phyi'i bsgom snang gsum /",
    "NK100(the)012:627": "nang gi bsgom snang gsum /",
    "NK100(the)012:628": "gsang ba'i gsum /",
    "NK100(the)012:629": "mthar thug gcig ste bcu'o //",
    "NK100(the)012:630": "de la phyi'i gsum ni /",
    "NK100(the)012:631": "lus stong par yod pa snyam byed pa dang /",
    "NK100(the)012:632": "med pa snyam byed pa dang /",
    "NK100(the)012:633": "dum bur yod pa snyam byed pa ste /",
    "NK100(the)012:634": "zhi gnas shas che ba las 'byung gsung ngo //",
    "NK100(the)012:635": "nang gi gsum ni /",
    "NK100(the)012:636": "sa le ba snyam byed pa dang //",
    "NK100(the)012:637": "khyim la sogs pa sa le ba snyam byed pa'o //",
    "NK100(the)012:638": "sangs kyis song ba snyam byed pa na /",
    "NK100(the)012:639": "shes pa sangs rgyas song ba snyam byed pa'o //",
    "NK100(the)012:640": "phyad kyis song ba snyam byed pa ni /",
    "NK100(the)012:641": "shes pa phyad kyis song pa snyam byed pa'o //",
    "NK100(the)012:642": "gsang ba'i bsgom snang gsum ni /",
    "NK100(the)012:643": "me re yod pa snyam byed pa /",
    "NK100(the)012:644": "khyil le yod pa snyam byed pa /",
    "NK100(the)012:645": "dga' ba snyam byed pa'o //",
    "NK100(the)012:646": "mthar thug gi gcig ni /",
    "NK100(the)012:647": "rig pa rang sar grol ba ste /",
    "NK100(the)012:648": "snang srid thams cad rang grol ba 'di gal che gsung ngo //",
    "NK100(the)012:649": "drug pa bskyed 'don gsum gyis bogs gdon pa ni /",
    "NK100(the)012:650": "gong ltar bsgom pa byas pas /",
    "NK100(the)012:651": "dus thams cad du phyam tser ma song na bskyed gdon te /",
    "NK100(the)012:652": "lta bas gdon pa ni /",
    "NK100(the)012:653": "gdams ngag mnyan pa'am /",
    "NK100(the)012:654": "snang ba dang sems la spyad par bya ba dang /",
    "NK100(the)012:655": "lta rtog bya ba dang /",
    "NK100(the)012:656": "lta ba'i thog tu btang gi bsgoms na bogs 'ong ngo //",
    "NK100(the)012:657": "spyod pas bogs gdon pa ni /",
    "NK100(the)012:658": "gsang spyod dang rigs spyod ces bya ste /",
    "NK100(the)012:659": "dang po gsang spyod ni /",
    "NK100(the)012:660": "dgon pa dben par lus gcer bu la sogs pa byas la /",
    "NK100(the)012:661": "nyam nga zhing bsgom pa la gnas sam mi gnas lta /",
    "NK100(the)012:662": "mi gnas na bsgom pa rang bya /",
    "NK100(the)012:663": "gnas na rigs spyod ces bya ste /",
    "NK100(the)012:664": "spyod pa bya bar rigs te /",
    "NK100(the)012:665": "gzod grong dang tshong dus su phyin nas /",
    "NK100(the)012:666": "gong bzhin du byas pa nyam nga mi 'dug na /",
    "NK100(the)012:667": "gzod phyag rgya mo dang sbyor ba dang /",
    "NK100(the)012:668": "sgrol ba la sogs pa'i spyod pa bya ba'i dus la bab pa'o //",
    "NK100(the)012:669": "kha zas kyis bogs gdon pa ni /",
    "NK100(the)012:670": "'khams la phan pa'i zas bzang po bza' ba'o //",
    "NK100(the)012:671": "bdun pa shes pa bzhis bdud bzhi gzhom pa ni /",
    "NK100(the)012:672": "nyon mongs pa'i bdud lam du shes pa ste /",
    "NK100(the)012:673": "rnal 'byor pas nyon mongs pa ci byung yang /",
    "NK100(the)012:674": "mi dgag mi spang ste chos nyid du shes pa'o //",
    "NK100(the)012:675": "phung po'i bdud sgyu mar shes pa ni /",
    "NK100(the)012:676": "rnal 'byor pas phung po khyod 'dra ba /",
    "NK100(the)012:677": "mi rtag pa /",
    "NK100(the)012:678": "mi brtan pa /",
    "NK100(the)012:679": "khyi ltogs spyang ltogs kyi zas su nam kyang 'gro",
    "NK100(the)012:680": "ba cig 'dug /bkur sti byas kyi thu ba cig",
    "NK100(the)012:681": "'dug pas / chos spyod la bkol ba'i phyir zas",
    "NK100(the)012:682": "dum 'ga' tsam bza' ba las snyam par sgyu mar",
    "NK100(the)012:683": "shes par byas nas /",
    "NK100(the)012:684": "phung po la chags zhen med pas phung po'i bdud bcom mo //",
    "NK100(the)012:685": "lha'i bu bdud grogs su shes pa ste /",
    "NK100(the)012:686": "bdud kyi spyod yul ci byung yang grogs su shes pa'o //",
    "NK100(the)012:687": "'chi bdag gi bdud shes rab kyi pha rol du phyin par shes pa ni /",
    "NK100(the)012:688": "'chi ba'i dus su gsal lo //",
    "NK100(the)012:689": "brgyad pa bsre thabs gsum gyis bsgom pa bdag po la gtad pa ni /",
    "NK100(the)012:690": "nyin mo'i dus su las dang so nam dang bsre ba ni /",
    "NK100(the)012:691": "las su bya ba'i zhing yul lta bu yang rang bzhin med de rang gi sems /",
    "NK100(the)012:692": "bdag kyang rang bzhin med par shes pa'o //",
    "NK100(the)012:693": "nub mo'i dus su gnyid dang bsre ba ni /",
    "NK100(the)012:694": "da bsgom gtang la gnyid log bya ba med par /",
    "NK100(the)012:695": "gnyid log kyi yang bsgoms pas /",
    "NK100(the)012:696": "gnyid log tsam na yang bsgom pa las mi 'da' ste /",
    "NK100(the)012:697": "rmi lam rgyun 'chad do gsung ngo //",
    "NK100(the)012:698": "'chi ba'i dus su 'chi ba dang bsre ba ni /",
    "NK100(the)012:699": "'chi' kar gdab pa'i dus su gsal lo //",
    "NK100(the)012:700": "dgu pa sa bzhis gol sa bcad pa ni /",
    "NK100(the)012:701": "bying rgod bcos pas so so skye bo'i gol sa gcod do //",
    "NK100(the)012:702": "stong pa yin no snyam pa'i blos gzung du bsgoms na /",
    "NK100(the)012:703": "mu stegs chad lta yin te /",
    "NK100(the)012:704": "blos bzung nyid rang sar grol te 'dzin pa med pas chad pa'i gol sa gcod do //",
    "NK100(the)012:705": "bsam gtan mu bzhi'i gol sa yang blos bzung nyid rang sar grol bas chod do //",
    "NK100(the)012:706": "theg pa chen po bsam gtan gyi gol sa ni /",
    "NK100(the)012:707": "dbu ma dang sems tsam yin te snang ba la 'dra legs byas nas bsgom pa ste /",
    "NK100(the)012:708": "'dir gti bya ltar bsgoms pas chod do //",
    "NK100(the)012:709": "bcu pa phan yon bzhi sa yon tan bstan pa ni /",
    "NK100(the)012:710": "tshe 'di'i phan yon ni /",
    "NK100(the)012:711": "bon chog brgya byas pas bsgom pa thun gcig daga'o //",
    "NK100(the)012:712": "tshe yun gyi phan yon ni /",
    "NK100(the)012:713": "skye ba thams cad du byang chub thob par byed",
    "NK100(the)012:714": "pa'i thabs bsgom pa 'di las snang nye ba'i thabs",
    "NK100(the)012:715": "gzhan med pa'o // yon tan thams cad 'dus pa'i phan yon ni /",
    "NK100(the)012:716": "dkar po'i chos spyod thams cad kyi phan yon 'dir 'dus pa'o //",
    "NK100(the)012:717": "tshegs chung la don che ba'i phan yon ni /",
    "NK100(the)012:718": "tshegs chung ste nyams su lon na /",
    "NK100(the)012:719": "gang ltar bsgoms kyang 'ong /",
    "NK100(the)012:720": "don che ste bla med thob pa'o //",
    "NK100(the)012:721": "spyod pa la gsum ste /",
    "NK100(the)012:722": "shes rab dang mthun pa'i spyod pa ni /",
    "NK100(the)012:723": "lta bsgom phyams kyis song na /",
    "NK100(the)012:724": "dge ba dang du blang du med /",
    "NK100(the)012:725": "sdig pa rgyab tu bskyur du med /",
    "NK100(the)012:726": "de ci'i phyir zhe na /",
    "NK100(the)012:727": "dge ba la yang rang bzhin med par shes /",
    "NK100(the)012:728": "sdig pa la yang rang bzhin med par shes /",
    "NK100(the)012:729": "dbang po rab kyi spyod yul lo //",
    "NK100(the)012:730": "de la gsum ste /",
    "NK100(the)012:731": "bsnyon pa lta bu'i spyod pa ni /",
    "NK100(the)012:732": "zas la gtsang sme med pa /",
    "NK100(the)012:733": "gos la bzang ngan med pa /",
    "NK100(the)012:734": "sems la dga' mi dga' med pa'o //",
    "NK100(the)012:735": "bu chung lta ba'i spyod pa ni /",
    "NK100(the)012:736": "bu chung dga' 'phro la ngu /",
    "NK100(the)012:737": "ngu 'phro la dga' /",
    "NK100(the)012:738": "'gro 'phro la 'dug /",
    "NK100(the)012:739": "'dug 'phro la 'gro ba'o //",
    "NK100(the)012:740": "de bzhin du spyod pa la blang dor med /",
    "NK100(the)012:741": "gnyen la byams 'phro la bsgom /",
    "NK100(the)012:742": "rgol 'phro la la byams ste /",
    "NK100(the)012:743": "nges pa med pa'o //",
    "NK100(the)012:744": "lkugs pa lta bu'i spyod pa ni /",
    "NK100(the)012:745": "mi chos kyi smra ba la sogs pa ci yang mi byed par 'dug pa /",
    "NK100(the)012:746": "'khor ba'i chos las log pa'o //",
    "NK100(the)012:747": "de dbang po rab kyi spyod pa ste /",
    "NK100(the)012:748": "lta ba gza' gtad med pas spyod pa blang dor med pa'o //",
    "NK100(the)012:749": "thabs dang mthun pa'i spyod pa ni /",
    "NK100(the)012:750": "gong ltar lta bsgom phyams kyis ma song na /",
    "NK100(the)012:751": "spyod pa dge sdig shan phyeed pa zhes bya ste /",
    "NK100(the)012:752": "dge ba dang du blang /",
    "NK100(the)012:753": "sdig pa rgyab tu dor /",
    "NK100(the)012:754": "dge sbyor la sogs pa chos dang mthun par bya'o //",
    "NK100(the)012:755": "sgo gsum rgyud kyi spyod pa ni /",
    "NK100(the)012:756": "g.yo med zog med ma bcos shugs las byung ba'o //",
    "NK100(the)012:757": "le lo can gyi gang zag la 'chi kar gdab pa ni /",
    "NK100(the)012:758": "rjes su dran pa drug go //",
    "NK100(the)012:759": "'chi ba rjes su dran pa ni /",
    "NK100(the)012:760": "so so skye bo nam shi shir nam 'chi cha med pas /",
    "NK100(the)012:761": "rnal 'byor pas na tsa na brtag ste /",
    "NK100(the)012:762": "dang po sa chu la thim ste /",
    "NK100(the)012:763": "bag gzhi sa la lhung lus lci ba'o //",
    "NK100(the)012:764": "de la 'chi ba'i dngos gzhi yang med /",
    "NK100(the)012:765": "de nas chu me la thim ste /",
    "NK100(the)012:766": "drod phyir thon pa'am nang gi chu skams pa ste /",
    "NK100(the)012:767": "kha sna skam sing gis song pa'o //",
    "NK100(the)012:768": "me rlung la thim ste /",
    "NK100(the)012:769": "drod yan lag nas bsdus te /",
    "NK100(the)012:770": "spyi bo nas brdul te rkang mthil du yal na nang /",
    "NK100(the)012:771": "spyi bor yal na bzang ngo //",
    "NK100(the)012:772": "rlung rnam par shes pa la thim ste /",
    "NK100(the)012:773": "dbugs phar 'gro ba rtsol ba /",
    "NK100(the)012:774": "tshul 'du ba srog ste srog chad 'dod pas /",
    "NK100(the)012:775": "phar thon nas tshur nang du 'ong du mi 'dod de srog 'chad pa'o //",
    "NK100(the)012:776": "de ni 'chi ba rjes su dran pa'o //",
    "NK100(the)012:777": "skyo ba rjes su dran pa ni /",
    "NK100(the)012:778": "zhing yul khang khyim la sogs pa 'di dag thams cad sgyu ma yin /",
    "NK100(the)012:779": "nangs na nye ba'i rang gi lus po 'dir rang yang mi rtag pa /",
    "NK100(the)012:780": "mi gtsang pa /",
    "NK100(the)012:781": "sdug bsngal bskyed pa'i gzhi ma cig 'dug snyam pa bskyed de /",
    "NK100(the)012:782": "so so'i skye bo ni 'chi ba'i dus su /",
    "NK100(the)012:783": "shin tu chags pas 'khor bar ltung /",
    "NK100(the)012:784": "rnal 'byor pas de las bzlog las gong ltar bya'o //",
    "NK100(the)012:785": "gtong ba rjes su dran pa ni /",
    "NK100(the)012:786": "gnyen 'dun la sogs 'di dag thams cad gnas skabs kyi 'brel ba bya dang shing lta bu yin /",
    "NK100(the)012:787": "nga dang po 'ongs kyang gcig pu 'ongs /",
    "NK100(the)012:788": "tha ma mchi yang gcig pu 'chi snyam pas /",
    "NK100(the)012:789": "thams cad dang 'brel med yin snyam pas ma chags par phyad tsher gtong ba'o //",
    "NK100(the)012:790": "lha rjes su dran pa ni /",
    "NK100(the)012:791": "lha'i sku yang yin na /",
    "NK100(the)012:792": "'di'i gnas skabs su lha yang chos sku ste /",
    "NK100(the)012:793": "de yang rang gi sems stong par bsgom pa de dran par bya /",
    "NK100(the)012:794": "gzhan gyis kyang gsal gdab /",
    "NK100(the)012:795": "gong na med na 'dir gdab pa gdab ste dka' gsung ngo //",
    "NK100(the)012:796": "bar do rjes su dran pa ni /",
    "NK100(the)012:797": "srid pa'i bar ma do ces bya ste /",
    "NK100(the)012:798": "snang ba 'di nub phyi ma'i lus gzhan ma blangs",
    "NK100(the)012:799": "kyi bar du yid kyi lus gnas pa de'i dus",
    "NK100(the)012:800": "su / kha gsum sprad pa'i man ngag ces bya ste /",
    "NK100(the)012:801": "sngar nas bsgoms pa dang /",
    "NK100(the)012:802": "bar do dang 'chi ba shes rab kyi pha rol du phyin pa gsum 'dzom ste /",
    "NK100(the)012:803": "bar do'i dus su gsang sngags gseb lam nas 'gro ba zhes bya ste /",
    "NK100(the)012:804": "yid sngar nas bsgom pa dang ma bral bas /",
    "NK100(the)012:805": "'chi ba shes rab kyi pha rol du phyin pa dang 'dzom nas /",
    "NK100(the)012:806": "bar do la mi rtog dran nas skye ba mi len te /",
    "NK100(the)012:807": "'di'i rnam rtog pas rmi lam gyi rnam rtog bzlog sla /",
    "NK100(the)012:808": "de bas bar do sla ste /",
    "NK100(the)012:809": "bar do la mi rtog pa dran pa tsam gyis sangs rgyas pa'o //",
    "NK100(the)012:810": "'chi ba shes rab kyi pha rol du phyin pa rjes su dran pa ni /",
    "NK100(the)012:811": "dbugs chad pa'i dus su ma rtog pa skad cig ma gcig kun la skye /",
    "NK100(the)012:812": "de ngo shes pa ni dran pa'o //",
    "NK100(the)012:813": "'bras bu la bzhi ste /",
    "NK100(the)012:814": "skye ba len mi len gyi khyad par bstan pa dang /",
    "NK100(the)012:815": "'khor ba dang mya ngan las 'das pa'i rgyab 'gyel bstan pa dang /",
    "NK100(the)012:816": "sangs rgya ba'i dus bstan pa dang /",
    "NK100(the)012:817": "sangs rgyas bya ba ji tsam cig la zer ba bstan pa'o //",
    "NK100(the)012:818": "dang po ni grags pa'i chos brgyad dang ma bral na skye ba len /",
    "NK100(the)012:819": "bral na mi lon no //",
    "NK100(the)012:820": "gzhan la cha med /",
    "NK100(the)012:821": "rang gzung 'dzin dang bral ma bral lta'o //",
    "NK100(the)012:822": "gnyis pa ni /",
    "NK100(the)012:823": "lhun grub chos kyi sku'i sangs rgyas dang /",
    "NK100(the)012:824": "stong gsal rig pa chos kyi sku'i sangs rgyas ste /",
    "NK100(the)012:825": "gzhi lhun grub ni /",
    "NK100(the)012:826": "shi ba'i dus su sdig po che man chad la mi rtog pa gcig skye'o //",
    "NK100(the)012:827": "de 'khor bar rgyab 'gyes na /",
    "NK100(the)012:828": "nying 'tshams sbyor ba gsum ste /",
    "NK100(the)012:829": "bag chags nying 'tshams sbyor ba ni /",
    "NK100(the)012:830": "kun gzhi la bag chags gnas pa de'o //",
    "NK100(the)012:831": "sems nying 'tshams sbyor ba ni /",
    "NK100(the)012:832": "bag chags de las rig pa 'gyu byed langs nas bar do 'khyams pa'o //",
    "NK100(the)012:833": "phung po nying 'tshams sbyor ba ni /",
    "NK100(the)012:834": "der bag chags 'gyus pas byol song du skye na /",
    "NK100(the)012:835": "byol song gi mngal nyams dga' bar mthong nas /",
    "NK100(the)012:836": "der zhugs pas subs tser song nas lus len pa'o //",
    "NK100(the)012:837": "mya ngan las 'das par rgyab 'gyes na /",
    "NK100(the)012:838": "stong gsum rig pa chos kyi sku'i sangs rgyas zhes bya ste /",
    "NK100(the)012:839": "mi rtog pa de ka'i thog nas grol yang srid /",
    "NK100(the)012:840": "de min bar do la chos nyid dran pas sangs rgya ba'o //",
    "NK100(the)012:841": "sangs rgya ba'i dus bstan pa ni /",
    "NK100(the)012:842": "rab 'di la rgya ste rgyal ba'i dgongs pa rtogs pa'o //",
    "NK100(the)012:843": "de 'og 'chi khar rgya ste /",
    "NK100(the)012:844": "'chi ba shes rab kyi pha rol du phyin pa",
    "NK100(the)012:845": "dang 'brel nas mi rtog par 'gro ste sangs rgya'o",
    "NK100(the)012:846": "// de 'og bar do la rgya ste /",
    "NK100(the)012:847": "bar ma do la chos nyid dran nas so //",
    "NK100(the)012:848": "tha ma yang skye ba gcig gam gnyis sam bdun tshun chad du sangs rgya'o //",
    "NK100(the)012:849": "sangs rgyas bya ba ji tsam cig la bya na /",
    "NK100(the)012:850": "chos kyi sku ni sangs rgyas te /",
    "NK100(the)012:851": "rang gi rig pa stong gsal du bsgom pa de'o //",
    "NK100(the)012:852": "gzugs sku ni de'i byin gyis brlabs las 'gro ba'i don du sku gnyis byin te /",
    "NK100(the)012:853": "sa bcu'i byang chub sems dpa' la longs sku'o //",
    "NK100(the)012:854": "las dag pa'i sems can la sprul skus don byed do //",
    "NK100(the)012:855": "des gzhi lam 'bras bu gsum gyi snyan khung brgyud",
    "NK100(the)012:856": "pa'i gdams ngag /snyan brgyud yi ger bris pa lags",
    "NK100(the)012:857": "pas / gzhan la mi spel lo //",
    "NK100(the)012:858": "+thii //",
    "NK100(the)012:859": "rdzogs so //",
    "NK100(the)012:860": "rta rin chen dpal gyi phyag dape'o //"
}