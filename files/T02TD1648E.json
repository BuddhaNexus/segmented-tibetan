{
    "T02TD1648E:312b-0": "@312b * // sgyu 'phrul chen mo'i sgrub thabs bzhugs /",
    "T02TD1648E:312b-2": "# // rdo rje mkha' 'gro ma la phyag 'tshal lo //",
    "T02TD1648E:312b-3": "dang por sngags pa bdag nyid kyi //",
    "T02TD1648E:312b-4": "zhal gdong dag par byas pas na //",
    "T02TD1648E:312b-5": "de ni 'jig rten pa yi lugs //",
    "T02TD1648E:312b-6": "don dam rnal 'byor 'di lta ste //",
    "T02TD1648E:312b-7": "snying gar zla ba'i dkyil 'khor la //",
    "T02TD1648E:312b-8": "nag po h'um ni bsam par bya //",
    "T02TD1648E:312b-9": "'od zer rnam lngas khyab par spros //",
    "T02TD1648E:312b-10": "'jig rten khams ni gsal byas nas //",
    "T02TD1648E:312b-11": "slar 'dus zhal ni dag par bya //",
    "T02TD1648E:312b-12": "de nas bsgom pa'i sa gzhi ni //",
    "T02TD1648E:312b-13": "bdud rtsi lngas ni gtor bar bya //",
    "T02TD1648E:312b-14": "de steng bde ba'i stan la 'dug / snying gar zla dkyil h'um ni bsam //",
    "T02TD1648E:312b-15": "de las 'od zer rab 'phros nas //",
    "T02TD1648E:312b-16": "rang bzhin dkyil 'khor spyan drangs nas //",
    "T02TD1648E:312b-17": "mdun gyi nam mkhar bsam par bya //",
    "T02TD1648E:312b-18": "rang gi snying ga'i h'um las ni //",
    "T02TD1648E:312b-19": "mkha' 'gro ma bzhi rab spros la //",
    "T02TD1648E:312b-20": "phyi nang mchod bstod la sogs bya//",
    "T02TD1648E:312b-21": "de nas sdig pa bshags par bya //",
    "T02TD1648E:312b-22": "lus ngag yid gsum las byas sdig / rang gi byas sogs sdig pa kun //",
    "T02TD1648E:312b-23": "rang bzhin dkyil 'khor dag pa bshags //",
    "T02TD1648E:312b-24": "sangs rgyas la sogs bsod nams la //",
    "T02TD1648E:312b-25": "rjes su yi rang ba byas nas //",
    "T02TD1648E:312b-26": "rjes su yi rang bsod nams 'dis //",
    "T02TD1648E:313a-0": "sems can @313a * //",
    "T02TD1648E:313a-1": "thams cad don du bsngo //",
    "T02TD1648E:313a-2": "dkon mchog gsum la skyabs su mchi //",
    "T02TD1648E:313a-3": "byang chub sems ni rnam gnyis kyis //",
    "T02TD1648E:313a-4": "rang gi lus ngag yid gsum 'dis //",
    "T02TD1648E:313a-5": "sangs rgyas la sogs rnams la dbul //",
    "T02TD1648E:313a-6": "yan lag bdun mchod byas nas su //",
    "T02TD1648E:313a-7": "rang gi lus ngag yid gsum la //",
    "T02TD1648E:313a-8": "rang bzhin yi ge gsum 'di bsam //",
    "T02TD1648E:313a-9": "yi ge gsum ni 'di lta ste //",
    "T02TD1648E:313a-10": "he dang ru ni ka dang gsum //",
    "T02TD1648E:313a-11": "he zhes chos rnams rgyu med pa //",
    "T02TD1648E:313a-12": "ha zhes chos rnams skye 'gag med //",
    "T02TD1648E:313a-13": "ae zhes chos rnams smra brjod bral //",
    "T02TD1648E:313a-14": "ru zhes chos rnams brag ca 'dra //",
    "T02TD1648E:313a-15": "ra zhes yang dag bde chen lus //",
    "T02TD1648E:313a-16": "au zhes chos rnams mi rtog brten //",
    "T02TD1648E:313a-17": "k'a zhes chos rnams gnas med pa'o //",
    "T02TD1648E:313a-18": "ka zhes chos rnams bde dang ldan //",
    "T02TD1648E:313a-19": "aa las chos rnams skye med bstan //",
    "T02TD1648E:313a-20": "rang gi lus ngag yid gsum gyi //",
    "T02TD1648E:313a-21": "rang bzhin yi ge gsum po 'di //",
    "T02TD1648E:313a-22": "nan tan gyis ni de ltar bsgom //",
    "T02TD1648E:313a-23": "aom sh'u n+ya t'a dzny'a na badzra sva bha ba a'atma ko&amp; ham /",
    "T02TD1648E:313a-24": "stong nyid sems ni brtan byas nas //",
    "T02TD1648E:313a-25": "de nyid nyi ma'i dkyil 'khor gyur //",
    "T02TD1648E:313a-26": "de steng h'um nag bsam bya ste //",
    "T02TD1648E:313a-27": "de gyur rdo rjer bsgom par bya //",
    "T02TD1648E:313a-28": "rdo rje bum par h'um nag bsam //",
    "T02TD1648E:313a-29": "de las 'od zer rdo rje 'phros //",
    "T02TD1648E:313a-30": "gru bzhi rdo rje brtsig byas te //",
    "T02TD1648E:313a-31": "steng du rdo rje gzeb bsams nas //",
    "T02TD1648E:313a-32": "'og ni rdo rje sa gzhi ste //",
    "T02TD1648E:313a-33": "rdo rje ra ba'i phyi rol du //",
    "T02TD1648E:313a-34": "lam gyur sa gzhi gru bzhi ste //",
    "T02TD1648E:313a-35": "rdo rje rtse gsum gyis ni mtshan //",
    "T02TD1648E:313a-36": "sa yi dkyil 'khor phyi rol du //",
    "T02TD1648E:313a-37": "bam gyur chu yi dkyil 'khor zlum //",
    "T02TD1648E:313a-38": "de dbus bum pa dag tu bsam //",
    "T02TD1648E:313a-39": "chu yi dkyil 'khor phyi rol du //",
    "T02TD1648E:313a-40": "yam gyur rlung dkyil gzhu lta bur //",
    "T02TD1648E:313a-41": "g-yas g-yon ba dan mtshan par bya //",
    "T02TD1648E:313a-42": "yang na de yi phyi rol du //",
    "T02TD1648E:313a-43": "ram gyur me dkyil gru gsum bsam //",
    "T02TD1648E:313a-44": "rdo rje ra ba'i nang du ni //",
    "T02TD1648E:313a-45": "phyogs bzhi mtshams bzhi dag la ni //",
    "T02TD1648E:313a-46": "dur khrod brgyad ni bsam par bya //",
    "T02TD1648E:313a-47": "pam gyur padma dmar po bsam //",
    "T02TD1648E:313a-48": "padma'i ze 'bru'i steng du ni //",
    "T02TD1648E:313a-49": "nyi ma'i dkyil 'khor bsam bar bya //",
    "T02TD1648E:313a-50": "dbus su mthing nag h'um ni bsam //",
    "T02TD1648E:313a-51": "h'um las 'od zer rab spros pas //",
    "T02TD1648E:313a-52": "phyogs bcu'i bde gshegs rnams bkug nas //",
    "T02TD1648E:313b-0": "h'um la thim nas @313b zhu bar gyur //",
    "T02TD1648E:313b-1": "padma'i 'dab ma bzhi la ni //",
    "T02TD1648E:313b-2": "lha mo bzhi ni bskyed par bya //",
    "T02TD1648E:313b-3": "tshad med bzhi yi rang bzhin las //",
    "T02TD1648E:313b-4": "rdo rje mkha' 'gro la sogs bzhis //",
    "T02TD1648E:313b-5": "'di bzhi'i rdo rje glu yis ni //",
    "T02TD1648E:313b-6": "mnyam nyid la gnas bskul bar bya //",
    "T02TD1648E:313b-7": "dpal rdo rje glu'i dam pa'i srid pa shin tu sgrub byed pa //",
    "T02TD1648E:313b-8": "kye ma gnyen mchog rdo rje'i 'od kyis padma rab phye shig / aa la la la la ho //",
    "T02TD1648E:313b-9": "bde ba chen po rab tu dgyes pa'i gar mdzod cig / nyi ma'i 'od kyis padma'i kha rab phye ba bzhin //",
    "T02TD1648E:313b-10": "aa la la la la ho //",
    "T02TD1648E:313b-11": "bde ba chen po rab tu dgyes pa'i gar mdzod cig /",
    "T02TD1648E:313b-12": "rdo rje'i glu ni blangs nas su //",
    "T02TD1648E:313b-13": "gong bu de nyid h'um du gyur //",
    "T02TD1648E:313b-14": "de las 'od zer rab spros pas //",
    "T02TD1648E:313b-15": "phyogs bcu'i bde gshegs kun bkug nas //",
    "T02TD1648E:313b-16": "h'um nyid la ni thim par bsam //",
    "T02TD1648E:313b-17": "snying rje'i stobs kyis rdo rjer gyur //",
    "T02TD1648E:313b-18": "sku mdog mthing nag zhal bzhi pa //",
    "T02TD1648E:313b-19": "phyag bzhi dag gis rab tu mdzes //",
    "T02TD1648E:313b-20": "dbus zhal sku ni mthing nag ste //",
    "T02TD1648E:313b-21": "g-yas kyi zhal ser g-yon zhal ljang //",
    "T02TD1648E:313b-22": "lhag ma'i zhal ni dkar po'o //",
    "T02TD1648E:313b-23": "g-yas gnyis ka p'a la dang mda' //",
    "T02TD1648E:313b-24": "g-yon gnyis kha tv'am gzhu ni 'dzin //",
    "T02TD1648E:313b-25": "nyi ma'i dkyil 'khor gdan la bzhugs //",
    "T02TD1648E:313b-26": "zhal bzhi spyan ni gsum gsum ste //",
    "T02TD1648E:313b-27": "mi mgo gsar pa'i do shal la //",
    "T02TD1648E:313b-28": "rgyu ma rlon pa'i thag pas brgyus //",
    "T02TD1648E:313b-29": "thod skem phreng bas dbu la brgyan //",
    "T02TD1648E:313b-30": "rus chen rgyan dang yang dag ldan //",
    "T02TD1648E:313b-31": "dga' bzhad zhal gdangs mche ba gtsigs //",
    "T02TD1648E:313b-32": "dbu skra dmar ser gyen du 'bar //",
    "T02TD1648E:313b-33": "de nas gnas drug byin gyis brlab //",
    "T02TD1648E:313b-34": "dpral ba'i mtshams su tsi ser bsam //",
    "T02TD1648E:313b-35": "mig gnyis la ni aom dkar po //",
    "T02TD1648E:313b-36": "rna ba gnyis la a'a dmar bsam //",
    "T02TD1648E:313b-37": "sna gnyis la ni khe dkar po //",
    "T02TD1648E:313b-38": "mgrin par a'a:dmar bsam par bya //",
    "T02TD1648E:313b-39": "snying gar de dmar bsam par bya //",
    "T02TD1648E:313b-40": "gnas drug yang dag byin brlabs nas //",
    "T02TD1648E:313b-41": "yab yum sku ni dus gcig rdzogs //",
    "T02TD1648E:313b-42": "stong nyid la ni shin tu 'khyud //",
    "T02TD1648E:313b-43": "gnyis med sku las 'od zer 'phros //",
    "T02TD1648E:313b-44": "'jig rten khams gsal byas nas ni //",
    "T02TD1648E:313b-45": "rdo rje 'dzin pas dbu ni brgyan //",
    "T02TD1648E:313b-46": "sku gsung thugs ni byin gyis brlabs //",
    "T02TD1648E:314a-0": "chos dbyings ye shes rnam dag gi / de yi ngo bo @314a * //",
    "T02TD1648E:314a-1": "bdag nyid ni //",
    "T02TD1648E:314a-2": "shar gyi padma'i 'dab ma la //",
    "T02TD1648E:314a-3": "rdo rje mkha' 'gro ma ni bsam //",
    "T02TD1648E:314a-4": "sku mdog mthing nag zhal bzhi ma //",
    "T02TD1648E:314a-5": "g-yas ser g-yon ljang gu yi zhal //",
    "T02TD1648E:314a-6": "lhag pa'i zhal ni dkar po ste //",
    "T02TD1648E:314a-7": "g-yon gnyis kha tv'am dril bu la //",
    "T02TD1648E:314a-8": "g-yas gnyis ka p'a la rdo rje //",
    "T02TD1648E:314a-9": "sa khams me long rang bzhin no //",
    "T02TD1648E:314a-10": "mdog ser rin chen mkha' 'gro ma //",
    "T02TD1648E:314a-11": "lho yi pad 'dab bsam par bya //",
    "T02TD1648E:314a-12": "g-yas nag g-yon ni ljang gu'i zhal //",
    "T02TD1648E:314a-13": "lhag pa'i zhal ni dkar po'o //",
    "T02TD1648E:314a-14": "g-yon gnyis pa dan ce sbyang ste //",
    "T02TD1648E:314a-15": "g-yas gnyis rtse gsum rin chen 'dzin //",
    "T02TD1648E:314a-16": "chu khams mnyam nyid rang bzhin no //",
    "T02TD1648E:314a-17": "mdog dkar padma mkha' 'gro ma //",
    "T02TD1648E:314a-18": "nub kyi pang 'dab bsam par bya //",
    "T02TD1648E:314a-19": "g-yas ser g-yon ni ljang ba'i zhal //",
    "T02TD1648E:314a-20": "lhag pa'i zhal ni nag po ste //",
    "T02TD1648E:314a-21": "g-yon gnyis gzhu dang ka p'a la //",
    "T02TD1648E:314a-22": "g-yas gnyis mda' dang sna tshogs pad //",
    "T02TD1648E:314a-23": "me khams so sor rtog rang bzhin //",
    "T02TD1648E:314a-24": "ljang mdog sna tshogs mkha' 'gro ma //",
    "T02TD1648E:314a-25": "byang gi pad 'dab bsam par bya //",
    "T02TD1648E:314a-26": "g-yas ser g-yon ni sngo ba'i zhal //",
    "T02TD1648E:314a-27": "lhag pa'i zhal ni dkar po'o //",
    "T02TD1648E:314a-28": "g-yon gnyis zhags pa ka p'a la 'dzin //",
    "T02TD1648E:314a-29": "g-yas gnyis ral gri cang te'u 'dzin //",
    "T02TD1648E:314a-30": "rlung khams nan tan rang bzhin no //",
    "T02TD1648E:314a-31": "rdo rje mkha' 'gro la sogs bzhi //",
    "T02TD1648E:314a-32": "nye ma'i gdan la rab tu gnas //",
    "T02TD1648E:314a-33": "ka p'a la sogs rgyan rnams ni //",
    "T02TD1648E:314a-34": "gtso bo'i rgyan dang mthun par bshad //",
    "T02TD1648E:314a-35": "spyan ni gtso bo nyid dang mthun //",
    "T02TD1648E:314a-36": "cung zad zhal gdangs mche gtsigs la //",
    "T02TD1648E:314a-37": "dbu skra dmar ser gyen du 'bar //",
    "T02TD1648E:314a-38": "thams cad kyi ni sku rnams la //",
    "T02TD1648E:314a-39": "me dpung 'bar ba'i 'od zer 'phros //",
    "T02TD1648E:314a-40": "snying rje'i stobs kyi rdo rje ba //",
    "T02TD1648E:314a-41": "lha mo 'di bzhis mdzes bskor bsgom //",
    "T02TD1648E:314a-42": "ji ltar rdzogs pa'i rim pa ni //",
    "T02TD1648E:314a-43": "slob dpon dag la dri bar bya //",
    "T02TD1648E:314a-44": "spyi bor rlung gi dkyil 'khor bsam //",
    "T02TD1648E:314a-45": "snying gar sa yi dkyil 'khor ro //",
    "T02TD1648E:314a-46": "lte bar chu yi dkyil 'khor bsam //",
    "T02TD1648E:314a-47": "gsang bar me yi dkyil 'khor te //",
    "T02TD1648E:314a-48": "ma ning gis ni bsgom par bya //",
    "T02TD1648E:314a-49": "aom a'a:h'um /",
    "T02TD1648E:314a-50": "rnal 'byor pa ni ngal bso'i phyir //",
    "T02TD1648E:314a-51": "sngags kyi 'dzab ni bzlas par bya //",
    "T02TD1648E:314a-52": "aom a'a:hr'i:h'um phat /",
    "T02TD1648E:314a-53": "ting nge 'dzin las langs nas ni //",
    "T02TD1648E:314a-54": "'khor ba dang ni myang na 'das //",
    "T02TD1648E:314a-55": "gnyis su med par bsgom par bya //",
    "T02TD1648E:314a-56": "rgya gar gyi mkhan po sku med rdo rjes mdzad pa sgyu 'phrul chen mo'i sgrub thabs rdzogs so /"
}