{
    "K10D0344_H0352:446a-0": "@446a ;;rgyar skad du /",
    "K10D0344_H0352:446a-1": "a'arya dzny'a na ka s'u tra bud ddh'a aa ba d'a na /",
    "K10D0344_H0352:446a-2": "bod skad du /",
    "K10D0344_H0352:446a-3": "'phags pa sangs rgyas kyi rtogs pa brjod pa /",
    "K10D0344_H0352:446a-4": "shes ldan gyi mdo /",
    "K10D0344_H0352:446a-5": "sangs rgyas dang /",
    "K10D0344_H0352:446a-6": "byang chub sems dpa' thams cad la phyag 'tshal lo //",
    "K10D0344_H0352:446a-7": "'di skad bdag gis thos pa dus cig na bcom",
    "K10D0344_H0352:446a-8": "ldan 'das yum gyi don du lha rnams kyi gnas",
    "K10D0344_H0352:446a-9": "su sum cu rtsa gsum na /",
    "K10D0344_H0352:446a-10": "shing yongs 'dus brtol gyi drung na /",
    "K10D0344_H0352:446a-11": "la ba dkar po lta bu'i rdo leb la bzhugs so //",
    "K10D0344_H0352:446a-12": "der lha'i bu zhig la 'chi ba'i snga ltas ngan pa lnga byung ste /",
    "K10D0344_H0352:446a-13": "phreng rgyan rnyis pa dang /",
    "K10D0344_H0352:446a-14": "gos rnyings pa dang /",
    "K10D0344_H0352:446a-15": "lus dri nga bar gyur pa dang /",
    "K10D0344_H0352:446a-16": "mchan khung nas rdul 'dzag pa dang /",
    "K10D0344_H0352:446a-17": "rang gi stan la dga' ba med par gyur to //",
    "K10D0344_H0352:446a-18": "skye ba yang mthong ste /",
    "K10D0344_H0352:446a-19": "yangs pa'i phag gi mngal du skye ba mthong ngo //",
    "K10D0344_H0352:446a-20": "des de mthong nas mya ngan gyis thebs /",
    "K10D0344_H0352:446a-21": "smre sngags 'don /",
    "K10D0344_H0352:446a-22": "brang rdung zhing du la /",
    "K10D0344_H0352:446a-23": "shin tu mong mong por gyur to //",
    "K10D0344_H0352:446a-24": "de nas lha'i bu gzhan zhig /",
    "K10D0344_H0352:446a-25": "lha'i bu de ga la bder song song ste /",
    "K10D0344_H0352:446a-26": "'di skad ces smras so //",
    "K10D0344_H0352:446a-27": "lha'i bu /",
    "K10D0344_H0352:446a-28": "khyod 'chi bas 'jigs sam /",
    "K10D0344_H0352:446a-29": "smras pa /",
    "K10D0344_H0352:446a-30": "lha'i bu /",
    "K10D0344_H0352:446a-31": "bdag 'chi bas 'jigs so //",
    "K10D0344_H0352:446a-32": "lha'i bu /",
    "K10D0344_H0352:446a-33": "de ci'i phyir zhe na /",
    "K10D0344_H0352:446a-34": "bdag lha rnams kyi nang du sum cu rtsa gsum 'dir lha'i bza' ba ni zos /",
    "K10D0344_H0352:446a-35": "lha'i btung ba ni 'thungs /",
    "K10D0344_H0352:446a-36": "lha'i bgo ba ni bgos na /",
    "K10D0344_H0352:446a-37": "de nas phyir yangs pa'i phag gi mngal du skye ba mthong ste /",
    "K10D0344_H0352:446b-0": "der bdag @446b bshang ba za zhing mtshon gyi 'chi bar 'gyur te /",
    "K10D0344_H0352:446b-1": "lha'i bu /",
    "K10D0344_H0352:446b-2": "de lta bas na bdag 'chi bas 'jigs so //",
    "K10D0344_H0352:446b-3": "smras pa /",
    "K10D0344_H0352:446b-4": "lha'i bu /",
    "K10D0344_H0352:446b-5": "khyod 'chi bas ma 'jigs shig /",
    "K10D0344_H0352:446b-6": "de ci'i phyir zhe na /",
    "K10D0344_H0352:446b-7": "lha'i bu /",
    "K10D0344_H0352:446b-8": "'di ltar de bzhin gshegs pa dgra bcom pa yang",
    "K10D0344_H0352:446b-9": "dag par rdzogs pa'i sangs rgyas bcom ldan 'das de",
    "K10D0344_H0352:446b-10": "/ yum gyi don du sum cu rtsa gsum gyi gnas 'di na /",
    "K10D0344_H0352:446b-11": "shing yongs 'dus brtol gyi drung na /",
    "K10D0344_H0352:446b-12": "la ba dkar po lta bu'i rdo leb la bzhugs te /",
    "K10D0344_H0352:446b-13": "ji ste lha'i bu khyod kyis bcom ldan 'das de la phyag 'tshal dang /",
    "K10D0344_H0352:446b-14": "bcom ldan 'das de 'dir gshegs te /",
    "K10D0344_H0352:446b-15": "des khyod ngan song rnams las grol bar mdzad do //",
    "K10D0344_H0352:446b-16": "de ci'i phyir zhe na /",
    "K10D0344_H0352:446b-17": "lha'i bu /",
    "K10D0344_H0352:446b-18": "sangs rgyas bcom ldan 'das ni thugs rje chen pos sems can yongs su ma btang ba yin no //",
    "K10D0344_H0352:446b-19": "de nas lha'i bu de stan las langs te /",
    "K10D0344_H0352:446b-20": "bla gos phrag pa gcig tu gzar nas /",
    "K10D0344_H0352:446b-21": "pus mo g-yas pa'i lha nga sa la btsugs te /",
    "K10D0344_H0352:446b-22": "bcom ldan 'das ga la ba de logs su thal",
    "K10D0344_H0352:446b-23": "mo sbyar ba btud nas ched du brjod pa 'di",
    "K10D0344_H0352:446b-24": "ched du lan gsum brjod de /",
    "K10D0344_H0352:446b-25": "bcom ldan 'das de bzhin gshegs pa la phyag 'tshal lo //",
    "K10D0344_H0352:446b-26": "bcom ldan 'das de bzhin gshegs pa la phyag 'tshal lo //",
    "K10D0344_H0352:446b-27": "bdag la thugs brtse ba'i slad du bcom ldan 'das de 'dir gshegs su gsol /",
    "K10D0344_H0352:446b-28": "bdag ngan song du skye ba rnams las grol bar mdzad du gsol /",
    "K10D0344_H0352:447a-0": "de nas bcom ldan 'das kyis lha'i bu de'i lhag pa'i bsam pa thugs su chud @447a *//",
    "K10D0344_H0352:447a-1": "nas /",
    "K10D0344_H0352:447a-2": "lha'i bu de ga la ba der gshegs te /",
    "K10D0344_H0352:447a-3": "gdan bshams pa de la bzhugs so //",
    "K10D0344_H0352:447a-4": "bzhugs nas bcom ldan 'das kyis lha'i bu de la 'di skad ces bka' stsal to //",
    "K10D0344_H0352:447a-5": "lha'i bu /",
    "K10D0344_H0352:447a-6": "khyod 'chi bas 'jigs sam /",
    "K10D0344_H0352:447a-7": "gsol pa /",
    "K10D0344_H0352:447a-8": "bcom ldan 'das /",
    "K10D0344_H0352:447a-9": "bdag 'gum pas 'jigs lags so //",
    "K10D0344_H0352:447a-10": "de ci'i slad du zhe na /",
    "K10D0344_H0352:447a-11": "yangs pa'i phag gi mngal mi sdug par skye ba mthong lags te /",
    "K10D0344_H0352:447a-12": "der bdag skyes nas bshang ba 'tshal zhing mtshon gyis 'gum par 'gyur lags te /",
    "K10D0344_H0352:447a-13": "bcom ldan 'das /",
    "K10D0344_H0352:447a-14": "de'i slad du bdag 'gum pas 'jigs lags so //",
    "K10D0344_H0352:447a-15": "de nas bcom ldan 'das kyis lha'i bu de la 'di skad ces bka' stsal to //",
    "K10D0344_H0352:447a-16": "lha'i bu /",
    "K10D0344_H0352:447a-17": "khyod 'chi bas ma 'jigs shig /",
    "K10D0344_H0352:447a-18": "de ci'i phyir zhe na /",
    "K10D0344_H0352:447a-19": "lha'i bu /",
    "K10D0344_H0352:447a-20": "sa'i khams dang /",
    "K10D0344_H0352:447a-21": "chu'i khams mi 'gro mi 'ong gi bdag nyid kyi las kyis 'ong zhing 'gro ste /",
    "K10D0344_H0352:447a-22": "lha'i bu /",
    "K10D0344_H0352:447a-23": "khyod tshur shog /",
    "K10D0344_H0352:447a-24": "sangs rgyas la skyabs su song zhig /",
    "K10D0344_H0352:447a-25": "chos dang /",
    "K10D0344_H0352:447a-26": "dge 'dun la skyabs su song zhig /",
    "K10D0344_H0352:447a-27": "de nas lha'i bu de stan las langs te /",
    "K10D0344_H0352:447a-28": "bcom ldan 'das la 'di skad ces gsol to //",
    "K10D0344_H0352:447a-29": "bcom ldan 'das /",
    "K10D0344_H0352:447a-30": "de ltar 'tshal lo //",
    "K10D0344_H0352:447a-31": "bdag sangs rgyas la skyabs su mchi'o //",
    "K10D0344_H0352:447a-32": "chos dang dge 'dun la skyabs su mchi'o //",
    "K10D0344_H0352:447a-33": "de nas bcom ldan 'das kyis lha'i bu de la tshigs su bcad de bka' stsal pa /",
    "K10D0344_H0352:447a-34": "gang zhig sangs rgyas la ni skyabs song ba //",
    "K10D0344_H0352:447b-0": "de ni ngan 'gror 'dir @447b ni mi 'gro ste //",
    "K10D0344_H0352:447b-1": "lha yi bdag nyid dngos po spangs nas su //",
    "K10D0344_H0352:447b-2": "mi yi bdag nyid dngos po len par 'gyur //",
    "K10D0344_H0352:447b-3": "de nas bcom ldan 'das kyis lha'i bu de la chos dang ldan pa'i gtam yang dag par bstan /",
    "K10D0344_H0352:447b-4": "yang dag par 'dzin du bcug /",
    "K10D0344_H0352:447b-5": "yang dag par gzengs bstod /",
    "K10D0344_H0352:447b-6": "yang dag par dga' ba'i bar du mdzad nas /",
    "K10D0344_H0352:447b-7": "gdan las bzhengs te bzhud do //",
    "K10D0344_H0352:447b-8": "bcom ldan 'das bzhud nas ring po ma lon par lha'i bu de 'chi ba'i dus byas so //",
    "K10D0344_H0352:447b-9": "dus byas nas de ma thag tu yangs pa der",
    "K10D0344_H0352:447b-10": "tshong dpon zhig gi chung ma dam pa'i mngal du",
    "K10D0344_H0352:447b-11": "skyes so // de zla ba dgu 'das nas /",
    "K10D0344_H0352:447b-12": "khye'u gzugs bzang ba mdzes pa /",
    "K10D0344_H0352:447b-13": "blta na sdug pa /",
    "K10D0344_H0352:447b-14": "kha dog bzang po /",
    "K10D0344_H0352:447b-15": "rgyas pa mchog dang ldan pa zhig btsas par gyur to //",
    "K10D0344_H0352:447b-16": "de btsas ma thag tu tshig 'di skad ces sangs rgyas la phyag 'tshal lo //",
    "K10D0344_H0352:447b-17": "chos la phyag 'tshal lo //",
    "K10D0344_H0352:447b-18": "dge 'dun la phyag 'tshal lo zhes brjod do //",
    "K10D0344_H0352:447b-19": "de nas de'i pha dang /",
    "K10D0344_H0352:447b-20": "ma 'di snyam du sems te /",
    "K10D0344_H0352:447b-21": "khye'u 'di ni sangs rgyas shes /",
    "K10D0344_H0352:447b-22": "chos shes /",
    "K10D0344_H0352:447b-23": "dge 'dun shes te /",
    "K10D0344_H0352:447b-24": "'di ni shes pa dang ldan no snyam du 'du shes skyes so //",
    "K10D0344_H0352:447b-25": "de nas khye'u shes ldan gang gi tshe /",
    "K10D0344_H0352:447b-26": "lo brgyad lon pa lta bur gyur pa de'i tshe /",
    "K10D0344_H0352:447b-27": "li tsa ba'i gzhon nu rab tu mang po rnams",
    "K10D0344_H0352:447b-28": "kyis lhan cig tu mdun du bdar nas skyed mos",
    "K10D0344_H0352:447b-29": "tshal gyi bzhi mdo nas byung ngo //",
    "K10D0344_H0352:447b-30": "de'i tshe bcom ldan 'das yangs pa'i tshal chen po",
    "K10D0344_H0352:448a-0": "na khang pa brtsegs pa'i khang bzang na bzhugs @448a",
    "K10D0344_H0352:448a-1": "*// te; de nas bcom ldan 'das snga dro'i dus kyi tshe /",
    "K10D0344_H0352:448a-2": "smad g-yogs dang /",
    "K10D0344_H0352:448a-3": "chos gos gsol /",
    "K10D0344_H0352:448a-4": "lhung bzed bsnams te /",
    "K10D0344_H0352:448a-5": "yangs par bsod snyoms la phyir gshegs so //",
    "K10D0344_H0352:448a-6": "bcom ldan 'das de mdzes pa nas /",
    "K10D0344_H0352:448a-7": "'dod dang ldan pa'i bar du gyur pa /",
    "K10D0344_H0352:448a-8": "khye'u shes ldan gyis mthong ngo //",
    "K10D0344_H0352:448a-9": "mthong nas de bcom ldan 'das la sems rab tu dga' bar gyur to //",
    "K10D0344_H0352:448a-10": "sems dga' nas bcom ldan 'das ga la ba der song ste phyin nas /",
    "K10D0344_H0352:448a-11": "bcom ldan 'das kyi zhabs la mgo bos phyag btsal te lan gsum bskor ba byas nas /",
    "K10D0344_H0352:448a-12": "phyogs gcig tu 'dug go /",
    "K10D0344_H0352:448a-13": "phyogs gcig tu 'dug nas khye'u shes ldan gyis bcom ldan 'das la tshigs su bcad de gsol pa /",
    "K10D0344_H0352:448a-14": "bdag gi sngon gyi tshe dran te //",
    "K10D0344_H0352:448a-15": "sdug bsngal rnams las rab bkrol zhing //",
    "K10D0344_H0352:448a-16": "ngan song ltung ba las ni bdag /",
    "K10D0344_H0352:448a-17": "'jig rten mgon gyis grol bar mdzad //",
    "K10D0344_H0352:448a-18": "mi mchog thugs ni brtser dgongs te //",
    "K10D0344_H0352:448a-19": "bsod snyoms 'di ni bzhes par mdzod //",
    "K10D0344_H0352:448a-20": "bdag gis gdugs tshod 'di dag ni //",
    "K10D0344_H0352:448a-21": "grol bar mdzad nas deng bzhes la //",
    "K10D0344_H0352:448a-22": "sang ni bdag gi pha ma yi //",
    "K10D0344_H0352:448a-23": "sdum par 'dren pas brtser dgongs te //",
    "K10D0344_H0352:448a-24": "dge slong kun dang thabs gcig tu //",
    "K10D0344_H0352:448a-25": "gdugs tshod dag ni gsol bar mdzod //",
    "K10D0344_H0352:448a-26": "bcom ldan 'das cang mi gsungs par gyur pas /",
    "K10D0344_H0352:448a-27": "khye'u shes ldan gyis gsol pa gnang ngo //",
    "K10D0344_H0352:448b-0": "de nas khye'u shes ldan bcom ldan 'das cang mi @448b gsung bas gnang bar rig nas /",
    "K10D0344_H0352:448b-1": "pha ma ga la ba der song ste /",
    "K10D0344_H0352:448b-2": "pha ma la 'di skad ces smras so //",
    "K10D0344_H0352:448b-3": "yab yum /",
    "K10D0344_H0352:448b-4": "bdag gis ni bcom ldan 'das la bsod snyoms phul lags te /",
    "K10D0344_H0352:448b-5": "sang yang gdugs tshod la spyan drangs so //",
    "K10D0344_H0352:448b-6": "de nas khye'u shes ldan gyi pha ma mgu zhing dga' la /",
    "K10D0344_H0352:448b-7": "yid rangs shing rab tu dga' ste /",
    "K10D0344_H0352:448b-8": "dga' ba dang /",
    "K10D0344_H0352:448b-9": "yid bde ba skyes nas /",
    "K10D0344_H0352:448b-10": "de'i mtshan mo bza' ba dang /",
    "K10D0344_H0352:448b-11": "bca' ba ro dang ldan pa zhim pa mang po",
    "K10D0344_H0352:448b-12": "mngon par bshams nas yangs pa'i grong khyer chen po",
    "K10D0344_H0352:448b-13": "thams cad phyag dar byas te /",
    "K10D0344_H0352:448b-14": "dar gyi lda ldi btags /",
    "K10D0344_H0352:448b-15": "pog phor nas spos kyis bdugs /",
    "K10D0344_H0352:448b-16": "spos chus chag chag btab /",
    "K10D0344_H0352:448b-17": "me tog gis mdzes par bkram ste /",
    "K10D0344_H0352:448b-18": "de'i mtshan mo 'das nas dus la bab pa dang /",
    "K10D0344_H0352:448b-19": "bcom ldan 'das ga la ba der song ste /",
    "K10D0344_H0352:448b-20": "btsun pa bcom ldan 'das /",
    "K10D0344_H0352:448b-21": "gdugs tshod la bab ste /",
    "K10D0344_H0352:448b-22": "gdugs tshod sbyar lags so zhes gsol to //",
    "K10D0344_H0352:448b-23": "de nas bcom ldan 'das de'i snga dro smad g-yogs dang /",
    "K10D0344_H0352:448b-24": "chos gos gsol /",
    "K10D0344_H0352:448b-25": "lhud bzed bsnams nas /",
    "K10D0344_H0352:448b-26": "dge slong gi tshogs kyis mdun du bdar cing /",
    "K10D0344_H0352:448b-27": "dge slong gi tshogs kyis yongs su bskor te /",
    "K10D0344_H0352:448b-28": "shes ldan gyi pha ma'i khyim ga la ba der",
    "K10D0344_H0352:448b-29": "gshegs nas gdan bshams pa de la bzhugs so; ;de",
    "K10D0344_H0352:448b-30": "nas khye'u shes ldan bcom ldan 'das dge slong gi",
    "K10D0344_H0352:448b-31": "dge 'dun dang gdan la bzhugs par rig nas /",
    "K10D0344_H0352:448b-32": "rang gi lag gis bza' ba dang /",
    "K10D0344_H0352:449a-0": "bca' ba ro dang ldan pa zhim zhing mang @449a *//",
    "K10D0344_H0352:449a-1": "bdag legs par brims /",
    "K10D0344_H0352:449a-2": "legs par gsol to //",
    "K10D0344_H0352:449a-3": "bcom ldan 'das gdugs tshod gsol bar rig nas /",
    "K10D0344_H0352:449a-4": "so so so so la ras bcos bu zung dang /",
    "K10D0344_H0352:449a-5": "so so la lham zung dag phul lo //",
    "K10D0344_H0352:449a-6": "bcom ldan 'das la chos gos sar pa gsum dang /",
    "K10D0344_H0352:449a-7": "chag sar pa zung dag gsol to //",
    "K10D0344_H0352:449a-8": "gser gyi me tog dang /",
    "K10D0344_H0352:449a-9": "dngul gyi me tog rnams kyis gtor to; ;gang mngon",
    "K10D0344_H0352:449a-10": "par gtor ba de dag gtor ma thag tu sangs",
    "K10D0344_H0352:449a-11": "rgyas kyi mthus bcom ldan 'das kyi spyi gtsug gi",
    "K10D0344_H0352:449a-12": "thad kar khang pa brtsegs pa bkra ba /",
    "K10D0344_H0352:449a-13": "blta na sdug pa /",
    "K10D0344_H0352:449a-14": "gru bzhi ba /",
    "K10D0344_H0352:449a-15": "gnas bzhi dang ldan pa zhig 'dug par gyur to //",
    "K10D0344_H0352:449a-16": "khang pa brtsegs pa der de bzhin gshegs pa'i sku",
    "K10D0344_H0352:449a-17": "skyil mo krung bcas te chos 'chad cing bzhugs pa",
    "K10D0344_H0352:449a-18": "des mthong ngo // de nas khye'u shes ldan gyis /",
    "K10D0344_H0352:449a-19": "bcom ldan 'das kyis gzugs dang /",
    "K10D0344_H0352:449a-20": "rdzu 'phrul dang /",
    "K10D0344_H0352:449a-21": "cho 'phrul bsam gyis mi khyab pa de 'dra ba mthong nas /",
    "K10D0344_H0352:449a-22": "mgu zhing dga' ba nas yid bde ba skyes pa'i bar du gyur nas /",
    "K10D0344_H0352:449a-23": "bcom ldan 'das la 'di skad ces gsol to //",
    "K10D0344_H0352:449a-24": "bcom ldan 'das /",
    "K10D0344_H0352:449a-25": "bdag gi dge ba'i rtsa ba 'di bla na ma",
    "K10D0344_H0352:449a-26": "mchis pa yang dag par rdzogs pa'i byang chub tu",
    "K10D0344_H0352:449a-27": "bsngo ste / dge ba'i rtsa ba des na /",
    "K10D0344_H0352:449a-28": "bdag da ltar gyi bcom ldan 'das bzhin du sangs rgyas su gyur cig /",
    "K10D0344_H0352:449a-29": "chos ston par yang gyur cig /",
    "K10D0344_H0352:449b-0": "dge 'dun yongs su skyong bar yang @449b gyur cig /",
    "K10D0344_H0352:449b-1": "de nas bcom ldan 'das kyis khye'u shes ldan gyi lhag pa'i bsam pa thugs su chud de /",
    "K10D0344_H0352:449b-2": "'dzum pa mdzad pa nas spyi bo'i gtsug gi nang du nub pa'i bar du mdzad pa /",
    "K10D0344_H0352:449b-3": "tshe dang ldan pa kun dga' bos mthong ste /",
    "K10D0344_H0352:449b-4": "don med pa mi mdzad do snyam pa'i bar du'o //",
    "K10D0344_H0352:449b-5": "de nas bcom ldan 'das kyis tshe dang ldan pa",
    "K10D0344_H0352:449b-6": "kun dga' bo la tshigs su bcad de slar bka'",
    "K10D0344_H0352:449b-7": "stsal pa / kun dga' 'di lta shes ldan gyis ni de bzhin gshegs pa mchod pas na //",
    "K10D0344_H0352:449b-8": "bskal pa bye ba dgu bcu dag tu log par ltung bar mi 'gyur la //",
    "K10D0344_H0352:449b-9": "de nas de ma thag tu rnam par 'dren par nye bar skye 'gyur te /",
    "K10D0344_H0352:449b-10": "mtshan ni mkhyen gtso rgyal po zhes bya sangs rgyas 'jig rten 'byung bar 'gyur //",
    "K10D0344_H0352:449b-11": "sangs rgyas kyi ni rtogs pa brjod pas mkhas rnams yang dag dga' byed cing //",
    "K10D0344_H0352:449b-12": "mi yi mkhas pa gang gis thos nas dge ba mang po byed 'gyur te //",
    "K10D0344_H0352:449b-13": "rgya mtsho mthas gtugs dpag med lta bu'i de bzhin gshegs pa sangs rgyas la //",
    "K10D0344_H0352:449b-14": "rab tu dang bas yon rnams phul ba'i 'bras bu chung bar mi 'gyur ro //",
    "K10D0344_H0352:449b-15": "bcom ldan 'das kyis de skad ces bka' stsal nas /",
    "K10D0344_H0352:449b-16": "khye'u shes ldan dang /",
    "K10D0344_H0352:449b-17": "dge slong de dag dang /",
    "K10D0344_H0352:449b-18": "lha dang bcas pa'i 'jig rten yid rangs te /",
    "K10D0344_H0352:449b-19": "bcom ldan 'das kyis gsungs pa la mngon par bstod do //",
    "K10D0344_H0352:449b-20": "'phags pa sangs rgyas kyi rtogs pa brjod pa shes ldan gyi mdo rdzogs so ////",
    "K10D0344_H0352:449b-21": "rgya gar gyi mkhan po bidy'a ka ra sid ha dang /",
    "K10D0344_H0352:450a-0": "sarba dzny'a @450a *//",
    "K10D0344_H0352:450a-1": "de ba dang /"
}