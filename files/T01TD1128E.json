{
    "T01TD1128E:76b-0": "@76b # // rgya gar skad du /",
    "T01TD1128E:76b-1": "aa tsinta sta bam /",
    "T01TD1128E:76b-2": "bod skad du /",
    "T01TD1128E:76b-3": "bsam gyis mi khyab par bstod pa /",
    "T01TD1128E:76b-4": "'jam dpal gzhon nur gyur pa la phyag 'tshal lo //",
    "T01TD1128E:76b-5": "gang zhig dngos po rten 'byung rnams //",
    "T01TD1128E:77a-0": "ngo bo med pa @77a * //",
    "T01TD1128E:77a-1": "nyid du gsungs //",
    "T01TD1128E:77a-2": "ye shes mnyam med bsam mi khyab //",
    "T01TD1128E:77a-3": "dpe med de la phyag 'tshal lo //",
    "T01TD1128E:77a-4": "ji ltar khyod kyis theg chen la //",
    "T01TD1128E:77a-5": "nyid kyis chos la bdag med rtogs //",
    "T01TD1128E:77a-6": "de bzhin blo dang ldan rnams la //",
    "T01TD1128E:77a-7": "thugs rje'i dbang gis bstan pa mdzad //",
    "T01TD1128E:77a-8": "rkyen rnams las ni 'brel 'byung ba //",
    "T01TD1128E:77a-9": "ma skyes lags par khyod kyis gsungs //",
    "T01TD1128E:77a-10": "ngo bo nyid kyis de ma skyes //",
    "T01TD1128E:77a-11": "de phyir stong par rab tu bstan //",
    "T01TD1128E:77a-12": "ji ltar 'di na sgra brten nas //",
    "T01TD1128E:77a-13": "brag ca gun du 'byung ba ltar //",
    "T01TD1128E:77a-14": "sgyu ma smig rgyu bzhin du yang //",
    "T01TD1128E:77a-15": "de bzhin srid pa kun du 'byung //",
    "T01TD1128E:77a-16": "sgyu ma dang ni smig rgyu dang //",
    "T01TD1128E:77a-17": "dri za'i grong khyer gzugs brnyan dang //",
    "T01TD1128E:77a-18": "rmi lam gal te ma skyes na //",
    "T01TD1128E:77a-19": "mthong ba la sogs pa dpe med 'gyur //",
    "T01TD1128E:77a-20": "ji ltar rgyu rkyen las byung ba //",
    "T01TD1128E:77a-21": "de dag byas pa can du bzhed //",
    "T01TD1128E:77a-22": "de bzhin rkyen las byung ba kum //",
    "T01TD1128E:77a-23": "mgon po khyod kyis de ltar gsungs //",
    "T01TD1128E:77a-24": "byis pa gang dag ci brjod pa //",
    "T01TD1128E:77a-25": "bgyis pa zhes bgyid de mchis te //",
    "T01TD1128E:77a-26": "chad pa stong pa 'dra ba lags //",
    "T01TD1128E:77a-27": "don bzhin ma lags rab tu bstan //",
    "T01TD1128E:77a-28": "gang tshe byas pa'i dngos ma skyes //",
    "T01TD1128E:77a-29": "de tshe da ltar byung ba yi //",
    "T01TD1128E:77a-30": "gang zhig pas na 'das par 'gyur //",
    "T01TD1128E:77a-31": "ma 'ongs pa yang ji ltar ltos //",
    "T01TD1128E:77a-32": "rang las dngos po skye ba med //",
    "T01TD1128E:77a-33": "gzhan dang gnyis ka las ma yin //",
    "T01TD1128E:77a-34": "yod min med min yod med min //",
    "T01TD1128E:77a-35": "de tshe gang las gzhan zhig 'byung //",
    "T01TD1128E:77a-36": "ma skyes pa la rang bzhin med //",
    "T01TD1128E:77a-37": "de phyir gang las kun du 'byung //",
    "T01TD1128E:77a-38": "rang bzhin dngos po med grub pas //",
    "T01TD1128E:77a-39": "gzhan las kyang ni 'byung ba med //",
    "T01TD1128E:77a-40": "rang nyid yod na gzhan yod 'gyur //",
    "T01TD1128E:77a-41": "gzhan nyid yod na rang nyid yod //",
    "T01TD1128E:77a-42": "de dag ltos pa can du grub //",
    "T01TD1128E:77a-43": "pha rol tshu rol bzhin du gsungs //",
    "T01TD1128E:77a-44": "gang tshe ci la'ang mi ltos pa //",
    "T01TD1128E:77a-45": "de tshe gang la gang zhig 'byung //",
    "T01TD1128E:77a-46": "gang tshe ring la mi ltos pa //",
    "T01TD1128E:77a-47": "de tshe thung sogs ga la mchis //",
    "T01TD1128E:77a-48": "ji ltar gcig sogs ma mchis pa //",
    "T01TD1128E:77a-49": "'das dang ma 'ongs la sogs pa //",
    "T01TD1128E:77a-50": "nyon mongs rnams kyang de bzhin te //",
    "T01TD1128E:77a-51": "yang dag log pa'ang rang las ci //",
    "T01TD1128E:77a-52": "dngos gang rang las ma mchis na //",
    "T01TD1128E:77a-53": "de tshe thams cad ci zhig mchis //",
    "T01TD1128E:77a-54": "gzhan zhes brjod pa gang lags te //",
    "T01TD1128E:77a-55": "rang gi rang bzhin med na min //",
    "T01TD1128E:77a-56": "gang tshe gzhan gyi dngos med pa //",
    "T01TD1128E:77b-0": "de tshe @77b dngos rnams rang bzhin med //",
    "T01TD1128E:77b-1": "de tshe gzhan dngos dngos 'dzin pa //",
    "T01TD1128E:77b-2": "don gyi theg pa ci zhig mchis //",
    "T01TD1128E:77b-3": "gdong ma nyid nas mnyam gyur pa //",
    "T01TD1128E:77b-4": "rang bzhin gis kyang mya ngan 'das //",
    "T01TD1128E:77b-5": "yang dag par ni ma skyes lags //",
    "T01TD1128E:77b-6": "de slad chos rnams khyod kyis gsungs //",
    "T01TD1128E:77b-7": "blo ldan khyod kyis gzugs la sogs //",
    "T01TD1128E:77b-8": "ngo bo nyid med par bstan pa //",
    "T01TD1128E:77b-9": "dbu ba chu bur sgyu la sogs //",
    "T01TD1128E:77b-10": "smig rgyu chu shing 'dra ba lags //",
    "T01TD1128E:77b-11": "dbang po rnams kyis gang dmigs te /",
    "T01TD1128E:77b-12": "gal te yang dag mchis gyur na //",
    "T01TD1128E:77b-13": "byis pas yang dag rig par 'gyur //",
    "T01TD1128E:77b-14": "gang tshe yang dag shes pas ci /",
    "T01TD1128E:77b-15": "dbang po rnams ni bems po dang //",
    "T01TD1128E:77b-16": "tshad ma nyid kyang ma yin dang //",
    "T01TD1128E:77b-17": "lung ma bstan pa nyid dang ni //",
    "T01TD1128E:77b-18": "log par yongs shes khyod kyis gsungs //",
    "T01TD1128E:77b-19": "gang gis ci zhig ma rtogs pa //",
    "T01TD1128E:77b-20": "yang dag ji bzhin thugs chud nas //",
    "T01TD1128E:77b-21": "des na 'jig rten mi shes pas //",
    "T01TD1128E:77b-22": "bsgribs pa zhes kyang khyod kyis gsungs //",
    "T01TD1128E:77b-23": "yod ces pa ni rtag par lta //",
    "T01TD1128E:77b-24": "med ces pa ni chad par lta //",
    "T01TD1128E:77b-25": "des na mtha' gnyis bral ba yi //",
    "T01TD1128E:77b-26": "chos de khyod kyis bstan pa mdzad //",
    "T01TD1128E:77b-27": "des na chos rnams mu bzhi dang //",
    "T01TD1128E:77b-28": "bral bar khyod kyis bka' stsal lags //",
    "T01TD1128E:77b-29": "rnam shes bya ba'ang ma lags la //",
    "T01TD1128E:77b-30": "rmi lam mig 'phrul las byung dang //",
    "T01TD1128E:77b-31": "zla gnyis la sogs mthong ba bzhin //",
    "T01TD1128E:77b-32": "'gro ba 'byung ba de dngos su //",
    "T01TD1128E:77b-33": "ma byung de bzhin khyod kyis gzigs //",
    "T01TD1128E:77b-34": "ji ltar rgyu las rmi lam na //",
    "T01TD1128E:77b-35": "'byung ba mthong ba de bzhin du //",
    "T01TD1128E:77b-36": "dngos po thams cad 'byung ba bzhin //",
    "T01TD1128E:77b-37": "'jig pa'ang de bzhin bzhed pa lags //",
    "T01TD1128E:77b-38": "de bzhin chags sogs sdug bsngal dang //",
    "T01TD1128E:77b-39": "'khor ba sdug bsngal kun nyon mongs //",
    "T01TD1128E:77b-40": "tshogs rdzogs pa dang thar pa yang //",
    "T01TD1128E:77b-41": "rmi lam 'dra bar khyod kyis gsungs //",
    "T01TD1128E:77b-42": "de bzhin skyes dang ma skyes dang //",
    "T01TD1128E:77b-43": "'ongs pa dang ni song ba yang //",
    "T01TD1128E:77b-44": "de bzhin bcings grol ye shes la ;",
    "T01TD1128E:77b-45": "/ gnyis 'dod yang dag rig ma lags //",
    "T01TD1128E:77b-46": "gang las skyes pa yod ma lags //",
    "T01TD1128E:77b-47": "de la mya ngan 'das gang yod //",
    "T01TD1128E:77b-48": "sgyu ma'i glang po 'dra bas na //",
    "T01TD1128E:77b-49": "don du gzod nas zhi ba nyid //",
    "T01TD1128E:77b-50": "skyes pa nyid na'ang ma skyes pa //",
    "T01TD1128E:77b-51": "sgyu ma'i glang po ji bzhin bzhed //",
    "T01TD1128E:78a-0": "de bzhin thams cad skyes @78a * //",
    "T01TD1128E:78a-1": "pa'am ;",
    "T01TD1128E:78a-2": "/ yang dag par ni ma skyes lags //",
    "T01TD1128E:78a-3": "'jig rten mgon po dpag med kyis //",
    "T01TD1128E:78a-4": "sems can dpag tu ma mchis pa //",
    "T01TD1128E:78a-5": "so sor mya ngan 'das mdzad kyang //",
    "T01TD1128E:78a-6": "de dag gis kyang gad ma bkrol //",
    "T01TD1128E:78a-7": "thub chen gang phyir sems can rnams //",
    "T01TD1128E:78a-8": "rang las ma skyes de yi phyir ;",
    "T01TD1128E:78a-9": "/ gang yang gang gis ma bkrol zhes //",
    "T01TD1128E:78a-10": "de skad khyod kyis gsal bar gsungs //",
    "T01TD1128E:78a-11": "ji ltar sgyu ma mkhan gyis byas //",
    "T01TD1128E:78a-12": "dngos po stong pa de bzhin du //",
    "T01TD1128E:78a-13": "byas pa thams cad dngos stong gzhan //",
    "T01TD1128E:78a-14": "khyod gsung de bzhin byed pa po //",
    "T01TD1128E:78a-15": "byed pa po yang gzhan gyis bgyis //",
    "T01TD1128E:78a-16": "byas pa can du 'gyur ba lags //",
    "T01TD1128E:78a-17": "yang na de yi bya ba byed //",
    "T01TD1128E:78a-18": "byed pa por ni thal bar 'gyur //",
    "T01TD1128E:78a-19": "'di dag thams cad ming tsam zhes //",
    "T01TD1128E:78a-20": "khyod kyis gsang ni bstod de gsungs //",
    "T01TD1128E:78a-21": "brjod pa las ni gzhan gyur pa //",
    "T01TD1128E:78a-22": "brjod par bgyi ba yod ma mchis //",
    "T01TD1128E:78a-23": "de phyir chos rnams thams cad ni //",
    "T01TD1128E:78a-24": "rtog pa tsam zhes khyod kyis gsungs //",
    "T01TD1128E:78a-25": "gang gis stong par rnam rtog pa'i //",
    "T01TD1128E:78a-26": "rtog pa yang ni med ces gsungs //",
    "T01TD1128E:78a-27": "dngos dang dngos med gnyis 'das pa //",
    "T01TD1128E:78a-28": "la lar ma 'das pa yang lags //",
    "T01TD1128E:78a-29": "shes pa med cing shes bya'ang med //",
    "T01TD1128E:78a-30": "med min yod min gang lags dang //",
    "T01TD1128E:78a-31": "gang yang gcig min du ma'ang min //",
    "T01TD1128E:78a-32": "gnyis ka ma yin ci yang med //",
    "T01TD1128E:78a-33": "gzhi med pa dang mi gsal dang //",
    "T01TD1128E:78a-34": "bsam mi khyab dang dpe med dang //",
    "T01TD1128E:78a-35": "gang yang mi skye mi 'gag dang //",
    "T01TD1128E:78a-36": "tshad pa med cing rtag med pa //",
    "T01TD1128E:78a-37": "de ni nam mkha' 'dra ba lags //",
    "T01TD1128E:78a-38": "yi ge ye shes spyod yul min //",
    "T01TD1128E:78a-39": "de ni rten cing 'brel par 'byung //",
    "T01TD1128E:78a-40": "de ni stong par khyod bzhed lags //",
    "T01TD1128E:78a-41": "dam pa'i chos kyang de lta bu //",
    "T01TD1128E:78a-42": "de bzhin gshegs pa'ang de dang mtshungs //",
    "T01TD1128E:78a-43": "de ni de nyid don dang ni //",
    "T01TD1128E:78a-44": "de bzhin nyid dang rdzas su bzher //",
    "T01TD1128E:78a-45": "de ni yang dag mi slu ba //",
    "T01TD1128E:78a-46": "de rdzogs pas na sangs rgyas brjod //",
    "T01TD1128E:78a-47": "sangs rgyas rnams dang chos dbyings dang //",
    "T01TD1128E:78a-48": "des na don du tha mi dad //",
    "T01TD1128E:78a-49": "bdag nyid dang ni gzhan rnams dang //",
    "T01TD1128E:78a-50": "des na mnyam par khyod bzhed lags //",
    "T01TD1128E:78a-51": "dngos po rnams las stong gzhan min //",
    "T01TD1128E:78a-52": "de med par yang dngos po med //",
    "T01TD1128E:78a-53": "de phyir rten cing 'byung ba'i dngos //",
    "T01TD1128E:78b-0": "stong pa lags par @78b khyod kyis bstan //",
    "T01TD1128E:78b-1": "rgyu dang rkyen las byung ba'ang lags //",
    "T01TD1128E:78b-2": "gzhan gyi dbang las kun rdzob ste //",
    "T01TD1128E:78b-3": "gzhan gyi dbang zhes rab tu gsungs //",
    "T01TD1128E:78b-4": "dam pa'i don ni bcos ma yin //",
    "T01TD1128E:78b-5": "ngo bo nyid dang rang bzhin dang //",
    "T01TD1128E:78b-6": "yang dag rdzas dngos yod pa'ang lags //",
    "T01TD1128E:78b-7": "brtags pa'i dngos po med pa nyid //",
    "T01TD1128E:78b-8": "gzhan gyi dbang ni yod ma lags //",
    "T01TD1128E:78b-9": "brtags pa'i dngos po yod ces pa //",
    "T01TD1128E:78b-10": "sgro 'dogs lags par khyod kyis gsungs //",
    "T01TD1128E:78b-11": "byas pa chad nas med ces pa //",
    "T01TD1128E:78b-12": "chad pa lags par khyod kyis gsungs //",
    "T01TD1128E:78b-13": "yang dag shes pas chad pa med //",
    "T01TD1128E:78b-14": "rtag pa nyid kyang med par bshad //",
    "T01TD1128E:78b-15": "'gro ba dngos pos stong pa lags //",
    "T01TD1128E:78b-16": "de slad smig rgyu 'dra bar bzhed //",
    "T01TD1128E:78b-17": "ji ltar ri dags skom chu ni //",
    "T01TD1128E:78b-18": "chad med rtag pa yod ma yin //",
    "T01TD1128E:78b-19": "de bzhin 'gro ba thams cad kyang //",
    "T01TD1128E:78b-20": "chad med rtag pa med par gsungs //",
    "T01TD1128E:78b-21": "gang la rdzas shig skye 'gyur ba //",
    "T01TD1128E:78b-22": "de la chad sogs 'jig pa 'byung //",
    "T01TD1128E:78b-23": "de la 'jig rten mtha' yod dang //",
    "T01TD1128E:78b-24": "mtha' med par yang 'gyur ba lags //",
    "T01TD1128E:78b-25": "shes pa yod pas shes bya bzhin //",
    "T01TD1128E:78b-26": "shes bya yod pas de shes bzhin //",
    "T01TD1128E:78b-27": "gang tshe gnyis ka ma skyes par //",
    "T01TD1128E:78b-28": "rtogs pa de tshe ci zhig yod //",
    "T01TD1128E:78b-29": "de ltar sgyu ma la sogs dpe //",
    "T01TD1128E:78b-30": "sman pa'i mchog gis gsal bstan nas ;",
    "T01TD1128E:78b-31": "/ lta ba thams cad 'gog byed pa'i //",
    "T01TD1128E:78b-32": "dam pa'i chos ni bstan pa lags //",
    "T01TD1128E:78b-33": "ngo bo med pa nyid bstan pa //",
    "T01TD1128E:78b-34": "de ni yang dag dam pa lags //",
    "T01TD1128E:78b-35": "dngos po'i gdon gyis zin rnams kyis //",
    "T01TD1128E:78b-36": "gso ba de ni bla na med //",
    "T01TD1128E:78b-37": "des na chos kyi mchod sbyin pa //",
    "T01TD1128E:78b-38": "mchod sbyin rim pas rtag rgyun du //",
    "T01TD1128E:78b-39": "'jig rten gsum po sbyin sreg mdzad //",
    "T01TD1128E:78b-40": "dngos 'dzin 'jigs pa gcod bgyid cing //",
    "T01TD1128E:78b-41": "mu stegs ri dags 'jigs bgyid pa //",
    "T01TD1128E:78b-42": "bdag med seng ge'i nga ro'i sgra //",
    "T01TD1128E:78b-43": "rmad byung de ni khyod kyis gsungs //",
    "T01TD1128E:78b-44": "stong pa nyid dang ches zab pa'i //",
    "T01TD1128E:78b-45": "chos kyi rnga chen brdungs pa lags //",
    "T01TD1128E:78b-46": "ngo bo nyid med sgra bo che'i //",
    "T01TD1128E:78b-47": "chos kyi dung ni bus pa lags //",
    "T01TD1128E:78b-48": "sangs rgyas bstan pa bdud rtsi yi //",
    "T01TD1128E:78b-49": "chos kyi rdzas ni gsungs pa lags //",
    "T01TD1128E:78b-50": "chos rnams kun gyi ngo bo nyid //",
    "T01TD1128E:78b-51": "nges pa'i don to zhes kyang bstan //",
    "T01TD1128E:78b-52": "gang yang skye dang 'gag la sogs //",
    "T01TD1128E:78b-53": "sems can srog la sogs bstan pa //",
    "T01TD1128E:79a-0": "@79a * // de ni bkri don kun rdzob tu //",
    "T01TD1128E:79a-1": "mgon po khyod kyis bstan pa lags //",
    "T01TD1128E:79a-2": "shes rab pha rol phyin mtsho yi //",
    "T01TD1128E:79a-3": "pha rol gang gis rang phyin te //",
    "T01TD1128E:79a-4": "bsod nams yon tan rin chen phyug / mgon khyod yon tan pha rol phyin //",
    "T01TD1128E:79a-5": "de ltar dpe med bsam mi khyab //",
    "T01TD1128E:79a-6": "'gro ba'i mgon po bstod pa yis //",
    "T01TD1128E:79a-7": "bdag gis bsod nams gang thob des //",
    "T01TD1128E:79a-8": "'gro ba khyod dang mtshungs par shog / bsam gyis mi khyab par bstod pa slob dpon chen po klu sgrub kyi zhal snga nas mdzad pa rdzogs so /"
}