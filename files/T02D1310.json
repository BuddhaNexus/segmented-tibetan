{
    "T02D1310:226b-0": "@226b * // dpa' gcig ma'i sgrub thabs bzhugs//",
    "T02D1310:226b-2": "# // dpal rdo rje sems dpa' la phyag 'tshal lo //",
    "T02D1310:226b-3": "chos dbyings ye shes lhan cig skyes //",
    "T02D1310:226b-4": "zhal gcig phyag gnyis g-yon brkyang sdo //",
    "T02D1310:226b-5": "rgyan lnga thod phreng mgo skyes ser //",
    "T02D1310:226b-6": "gri gug thod phyag khyod la 'dud //",
    "T02D1310:226b-7": "blo dman bud med rnams kyi phyir //",
    "T02D1310:226b-8": "mdor bsdus rgyas pa ma yin pa //",
    "T02D1310:226b-9": "bskyed pa dang ni rdzogs pa yis //",
    "T02D1310:226b-10": "dpa' mo gcig pa bri bar bya //",
    "T02D1310:226b-11": "dang po re zhig rnal 'byor pas /",
    "T02D1310:226b-12": "dben pa'i gnas su sems dpa'i skyil mo krung gis gnas la /",
    "T02D1310:226b-13": "ji skad gsungs pa'i rim pas bla ma mchod nas tshangs pa'i sgom pa byas la /",
    "T02D1310:226b-14": "de nas aom sh'un+ya t'a dzny'a na badzra sva bh'a wa a'atma ko&amp; ham /",
    "T02D1310:226b-15": "de rjes smon lam stobs las ni //",
    "T02D1310:226b-16": "chu skyes dmar po nyi dbus su //",
    "T02D1310:226b-17": "ma skyes mchog gi sa bon las //",
    "T02D1310:226b-18": "nag po zhal gcig phyag gnyis ma //",
    "T02D1310:226b-19": "g-yas par gri gug 'jigs chen ma //",
    "T02D1310:226b-20": "g-yon pa na ni padma'i snod //",
    "T02D1310:226b-21": "g-yas pa min par kha tv'am ga / stag gi pags pas smad dkris pa //",
    "T02D1310:226b-22": "srog song steng na g-yon brkyang gnas //",
    "T02D1310:226b-23": "skra ser gyen 'greng phyag rgya lnga //",
    "T02D1310:226b-24": "thod phreng thal bas rnam brgyan la //",
    "T02D1310:226b-25": "de rjes ye shes sems dpa' gzhag / skye mched drug dang sku gsung thugs //",
    "T02D1310:226b-26": "dbang bskur bdud rtsi mchod par bya //",
    "T02D1310:226b-27": "aom a'a: aam h'um sv'a h'a /",
    "T02D1310:226b-28": "bzlas pa'i sngags so //",
    "T02D1310:226b-29": "aom aa k'a ro mu kham sarba dha rm'a n'am /",
    "T02D1310:226b-30": "a'a dya nutpanna tv'a ta /",
    "T02D1310:226b-31": "aom a'a: h'um phat sv'a h'a /",
    "T02D1310:226b-32": "gtor ma'i sngags so //",
    "T02D1310:226b-33": "lha mo'i lte bar zla rgyas 'bar //",
    "T02D1310:227a-0": "aom yig ye @227a * //",
    "T02D1310:227a-1": "shes lnga yi dngos //",
    "T02D1310:227a-2": "srid dang mya ngan 'das pa'i rgyu //",
    "T02D1310:227a-3": "de nyid 'khor ba zhes bya ste //",
    "T02D1310:227a-4": "de nyid mya ngan 'das pa yin //",
    "T02D1310:227a-5": "'khor ba yongs su shes gyur na //",
    "T02D1310:227a-6": "mya ngan 'das zhes de la brjod //",
    "T02D1310:227a-7": "ji ltar nor bu rin po che //",
    "T02D1310:227a-8": "ma phug pas ni sbyor bral 'gyur //",
    "T02D1310:227a-9": "rnam par phug pas sbyor ldan pa //",
    "T02D1310:227a-10": "'khor ba'i rnam pa de lta bu //",
    "T02D1310:227a-11": "bla ma rnams kyis gsungs par 'gyur //",
    "T02D1310:227a-12": "dpa' gcig ma'i sgrub pa'i thabs bskyed pa dang rdzogs",
    "T02D1310:227a-13": "par ldan pa zhes bya ba slob dpon bsod snyoms",
    "T02D1310:227a-14": "pa sgra gcan 'dzin gyis mdzad pa rdzogs so /",
    "T02D1310:227a-16": "// / rgya gar gyi mkhan po pradzny'a aindra ru tsi dang /"
}