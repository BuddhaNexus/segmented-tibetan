{
    "T02TD1593E:112b-0": "@112b # // rgya gar skad du /",
    "T02TD1593E:112b-1": "shr'i badzra yo gi n'i s'a dha na n'a ma /",
    "T02TD1593E:112b-2": "bod skad du /",
    "T02TD1593E:112b-3": "dpal rdo rje rnal 'byor ma'i sgrub thabs zhes bya ba /",
    "T02TD1593E:112b-4": "dpal rdo rje rnal 'byor ma la phyag 'tshal lo //",
    "T02TD1593E:112b-5": "dpal ldan bde mchog thabs kyi gtso //",
    "T02TD1593E:112b-6": "gnyis med shes rab 'khor lor bcas //",
    "T02TD1593E:112b-7": "gus btud dpal ldan rnal 'byor ma'i //",
    "T02TD1593E:112b-8": "sgrub thabs rim pa bri bar bya //",
    "T02TD1593E:112b-9": "dang ldan dbang dang dam tshig ldan //",
    "T02TD1593E:112b-10": "sgrub la dpa' ba'i sngags pa yis //",
    "T02TD1593E:112b-11": "dur khrod la sogs dben pa'i gnas //",
    "T02TD1593E:112b-12": "nyams dgar mchod pa'i rten bzhugs la //",
    "T02TD1593E:112b-13": "stan bde ba la 'dug sems bya //",
    "T02TD1593E:112b-14": "lhag pa'i lhar bsam hr'i: 'od las //",
    "T02TD1593E:112b-15": "bla ma dkyil 'khor spyan drangs la //",
    "T02TD1593E:112b-16": "phyag dang mchod pa sngon 'gro bas //",
    "T02TD1593E:112b-17": "sdig pa bshags pa la sogs bya //",
    "T02TD1593E:112b-18": "de rjes tshangs pa'i gnas bzhi bsgom ;",
    "T02TD1593E:112b-19": "/ kun kyang stong nyid rang bzhin bsam //",
    "T02TD1593E:112b-20": "sngags 'dis brtan pa nyid du bya //",
    "T02TD1593E:112b-21": "aom sva bh'a ba shuddha: sarbba dharmm'a:sva bh'a ba shoddho&amp; ham /",
    "T02TD1593E:112b-22": "slar yang ye shes ngo bor bstan //",
    "T02TD1593E:112b-23": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD1593E:112b-24": "zhes bya rang bzhin dag pa las //",
    "T02TD1593E:112b-25": "pam las padma nyi dkyil du //",
    "T02TD1593E:112b-26": "ae yi rnam pa'i cha byad can //",
    "T02TD1593E:112b-27": "lha mo khams gsum kun las 'das //",
    "T02TD1593E:112b-28": "dmigs pa rgya che gzhal yas khang //",
    "T02TD1593E:112b-29": "sku gsung thugs kyi ngo bor bsgom //",
    "T02TD1593E:112b-30": "de yi lte bar chos 'byung bsam //",
    "T02TD1593E:112b-31": "padma nyi ma ro stengs su //",
    "T02TD1593E:112b-32": "hr'i: yig byu ru dmar po 'dra //",
    "T02TD1593E:112b-33": "'od zer spro bsdus slar bsams te //",
    "T02TD1593E:112b-34": "zhal gnyis phyag gnyis gar stabs bzhugs //",
    "T02TD1593E:112b-35": "dza ba sindhu ra yi mdog / g-yas pas gri gug nam mkhar gdengs //",
    "T02TD1593E:112b-36": "de bzhin gzhan gyis ka p'a la //",
    "T02TD1593E:112b-37": "kha tv'am gis brgyan rnam par 'dzin //",
    "T02TD1593E:112b-38": "g-yas pa phag gdong mkha' la spyod //",
    "T02TD1593E:113a-0": "cig @113a * //",
    "T02TD1593E:113a-1": "shos khro mo'i zhal du bstan //",
    "T02TD1593E:113a-2": "phyag rgya'i rim pas sku lus mdzes //",
    "T02TD1593E:113a-3": "mgo bo'i do shal rgyan dang ldan //",
    "T02TD1593E:113a-4": "gar dgu'i ro ldan bsam par bya //",
    "T02TD1593E:113a-5": "yi ge gsum gyis byin gyis brlabs //",
    "T02TD1593E:113a-6": "lte ba snying ga mgrin pa dang //",
    "T02TD1593E:113a-7": "dpral ba spyi gtsug yan lag la //",
    "T02TD1593E:113a-8": "rim par sngags 'di bsam par bya //",
    "T02TD1593E:113a-9": "aom bam /",
    "T02TD1593E:113a-10": "ham yom //",
    "T02TD1593E:113a-11": "hrim mom hrim hrim /",
    "T02TD1593E:113a-12": "h'um h'um /",
    "T02TD1593E:113a-13": "phat phat /",
    "T02TD1593E:113a-14": "go cha bgos te ye shes bstim //",
    "T02TD1593E:113a-15": "dbang bskur mchod cing bstod pa bya //",
    "T02TD1593E:113a-16": "skyo na sngags 'di bzlas par bya //",
    "T02TD1593E:113a-17": "aom aom aom sarba buddha d'a ki n'i ye badzra warnna n'i ye h'um h'um h'um phat phat phat sv'a h'a /",
    "T02TD1593E:113a-18": "de rjes gto ra mas mchod par bya //",
    "T02TD1593E:113a-19": "lte bar chos kyi 'byung gnas bsam //",
    "T02TD1593E:113a-20": "de nas sngags kyi 'khor lo 'bar //",
    "T02TD1593E:113a-21": "steng nas g-yo ba'i rlung dgug cing //",
    "T02TD1593E:113a-22": "rdza mkhan 'khor lo shes rab 'khor //",
    "T02TD1593E:113a-23": "rnam par rtog pa rlung drod kyi //",
    "T02TD1593E:113a-24": "'byung ba'i dangs snyigs phyed 'gyur bas //",
    "T02TD1593E:113a-25": "mar me la sogs rtags rnams 'byung //",
    "T02TD1593E:113a-26": "des skyo phyi nang lha mchod la //",
    "T02TD1593E:113a-27": "bstod cing dge ba bsngo bar bya //",
    "T02TD1593E:113a-28": "bdag gis sgrub thabs bris pa las //",
    "T02TD1593E:113a-29": "dge ba gang yod mdun byas te //",
    "T02TD1593E:113a-30": "'gro ba rigs drug rnal 'byor ma'i //",
    "T02TD1593E:113a-31": "lam nas byang chub 'gro bar shog / dpal rdo rje rnal 'byor ma'i sgrub thabs /",
    "T02TD1593E:113a-32": "rje d'i pam ka ra shr'i dzny'a nas mdzad pa rdzogs so /",
    "T02TD1593E:113a-34": "// / pandi ta de nyid dang /",
    "T02TD1593E:113a-35": "lo ts'a ba rgya brtson 'grus seng ges bsgyur ba'o//"
}