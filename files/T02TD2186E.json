{
    "T02TD2186E:56b-0": "@56b # // rgya gar skad du /",
    "T02TD2186E:56b-1": "bha ga b'an dzi hv'am be sha mantra hri da yam /",
    "T02TD2186E:56b-2": "badzra p'a ni s'a dha n'am n'a ma /",
    "T02TD2186E:56b-3": "bod skad du /",
    "T02TD2186E:56b-4": "bcom ldan 'das phyag na rdo rje lce dbab kyi gsang ba'i yang bkol gyi sgrub pa'i thabs zhes bya ba /",
    "T02TD2186E:56b-5": "bcom ldan 'das phyag na rdo rje gos sngon po can la phyag 'tshal lo //",
    "T02TD2186E:56b-6": "g-yas bskum g-yon brkyang gar dgus ni //",
    "T02TD2186E:56b-7": "ri bong 'dzin la gar gyis bzhugs //",
    "T02TD2186E:56b-8": "rig sngags gsang sngags kun gyi gtso //",
    "T02TD2186E:56b-9": "rdo rje 'chang la phyag 'tshal nas //",
    "T02TD2186E:56b-10": "de nas bla ma'i bka' drin gyis /",
    "T02TD2186E:56b-11": "ji ltar rim pas sgrub pa'i thabs //",
    "T02TD2186E:56b-12": "bdag ni bla ma'i rjes dran pas //",
    "T02TD2186E:56b-13": "de yi sgrub thabs cho ga bshad //",
    "T02TD2186E:56b-14": "dang por rnal 'byor snod ldan gyis //",
    "T02TD2186E:56b-15": "rdo rje 'dzin pa bsgrub 'dod pas //",
    "T02TD2186E:56b-16": "dur khrod dben pa'i gnas phyogs su //",
    "T02TD2186E:56b-17": "ro gsum med pa'i sa la ni //",
    "T02TD2186E:56b-18": "mandala dkyil 'khor legs byas la //",
    "T02TD2186E:56b-19": "me tog sngon pos mdzes byas la //",
    "T02TD2186E:56b-20": "mdun du rten la sogs pa dgra ma //",
    "T02TD2186E:56b-21": "phyi yi mchod pa rnam lnga dang //",
    "T02TD2186E:56b-22": "nang gi bdud rtsi gtor mar bcas //",
    "T02TD2186E:56b-23": "sha chang zas kyi longs spyod bsham //",
    "T02TD2186E:56b-24": "rnal 'byor gnas bcas shes rab can //",
    "T02TD2186E:57a-0": "khrus bya @57a * //",
    "T02TD2186E:57a-1": "nye reg 'thor 'thung bsang gtor bya'o //",
    "T02TD2186E:57a-2": "bde ba'i stan la rab 'dug nas //",
    "T02TD2186E:57a-3": "rdo rje rgyal po'i skyil krung bca' //",
    "T02TD2186E:57a-4": "yan lag bdun dang ldan pa yis //",
    "T02TD2186E:57a-5": "sems bskyed sngon du 'gro bar bya //",
    "T02TD2186E:57a-6": "de nas rang gi snying gar zla ba'i dkyil 'khor la gnas pa'i sa bon gyis ;",
    "T02TD2186E:57a-7": "/ bla ma dang gos sngon can /",
    "T02TD2186E:57a-8": "sangs rgyas dang byang chub sems dpa' thams cad spyan drangs la /",
    "T02TD2186E:57a-9": "sa bon las byung ba'i mchod pa'i bye brag gi sa /",
    "T02TD2186E:57a-10": "gdan dbul ba dang /",
    "T02TD2186E:57a-11": "phyag btsal ba dang /",
    "T02TD2186E:57a-12": "nye reg dang /",
    "T02TD2186E:57a-13": "'thor 'thung bsang gtor dbul ba dang /",
    "T02TD2186E:57a-14": "mchod pa la sogs te yan lag bdun pa bya'o //",
    "T02TD2186E:57a-15": "bla ma dang ni gos sngon can /",
    "T02TD2186E:57a-16": "phyogs bcu na bzhugs pa'i sangs rgyas dang byang chub sems dpa' thams cad la mchod pa sna tshogs pa dang /",
    "T02TD2186E:57a-17": "me tog la sogs pa phul la /",
    "T02TD2186E:57a-18": "sems can thams cad sdug bsngal las bskyab pa'i phyir /",
    "T02TD2186E:57a-19": "bdag gis sdig pa ma lus par ni bshags par bgyi /",
    "T02TD2186E:57a-20": "de nas bla ma dang ni gos sngon can /",
    "T02TD2186E:57a-21": "sangs rgyas dang byang chub sems dpa'i tshogs dang ni /",
    "T02TD2186E:57a-22": "slob dang mi slob la sogs sems can rnams kyi don du /",
    "T02TD2186E:57a-23": "bsod nams kun la rjes yi rang /",
    "T02TD2186E:57a-24": "dkon mchog gsum la skyabs song zhing //",
    "T02TD2186E:57a-25": "byang chub tu ni de dag bsngo //",
    "T02TD2186E:57a-26": "chos kyi 'khor lo bskor bar bskul ba dang /",
    "T02TD2186E:57a-27": "mya ngan las mi 'da' bar gsol ba gdab pa dang /",
    "T02TD2186E:57a-28": "byams pa dang /",
    "T02TD2186E:57a-29": "snying rje dang /",
    "T02TD2186E:57a-30": "dga' ba dang /",
    "T02TD2186E:57a-31": "btang snyoms so //",
    "T02TD2186E:57a-32": "tshangs pa'i gnas bzhi bsgom par bya'o //",
    "T02TD2186E:57a-33": "aom sh'u n+ya t'a dzny'a na badzra sv'a bh'a ba a'atma ko&amp; ham /",
    "T02TD2186E:57a-34": "de'i mtshan nyid bral bas stong //",
    "T02TD2186E:57a-35": "rgyu med pas na mtshan ma med //",
    "T02TD2186E:57a-36": "rang bzhin gyis na dngos po rnams //",
    "T02TD2186E:57a-37": "smon pa dang bral sgom par bya'o //",
    "T02TD2186E:57a-38": "de nas stong pa'i rang bzhin las //",
    "T02TD2186E:57a-39": "'od kyi phung por bdag rang nyid //",
    "T02TD2186E:57a-40": "de nas ae dang yam ram bam lam sum h'um rnams yongs su gyur pa las /",
    "T02TD2186E:57a-41": "gru gsum pa dang /",
    "T02TD2186E:57a-42": "gzhu'i dbyibs dang /",
    "T02TD2186E:57a-43": "gru gsum pa dang /",
    "T02TD2186E:57a-44": "zlum po dang /",
    "T02TD2186E:57a-45": "gru bzhi dang /",
    "T02TD2186E:57a-46": "nag po dang /",
    "T02TD2186E:57a-47": "sngo skya dang /",
    "T02TD2186E:57a-48": "dmar po dang /",
    "T02TD2186E:57a-49": "sngon po dang /",
    "T02TD2186E:57a-50": "ser po bsam par bya'o //",
    "T02TD2186E:57a-51": "'byung ba lnga'i dkyil 'khor gong nas gong du bsam par bya'o //",
    "T02TD2186E:57b-0": "de'i steng du sum gyi yi ge las byung ba'i zur @57b bzhi rin po che'i rang bzhin can /",
    "T02TD2186E:57b-1": "rva brgyad kyis nye bar mdzes pa'i steng du /",
    "T02TD2186E:57b-2": "aom me d'i n'i badzr'i bha ba badzra bandha h'um /",
    "T02TD2186E:57b-3": "aom badzra pr'a k'a ra h'um bam h'um /",
    "T02TD2186E:57b-4": "aom badzra panytsar h'um yam h'um /",
    "T02TD2186E:57b-5": "aom badzra bi t'a na h'um kham h'um /",
    "T02TD2186E:57b-6": "aom badzra sa ra dzv'a la tram sam tram /",
    "T02TD2186E:57b-7": "aom badzra dzva la aa na l'a rka h'um ram h'um sngags /",
    "T02TD2186E:57b-8": "de rnams kyis rdo rje'i sa gzhi la sogs drug mngon du gyur to //",
    "T02TD2186E:57b-9": "de'i nang du bh'um dang /",
    "T02TD2186E:57b-10": "tsa dang pam dang aa nyid do //",
    "T02TD2186E:57b-11": "de steng zla ba rdo rje bsam //",
    "T02TD2186E:57b-12": "de yi lte bar h'um gis mtshan //",
    "T02TD2186E:57b-13": "h'um sngon 'od zer lngar ldan pa //",
    "T02TD2186E:57b-14": "rdo rje yongs su gyur pa las //",
    "T02TD2186E:57b-15": "sku mdog mthing nag zhal gcig pa //",
    "T02TD2186E:57b-16": "rab tu khros pas brkyang bskum ste ;",
    "T02TD2186E:57b-17": "/ bcu drug lo lon sha tshugs can //",
    "T02TD2186E:57b-18": "spyan gsum me ltar 'bar ba la //",
    "T02TD2186E:57b-19": "shin tu khros pa'i lta stang can //",
    "T02TD2186E:57b-20": "bsnun pa'i tshul gyis legs bzung zhing //",
    "T02TD2186E:57b-21": "dril bu sdigs mdzub thugs kar bsgreng //",
    "T02TD2186E:57b-22": "stod g-yogs na bza' sngon po la //",
    "T02TD2186E:57b-23": "smad g-yogs stag gi sham thabs can ;",
    "T02TD2186E:57b-24": "/ nyi ma'i 'od can zla ba'i mdangs //",
    "T02TD2186E:57b-25": "ha ha'i'o dod chen po yis //",
    "T02TD2186E:57b-26": "log 'dren la sogs skrag par mdzad //",
    "T02TD2186E:57b-27": "'jigs byed khro bo'i bdag por ni //",
    "T02TD2186E:57b-28": "bdag nyid rnam par bsgom par bya //",
    "T02TD2186E:57b-29": "zhes bya ba ni sku'i mtshan nyid do //",
    "T02TD2186E:57b-30": "zas su sbrul za ba dang rgyan thams cad kyis brgyan pa'o ;",
    "T02TD2186E:57b-31": "/ de nas rang gi snying gar zla ba'i dkyil 'khor la sa bon bkod la /",
    "T02TD2186E:57b-32": "ye shes sems dpa' spyan drang bar bya'o //",
    "T02TD2186E:57b-33": "bzhugs su gsol ba dang /",
    "T02TD2186E:57b-34": "phyag btsal zhing bstod pa dang mchod pa la sogs pa bya'o //",
    "T02TD2186E:57b-35": "aom badzra hr'i tri ha sa mu dra spha ra na sa ma ye h'um /",
    "T02TD2186E:57b-36": "aarghas zhal bsil ba'o //",
    "T02TD2186E:57b-37": "aom badzra pushpa p'u dza me gha sa mu dra spha ra na sa ma ye h'um /",
    "T02TD2186E:57b-38": "me tog dbul ba'o //",
    "T02TD2186E:57b-39": "aom badzra dh'u pa p'u dza me gha sa mu dra spha ra na sa ma ye h'um /",
    "T02TD2186E:57b-40": "bdug spos shangs su'o //",
    "T02TD2186E:57b-41": "aom badzra d'i pa p'u dza me gha sa mu dra spha ra na sa ma ye h'um /",
    "T02TD2186E:57b-42": "mar me spyan la'o //",
    "T02TD2186E:57b-43": "aom badzra gandha p'u dza me gha sa mu dra spha ra na sa ma ye h'um /",
    "T02TD2186E:57b-44": "dri thugs kar ro//",
    "T02TD2186E:57b-45": "aom badzra nee bi dye p'u dza me gha sa mu dra spha ra na sa ma ye h'um /",
    "T02TD2186E:57b-46": "zhal zas zhal du'o //",
    "T02TD2186E:57b-47": "aom badzra shapta p'u dza me gha sa mu dra spha ra na sa ma ye h'um /",
    "T02TD2186E:57b-48": "sul snyan snyan du'o //",
    "T02TD2186E:57b-49": "dza: h'um bam ho: sa /",
    "T02TD2186E:57b-50": "dgug pa dang /",
    "T02TD2186E:57b-51": "gzhug pa dang /",
    "T02TD2186E:57b-52": "bcing ba dang /",
    "T02TD2186E:57b-53": "dbang du bya'o //",
    "T02TD2186E:58a-0": "yang lus dang ngag dang sems byin gyis @58a * //",
    "T02TD2186E:58a-1": "brlab par bya'o //",
    "T02TD2186E:58a-2": "mgo bo dang lkog ma dang /",
    "T02TD2186E:58a-3": "snying gar padma dang /",
    "T02TD2186E:58a-4": "zla ba'i dkyil 'khor la /",
    "T02TD2186E:58a-5": "sku dang gsung dang thugs kyi snying po ji lta bar bkod la /",
    "T02TD2186E:58a-6": "dkar po dang sngon po la sogs pa bsam mo //",
    "T02TD2186E:58a-7": "de nas spyi bo dang /",
    "T02TD2186E:58a-8": "mgrin pa dang /",
    "T02TD2186E:58a-9": "snying gar padma dang /",
    "T02TD2186E:58a-10": "zla ba la sogs pa /",
    "T02TD2186E:58a-11": "rim pa ji lta ba bzhin du dmigs la /",
    "T02TD2186E:58a-12": "gsang sngags bzlas par bya ba ni 'di yin te /",
    "T02TD2186E:58a-13": "nyi ma sa bla na klad pa nam /",
    "T02TD2186E:58a-14": "ku na zhi /",
    "T02TD2186E:58a-15": "tsitta ku li nam /",
    "T02TD2186E:58a-16": "tsi tra mu tra yaksha tra bzlog byer /",
    "T02TD2186E:58a-17": "gsal por dmigs la bzlas pa bya /",
    "T02TD2186E:58a-18": "skyo ba'am dub par gyur na /",
    "T02TD2186E:58a-19": "gsang sngags yid kyis bzlas par bya ste /",
    "T02TD2186E:58a-20": "sngags kyi skyon spangs te /",
    "T02TD2186E:58a-21": "mi gsal ba la sogs pa'i rnam par rtog pa spang bar bya'o //",
    "T02TD2186E:58a-22": "bzlas pas skyo na ye shes kyi 'khor lo bton la /",
    "T02TD2186E:58a-23": "mchod pa dang /",
    "T02TD2186E:58a-24": "bstod pa dang /",
    "T02TD2186E:58a-25": "bzod gsol bya /",
    "T02TD2186E:58a-26": "de nas aom a'a: h'um /",
    "T02TD2186E:58a-27": "sa ma ya mu: sa /",
    "T02TD2186E:58a-28": "ye shes kyi 'khor lo gshegs su gsol /",
    "T02TD2186E:58a-29": "de nas mi dmigs par bsgom par bya'o //",
    "T02TD2186E:58a-30": "ldang bar 'dod na /",
    "T02TD2186E:58a-31": "yi ge brgya pa'i sngags brjod la /",
    "T02TD2186E:58a-32": "ldang bar bya'o //",
    "T02TD2186E:58a-33": "phyag na rdo rje lce dbab kyi sgrub thabs /",
    "T02TD2186E:58a-34": "gsang ba'i yang bkol gyi cho ga bkod pa yi /",
    "T02TD2186E:58a-35": "bdag gis sgrub thabs 'di bkod pas /",
    "T02TD2186E:58a-36": "bdag dang sems can thams cad kyi //",
    "T02TD2186E:58a-37": "byang chub tu ni de dag bsngo //",
    "T02TD2186E:58a-38": "rgyal po sprin gyi shugs can gyis mdzad pa rdzogs so /",
    "T02TD2186E:58a-40": "// / slad kyi bla ma dza y'a ka ra dang /",
    "T02TD2186E:58a-41": "mar pa lo ts'as bsgyur cing zhus te gtan la phab pa'o//"
}