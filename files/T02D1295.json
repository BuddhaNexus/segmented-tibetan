{
    "T02D1295:185b-0": "@185b # // rgya gar skad du ba lim bi dhi: bod skad du /",
    "T02D1295:185b-1": "gtor ma'i cho ga / byang chub sems dpa' 'jam dpal gzhon dur gyur pa la phyag 'tshal lo //",
    "T02D1295:185b-2": "bgegs rnams 'tshe ba zhi bya dang //",
    "T02D1295:185b-3": "las rnams thams cad bsgrub pa'i phyir //",
    "T02D1295:185b-4": "'byung po thams cad gtor ma dag / sbyin pa'i cho ga yang dag bri //",
    "T02D1295:185b-5": "de la dang po rnal 'byor pa stan bde ba la 'dug ste /",
    "T02D1295:185b-6": "aom sva bh'a ba shuddha: sarba dha rm'a: sva bh'a ba shu ddho&amp; ham /",
    "T02D1295:185b-7": "zhes bya ba'i sngags 'di lan gsum du yongs su bzlas te /",
    "T02D1295:185b-8": "chos thams cad rang bzhin gyis yongs su dag pa la lhag par mos par bya'o //",
    "T02D1295:185b-9": "aom sh'u n+ya t'a dzny'a na badzra sva bh'a ba a'tma ko&amp; ham /",
    "T02D1295:185b-10": "zhes bya ba'i sngags brjod do //",
    "T02D1295:185b-11": "khams gsum po thog ma nas ma skyes shing rang",
    "T02D1295:185b-12": "bzhin gyis 'od gsal ba rnam par mi rtog pa",
    "T02D1295:185b-13": "/ gnyis su med pa'i de bzhin nyid kyi rang gi sems kyi snang ba tsam su dmigs la //",
    "T02D1295:185b-14": "nam mkha'i khams rgya chen po'i dbus su /",
    "T02D1295:185b-15": "chos 'byung gi phyag rgya gyen du gnas par rnam par bsgom zhig /",
    "T02D1295:185b-16": "de'i dbus na sna tshogs padma rgya chen po dang /",
    "T02D1295:185b-17": "zla ba la sogs pa'i skyil 'khor gyi steng du",
    "T02D1295:185b-18": "rang gi yi dam gyi lha'i rnal 'byor bskyed par",
    "T02D1295:185b-19": "bya'o // de'i 'og tu snying ga'i sa bon las byung ba'i 'od zer gyis //",
    "T02D1295:185b-20": "'kro ba ma lus pa snang bar byas pa sdon",
    "T02D1295:185b-21": "du 'gro ba can gyis stong gsum gyi stong chen",
    "T02D1295:185b-22": "po'i bdag po gzugs na spyod pa tshangs pa la",
    "T02D1295:185b-23": "sogs pa dang / dbang bsgyur gyi lha'i rgyal po la sogs pa dang /",
    "T02D1295:185b-24": "zla ba dang nyi ma dang nye dbang la sogs 'jig rten skyong ba thams cad dang /",
    "T02D1295:185b-25": "mi dang mi ma yin pa thams cad dang /",
    "T02D1295:185b-26": "thags bzangs ris dang sa'i lha la sogs pa dang /",
    "T02D1295:185b-27": "klu la sogs pa sems can yang dag par drags te /",
    "T02D1295:185b-28": "chos 'byung gi dbus su rnam par bsam mo //",
    "T02D1295:185b-29": "de la dang por steng gi phyogs kyi //",
    "T02D1295:185b-30": "gzugs kyi khams na gnas pa'i lha //",
    "T02D1295:185b-31": "ral pa cod pan dag dang dkar //",
    "T02D1295:185b-32": "ting nge 'dzin gyi phyag rgya dang //",
    "T02D1295:185b-33": "'od zer dkar po phred bar ldan //",
    "T02D1295:185b-34": "'dod pa'i khams na gnas pa yi //",
    "T02D1295:185b-35": "'dod pa'i khams kyi dbang phyug sogs //",
    "T02D1295:185b-36": "lha rnams rin chen cod pan 'chang //",
    "T02D1295:185b-37": "sna tshogs rgyan dang 'od ldan pa'o //",
    "T02D1295:185b-38": "steng gi nyi zla sogs de bzhin //",
    "T02D1295:185b-39": "rang rang phyogs kyi phyogs bdag po //",
    "T02D1295:186a-0": "@186a * // rang rang mdog dang phyag mtshan sogs //",
    "T02D1295:186a-1": "ldan pa go rims bzhin du bsgom //",
    "T02D1295:186a-2": "thags bzangs ris dang sa la sogs //",
    "T02D1295:186a-3": "klu yi bdag po brgyad rnams kyang //",
    "T02D1295:186a-4": "rang gi ye shes sems snying ga'i //",
    "T02D1295:186a-5": "sa bon las byung rigs gsum gyis //",
    "T02D1295:186a-6": "ye shes rnam par snang mdzad sogs //",
    "T02D1295:186a-7": "gzugs su rim gyis bsgrub par bya //",
    "T02D1295:186a-8": "de la da ni sems can thams cad yongs su",
    "T02D1295:186a-9": "sbyong bar byed pa'i cho ga bstan par bya ste",
    "T02D1295:186a-10": "/ rang gis ye shes sems dpa'i thugs ka'i sa",
    "T02D1295:186a-11": "bon las zla ba bye ba'i 'od dang mtshungs pa'i",
    "T02D1295:186a-12": "yi ge aom mdog dkar po zla ba'i dkyil 'khor",
    "T02D1295:186a-13": "/ la gnas pa / 'od kun nas 'phro ba mgo bo'i steng du rnam par bsams la /",
    "T02D1295:186a-14": "de'i 'od zer gyis tshangs pa la sogs pa gzugs",
    "T02D1295:186a-15": "na spyod pa'i lha rnams rnam par snang mdzad kyi",
    "T02D1295:186a-16": "rnam par bsgrub par bya'o //",
    "T02D1295:186a-17": "de'i 'og tu rang gi ye shes sems dpa'i thugs",
    "T02D1295:186a-18": "ga'i sa bon de nyid las rnal 'byor pa'i yi",
    "T02D1295:186a-19": "ge h'um nor bu mthon ka'i mdog can la nor",
    "T02D1295:186a-20": "bu mthon ka'i 'od 'phro ba /",
    "T02D1295:186a-21": "zla ba'i dkyil 'khor dbus gnas pa'i //",
    "T02D1295:186a-22": "de la 'od 'phros rnam bsams te //",
    "T02D1295:186a-23": "'od zer sprin des bkug nas ni //",
    "T02D1295:186a-24": "'dod na spyod pa'i lha rnams dang //",
    "T02D1295:186a-25": "'jig rten skyod pa sbyang byas te //",
    "T02D1295:186a-26": "sangs rgyas mi bskyod gzugs dag tu //",
    "T02D1295:186a-27": "grub par yongs su bsgom par bya //",
    "T02D1295:186a-28": "de ma thag tu rang gis ye shes sems dpa'i",
    "T02D1295:186a-29": "thugs ka de nyid las yi ge aa dmar po",
    "T02D1295:186a-30": "'od zer dmar po'i tshogs rab tu 'phro ba zla",
    "T02D1295:186a-31": "ba'i dkyil 'khor la gnas pa /",
    "T02D1295:186a-32": "kun nas spros pa de'i 'od zer dmar po spros pas thags bzangs ris dang /",
    "T02D1295:186a-33": "sa'i lha dang /",
    "T02D1295:186a-34": "klu'i rgyal po brgyad yongs su sbyangs te /",
    "T02D1295:186a-35": "de bzhin gshegs pa 'od dpag tu med pa'i rnam par bsgrub par bya'o //",
    "T02D1295:186a-36": "'jig rten skyong ba la sogs pa 'khor dang bcas",
    "T02D1295:186a-37": "pa de dag thams cad rang gi rigs kyi de",
    "T02D1295:186a-38": "bzhin gshegs pa'i gzugs su bsgrub pa de la gzugs",
    "T02D1295:186a-39": "na spyod pa rnams ni de bzhin gshegs pa rnam",
    "T02D1295:186a-40": "par snang mdzad kyi rigs so //",
    "T02D1295:186a-41": "'dod pa na spyod pa'i lha rnams dang /",
    "T02D1295:186a-42": "'jig rten rnams ni mi bskyod pa'i rigs so //",
    "T02D1295:186a-43": "thags bzangs ris la sogs pa rnams ni 'od dpag tu med pa'i rigs so //",
    "T02D1295:186b-0": "de bas na @186b gzugs na spyod pa la sogs",
    "T02D1295:186b-1": "pa nas klu'i rgyal po brgyad kyi bar de dag",
    "T02D1295:186b-2": "rang rang gi rigs kyi de bzhin gshegs pa'i gzugs",
    "T02D1295:186b-3": "su bsgrubs la / de bzhin gshegs pa thams cad kyi dbang bskur bas dbang bskur te /",
    "T02D1295:186b-4": "mgo bo la rdo rje sems dpa'i phyag rgyar byas la /",
    "T02D1295:186b-5": "de dag gis lus dang ngag dang yid byin gyis brlab par bya'o //",
    "T02D1295:186b-6": "de nas de rnams kyi mdun du bza' ba dang",
    "T02D1295:186b-7": "bca' ba la sogs pa'i dngos po ci 'byor pa",
    "T02D1295:186b-8": "btsal la / dang por yam yongs su gyur pa'i",
    "T02D1295:186b-9": "rlung gi dkyil 'khor gzhu'i dbyibs lta bu rgyal mtshan",
    "T02D1295:186b-10": "gyis mtshan pa rnam par bsams la /",
    "T02D1295:186b-11": "de'i steng du ram dmar po yongs su gyur pa'i",
    "T02D1295:186b-12": "me'i dkyil 'khor zur gsum rab tu 'bar ba'i gzugs",
    "T02D1295:186b-13": "can dang / de'i steng du yi ge aa yongs",
    "T02D1295:186b-14": "su gyur pa'i ka p'a la yongs su bsgoms la",
    "T02D1295:186b-15": "can dang / / ka p'a la de'i dbus su bdud rtsi lnga /",
    "T02D1295:186b-16": "bhr'um a'am dzr'im kham h'um zhes de bzhin gshegs pa lnga'i sa bon byin gyis brlab par bsams la /",
    "T02D1295:186b-17": "de'i 'og tu sbar ba dang dros pa la sogs pa'i cho gas yang dag par bsgrubs la /",
    "T02D1295:186b-18": "yi ge aom gyis byin gyis brlabs par blta'o //",
    "T02D1295:186b-19": "de'i steng du yi ge h'um las grub pa'i rdo rje bsams la /",
    "T02D1295:186b-20": "de nas yi ge aom gyi 'od zer gyis de",
    "T02D1295:186b-21": "bzhin gshegs pa thams cad kyi ye shes kyi bdud",
    "T02D1295:186b-22": "rtsi drangs nas / bdud rtsi lnga po de'i steng du rab tu bstims la /",
    "T02D1295:186b-23": "de ma thag tu 'bar ba dang dros pa dang /",
    "T02D1295:186b-24": "yi ge aom dang rdo rje de nyid du zhu bar gyur par bsams la /",
    "T02D1295:186b-25": "aargham la sogs pa 'bul zhing /",
    "T02D1295:186b-26": "de ltar bsgrubs pa'i bdud rtsi de bzhin gshegs pa'i",
    "T02D1295:186b-27": "tshogs thams cad kyi ljags rdo rje las 'phros pa'i",
    "T02D1295:186b-28": "'od zer gyi sbu gus rab tu drangs pas tshim",
    "T02D1295:186b-29": "par bya'o // de nas rdo rje dang dril bu yang dag par blangs te /",
    "T02D1295:186b-30": "'byung po thams cad pa'i gtor ma'i sngags kyis dngos",
    "T02D1295:186b-31": "po de dag lan bdun gyi bar du byin gyis",
    "T02D1295:186b-32": "brlabs la / de nas de rnams la dbul te /",
    "T02D1295:186b-33": "rdo rje myur du gsor byas nas //",
    "T02D1295:186b-34": "rdo rje sbyor nas kun brtags kyi //",
    "T02D1295:186b-35": "ri bo thams cad nges bsal bya //",
    "T02D1295:186b-36": "de nas dril bu gsil byas la //",
    "T02D1295:186b-37": "rgyal bas stong nyid rtogs 'gyur ba'i //",
    "T02D1295:186b-38": "mchog tu dgyes pa'i sgra yis ni //",
    "T02D1295:186b-39": "tshigs bcad 'di ni lan gsum brjod //",
    "T02D1295:186b-40": "srid pa ngo bo nyid kyis dag / ngo bo nyid kyis srid bral byas //",
    "T02D1295:187a-0": "rang @187a * //",
    "T02D1295:187a-1": "bzhin dag pa'i sems dpa' mchog / srid pa'i mchog ni sgrub par byed //",
    "T02D1295:187a-2": "de la gtor ma byin gyis brlab pa'i sngags ni 'di yin te /",
    "T02D1295:187a-3": "aom aa k'a ro mu kham sarba dharm'a n'am a'a dya nutpanna tv'a ta /",
    "T02D1295:187a-4": "aom a'a: h'um phat sv'a h'a /",
    "T02D1295:187a-5": "de kho na nyid kyi sngags 'di lan gsum mam bdun brjod do //",
    "T02D1295:187a-6": "rdzogs pa'i byang chub sems dag ni //",
    "T02D1295:187a-7": "rjes dran gtor ma byin gyis brlabs //",
    "T02D1295:187a-8": "ji ltar bdud rtsi ro dag gis //",
    "T02D1295:187a-9": "de ltar thams cad tshim par bya //",
    "T02D1295:187a-10": "yang dag 'thor 'thung byin nas ni //",
    "T02D1295:187a-11": "bzod bya gshegs su gsol bar bya //",
    "T02D1295:187a-12": "de la gshegs su gsol ba'i sngags ni 'di yin te /",
    "T02D1295:187a-13": "aom khyed kyis sems can don kun mdzad //",
    "T02D1295:187a-14": "rjes su mthun pa'i dngos grub stsol //",
    "T02D1295:187a-15": "sangs rgyas yul du gshegs nas ni //",
    "T02D1295:187a-16": "slar yang gshegs par mdzad du gsol //",
    "T02D1295:187a-17": "aom a'a: h'um mu:/",
    "T02D1295:187a-18": "skye ba med dang 'gag pa med //",
    "T02D1295:187a-19": "thog ma nas ni rang bzhin dag /'gro kun 'di dag mthong nas ni //",
    "T02D1295:187a-20": "gshegs chen 'di ni bya ba yin //",
    "T02D1295:187a-21": "gtor sbyin cho ga legs bris nas //",
    "T02D1295:187a-22": "bdag gis bsod nams gang gnyer bsags //",
    "T02D1295:187a-23": "des ni 'gro ba 'di dag kun //",
    "T02D1295:187a-24": "rdzogs pa'i byang chub snod 'gyur shog / bham ga lar skyes dge slong ni //",
    "T02D1295:187a-25": "mar me mdzad dpal ye shes kyis //",
    "T02D1295:187a-26": "bla ma mnyes las thob gyur pa //",
    "T02D1295:187a-27": "gtor ma 'di nyid rab tu bshad //",
    "T02D1295:187a-28": "'byung po thams cad pa'i gtor ma'i cho ga /",
    "T02D1295:187a-29": "slob dpon chen po dpal mar me mdzad ye shes"
}