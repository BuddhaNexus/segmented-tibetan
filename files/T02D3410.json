{
    "T02D3410:74a-0": "@74a * // rgya gar skad du /",
    "T02D3410:74a-1": "kharsa p'a ni s'a dha nam /",
    "T02D3410:74a-2": "bod skad du /",
    "T02D3410:74a-3": "kharsa p'a ni'i sgrub thabs /",
    "T02D3410:74a-4": "kharsa p'a ni la phyag 'tshal lo //",
    "T02D3410:74a-5": "mngon 'dod 'bras ster 'od gsal dpal gyi dpag bsam shing //",
    "T02D3410:74a-6": "bde gshegs tshul gyi lam chen 'jug nas ded dpon mdzad //",
    "T02D3410:74a-7": "srid zhi'i ngos mnyam dngos po kun gyi ngo bo nyid //",
    "T02D3410:74a-8": "de 'dir chu skyes phyag gis 'gro rnams sdig pa zhi mdzad do //",
    "T02D3410:74a-9": "snga bar kha sogs dag byas nas //",
    "T02D3410:74a-10": "'jam zhing yangs pa'i stan la 'dug / bdag nyid dben par cho ga 'dis //",
    "T02D3410:74a-11": "snying gar zla ba'i sa bon 'od //",
    "T02D3410:74a-12": "rang gi snying gar bsgom par bya //",
    "T02D3410:74a-13": "zla ba gang pa'i 'od zer 'phro //",
    "T02D3410:74a-14": "de yi 'od zer rtse mos bskul //",
    "T02D3410:74a-15": "yang dag gdan drangs mkha' la 'phags //",
    "T02D3410:74a-16": "dpal mgon kharsa p'a ni dang //",
    "T02D3410:74a-17": "bla ma sangs rgyas de sras tshogs //",
    "T02D3410:74a-18": "mchod sprin sa bon las byung ba'i //",
    "T02D3410:74a-19": "sna tshogs rnams kyis mchod par bya //",
    "T02D3410:74a-20": "de nas mngon par phyag 'tshal zhing ;",
    "T02D3410:74a-21": "/ sdig pa bshags pa la sogs bya //",
    "T02D3410:74a-22": "gang zhig shin tu thog ma med pa nas /",
    "T02D3410:74a-23": "'khor bar 'khor ba'i tshe bdag gis mi dge ba bgyis pa dang /",
    "T02D3410:74a-24": "bgyid du stsal ba dang /",
    "T02D3410:74a-25": "bgyis pa la rjes su yi rang ba de thams",
    "T02D3410:74a-26": "cad bcom ldan 'das kyi mdun du bdag gis bshags",
    "T02D3410:74a-27": "par bgyi'o// rdzogs sangs rgyas dang sras dang 'phags //",
    "T02D3410:74a-28": "gzhan yang gang zhig dge mdzad pa //",
    "T02D3410:74a-29": "de la nges par rjes yi rang //",
    "T02D3410:74a-30": "yang dag rdzogs pa'i byang chub bsngo //",
    "T02D3410:74a-31": "snying rje'i rang bzhin mchog gyur pa'i //",
    "T02D3410:74a-32": "sangs rgyas la ni skyabs su mchi //",
    "T02D3410:74a-33": "chos kun rgyun mi 'chad par ni //",
    "T02D3410:74a-34": "gcig tu dga' gzugs chos dang ni //",
    "T02D3410:74a-35": "rab dga' la sogs sa la bzhugs //",
    "T02D3410:74a-36": "byang chub sems dpa'i tshogs de bzhin //",
    "T02D3410:74a-37": "mya ngan 'da' bar bzhed rnams la //",
    "T02D3410:74a-38": "sangs rgyas gzhan la phan pa'i phyir //",
    "T02D3410:74a-39": "yun ring rnams su bzhugs par yang //",
    "T02D3410:74a-40": "bdag gis gsol ba gdab par bgyi //",
    "T02D3410:74a-41": "sgrib pa thams cad rtsad nas zad byed pa'i //",
    "T02D3410:74a-42": "rgyur gyur byang chub sems ni bdag gis bskyed //",
    "T02D3410:74a-43": "bde gshegs sras dang bcas pa'i lam la yang //",
    "T02D3410:74a-44": "rnam dag bsam pas yang dag bsten par bgyi //",
    "T02D3410:74a-45": "g-yo dang mi g-yo'i 'gro 'di ma lus rnams //",
    "T02D3410:74a-46": "gcig dang du bral stong pa nyid ces bsam /",
    "T02D3410:74b-0": "@74b aom sh'u n+ya t'a dzny'a na badzra sva bh'a",
    "T02D3410:74b-1": "wa a'atma ko&amp; ham zhes pas stong pa nyid du",
    "T02D3410:74b-2": "byin gyis brlab par bya /",
    "T02D3410:74b-3": "byin rlabs rang bzhin rnam par dag pa 'dis //",
    "T02D3410:74b-4": "chos kun de bzhin bdag med blta bar bya //",
    "T02D3410:74b-5": "aom sva bh'a wa shuddha:sarba dharm'a:sva bh'a wa shuddho&amp; ham zhes brjod par bya'o //",
    "T02D3410:74b-6": "de nas bdag nyid rnam par shes pa tsam du bsgoms nas /",
    "T02D3410:74b-7": "sngon gyi smon lam gyis bskul nas pam yig yongs",
    "T02D3410:74b-8": "su gyur pa las sna tshogs chu skyes la aam",
    "T02D3410:74b-9": "yig las skyes pa'i zla ba gang ba'i dkyil 'khor",
    "T02D3410:74b-10": "dri ma med pa de'i steng du hr'i:yig shin tu",
    "T02D3410:74b-11": "'od gsal zhing 'od zer gyi tshogs 'phro bas nam",
    "T02D3410:74b-12": "mkha'i khams khyab pa rnam par bsgom par bya'o ;",
    "T02D3410:74b-13": "/ de yongs su gyur pa las rang gi sa bon ze'u 'bru dang /",
    "T02D3410:74b-14": "sdong bus brgyan pa'i chu skyes kha 'bus pa blta bar bya'o //",
    "T02D3410:74b-15": "'dir de rnams thams cad yongs su gyur pa las bdag nyid bcom ldan 'das su bsgom par bya'o //",
    "T02D3410:74b-16": "bsil zer bye ba'i 'od kyis dkar ba'i sku'i dbu la ral pa'i cod pan dang /",
    "T02D3410:74b-17": "'od dpag tu med pas brgyan pa /",
    "T02D3410:74b-18": "sna tshogs padma dang zla ba'i dkyil 'khor la skyil krung phyed pas bzhugs pa /",
    "T02D3410:74b-19": "sku la rgyan thams cad kyis brgyan pa /",
    "T02D3410:74b-20": "zhal 'dzum zhing lo brgyad gnyis lon pa lta bu phyag g-yas pa mchog sbyin /",
    "T02D3410:74b-21": "phyag g-yon na sdong bu dang bcas pa'i chu skyes bsnams pa /",
    "T02D3410:74b-22": "phyag nas bdud rtsi'i rgyun 'bab pa la sred pa",
    "T02D3410:74b-23": "can rnams pre ta 'og nas steng du kha gdangs",
    "T02D3410:74b-24": "shing / lto ba che zhing shin tu rid pa",
    "T02D3410:74b-25": "kha dog gnag pa khab kyi kha can rnams tshim",
    "T02D3410:74b-26": "par mdzad pa dpal ldan gru 'dzin gyi ri la",
    "T02D3410:74b-27": "shing / bzhugs pa / snying rje'i snum mdangs dang ldan zhing sgeg pa'i nyams dang ldan pa /",
    "T02D3410:74b-28": "shin tu zhi ba rgyan sna tshogs pas brgyan pa /",
    "T02D3410:74b-29": "de'i mdun du sgrol ma /",
    "T02D3410:74b-30": "g-yas phyogs logs na nor bzangs gzhon nu'o //",
    "T02D3410:74b-31": "de la sgrol ma ljang gu /",
    "T02D3410:74b-32": "phyag g-yon pa na sdong bu dang bcas pa'i autpa la bsnams pa /",
    "T02D3410:74b-33": "phyag g-yas pa mchog sbyin brkyang pa /",
    "T02D3410:74b-34": "sna tshogs pa'i rgyan gyis brgyan pa /",
    "T02D3410:74b-35": "lang tsho dar la nu ma rgyas pa'o //",
    "T02D3410:74b-36": "nor bzangs gzhon nu thal mo sbyar zhing gser mdog ltar gsal ba /",
    "T02D3410:74b-37": "gzhon nu'i tshul 'dzin pa /",
    "T02D3410:74b-38": "phyag g-yon na po ti dang bcas shing rgyan thams cad dang ldan pa'o //",
    "T02D3410:75a-0": "@75a * // rgyab na khro gnyer can no //",
    "T02D3410:75a-1": "g-yon na rta mgrin no //",
    "T02D3410:75a-2": "de la khro gnyer can phyag bzhi pa gser mdog lta bu /",
    "T02D3410:75a-3": "ral pa'i tshogs dang ldan pa /",
    "T02D3410:75a-4": "phyag g-yon na dbyu gu rtse gsum dang spyi blugs bsnams pa /",
    "T02D3410:75a-5": "phyag g-yas phyag 'tshal ba'i tshul dang /",
    "T02D3410:75a-6": "bgrang phreng bsnams pa /",
    "T02D3410:75a-7": "spyan gsum dang ldan pa'o //",
    "T02D3410:75a-8": "rta mgrin ni sku mdog dmar po thung zhing lto ba 'phyang ba /",
    "T02D3410:75a-9": "skra dmar ser gyen du 'bar ba /",
    "T02D3410:75a-10": "sprul gyi se ral khar byas pa /",
    "T02D3410:75a-11": "sma ra ser pos zhal gyi dkyil 'khor brgyan pa /",
    "T02D3410:75a-12": "spyan gsum dmar zhing zlum pa /",
    "T02D3410:75a-13": "smin mtshams su khro gnyer bsdus pa /",
    "T02D3410:75a-14": "stag gi pags pa'i na bza' can /",
    "T02D3410:75a-15": "dbyug pa'i mtshan ma dang ldan zhing phyag g-yas pa phyag 'tshal ba'i tshul dang ldan pa'o //",
    "T02D3410:75a-16": "de rnams thams cad rang gi gtso bo'i zhal nas",
    "T02D3410:75a-17": "bskul zhing blta ba ji ltar mdzes pa bzhugs par",
    "T02D3410:75a-18": "bsgom par bya'o // de nas rang gi snying ga'i",
    "T02D3410:75a-19": "sa bon las zla ba'i dkyil 'khor gyi steng du",
    "T02D3410:75a-20": "hr'i:yig rnam par bsgom par bya'o //",
    "T02D3410:75a-21": "de bas 'od zer rnam pa sna tshogs pa 'phros te /",
    "T02D3410:75a-22": "khams gsum khengs nas sems can thams cad 'jig rten",
    "T02D3410:75a-23": "dbang phyug gi go 'phang la bkod nas slar yang",
    "T02D3410:75a-24": "de bzhin du 'od zer sa bon gyi yi ge",
    "T02D3410:75a-25": "la gzhug par bya'o //",
    "T02D3410:75a-26": "yang de'i 'od kyis ye shes sems dpa' spyan drangs la /",
    "T02D3410:75a-27": "dam tshig sems dpa' dang lhan cig tu 'o ma",
    "T02D3410:75a-28": "dang chu 'dres pa bzhin du gzugs gcig tu bsgom",
    "T02D3410:75a-29": "par bya'o // de nas lus ngag yid gsum rnam",
    "T02D3410:75a-30": "par dag pa'i phyir rim pa ji lta ba bzhin",
    "T02D3410:75a-31": "du spyi bor aom yig dkar po //",
    "T02D3410:75a-32": "mgrin par a'a: yig dmar po //",
    "T02D3410:75a-33": "snying gar h'um yig nag po bsgom par bya'o //",
    "T02D3410:75a-34": "'dir yang rgyun mi 'chad par 'od zer gyi dra ba mtha' yas pa byung ste /",
    "T02D3410:75a-35": "sems can gyi phung po ma lus pa'i sdig pa",
    "T02D3410:75a-36": "yang dag par 'joms pa bsgom par bya zhing ji",
    "T02D3410:75a-37": "ltar nus par spro bar bya'o //",
    "T02D3410:75a-38": "mkhas shing 'dzin pa'i shes rab dang //",
    "T02D3410:75a-39": "skal bzang nad med phun sum tshogs //",
    "T02D3410:75a-40": "sgom pa'i sbyor bas thob 'gyur te //",
    "T02D3410:75a-41": "brtson 'grus ldan pas mngon sum byed //",
    "T02D3410:75a-42": "bsgoms pas ngal na sems rtse gcig pas sngags bzlas par bya'o //",
    "T02D3410:75a-43": "de la sngags ni 'di'o //",
    "T02D3410:75a-44": "aom hr'i:sv'a h'a /",
    "T02D3410:75b-0": "'di'i kha dog ston @75b ka'i skar ma'i phreng ba dri med ltar //",
    "T02D3410:75b-1": "rab tu 'od gsal dpag tu med pa'i 'od zer 'phro ba can //",
    "T02D3410:75b-2": "bzlas pas skyo bar gyur na bsod nams yongs su bsngos nas ldang //",
    "T02D3410:75b-3": "lha yi nga rgyal dang bcas ci bde bar ni gnas par bya //",
    "T02D3410:75b-4": "dpal ldan 'jig rten dbang phyug gi //",
    "T02D3410:75b-5": "sgrub thabs cho ga 'di byas pa'i //",
    "T02D3410:75b-6": "bdag gis bsod nams gang bsags des //",
    "T02D3410:75b-7": "'gro rnams de yi gnas thob shog / po ta la'i kharsa p'a ni'i sgrub thabs /"
}