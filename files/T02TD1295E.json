{
    "T02TD1295E:185b-0": "@185b # // rgya gar skad du ba lim bi dhi: bod skad du /",
    "T02TD1295E:185b-1": "gtor ma'i cho ga / byang chub sems dpa' 'jam dpal gzhon dur gyur pa la phyag 'tshal lo //",
    "T02TD1295E:185b-2": "bgegs rnams 'tshe ba zhi bya dang //",
    "T02TD1295E:185b-3": "las rnams thams cad bsgrub pa'i phyir //",
    "T02TD1295E:185b-4": "'byung po thams cad gtor ma dag / sbyin pa'i cho ga yang dag bri //",
    "T02TD1295E:185b-5": "de la dang po rnal 'byor pa stan bde ba la 'dug ste /",
    "T02TD1295E:185b-6": "aom sva bh'a ba shuddha: sarba dha rm'a: sva bh'a ba shu ddho&amp; ham /",
    "T02TD1295E:185b-7": "zhes bya ba'i sngags 'di lan gsum du yongs su bzlas te /",
    "T02TD1295E:185b-8": "chos thams cad rang bzhin gyis yongs su dag pa la lhag par mos par bya'o //",
    "T02TD1295E:185b-9": "aom sh'u n+ya t'a dzny'a na badzra sva bh'a ba a'tma ko&amp; ham /",
    "T02TD1295E:185b-10": "zhes bya ba'i sngags brjod do //",
    "T02TD1295E:185b-11": "khams gsum po thog ma nas ma skyes shing rang bzhin gyis 'od gsal ba rnam par mi rtog pa /",
    "T02TD1295E:185b-12": "gnyis su med pa'i de bzhin nyid kyi rang gi sems kyi snang ba tsam su dmigs la //",
    "T02TD1295E:185b-13": "nam mkha'i khams rgya chen po'i dbus su /",
    "T02TD1295E:185b-14": "chos 'byung gi phyag rgya gyen du gnas par rnam par bsgom zhig /",
    "T02TD1295E:185b-15": "de'i dbus na sna tshogs padma rgya chen po dang /",
    "T02TD1295E:185b-16": "zla ba la sogs pa'i skyil 'khor gyi steng du rang gi yi dam gyi lha'i rnal 'byor bskyed par bya'o //",
    "T02TD1295E:185b-17": "de'i 'og tu snying ga'i sa bon las byung ba'i 'od zer gyis //",
    "T02TD1295E:185b-18": "'kro ba ma lus pa snang bar byas pa sdon du 'gro ba can gyis stong gsum gyi stong chen po'i bdag po gzugs na spyod pa tshangs pa la sogs pa dang /",
    "T02TD1295E:185b-19": "dbang bsgyur gyi lha'i rgyal po la sogs pa dang /",
    "T02TD1295E:185b-20": "zla ba dang nyi ma dang nye dbang la sogs 'jig rten skyong ba thams cad dang /",
    "T02TD1295E:185b-21": "mi dang mi ma yin pa thams cad dang /",
    "T02TD1295E:185b-22": "thags bzangs ris dang sa'i lha la sogs pa dang /",
    "T02TD1295E:185b-23": "klu la sogs pa sems can yang dag par drags te /",
    "T02TD1295E:185b-24": "chos 'byung gi dbus su rnam par bsam mo //",
    "T02TD1295E:185b-25": "de la dang por steng gi phyogs kyi //",
    "T02TD1295E:185b-26": "gzugs kyi khams na gnas pa'i lha //",
    "T02TD1295E:185b-27": "ral pa cod pan dag dang dkar //",
    "T02TD1295E:185b-28": "ting nge 'dzin gyi phyag rgya dang //",
    "T02TD1295E:185b-29": "'od zer dkar po phred bar ldan //",
    "T02TD1295E:185b-30": "'dod pa'i khams na gnas pa yi //",
    "T02TD1295E:185b-31": "'dod pa'i khams kyi dbang phyug sogs //",
    "T02TD1295E:185b-32": "lha rnams rin chen cod pan 'chang //",
    "T02TD1295E:185b-33": "sna tshogs rgyan dang 'od ldan pa'o //",
    "T02TD1295E:185b-34": "steng gi nyi zla sogs de bzhin //",
    "T02TD1295E:185b-35": "rang rang phyogs kyi phyogs bdag po //",
    "T02TD1295E:186a-0": "@186a * // rang rang mdog dang phyag mtshan sogs //",
    "T02TD1295E:186a-1": "ldan pa go rims bzhin du bsgom //",
    "T02TD1295E:186a-2": "thags bzangs ris dang sa la sogs //",
    "T02TD1295E:186a-3": "klu yi bdag po brgyad rnams kyang //",
    "T02TD1295E:186a-4": "rang gi ye shes sems snying ga'i //",
    "T02TD1295E:186a-5": "sa bon las byung rigs gsum gyis //",
    "T02TD1295E:186a-6": "ye shes rnam par snang mdzad sogs //",
    "T02TD1295E:186a-7": "gzugs su rim gyis bsgrub par bya //",
    "T02TD1295E:186a-8": "de la da ni sems can thams cad yongs su sbyong bar byed pa'i cho ga bstan par bya ste /",
    "T02TD1295E:186a-9": "rang gis ye shes sems dpa'i thugs ka'i sa bon las zla ba bye ba'i 'od dang mtshungs pa'i yi ge aom mdog dkar po zla ba'i dkyil 'khor la gnas pa /",
    "T02TD1295E:186a-10": "'od kun nas 'phro ba mgo bo'i steng du rnam par bsams la /",
    "T02TD1295E:186a-11": "de'i 'od zer gyis tshangs pa la sogs pa gzugs na spyod pa'i lha rnams rnam par snang mdzad kyi rnam par bsgrub par bya'o //",
    "T02TD1295E:186a-12": "de'i 'og tu rang gi ye shes sems dpa'i thugs ga'i sa bon de nyid las rnal 'byor pa'i yi ge h'um nor bu mthon ka'i mdog can la nor bu mthon ka'i 'od 'phro ba /",
    "T02TD1295E:186a-13": "zla ba'i dkyil 'khor dbus gnas pa'i //",
    "T02TD1295E:186a-14": "de la 'od 'phros rnam bsams te //",
    "T02TD1295E:186a-15": "'od zer sprin des bkug nas ni //",
    "T02TD1295E:186a-16": "'dod na spyod pa'i lha rnams dang //",
    "T02TD1295E:186a-17": "'jig rten skyod pa sbyang byas te //",
    "T02TD1295E:186a-18": "sangs rgyas mi bskyod gzugs dag tu //",
    "T02TD1295E:186a-19": "grub par yongs su bsgom par bya //",
    "T02TD1295E:186a-20": "de ma thag tu rang gis ye shes sems dpa'i thugs ka de nyid las yi ge aa dmar po 'od zer dmar po'i tshogs rab tu 'phro ba zla ba'i dkyil 'khor la gnas pa /",
    "T02TD1295E:186a-21": "kun nas spros pa de'i 'od zer dmar po spros pas thags bzangs ris dang /",
    "T02TD1295E:186a-22": "sa'i lha dang /",
    "T02TD1295E:186a-23": "klu'i rgyal po brgyad yongs su sbyangs te /",
    "T02TD1295E:186a-24": "de bzhin gshegs pa 'od dpag tu med pa'i rnam par bsgrub par bya'o //",
    "T02TD1295E:186a-25": "'jig rten skyong ba la sogs pa 'khor dang bcas pa de dag thams cad rang gi rigs kyi de bzhin gshegs pa'i gzugs su bsgrub pa de la gzugs na spyod pa rnams ni de bzhin gshegs pa rnam par snang mdzad kyi rigs so //",
    "T02TD1295E:186a-26": "'dod pa na spyod pa'i lha rnams dang /",
    "T02TD1295E:186a-27": "'jig rten rnams ni mi bskyod pa'i rigs so //",
    "T02TD1295E:186a-28": "thags bzangs ris la sogs pa rnams ni 'od dpag tu med pa'i rigs so //",
    "T02TD1295E:186b-0": "de bas na @186b gzugs na spyod pa la sogs pa nas klu'i rgyal po brgyad kyi bar de dag rang rang gi rigs kyi de bzhin gshegs pa'i gzugs su bsgrubs la /",
    "T02TD1295E:186b-1": "de bzhin gshegs pa thams cad kyi dbang bskur bas dbang bskur te /",
    "T02TD1295E:186b-2": "mgo bo la rdo rje sems dpa'i phyag rgyar byas la /",
    "T02TD1295E:186b-3": "de dag gis lus dang ngag dang yid byin gyis brlab par bya'o //",
    "T02TD1295E:186b-4": "de nas de rnams kyi mdun du bza' ba dang bca' ba la sogs pa'i dngos po ci 'byor pa btsal la /",
    "T02TD1295E:186b-5": "dang por yam yongs su gyur pa'i rlung gi dkyil 'khor gzhu'i dbyibs lta bu rgyal mtshan gyis mtshan pa rnam par bsams la /",
    "T02TD1295E:186b-6": "de'i steng du ram dmar po yongs su gyur pa'i me'i dkyil 'khor zur gsum rab tu 'bar ba'i gzugs can dang /",
    "T02TD1295E:186b-7": "de'i steng du yi ge aa yongs su gyur pa'i ka p'a la yongs su bsgoms la /",
    "T02TD1295E:186b-8": "ka p'a la de'i dbus su bdud rtsi lnga /",
    "T02TD1295E:186b-9": "bhr'um a'am dzr'im kham h'um zhes de bzhin gshegs pa lnga'i sa bon byin gyis brlab par bsams la /",
    "T02TD1295E:186b-10": "de'i 'og tu sbar ba dang dros pa la sogs pa'i cho gas yang dag par bsgrubs la /",
    "T02TD1295E:186b-11": "yi ge aom gyis byin gyis brlabs par blta'o //",
    "T02TD1295E:186b-12": "de'i steng du yi ge h'um las grub pa'i rdo rje bsams la /",
    "T02TD1295E:186b-13": "de nas yi ge aom gyi 'od zer gyis de bzhin gshegs pa thams cad kyi ye shes kyi bdud rtsi drangs nas /",
    "T02TD1295E:186b-14": "bdud rtsi lnga po de'i steng du rab tu bstims la /",
    "T02TD1295E:186b-15": "de ma thag tu 'bar ba dang dros pa dang /",
    "T02TD1295E:186b-16": "yi ge aom dang rdo rje de nyid du zhu bar gyur par bsams la /",
    "T02TD1295E:186b-17": "aargham la sogs pa 'bul zhing /",
    "T02TD1295E:186b-18": "de ltar bsgrubs pa'i bdud rtsi de bzhin gshegs pa'i tshogs thams cad kyi ljags rdo rje las 'phros pa'i 'od zer gyi sbu gus rab tu drangs pas tshim par bya'o //",
    "T02TD1295E:186b-19": "de nas rdo rje dang dril bu yang dag par blangs te /",
    "T02TD1295E:186b-20": "'byung po thams cad pa'i gtor ma'i sngags kyis dngos po de dag lan bdun gyi bar du byin gyis brlabs la /",
    "T02TD1295E:186b-21": "de nas de rnams la dbul te /",
    "T02TD1295E:186b-22": "rdo rje myur du gsor byas nas //",
    "T02TD1295E:186b-23": "rdo rje sbyor nas kun brtags kyi //",
    "T02TD1295E:186b-24": "ri bo thams cad nges bsal bya //",
    "T02TD1295E:186b-25": "de nas dril bu gsil byas la //",
    "T02TD1295E:186b-26": "rgyal bas stong nyid rtogs 'gyur ba'i //",
    "T02TD1295E:186b-27": "mchog tu dgyes pa'i sgra yis ni //",
    "T02TD1295E:186b-28": "tshigs bcad 'di ni lan gsum brjod //",
    "T02TD1295E:186b-29": "srid pa ngo bo nyid kyis dag / ngo bo nyid kyis srid bral byas //",
    "T02TD1295E:187a-0": "rang @187a * //",
    "T02TD1295E:187a-1": "bzhin dag pa'i sems dpa' mchog / srid pa'i mchog ni sgrub par byed //",
    "T02TD1295E:187a-2": "de la gtor ma byin gyis brlab pa'i sngags ni 'di yin te /",
    "T02TD1295E:187a-3": "aom aa k'a ro mu kham sarba dharm'a n'am a'a dya nutpanna tv'a ta /",
    "T02TD1295E:187a-4": "aom a'a: h'um phat sv'a h'a /",
    "T02TD1295E:187a-5": "de kho na nyid kyi sngags 'di lan gsum mam bdun brjod do //",
    "T02TD1295E:187a-6": "rdzogs pa'i byang chub sems dag ni //",
    "T02TD1295E:187a-7": "rjes dran gtor ma byin gyis brlabs //",
    "T02TD1295E:187a-8": "ji ltar bdud rtsi ro dag gis //",
    "T02TD1295E:187a-9": "de ltar thams cad tshim par bya //",
    "T02TD1295E:187a-10": "yang dag 'thor 'thung byin nas ni //",
    "T02TD1295E:187a-11": "bzod bya gshegs su gsol bar bya //",
    "T02TD1295E:187a-12": "de la gshegs su gsol ba'i sngags ni 'di yin te /",
    "T02TD1295E:187a-13": "aom khyed kyis sems can don kun mdzad //",
    "T02TD1295E:187a-14": "rjes su mthun pa'i dngos grub stsol //",
    "T02TD1295E:187a-15": "sangs rgyas yul du gshegs nas ni //",
    "T02TD1295E:187a-16": "slar yang gshegs par mdzad du gsol //",
    "T02TD1295E:187a-17": "aom a'a: h'um mu:/",
    "T02TD1295E:187a-18": "skye ba med dang 'gag pa med //",
    "T02TD1295E:187a-19": "thog ma nas ni rang bzhin dag /'gro kun 'di dag mthong nas ni //",
    "T02TD1295E:187a-20": "gshegs chen 'di ni bya ba yin //",
    "T02TD1295E:187a-21": "gtor sbyin cho ga legs bris nas //",
    "T02TD1295E:187a-22": "bdag gis bsod nams gang gnyer bsags //",
    "T02TD1295E:187a-23": "des ni 'gro ba 'di dag kun //",
    "T02TD1295E:187a-24": "rdzogs pa'i byang chub snod 'gyur shog / bham ga lar skyes dge slong ni //",
    "T02TD1295E:187a-25": "mar me mdzad dpal ye shes kyis //",
    "T02TD1295E:187a-26": "bla ma mnyes las thob gyur pa //",
    "T02TD1295E:187a-27": "gtor ma 'di nyid rab tu bshad //",
    "T02TD1295E:187a-28": "'byung po thams cad pa'i gtor ma'i cho ga / slob dpon chen po dpal mar me mdzad ye shes kyis mdzad pa rdzogs so//"
}