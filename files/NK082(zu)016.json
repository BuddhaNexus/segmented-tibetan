{
    "NK082(zu)016:0": "thabs shes sgron ma bzhugs so //",
    "NK082(zu)016:1": "dus gsum rgyal bas ji ltar thugs chud pa'i //",
    "NK082(zu)016:2": "chos kyi rang bzhin rig pa'i rnal 'byor pas //",
    "NK082(zu)016:3": "mtho ba thob phyir brtson par mi byed kyang //",
    "NK082(zu)016:4": "snying rje'i bye brag thabs kyi spyod pa'ang ston //",
    "NK082(zu)016:5": "ji ltar mkha' la 'ja' tshon rnam mang yang //",
    "NK082(zu)016:6": "nam mkha'i ngang du ro gcig bye brag med //",
    "NK082(zu)016:7": "de bzhin rgyal ba'i gzugs sku rnam mang yang //",
    "NK082(zu)016:8": "ye shes dbyings su ro gcig bye brag med //",
    "NK082(zu)016:9": "bde gshegs snying po sems kyi rang bzhin la //",
    "NK082(zu)016:10": "yun ring dus nas rmongs pa'i sems can rnams //",
    "NK082(zu)016:11": "bdag tu 'dzin pa'i sems rgyud so sor snang //",
    "NK082(zu)016:12": "rang bzhin nyid ni rgyal ba'i chos skur gcig /ye shes sgyu mar snang ba'i sangs rgyas dang //",
    "NK082(zu)016:13": "log rtog sgyu mar snang ba'i sems can gnyis //",
    "NK082(zu)016:14": "ye shes log rtog khyad par bsam yas kyang //",
    "NK082(zu)016:15": "sgyu ma yin phyir rang bzhin yongs kyis mnyam //",
    "NK082(zu)016:16": "sems can sangs rgyas bden par tshul gcig cing //",
    "NK082(zu)016:17": "rang gi sems nyid sangs rgyas yin shes na //",
    "NK082(zu)016:18": "gzhan nas bsgrub par bya ba ci yang med //",
    "NK082(zu)016:19": "de lta bas na spang bar bya ba'ang med //",
    "NK082(zu)016:20": "'di lta bu yi chos kyis tshul rig na //",
    "NK082(zu)016:21": "ma rig rnams la snying rje yongs kyi skye //",
    "NK082(zu)016:22": "snying rje skyes nas rgyu ma'i ting 'dzin gyis //",
    "NK082(zu)016:23": "phan 'dogs thabs kyis spyod pa cir yang ston //",
    "NK082(zu)016:24": "sangs rgyas rnams kyi dgongs pa ji lta ba //",
    "NK082(zu)016:25": "sems kyi rang bzhin gnas med de ltar bsgom //",
    "NK082(zu)016:26": "thugs rje'i 'bad pa rab 'byams ji lta ba //",
    "NK082(zu)016:27": "rnal 'byor thabs kyis ting 'dzin de ltar sprul //",
    "NK082(zu)016:28": "bdag dang bdag gir 'dzin pa med pa'i phyir //",
    "NK082(zu)016:29": "pha rol phyin drug dmigs med rdzogs par ldan //",
    "NK082(zu)016:30": "thabs kyi spyod pas gdul bya kun 'dul yang //",
    "NK082(zu)016:31": "sgyu ma'i blo ldan rlom sems ci yang med //",
    "NK082(zu)016:32": "ma skyes sems la sems can med pa'i phyir //",
    "NK082(zu)016:33": "ngo bo nyid kyi chos sku'i nga rgyal 'chang //",
    "NK082(zu)016:34": "chos kun sgyu mar mngon sum gsal ba'i phyir //",
    "NK082(zu)016:35": "ting 'dzin sgyu mas ci 'dul de ltar ston //",
    "NK082(zu)016:36": "chos sku mnyam nyid rtogs nas 'gro don du //",
    "NK082(zu)016:37": "bde gshegs byin rlabs cir yang ston pa ltar //",
    "NK082(zu)016:38": "bdag nyid chos sku rig pa'i rnal 'byor pas //",
    "NK082(zu)016:39": "thabs kyis bye brag da nas de ltar mdzod //",
    "NK082(zu)016:40": "thabs dang shes rab ldan pa'i sgron ma rdzogs so //"
}