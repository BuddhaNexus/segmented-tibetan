{
    "T02D1766:258b-0": "@258b # // rgya gar skad du /",
    "T02D1766:258b-1": "shr'i de w'i k'a li s'a dhano pi ka / bod skad du /",
    "T02D1766:258b-2": "dpal lha mo nag mo sgrub pa'i thabs kyi chog",
    "T02D1766:258b-3": "/ dpal lha mo nag mo la phyag 'tshal lo",
    "T02D1766:258b-4": "// dpal lha mo nag mo bsgrub par 'dod pa'i rnal 'byor pas /",
    "T02D1766:258b-5": "yo byad phun sum tshogs pas lha bsams la /",
    "T02D1766:258b-6": "de nas gnas dur khrod dam /",
    "T02D1766:258b-7": "shing drung ngam /",
    "T02D1766:258b-8": "gcong rong ngam /",
    "T02D1766:258b-9": "khang stong dam /",
    "T02D1766:258b-10": "dben pa'i sa phyogs su phyin la /",
    "T02D1766:258b-11": "de nas dang po phyogs skyong bcu la sogs pa",
    "T02D1766:258b-12": "'jig rten pa thams cad la gtor ma rgyas par",
    "T02D1766:258b-13": "btang / de nas ae'i mandala kun du khru re",
    "T02D1766:258b-14": "ba la dpangs su yang khru gang gi tshad du",
    "T02D1766:258b-15": "btang / bya / de la stegs bu rim pa gsum du bya'o //",
    "T02D1766:258b-16": "bar ma la zla gam gsum gsum du bya /",
    "T02D1766:258b-17": "tha ma la gru gsum dang /",
    "T02D1766:258b-18": "dang po la gru gsum du bya /",
    "T02D1766:258b-19": "rabs chad kyi thod pa re re'am /",
    "T02D1766:258b-20": "yang na gang yang rung ba'i thod pa re re bzhag ste /",
    "T02D1766:258b-21": "de yang thod pa'i steng du mngon par byas nas /",
    "T02D1766:258b-22": "thod pa'i nang du yang nag po re re ro sol kyis bri /",
    "T02D1766:258b-23": "thod pa'i phyi yang dmar po re re mi khrag gis bris /",
    "T02D1766:258b-24": "zla gam gsum gsum yang dmar por byug / gru gsum nag pos tshon btang ste /",
    "T02D1766:258b-25": "tshon btang ma legs na skyon 'di lta bu yod do //",
    "T02D1766:258b-26": "tshon sboms na slob dpon dang /",
    "T02D1766:258b-27": "slob ma nad mang du'ong /",
    "T02D1766:258b-28": "tshon phras na nad mang bar yong /",
    "T02D1766:258b-29": "yo bar gyur na yul du 'khrug pa yong /",
    "T02D1766:258b-30": "bar chad par gyur na slob dpon slob bu myur du 'chi bar 'gyur /",
    "T02D1766:258b-31": "de bas re kh'a smyug ma 'bring po tsam du byas la /",
    "T02D1766:258b-32": "g-yas nas bskor zhing bri ste /",
    "T02D1766:258b-33": "tshon dgye ba yang gru gsum nyis 'gyur du dgye ste /",
    "T02D1766:258b-34": "nang gi gru gsum nag por bya /",
    "T02D1766:258b-35": "phyi gru gsum de dmar por byug / nang dang",
    "T02D1766:258b-36": "phyi gru gsum re re la rdo rje phyed ma",
    "T02D1766:258b-37": "re res mtshan pa bri /",
    "T02D1766:258b-38": "thal chen dang khrag skam bsres pas /",
    "T02D1766:258b-39": "ae'i dbus su sngags sa bon gyi h'um bri /",
    "T02D1766:258b-40": "nang gi zur gsum la ma mo thams cad kyi",
    "T02D1766:258b-41": "srog gi snying po bhyo:re re bri bar bya ba",
    "T02D1766:259a-0": "yin no // de yang da du ra'i khu ba dang dur khrod @259a * //",
    "T02D1766:259a-1": "kyi sol ba dang ra khyi'i khrag dang /",
    "T02D1766:259a-2": "bya nag mo'i khrag dang /",
    "T02D1766:259a-3": "de rnams cha bsnyams la bsres te zhib tu btags",
    "T02D1766:259a-4": "la tshon rtsi dang sbyar bas dur khrod kyi ras",
    "T02D1766:259a-5": "la lha mo'i sku bris la /",
    "T02D1766:259a-6": "ae'i mandala gyi dbus su bzhugs su gsol te /",
    "T02D1766:259a-7": "de nas spos la sogs pa mchod pa'i yo byad lnga tshang bar bshams te mchod pa dbul /",
    "T02D1766:259a-8": "de yang bdag dam tshig gi lha mo bsgom pa ni /",
    "T02D1766:259a-9": "dang po rang gi snying gar padma 'dab ma bzhi'am /",
    "T02D1766:259a-10": "yang na 'dab ma brgyad pa ge sar dang bcas pa cig bsam /",
    "T02D1766:259a-11": "padma de'i ge sar gyi dbus su yi ge aam",
    "T02D1766:259a-12": "klad kor dang bcas pa 'od 'bar ba cig bsams",
    "T02D1766:259a-13": "la de'i steng du yi ge h'um rang gi gzi",
    "T02D1766:259a-14": "brjid kyis rang nyid me ltar 'bar ba cig bsgom",
    "T02D1766:259a-15": "/ me des bdag nyid rnam par rtog pa can",
    "T02D1766:259a-16": "gyi lus bsregs nas thal bar gyur par bsam mo",
    "T02D1766:259a-17": "/ // yang thal ba de'i dbus su zhi ba'i 'od kyis bsam par bya ba /",
    "T02D1766:259a-18": "sngon gyi padma'i snying po la gnas pa /",
    "T02D1766:259a-19": "srog gi rang bzhin gyi yi ge aom /",
    "T02D1766:259a-20": "de'i steng du bam bsam mo //",
    "T02D1766:259a-21": "de nas yi ge bam yongs su gyur pa las /",
    "T02D1766:259a-22": "bum pa gang ba dkar po'i kha nas bdud rtsi'i chu rgyun 'bab pa cig bsam /",
    "T02D1766:259a-23": "de nas srog tu bshad pa'i yi ge aom de yis bdud rtsi'i chu rgyun 'bab cing sbreng bas /",
    "T02D1766:259a-24": "yi ge kun gyi mchog srog tu bshad pa'i yi",
    "T02D1766:259a-25": "ge aa zhes pa'i chu des lhag par brtan zhing",
    "T02D1766:259a-26": "brtas par byas nas /",
    "T02D1766:259a-27": "gzi brjid dang ldan par gyur nas /",
    "T02D1766:259a-28": "zla ba dang /",
    "T02D1766:259a-29": "kha ba dang /",
    "T02D1766:259a-30": "kunda dang /",
    "T02D1766:259a-31": "sprin dkar po dang /",
    "T02D1766:259a-32": "dur lta bur bsam par bya'o //",
    "T02D1766:259a-33": "de nas dpal lha mo'i mtshan sngags aom ma h'a k'a li de w'i k'a li /",
    "T02D1766:259a-34": "tranta k'a la ti tsanda r'u pi ni h'um phat /",
    "T02D1766:259a-35": "ces brjod pa'i sgo nas /",
    "T02D1766:259a-36": "sngags kyi sa bon yi ge aa de las lhar bsgrubs te /",
    "T02D1766:259a-37": "dpal lha mo nag mo'i skur bsgyur zhing bsgom par bya ba ni /",
    "T02D1766:259a-38": "sku mdog nag mo char sprin nam /",
    "T02D1766:259a-39": "bung ba ltar gnag pa /",
    "T02D1766:259a-40": "shin tu rid pa /",
    "T02D1766:259a-41": "keng rus kyi rus can /",
    "T02D1766:259a-42": "zhal gcig phyag bzhi pa /",
    "T02D1766:259a-43": "zhabs gnyis pa /",
    "T02D1766:259a-44": "g-yas kyi dang po na ral gri //",
    "T02D1766:259a-45": "'og ma na bhandha dmar gyis bskyil ba /",
    "T02D1766:259a-46": "kha tv'am ga dkrol ma ste /",
    "T02D1766:259a-47": "g-yon na shakti /",
    "T02D1766:259a-48": "'og mas tri sh'u la'i dar dbyangs 'phyar ba thogs pa /",
    "T02D1766:259a-49": "mi ro rengs pa khar bcug nas mche ba gtsigs pa /",
    "T02D1766:259a-50": "spyan dmar po gsum bzlog nas lta ba /",
    "T02D1766:259b-0": "dbu'i @259b ral pa gyen du brdzes shing len bu g-yon du 'khyil pa /",
    "T02D1766:259b-1": "dbu skra'i ral pa la thod pa'i phreng bas brgyan pa /",
    "T02D1766:259b-2": "snyan cha g-yas pa sbrul gyi mgul nas dril bu gsil ba /",
    "T02D1766:259b-3": "snyan cha g-yon pa seng ge'i ral pa dmar ba /",
    "T02D1766:259b-4": "rna ltag gnyis na me tog dang dar dmar nag gi cod pan 'phur ba /",
    "T02D1766:259b-5": "lha ma yin la sogs pa'i thod pa'i do shal byas pa /",
    "T02D1766:259b-6": "glang po che'i ko rlon stod g-yogs su byas pa /",
    "T02D1766:259b-7": "ba lang gi ko rlon chen po dral ba la",
    "T02D1766:259b-8": "re lde ser pos sham bu byas pa sku smad",
    "T02D1766:259b-9": "dkris pa / khrag dang zhag gi thig les tshom bur bris pa /",
    "T02D1766:259b-10": "klu'i rgyal po gnyis gshibs pas ska rags su byas pa /",
    "T02D1766:259b-11": "zhabs gnyis lcags sgrog gis brgyan nas /",
    "T02D1766:259b-12": "bod bu gva pa'i steng na rtsen skyil du bzhugs pa /",
    "T02D1766:259b-13": "dur khrod brgyad kyi dbus na skad dung dang 'brug gi sgra ltar sgrogs shing /",
    "T02D1766:259b-14": "ma mo mkha' 'gro sha za thams cad dbang du sdud pa cig tu bsgom mo //",
    "T02D1766:259b-15": "de ltar gsal ba dang de'i snying ga'i dbus su /",
    "T02D1766:259b-16": "thugs mar me 'dra ba la rang gi sor bzhi'i",
    "T02D1766:259b-17": "tshad la dbyibs sgo nga'i gzugs 'dra ba cig gsal",
    "T02D1766:259b-18": "bar bsgom mo // sgo nga de'i nang gi dbus",
    "T02D1766:259b-19": "su h'um nyi ma zla ba'i dkyil 'khor dang ldan",
    "T02D1766:259b-20": "pa cig bsgom mo //",
    "T02D1766:259b-21": "de'i yang h'um gi thig le ni nyi ma'i dkyil 'khor du bsam /",
    "T02D1766:259b-22": "h'um gi zla tshes zla ba'i dkyil 'khor du bsam /",
    "T02D1766:259b-23": "de'i 'og tu h'um de las 'od zer byung bas bzlas pa'i yig 'bru rnams phreng bar gyur nas /",
    "T02D1766:259b-24": "h'um de nyid la blta zhing gsal ba dang /",
    "T02D1766:259b-25": "'dris shing goms pa'i sbyor bas rtse gcig kho nar bsgom mo //",
    "T02D1766:259b-26": "de ltar bdag dam tshig gi lha mor gsal ba dang /",
    "T02D1766:259b-27": "grub pa'i gnas nas rang bzhin gyi lha mo sngar gyi de dang 'dra ba zhig la /",
    "T02D1766:259b-28": "'khor ma mo gcer bu ral pa can thod pas se ral khar brgyan pa /",
    "T02D1766:259b-29": "lag pa g-yas pas mi'i snying thogs pa /",
    "T02D1766:259b-30": "lag pa g-yon pas bhandha raktas bkar ba 'dzin pa /",
    "T02D1766:259b-31": "snying gi dkyil na srog gi snying po bhyo:re re yod pa /",
    "T02D1766:259b-32": "bsam gyis mi khyab pa dang bcas pa byon par bsam mo //",
    "T02D1766:259b-33": "de nas nam mkha' la spyan drangs nas /",
    "T02D1766:259b-34": "mdun du ae'i dbus su sngags kyi sa bon h'um",
    "T02D1766:259b-35": "dang bhyo:la so sor thim pas sku phyag rgyar bzhengs",
    "T02D1766:259b-36": "par bya'o // de la dgug pa dang gzhug pa",
    "T02D1766:259b-37": "dang bcing ba dang dbang du bya ba sngags 'dis",
    "T02D1766:260a-0": "par bya'o // @260a * // bya'o //",
    "T02D1766:260a-1": "dri shya dza:h'um bam ho:sa ma ya stvam sa ma",
    "T02D1766:260a-2": "ya stvam zhes brjod nas de nas gzugs la mngon",
    "T02D1766:260a-3": "du sku ston pa cig bsgom mo //",
    "T02D1766:260a-4": "de ltar mi ston na /",
    "T02D1766:260a-5": "aom h'um bhyo:ae a'ar li hr'i:dza:zhes brjod cing gzir ro //",
    "T02D1766:260a-6": "mngon du ma byung na bdag gi sems la ci",
    "T02D1766:260a-7": "'dod pa ni khyod kyis sgrub par gyis shig ces",
    "T02D1766:260a-8": "bsgo ba'o // de yang las byed pa'i tshe rig sngags kyi dam tshig sbyin te /",
    "T02D1766:260a-9": "dam tshig kyang gur gum chu la sngags kyis btab la sbyin no //",
    "T02D1766:260a-10": "dam tshig gi sngags 'di'o //",
    "T02D1766:260a-11": "aom ha na ha na badzra sa ma ya aa dhi kra ma nan h'um phat /",
    "T02D1766:260a-12": "dam tshig gi chu sbyin nas bsgo ba /",
    "T02D1766:260a-13": "lha mo khyod dam tshig 'di las 'das nas bsgo",
    "T02D1766:260a-14": "ba bzhin du ma byas na rab tu gzir ba",
    "T02D1766:260a-15": "chen po byed pa dang /",
    "T02D1766:260a-16": "dam tshig gi chu 'di yang ha la ha la chen por 'gyur te /",
    "T02D1766:260a-17": "mthong bas khrag skyugs pa dang /",
    "T02D1766:260a-18": "rdo rje za byed chen pos snying dral te dus ma yin par 'chi bar 'gyur ba dang /",
    "T02D1766:260a-19": "rdo rje gnod sbyin gyis gsod pa la sogs par 'gyur ro //",
    "T02D1766:260a-20": "khro bo za byed chen por 'gyur te /",
    "T02D1766:260a-21": "rdo rje me dpal 'bar bas tshig nas lus thal bar byas te /",
    "T02D1766:260a-22": "so so rang gi rnam pa gsal bzhin du dmyal",
    "T02D1766:260a-23": "ba 'bod sgrogs su skye bar 'gyur ro zhes dam",
    "T02D1766:260a-24": "tshig por / de nas lha mo la mchod pa lnga dang gtor ma dbul lo ;",
    "T02D1766:260a-25": "/ aom h'um shr'i ya de b'i k'a li ma h'a k'a li h'um bhyo: //",
    "T02D1766:260a-26": "aom badzra pushpe p'u dza spha ra na sa ma",
    "T02D1766:260a-27": "ye h'um phat ces brjod de me tog dbul lo",
    "T02D1766:260a-28": "// aom badzra dh'u pe p'u dza spa ra na",
    "T02D1766:260a-29": "sa ma ye h'um zhes brjod de bdug spos shangs",
    "T02D1766:260a-30": "// la dbul lo // aom badzra d'i pe p'u",
    "T02D1766:260a-31": "dza spha ra na sa ma ye h'um zhes brjod",
    "T02D1766:260a-32": "de mar me spyan la dbul lo //",
    "T02D1766:260a-33": "aom badzra gandhe p'u dza spha ra na sa ma",
    "T02D1766:260a-34": "ye h'um zhes brjod de dri thugs kar dbul lo",
    "T02D1766:260a-35": "// aom badzra nee wi dye p'u dza spha ra",
    "T02D1766:260a-36": "nasa ma ya h'um zhes brjod de lha bshos phyag",
    "T02D1766:260a-37": "// tu dbul lo // de nas ra rog po'i sha khrag dang /",
    "T02D1766:260a-38": "bya nag mo'i sha khrag dang /",
    "T02D1766:260a-39": "gzhan gyi yang sha khrag sna tshogs gang 'byor pa dang /",
    "T02D1766:260a-40": "chang la sogs pa bza' ba sna tshogs dang ldan pa'i gtor ma dbul bar bya ste /",
    "T02D1766:260a-41": "ma h'a mam sa kh'a hi /",
    "T02D1766:260a-42": "ma h'a go ro tsa na kh'a hi /",
    "T02D1766:260a-43": "ma h'a tsitta kh'a hi /",
    "T02D1766:260a-44": "ma h'a ba su ta kh'a hi /",
    "T02D1766:260a-45": "ai dam ba lim gri dn'a sa ma ya h'um",
    "T02D1766:260a-46": "phat sv'a h'a zhes brjod de gtor ma dbul bar",
    "T02D1766:260b-0": "bya'o // de ltar mchod pa @260b rdzogs par phul nas bstod pa bya'o //",
    "T02D1766:260b-1": "gling bu 'bud pa'am /",
    "T02D1766:260b-2": "mi rkang 'bud pa'am /",
    "T02D1766:260b-3": "cang te'u'am /",
    "T02D1766:260b-4": "mi thod kyi rnga brdung zhing dbyangs snyan pos bstod pa bya ste /",
    "T02D1766:260b-5": "aom dpal ldan nag mo mi pham srid gsum bdag",
    "T02D1766:260b-6": "/ rang don grub cing rnam thar sgor gzhol kyang",
    "T02D1766:260b-7": "// snying rje'i dbang gis gzhan don rjes thob cing //",
    "T02D1766:260b-8": "shes rab sna tshogs dag gis 'gro don byed //",
    "T02D1766:260b-9": "lha mo sku mdog nag mo char sprin mdog / mtshan mo nag mo shin tu gtum pa'i gzugs //",
    "T02D1766:260b-10": "shin tu rid cing keng rus lus can ma //",
    "T02D1766:260b-11": "zhal gcig phyag bzhi zhabs gnyis brjid pa'i sku //",
    "T02D1766:260b-12": "ral pa gyen 'greng lan bu g-yon du 'khyil //",
    "T02D1766:260b-13": "skra rked sbrul dang thod pa'i phreng thod can //",
    "T02D1766:260b-14": "rna ltag me tog dar nag cod pan can //",
    "T02D1766:260b-15": "khrag gi chang gis ra ro spyan rtsa dmar //",
    "T02D1766:260b-16": "mi ro rengs pa khar bcug mche ba gtsigs //",
    "T02D1766:260b-17": "rnam par gtsigs nas khrag la shin tu dgyes //",
    "T02D1766:260b-18": "snyan cha g-yas pa sprul gyi mgul nas dril bu gsil //",
    "T02D1766:260b-19": "gdug pa btul nas tshangs pa'i sgra sgrogs ma //",
    "T02D1766:260b-20": "snyan cha g-yon par seng ge ral pa dmar //",
    "T02D1766:260b-21": "dpa' bo khams gsum seng ge'i sgra sgrogs shing //",
    "T02D1766:260b-22": "phyag bzhi g-yas kyi dang po ral gri 'dzin //",
    "T02D1766:260b-23": "'og ma bhandha rakta dmar bskyil 'dzin //",
    "T02D1766:260b-24": "g-yon gyi dang po shakti mtshon cha 'dzin //",
    "T02D1766:260b-25": "'og ma tri sh'ul mgul na dar dpyangs 'dzin //",
    "T02D1766:260b-26": "shakti ral gri mtshon gyis bsad pa yam //",
    "T02D1766:260b-27": "lha ma yin gyi mgo bos do shal byas //",
    "T02D1766:260b-28": "glang po che yi ko rlon stod g-yogs byas //",
    "T02D1766:260b-29": "smad ni ba lang ko rlon dras pa la //",
    "T02D1766:260b-30": "phyed ni re lnga ser po'i sham bus dkris //",
    "T02D1766:260b-31": "klu yi dbang po gzhibs pa'i rked chings can //",
    "T02D1766:260b-32": "zhabs gnyis lcags sgrog dag gis mdzes par brgyan //",
    "T02D1766:260b-33": "khrag zhag mang po dag gi tshom bus thig ler bris //",
    "T02D1766:260b-34": "bong bu gzhon mtshan mo dur khrod rgyu //",
    "T02D1766:260b-35": "bong bu'i rmig pa glog gi shugs can ma //",
    "T02D1766:260b-36": "khams gsum skad cig tsam gyis skor bar byed //",
    "T02D1766:260b-37": "skad ni dung dang 'brug gi sgra ltar sgrogs //",
    "T02D1766:260b-38": "ma mo mkha' 'gro sha za dbang du sdud //",
    "T02D1766:260b-39": "lho phyogs gshin rje'i pho brang dag na gnas //",
    "T02D1766:260b-40": "dam pa'i sa nas gzugs sku gnyis gzigs ma //",
    "T02D1766:261a-0": "@261a * // ting 'dzin dbang thob gzugs khams gnas su byon //",
    "T02D1766:261a-1": "tshangs pa'i rgyal po la sogs phyag byas ma //",
    "T02D1766:261a-2": "gzhan la dbang bsgyur 'dod khams ya mthar byon //",
    "T02D1766:261a-3": "dbang phyug chen po'i sku la dgyes 'khril ma //",
    "T02D1766:261a-4": "sum cu rtsa gsum tshal du byon pa'i tshe / lha rnams dbugs phyung brgya byin phyag byas ma //",
    "T02D1766:261a-5": "lha ma yin rnams phung bar byas pa'i tshe //",
    "T02D1766:261a-6": "lha min dbang po kun gyis phyag byas ma //",
    "T02D1766:261a-7": "sku mdog ri rab che dang 'gran pa'i tshe //",
    "T02D1766:261a-8": "lte ba'i thad ka'i phyogs nas nyi zla 'char //",
    "T02D1766:261a-9": "rgyal chen bzhi la sogs pas phyag byas ma //",
    "T02D1766:261a-10": "rgya mtsho'i gting nas me sbar mtsho skems nus //",
    "T02D1766:261a-11": "sa 'og dbang po kun gyis phyag byas ma //",
    "T02D1766:261a-12": "lha mo khyod kyis cho 'phrul 'di bstan pas //",
    "T02D1766:261a-13": "bdud dang gshin rje'i rgyal po 'dar zhing 'dud //",
    "T02D1766:261a-14": "ma mo srin mo'i tshogs rnams rngam zhing rgod //",
    "T02D1766:261a-15": "dam sri'i tshogs rnams 'dar zhing dam la 'dud //",
    "T02D1766:261a-16": "tsitta'i rin chen gur phub gzhal yas nas //",
    "T02D1766:261a-17": "nyi zla'i dkyil 'khor brtsegs pa'i 'od zer 'bar //",
    "T02D1766:261a-18": "phyogs bcu 'jig rten dag gi bcud bsdus nas //",
    "T02D1766:261a-19": "nyi ma'i dkyil 'khor dag la thim mdzad ma //",
    "T02D1766:261a-20": "dug gi rlangs pas nag po'i phyogs rnams kyi //",
    "T02D1766:261a-21": "bzhi brgya rtsa bzhi'i nang rnams slong mdzad ma //",
    "T02D1766:261a-22": "de phyir nad kyi bdag mo dam la 'du //",
    "T02D1766:261a-23": "phyogs bcu'i 'jig rten bdud rtsi'i bcud bsdus nas //",
    "T02D1766:261a-24": "zla ba'i dkyil 'khor dag la thim mdzad ma //",
    "T02D1766:261a-25": "bdud rtsi'i rlangs pas dkar po'i phyogs rnams kyi //",
    "T02D1766:261a-26": "bzhi brgya rtsa bzhi'i nad kyi rtsad gcod ma //",
    "T02D1766:261a-27": "bdud rtsi sman gyi rgyal mo dam la 'du //",
    "T02D1766:261a-28": "gang zhig khyod la dad nam bas byams //",
    "T02D1766:261a-29": "de phyir nad bdag ma gcig sman gyi gtso //",
    "T02D1766:261a-30": "bdud rtsi lha mo khyod la rtag tu bstod //",
    "T02D1766:261a-31": "sangs rgyas sh'akya thub pa'i spyan snga ru //",
    "T02D1766:261a-32": "bdag gi deng nas 'khor ba ji srid par //",
    "T02D1766:261a-33": "dkar po'i phyogs kyi nad dang sdug bsngal sogs //",
    "T02D1766:261a-34": "zhi bar bya phyir tshe dang bsod nams spel //",
    "T02D1766:261a-35": "nag po'i phyogs ni bkug cing dbang du sdud //",
    "T02D1766:261a-36": "smyo 'bog bsad la sogs pa'i las 'di rnams //",
    "T02D1766:261a-37": "bstan pa srung phyir las 'di bsgrub par bgyi //",
    "T02D1766:261a-38": "'di las 'gal na rgyal ba'i sku bslus pas //",
    "T02D1766:261b-0": "dus gsum rgyal ba'i rdo rjes mgo @261b 'gems shog",
    "T02D1766:261b-1": "/ de skad rgyal ba'i spyan sngar dam bcas pas",
    "T02D1766:261b-2": "// khas blangs bzhin du dam tshig dgyes dgongs la //",
    "T02D1766:261b-3": "dam bcas bzhin du phrin las myur du mdzod //",
    "T02D1766:261b-4": "rnal 'byor bdag dang bdag gi 'khor bcas la //",
    "T02D1766:261b-5": "zhal nas bdud rtsi'i rgyun gyi char phob la //",
    "T02D1766:261b-6": "nad sogs sdug bsngal tshogs rnams zhi bar mdzod //",
    "T02D1766:261b-7": "tshe dang dbang thang longs spyod rgyas par mdzod //",
    "T02D1766:261b-8": "zang zing lo tog 'bru yi phung po dang //",
    "T02D1766:261b-9": "rin chen rkang 'gro phyugs rnams 'phel bar mdzod //",
    "T02D1766:261b-10": "bla ma smod cing dkon mchog dbu 'phang smod //",
    "T02D1766:261b-11": "bdag gi dge ba'i bar chad byed pa rnams //",
    "T02D1766:261b-12": "che ge mo zhes bya ba'i las ngan 'di //",
    "T02D1766:261b-13": "khyod kyi khong nas dug gi rlung bus la //",
    "T02D1766:261b-14": "'du ba rnam bzhi'i nad rnams khong nas slong //",
    "T02D1766:261b-15": "pags gzhi sa la lhung la rdebs su chug /",
    "T02D1766:261b-16": "don snod lnga po khong khrag skyug tu chug /",
    "T02D1766:261b-17": "las ngan 'khor bcas brang chen brdung du chug /",
    "T02D1766:261b-18": "smre sngags tshe de gnam du 'bod du chug /'chi",
    "T02D1766:261b-19": "bdag gsad smyo 'bogs pas gsad par mdzod //",
    "T02D1766:261b-20": "gcan gzan mkha' lding la sogs ltas ngan phob //",
    "T02D1766:261b-21": "bstan pa srung ba'i las 'di myur du mdzod //",
    "T02D1766:261b-22": "aom ro ru ro ru bi tishtha ba dho tsh'i ka m'a la raksha s'i h'um bhyo: //",
    "T02D1766:261b-23": "che ge mo m'a ra ya h'um phat ces bzlas shing dam bdar /",
    "T02D1766:261b-24": "gtor ma sphreng zhing brgya rtsa brgyad dam //",
    "T02D1766:261b-25": "yang na nyi shu rtsa gcig bzlas //",
    "T02D1766:261b-26": "gzhan yang lha mo'i gzungs la sogs bstod pa mtha' dag bya'o //",
    "T02D1766:261b-27": "de nas lha mo'i rnal 'byor la gnas nas //",
    "T02D1766:261b-28": "don thams cad grub par byed pa'i snying po'i sngags 'dis bzlas par bya ste /",
    "T02D1766:261b-29": "myur bar ma yin bul ma yin //",
    "T02D1766:261b-30": "mi gsal ma yin gsal bar min //",
    "T02D1766:261b-31": "gug skyed nyams pa ma yin pa //",
    "T02D1766:261b-32": "g-yeng ba'i rtog pa spangs pas bzlas //",
    "T02D1766:261b-33": "aom h'um shri ya de w'i k'a li ma h'a k'a li h'um bhyo: //",
    "T02D1766:261b-34": "a'a ra li hrim dza: zhes yig 'bru gsal bar byas te /",
    "T02D1766:261b-35": "sngags kyi bzlas pa thams cad kyang lha mo'i tshig yin par che ba'i nga rgyal bya zhing /",
    "T02D1766:261b-36": "rang gi sprul pa'i lha mo thams cad kyi zhal",
    "T02D1766:261b-37": "nas kyang sngags kyi sgra 'byung bar bsam zhing bzlas",
    "T02D1766:261b-38": "pa la sogs pa bya ste /",
    "T02D1766:261b-39": "de lta bu thams cad kyis bzlas par 'gyur //",
    "T02D1766:261b-40": "de ni sngon du bya ba sngags te /",
    "T02D1766:261b-41": "'bum phrag bdun bzlas pa'am /",
    "T02D1766:262a-0": "@262a * // yang na gsum bzlas pas las thams cad 'grub par 'gyur ro //",
    "T02D1766:262a-1": "de yang sngags khri phrag bzlas nas gtor ma re re btang ste /",
    "T02D1766:262a-2": "khu tshur bcings te mdzub mo gnyis bsgrengs la /",
    "T02D1766:262a-3": "kha 'gram g-yas g-yon du mche ba ltar byas la /",
    "T02D1766:262a-4": "aom bya b'a batt'a li che zhes lan bdun nam gsum bzlas nas 'di skad du /",
    "T02D1766:262a-5": "dur khrod ma mo dngos grub zhal //",
    "T02D1766:262a-6": "gtum mo gtsigs byed yi dgas kha //",
    "T02D1766:262a-7": "dam tshig srung ma khrag dga' mo //",
    "T02D1766:262a-8": "lha chen dgyes mdzad khyed la bstod //",
    "T02D1766:262a-9": "ki li sgra sgrogs sbyor 'dzin ma //",
    "T02D1766:262a-10": "dur khrod ro yi mtsho dbus na //",
    "T02D1766:262a-11": "tshogs dang pho nya bcas pa ru //",
    "T02D1766:262a-12": "gtsigs byed gtum bdud mdzad la bstod //",
    "T02D1766:262a-13": "las bzhi'i dbang phyug sna tshogs gzugs //",
    "T02D1766:262a-14": "shin tu rid pa'i 'jigs gzugs can //",
    "T02D1766:262a-15": "lus la lpags gyon bong bu zhon //",
    "T02D1766:262a-16": "gnas gsum bdag mo khyed bstod do //",
    "T02D1766:262a-17": "ske cha lus rgyan thal bas mtshan //",
    "T02D1766:262a-18": "phyogs bzhi nyul zhing srog gi bdag / ya mtshan gyur nas de mtshan gyis //",
    "T02D1766:262a-19": "sngon chad la sogs 'dud la bstod //",
    "T02D1766:262a-20": "gsol cig bzhes shig dam tshig lha //",
    "T02D1766:262a-21": "gnas nas gnas su mdzad du gsol //",
    "T02D1766:262a-22": "bdag gi bsam pa ci 'dod pa //",
    "T02D1766:262a-23": "de ni khyod kyis 'grub par gyis //",
    "T02D1766:262a-24": "bdag gi las 'di ci byed kyang //",
    "T02D1766:262a-25": "de la kun gyis grogs gyis shig / grihna grihna /",
    "T02D1766:262a-26": "sarba dusht'am /",
    "T02D1766:262a-27": "pra dusht'am /",
    "T02D1766:262a-28": "bhaksha bhaksha /",
    "T02D1766:262a-29": "phrum phrum phrum phad sv'a h'a zhes brjod de /",
    "T02D1766:262a-30": "se gol lan gsum brdabs la gtang bar bya'o //",
    "T02D1766:262a-31": "sngags ma rdzogs kyi bar du de ltar shes par bya'o //",
    "T02D1766:262a-32": "ji srid skyo bar ma gyur gyi bar de srid du bzlas la ;",
    "T02D1766:262a-33": "/ skyo bar gyur na yang bstod pa byas la mchod yon phul te mchod la phyag byas la /",
    "T02D1766:262a-34": "lha mo slar gshegs su gsol //",
    "T02D1766:262a-35": "dpal lha mo la sngon du mchod pa phul zhing bsnyen pa rdzogs par byas la /",
    "T02D1766:262a-36": "lha mos lung bstan cing mtshan ma thob pa'i rnal",
    "T02D1766:262a-37": "'byor pas kyang dang po nyid du snying po'i sngags",
    "T02D1766:262a-38": "'bum bzlas te / de nas bzod las la sbyar ro //",
    "T02D1766:262a-39": "de la smyo zhing bsad pa'i las bya ste /",
    "T02D1766:262a-40": "grog mkhar gyi sa dang /",
    "T02D1766:262a-41": "chu 'gram gnyis kyis dang /",
    "T02D1766:262a-42": "dur khrod kyis dang /",
    "T02D1766:262a-43": "dur khrod kyi thal ba dron po dang /",
    "T02D1766:262a-44": "dur khrod kyi sol ba dang /",
    "T02D1766:262a-45": "rdzas de dag gcig tu bsres te /",
    "T02D1766:262b-0": "zhib tu @262b btags la /",
    "T02D1766:262b-1": "lung bong gi gcin gyis sbrus te /",
    "T02D1766:262b-2": "bsgrub bya'i gzugs brnyan byas la ldum bu med na yang /",
    "T02D1766:262b-3": "lung tang tse'i 'bras bu dang /",
    "T02D1766:262b-4": "dug dang /",
    "T02D1766:262b-5": "ske tshe dang /",
    "T02D1766:262b-6": "lan tshv'a dang /",
    "T02D1766:262b-7": "ra khrag sbyar la mi de'i rus rigs bla gang yin pa'i gzugs gro ga la bris la /",
    "T02D1766:262b-8": "bla de'i lus la de'i ming rus dang /",
    "T02D1766:262b-9": "sod cig pa'i bskul tshig dang ldan pa bris te /",
    "T02D1766:262b-10": "'di skad du /",
    "T02D1766:262b-11": "h'um che ge mo m'a ra ya m'a ra ya aun manta ku ru h'um phat ces bri /",
    "T02D1766:262b-12": "bla rdo dang sbrags la gzugs brnyan gyi snying gar gzhug / gzhan yang gong gi rdzas dang /",
    "T02D1766:262b-13": "tsha ba gsum dang /",
    "T02D1766:262b-14": "mu zin ga po bsres te zhib tu btags la /",
    "T02D1766:262b-15": "lung bong gi gcin dang sbyar te /",
    "T02D1766:262b-16": "gzugs brnyan la khyab par bsku'o //",
    "T02D1766:262b-17": "de nas gcan gzan gyi thod par bcug la mandala",
    "T02D1766:262b-18": "gyi dbus su gzhag / de nas gang la bya",
    "T02D1766:262b-19": "ba de bkug cing gzugs brnyan la bstims te /",
    "T02D1766:262b-20": "mi de yin pa kho nar bsams la de la las bya'o //",
    "T02D1766:262b-21": "gsal shing la bskyon la gsad pa'i tshul du /",
    "T02D1766:262b-22": "'dir lcags las gsal shing rtse gcig pa brdungs la bya'o //",
    "T02D1766:262b-23": "de ltar byas pa ni lha mo yin te /",
    "T02D1766:262b-24": "gzugs brnyan gyi rkub nas gyen du btsugs par phyung la gzugs so //",
    "T02D1766:262b-25": "de nas sngags 'bum phrag gsum bzlas na dgra bo brlag par 'gyur ro //",
    "T02D1766:262b-26": "de dbus bsam par bya ba ni /",
    "T02D1766:262b-27": "bsgrub bya de'i snying ga'i dbus su yi ge kam",
    "T02D1766:262b-28": "las gyur pa'i sdig pa kha dog nag po mi",
    "T02D1766:262b-29": "sdug pa cig / snying gi mar me'i dbus su",
    "T02D1766:262b-30": "zhugs nas / snying khrag 'thung zhing sha za bar bsam mo //",
    "T02D1766:262b-31": "gzhan yang dpal lha mo nag mo bsgoms pa'i thugs ka'i mar me la /",
    "T02D1766:262b-32": "nang gi h'um gi 'od zer las dza:dmar po sgril",
    "T02D1766:262b-33": "mar phyogs bcur 'phros 'dus de yongs su gyur pa",
    "T02D1766:262b-34": "las / lcags kyi spyang mo ral pa can gcig tu bsgom mo //",
    "T02D1766:262b-35": "des bsgrub bya'i snying rtsa'i dbus nas khrag rngub par bsam zhing sngags bzlas te /",
    "T02D1766:262b-36": "aom h'um shr'i de w'i k'a li ma h'a k'a li h'um bhyo: //",
    "T02D1766:262b-37": "ma ma sha tr'um a'a mu kam m'a ra ya h'um h'um phat ces brgya rtsa re bzlas nas /",
    "T02D1766:262b-38": "rdzas ni ka na ka'i rtsa ba dang /",
    "T02D1766:262b-39": "zi ra nag po dang /",
    "T02D1766:262b-40": "dbang po'i lag pa dang /",
    "T02D1766:262b-41": "gnod sbyin gyi lag pa dang /",
    "T02D1766:262b-42": "be'u rgyug pa dang /",
    "T02D1766:262b-43": "skye ba dmar po dang /",
    "T02D1766:262b-44": "dur khrod kyi sol ba dang /",
    "T02D1766:263a-0": "lan tshv'a'i phye ma rnams zhib tu @263a * //",
    "T02D1766:263a-1": "btags pa'i phye ma sbyar ba byas la /",
    "T02D1766:263a-2": "sngags bzlas nas gzugs brnyan la gdab /",
    "T02D1766:263a-3": "phur pa dmar lhang nge ba bsregs la snying gar gdab /",
    "T02D1766:263a-4": "de ltar mtshon rnon bos gzugs dum bur gtubs la /",
    "T02D1766:263a-5": "phye mar byas la /",
    "T02D1766:263a-6": "de du re'i 'bras bu yod na rab /",
    "T02D1766:263a-7": "med na yang lung tang tse'i 'bras bu brgya rtsa brgyad blangs la /",
    "T02D1766:263a-8": "rtsab mo'i nang du btsags nas gzugs brnyan gyi phye ma dang bsres nas /",
    "T02D1766:263a-9": "dpal lha mo'i sbyor bas skra bshig gcer bur phyung nas /",
    "T02D1766:263a-10": "kha lho phyogs su bltas te tsher ma la sbyin sreg bya'o //",
    "T02D1766:263a-11": "de nas sngags la /",
    "T02D1766:263a-12": "aom h'um shr'i de w'i k'a li ma h'a k'a li h'um bhyo: //",
    "T02D1766:263a-13": "ma ma sha tr'um a'a mu kam m'a ra ya",
    "T02D1766:263a-14": "aun manta ku ru h'um phat ces brgya rtsa brgyad",
    "T02D1766:263a-15": "bzlas shing / rdzas dang bstan zhing bsreg par bya'o //",
    "T02D1766:263a-16": "de ltar byas na smyo nas 'chi bar 'gyur ro //",
    "T02D1766:263a-17": "ham gis thal ba de nyid blangs te /",
    "T02D1766:263a-18": "de nyid spyi bor btab na lo nyi shu rtsa",
    "T02D1766:263a-19": "gcig tu smyo bar 'gyur ro zhes kyang bshad do",
    "T02D1766:263a-20": "// gzhan yang bdag gi rmi ltas su //",
    "T02D1766:263a-21": "bud med nag mo khros pa yis //",
    "T02D1766:263a-22": "gang zhig 'ching bas bcings gyur na //",
    "T02D1766:263a-23": "mtshan mo nag mor de shes bya //",
    "T02D1766:263a-24": "bsgrub bya nyi ma bdun na ni //",
    "T02D1766:263a-25": "'chi ste gshin rje'i yul du 'gro //",
    "T02D1766:263a-26": "gal te re zhig cung zad 'gror na yang /",
    "T02D1766:263a-27": "nyin zhag bdun du bsam gtan 'di bya'o //",
    "T02D1766:263a-28": "bsgrub bya lus po skams la rid pa /",
    "T02D1766:263a-29": "skra 'dzings pa /",
    "T02D1766:263a-30": "spub pa /",
    "T02D1766:263a-31": "khu ba dang /",
    "T02D1766:263a-32": "rdul dang khrag 'dzag pa /",
    "T02D1766:263a-33": "'dar ba'i cha byad can zhig mdun du mngon sum du bsam mo //",
    "T02D1766:263a-34": "bdag lha mor gzhan pa'i h'um las 'od zer nyi ma dang me stag lta bu 'byung ba las /",
    "T02D1766:263a-35": "bskal ba'i me bzhin 'bar zhing /",
    "T02D1766:263a-36": "'ur 'ur dang /",
    "T02D1766:263a-37": "tog tog dang /",
    "T02D1766:263a-38": "chem chem can du drag po'i yi ge h'um du gyur nas /",
    "T02D1766:263a-39": "h'um de las rdo rje'i khab tu gyur par bsam mo //",
    "T02D1766:263a-40": "rdo rje 'bar ba'i khab de dgra bo'i bshad khung gi sgor zhugs te /",
    "T02D1766:263a-41": "snying phug nas kha'i nang nas sam /",
    "T02D1766:263a-42": "spyi gtsug gi tshangs pa'i bu gnas phyung nas cher 'bar bar bsams te /",
    "T02D1766:263a-43": "snying po'i sngags kyi mjug la /",
    "T02D1766:263a-44": "che ge mo ha na ha na /",
    "T02D1766:263a-45": "da ha da ha /",
    "T02D1766:263a-46": "h'um h'um phat phat ces pa'i sngags kyis khas bub tu lhung bar bya'o //",
    "T02D1766:263a-47": "de lta bus bsam gtan gyi lha yang 'chi na",
    "T02D1766:263b-0": "'khor ba na gnas pa'i mi rnams la lta @263b",
    "T02D1766:263b-1": "ci smos // lha mo mu stegs kyi sgrub lugs //"
}