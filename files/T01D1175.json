{
    "T01D1175:253a-0": "@253a # // rgya gar skad du /",
    "T01D1175:253a-1": "ga ne shva ra sya sta ba:/",
    "T01D1175:253a-2": "bod skad du /",
    "T01D1175:253a-3": "tshogs kyi dbang phyug gi bstod pa /",
    "T01D1175:253a-4": "tshogs kyi dbang phyug la phyag 'tshal lo //",
    "T01D1175:253a-5": "tshogs chen rgyal po rgyal bar 'grub mdzad pa //",
    "T01D1175:253a-6": "mche ba gtsigs byed gang chen dbang po'i zhal //",
    "T01D1175:253a-7": "gdong mdzes skyes bu mchog gi mtshan nyid can //",
    "T01D1175:253a-8": "tshogs dbang rgyal po mchog la phyag bgyi'o //",
    "T01D1175:253a-9": "lha rdzas rin chen mchog gis brgyan pa'i sku //",
    "T01D1175:253a-10": "zhabs gdub g-yo zhing rgyas pa'i zhabs zung ni //",
    "T01D1175:253a-11": "cig car kun rdzob don dam bden mchog nyid //",
    "T01D1175:253a-12": "tshogs mchog rgyal po'i dbang por phyag bgyi'o //",
    "T01D1175:253a-13": "dam pa'i dag pas gzhom bya'i g-yul du 'jug / g-yul rgyal 'bar ba'i mtshon cha phyag na bsnams //",
    "T01D1175:253a-14": "zhabs mchog 'dzin ma'i dbang phyug cod pan te //",
    "T01D1175:253a-15": "rgyal mchog tshogs kyi dbang por phyag bgyi'o //",
    "T01D1175:253a-16": "'dam skyes dam pa lta bu'i phyag dang zhabs //",
    "T01D1175:253a-17": "ma lus rab 'byam rnam par 'phro mdzad cing //",
    "T01D1175:253a-18": "mchog gi gzhu 'dra'i dri ma med spyan can //",
    "T01D1175:253a-19": "rgyal po tshogs dbang mchog la phyag bgyi'o //",
    "T01D1175:253a-20": "yon tan 'byung ba'i grags 'chang 'phags mchog ni //",
    "T01D1175:253a-21": "'dzin ma'i dbang po'i stobs las stobs gyur bgegs //",
    "T01D1175:253a-22": "phyag gi stobs 'dra bdud las nges rgyal ba //",
    "T01D1175:253a-23": "dbang phyug tshogs mchog rgyal la phyag bgyi'o //",
    "T01D1175:253a-24": "skye bo gter dang rin chen ros tshim zhing //",
    "T01D1175:253a-25": "bdud rtsi chen po'i ro mchog rgyas gyur pas //",
    "T01D1175:253a-26": "srid 'jigs 'jigs pas nyam thag bzod pa'i mchog / rgyal dbang tshogs kyi mchog la phyag bgyi'o //",
    "T01D1175:253a-27": "brtson pas legs bsgrubs mtshan nyid bde ba ni //",
    "T01D1175:253a-28": "sems can yid kyi shing rta gang ba'i bde'i //",
    "T01D1175:253b-0": "gtam la mngon par zhen pa'i bden pa mchog / tshogs @253b mchog dbang phyug rgyal por phyag bgyi'o //",
    "T01D1175:253b-1": "bgegs kyi bdag po dam pa la ni bstod pa'i me //",
    "T01D1175:253b-2": "nags kyi rin chen gyis byas dge ba rab thob pas //",
    "T01D1175:253b-3": "bgegs zad srid las rgyal ba'i pha rol sbyin pa las //",
    "T01D1175:253b-4": "skye bo don dam tshul du mnyam pa nyid gyur",
    "T01D1175:253b-5": "cig / tshogs kyi dbang phyug gi bstod pa zhes",
    "T01D1175:253b-6": "bya ba / slob dpon dpal nags kyi rin chen zhabs kyis mdzad pa yang dag par gang ba'o //",
    "T01D1175:253b-7": "'di ni dngos grub brnyes pa'i dbang phyug pandi ta",
    "T01D1175:253b-8": "chen po de nyid kyis dpal bal po'i yul gyi",
    "T01D1175:253b-9": "grong khyer chen po ye rang gi dgon pa shr'i",
    "T01D1175:253b-10": "go bi tsandra nas //",
    "T01D1175:253b-11": "dngos grub mchog gi bka' drin gyis btsa' ba'i phyir skyes su stsal ba /",
    "T01D1175:253b-12": "dge slong rnal 'byor spyod pa rgya mtsho'i sde zhes bya ba'i spyi bor thob pa las /",
    "T01D1175:253b-13": "mi 'phrogs pa'i gus pa dang yid dga' ba mu med pas /",
    "T01D1175:253b-14": "skal pa chen po'i snyim par gzung zhing yi dam du bgyis te /",
    "T01D1175:253b-15": "nor bu rgyas pa'i gtsug lag khang chen por bod",
    "T01D1175:253b-16": "kyi skad du bsgyur nas gzhan la'ang sbyin par bya",
    "T01D1175:253b-17": "ba'i chos su bgyis pa'o //",
    "T01D1175:253b-18": "'di sa 'jig rten dang 'jig rten las 'das pa'i",
    "T01D1175:253b-19": "mngon par 'dong pa mtha' dag bdag dang gzhan du"
}