{
    "NG0147:1": "nyon mongs dri ma gnas su dag pa'i gsung *//",
    "NG0147:2": "dri yi skye mched gnas su dag pa'i thugs //",
    "NG0147:3": "dam rdzas bdud rtsi 'bar ba'i mchod pa 'di //",
    "NG0147:4": "rdo rje 'od 'dzin sku la mchod par 'bul //",
    "NG0147:5": "tshe 'das las kyi sgrib pa byang gyur cig /",
    "NG0147:6": "hum lus kyi dbang po gnas su dag pa'i sku",
    "NG0147:7": "// log pa'i blta ba gnas su dag pa'i gsung *//",
    "NG0147:8": "lus kyi skye mched gnas su dag pa'i thugs //",
    "NG0147:9": "dam rdzas bdud rtsi 'bar bar mchod pa 'di //",
    "NG0147:10": "rdo rje 'joms pa mo la mchod par 'bul //",
    "NG0147:11": "tshe 'das las kyi sgrib pa byang gyur cig /",
    "NG0147:12": "hum yid kyi dbang po gnas su dag pa'i sku",
    "NG0147:13": "// nyon mongs brnab sems gnas su dag pa'i gsung *//",
    "NG0147:14": "chos kyi skye mched gnas su dag pa'i thugs //",
    "NG0147:15": "dam rdzas bdud rtsi 'bar ba'i mchod pa 'di //",
    "NG0147:16": "rdo rje yid spyod ma la mchod par 'bul //",
    "NG0147:17": "tshe 'das las kyi sgrib pa byang gyur cig /",
    "NG0147:18": "hum dngos por snang ba gnas su dag pa'i sku",
    "NG0147:19": "// nyon mongs gnod sems gnas su dag pa'i gsung //",
    "NG0147:20": "yul du 'dzin pa'i mtshan ma 'joms pa'i thugs //",
    "NG0147:21": "dam rdzas bdud rtsi 'bar ba'i mchod pa 'di //",
    "NG0147:22": "rdo rje brjid pa mo la mchod par 'bul //",
    "NG0147:23": "tshe 'das las kyi sgrib pa byang gyur cig /",
    "NG0147:24": "hum bdag tu 'dzin pa rnam par dag pa'i sku",
    "NG0147:25": "// ngag gi nyes pa gnas su dag pa'i gsung *//",
    "NG0147:26": "bdag med nam mkha' lta bu'i thugs mnga' bar //",
    "NG0147:27": "dam rdzas bdud rtsi 'bar ba'i mchod pa 'di //",
    "NG0147:28": "rdo rje bdug pa'i sku la mchod par 'bul //",
    "NG0147:29": "tshe 'das las kyi sgrib pa byang gyur cig /",
    "NG0147:30": "hum mtshan mar 'dzin pa gnas su dag pa'i sku",
    "NG0147:31": "// lus kyi nyes pa gnas su dag pa'i gsung *//",
    "NG0147:32": "mtshan med nam mkha' lta bu'i thugs mnga' bar //",
    "NG0147:33": "dam rdzas bdud rtsi 'bar ba'i mchod pa 'di //",
    "NG0147:34": "rdo rje me tog ma la mchod par 'bul //",
    "NG0147:35": "tshe 'das las kyi sgrib pa byang gyur cig /",
    "NG0147:36": "hum rgyu ru 'dzin pa gnas su dag pa'i sku",
    "NG0147:37": "// yid kyi nyes pa gnas su dag pa'i gsung *//",
    "NG0147:38": "rgyu med 'dzin pa gnas su dag pa'i thugs //",
    "NG0147:39": "dam rdzas bdud rtsi 'bar ba'i mchod pa 'di //",
    "NG0147:40": "rdo rje mar me ma la mchod par 'bul //",
    "NG0147:41": "tshe 'das las kyi sgrib pa byang gyur cig /",
    "NG0147:42": "hum log par blta ba gnas su dag pa'i sku",
    "NG0147:43": "// grub pa'i longs spyod gnas su dag pa'i gsung *//",
    "NG0147:44": "ye shes dag pa'i thugs kyi dgongs pa can //",
    "NG0147:45": "dam rdzas bdud rtsi 'bar ba'i mchod pa 'di //",
    "NG0147:46": "rdo rje dri chab ma la mchod par 'bul //",
    "NG0147:47": "tshe 'das las kyi sgrib pa byang gyur cig /",
    "NG0147:48": "hum chos nyid skye ba med pa'i hom khung du",
    "NG0147:49": "// chos can skye bar snang ba'i yam shing la //",
    "NG0147:50": "rang byung ye shes chen po'i me spar bas //",
    "NG0147:51": "tshe 'das las kyi sgrib pa bsreg sbyang thim //",
    "NG0147:52": "a+om bo d+hi tsit+ta che ge sarba pa pam shan+tim ku ru swa ha /",
    "NG0147:53": "badzra ag+ne che ge sarba pa pam shan+tim ku ru swa ha /",
    "NG0147:54": "tshe las 'das pa'i bag chags bsreg cing */",
    "NG0147:55": "rdo rje sems ma @#//",
    "NG0147:56": "rnams la mchod pa 'bul ba'i le'u ste bcu gnyis pa'o ///",
    "NG0147:57": "/ sdud pa'i gsang bdag rdo rje sems dpa' yis //",
    "NG0147:58": "ston pa'i ston pa kun tu bzang po la //",
    "NG0147:59": "tshe 'das las kyi bag chags sbyang ba'i phyir //",
    "NG0147:60": "thub pa drug la mchod pa ji lta bu //",
    "NG0147:61": "ston pa'i ston pa kun tu bzang po des //",
    "NG0147:62": "hum le lo'i skyon spangs gnas su dag pa'i sku //",
    "NG0147:63": "bde ba'i longs spyod 'dzin pa rig pa'i gsung *//",
    "NG0147:64": "rig pa'i ye shes thugs kyis lha rnams 'dul //",
    "NG0147:65": "'joms mdzad lha yi thub la mchod par 'bul //",
    "NG0147:66": "tshe 'das las kyi bag chags sbyang ba dang *//",
    "NG0147:67": "hum phrag dog skyon spangs gnas su dag pa'i sku //",
    "NG0147:68": "smod pa'i longs spyod 'dzin pa rig pa'i gsung *//",
    "NG0147:69": "dpa' bo lha yi thugs rjes lha min 'dul //",
    "NG0147:70": "rdo rje lha min thub la mchod par 'bul //",
    "NG0147:71": "hum nga rgyal skyon spangs gnas su dag pa'i sku //",
    "NG0147:72": "khro bo'i rig pa'i longs spyod 'dzin pa'i gsung *//",
    "NG0147:73": "'gro ba'i gnyen pos mi rnams 'dul ba'i thugs //",
    "NG0147:74": "'dul byed thub pa'i sku la mchod par 'bul //",
    "NG0147:75": "hum gti mug skyon spangs gnas su dag pa'i sku //",
    "NG0147:76": "gnyis med longs spyod 'dzin pa'i rig pa'i gsung *//",
    "NG0147:77": "glen lkugs sgrib pa gcod pa'i rig pa'i thugs //",
    "NG0147:78": "'joms byed thub pa'i sku la mchod par 'bul //",
    "NG0147:79": "hum 'dod chags skyon spangs gnas su dag pa'i sku //",
    "NG0147:80": "ser sna'i 'ching ba 'grol bar byed pa'i gsung *//",
    "NG0147:81": "'gro ba'i gnyen pos yi dwags 'dul ba'i thugs //",
    "NG0147:82": "sel mdzad yi dwags thub la mchod par 'bul //",
    "NG0147:83": "hum zhe sdang skyon spangs gnas su dag pa'i sku //",
    "NG0147:84": "tsha grang sdug bsngal sel byed rig pa'i gsung *//",
    "NG0147:85": "rigs mchog dmyal ba 'dren mdzad dpa' bo'i thugs //",
    "NG0147:86": "dpa' brtan dmyal ba'i thub la mchod par 'bul //",
    "NG0147:87": "tshe 'das las kyi sgrib pa byang gyur cig /",
    "NG0147:88": "hum chos nyid skye ba med pa'i hom khung du",
    "NG0147:89": "// nyon mongs rgyud drug rtog pa'i yam shing la //",
    "NG0147:90": "rig pa'i ye shes chen po'i me spar bas //",
    "NG0147:91": "tshe 'das las kyi sgrib pa thim sbyang rol //",
    "NG0147:92": "a nr-i su tri pre du shan+tim ku ru swa ha //",
    "NG0147:93": "tshe las 'das pa'i bag chags sbyangs shing */",
    "NG0147:94": "sprul sku thub pa la mchod pa'i le'u ste bcu",
    "NG0147:95": "gsum pa'o // // sdud pa'i gsang bdag rdo rje",
    "NG0147:96": "sems dpa' yis // ston pa'i ston pa kun tu bzang po la //",
    "NG0147:97": "tshe 'das las kyi bag chags sbyang ba'i phyir //",
    "NG0147:98": "ye shes khro bo rnams la mchod pa 'bul ba gang *//",
    "NG0147:99": "ston pa'i ston pa kun tu bzang po des //",
    "NG0147:100": "hum khro la khros pa'i zhi ba'i sku //",
    "NG0147:101": "khro dpung chen po 'joms pa'i gsung *//",
    "NG0147:102": "khros pa'i nye ba'i sprin chen thugs //",
    "NG0147:103": "zhi mdzad khro bo'i sku la mchod par 'bul //",
    "NG0147:104": "hum lha rnams 'dul ba gtso ba'i sku //",
    "NG0147:105": "'joms byed dbang phyug chen po'i gsung *//",
    "NG0147:106": "zhi mdzad rab tu 'jigs pa'i thugs //",
    "NG0147:107": "'joms byed khro la mchod par 'bul //",
    "NG0147:108": "hum shar phyogs dregs pa kun 'dul sku //",
    "NG0147:109": "dri za'i gtso gzungs brdzis pa'i @#//",
    "NG0147:110": "gsung *//",
    "NG0147:111": "'joms byed dbang phyug 'dul ba'i thugs //",
    "NG0147:112": "gshed mdzad 'dul la mchod par 'bul //",
    "NG0147:113": "hum shar lho dregs pa 'dul ba'i sku //",
    "NG0147:114": "bden bral gtso gzungs 'dul ba'i gsung *//",
    "NG0147:115": "'joms byed dbang phyug rig pa'i thugs //",
    "NG0147:116": "bden bral 'dul la mchod par 'bul //",
    "NG0147:117": "hum lho phyogs dregs pa 'dul ba'i sku //",
    "NG0147:118": "gshin rje gtso gzungs 'dul ba'i gsung *//",
    "NG0147:119": "'joms byed dbang phyug 'dul ba'i thugs //",
    "NG0147:120": "tshe gshed khro la mchod par 'bul //",
    "NG0147:121": "hum lho nub dregs pa 'dul ba'i sku //",
    "NG0147:122": "srin po 'dul ba rig pa'i gsung *//",
    "NG0147:123": "'joms byed dbang phyug thugs rje'i bdag / mthar byed khro la mchod par 'bul //",
    "NG0147:124": "hum nub phyogs dregs pa 'dul ba'i sku //",
    "NG0147:125": "klu yi gtso gzungs gdan bting gsung *//",
    "NG0147:126": "'joms byed dbang phyug yid kyi thugs //",
    "NG0147:127": "'dul byed khro la mchod par 'bul //",
    "NG0147:128": "hum nub byang dregs pa 'dul ba'i sku //",
    "NG0147:129": "rlung lha'i gtso gzungs gdan bting gsung *//",
    "NG0147:130": "'joms byed rgyal po thugs kyi bdag / 'dul byed khro la mchod par 'bul //",
    "NG0147:131": "hum byang phyogs dregs pa 'dul ba'i sku //",
    "NG0147:132": "gnod sbyin gtso gzungs gdan bting gsung *//",
    "NG0147:133": "'dul byed dbang phyug thugs kyi bdag / dbang mchog khro la mchod par 'bul //",
    "NG0147:134": "hum byang shar dregs pa 'dul ba'i sku //",
    "NG0147:135": "dbang ldan gdan gting rig pa'i gsung *//",
    "NG0147:136": "'joms byed stobs kyis gnon pa'i thugs //",
    "NG0147:137": "stobs ldan khro la mchod par 'bul //",
    "NG0147:138": "hum phrin las 'joms pa'i hom khung du //",
    "NG0147:139": "gdug pa nyon mongs yam shing la //",
    "NG0147:140": "'joms byed khro bo'i me spar bas //",
    "NG0147:141": "tshe 'das gshed ma bsreg sbyang rol //",
    "NG0147:142": "hum badzra kro ta bi dza ya che ge sarba pa pam ma ra ya dz+wa la ram /",
    "NG0147:143": "tshe las 'das pa'i gshed ma sbyang zhing */",
    "NG0147:144": "ye shes khro bo la mchod pa dbul ba'i le'u ste bcu bzhi pa'o ///",
    "NG0147:145": "/ sdud pa'i gsang bdag rdo rje sems dpa' yis //",
    "NG0147:146": "ston pa'i ston pa kun tu bzang po la //",
    "NG0147:147": "zhing skyong rdo rje 'gro ba'i dpal mdzad la //",
    "NG0147:148": "tshe 'das sgrib pa sbyang zhing mchod pa gang *//",
    "NG0147:149": "ston pa'i ston pa kun tu bzang po des //",
    "NG0147:150": "hum bde gshegs thams cad 'od las sprul pa'i sku //",
    "NG0147:151": "rgyal ba kun gyi zhing khams skyong ba'i gsung *//",
    "NG0147:152": "yon tan 'gag med thams cad mkhyen pa'i thugs //",
    "NG0147:153": "dam rdzas bdud rtsi 'bar ba'i mchod pa 'di //",
    "NG0147:154": "zhing skyong dpal mdzad sku la mchod par 'bul //",
    "NG0147:155": "tshe 'das las kyi sgrib pa sbyang bar mdzod //",
    "NG0147:156": "a badzra pa tra a che ge mo shan+tim ku ru swa ha /",
    "NG0147:157": "hum gnyis med b+ha ga'i hom khung du //",
    "NG0147:158": "'byung ba 'od kyi me spar bas //",
    "NG0147:159": "tshe 'das bag chags bsreg sbyang rol //",
    "NG0147:160": "badzra ag+ne che ge mo dz+wa la ram //",
    "NG0147:161": "zhing skyong dpal mdzad ma'i mchod pa dbul ba'i le'u ste bco lnga pa'o ///",
    "NG0147:162": "/ sdud pa'i gsang bdag rdo rje sems dpa' yis //",
    "NG0147:163": "ston pa'i ston pa kun tu bzang po la //",
    "NG0147:164": "tshe 'das las @#//",
    "NG0147:165": "kyi bag chags sbyang ba'i phyir //",
    "NG0147:166": "ye shes sgo ba rnams la mchod par 'bul ba gang *//",
    "NG0147:167": "ston pa'i ston pa kun tu bzang po des //",
    "NG0147:168": "hum log par blta ba'i mtshan ma 'joms pa'i sku //",
    "NG0147:169": "dmigs pa 'dzin pa 'gro ba 'dul ba'i gsung *//",
    "NG0147:170": "ma 'gags ye shes rig pa'i thugs mnga' ba //",
    "NG0147:171": "rnam par rgyal ba'i sku la mchod par 'bul //",
    "NG0147:172": "hum mtshan mar blta ba mtshan med dag pa'i sku //",
    "NG0147:173": "rnam pa'i yul gyis 'gro ba 'dul ba'i gsung *//",
    "NG0147:174": "mi g.yo ba yi ye shes thugs mnga' ba //",
    "NG0147:175": "gshin rje gshed po'i sku la mchod par 'bul //",
    "NG0147:176": "hum bdag tu blta ba'i mtshan ma 'joms pa'i sku //",
    "NG0147:177": "yul du 'dzin pa'i rig pa med pa'i gsung *//",
    "NG0147:178": "rgya ma chad pa'i ye shes thugs mnga' ba //",
    "NG0147:179": "dbang sdud rta mgrin sku la mchod par 'bul //",
    "NG0147:180": "hum chad par blta ba bde bas sel ba'i sku //",
    "NG0147:181": "dmigs pa med pa rig pa chen po'i gsung *//",
    "NG0147:182": "mi 'gyur ba yi ye shes thugs mnga' ba //",
    "NG0147:183": "gsol mdzad bdud rtsi 'khyil la mchod par 'bul //",
    "NG0147:184": "tshe 'das las kyi sgrib pa byang gyur cig /",
    "NG0147:185": "hum phrin las las la grub pa'i hom khung du",
    "NG0147:186": "// log rtog rgyu ru snang ba'i yam shing la //",
    "NG0147:187": "'joms mdzad ye shes chen po'i me spar bas //",
    "NG0147:188": "tshe 'das bag chags thams cad bsreg sbyang rol //",
    "NG0147:189": "hum badzra kro d+ha che ge mo shan+tim ku ru swa ha /",
    "NG0147:190": "ye shes sgo ba la mchod pa dbul ba'i le'u",
    "NG0147:191": "ste bcu drug pa'o // // sdud pa'i gsang bdag",
    "NG0147:192": "rdo rje sems dpa' yis //",
    "NG0147:193": "ston pa'i ston pa kun tu bzang po la //",
    "NG0147:194": "ye shes sgo ma rnams la mchod pa 'bul ba dang *//",
    "NG0147:195": "tshe 'das sgrib pa sbyong ba ji lta bu //",
    "NG0147:196": "ston pa'i ston pa kun tu bzang po des //",
    "NG0147:197": "hum stong nyid chen po mngon sangs rgyas pa'i sku //",
    "NG0147:198": "rig pa'i lcags kyus 'gro ba 'dren pa'i gsung *//",
    "NG0147:199": "snying rje tshad med 'gro ba'i thugs 'chang ba //",
    "NG0147:200": "rdo rje lcags kyu'i sku la mchod par 'bul //",
    "NG0147:201": "hum smon pa chen po mngon sangs rgyas pa'i sku //",
    "NG0147:202": "ye shes zhags pas 'gro ba 'dren pa'i gsung *//",
    "NG0147:203": "byams pa tshad med 'gro ba'i thugs 'chang ba //",
    "NG0147:204": "rdo rje zhags pa ma la mchod par 'bul //",
    "NG0147:205": "hum bdag med chen po mngon sangs rgyas pa'i sku //",
    "NG0147:206": "thugs rje'i lcags sgrog 'gro ba 'dren pa'i gsung *//",
    "NG0147:207": "dga' ba tshad med 'gro ba'i thugs 'chang ba //",
    "NG0147:208": "rdo rje lcags sgrog ma la mchod par 'bul //",
    "NG0147:209": "hum rang bzhin 'od gsal mngon sangs rgyas pa'i sku //",
    "NG0147:210": "phrin las 'dul ba'i rdo rje dril bu'i gsung *//",
    "NG0147:211": "btang snyoms tshad med 'gro ba'i don mdzad thugs //",
    "NG0147:212": "'joms byed dril bu ma la mchod par 'bul //",
    "NG0147:213": "tshe 'das las kyi sgrib pa dag par shog /",
    "NG0147:214": "om badzra kro d+hi pu dza sa ma ya hum",
    "NG0147:215": "/ hum chos nyid skye ba med pa'i hom khung du //",
    "NG0147:216": "rtog pa chen po 'byung ba'i yam shing la //",
    "NG0147:217": "rtog med ye shes chen po'i me spar bas //",
    "NG0147:218": "tshe 'das las kyi bag chags bsreg sbyang rol //",
    "NG0147:219": "om kro d+hi che ge mo shan+tim ku ru badzra dz+wa la ram /",
    "NG0147:220": "ye @#//",
    "NG0147:221": "shes sgo ma bzhi la bsreg rdzas mchod pa dbul ba'i le'u ste bcu bdun pa'o ///",
    "NG0147:222": "/ sdud pa'i gsang bdag rdo rje sems dpa' yis //",
    "NG0147:223": "ston pa'i ston pa kun tu bzang po la //",
    "NG0147:224": "tshe 'das bag chags sbyang ba'i phyir //",
    "NG0147:225": "phrin las rnam bzhi'i sbyin sreg bya ba gang *//",
    "NG0147:226": "ston pa'i ston pa kun tu bzang po des //",
    "NG0147:227": "om dung ngam dkar po'i shing rnams la //",
    "NG0147:228": "mgo bo rgya mdud rtse zlum po //",
    "NG0147:229": "logs la zhi ba'i lha bsgoms pas //",
    "NG0147:230": "nyon mongs bag chags zhi bar 'gyur //",
    "NG0147:231": "zhi bar ma gyur gang yang med //",
    "NG0147:232": "zhi mdzad lha la mchod par 'bul //",
    "NG0147:233": "shan+tim ku ru swa ha /",
    "NG0147:234": "hum phrin las chu yi thab khung du //",
    "NG0147:235": "zhe sdang rus pa'i yam shing la //",
    "NG0147:236": "kun bzang thugs kyi me spar bas //",
    "NG0147:237": "'khor ba'i nyon mongs zhi bar 'gyur //",
    "NG0147:238": "du shan+tim ku ru swa ha /",
    "NG0147:239": "hum gser ram ser po'i shing rnams la //",
    "NG0147:240": "mgo bo rgya mdud rtse zur bzhi //",
    "NG0147:241": "logs la rgyas pa'i lha bsgoms pas //",
    "NG0147:242": "yon tan ma lus rgyas par 'gyur //",
    "NG0147:243": "rgyas mdzad lha la mchod par 'bul //",
    "NG0147:244": "push+tim ku ru swa ha /",
    "NG0147:245": "hum phrin las sa yi hom khung du //",
    "NG0147:246": "nyon mongs nga rgyal yam shing la //",
    "NG0147:247": "kun bzang rdzogs pa'i me spar bas //",
    "NG0147:248": "skye bo'i bag chags bsreg sbyang rol //",
    "NG0147:249": "su push+tim ku ru swa ha /",
    "NG0147:250": "hum zangs sam dmar po'i shing rnams la //",
    "NG0147:251": "mgo bo rgya mdud rtse zla gam //",
    "NG0147:252": "logs la dbang gi lha bsgoms pas //",
    "NG0147:253": "gang 'dod ye shes dbang du sgyur //",
    "NG0147:254": "dbang sdud lha la mchod par 'bul //",
    "NG0147:255": "ba shang ku ru swa ha /",
    "NG0147:256": "hum phrin las me yi hom khung du //",
    "NG0147:257": "nyon mongs 'dod chags yam shing la //",
    "NG0147:258": "kun bzang rig pa'i me spar bas //",
    "NG0147:259": "gnas pa'i bag chags bsreg sbyang rol //",
    "NG0147:260": "pre ma ti ku ru swa ha /",
    "NG0147:261": "hum lcags sam nag po'i shing rnams la //",
    "NG0147:262": "mgo bo rgya mdud rtse zur gsum //",
    "NG0147:263": "logs la drag po'i lha bsgoms pas //",
    "NG0147:264": "gnod gdug nyon mongs brlag par 'gyur //",
    "NG0147:265": "brlag mdzad lha la mchod par 'bul //",
    "NG0147:266": "badzra kro d+ha sum+b+ha g+h+r-ih+na pa ya hum /",
    "NG0147:267": "hum phrin las rlung gi hom khung du //",
    "NG0147:268": "nyon mongs phrag dog yam shing la //",
    "NG0147:269": "khro rgyal 'joms pa'i me spar bas //",
    "NG0147:270": "gnod byed nyon mongs bsreg sbyang rol //",
    "NG0147:271": "om badzra kro d+hi sum+b+ha g+h+r-ih+na pa ya che ge mo dz+wa la ram //",
    "NG0147:272": "phrin las rnam pa bzhi'i lha la mchod pa dbul ba'i le'u ste bco brgyad pa'o ///",
    "NG0147:273": "/ sdud pa'i gsang bdag rdo rje sems dpa' yis //",
    "NG0147:274": "ston pa'i ston pa kun tu bzang po la //",
    "NG0147:275": "bsreg rdzas sngags kyis dbul ba ji ltar lags //",
    "NG0147:276": "dkyil 'khor lha tshogs thams cad la //",
    "NG0147:277": "rdzas kyi mchod pa 'di rnams kun //",
    "NG0147:278": "lha rnams kun la re re 'bul //",
    "NG0147:279": "dang po ye shes lha la zhal zas bdud rtsi mar gyis mchod /",
    "NG0147:280": "a+om ag+na ye a mo kam shan+tim ku ru swa ha /",
    "NG0147:281": "a+om ag+na ye /",
    "NG0147:282": "a+om badzra dza ya dza ya swa ha /",
    "NG0147:283": "shan+tim ku ru swa ha /",
    "NG0147:284": "de nas dur ba'i myu gu la //",
    "NG0147:285": "sngags 'di bzlas te mchod pa 'bul //",
    "NG0147:286": "a+om ag+na ye /",
    "NG0147:287": "badzra a yu she shan+tim @#//",
    "NG0147:288": "ku ru swa ha /",
    "NG0147:289": "de nas nas kyi snying po la //",
    "NG0147:290": "sngags 'di bzlas la mchod par 'bul //",
    "NG0147:291": "a+om ag+na ye swa ha /",
    "NG0147:292": "ma ha be ga ya shan+tim ku ru swa ha /",
    "NG0147:293": "de bzhin gro yi snying po la //",
    "NG0147:294": "sngags 'di bzlas te mchod par 'bul //",
    "NG0147:295": "a+om ag+na ye /",
    "NG0147:296": "badzra g+hasma ri shan+tim ku ru swa ha /",
    "NG0147:297": "til dang yungs kar mar rnams la /",
    "NG0147:298": "sngags 'di bzlas la mchod par 'bul //",
    "NG0147:299": "a+om ag+na ye badzra sarba pa pam da ha na badzra swa ha /",
    "NG0147:300": "shan+tim ku ru swa ha /",
    "NG0147:301": "de nas zho dang zan nyid la /",
    "NG0147:302": "sngags 'di bzlas te mchod par 'bul //",
    "NG0147:303": "a+om ag+na ye sarba sam+ba de shan+tim ku ru swa ha /",
    "NG0147:304": "de nas rtswa mchog ku sha la //",
    "NG0147:305": "sngags 'di bzlas te mchod par 'bul //",
    "NG0147:306": "a+om ag+na ye /",
    "NG0147:307": "a pra ti ha ta badzra ya /",
    "NG0147:308": "shan+tim ku ru swa ha /",
    "NG0147:309": "de nas 'bru rnams thams cad la //",
    "NG0147:310": "sngags 'di bzlas shing mchod par 'bul //",
    "NG0147:311": "a+om ag+na ye /",
    "NG0147:312": "badzra bi dza ya /",
    "NG0147:313": "shan+tim ku ru swa ha /",
    "NG0147:314": "de nas ma sha ka nyid la /",
    "NG0147:315": "sngags 'di bzlas shing mchod par 'bul //",
    "NG0147:316": "a+om ag+na ye ma ha ba la ya shan+tim ku ru swa ha /",
    "NG0147:317": "de nas 'bras kyi lde gu la //",
    "NG0147:318": "sngags 'di bzlas te mchod par 'bul //",
    "NG0147:319": "a+om ag+na ye /",
    "NG0147:320": "badzra push+ta ya shan+tim ku ru swa ha /",
    "NG0147:321": "de nas zho sha rnam lnga la /",
    "NG0147:322": "sngags 'di bzlas te mchod par 'bul /",
    "NG0147:323": "a+om ag+na ye /",
    "NG0147:324": "ma ha shi ba ye shan+tim ku ru swa ha /",
    "NG0147:325": "de nas lha rnams thams cad la //",
    "NG0147:326": "sngags dang sbyar te dbul bar bya //",
    "NG0147:327": "phyi dang nang gi mchod pa yang *//",
    "NG0147:328": "lha rnams kun la re re 'bul //",
    "NG0147:329": "rang gi sngags dang mchod pa'i sngags //",
    "NG0147:330": "sbyar te thim par rgyas par 'bul //",
    "NG0147:331": "sngags kyis rdzas dbul ba bstan pa'i le'u ste bcu dgu pa'o ///",
    "NG0147:332": "/ sdud pa'i gsang bdag rdo rje sems dpa' yis //",
    "NG0147:333": "ston pa'i ston pa kun tu bzang po la //",
    "NG0147:334": "phyi yi mchod pa sngags kyis dbul ba dang *//",
    "NG0147:335": "tshe 'das sdig sgrib sbyang ba ji lta bu //",
    "NG0147:336": "ston pa'i ston pa kun tu bzang po des //",
    "NG0147:337": "de nas zhabs bsil dbul ba ni //",
    "NG0147:338": "a+om ahdzahhum bam hohhum hum badzra tsit+ta hum ni ram kha hi shan+tim ku ru swa ha /",
    "NG0147:339": "de nas me tog dbul ba ni /",
    "NG0147:340": "hum hum badzra tsit+ta hum badzra push+pe pu dza shan+tim ku ru swa ha /",
    "NG0147:341": "de nas bdug spos dbul ba ni /",
    "NG0147:342": "hum hum badzra tsit+ta hum d+hu pe pu dza shan+tim ku ru swa ha /",
    "NG0147:343": "de nas mar me dbul ba ni /",
    "NG0147:344": "hum hum badzra tsit+ta hum a lo ke pu dza shan+tim ku ru swa ha /",
    "NG0147:345": "de nas dri chab dbul ba ni /",
    "NG0147:346": "hum hum badzra tsit+ta hum gan+d+he pu dza shan+tim ku ru swa ha /",
    "NG0147:347": "de nas lha bshos dbul ba ni /",
    "NG0147:348": "hum hum badzra tsit+ta hum nai pid+ya pu dza shan+tim ku ru swa ha /",
    "NG0147:349": "de nas til dang mar dbul lo //",
    "NG0147:350": "hum hum badzra tsit+ta hum /",
    "NG0147:351": "sarba pa pam da ha na badzra ni swa ha /",
    "NG0147:352": "ku sha 'bru rnams la sogs kyang *//",
    "NG0147:353": "sngags kyi rim par sbyar te dbul /",
    "NG0147:354": "sdig pa sbyang zhing kun tu bzang po la mchod",
    "NG0147:355": "pa dbul ba'i le'u ste nyi shu pa'o // //",
    "NG0147:356": "sdud pa'i gsang bdag rdo rje sems dpa' yis //",
    "NG0147:357": "ston pa'i ston pa kun tu bzang po la //",
    "NG0147:358": "tshe 'das zan nyid gtad pa ji lta bu //",
    "NG0147:359": "ston pa'i ston pa kun tu bzang po des //",
    "NG0147:360": "tshe 'das rigs kyi bu @#//",
    "NG0147:361": "khyod yang *//",
    "NG0147:362": "dri ma 'di ni sku yi rten //",
    "NG0147:363": "'phan phran 'di ni lus kyi tshad //",
    "NG0147:364": "tsu ta 'di ni bla yi shing *//",
    "NG0147:365": "gdugs phubs 'di ni sku yi khebs /",
    "NG0147:366": "gnas mchog 'di ni bsgrub pa'i gnas //",
    "NG0147:367": "dkyil 'khor dam pa 'di la ltos //",
    "NG0147:368": "kun bzang yi dam lha mchog bsgom //",
    "NG0147:369": "snying po yi ger 'bru bcu bzlas //",
    "NG0147:370": "rang gi slob dpon 'di la nyon //",
    "NG0147:371": "me mar gsal ba'i mdangs la ltos //",
    "NG0147:372": "lu gu rgyud kyi phyag rgya chings //",
    "NG0147:373": "rdo rje gnyen po'i ming nas bos //",
    "NG0147:374": "rdo rje'i 'gros kyis dkyil 'khor bskor //",
    "NG0147:375": "gdung ba'i sems kyis lha bsrung ste //",
    "NG0147:376": "ma bu'i 'du shes nyer zhog la //",
    "NG0147:377": "rdo rje'i spun la nye bar dgongs //",
    "NG0147:378": "rdzas mchog longs spyod 'di la rol //",
    "NG0147:379": "bshos dang gal phyi dza gad dang *//",
    "NG0147:380": "zla khrom zla rgyas zla tshogs dang *//",
    "NG0147:381": "tshe yi snying po tshims byed dang *//",
    "NG0147:382": "longs spyod lnga ldan thams cad ni /",
    "NG0147:383": "kun gyi zas su thob bya'i phyir //",
    "NG0147:384": "rang nyid rdo rje dpon slob ste //",
    "NG0147:385": "zhal zas longs spyod 'di la rol //",
    "NG0147:386": "tshe las 'das pa'i zan tshogs su /",
    "NG0147:387": "gtad pa'i le'u ste nyer gcig pa'o ///",
    "NG0147:388": "/ sdud pa'i gsang bdag rdo rje sems dpa' yis //",
    "NG0147:389": "ston pa'i ston pa kun tu bzang po la //",
    "NG0147:390": "khyad par zan dang nor bsngo ji lta bu //",
    "NG0147:391": "ston pa'i ston pa kun tu bzang po des //",
    "NG0147:392": "tshe 'das rigs kyi bu la chu bsngo ba ni //",
    "NG0147:393": "de ring tshe 'phos lus kyi re bas te //",
    "NG0147:394": "gdung ba'i gnyen dang 'grogs par ma gyur te //",
    "NG0147:395": "'jig rten pha rol gnas su phyin pa las //",
    "NG0147:396": "bag chags bkru phyir bsil chab 'di bsngos pas //",
    "NG0147:397": "lus ngag yid gsum sdug bsngal dag gyur cig /",
    "NG0147:398": "tsha zhing gdung ba'i sdug bsngal dag gyur cig /",
    "NG0147:399": "hum de ring las kyi 'brel pa'i bu smad dang",
    "NG0147:400": "*// mi yul 'di na smon lam mthu med nas //",
    "NG0147:401": "gtan du 'grogs pa'i dbang dang skal med pas //",
    "NG0147:402": "'jig rten pha rol gnas su phyin pa la //",
    "NG0147:403": "yid gcugs gdungs pas bsams te mchi ma phyung *//",
    "NG0147:404": "sri zhu gus pa'i tshul gyis sems bskyed nas //",
    "NG0147:405": "ser sna chags pa med pa'i mdud pa grol //",
    "NG0147:406": "ro mchog brgya dang ldan pa'i zhal zas 'di //",
    "NG0147:407": "nam gzhag gtan gyi bshos kyi skal bar bsngo //",
    "NG0147:408": "hum de ring yid gcugs 'dris pa'i sha rogs pos //",
    "NG0147:409": "pha ma so sos bskyed kyang yid gcugs sems 'dris pas //",
    "NG0147:410": "mthun par zas zos dga' ba'i rtsed mo byas //",
    "NG0147:411": "bskal par 'grogs kyang skad cig skyo med na //",
    "NG0147:412": "tshe 'phos lus brjes las kyi re bas te //",
    "NG0147:413": "'jig rten pha rol gnas su phyin pa la //",
    "NG0147:414": "nam gzhag gtan gyi bzhes pa 'dren lags kyi //",
    "NG0147:415": "ro mchog brgya dang ldan pa'i zhal zas 'di //",
    "NG0147:416": "dar cig gsol bas phung po bkrag mdangs gsal //",
    "NG0147:417": "lus kyi nad skyon thams cad zhi bar bsngo //",
    "NG0147:418": "nam gzhag yun gyi bzhes pa'i skal bar bsngo //",
    "NG0147:419": "hum 'jig rten las kyis 'brel pa'i grogs po dang *//",
    "NG0147:420": "gtan du 'grogs pa'i dbang dang skal med @#//",
    "NG0147:421": "nas //",
    "NG0147:422": "'jig rten pha rol gnas su phyin pa la //",
    "NG0147:423": "brtse zhing gdung ba'i 'grogs pos 'bod lags kyi //",
    "NG0147:424": "las 'phro gcig pa'i grogs po 'di ru spyon //",
    "NG0147:425": "dge ba'i bshes gnyen chen po'i bka' drin gyis //",
    "NG0147:426": "dam tshig bdud rtsi gsung rab gnyen po bsgrub //",
    "NG0147:427": "tshogs kyi zhal zas longs spyod rgya mtsho la //",
    "NG0147:428": "ci bder rol zhing spyad par 'di ru spyon //",
    "NG0147:429": "mthun pa'i zas za gsang ba'i gros bya yi //",
    "NG0147:430": "bsing bu sngo mthar 'byams su dkar bting steng *//",
    "NG0147:431": "dga' sdug bde ba'i longs spyod tshe lo dge //",
    "NG0147:432": "pham par mi dogs rgyal thabs thob par nges //",
    "NG0147:433": "spyod lam gcig pa'i grogs po 'di ru spyon //",
    "NG0147:434": "lha mo chos kyi dbyings kyi 'phen cig btsug / ye shes rtogs pa'i mda' zhig 'o skol 'phangs //",
    "NG0147:435": "yang dag cha lu dkyil du brdeg 'tshal gyi //",
    "NG0147:436": "spyod lam gcig pa'i grogs po da tshur spyon //",
    "NG0147:437": "bca' dang nyur mo lcags las me zhig phyung *//",
    "NG0147:438": "btang snyoms lha yi shing la me zhig spung *//",
    "NG0147:439": "thugs rje bdag med drod la lhan cig bsro //",
    "NG0147:440": "spyod lam gcig pa'i grogs po da tshur spyon //",
    "NG0147:441": "bkres skom gdung ba bsal phyir 'dzar ba bshams //",
    "NG0147:442": "dar cig gsol bas lus kyi nad rnams byang *//",
    "NG0147:443": "gdungs pa tshims pas lus kyi bkrag mdangs gsal //",
    "NG0147:444": "'khor ba'i gcong rong de na ci zhig byed //",
    "NG0147:445": "mtho ris dga' ldan gnas mchog yod bzhin du //",
    "NG0147:446": "na rag sdug bsngal gnas kyis ci zhig byed //",
    "NG0147:447": "breng breng thugs la dgongs la 'di ru spyon //",
    "NG0147:448": "hum tshe gcig las kyi 'brel ba'i grogs mo dang *//",
    "NG0147:449": "yun du 'grogs kyang skad cig skyo med na //",
    "NG0147:450": "mgon btsun pha dang 'grogs pa'i skal med na //",
    "NG0147:451": "'jig rten pha rol gnas su phyin pa las //",
    "NG0147:452": "sang sang gsal ba tshangs pa'i sgra ldan zhing *//",
    "NG0147:453": "byang chub rgyun thag bsgrengs pas nad dang sdug bsngal zhi //",
    "NG0147:454": "thugs rjes 'dab mas yid bzhin gos dang zas //",
    "NG0147:455": "gdung ba'i glu yis byang chub rjes dran nas //",
    "NG0147:456": "smra ba'i tshig gis sku gsungathugs dang 'brel //",
    "NG0147:457": "zas dang btung bas sku yi bkrag mdangs rnyed //",
    "NG0147:458": "nam gzhag gtan gyi zas kyi skal bar bsngo //",
    "NG0147:459": "hum gser dngul mu tig zangs dang mchong *//",
    "NG0147:460": "gzi g.yu shel zangs ra gan dang */",
    "NG0147:461": "byes yul spyad pa'i bang cha dang *//",
    "NG0147:462": "bstad sga 'khor gsum srab mda' dang *//",
    "NG0147:463": "mda' gzhu tshon cha ru mtshon dang *//",
    "NG0147:464": "ske rags gri gseg go cha dang //",
    "NG0147:465": "hor chub dung rna gse'i btsod dang *//",
    "NG0147:466": "stag gzigs grang srab phub rmog dang *//",
    "NG0147:467": "sag rti sha lham su rug rnams //",
    "NG0147:468": "brtse gdung byams pa'i sha rogs pos //",
    "NG0147:469": "mi zad gtan gyi nor du bsngo //",
    "NG0147:470": "kun tu bzang po'i thugs rje yis //",
    "NG0147:471": "bskal pa du mar mi zad cing *//",
    "NG0147:472": "bde skyid longs spyod ldan par shog / hum de",
    "NG0147:473": "ring rtse gcig las kyis 'brel pa'i bu sring gis",
    "NG0147:474": "// gtan du 'grogs pa'i dbang dang skal med de //",
    "NG0147:475": "mi lus 'di nas 'jig @#//",
    "NG0147:476": "rten tshe 'phos te //",
    "NG0147:477": "'jig rten pha rol gnas su phyin pa las //",
    "NG0147:478": "tshe 'das lus brjes rang gi re bas te //",
    "NG0147:479": "gdung zhing brtsi bar bsam pa'i lcam dang sring *//",
    "NG0147:480": "gdung ba'i sems kyis yid dran mchi ma phyung *//",
    "NG0147:481": "sri zhu gus pa'i tshul gyis sems bskyed nas //",
    "NG0147:482": "yid bzhin bdud rtsi longs spyod zhal zas 'di //",
    "NG0147:483": "nam gzhag gtan gyi bzhes pa'i skal du bsngo //",
    "NG0147:484": "hum yid bzhin longs spyod bdud rtsi zhal skyems 'di //",
    "NG0147:485": "sdug bsngal gdung ba'i gnas nas grol ba'i phyir //",
    "NG0147:486": "bsil ba'i bdud rtsi rab tu sbyar ba yis //",
    "NG0147:487": "'bras bu'i chos dang sbyar ba ma yin kyang *//",
    "NG0147:488": "dkon mchog gsum po'i thugs rje'i byin rlabs kyis //",
    "NG0147:489": "rab tu gdung ba'i shugs kyis mchi ma phyung *//",
    "NG0147:490": "sngon du bsgrubs pa'i bsod nams mthu yin te //",
    "NG0147:491": "mchu la reg na sgo gsum dbang po rno //",
    "NG0147:492": "lce la reg na dran zhing shes pa gsal //",
    "NG0147:493": "khong du 'thungs na nad dang sdug bsngal zhi //",
    "NG0147:494": "kha zas skom du sbyar bas lus kyi sdug bsngal zhi //",
    "NG0147:495": "byams gdung brtse ba'i bsam pas gnyen bshes kyis //",
    "NG0147:496": "yid la gcags pa'i sdug bsngal nges bsal ba'i //",
    "NG0147:497": "brtse ba'i bsam pas nad dang sdug bsngal zhi //",
    "NG0147:498": "mchu la reg pas shes rab dbang po rno //",
    "NG0147:499": "khong du chud pas rlung zhi 'jam la bde //",
    "NG0147:500": "kha zas skom du sbyar bas mdog dang bkrag nyid gsal //",
    "NG0147:501": "yid bzhin bdud rtsir sbyar ba gsol ba yis //",
    "NG0147:502": "bskal pa du ma'i bdud rtsir 'di gyur cig / nam gzhag gtan gyi skyems kyi skal bar bsngo //",
    "NG0147:503": "tshe 'das la zas nor gtad pa'i le'u ste nyer",
    "NG0147:504": "gnyis pa'o // // sdud pa'i gsang bdag rdo rje",
    "NG0147:505": "sems dpa' yis // ston pa'i ston pa kun tu bzang po la //",
    "NG0147:506": "tshe 'das lam nyid bstan pa ji lta bu //",
    "NG0147:507": "ston pa'i ston pa kun tu bzang po des //",
    "NG0147:508": "hum song zhig song zhig rigs kyi bu //",
    "NG0147:509": "tshe 'das rigs kyi bu khyod ni //",
    "NG0147:510": "'jig rten 'di ru rtag par ma gyur te //",
    "NG0147:511": "da lta skye shi'i las la babs //",
    "NG0147:512": "sa 'di bcad pa man chad ni //",
    "NG0147:513": "'jig rten pa yi sa yin te //",
    "NG0147:514": "de la chags pa ma skye zhig / tshe 'das rigs kyi bu khyod la //",
    "NG0147:515": "rnam par thar pa'i lam bstan pas //",
    "NG0147:516": "sgrib gnyis spangs nas tshogs gnyis rdzogs //",
    "NG0147:517": "sa bcu rim gyis bgrod pa la //",
    "NG0147:518": "der yang shin tu mi gnas pas //",
    "NG0147:519": "sa bcu'i ye shes mthar phyin te //",
    "NG0147:520": "kun tu 'od kyi sa las 'das //",
    "NG0147:521": "pad+ma can du gyur pa las //",
    "NG0147:522": "yi ge tshogs chen sa las 'das //",
    "NG0147:523": "rang byung ye shes 'phro 'du'i tshogs //",
    "NG0147:524": "sangs rgyas sa gsum lhun grub kyis //",
    "NG0147:525": "byang chub chen po'i sa las 'das //",
    "NG0147:526": "stug po bkod pa'i zhing khams na //",
    "NG0147:527": "'og min lhun grub pho brang du //",
    "NG0147:528": "rgyas pa chen po'i tshal chen yin //",
    "NG0147:529": "skye med chos kyi dbyings nyid du //",
    "NG0147:530": "gdod nas dag par byung ba yi //",
    "NG0147:531": "rang byung chos sku chen po thob //",
    "NG0147:532": "rtsol ba med par lhun gyis rdzogs //",
    "NG0147:533": "thams cad ma lus @#//",
    "NG0147:534": "sangs rgyas pa'i //",
    "NG0147:535": "dbyer med kun bzang gcig tu gyur //",
    "NG0147:536": "bde ba chen po'i ngang du gnas //",
    "NG0147:537": "ma btsal chos sku rang bzhin thob //",
    "NG0147:538": "ye nas dag pa'i don nyid do //",
    "NG0147:539": "a nas rab tu skye bar gyur to //",
    "NG0147:540": "shes rab skye med dbyings kyi gzhu //",
    "NG0147:541": "lhag mthong ye shes thabs kyi mda' //",
    "NG0147:542": "thabs dang shes rab 'brel ba yis //",
    "NG0147:543": "nyon mongs dug gsum gnad la 'debs //",
    "NG0147:544": "nyon mongs bag chags kun byang nas //",
    "NG0147:545": "byang chub chen po'i lam thob shog / tshe 'das rigs kyi bu khyod kyang *//",
    "NG0147:546": "ye shes chen po'i lam song la //",
    "NG0147:547": "chos nyid skye med gnas su song */",
    "NG0147:548": "gnas mchog de las mi 'da'o //",
    "NG0147:549": "tshe las 'das pa lam bstan pa'i le'u ste nyer gsum pa'o ///",
    "NG0147:550": "/ sdud pa'i gsang bdag rdo rje sems dpa' yis //",
    "NG0147:551": "ston pa'i ston pa kun tu bzang po la //",
    "NG0147:552": "tshe 'das nyon mongs sbyangs te bde gshegs sras su bskyed pa gang *//",
    "NG0147:553": "ston pa'i ston pa kun tu bzang po des //",
    "NG0147:554": "hum nam mkha' mtha' dang mnyam pa'i dkyil 'khor nas //",
    "NG0147:555": "rgyal ba sras dang bcas pa'i dkyil 'khor ni //",
    "NG0147:556": "tshe 'das lus brjes rigs kyi bu khyod la //",
    "NG0147:557": "thugs rje lcags kyus ye shes rdzas drangs nas //",
    "NG0147:558": "mdun gyi mkha' la dbyar gyi sprin lta bu //",
    "NG0147:559": "kun bzang rgyal ba'i dkyil 'khor rab tu gsal //",
    "NG0147:560": "rgyal ba'i dkyil 'khor thugs ka nas //",
    "NG0147:561": "phat kyi 'od zer nag po yis //",
    "NG0147:562": "tshe 'das bag chags gtan nas sbyangs //",
    "NG0147:563": "pha ni gsod par byed pa ste //",
    "NG0147:564": "ta ni sreg par byed pa'i mchog / mtho ris sgo 'geg ngan song sgo 'byed pa'i //",
    "NG0147:565": "dngos grub gegs su byed pa thams cad dang //",
    "NG0147:566": "las kyi sgrib pa bag chags thams cad kun //",
    "NG0147:567": "phat kyi 'od zer nag pos bsreg par bya'o //",
    "NG0147:568": "tshe 'das rigs kyi bu khyod ni //",
    "NG0147:569": "las dang nyon mongs bag chags kun byang nas //",
    "NG0147:570": "'bras bu chos sku chen po thob bya'i phyir //",
    "NG0147:571": "byang chub sems kyi thig le gcig tu gyur //",
    "NG0147:572": "bde gshegs rgyal ba'i sras su byin brlabs pas //",
    "NG0147:573": "sku gsung thugs las byung ba'i yig 'bru gsum //",
    "NG0147:574": "thig le byang chub sems la rab tu thim //",
    "NG0147:575": "sku gsung thugs kyi sras su sku bskyed do //",
    "NG0147:576": "hum hum badzra tsit+ta hum /",
    "NG0147:577": "sku gsung thugs las bskyed pa'i sras po khyod //",
    "NG0147:578": "bde chen longs spyod rdzogs sku thob pa dang *//",
    "NG0147:579": "'gro don rdzogs pa'i sprul sku thob phyir du //",
    "NG0147:580": "ri mor bris pa'i gzhal yas 'dir zhugs pas //",
    "NG0147:581": "tshe 'das rigs kyi bu khyod kyis //",
    "NG0147:582": "kun tu bzang po'i dkyil 'khor thob gyur cig / chos sku longs sku sprul sku gsum thob pas //",
    "NG0147:583": "sku gsung thugs las byung ba'i sras po khyod //",
    "NG0147:584": "gzugs sgra dri ro reg bya'i lha mo yis //",
    "NG0147:585": "'dod pa'i yon tan lha mo thim par rol //",
    "NG0147:586": "nyon mongs bag chags byang byas nas //",
    "NG0147:587": "sangs rgyas sras thob pa'i le'u ste nyer bzhi pa'o",
    "NG0147:588": "// // sdud pa'i gsang bdag rdo rje sems dpa'",
    "NG0147:589": "yis // ston pa'i @#//",
    "NG0147:590": "ston pa kun tu bzang po la //",
    "NG0147:591": "tshe 'das lus brjes rigs kyi bu de la //",
    "NG0147:592": "sbyin sreg byas pas 'bras bu thob pa ji lta bu //",
    "NG0147:593": "ston pa'i ston pa kun tu bzang po des //",
    "NG0147:594": "rigs drug gnas nas drangs pa yis //",
    "NG0147:595": "nyon mongs drug nyid dag nas su //",
    "NG0147:596": "thub pa drug gi gnas su skye //",
    "NG0147:597": "rigs drug gtor ma phul ba yis //",
    "NG0147:598": "nyon mongs las dang bag chags dang *//",
    "NG0147:599": "bdud rtsi zas dang longs spyod 'ong *//",
    "NG0147:600": "bdud rtsi ye shes chen po'i khrus byas pas //",
    "NG0147:601": "nyon mongs bag chags kun byang nas //",
    "NG0147:602": "zag pa med pa'i lus kyi 'bras bu thob //",
    "NG0147:603": "sprul sku thub pa rnams la skyabs su gsol ba yis //",
    "NG0147:604": "'bras bu sprul sku chen po'i lus thob bo //",
    "NG0147:605": "tshe 'das sems bskyed byas pa yis //",
    "NG0147:606": "bag chags sna tshogs sems nyid las nas yang //",
    "NG0147:607": "'bras bu rang byung ye shes sems thob bo //",
    "NG0147:608": "tshe 'das dbang bskur byin brlab byas pa yis //",
    "NG0147:609": "'khor ba'i sdug bsngal gtan nas byang nas kyang *//",
    "NG0147:610": "'bras bu bde gshegs rnams kyi sras su 'gyur //",
    "NG0147:611": "rang gi rtog tshogs dkyil 'khor lha la phul ba yis //",
    "NG0147:612": "'bras bu rtog med lha yi lus thob bo //",
    "NG0147:613": "rang gi phung pos me lha mchod pa yis //",
    "NG0147:614": "sgrib pa mang po dag ste gnyis med thob //",
    "NG0147:615": "bde gshegs dkyil 'khor lha tshogs thams cad la //",
    "NG0147:616": "mchod bstod bye brag mang po byas pa yis //",
    "NG0147:617": "'bras bu sku gsum lhun grub dbyer med thob //",
    "NG0147:618": "kun tu bzang po'i dkyil 'khor zhugs pa yis //",
    "NG0147:619": "theg pa kun gyi dkyil 'khor zhugs pa yin //",
    "NG0147:620": "'bras bu theg pa kun gyi yang rtse thob //",
    "NG0147:621": "tshe 'das zan nyid gtad pa yis //",
    "NG0147:622": "bdud rtsi'i zas la rtag tu longs spyod cing *//",
    "NG0147:623": "bag chags sbyangs te gnas nyid spar ba yis //",
    "NG0147:624": "'bras bu kun tu bzang po'i sras su 'gyur //",
    "NG0147:625": "tshe 'das lus kyi phung po la //",
    "NG0147:626": "mchod pa sbyin bsreg byas pa yis //",
    "NG0147:627": "bde gshegs kun gyi sras su 'gyur //",
    "NG0147:628": "'khor ba'i 'dam las thar nas kyang *//",
    "NG0147:629": "lhag med byang chub chen po 'thob //",
    "NG0147:630": "sbyin sreg byas pa'i 'bras bu bstan pa'i le'u ste nyer lnga pa'o ///",
    "NG0147:631": "/ sdud pa'i gsang bdag rdo rje sems dpa' yis //",
    "NG0147:632": "ston pa'i ston pa kun tu bzang po la //",
    "NG0147:633": "rgyud 'di gang la gtad cing gang du brgyud nas gang gi 'bras bu thob /",
    "NG0147:634": "ston pa'i ston pa kun tu bzang po des //",
    "NG0147:635": "chos nyid mnyam pa nyid kyi ye shes kyis //",
    "NG0147:636": "bsreg tu med pa'i 'khor ba'i bag chags bsregs //",
    "NG0147:637": "thob tu med pa'i lhun grub skye med thob //",
    "NG0147:638": "brgyud du med pa'i ye shes me lhar gtad //",
    "NG0147:639": "rang byung ye shes rig pa chen po des //",
    "NG0147:640": "bsreg tu med pa'i rig pa'i bag chags bsregs //",
    "NG0147:641": "thob tu med pa'i rig gsal chen po thob //",
    "NG0147:642": "brgyud du med pa'i longs sku che la gtad //",
    "NG0147:643": "longs spyod rdzogs pa'i sku yi ston pa des //",
    "NG0147:644": "bsreg tu med pa'i 'od kyi sgrib pa bsregs //",
    "NG0147:645": "thob tu med pa'i mtshan dang dpe @#//",
    "NG0147:646": "byad thob //",
    "NG0147:647": "brgyud du med pa'i byang sems che la gtad //",
    "NG0147:648": "byang chub chen po'i longs spyod ston pa des //",
    "NG0147:649": "bsreg tu med pa'i shes bya'i sgrib pa bsregs //",
    "NG0147:650": "thob tu med pa'i byang chub chen po thob //",
    "NG0147:651": "brgyud du med pa'i 'od lus sprul la gtad //",
    "NG0147:652": "'od snang 'dus pa sprul pa'i lha mo des //",
    "NG0147:653": "bsreg tu med pa'i 'khor ba'i bag chags bsregs //",
    "NG0147:654": "thob tu med pa zhing skyong lha mo thob //",
    "NG0147:655": "brgyud du med pa'i mkha' 'gro ma la gtad //",
    "NG0147:656": "ye shes rig pa chos skyong mkha' 'gro mas //",
    "NG0147:657": "bsreg tu med pa'i nyon mongs dug gsum bsregs //",
    "NG0147:658": "thob tu med pa'i chos skyong lha mo grub //",
    "NG0147:659": "gtad du med pa'i mchod rten che la gtad //",
    "NG0147:660": "rgyal ba bde gshegs mchod pa dang *//",
    "NG0147:661": "sgrib pa rnam gsum sbyong ba'i rgyud //",
    "NG0147:662": "sreg sbyong zhi ba'i rgyud chen 'di //",
    "NG0147:663": "bde gshegs sangs rgyas thams cad kyis //",
    "NG0147:664": "'bar ba'i klong nas bka' stsal to //",
    "NG0147:665": "rin po che me lha zhi bar 'gyur ba'i rgyud las /",
    "NG0147:666": "rgyud gtad pa'i le'u ste nyer drug pa'o ///"
}