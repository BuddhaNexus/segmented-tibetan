{
    "T01TD1116E:62b-0": "@62b # // rgya gar skad du /",
    "T01TD1116E:62b-1": "tattva sta bam /",
    "T01TD1116E:62b-2": "bod skad du /",
    "T01TD1116E:62b-3": "de kho na nyid la bstod pa /",
    "T01TD1116E:62b-4": "'jam dpal gzhon nur gyur pa la phyag 'tshal lo //",
    "T01TD1116E:62b-5": "thogs pa kun las rnam grol ba //",
    "T01TD1116E:62b-6": "kha dog bral zhing ma skyes shing //",
    "T01TD1116E:62b-7": "rang gi ngo bo 'jig med pa'i //",
    "T01TD1116E:62b-8": "sku mnga' de bzhin gshegs phyag 'tshal //",
    "T01TD1116E:62b-9": "nyon mongs rags dang phra spangs pa //",
    "T01TD1116E:62b-10": "bdag gis mi mnga' sgrib pa dag / dang po yod pas stong pa'i phyir //",
    "T01TD1116E:62b-11": "don dam mkha' dkyil 'dra phyag 'tshal lo //",
    "T01TD1116E:62b-12": "rnam rtog sprul ni spangs pas na //",
    "T01TD1116E:62b-13": "ci dgyes par ni mdzad gyur pa //",
    "T01TD1116E:62b-14": "gter mchog de nyid rtag gzigs pa //",
    "T01TD1116E:62b-15": "ngan 'gro'i rgud pa spangs phyag 'tshal //",
    "T01TD1116E:62b-16": "rnam par rtog pa thams cad spangs //",
    "T01TD1116E:62b-17": "nyid kyis dgyes bdar ma byas sku //",
    "T01TD1116E:62b-18": "'khor dang zhi bar ro mnyam sku //",
    "T01TD1116E:62b-19": "rnam rtog dri ma med phyag 'tshal //",
    "T01TD1116E:62b-20": "yang dag dgongs pas mnal mi mnga' //",
    "T01TD1116E:62b-21": "gti mug bral zhing spangs pas bzhugs //",
    "T01TD1116E:62b-22": "rtag tu de nyid ma gsal ba //",
    "T01TD1116E:62b-23": "rang bzhin mkhas pas shar phyag 'tshal ;",
    "T01TD1116E:62b-24": "/ bsam gtan tshes grangs yongs rdzogs pas //",
    "T01TD1116E:62b-25": "mi rnams dga' ba skyed mdzad pa //",
    "T01TD1116E:62b-26": "rnam grol zla ba yid 'ong ba //",
    "T01TD1116E:62b-27": "lta ngan rab rib sel phyag 'tshal //",
    "T01TD1116E:62b-28": "dngos po dngos med gnyis 'das nas //",
    "T01TD1116E:62b-29": "rtog pa'i dri ma las grol ba //",
    "T01TD1116E:62b-30": "rtsen dor med nges mnyam gnas //",
    "T01TD1116E:63a-0": "@63a * // spros mi mnga' la phyag 'tshal lo //",
    "T01TD1116E:63a-1": "dri med chu rlabs bde ba'i rgyu //",
    "T01TD1116E:63a-2": "ma lus srog chags 'tsho mdzad pa //",
    "T01TD1116E:63a-3": "che zhing mtha' med tshad dang bral //",
    "T01TD1116E:63a-4": "de nyid rgya mtsho che phyag 'tshal //",
    "T01TD1116E:63a-5": "legs spyad du ma rgyas thob pa //",
    "T01TD1116E:63a-6": "dpe med ro zhim yid la 'bab //",
    "T01TD1116E:63a-7": "rga shi'i 'jigs pa med mdzad pa //",
    "T01TD1116E:63a-8": "de nyid bdud rtsi la phyag 'tshal //",
    "T01TD1116E:63a-9": "rang gi yid la brtan ldan yang //",
    "T01TD1116E:63a-10": "khyab 'jug dbang phyug tshangs dbang dang //",
    "T01TD1116E:63a-11": "lha dang drang srong thabs med pa //",
    "T01TD1116E:63a-12": "thabs de skad cig brnyes phyag 'tshal //",
    "T01TD1116E:63a-13": "dri med rin thang mnyam med pa //",
    "T01TD1116E:63a-14": "ngo bos 'dod rnams yongs rdzogs mdzad //",
    "T01TD1116E:63a-15": "bsod nams bsags pas dmigs gyur pa //",
    "T01TD1116E:63a-16": "yid bzhin byang chub sems phyag 'tshal //",
    "T01TD1116E:63a-17": "srid pa'i 'khor bas yongs dub pa'i //",
    "T01TD1116E:63a-18": "mchog tu lta ba bde ba'i gnas //",
    "T01TD1116E:63a-19": "byang chub yan lag me tog ldan //",
    "T01TD1116E:63a-20": "zhi ba'i dpag bsam shing phyag 'tshal //",
    "T01TD1116E:63a-21": "shes bya shes med gnyis med cing //",
    "T01TD1116E:63a-22": "phra sbom dbye ba rnams las grol //",
    "T01TD1116E:63a-23": "sna tshogs dpe las 'das gyur pa //",
    "T01TD1116E:63a-24": "tshig gis brjod mi nus phyag 'tshal //",
    "T01TD1116E:63a-25": "rtag tu rgyal zhing bsnyengs mi mnga' //",
    "T01TD1116E:63a-26": "gzhan stobs 'joms byed mdud pa med //",
    "T01TD1116E:63a-27": "gnyis med sku mnga' bsam mi khyab //",
    "T01TD1116E:63a-28": "gcig dpa' srid pa 'joms phyag 'tshal //",
    "T01TD1116E:63a-29": "bye brag med par dbang 'gyur zhing //",
    "T01TD1116E:63a-30": "dngos tshogs skad cig la bsregs pa //",
    "T01TD1116E:63a-31": "shin tu drag pa'i rang bzhin gyis //",
    "T01TD1116E:63a-32": "rab 'bar de nyid me phyag 'tshal //",
    "T01TD1116E:63a-33": "'di ltar yang dag bstod las dge ba gang thob pa'i //",
    "T01TD1116E:63a-34": "bsod nams des ni 'gro ba ma lus zad 'gyur zhing //",
    "T01TD1116E:63a-35": "sems can rnams ni sdug bsngal dag dang bral gyur pa //",
    "T01TD1116E:63a-36": "bde ba dang ldan sgrib med mya ngan 'das thob shog / de kho na nyid la bstod pa sh'akya'i dge slong dpal gyi go chas mdzad pa rdzogs so /",
    "T01TD1116E:63a-38": "// / rgya gar gyi mkhan po manydzu shr'i bha dra dang /",
    "T01TD1116E:63a-39": "dge slong sh'akya 'od kyis bsgyur cing zhus te gtan la phab pa//"
}