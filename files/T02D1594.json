{
    "T02D1594:113a-0": "@113a # // rgya gar skad du /",
    "T02D1594:113a-1": "badzra yo gi ni sto tra /",
    "T02D1594:113a-2": "bod skad du /",
    "T02D1594:113a-3": "rdo rje rnal 'byor ma la bstod pa /",
    "T02D1594:113a-4": "dpal rdo rje rnal 'byor ma la phyag 'tshal lo //",
    "T02D1594:113a-5": "bcom ldan 'das ma rdo rje rnal 'byor ma //",
    "T02D1594:113a-6": "stong nyid snying rje ldan pa'i bdag nyid can //",
    "T02D1594:113a-7": "bskal pa'i me 'bar 'jigs pa'i h'um sgra sgrogs //",
    "T02D1594:113a-8": "rdo rje gtum mo de la phyag 'tshal bstod //",
    "T02D1594:113a-9": "phag gdong rtog med chos sku 'gyur med ston //",
    "T02D1594:113a-10": "khro mo thugs rjes 'gro ba'i don mdzad ma //",
    "T02D1594:113a-11": "'gro don rdzogs mdzad mdzes pa'i cha lugs can //",
    "T02D1594:113a-12": "rtog med 'gro don mdzad la phyag 'tshal bstod //",
    "T02D1594:113a-13": "rab 'jigs dpa' mo ma rungs tshar gcod ma //",
    "T02D1594:113b-0": "spyan gsum mche @113b gtsigs sku gsum don dang ldan //",
    "T02D1594:113b-1": "nyon mongs gcod mdzad 'jigs pa'i nga ro can //",
    "T02D1594:113b-2": "bdud 'dul 'joms pa'i sku la phyag 'tshal bstod //",
    "T02D1594:113b-3": "skra grol gcer bu skyon bral 'jigs pa'i gzugs //",
    "T02D1594:113b-4": "nyon mongs skyon bral sems can don mdzad ma //",
    "T02D1594:113b-5": "thugs rje'i lcags kyus 'gro drug gnas nas 'dren //",
    "T02D1594:113b-6": "phrin las rdzogs mdzad de la phyag 'tshal bstod //",
    "T02D1594:113b-7": "dur khrod gnas bzhugs ru tra pho mo 'dul //",
    "T02D1594:113b-8": "drag mo 'jigs tshul phat kyi sgra sgrogs shing //",
    "T02D1594:113b-9": "thabs mkhas thugs rjes 'gro ba'i don mdzad ma //",
    "T02D1594:113b-10": "bdud 'dul drag mo'i sku la phyag 'tshal bstod //",
    "T02D1594:113b-11": "chos nyid don rtogs 'ching ba'i tshul spangs kyang //",
    "T02D1594:113b-12": "ro dang nyi zla padma gdan gyi yul //",
    "T02D1594:113b-13": "rgyan rnams kun gyis rab mdzes khro mo'i sku //",
    "T02D1594:113b-14": "yon tan rdzogs mdzad de la phyag 'tshal bstod //",
    "T02D1594:113b-15": "gri gug thod pa kha tv'am phyag na bsnams //",
    "T02D1594:113b-16": "nyon mongs gcod mdzad ye shes don dang ldan //",
    "T02D1594:113b-17": "dug gsum gcod mdzad sku gsum lhun gyis grub //",
    "T02D1594:113b-18": "'gro ba'i don mdzad de la phyag 'tshal bstod //",
    "T02D1594:113b-19": "bde chen rang byung rdo rje mkha' 'gro ma //",
    "T02D1594:113b-20": "mi 'gyur ye shes rdo rje chos kyi sku //",
    "T02D1594:113b-21": "rtog med spros bral ye shes chos dbyings don //",
    "T02D1594:113b-22": "yang dag gnyis med sku la phyag 'tshal bstod //",
    "T02D1594:113b-23": "lha mo drug gi rang bzhin rdo rje rigs //",
    "T02D1594:113b-24": "dpal 'bar 'jigs mdzad khro tshul 'gying bag can //",
    "T02D1594:113b-25": "bde chen rang byung phyag rgya chen po'i don //",
    "T02D1594:113b-26": "nyon mongs sgrol mdzad de la phyag 'tshal bstod //",
    "T02D1594:113b-27": "kun rdzob don dam rang bzhin phag mo ste //",
    "T02D1594:113b-28": "sku mdog dmar pa thugs rje'i rang bzhin can //",
    "T02D1594:113b-29": "'dod dgu phun tshogs rdo rje mkha' 'gro ma //",
    "T02D1594:113b-30": "bde chen rang byung sku la phyag 'tshal bstod //",
    "T02D1594:113b-31": "dur khrod rgyan rnams sku la rdzogs pa ste //",
    "T02D1594:113b-32": "gri gug kha tv'am phyag mtshan so sor bsnams //",
    "T02D1594:113b-33": "thugs rje'i rang bzhin skra grol thur du sbud //",
    "T02D1594:113b-34": "spyan dmar 'jug zhal de la phyag 'tshal bstod //",
    "T02D1594:113b-35": "phrin las grub pa'i rdo rje mkha' 'gro ma //",
    "T02D1594:113b-36": "bde pa'i gnas su 'dren pa'i thugs rje can //",
    "T02D1594:114a-0": "skyon bral yang dag lha yi lhar @114a * //",
    "T02D1594:114a-1": "gyur pa //",
    "T02D1594:114a-2": "rdo rje 'phrul mo che la phyag 'tshal bstod //",
    "T02D1594:114a-3": "dpal rdo rje rnal 'byor ma la bstod pa pandi",
    "T02D1594:114a-4": "ta chen po d'i pam ka ra shr'i dzny'a nas",
    "T02D1594:114a-5": "mdzad pa rdzogs so /",
    "T02D1594:114a-7": "// / pandi ta de nyid dang /"
}