{
    "T02TD1991E:187a-0": "@187a # // rgya gar skad du /",
    "T02TD1991E:187a-1": "shr'i badzra s'a ra sva ti s'a dha nam n'a ma /",
    "T02TD1991E:187a-2": "bod skad du /",
    "T02TD1991E:187a-3": "dpal rdo rje dbyangs can ma'i sgrub thabs zhes bya ba /",
    "T02TD1991E:187a-4": "dpal gshin rje gshed la phyag 'tshal lo //",
    "T02TD1991E:187a-5": "zla ba ltar gsal blo ngan bsreg / dug 'joms gzhan dbang byed mar grags //",
    "T02TD1991E:187a-6": "bde ba phun sum tshogs ster ma /",
    "T02TD1991E:187a-7": "dpal ldan ma la gus phyag 'tshal //",
    "T02TD1991E:187a-8": "dur khrod la sogs pa yid dang mthun pa'i gnas su dam tshig la sogs pa dang ldan pa'i sngags pas snga bar langs te /",
    "T02TD1991E:187a-9": "mandala byug pa la sogs pa byas te /",
    "T02TD1991E:187a-10": "stan bde ba la 'dug par bya'o //",
    "T02TD1991E:187a-11": "rang gi snying ga'i chu skyes la aa las skyes pa'i zla ba'i dkyil 'khor blta'o //",
    "T02TD1991E:187a-12": "de'i steng du hr'i: dkar po'i 'od zer gyis nam mkhar bla ma dang rdo rje dbyangs can ma la sogs pa yang dag par bltas la /",
    "T02TD1991E:187a-13": "snying ga'i sa bon las aa 'thon pa'i lha mo rnams kyis mchod yon la sogs pas yang dag par mchod nas /",
    "T02TD1991E:187a-14": "sdig pa la sogs pa bshags par bya'o //",
    "T02TD1991E:187a-15": "yang byams pa la sogs pa yang bsgom par bya ba nyid do //",
    "T02TD1991E:187a-16": "stong pa nyid kyi ye shes rtogs par bya ba'i phyir ;",
    "T02TD1991E:187a-17": "aom sva bh'a ba shuddha: sarba dharm'a: sva bh'a ba shuddho&amp; ham /",
    "T02TD1991E:187a-18": "zhes bya bas chos thams cad rmi lam lta bur rang gi rig pas shes par bya'o //",
    "T02TD1991E:187a-19": "yang snying ga'i sa bon gyis bsdus te dmigs pa med par bya'o //",
    "T02TD1991E:187a-20": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1991E:187a-21": "zhes nga rgyal bya'o //",
    "T02TD1991E:187a-22": "de nas sngon gyi smon lam rjes su dran pas rang gi sems bam gyi rnam pa /",
    "T02TD1991E:187a-23": "de yongs su gyur pa las padma dmar po /",
    "T02TD1991E:187a-24": "de'i steng du aa las skyes pa'i zla ba'i dkyil 'khor la yi ge hr'i: dkar po blta'o //",
    "T02TD1991E:187a-25": "de las 'od zer 'phros shing bsdus te yongs su gyur pa las /",
    "T02TD1991E:187b-0": "bdag nyid rdo rje dbyangs can ma ston ka'i zla ba @187b ltar dkar ba padma dkar po dang zla ba'i steng na g-yas brkyang gis bzhugs pa /",
    "T02TD1991E:187b-1": "phyag g-yas rdo rje gri gug bsnams pas rmongs pa'i dra ba gcod par mdzad ma /",
    "T02TD1991E:187b-2": "g-yon pa bdud bzhi'i khrag gis gang ba'i thod pa bsnams pa spyan gsum dmar la zlum pa /",
    "T02TD1991E:187b-3": "lo bcu drug gi cha byang can /",
    "T02TD1991E:187b-4": "cung zad mche ba gtsigs pa'i zhal /",
    "T02TD1991E:187b-5": "dbu skra phyed grol zhing /",
    "T02TD1991E:187b-6": "phyed 'khyil ba /",
    "T02TD1991E:187b-7": "me tog gi thod can /",
    "T02TD1991E:187b-8": "cod pan rdo rje thod can gyis brgyus pas mdzes pa /",
    "T02TD1991E:187b-9": "'khor lo dang rna cha dang /",
    "T02TD1991E:187b-10": "mgul rgyan dang /",
    "T02TD1991E:187b-11": "gdu bu dang /",
    "T02TD1991E:187b-12": "'og pag gis brgyan pa /",
    "T02TD1991E:187b-13": "sum khugs su 'khyog cing spyod pa'i ba dan gyis dgyes pa /",
    "T02TD1991E:187b-14": "rus rgyu ma la brgyus pa'i mi mgo rlon pa khrag dang bcas pa'i phreng ba 'chang ba /",
    "T02TD1991E:187b-15": "gcer bu bskal pa'i me ltar gzi brjid 'bar ba /",
    "T02TD1991E:187b-16": "sgeg pa la sogs pa'i nyams can /",
    "T02TD1991E:187b-17": "me long gi gzugs brnyan dang mtshungs pa /",
    "T02TD1991E:187b-18": "sprul pa sna tshogs kyis 'gro ba'i don la brtson pa /",
    "T02TD1991E:187b-19": "thugs kar padma dmar po la zla ba'i steng du hr'i: dkar po bsgom par bya'o //",
    "T02TD1991E:187b-20": "de nas bdag gi thugs ka'i sa bon gyi 'od zer gyis yang dag par bskul ba'i lha mo mdun gyi nam mkha' la 'dug ste /",
    "T02TD1991E:187b-21": "mchod nas bdag nyid la gzhug par bya'o //",
    "T02TD1991E:187b-22": "yang sa bon des bskul ba'i mi bskyod pa la sogs pa'i de bzhin gshegs pa mdun du spyan drangs nas dbang bskur bar bya'o //",
    "T02TD1991E:187b-23": "spyi bor sna tshogs padma dang nyi ma la gnas pa'i 'od dpag med kyis rgyas gdab par bya'o //",
    "T02TD1991E:187b-24": "de nas mchod pa rnams kyis bdag nyid la yang mchod par bya ste /",
    "T02TD1991E:187b-25": "bdud rtsi myang bar bya'o //",
    "T02TD1991E:187b-26": "de bcom ldan 'das rdo rje dbyangs can ma nyid do zhes nga rgyal brtan par bya'o //",
    "T02TD1991E:187b-27": "yang rang gi snying gar padma dmar po dang /",
    "T02TD1991E:187b-28": "zla ba'i dkyil 'khor la hr'i: bsgoms te /",
    "T02TD1991E:187b-29": "de las sngags kyi phreng ba dkar po zhal nas 'thon pa de'i 'od zer gyis /",
    "T02TD1991E:187b-30": "'jig rten dang 'jig rten las 'das pa'i shes rab dang ye shes dang yon tan gyi tshogs dang /",
    "T02TD1991E:187b-31": "sngags dang sman dang nor bu dang bstan bcos dang sgyu rtsal la sogs pa'i nus pa dang stobs rnams blangs te snying ga nas 'jug cing /",
    "T02TD1991E:187b-32": "bdag dang gzhan gyi mi shes pa'i mun pa dang /",
    "T02TD1991E:188a-0": "rmongs pa'i mun pa thams cad bsreg @188a * //",
    "T02TD1991E:188a-1": "pa'i bdag nyid du bsgom par bya ste /",
    "T02TD1991E:188a-2": "de ltar ji srid 'dod kyi bar du bsgoms te /",
    "T02TD1991E:188a-3": "spro ba dang bsdu ba'i rnal 'byor gyis myur ba la sogs pa'i skyon rnams dang bral bas sngags bzlas par byas te /",
    "T02TD1991E:188a-4": "sngags ni 'di'o //",
    "T02TD1991E:188a-5": "ldang bar 'dod na sngags kyi phreng ba hr'i: yig la bstims la mchod pa dang /",
    "T02TD1991E:188a-6": "gsol ba gdab ste yi ge brgya pa brjod cing /",
    "T02TD1991E:188a-7": "bsod nams yongs su bsngos te /",
    "T02TD1991E:188a-8": "lha mo'i nga rgyal gyis ji ltar bde bar gnas par bya'o //",
    "T02TD1991E:188a-9": "thun gzhan la yang thams cad de bzhin du bya'o //",
    "T02TD1991E:188a-10": "mtshan phyed kyi thun la yang thams cad de bzhin du byas nas /",
    "T02TD1991E:188a-11": "seng ge'i nyal stabs kyis lha dang bla ma yid la byed cing nyal bar bya'o //",
    "T02TD1991E:188a-12": "blo brtan pos 'bum phrag bcu bzlas na 'grub par the tshom med do //",
    "T02TD1991E:188a-13": "bstan bcos thams cad shes par 'gyur ro //",
    "T02TD1991E:188a-14": "sgyu rtsal thams cad la mkhas par 'gyur ro //",
    "T02TD1991E:188a-15": "smra mkhas par 'gyur ba dang /",
    "T02TD1991E:188a-16": "'khor gyis kyang zil gyis mi non pa dang /",
    "T02TD1991E:188a-17": "'jigs pa med pa dang /",
    "T02TD1991E:188a-18": "yid gzhungs par 'gyur ro //",
    "T02TD1991E:188a-19": "blo gros phra ba dang /",
    "T02TD1991E:188a-20": "blo gros zhib par 'gyur ro //",
    "T02TD1991E:188a-21": "sngags grub pa las thod le skor la sngags btab ste /",
    "T02TD1991E:188a-22": "gang la byin pa de blo dang ldan par 'gyur ro //",
    "T02TD1991E:188a-23": "yang dag pa'i lta ba rtogs par 'gyur ro //",
    "T02TD1991E:188a-24": "thabs shes rab zung 'jug gi ye shes phyag rgya chen po mngon du 'gyur ro //",
    "T02TD1991E:188a-25": "dug gi gnod pa zhi bar 'gyur ro //",
    "T02TD1991E:188a-26": "zas bdud rtsir 'gyur ro //",
    "T02TD1991E:188a-27": "mkha' 'gro ma la sogs pa thams cad dbang du 'gyur ro //",
    "T02TD1991E:188a-28": "dug sprul la sogs pas nye bar mi nus so //",
    "T02TD1991E:188a-29": "'dis nye bar gtses pa gzhan rnams la yang phan par 'gyur ro //",
    "T02TD1991E:188a-30": "dpal rdo rje dbyangs can ma'i sgrub thabs /",
    "T02TD1991E:188a-31": "grub thob kyi 'khor los sgyur ba'i slob dpon dpal 'dzin gyis mdzad pa rdzogs so /",
    "T02TD1991E:188a-33": "// / rgya gar gyi pandi ta chen po rgyal ba'i sras dpal bi bh'u ti tsandra dang /",
    "T02TD1991E:188a-34": "glo bo lo ts'a ba dge slong shes rab rin chen gyis chos kyi rgyal po'i pho brang sku mkhar nyi gzungs su bsgyur te gtan la phab pa'o//",
    "T02TD1991E:188a-35": "rdo rje dkar mo'i sgrub thabs /"
}