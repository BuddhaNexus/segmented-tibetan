{
    "T02TD1764E:255a-0": "@255a # // rgya gar skad du /",
    "T02TD1764E:255a-1": "shr'i n'a tha k'a la s'a dhan'am /",
    "T02TD1764E:255a-2": "bod skad du /",
    "T02TD1764E:255b-0": "dpal mgon po nag po'i sgrub @255b thabs /",
    "T02TD1764E:255b-1": "dpal nag po chen po la phyag 'tshal lo //",
    "T02TD1764E:255b-2": "tho rangs mal nas langs nas gdong bkru ba la sogs pa sngon du song bas /",
    "T02TD1764E:255b-3": "yid dang mthun pa'i gnas su sngags pa stan bde ba la 'dug ste /",
    "T02TD1764E:255b-4": "rang gi snying gar aa las byung ba'i nyi ma'i dkyil 'khor la h'um yig de nyid sngon po rnam par bkod nas /",
    "T02TD1764E:255b-5": "de'i 'od zer gyis bdag nyid kun du snang bar byas te /",
    "T02TD1764E:255b-6": "mdun gyi bar snang la bla ma dang sangs rgyas dang byang chub sems dpa' rnams yid kyis bltas nas /",
    "T02TD1764E:255b-7": "yid kyi rang bzhin gyis mchod pa rnams kyis mchod la /",
    "T02TD1764E:255b-8": "bdud rtsi lnga yang dbul bar bya'o//",
    "T02TD1764E:255b-9": "de nas phyag 'tshal nas don mngon du byed pa sngon du 'gro bas 'di brjod par bya'o //",
    "T02TD1764E:255b-10": "sdig pa thams cad 'jigs pas 'chags par bgyid //",
    "T02TD1764E:255b-11": "'gro ba'i dge la dga' bas yi rang ngo //",
    "T02TD1764E:255b-12": "dkon mchog gsum po la yang skyabs su mchi //",
    "T02TD1764E:255b-13": "rdzogs pa'i byang chub tu ni sems bskyed do //",
    "T02TD1764E:255b-14": "de nas sems can bde ba la nye bar sdud pa'i rnam pa can gyi byams pa dang /",
    "T02TD1764E:255b-15": "sdug bsngal dang sdug bsngal gyi rgyu mtha' dag las bral bar 'dod pa'i rnam pa can gyi snying rje dang /",
    "T02TD1764E:255b-16": "zag pa med pa'i bde ba rgyun mi 'chad par mos pa'i rnam pa can gyi dga' ba dang /",
    "T02TD1764E:255b-17": "'jig rten pa'i chos brgyad spong ba'i rnam pa can gyi btang snyoms bsgom par bya'o //",
    "T02TD1764E:255b-18": "de'i rjes la mchod bya dang /",
    "T02TD1764E:255b-19": "mchod pa rnams dbyer med par dmigs nas /",
    "T02TD1764E:255b-20": "aom sv'a bh'a wa shuddha:sarba dharm'a:sv'a bh'a wa shuddhonyaham zhes bya ba'i sngags brjod pa sngon du song bas dper na rmi lam gyi shes pa ltar rang gi sems nyid de dang de'i rnam pas gzung ba med pa'i phyir de la 'dzin pa'i yid kyang med ces thog mtha' med pa nas rang bzhin gyis yongs su dag par yid kyis dmigs pas stong pa nyid mngon du bya'o //",
    "T02TD1764E:255b-21": "de'i rjes la sngon smon lam rjes su dran pas skad cig gis bar snang du yi ge bam las byung ba'i padma'i steng du /",
    "T02TD1764E:255b-22": "aa las grub pa'i nyi ma'i dkyil 'khor la h'um gi de nyid kha dog nag po las byung ba /",
    "T02TD1764E:255b-23": "rje btsun dpal nag po chen po zhal gcig phyag gnyis pa /",
    "T02TD1764E:256a-0": "sku mdog nag po spyan 'bar ba chen po g-yas g-yon gyi phyag @256a * //",
    "T02TD1764E:256a-1": "na gri gug dang ka p'a la 'dzin pa /",
    "T02TD1764E:256a-2": "mgo bo'i phreng bas dbu la brgyan pa /",
    "T02TD1764E:256a-3": "dbu skra ser po gyen du 'bar ba /",
    "T02TD1764E:256a-4": "'jigs pa'i mche bas 'jigs par byed pa /",
    "T02TD1764E:256a-5": "sku la thams cad sbrul gyis brgyan pa /",
    "T02TD1764E:256a-6": "yan lag thung ba zhal nas khrag gi rgyun 'dzag par skad cig gis bskyed par bya'o //",
    "T02TD1764E:256a-7": "rang gi snying ga'i h'um de nyid kyi 'od zer rnams kyis de bzhin gshegs pa thams cad gcig tu byas la sngags bzla bar bya'o //",
    "T02TD1764E:256a-8": "de la 'di ni sngags yin te /",
    "T02TD1764E:256a-9": "aom ma h'a k'a la h'um h'um phat sv'a h'a /",
    "T02TD1764E:256a-10": "dug dang khrag dang sgog skya dang nyungs kar rnams kyis bdug spos nag po la phul nas /",
    "T02TD1764E:256a-11": "sran ma la sogs pa'i chan dang /",
    "T02TD1764E:256a-12": "chang dang /",
    "T02TD1764E:256a-13": "me tog dang /",
    "T02TD1764E:256a-14": "byug pa dang /",
    "T02TD1764E:256a-15": "sha lnga bdud rtsi lnga rnams kyis gtor ma sngags 'dis nag po chen po la dbul bar bya'o //",
    "T02TD1764E:256a-16": "tadya th'a /",
    "T02TD1764E:256a-17": "aom ma h'a k'a l'a ya /",
    "T02TD1764E:256a-18": "sh'a sa n'a /",
    "T02TD1764E:256a-19": "aa pashtsi ma k'a lo ya mi tta ratna tra ya /",
    "T02TD1764E:256a-20": "aa ba ka ri nam /",
    "T02TD1764E:256a-21": "ya di pra ti dzny'a sma ra si ta d'a /",
    "T02TD1764E:256a-22": "ai dam dusht'am kha kha kh'a hi kh'a hi /",
    "T02TD1764E:256a-23": "ma ra ma ra /",
    "T02TD1764E:256a-24": "grihna grihna /",
    "T02TD1764E:256a-25": "bandha bandha /",
    "T02TD1764E:256a-26": "ha na ha na /",
    "T02TD1764E:256a-27": "da ha da ha /",
    "T02TD1764E:256a-28": "pa tsa pa tsa /",
    "T02TD1764E:256a-29": "di na me ke na m'a ra ya h'um h'um phat phat /",
    "T02TD1764E:256a-30": "de la nye bar spyod pa ni /",
    "T02TD1764E:256a-31": "tsha ba gsum gyis bsgrub bya'i gzugs brnyan byas te /",
    "T02TD1764E:256a-32": "yan lag thams cad tsher mas bkang ste ;",
    "T02TD1764E:256a-33": "/ dug dang khrag gis cho ga bzhin du mngon par byugs shing /",
    "T02TD1764E:256a-34": "gang gi ming nas smos te /",
    "T02TD1764E:256a-35": "me la gdung ba ste de'i mod la mi snang zhing 'chi bar 'gyur ro //",
    "T02TD1764E:256a-36": "de bzhin du gang zhig rtag tu bla ma la 'khu ba dang /",
    "T02TD1764E:256a-37": "dkon mchog gsum 'jig pa dang /",
    "T02TD1764E:256a-38": "gang zhig sems can du ma nyams par byed pa de /",
    "T02TD1764E:256a-39": "nag po chen pos de'i lus la sha bcad nas za bar 'gyur zhing /",
    "T02TD1764E:256a-40": "khrag kyang 'thung bar 'gyur ro //",
    "T02TD1764E:256a-41": "de bzhin du mgo bo la zhugs nas til 'bru tsam du byed do zhes bya ba la sogs pa cho ga rgyas par shes par bya'o //",
    "T02TD1764E:256a-42": "yang na dur khrod kyi ras la dug dang khrag dang /",
    "T02TD1764E:256a-43": "dur khrod kyi sol bas mi rus kyi smyu gus gri gug gi chang gzungs la rtsibs brgyad kyi 'khor lo bris la shar nas brtsams te rim pa bzhin du sngags 'di bzla bar bya'o //",
    "T02TD1764E:256a-44": "aa mu kam m'a ra ya sv'a h'a zhes pa nas rtsibs gzhan la yang lte ba la ni h'um gnyis spel lo //",
    "T02TD1764E:256b-0": "mu khyud @256b kyi re kh'a gnyis kyi bar du ni sngar gyi phreng ba'i sngags so //",
    "T02TD1764E:256b-1": "'khor lo 'di rab tu gnas pa sngon du song bas skud pa sngon pos dkris te /",
    "T02TD1764E:256b-2": "thod pa kha sbyar du bcug ste thal bas bkang ste /",
    "T02TD1764E:256b-3": "yang tha gu sngon pos bcings /",
    "T02TD1764E:256b-4": "dur khrod dus mtho gang tsam du brkos pas sba bar bya'o //",
    "T02TD1764E:256b-5": "de'i steng du rang nyid nag po chen po'i rnal 'byor dang ldan pas /",
    "T02TD1764E:256b-6": "kha lhor bltas te khro ba dang bcas pas sngags 'di bzlas par bya'o //",
    "T02TD1764E:256b-7": "aom ma h'a k'a la h'um h'um phat phat aa mu kam m'a ra ya h'um sv'a h'a /",
    "T02TD1764E:256b-8": "de ltar nyin re bzhin byas na zhag bdun nas 'chi bar 'gyur ro //",
    "T02TD1764E:256b-9": "gal te shi bar ma gyur na /",
    "T02TD1764E:256b-10": "'khor lo de nyid dum bu dum bur byas te thal ba de dang /",
    "T02TD1764E:256b-11": "mi'i sha dang lhan cig tu chang gis byugs /",
    "T02TD1764E:256b-12": "de mngon spyod kyi thab khung du sbyin sreg byas na /",
    "T02TD1764E:256b-13": "gdon mi za bar 'chi bar 'gyur ro //",
    "T02TD1764E:256b-14": "dpal nag po chen po'i sgrub thabs byin rlabs dang bcas pa /",
    "T02TD1764E:256b-15": "slob dpon chen po bsod snyoms pas mdzad pa rdzogs so /",
    "T02TD1764E:256b-17": "// / rgya gar gyi mkhan po dpal su m'a ti k'irti dang /",
    "T02TD1764E:256b-18": "lo ts'a ba dge slong pradzny'a k'irtis bsgyur ba'o//"
}