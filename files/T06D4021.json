{
    "T06D4021:40a-0": "@40a *// dbus dang mtha' rnam par 'byed pa'i tshig le'ur byas pa bzhugs so //",
    "T06D4021:40b-0": "@40b # // rgya gar skad du /",
    "T06D4021:40b-1": "ma dhy'anta bi bham ga k'a ri k'a /",
    "T06D4021:40b-2": "bod skad du /",
    "T06D4021:40b-3": "dbus dang mtha' rnam par 'byed pa'i tshig le'ur byas pa /",
    "T06D4021:40b-4": "'jam dpal gzhon nur gyur pa la phyag 'tshal lo //",
    "T06D4021:40b-5": "mtshan nyid sgrib pa de kho na //",
    "T06D4021:40b-6": "gnyen po dag ni bsgom pa dang //",
    "T06D4021:40b-7": "de yi gnas dang 'bras bu 'thob //",
    "T06D4021:40b-8": "theg pa bla na med pa'o //",
    "T06D4021:40b-9": "yang dag ma yin kun rtog yod //",
    "T06D4021:40b-10": "de la gnyis po yod ma yin //",
    "T06D4021:40b-11": "stong pa nyid ni 'di la yod //",
    "T06D4021:40b-12": "de la yang ni de yod do //",
    "T06D4021:40b-13": "stong pa ma yin mi stong min //",
    "T06D4021:40b-14": "de lta bas na thams cad bshad //",
    "T06D4021:40b-15": "yod pas med pas yod pas na //",
    "T06D4021:40b-16": "de ni dbu ma'i lam yin no //",
    "T06D4021:40b-17": "don dang sems can bdag rnam rig / snang ba'i rnam par shes pa ni //",
    "T06D4021:40b-18": "rab tu skye'o de'i don med //",
    "T06D4021:40b-19": "de med pas na de yang med //",
    "T06D4021:40b-20": "yang dag ma yin kun rtog pa //",
    "T06D4021:40b-21": "de ni de phyir grub pa yin //",
    "T06D4021:40b-22": "de bzhin ma yin ye med yin //",
    "T06D4021:40b-23": "de zad nam ni grol bar 'dod //",
    "T06D4021:40b-24": "brtags pa dag ni gzhan dbang dang //",
    "T06D4021:40b-25": "yongs su grub pa nyid kyang ngo //",
    "T06D4021:40b-26": "don phyir yang dag min rtog phyir //",
    "T06D4021:40b-27": "gnyis po med pa'i phyir bshad do //",
    "T06D4021:40b-28": "dmigs pa la ni brten nas su //",
    "T06D4021:40b-29": "mi dmigs pa ni rab tu skye //",
    "T06D4021:40b-30": "mi dmigs pa la brten nas su //",
    "T06D4021:40b-31": "mi dmigs pa ni rab tu skye //",
    "T06D4021:40b-32": "de yi phyir na dmigs pa ni //",
    "T06D4021:40b-33": "mi dmigs ngo bo nyid du grub //",
    "T06D4021:40b-34": "de lta bas na dmigs pa dang //",
    "T06D4021:40b-35": "mi dmigs mnyam par shes par bya //",
    "T06D4021:40b-36": "yang dag ma yin kun rtog ni //",
    "T06D4021:40b-37": "sems dang sems byung khams gsum pa //",
    "T06D4021:40b-38": "de la don mthong rnam par shes //",
    "T06D4021:40b-39": "de yi khyad par sems las byung //",
    "T06D4021:40b-40": "gcig ni rkyen gyi rnam par shes //",
    "T06D4021:40b-41": "gnyis pa nye bar spyod pa can //",
    "T06D4021:40b-42": "nye bar spyod dang yongs gcod dang //",
    "T06D4021:40b-43": "de yi 'jug byed sems las byung //",
    "T06D4021:40b-44": "sgrib pa'i phyir dang 'debs pa'i phyir //",
    "T06D4021:40b-45": "khrid pa'i phyir dang kun 'dzin phyir //",
    "T06D4021:40b-46": "rdzogs byed phyir dang gsum gcod phyir //",
    "T06D4021:40b-47": "nye bar gcod phyir sdud pa'i phyir //",
    "T06D4021:40b-48": "sbyor ba'i phyir dang mngon du'i phyir //",
    "T06D4021:40b-49": "sdug bsngal phyir ni 'gro nyon mongs //",
    "T06D4021:40b-50": "rnam gsum rnam gnyis kyang nyon mongs //",
    "T06D4021:40b-51": "rnam bdun yang dag min rtog las //",
    "T06D4021:41a-0": "stong @41a * //",
    "T06D4021:41a-1": "pa nyid ni mdor bsdu na //",
    "T06D4021:41a-2": "mtshan nyid dang ni rnam grangs dang //",
    "T06D4021:41a-3": "de yi don dang dbye ba dang //",
    "T06D4021:41a-4": "sgrub pa dag ste shes par bya //",
    "T06D4021:41a-5": "gnyis dngos med dang dngos med pa'i //",
    "T06D4021:41a-6": "dngos po stong pa'i mtshan nyid do //",
    "T06D4021:41a-7": "yod pa ma yin med pa'ang min //",
    "T06D4021:41a-8": "tha dad gcig pa'i mtshan nyid min //",
    "T06D4021:41a-9": "stong pa nyid ni mdor bsdu na //",
    "T06D4021:41a-10": "de bzhin nyid dang yang dag mtha' //",
    "T06D4021:41a-11": "mtshan ma med dang don dam dang //",
    "T06D4021:41a-12": "chos kyi dbyings ni rnam grangs so //",
    "T06D4021:41a-13": "gzhan min phyin ci log ma yin //",
    "T06D4021:41a-14": "de 'gog 'phags pa'i spyod yul dang //",
    "T06D4021:41a-15": "'phags pa'i chos kyi rgyu yi phyir ;",
    "T06D4021:41a-16": "/ rnam grangs don te go rims bzhin //",
    "T06D4021:41a-17": "kun nas nyon mongs rnam par dag / de ni dri bcas dri ma med //",
    "T06D4021:41a-18": "chu khams gser dang nam mkha' rnams //",
    "T06D4021:41a-19": "dag pa bzhin du dag par 'dod //",
    "T06D4021:41a-20": "za ba bza' dang de yi lus //",
    "T06D4021:41a-21": "gnas kyi gzhi yi stong pa nyid //",
    "T06D4021:41a-22": "de yang gang gis ji ltar mthong //",
    "T06D4021:41a-23": "gang phyir de yang stong pa nyid //",
    "T06D4021:41a-24": "dge gnyis thob par bya ba'i phyir //",
    "T06D4021:41a-25": "rtag tu sems can phan bya'i phyir //",
    "T06D4021:41a-26": "'khor ba gtang bar mi bya'i phyir //",
    "T06D4021:41a-27": "dge ba mi zad bya ba'i phyir //",
    "T06D4021:41a-28": "rigs kyang rnam par dag bya'i phyir //",
    "T06D4021:41a-29": "mtshan dang dpe byad thob bya'i phyir ;",
    "T06D4021:41a-30": "/ sangs rgyas chos rnams dag bya'i phyir //",
    "T06D4021:41a-31": "byang chub sems dpa' sgrub par byed //",
    "T06D4021:41a-32": "gang zag dang ni chos rnams kyi //",
    "T06D4021:41a-33": "dngos po med 'dir stong pa nyid //",
    "T06D4021:41a-34": "de dngos med pa'i dngos yod pa //",
    "T06D4021:41a-35": "de ni de las stong nyid gzhan //",
    "T06D4021:41a-36": "gal te nyon mongs de ma gyur //",
    "T06D4021:41a-37": "lus can thams cad grol bar gyur //",
    "T06D4021:41a-38": "gal te rnam dag de ma gyur //",
    "T06D4021:41a-39": "'bad pa 'bras bu med par 'gyur //",
    "T06D4021:41a-40": "nyon mongs ma yin mi rmongs min //",
    "T06D4021:41a-41": "de ni dag dang ma dag min //",
    "T06D4021:41a-42": "bstan bcos dbus dang mtha' rnam par 'byed pa las /",
    "T06D4021:41a-43": "mtshan nyid kyi le'ur bcad pa zhes bya ba ste dang po'o /",
    "T06D4021:41a-45": "// / khyab dang nyi tshe lhag pa dang //",
    "T06D4021:41a-46": "mnyam dang len dang spong ba ni //",
    "T06D4021:41a-47": "gnyis kyi sgrib par bstan pa yin //",
    "T06D4021:41a-48": "nyon mongs mtshan nyid rnam dgu'o //",
    "T06D4021:41a-49": "kun tu sbyor rnams sgrib pa yin //",
    "T06D4021:41a-50": "skyo ba dang ni btang snyoms dang //",
    "T06D4021:41a-51": "de kho na ni mthong ba dang //",
    "T06D4021:41b-0": "'jig @41b chogs lta dang de'i gzhi dang //",
    "T06D4021:41b-1": "'gog dang lam dang dkon mchog dang //",
    "T06D4021:41b-2": "rnyed pa dang ni bkur sti dang //",
    "T06D4021:41b-3": "yo byad bsnyungs pa yongs shes la //",
    "T06D4021:41b-4": "dge la sogs pa bcu la gzhan //",
    "T06D4021:41b-5": "sbyor ba med dang skye mched min //",
    "T06D4021:41b-6": "rnal 'byor min pas gang bskyed dang //",
    "T06D4021:41b-7": "skye ba med dang yid mi byed //",
    "T06D4021:41b-8": "tshogs ni rab tu ma rdzogs dang //",
    "T06D4021:41b-9": "rigs dang bshes gnyen mi ldan dang //",
    "T06D4021:41b-10": "sems ni yongs su skyo ba dang //",
    "T06D4021:41b-11": "sgrub pa dang yang mi ldan dang //",
    "T06D4021:41b-12": "skye bo ngan sdang 'grogs pa dang //",
    "T06D4021:41b-13": "rang gi gnas ngan len gsum las //",
    "T06D4021:41b-14": "lhag ma shes rab ma smin dang //",
    "T06D4021:41b-15": "rang bzhin gyis ni gnas ngan len //",
    "T06D4021:41b-16": "le lo dang yang bag med dang //",
    "T06D4021:41b-17": "srid dang longs spyod chags pa dang //",
    "T06D4021:41b-18": "sems ni zhum par gyur pa dang //",
    "T06D4021:41b-19": "ma dad pa dang ma mos dang //",
    "T06D4021:41b-20": "sgra bzhin du ni spyod pa dang //",
    "T06D4021:41b-21": "dam chos ched cher mi 'dzin dang //",
    "T06D4021:41b-22": "rnyed la gdu dang snying rje med //",
    "T06D4021:41b-23": "thos pas phongs dang nyung ba dang //",
    "T06D4021:41b-24": "ting 'dzin sbyangs pa ma byas pa'o //",
    "T06D4021:41b-25": "dge dang byang chub yang dag 'dzin //",
    "T06D4021:41b-26": "blo ldan 'khrul med sgrib pa med //",
    "T06D4021:41b-27": "bsngo dang mi skrag ser sna med //",
    "T06D4021:41b-28": "dbang ni dge la sogs pa'o //",
    "T06D4021:41b-29": "de dag gi ni sgrib pa rnams //",
    "T06D4021:41b-30": "gsum gsum dag tu shes par bya //",
    "T06D4021:41b-31": "byed rgyu bcu ni skye ba dang //",
    "T06D4021:41b-32": "gnas pa rten dang bstan bya dang //",
    "T06D4021:41b-33": "'gyur dang 'bral dang gzhan du dang //",
    "T06D4021:41b-34": "yid ches go 'byed 'thob rnams la //",
    "T06D4021:41b-35": "mig dang zas sa mar me dang //",
    "T06D4021:41b-36": "me la sogs pa de yi dpe //",
    "T06D4021:41b-37": "zor ba bzo shes du ba dang //",
    "T06D4021:41b-38": "rgyu dang lam la sogs pa gzhan //",
    "T06D4021:41b-39": "phyogs dang pha rol phyin sa la //",
    "T06D4021:41b-40": "sgrib pa dag ni gzhan yin no //",
    "T06D4021:41b-41": "gzhi la mi mkhas le lo dang //",
    "T06D4021:41b-42": "gnyis kyis ting 'dzin nyams pa dang //",
    "T06D4021:41b-43": "mi skyed pa dang nyam chung dang //",
    "T06D4021:41b-44": "lta dang gnas ngan len skyon chags //",
    "T06D4021:41b-45": "phyug po dang ni bde 'gro dang //",
    "T06D4021:41b-46": "sems can mi gtong sgrib pa dang //",
    "T06D4021:41b-47": "nyes pa dag dang yon tan rnams //",
    "T06D4021:41b-48": "'bri dang 'phel dang 'dzud pa dang //",
    "T06D4021:41b-49": "grol bar byed dang mi zad dang //",
    "T06D4021:41b-50": "dge ba rgyun mi 'chad pa dang //",
    "T06D4021:41b-51": "nges par byed dang chos rnams la //",
    "T06D4021:42a-0": "longs par spyod dang yongs smin @42a * //",
    "T06D4021:42a-1": "byed ;",
    "T06D4021:42a-2": "/ kun du 'gro don mchog gi don //",
    "T06D4021:42a-3": "rgyu mthun don gyi mchog nyid dang //",
    "T06D4021:42a-4": "yongs su 'dzin pa med don dang //",
    "T06D4021:42a-5": "rgyud rnams tha dad med don dang //",
    "T06D4021:42a-6": "nyon mongs rnam dag min don dang //",
    "T06D4021:42a-7": "tha dad med pa'i don nyid dang //",
    "T06D4021:42a-8": "bri med 'phel ba med don dang //",
    "T06D4021:42a-9": "dbang ni rnam pa bzhi yi gnas //",
    "T06D4021:42a-10": "chos kyi dbyings la ma rig pa //",
    "T06D4021:42a-11": "nyon mongs can min sgrib pa bcu //",
    "T06D4021:42a-12": "sa bcu'i mi mthun phyogs rnams kyi //",
    "T06D4021:42a-13": "gnyen po dag ni sa yin no //",
    "T06D4021:42a-14": "nyon mongs pa yi sgrib pa dang //",
    "T06D4021:42a-15": "shes bya'i sgrib pa nyid du bstan //",
    "T06D4021:42a-16": "der ni sgrib pa thams cad de //",
    "T06D4021:42a-17": "de zad nas ni grol bar 'dod //",
    "T06D4021:42a-18": "bstan bcos dbus dang mtha' rnam par 'byed pa las /",
    "T06D4021:42a-19": "sgrib pa'i le'ur bcad pa zhes bya ba ste gnyis pa'o /",
    "T06D4021:42a-21": "// / rtsa ba mtshan nyid de kho na //",
    "T06D4021:42a-22": "phyin ci ma log mtshan nyid dang //",
    "T06D4021:42a-23": "'bras bu rgyu yi de kho na //",
    "T06D4021:42a-24": "rags pa dang ni phra ba dang //",
    "T06D4021:42a-25": "grags dang rnam par dag yul dang //",
    "T06D4021:42a-26": "bsdu dang dbye ba'i mtshan nyid dang //",
    "T06D4021:42a-27": "mkhas de kho na rnam bcu ni //",
    "T06D4021:42a-28": "bdag tu lta ba'i gnyen po'o //",
    "T06D4021:42a-29": "ngo bo nyid gsum rtag med dang //",
    "T06D4021:42a-30": "yod kyang kho na ma yin dang //",
    "T06D4021:42a-31": "yod dang med de kho na ste //",
    "T06D4021:42a-32": "ngo bo nyid ni gsum du 'dod //",
    "T06D4021:42a-33": "'di la chos dang gang zag dang //",
    "T06D4021:42a-34": "gzung ba dag dang 'dzin pa dang //",
    "T06D4021:42a-35": "yod dang med par sgro 'dogs dang //",
    "T06D4021:42a-36": "skur pa 'debs par lta ba dag / gang shes nas ni mi 'byung ba //",
    "T06D4021:42a-37": "de de kho na'i mtshan nyid do //",
    "T06D4021:42a-38": "mi rtag don ni med don dang //",
    "T06D4021:42a-39": "skye zhing 'jig pa'i mtshan nyid dang //",
    "T06D4021:42a-40": "dri bcas dri ma med don te //",
    "T06D4021:42a-41": "rtsa ba'i kho nar go rims bzhin //",
    "T06D4021:42a-42": "sdug bsngal len dang mtshan nyid dang //",
    "T06D4021:42a-43": "'brel pa gzhan du 'dod pa yin //",
    "T06D4021:42a-44": "dngos med de dngos ma yin dang //",
    "T06D4021:42a-45": "rang bzhin gyis ni stong par 'dod //",
    "T06D4021:42a-46": "mtshan nyid med pas bdag med dang //",
    "T06D4021:42a-47": "de dang mi mthun mtshan nyid dang //",
    "T06D4021:42a-48": "rang gi mtshan nyid bstan pa yin //",
    "T06D4021:42a-49": "de phyir sdug bsngal bden par 'dod //",
    "T06D4021:42a-50": "bag chags dang ni kun nas 'byung //",
    "T06D4021:42a-51": "ma bral pa yang de bzhin no //",
    "T06D4021:42a-52": "ngo bo nyid dang gnyis mi skye //",
    "T06D4021:42b-0": "dri @42b ma zhi ba gnyis su 'dod //",
    "T06D4021:42b-1": "yongs su shes dang spang ba dang //",
    "T06D4021:42b-2": "thob par mngon sum bya bas ni //",
    "T06D4021:42b-3": "lam gyi bden pa yang dag bshad //",
    "T06D4021:42b-4": "btags pa dang ni shes pa dang //",
    "T06D4021:42b-5": "de bzhin brjod pa rags pa yin //",
    "T06D4021:42b-6": "dam pa'i don ni gcig pu'o //",
    "T06D4021:42b-7": "don dang thob dang sgrub pa ni ;",
    "T06D4021:42b-8": "/ don dam rnam pa gsum du 'dod //",
    "T06D4021:42b-9": "'gyur med phyin ci ma log pa //",
    "T06D4021:42b-10": "yongs su grub pa rnam pa gnyis //",
    "T06D4021:42b-11": "gcig gis 'jig rten grags pa ste //",
    "T06D4021:42b-12": "gsum gyis rigs pa'i grags pa'o //",
    "T06D4021:42b-13": "rnam dag spyod yul rnam gnyis te //",
    "T06D4021:42b-14": "gcig pu kho nar brjod pa yin ;",
    "T06D4021:42b-15": "/ rgyu dang rnam par rtog pa dang //",
    "T06D4021:42b-16": "ming ni rnam pa gnyis su bsdu //",
    "T06D4021:42b-17": "yang dag ye shes rab kho na //",
    "T06D4021:42b-18": "gcig pu kho nas bsdus pa yin //",
    "T06D4021:42b-19": "'jug de kho na rnam pa gnyis //",
    "T06D4021:42b-20": "gnas pa dang ni ngan par zhugs //",
    "T06D4021:42b-21": "mtshan nyid rnam par rig dang dag / yang dag sgrub pa gcig pu'o //",
    "T06D4021:42b-22": "gcig dang rgyu dang za ba dang //",
    "T06D4021:42b-23": "byed pa dang ni dbang bsgyur dang //",
    "T06D4021:42b-24": "bdag po'i don dang rtag pa dang //",
    "T06D4021:42b-25": "nyon mongs pa dang dag pa'i gnas //",
    "T06D4021:42b-26": "rnal 'byor can dang ma grol grol //",
    "T06D4021:42b-27": "'di dag la ni bdag tu lta //",
    "T06D4021:42b-28": "kun tu rtog dang rnam rtog don //",
    "T06D4021:42b-29": "chos nyid don gyis de dag der //",
    "T06D4021:42b-30": "thog ma du ma nyid dang ni //",
    "T06D4021:42b-31": "bsdus dang yongs su phye ba'i don //",
    "T06D4021:42b-32": "'dzin dang gzung dang de 'dzin pa //",
    "T06D4021:42b-33": "sa bon don te gzhan du 'do //",
    "T06D4021:42b-34": "tshor dang don rnams yongs gcod kyi //",
    "T06D4021:42b-35": "nyer spyod 'byung sgo gzhan yin no //",
    "T06D4021:42b-36": "rgyu dang 'bras bu rtsol ba la //",
    "T06D4021:42b-37": "sgro 'dogs med cing bskur 'debs med //",
    "T06D4021:42b-38": "mi 'dod 'dod dang rnam dag dang //",
    "T06D4021:42b-39": "mnyam du 'byung dang dbang byed dang //",
    "T06D4021:42b-40": "'thob dang kun tu spyod pa dag / gzhan dbang nyid kyi don te gzhan //",
    "T06D4021:42b-41": "'dzin dang gnas dang rgyun mi 'chad //",
    "T06D4021:42b-42": "spyod dang dag pa gnyis kyi phyir //",
    "T06D4021:42b-43": "'bras bu rgyu rnams spyad zin dang //",
    "T06D4021:42b-44": "de bzhin ma spyad gzhan yin no //",
    "T06D4021:42b-45": "tshor ba rgyu dang bcas pa'i don //",
    "T06D4021:42b-46": "de yi rgyu ni sgrub pa yin //",
    "T06D4021:42b-47": "de zhi ba dang gnyen po'i don //",
    "T06D4021:42b-48": "ldan pa'i phyir na gzhan du 'dod //",
    "T06D4021:42b-49": "de yi rgyu ni sgrub pa yin //",
    "T06D4021:42b-50": "kun 'byung ba yi bden pa ste //",
    "T06D4021:43a-0": "yon @43a * //",
    "T06D4021:43a-1": "tan skyon dang rnam mi rtog / shes pas gzhan las bdag gis ni //",
    "T06D4021:43a-2": "nges par 'byung phyir gzhan zhes bya //",
    "T06D4021:43a-3": "btags bcas rgyur bcas rgyu mtshan dang //",
    "T06D4021:43a-4": "rab tu zhi ba don bcas ni //",
    "T06D4021:43a-5": "tha ma nyid du bshad pa yin //",
    "T06D4021:43a-6": "bstan bcos dbus dang mtha' rnam par 'byed pa las /",
    "T06D4021:43a-7": "de kho na'i le'ur bcad pa zhes bya ste gsum pa'o /",
    "T06D4021:43a-9": "// / gnas ngan len phyir sred rgyu'i phyir //",
    "T06D4021:43a-10": "gzhi yi phyir dang ma rmongs phyir //",
    "T06D4021:43a-11": "bden pa bzhi la 'jug bya bas //",
    "T06D4021:43a-12": "dran pa nye bar gzhag pa bsgoms //",
    "T06D4021:43a-13": "mi mthun phyogs dang gnyen po rnams //",
    "T06D4021:43a-14": "rnam pa thams cad yongs shes na //",
    "T06D4021:43a-15": "de dag spong phyir brtson 'grus ni //",
    "T06D4021:43a-16": "rnam pa bzhi dag rab tu 'byung //",
    "T06D4021:43a-17": "der gnas las su rung ba nyid //",
    "T06D4021:43a-18": "don rnams thams cad 'byor par 'gyur //",
    "T06D4021:43a-19": "nyes pa lnga spang 'du byed brgyad //",
    "T06D4021:43a-20": "bstan pa'i rgyu las byung ba'o //",
    "T06D4021:43a-21": "le lo dang ni gdams ngag rnams //",
    "T06D4021:43a-22": "brjed dang bying dang rgod pa dang //",
    "T06D4021:43a-23": "'du mi byed dang 'du byed de //",
    "T06D4021:43a-24": "'di dag nyes pa lngar 'dod do //",
    "T06D4021:43a-25": "gnas dang de la gnas pa dang //",
    "T06D4021:43a-26": "rgyu dang 'bras bu nyid du'o //",
    "T06D4021:43a-27": "dmigs pa brjed par ma gyur dang //",
    "T06D4021:43a-28": "bying dang rgod pa rtogs pa dang //",
    "T06D4021:43a-29": "de spong mngon par 'du byed dang //",
    "T06D4021:43a-30": "zhi tshe rnal du 'jug pa'o //",
    "T06D4021:43a-31": "thar pa'i cha dang mthun bskyed nas //",
    "T06D4021:43a-32": "'dun dang sbyor ba dbang byed dang //",
    "T06D4021:43a-33": "dmigs pa brjed par ma gyur dang //",
    "T06D4021:43a-34": "mi 'phro rnam par 'byed kyang ngo //",
    "T06D4021:43a-35": "mi mthun phyogs ni srab pa'i phyir ;",
    "T06D4021:43a-36": "/ stobs ldan 'bras bu phyi ma yin //",
    "T06D4021:43a-37": "dbang po rnams dang stobs rnams la //",
    "T06D4021:43a-38": "nges 'byed cha mthun gnyis gnyis so //",
    "T06D4021:43a-39": "rang bzhin yan lag gnas yan lag / gsum pa nges 'byung yan lag ste //",
    "T06D4021:43a-40": "bzhi pa phan yon tan lag yin //",
    "T06D4021:43a-41": "rnam gsum nyon mongs med yan lag /'di la gzhi dang gnas dang ni //",
    "T06D4021:43a-42": "ngo bo nyid du bstan pa yin //",
    "T06D4021:43a-43": "yongs su gcod dang go byed dang //",
    "T06D4021:43a-44": "rnam gsum gzhan yid ches par byed //",
    "T06D4021:43a-45": "mi mthun phyogs kyi gnyen por ni //",
    "T06D4021:43a-46": "lam gyi yan lag de brgyad do //",
    "T06D4021:43b-0": "lta dang tshul @43b khrims yo byad bsnyungs //",
    "T06D4021:43b-1": "gzhan la rnam par rig byed 'dod //",
    "T06D4021:43b-2": "nyon mongs nye ba'i nyon mongs dbang //",
    "T06D4021:43b-3": "mi mthun phyogs kyi gnyen po'o //",
    "T06D4021:43b-4": "rjes su mthun la phyin ci log / rjes su 'brel bcas bzlog pa dang //",
    "T06D4021:43b-5": "phyin ci ma log phyin ci log / rjes su 'brel med bsgom pa'o //",
    "T06D4021:43b-6": "byang chub sems dpa' rnams kyi ni //",
    "T06D4021:43b-7": "dmigs dang yid la byed pa dang //",
    "T06D4021:43b-8": "'thob pas de ni khyad par 'phags //",
    "T06D4021:43b-9": "rgyu yi gnas dang zhugs pa dang //",
    "T06D4021:43b-10": "sbyor dang 'bras bu brjod pa dang //",
    "T06D4021:43b-11": "bya dang bya med khyad par dang //",
    "T06D4021:43b-12": "de ni bla ma bla na med //",
    "T06D4021:43b-13": "mos pa dang ni 'jug pa dang //",
    "T06D4021:43b-14": "nges par 'byung dang lung bstan dang //",
    "T06D4021:43b-15": "brjod pa dang ni dbang bskur dang //",
    "T06D4021:43b-16": "phyin pa dang ni phan yon dang //",
    "T06D4021:43b-17": "bya ba bsgrub pa bstan pa'o //",
    "T06D4021:43b-18": "chos kyi dbyings la rnam gsum ste //",
    "T06D4021:43b-19": "ma dag ma dag dag pa dang //",
    "T06D4021:43b-20": "rnam par dag par ci rigs sbyar //",
    "T06D4021:43b-21": "'di las ji ltar 'os 'os su //",
    "T06D4021:43b-22": "gang zag rnam par gzhag par 'dod //",
    "T06D4021:43b-23": "snod gyur rnam par smin brjod dang //",
    "T06D4021:43b-24": "de yi dbang gis stobs dang ni //",
    "T06D4021:43b-25": "'dod dang 'phel dang rnam dag ste //",
    "T06D4021:43b-26": "de dag 'bras bu go rims bzhin //",
    "T06D4021:43b-27": "phyi ma phyi ma thog ma dang //",
    "T06D4021:43b-28": "de goms byas dang rdzogs pa'o //",
    "T06D4021:43b-29": "rjes su mthun dang mi mthun phyogs //",
    "T06D4021:43b-30": "bral ba dang ni khyad par dang //",
    "T06D4021:43b-31": "bla ma dang ni bla na med //",
    "T06D4021:43b-32": "'bras bu gzhan te mdor bsdus pa'o //",
    "T06D4021:43b-33": "bstan bcos dbus dang mtha' rnam par 'byed pa las /",
    "T06D4021:43b-34": "gnyen po bsgom pa'i le'ur bcad pa zhes bya ste bzhi pa'o /",
    "T06D4021:43b-36": "// / bla med nyid ni sgrub pa dang //",
    "T06D4021:43b-37": "dmigs pa dang ni yang dag 'grub //",
    "T06D4021:43b-38": "bstan pa yin par 'dod pa'o //",
    "T06D4021:43b-39": "sgrub pa dag ni rnam drug ste //",
    "T06D4021:43b-40": "pha rol phyin pa de dag la'o //",
    "T06D4021:43b-41": "dam pa dang ni yid byed dang //",
    "T06D4021:43b-42": "rjes su mthun chos mtha' spangs dang //",
    "T06D4021:43b-43": "khyad par can dang khyad par med //",
    "T06D4021:43b-44": "dam pa bcu gnyis bdag nyid de //",
    "T06D4021:43b-45": "rgya che ba dang yun ring dang //",
    "T06D4021:43b-46": "ched du bya dang mi zad dang //",
    "T06D4021:43b-47": "rgyun mi 'chad dang tshegs med dang //",
    "T06D4021:43b-48": "dbang 'byor ba dang yongs gzung dang //",
    "T06D4021:44a-0": "rtsom dang @44a * //",
    "T06D4021:44a-1": "'thob dang rgyu mthun dang //",
    "T06D4021:44a-2": "'grub pa dam par 'dod pa yin //",
    "T06D4021:44a-3": "de phyir dam pa'i don gyis ni //",
    "T06D4021:44a-4": "pha rol phyin pa bcur 'dod do //",
    "T06D4021:44a-5": "sbyin dang tshul khrims bzod brtson 'grus //",
    "T06D4021:44a-6": "bsam gtan dang ni shes rab thabs //",
    "T06D4021:44a-7": "smon lam stobs dang ye shes dang //",
    "T06D4021:44a-8": "'di dag pha rol phyin bcu'o //",
    "T06D4021:44a-9": "las ni rjes su 'dzin byed dang //",
    "T06D4021:44a-10": "gnod mi byed dang de la bzod //",
    "T06D4021:44a-11": "yon tan 'phel dang 'dzud nus dang //",
    "T06D4021:44a-12": "rnam par grol bar byed pa dang //",
    "T06D4021:44a-13": "mi zad pa dang rtag 'jug dang //",
    "T06D4021:44a-14": "nges par longs spyod smin par byed //",
    "T06D4021:44a-15": "theg pa chen por ji lta bur //",
    "T06D4021:44a-16": "chos rnams btags par mdzad pa dag / byang chub sems dpa' rtag par yang //",
    "T06D4021:44a-17": "shes rab gsum gyis yid byed pa'o //",
    "T06D4021:44a-18": "khams rtas byed dang 'jug byed dang //",
    "T06D4021:44a-19": "de ni don rnams 'grub par 'gyur //",
    "T06D4021:44a-20": "de ni chos spyod rnam bcu dang //",
    "T06D4021:44a-21": "yang dag ldan par shes par bya //",
    "T06D4021:44a-22": "yi ge 'dri mchod sbyin pa dang //",
    "T06D4021:44a-23": "nyan dang klog dang len pa dang //",
    "T06D4021:44a-24": "'chad dang kha don byed pa dang //",
    "T06D4021:44a-25": "de sems pa dang bsgom pa'o //",
    "T06D4021:44a-26": "spyod pa de bcu'i bdag nyid ni //",
    "T06D4021:44a-27": "bsod nams phung po dpag tu med //",
    "T06D4021:44a-28": "khyad par phyir dang mi zad phyir //",
    "T06D4021:44a-29": "gzhan la phan 'dogs ma zhi'i phyir //",
    "T06D4021:44a-30": "mi g-yeng phyin ci ma log par //",
    "T06D4021:44a-31": "gyur pa rjes su mthun pa'i chos //",
    "T06D4021:44a-32": "ldang dang yul la 'jug pa dang //",
    "T06D4021:44a-33": "de bzhin ro myang bying dang rgod //",
    "T06D4021:44a-34": "yid ches pa yi bsam pa dang //",
    "T06D4021:44a-35": "yid la byed pa ngar 'dzin dang //",
    "T06D4021:44a-36": "chung ngu'i sems ni g-yeng ba ste //",
    "T06D4021:44a-37": "blo ldan rnams kyis shes par bya //",
    "T06D4021:44a-38": "yi ge don dang yid byed dang //",
    "T06D4021:44a-39": "mi 'phro ba dang mtshan nyid gnyis //",
    "T06D4021:44a-40": "ma dag dag dang glo bur dang //",
    "T06D4021:44a-41": "mi sdang ba dang khengs pa med //",
    "T06D4021:44a-42": "'brel pa'i phyir dang 'dris phyir dang //",
    "T06D4021:44a-43": "ma 'brel phyir dang ma 'dris phyir //",
    "T06D4021:44a-44": "don yod pa dang med pa ste //",
    "T06D4021:44a-45": "de ni yi ge ma log pa'o //",
    "T06D4021:44a-46": "gnyis su snang bar gyur pa ni //",
    "T06D4021:44a-47": "de ltar yod pa ma yin te //",
    "T06D4021:44a-48": "de ni don la ma log pa //",
    "T06D4021:44b-0": "yod @44b dang med pa rnam par spangs //",
    "T06D4021:44b-1": "rtog pa de yis bsgos pa yi //",
    "T06D4021:44b-2": "rtog pa yid byed de'i gnas ni //",
    "T06D4021:44b-3": "yid la byed pa ma log pa //",
    "T06D4021:44b-4": "gnyis su snang ba'i rgyu la'o //",
    "T06D4021:44b-5": "don gyis med dang yod pa ste //",
    "T06D4021:44b-6": "sgyu ma la sogs bzhin du 'dod //",
    "T06D4021:44b-7": "de ni mi 'phro ma log ste ;",
    "T06D4021:44b-8": "/ yod dang med pa mi 'phro phyir //",
    "T06D4021:44b-9": "rtog pa thams cad mi 'jug phyir //",
    "T06D4021:44b-10": "thams cad ming tsam kho na ste //",
    "T06D4021:44b-11": "rang gi mtshan nyid ma log pa'o //",
    "T06D4021:44b-12": "don dam rang gi mtshan nyid la'o //",
    "T06D4021:44b-13": "chos kyi dbyings ni ma gtogs par //",
    "T06D4021:44b-14": "'di ltar chos yod ma yin te //",
    "T06D4021:44b-15": "de phyir spyi yi mtshan nyid der //",
    "T06D4021:44b-16": "de ni phyin ci ma log pa'o //",
    "T06D4021:44b-17": "phyin ci log gi yid la byed //",
    "T06D4021:44b-18": "ma spangs pa dang spangs pa las //",
    "T06D4021:44b-19": "de ni ma dag rnam dag ste //",
    "T06D4021:44b-20": "de yang de la ma log pa'o //",
    "T06D4021:44b-21": "chos kyi dbyings ni rang bzhin gyis //",
    "T06D4021:44b-22": "rnam par dag phyir nam mkha' bzhin //",
    "T06D4021:44b-23": "gnyis ni glo bur byung ba ste //",
    "T06D4021:44b-24": "de yang de la ma log pa'o //",
    "T06D4021:44b-25": "chos rnams dang ni gang zag gi //",
    "T06D4021:44b-26": "kun nas nyon mongs rnam dag med //",
    "T06D4021:44b-27": "med phyir de bas skrag dang nga //",
    "T06D4021:44b-28": "med de de 'dir ma log pa'o //",
    "T06D4021:44b-29": "gang la gang zhig gang las 'khrul //",
    "T06D4021:44b-30": "ma 'khrul gang zhig gang la dang //",
    "T06D4021:44b-31": "'khrul dang ma 'khrul 'bras bu nyid //",
    "T06D4021:44b-32": "de gnyis kyi ni mtha' ma'o //",
    "T06D4021:44b-33": "yod med phyin ci ma log dang //",
    "T06D4021:44b-34": "gnas dang sgyu ma lta bu nyid //",
    "T06D4021:44b-35": "mi rtog pa dang rang bzhin gyis //",
    "T06D4021:44b-36": "rtag par 'od gsal gnyid dang ni //",
    "T06D4021:44b-37": "kun nas nyon mongs rnam byang dang //",
    "T06D4021:44b-38": "de bzhin nam mkha' lta bu nyid //",
    "T06D4021:44b-39": "'grib pa med dang lhag med pa //",
    "T06D4021:44b-40": "rdo rje'i tshig ni bcu zhes bya //",
    "T06D4021:44b-41": "tha dad pa dang gcig mtha' dang //",
    "T06D4021:44b-42": "mu stegs nyan thos gnyi ga dang //",
    "T06D4021:44b-43": "gang zag chos la sgro 'dogs dang //",
    "T06D4021:44b-44": "skur 'debs mtha' rnams gnyis gnyis dang //",
    "T06D4021:44b-45": "mi mthun phyogs dang gnyen po'i mtha' //",
    "T06D4021:44b-46": "rtag dang chad par 'du shes dang //",
    "T06D4021:44b-47": "gzung dang 'dzin dang kun nyon mongs //",
    "T06D4021:45a-0": "rnam par byang la @45a * //",
    "T06D4021:45a-1": "gnyis dang gsum //",
    "T06D4021:45a-2": "rnam par rtog pa gnyis kyi mtha' //",
    "T06D4021:45a-3": "de ni rnam pa bdun du 'dod //",
    "T06D4021:45a-4": "dngos yod dngos med zhi bya dang //",
    "T06D4021:45a-5": "zhi byed skrag bya de la 'jigs //",
    "T06D4021:45a-6": "gzung dang 'dzin dang yang dag nyid //",
    "T06D4021:45a-7": "log pa nyid dang byed dang min ;",
    "T06D4021:45a-8": "/ skye ba med dang mnyam pa'i dus //",
    "T06D4021:45a-9": "de ni rnam rtog gnyis kyi mtha' //",
    "T06D4021:45a-10": "khyad par can dang khyad med ni //",
    "T06D4021:45a-11": "sa bcu dag tu shes par bya //",
    "T06D4021:45a-12": "rnam par gzhag dang de bzhin dbyings //",
    "T06D4021:45a-13": "sgrub dang sgrub dang 'dzin pa dang //",
    "T06D4021:45a-14": "nges par 'dzin dang rab tu 'dzin ;",
    "T06D4021:45a-15": "/ rab tu rtogs dang rab rgyas dang //",
    "T06D4021:45a-16": "rnam par rtog dang rnal 'dug dang //",
    "T06D4021:45a-17": "phul du byung ba'i dmigs par 'dod //",
    "T06D4021:45a-18": "ma tshang med dang mi spong dang //",
    "T06D4021:45a-19": "mi g-yeng ba dang rab rdzogs dang //",
    "T06D4021:45a-20": "yang dag skyed dang 'phel ba dang //",
    "T06D4021:45a-21": "las su rung dang mi gnas dang //",
    "T06D4021:45a-22": "sgrib pa med pa nyid dang de //",
    "T06D4021:45a-23": "rgyun mi gcod pa yang dag 'grub //",
    "T06D4021:45a-24": "dbus rnam 'byed pa'i bstan bcos te //",
    "T06D4021:45a-25": "rtogs par dka' dang snying po'i don //",
    "T06D4021:45a-26": "don chen de bzhin kun gyi don //",
    "T06D4021:45a-27": "don med thams cad sel ba'o //",
    "T06D4021:45a-28": "bstan bcos dbus dang mtha' rnam par 'byed pa las /",
    "T06D4021:45a-29": "theg pa bla na med pa'i le'ur bcad pa zhes bya ba ste lnga pa'o /",
    "T06D4021:45a-31": "// / bstan bcos dbus dang mtha' rnam par 'byed pa",
    "T06D4021:45a-32": "zhes bya ba'i tshig le'ur byas pa 'phags pa byams",
    "T06D4021:45a-33": "pas mdzad pa rdzogs so; ;",
    "T06D4021:45a-34": "// rgya gar gyi mkhan po ji na mi tra dang /",
    "T06D4021:45a-35": "sh'i lendra bo dhi dang /"
}