{
    "T02TD3300E:42a-0": "@42a # // rgya gar skad du /",
    "T02TD3300E:42a-1": "sam kshi pta badzra b'a r'a h'i s'a dha nam /",
    "T02TD3300E:42a-2": "bod skad du /",
    "T02TD3300E:42a-3": "mdor bsdus pa'i rdo rje phag mo'i sgrub thabs /",
    "T02TD3300E:42a-4": "dang por re zhig rnal 'byor pas dur khrod la sogs pa yang dga' ba'i gnas su'o //",
    "T02TD3300E:42a-5": "rang gi snying gar zla ba la yi ge aom gyi 'od zer spros pas /",
    "T02TD3300E:42a-6": "bla ma dang /",
    "T02TD3300E:42a-7": "sangs rgyas dang /",
    "T02TD3300E:42a-8": "byang chub sems dpa' rnams spyan drangs la mdun du dmigs te /",
    "T02TD3300E:42a-9": "mchod pa dang /",
    "T02TD3300E:42a-10": "sdig pa bshags pa la sogs pa rnams byas la /",
    "T02TD3300E:42a-11": "nam mkha' dang mtshungs par khams gsum rnam par bsams te /",
    "T02TD3300E:42a-12": "h'um las rdo rje'i rnam par gyur pa'i sa gzhir /",
    "T02TD3300E:42a-13": "dur khrod brgyad kyi dbus su chos 'byung gi nang du chad pa'i padma'i lte ba la /",
    "T02TD3300E:42a-14": "zla ba la gnas pa'i nyi zla kha sbyar ba la gnas pa'i yi ge pam las rdo rje'o //",
    "T02TD3300E:42a-15": "de'i sa bon las legs par byung ba'i bcom ldan 'das ma rdo rje phag mo ste /",
    "T02TD3300E:42a-16": "bsreg pa'i bskal pa'i me dang kha dog mtshungs pa /",
    "T02TD3300E:42a-17": "zhal gcig phyag gnyis ma /",
    "T02TD3300E:42b-0": "g-yas pas ni phyogs thams cad du 'gro ba ma rungs pa rnams la sdigs mdzub mdzad cing rdo rje @42b bsnams pa /",
    "T02TD3300E:42b-1": "g-yon pas thod pa dang kha tv'am ga bsnams pa /",
    "T02TD3300E:42b-2": "'jigs byed dang dus mtshan brkyang bskum gyis mnan pa /",
    "T02TD3300E:42b-3": "zhal phyogs rnams su gzigs pa /",
    "T02TD3300E:42b-4": "skra lhug par gyur cing thod pa'i dum bu'i smad ka dang ldan pa /",
    "T02TD3300E:42b-5": "zhal mche ba rnam par gtsigs ma /",
    "T02TD3300E:42b-6": "spyan gsum ma /",
    "T02TD3300E:42b-7": "zhal rnam par sgyur ma /",
    "T02TD3300E:42b-8": "spyi bo na sna tshogs rdo rje dang ldan zhing /",
    "T02TD3300E:42b-9": "thod pa'i phreng bas mdzes ma /",
    "T02TD3300E:42b-10": "mgo bo brgyus pa'i phreng bas 'jigs pa'i sku mdzes pa /",
    "T02TD3300E:42b-11": "rgyan rnams thams cad kyis sku brgyan pa /",
    "T02TD3300E:42b-12": "sangs rgyas thams cad dbang bskur nas //",
    "T02TD3300E:42b-13": "rnam par snang mdzad rigs byung ba'o //",
    "T02TD3300E:42b-14": "dngos grub thams cad rab sbyin ma //",
    "T02TD3300E:42b-15": "sku ni spro dang bsdu bar te //",
    "T02TD3300E:42b-16": "mchod bstod bdud rtsi myang ba yang //",
    "T02TD3300E:42b-17": "rnal 'byor mnyam par gzhag pas bya //",
    "T02TD3300E:42b-18": "gus dang bcas pas rtag bsgoms na //",
    "T02TD3300E:42b-19": "sangs rgyas nyid ni blang bar 'thob //",
    "T02TD3300E:42b-20": "bsgom pa byas la dgod bya zhing //",
    "T02TD3300E:42b-21": "rnal 'byor rig pas gtor ma gtang //",
    "T02TD3300E:42b-22": "aom rdo rje phag mo ni lte bar ro //",
    "T02TD3300E:42b-23": "h'um yom ya mi ni snying gar ro //",
    "T02TD3300E:42b-24": "hr'im mom rmugs byed ma ni kha la'o //",
    "T02TD3300E:42b-25": "hrem hrim kun du skyod byed ma ni mgo bo la'o //",
    "T02TD3300E:42b-26": "h'um h'um kun du skrag byed ma ni spyi bo la'o //",
    "T02TD3300E:42b-27": "phat phat gtum mo ni yan lag thams cad la mtshon char ro //",
    "T02TD3300E:42b-28": "lte ba snying ga de bzhin kha dang ni //",
    "T02TD3300E:42b-29": "mgo bo spyi bo mtshon cha nyid kyang ngo //",
    "T02TD3300E:42b-30": "rtse mo 'dud byas gung mo nges par rtse sprad cing //",
    "T02TD3300E:42b-31": "mthe bong rdo rje dag ni brtan par legs btsir te //",
    "T02TD3300E:42b-32": "dpral ba'i dbus su legs pa nyid du bzhag byas la //",
    "T02TD3300E:42b-33": "kun nas bskor ba'i skor bar byed pas bskor bar bya //",
    "T02TD3300E:42b-34": "rkang pa mnan cing gyen du blta byed pas //",
    "T02TD3300E:42b-35": "spyi nas phem gyi sgra ni brjod bya zhing //",
    "T02TD3300E:42b-36": "phyogs bcu 'jig rten khams na gnas pa yi //",
    "T02TD3300E:42b-37": "dpa' bo rnal 'byor ma rnams bod par bya //",
    "T02TD3300E:42b-38": "aom rnal 'byor dag pas chos thams cad kyi rnal 'byor dag pa ni bdag yin no //",
    "T02TD3300E:42b-39": "aom aa ra lli ho:dza:h'um bam ho: badzra d'a ki n+ya sa ma ya stv'am dri shya ho:/",
    "T02TD3300E:42b-40": "rdo rje'i snyim pa gyen du kha phye la //",
    "T02TD3300E:42b-41": "nam phyed na ni gtor ma sbyin par bya //",
    "T02TD3300E:43a-0": "aom kha kha kh'a ti kh'a hi sarba ya ksha ra sarba bh'u tapre ta pi sh'a tsa au ma da ya aa pa sma ra d'a ki n+ya da ya ai mam ba lim gri hna ntu sa ma ya ra ksha ntu ma ma si ddhi pram ya tstshantu ya thee bam ya bee shtam @43a * //",
    "T02TD3300E:43a-1": "bhu dza tha /",
    "T02TD3300E:43a-2": "pi pa th'a ma ti kra ma tha ma ma sarba aa ka ra satva su kha bi shuddha ye sa h'a ya k'a bha ba ntu h'um h'um phat sv'a h'a /",
    "T02TD3300E:43a-3": "gtor ma'i sngags so //",
    "T02TD3300E:43a-4": "aom badzra bee ro tsa n'i ye sv'a h'a /",
    "T02TD3300E:43a-5": "snying po'i sngags yi ge bcu pa'o //",
    "T02TD3300E:43a-6": "aom sarba buddha d'a ki n'i ye /",
    "T02TD3300E:43a-7": "badzra ba rna n'i ye h'um h'um phat sv'a h'a /",
    "T02TD3300E:43a-8": "nye ba'i snying po yi ge nyi shu rtsa gcig pa'o //",
    "T02TD3300E:43a-9": "aom sarba k'a mi ni sarba bha ksha sho dha ya gu hyam badzra ni h'um sv'a h'a /",
    "T02TD3300E:43a-10": "zas thams cad spyod par byed pa'i sngags so /",
    "T02TD3300E:43a-11": "yang na gdams ngag gis rang gi sems brtan par byed 'dod pas rang gi lte ba'i padma'i steng du zla ba kha sbyor gyi nang du gnas pa'i yi ge bam yungs kar phra mo'i tshad tsam las nges par byung ba'i padma'i de kho na nyid kyi rnam pa'i 'od zer bsgom par bya ba'o //",
    "T02TD3300E:43a-12": "khams gsum 'od gsal zhing bde ba chen po'i rnam par mthong bar 'gyur ro //",
    "T02TD3300E:43a-13": "'di ni mdor bsdus pa'i rdo rje phag mo'i sgrub thabs rdzogs so /",
    "T02TD3300E:43a-15": "// / aa bha ya'i zhal snga nas tshul khrims rgyal mtshan gyis bsgyur pa'o//"
}