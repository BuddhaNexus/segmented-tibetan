{
    "NK001(ka)040:0": "spyod 'jug brgyud pa'i gsol 'debs bzhugs so //",
    "NK001(ka)040:1": "ston mchog lha mi'i bla ma sh+aakya'i gtso //",
    "NK001(ka)040:2": "rgyal sras 'jam dpal dbyangs dang zhi ba lha //",
    "NK001(ka)040:3": "dze-t+aa ri dang zla grags chung ba'i zhabs //",
    "NK001(ka)040:4": "jo bo gu na sh+r+ai la gsol ba 'debs //",
    "NK001(ka)040:5": "ka na ka sh+r+ai su ma hi-k+ai rti //",
    "NK001(ka)040:6": "blo ldan shes rab slob dpon jo btsun pa //",
    "NK001(ka)040:7": "mkhas pa bu ston thugs sras lo ts+aa ba //",
    "NK001(ka)040:8": "g.yag phrug sangs rgyas dpal la gsol ba 'debs //",
    "NK001(ka)040:9": "sangs rgyas 'phel dang phrin las mi bskyod rje //",
    "NK001(ka)040:10": "aaaaaaaaaadkon mchog 'byung gnas karma chags med zhabs //",
    "NK001(ka)040:11": "grub pa'i dbang phyug pad+ma rig 'dzin rjer //",
    "NK001(ka)040:12": "gsol ba 'debs so thugs rjes byin gyis rlobs //",
    "NK001(ka)040:13": "nam mkha' 'od gsal theg mchog bstan 'dzin zhabs //",
    "NK001(ka)040:14": "bkra shis rgya mtsho rig 'dzin bzang po dang //",
    "NK001(ka)040:15": "sems dpa' chen po pad+ma bkra shis la //",
    "NK001(ka)040:16": "gsol ba 'debs so thugs rjes byin gyis rlobs //",
    "NK001(ka)040:17": "rgyal ba'i sras po gzhan phan mtha' yas dang //",
    "NK001(ka)040:18": "drin chen bla ma 'jigs med ngo mtshar dpal //",
    "NK001(ka)040:19": "byang chub sems kyi mnga' bdag thams cad la //",
    "NK001(ka)040:20": "gsol ba 'debs so thugs rjes byin gyis rlobs //",
    "NK001(ka)040:21": "tshad med bzhi yi- zhing sa gshin po la //",
    "NK001(ka)040:22": "byang chub sems kyi myu gu rab tu 'khrungs //",
    "NK001(ka)040:23": "phyin drug lam gyi 'bras bzang cher smin nas //",
    "NK001(ka)040:24": "khams gsum 'gro ba'i nyer 'tsho'i gzhir gyur cig /",
    "NK001(ka)040:25": "bdag gzhan mnyam nyid rtogs pa'i ye shes kyis //",
    "NK001(ka)040:26": "bdag don gnyis 'dzin 'ching ba kun bcad nas //",
    "NK001(ka)040:27": "rang gzhan don gnyis lhun gyis grub pa dang //",
    "NK001(ka)040:28": "byang chub sems mchog 'byong bar byin gyis rlobs //"
}