{
    "NG0083:1": "mtshan mar bcas pa'i phyag rgya dang *//",
    "NG0083:2": "mtshan ma med pa'i phyag rgya'o //",
    "NG0083:3": "rgyas par dbye ba rnam bzhi ste //",
    "NG0083:4": "phyag rgya che dang dam tshig rgya //",
    "NG0083:5": "chos dang las kyi phyag rgya'o //",
    "NG0083:6": "phyag rgya'i mtshan nyid bshad bya ba //",
    "NG0083:7": "mtshan bcas phyag rgya'i mtshan nyid ni //",
    "NG0083:8": "rang rang don las mi 'da' dang *//",
    "NG0083:9": "bdag nyid chen po'i rtags su ston //",
    "NG0083:10": "mtshan med phyag rgya'i mtshan nyid ni //",
    "NG0083:11": "cir yang ma grub ngo bo nyid //",
    "NG0083:12": "phyag rgya chen po'i mtshan nyid ni //",
    "NG0083:13": "yongs su rdzogs pa stong bdag med //",
    "NG0083:14": "dam tshig thugs mtshan mtshan ma'o //",
    "NG0083:15": "chos ni chos kyi mtshan ma'o //",
    "NG0083:16": "las ni 'gro don mtshan nyid do //",
    "NG0083:17": "dpe ni rnam pa bzhir bshad de //",
    "NG0083:18": "mtshon dpe me dang du ba'o //",
    "NG0083:19": "mdzad pa blon po'i pho nya'o //",
    "NG0083:20": "bcing grol gar mkhan phu dud do //",
    "NG0083:21": "rgyas 'debs rgyal po'i bka' rtags so //",
    "NG0083:22": "rgyu ni byang chub sems nyid dang *//",
    "NG0083:23": "rdo rje thal mo nyid yin no //",
    "NG0083:24": "phan yon bdag dang gzhan don 'grub //",
    "NG0083:25": "phyag rgya mi ldan nyes dmigs ni //",
    "NG0083:26": "bdag gzhan don min ngan song 'khyams //",
    "NG0083:27": "phyag rgya bzhi yi don ston pa //",
    "NG0083:28": "phyag rgya 'di ni bla na med //",
    "NG0083:29": "ting 'dzin bstan pa bcu gnyis te //",
    "NG0083:30": "rgyu dang ngo bo nges tshig dang *//",
    "NG0083:31": "dbye ba bsgom thabs bsgom pa'i dpe //",
    "NG0083:32": "mi mthun phyogs dang skyon bcos thabs //",
    "NG0083:33": "drod tshad rtags dang phan yon dang *//",
    "NG0083:34": "nyes dmigs bstan par shes par bya //",
    "NG0083:35": "rgyu ni rig pa byang chub sems //",
    "NG0083:36": "ngo bo gang dmigs don dag la //",
    "NG0083:37": "bsam pa rtse gcig gnas bya'o //",
    "NG0083:38": "nges tshig dran pas zin phyir ro //",
    "NG0083:39": "dbye ba gnyis su shes bya ste //",
    "NG0083:40": "zab mo mtshan med ting 'dzin dang *//",
    "NG0083:41": "rgya chen mtshan bcas ting 'dzin no //",
    "NG0083:42": "sgom thabs rim dang cig car ro //",
    "NG0083:43": "dpe na rgya mtsho ri dbang dang *//",
    "NG0083:44": "'ja' tshon ri mo lta bu'o //",
    "NG0083:45": "mi mthun phyogs ni bying rgod gnyis //",
    "NG0083:46": "bcos thabs gseng dang rgod zhi la //",
    "NG0083:47": "drod tshad phyi nang gsang ba'o //",
    "NG0083:48": "rtags kyang rmi lam 'byung ba dang *//",
    "NG0083:49": "dngos su 'byung ba gnyis yin te //",
    "NG0083:50": "chags sdang chung zhing mdon shes 'char //",
    "NG0083:51": "de sogs rtags ni rim gyis 'byung *//",
    "NG0083:52": "ting 'dzin bsgoms pa'i phan yon ni //",
    "NG0083:53": "mtshan ma can gyis mtho ris dang *//",
    "NG0083:54": "tshe la dbang ba'i rig 'dzin dang *//",
    "NG0083:55": "phyag rgya chen po'i rig 'dzin thob //",
    "NG0083:56": "zab mo mtshan med dgongs pa yis //",
    "NG0083:57": "kun bzang dbyer med sa chen non //",
    "NG0083:58": "ting 'dzin med pa'i nyes dmigs ni //",
    "NG0083:59": "'khor ba ngan song las mi grol //",
    "NG0083:60": "ting 'dzin lus can lus kyi mchog / ting 'dzin 'di ni mchog tu bsngags //",
    "NG0083:61": "mchod pa'i bye brag rnam gnyis te //",
    "NG0083:62": "zab pa don gyi mchod pa dang *//",
    "NG0083:63": "thun mong spyi bshad mtshan nyid che //",
    "NG0083:64": "zab mo gnyis med ngang gnas pa //",
    "NG0083:65": "rgyal ba ngang gis mnyes pa'i phyir //",
    "NG0083:66": "mchod pa zhes ni bshad pa yin //",
    "NG0083:67": "rgya chen dbye ba don bcu ste //",
    "NG0083:68": "ngo bo nges tshig dbye ba dang *//",
    "NG0083:69": "dbul pa'i thabs dang gang zag @#//",
    "NG0083:70": "las //",
    "NG0083:71": "rdzas dang yul dang dgos ched dang *//",
    "NG0083:72": "ma phul nyes dmigs bstan pa'o //",
    "NG0083:73": "de la mchod pa'i ngo bo ni //",
    "NG0083:74": "'phags pa mnyes par byed pa yi //",
    "NG0083:75": "lus ngag yid gsum rdzas dang bcas //",
    "NG0083:76": "dmigs pa las kyi bdag nyid do //",
    "NG0083:77": "nges tshig 'phags pa mnyes byed phyir //",
    "NG0083:78": "mchod pa zhes su bshad pa yin //",
    "NG0083:79": "dbye ba rnam pa gsum yin no //",
    "NG0083:80": "rnam lnga phyi la dam rdzas nang *//",
    "NG0083:81": "sbyor sgrol gsang bar shes par bya //",
    "NG0083:82": "rgyas par dbye ba brgya shes bya //",
    "NG0083:83": "dbul thabs mos pa'i tshul dang ni //",
    "NG0083:84": "sgyu ma lta bu'i blo yis dbul //",
    "NG0083:85": "dbul ba'i rten gyi gang zag ni //",
    "NG0083:86": "dad pa gsum ldan lhag sems can //",
    "NG0083:87": "las kyi tshogs gsog sgrib pa sbyong *//",
    "NG0083:88": "dge ba las kyi mngon 'gro ba'o //",
    "NG0083:89": "rdzas ni yon chab sogs bdun dang *//",
    "NG0083:90": "bdud rtsi lnga la sogs pa dag / drang srong che dgu mchod cing brjod //",
    "NG0083:91": "mchod pa'i yul ni 'jig rten dang *//",
    "NG0083:92": "'jig rten 'das pa'i dkon mchog gsum //",
    "NG0083:93": "mchod pa phul ba'i dgos pa dag / dngos grub rnam gnyis 'byung ba'o //",
    "NG0083:94": "mchod pa lnga ni ma phul ba'i //",
    "NG0083:95": "nyes dmigs 'dod don 'grub mi 'gyur //",
    "NG0083:96": "mchod 'os bstod 'os phyag gi gnas //",
    "NG0083:97": "drang srong che dgus mchod cing brjod //",
    "NG0083:98": "'phags pa 'jam dpal gyi bshad rgyud rin po che'i phreng ba las //",
    "NG0083:99": "gsang bcu rgyud kyi lus bstan pa'i le'u ste bzhi",
    "NG0083:100": "pa'o // // bcom ldan 'das kyis bka' stsal pa",
    "NG0083:101": "// lag na rdo rje khyod nyon cig / slad du rgyud kyi mtshan smos pa //",
    "NG0083:102": "dbang po rab kyi don 'gyur phyir //",
    "NG0083:103": "'phags pa'i don dang 'jam dpal don //",
    "NG0083:104": "mtshan gyi don dang brjod thabs don //",
    "NG0083:105": "rnam pa bzhi yis bshad pa yin //",
    "NG0083:106": "'phags pa'i don la rnam gsum ste //",
    "NG0083:107": "byed pa'i tshig bzhi dbye sgo bzhi //",
    "NG0083:108": "thabs kyi khyad par rnam bzhi 'phags //",
    "NG0083:109": "de la byed pa'i tshig bzhi ni //",
    "NG0083:110": "gang 'phags gang las gang gis 'phags //",
    "NG0083:111": "gang dang 'dra bar 'phags pa'o //",
    "NG0083:112": "dbye sgo rnam pa bzhi dag ni //",
    "NG0083:113": "brjod bya rjod byed sgrub pa lam //",
    "NG0083:114": "mthar thug 'bras bus 'phags pa'o //",
    "NG0083:115": "thabs kyi khyad par bzhi dag ni //",
    "NG0083:116": "'jam dpal don gyi mtshan brjod pa'i //",
    "NG0083:117": "rgyud kyi rgyal po lhun rdzogs ni //",
    "NG0083:118": "thabs mang pa dang mkhas pa dang *//",
    "NG0083:119": "de bzhin slad dang myur ba yis //",
    "NG0083:120": "sngags kyi bstan pa khyad par 'phags //",
    "NG0083:121": "de yang rgyud rgyal lhun rdzogs 'di //",
    "NG0083:122": "thabs mang ba yi rgyud yin pas //",
    "NG0083:123": "ji ltar bsgrubs kyang 'bras bu 'byung *//",
    "NG0083:124": "theg pa sna tshogs thabs tshul gyis //",
    "NG0083:125": "'gro ba'i don la rtogs pa po //",
    "NG0083:126": "thabs mkhas pa yi rgyud yin pas //",
    "NG0083:127": "ma yeng ye shes rgyun du 'char //",
    "NG0083:128": "mkhas pa chen po 'dod chags che //",
    "NG0083:129": "sems can thams cad dga' bar byed //",
    "NG0083:130": "thabs sla ba yi rgyud yin pas //",
    "NG0083:131": "bka' thub sdom pas gzir mi dgos //",
    "NG0083:132": "shes rab chen pos skad cig la //",
    "NG0083:133": "chos kun khong du chud @#//",
    "NG0083:134": "pa'o //",
    "NG0083:135": "thabs myur ba yi rgyud yin pas //",
    "NG0083:136": "bskal pa du mar bgrod mi dgos //",
    "NG0083:137": "skad cig gcig gis rdzos sangs rgyas //",
    "NG0083:138": "'jam dpal don la rnam drug ste //",
    "NG0083:139": "rang bzhin rgyu dang bsgom pa lam //",
    "NG0083:140": "mthar thug 'bras bu rnam pa dang *//",
    "NG0083:141": "gdul bya las dag snang ba yang *//",
    "NG0083:142": "grub mtha' so so la grags dpal /",
    "NG0083:143": "de la mtshan gyi don bshad pa //",
    "NG0083:144": "zag bcas zag med la sogs pa //",
    "NG0083:145": "'khor 'das thams cad 'jam dpal mtshan //",
    "NG0083:146": "ci'i phyir 'thad pa drug yin te //",
    "NG0083:147": "khyab pa'i phyir dang sprul pa'i phyir //",
    "NG0083:148": "rang bzhin phyir dang mkhyen pa'i phyir //",
    "NG0083:149": "gsang ba'i phyir dang mnga' brnyes phyir //",
    "NG0083:150": "chos kun 'jam dpal mtshan du 'dod //",
    "NG0083:151": "mtshan gyi brjod thabs rnam gnyis te //",
    "NG0083:152": "zab pa'i don dang rgya che'i tshig / zab pa'i don gyi brjod lugs ni //",
    "NG0083:153": "gnyis med ngang la 'jog pa'o //",
    "NG0083:154": "tshig la yang ni rnam gsum ste /",
    "NG0083:155": "gnyis med tshul dang gnyis sngags tshul //",
    "NG0083:156": "yon tan gsum dang rnam pa gsum //",
    "NG0083:157": "'phags pa 'jam dpal gyi bshad rgyud rin po che'i phreng ba las //",
    "NG0083:158": "rgyud kyi mtshan bstan pa'i le'u ste lnga pa'o //      // bcom ldan 'das kyis bka' stsal pa //",
    "NG0083:159": "lag na rdo rje khyod nyon cig / 'jam dpal don gyi mtshan brjod pa'i //",
    "NG0083:160": "gsang ba rgyud kyi snying po 'di //",
    "NG0083:161": "le'u'i grangs ni bcu gcig ste //",
    "NG0083:162": "zhus dang slar gsung rigs la gzigs //",
    "NG0083:163": "sgyu 'phrul dra ba'i man ngag rim pa dang *//",
    "NG0083:164": "ye shes drug dang rnam pa bcu //",
    "NG0083:165": "'dud rnams kyis ni bstod pa dang *//",
    "NG0083:166": "phan yon sngags dang rjes yi rang *//",
    "NG0083:167": "rnam pa bcu bzhir bshad pa yin //",
    "NG0083:168": "de nas dpal ldan zhes pa nas //",
    "NG0083:169": "spyan sngar yan chad zhus pa'i le'u //",
    "NG0083:170": "de nas bcom ldan zhes pa nas //",
    "NG0083:171": "legs zhes gsol pa lan gyi le'u //",
    "NG0083:172": "de nas bcom ldan zhes pa nas //",
    "NG0083:173": "gtsug tor cher gzigs gzigs pa'i le'u //",
    "NG0083:174": "tshig gi bdag po zhes pa nas //",
    "NG0083:175": "yang dag sgyu 'phrul mngon byang le'u //",
    "NG0083:176": "'di ltar sangs rgyas zhes pa nas //",
    "NG0083:177": "theg pa chen po'i tshul gyis mchog / rtsa ba byang chub sems kyi le'u //",
    "NG0083:178": "sangs rgyas rnam par snang zhes nas //",
    "NG0083:179": "zhags pa yan chad chos dbyings le'u //",
    "NG0083:180": "rdo rje 'jigs byed ces pa nas //",
    "NG0083:181": "sgra dang ldan pa me long lta bu //",
    "NG0083:182": "yang dag bdag med ces pa nas //",
    "NG0083:183": "ye shes me lce kun rtogs le'u //",
    "NG0083:184": "'dod pa'i don grub ces pa nas //",
    "NG0083:185": "rin chen gtsug tor mnyam nyid le'u //",
    "NG0083:186": "sangs rgyas rtogs bya ces pa nas //",
    "NG0083:187": "dpal dang ldan mchog bya grub le'u //",
    "NG0083:188": "mchog sbyin rdo rje zhes pa nas //",
    "NG0083:189": "ye shes sku nyid bstod pa'i le'u //",
    "NG0083:190": "lag na rdo rje zhes pa nas //",
    "NG0083:191": "chos kyi rgyal po phan yon le'u //",
    "NG0083:192": "a+om sarba d+harma zhes pa nas //",
    "NG0083:193": "dz+nya na gar+b+ha sngags kyi le'u //",
    "NG0083:194": "de nas dpal ldan zhes pa nas //",
    "NG0083:195": "kun bshad yan chad rjes su yi rang le'u //",
    "NG0083:196": "de yang bsdu na rnam pa gsum ste //",
    "NG0083:197": "dmigs par bya ba'i yul dang @#//",
    "NG0083:198": "ni //",
    "NG0083:199": "nyams su blangs pa'i thabs dag dang */",
    "NG0083:200": "nyams su blangs pa'i 'bras bu'o //",
    "NG0083:201": "dmigs pa'i yul la rnam gsum ste //",
    "NG0083:202": "sdud pa'i 'khor la dmigs pa dang *//",
    "NG0083:203": "ston pa nyid la dmigs pa dang *//",
    "NG0083:204": "rigs drug 'bras bu la dmigs pa'o //",
    "NG0083:205": "nyams su blangs thabs le'u dgu //",
    "NG0083:206": "nyams su blangs pa'i 'bras bu la //",
    "NG0083:207": "rnam pa gnyis su shes bya ste //",
    "NG0083:208": "bsgrub dang bshad pa'i 'bras bu'o //",
    "NG0083:209": "bsgrub pa'i 'bras bu phan yon le'u //",
    "NG0083:210": "bshad pa'i 'bras bu rjes yi rang ba'i le'u'o //",
    "NG0083:211": "'phags pa 'jam dpal gyi bshad rgyud rin po che'i phreng ba las //",
    "NG0083:212": "le'u'i skabs phye ba'i le'u ste drug pa'o ///",
    "NG0083:213": "/ bcom ldan 'das kyis bka' stsal pa //",
    "NG0083:214": "gsang ba'i bdag po yang nyon cig / ye shes drug gi le'u bstan pa ni //",
    "NG0083:215": "de yi 'thad pa bshad bya ba //",
    "NG0083:216": "'khor 'das lam dang 'bras bu'i chos //",
    "NG0083:217": "kun gyi rtsa bar gyur pa'i phyir //",
    "NG0083:218": "rtsa ba byang chub sems kyi le'u bshad //",
    "NG0083:219": "gti mug chos dbyings ye shes te //",
    "NG0083:220": "rab tu phye ba'i rnam grangs kun //",
    "NG0083:221": "gti mug gnyen po yin pa'i phyir //",
    "NG0083:222": "chos dbyings ye shes le'u bshad //",
    "NG0083:223": "zhe sdang me long ye shes te //",
    "NG0083:224": "rtogs pas nyon mongs ma lus 'joms /",
    "NG0083:225": "'joms phyir drag po'i sgra yis bshad //",
    "NG0083:226": "'dod chags kun rtogs ye shes te //",
    "NG0083:227": "spyi dang rang gi mtshan nyid rnams //",
    "NG0083:228": "mkhyen tshad gtso cher bshad pa'i phyir //",
    "NG0083:229": "so sor rtogs pa'i le'u bshad //",
    "NG0083:230": "nga rgyal mnyam nyid ye shes te //",
    "NG0083:231": "rin chen yon tan rigs yin pas //",
    "NG0083:232": "yon tan che ba gtsor ston phyir //",
    "NG0083:233": "mnyam nyid ye shes le'u bshad //",
    "NG0083:234": "phrag dog bya grub ye shes te //",
    "NG0083:235": "sems can kun gyi don byed pas //",
    "NG0083:236": "mdzad pa rgya cher ston pa'i phyir //",
    "NG0083:237": "bya grub ye shes le'u bshad //",
    "NG0083:238": "'phags pa 'jam dpal gyi bshad rgyud rin po che'i phreng ba las //",
    "NG0083:239": "le'u drug gi ye shes kyi 'thad pa bstan pa'i",
    "NG0083:240": "le'u ste bdun pa'o // // de nas bcom ldan",
    "NG0083:241": "'das kyis bka' stsal pa //",
    "NG0083:242": "gsang ba'i bdag po da nyon cig / rigs dang ye shes go rim ni //",
    "NG0083:243": "rigs drug la ni gzigs skabs su //",
    "NG0083:244": "thog mar las kyi rigs bstan pa //",
    "NG0083:245": "theg chen gzhan don gtso cher byed //",
    "NG0083:246": "sngags drug bstan pa'i skabs dag tu //",
    "NG0083:247": "thog mar pad+ma'i rigs smos la //",
    "NG0083:248": "chos kyi sbyin pa mchog yin no //",
    "NG0083:249": "gsung gis 'gro ba 'dren phyir ro //",
    "NG0083:250": "ye shes drug gi le'u'i skabs //",
    "NG0083:251": "rigs lnga ye shes lnga rnams kyi //",
    "NG0083:252": "bzhi pa'i rtsa bar gyur ba'i phyir //",
    "NG0083:253": "thog ma nyid du bstan pa yin //",
    "NG0083:254": "'dud kyis bstod pa'i skabs dag tu //",
    "NG0083:255": "de bzhin gshegs pa'i rigs bdag nyid //",
    "NG0083:256": "chos dbyings ye shes bstan pa yin //",
    "NG0083:257": "rtog par bya ba'i yul dang phyir //",
    "NG0083:258": "thog mar chos dbyings ye shes bshad //",
    "NG0083:259": "rdo rje rnams ni rten 'brel sbyar //",
    "NG0083:260": "de las gzhan pa'i ye shes lnga //",
    "NG0083:261": "rtogs bya rtogs byed dag tu sbyar //",
    "NG0083:262": "bsdus dang @#//",
    "NG0083:263": "rgyas pa'i rim pa dag / rnam pa bzhi ru shes bya ste //",
    "NG0083:264": "dbu zhabs rdzogs pa rgyas pa yin //",
    "NG0083:265": "'dud kyis bstod pa 'bring yin te //",
    "NG0083:266": "sngags rigs dag ni bsdus pa'i don //",
    "NG0083:267": "a zhes pa ni shin tu bsdus //",
    "NG0083:268": "bsgom mam ston yang mchog yin no //",
    "NG0083:269": "'phags pa 'jam dpal gyi bshad rgyud rin po che'i phreng ba las //",
    "NG0083:270": "rigs dang ye shes kyi go rim gyi le'u ste",
    "NG0083:271": "brgyad pa'o // // bcom ldan 'das kyis bka' stsal",
    "NG0083:272": "pa // gsang bdag rdo rje 'chang ba nyon //",
    "NG0083:273": "'di la dkyil 'khor rnam grangs ni //",
    "NG0083:274": "bsdus dang 'bring dang shin tu rgyas //",
    "NG0083:275": "rnam pa gsum du shes par bya //",
    "NG0083:276": "bsdus pa ye shes sems dpa'o //",
    "NG0083:277": "'jam dpal ye shes sems dpa' yi //",
    "NG0083:278": "ming ni yang dag brjod pa'i mchog / 'bring ni rigs lnga 'khor dang bcas //",
    "NG0083:279": "phyag rgya bzhi bcu tham pa'o //",
    "NG0083:280": "sangs rgyas sku lnga'i bdag nyid can //",
    "NG0083:281": "rgyal ba rigs lnga yab yum dang *//",
    "NG0083:282": "sems dpa' sems ma sgo ba dang *//",
    "NG0083:283": "nyan thos 'jig rten gtso bo kun //",
    "NG0083:284": "dkyil 'khor rgyal po 'di ru 'dus //",
    "NG0083:285": "'phags pa 'jam dpal gyi bshad rgyud rin po che'i phreng ba las //",
    "NG0083:286": "dkyil 'khor lha'i bye brag bstan pa'i le'u ste dgu",
    "NG0083:287": "pa'o // // bcom ldan 'das kyis bka' stsal pa",
    "NG0083:288": "// gsang bdag rdo rje 'chang ba nyon //",
    "NG0083:289": "zab mo'i gdams ngag bshad bya ba //",
    "NG0083:290": "rnam pa dgu ru shes bya ste //",
    "NG0083:291": "rten gyi gang zag rtogs pa'i rkyen //",
    "NG0083:292": "rtogs thabs rtogs pa'i lta ba dang *//",
    "NG0083:293": "bsgom dang sa mtshams rgyu mtshan dang *//",
    "NG0083:294": "'bras bu thugs rje'i mdzad pa'o //",
    "NG0083:295": "'di la 'jug par byed pa yi //",
    "NG0083:296": "gang zag mtshan nyid bcu gcig ste //",
    "NG0083:297": "dad brtson shes rab snying rje dang *//",
    "NG0083:298": "the tshom med dgus 'chi ba dran //",
    "NG0083:299": "gtong phod sgyu med dang tshul bzang *//",
    "NG0083:300": "byang chub mchog gi rigs yin pas //",
    "NG0083:301": "dad cing gus la man ngag sbyin //",
    "NG0083:302": "lung rigs man ngag rtogs pa'i rkyen //",
    "NG0083:303": "thabs ni thos bsam rnam pa gnyis //",
    "NG0083:304": "lta ba bshad sgom sngar bshad mtshungs //",
    "NG0083:305": "de yang chos sku'i rang bzhin te //",
    "NG0083:306": "skye 'gag med pa'i mtshan nyid can //",
    "NG0083:307": "kun tu bzang po'i ngo bo nyid //",
    "NG0083:308": "dge mi dge las grub pa min //",
    "NG0083:309": "mi 'gyur kun 'gro khyab pa'o //",
    "NG0083:310": "mtshan nyid yongs su dag pa'i rgyu //",
    "NG0083:311": "gsal bar snang ste brtags na stong *//",
    "NG0083:312": "rang ga rang rig 'dus ma byas //",
    "NG0083:313": "skyon bral bde ba chen po'i ngang *//",
    "NG0083:314": "rang bzhin dngos med stong pa'i dbyings //",
    "NG0083:315": "yon tan ma 'gags cir yang yin //",
    "NG0083:316": "chos nyid nam mkha' chen po ste //",
    "NG0083:317": "thogs pa'i reg bya kun dang bral //",
    "NG0083:318": "thog ma med pa spros med bdag / de bzhin",
    "NG0083:319": "nyid bdag dag pa'i bdag / cho 'phrul sna tshogs",
    "NG0083:320": "cir yang snang *// thabs kyi thugs rje 'gag pa med //",
    "NG0083:321": "sangs rgyas kun gyi rang bzhin 'chang *//",
    "NG0083:322": "snang tshad thams cad 'jam dpal sku //",
    "NG0083:323": "grag tshad thams cad 'jam dpal gsung *//",
    "NG0083:324": "dran @#//",
    "NG0083:325": "rtog thams cad 'jam dpal thugs //",
    "NG0083:326": "sangs rgyas kun gyi thugs che ba //",
    "NG0083:327": "sangs rgyas kun gyi thugs la gnas //",
    "NG0083:328": "sangs rgyas kun gyi sku che ba //",
    "NG0083:329": "sangs rgyas kun gyi gsung yang yin //",
    "NG0083:330": "bsgom pa'i thabs la rnam lnga ste //",
    "NG0083:331": "gnas lugs shes bya la brten nas //",
    "NG0083:332": "skye med don la bsgom pa dang *//",
    "NG0083:333": "snang ba yul la brten nas ni //",
    "NG0083:334": "rang grol nyams su blang ba dang *//",
    "NG0083:335": "brtol skyes yid la brten nas ni / thug phrad lam du bya ba dang *//",
    "NG0083:336": "dkyil 'khor dag la brten nas ni //",
    "NG0083:337": "lha snang lam du khyer ba dang *//",
    "NG0083:338": "rtsa rlung dag la brten nas ni //",
    "NG0083:339": "bde ba lam du bya ba'o //",
    "NG0083:340": "mngon sangs rgyas pa'i sa mchis kyang *//",
    "NG0083:341": "phal cher srid pa bar ma dor //",
    "NG0083:342": "dbang po rab la bar do med //",
    "NG0083:343": "'bring ni srid pa'i bar dor grol //",
    "NG0083:344": "tha ma la ni las 'phro 'thud //",
    "NG0083:345": "de yang rgyu mtshan drug yin te //",
    "NG0083:346": "snying po kun la khyab phyir dang *//",
    "NG0083:347": "ma nor rtogs nyid bya phyir dang *//",
    "NG0083:348": "rnal 'byor goms par bya phyir dang *//",
    "NG0083:349": "'da' kar nyon mongs ma dkrugs phyir //",
    "NG0083:350": "lus gnyis sgrib g.yogs bral phyir dang *//",
    "NG0083:351": "khyad par dran pas gsal phyir ro //",
    "NG0083:352": "mthar thug 'bras bu bshad bya ba //",
    "NG0083:353": "sku gsum dang ni ye shes lnga //",
    "NG0083:354": "thugs rje mdzad pa'i khyad par ni //",
    "NG0083:355": "rgyun chad med par chu bo ltar //",
    "NG0083:356": "byed pa sems can kun don byed //",
    "NG0083:357": "ngag don bkod pa'i tshogs dag kyang *//",
    "NG0083:358": "dang po gzhal bya dgod pa dang *//",
    "NG0083:359": "bar du zhi ba tshogs rnam par bshad pa dang *//",
    "NG0083:360": "tha ma rjes bzlas bdag don rig / 'phags pa",
    "NG0083:361": "'jam dpal gyi bshad rgyud rin po che'i phreng ba",
    "NG0083:362": "las // zab mo gdams ngag gi gnad bstan pa",
    "NG0083:363": "dang bka' tshoms bshad pa'i thabs kyis mjug bsdu bar",
    "NG0083:364": "bstan pa'i le'u ste dgu pa'o // // le'u dgu",
    "NG0083:365": "las // yis bstan pa'o // mtshan yang dag pa'i",
    "NG0083:366": "bshad rgyud rin po che'i phreng ba zhes bya ba",
    "NG0083:367": "rdzogs so // // 'phags pa 'jam dpal gyi mtshan",
    "NG0083:368": "yang dag par brjod pa'i bshad rgyud rin po che'i",
    "NG0083:369": "phreng ba zhes khog don bka' tshoms rnam par bshad",
    "NG0083:370": "las // yis bstan pa'o // pa // rgya gar gyi mkhan po bi ma la mi tra dang *//",
    "NG0083:371": "bod kyi lots+tsha ba gnyags dz+nya na ku ma ras",
    "NG0083:372": "bsgyur cing zhus te gtan la phab nas bod kyi",
    "NG0083:373": "yon bdag rje rgyal po la gtad pa'o //"
}