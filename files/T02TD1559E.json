{
    "T02TD1559E:215b-0": "@215b # // rgya gar skad du /",
    "T02TD1559E:215b-1": "kurma p'a da s'a dha nam /",
    "T02TD1559E:215b-2": "bod skad du /",
    "T02TD1559E:215b-3": "rus sbal zhabs kyi sgrub pa'i thabs /",
    "T02TD1559E:215b-4": "dpal rdo rje rnal 'byor ma la phyag 'tshal lo //",
    "T02TD1559E:215b-5": "re zhig dur khrod la sogs phyogs dben par //",
    "T02TD1559E:215b-6": "rnal 'byor pa yis rdo rje rnal 'byor ma'i //",
    "T02TD1559E:215b-7": "rten dgram mchod dam gtor ma la sogs bshams //",
    "T02TD1559E:215b-8": "g-yeng ba'i rgyu spangs bde ba'i stan 'dug ste //",
    "T02TD1559E:215b-9": "sngon 'gro'i cha ga rdzogs byas phyi yi ni //",
    "T02TD1559E:215b-10": "snang ba yul la sems gtad de brtan nas //",
    "T02TD1559E:215b-11": "gnyis pa rang nyid chu skyes rig byed gter //",
    "T02TD1559E:215b-12": "ral ba chen dbus stobs chen pags pa mnan //",
    "T02TD1559E:215b-13": "ri rgyal bya mdog mig gi phyag dang ldan //",
    "T02TD1559E:215b-14": "gri gug ka p'a la ni ra dzos bkang /",
    "T02TD1559E:216a-0": "rus sbal @216a * //",
    "T02TD1559E:216a-1": "steng bzhugs thod pas mgo lus brgyan //",
    "T02TD1559E:216a-2": "sha rgyas zhal ni cung zad 'dzum pa yi //",
    "T02TD1559E:216a-3": "de 'dra'i lha la sems brtan gsum pa ni //",
    "T02TD1559E:216a-4": "sna rtser yungs 'bru tsam gyi lha la dmigs //",
    "T02TD1559E:216a-5": "de yang rim gyis snang med mkha' lta bu //",
    "T02TD1559E:216a-6": "gsal nas dngos grub rnal 'byor pa yis mthong //",
    "T02TD1559E:216a-7": "thun mtshams mchod dang gtor ma bzlas pa dang //",
    "T02TD1559E:216a-8": "bsngo ba bya ste ci bder gnas par bya //",
    "T02TD1559E:216a-9": "rngon pa'i gdams pa rdzogs so /",
    "T02TD1559E:216a-11": "// / rgya gar gyi pandi ta aa nanda ka ra'i zhal snga nas dang /",
    "T02TD1559E:216a-12": "dpyal lo ts'a ba chos kyi bzang pos bsgyur cing zhus te gtan la phab pa'o /"
}