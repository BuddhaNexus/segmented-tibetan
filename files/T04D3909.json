{
    "T04D3909:4a-0": "@4a * // rgya gar skad du /",
    "T04D3909:4a-1": "yo ga bh'a ba na m'arga /",
    "T04D3909:4a-2": "bod skad du /",
    "T04D3909:4a-3": "rnal 'byor bsgom pa'i lam /",
    "T04D3909:4a-4": "'phags pa 'jam dpal gzhon nur gyur pa la phyag 'tshal lo //",
    "T04D3909:4a-5": "'gro ba sdug bsngal mang pos gzir te gti mug gis mdongs pa la snying rje bskyed nas /",
    "T04D3909:4a-6": "bdag gis kyang thams cad mkhyen pa'i go 'phang 'bras bu dang bcas pa thob par byas la /",
    "T04D3909:4a-7": "'gro ba rnams kyang go 'phang de nyid la dgod",
    "T04D3909:4a-8": "par bya'o zhes bla na med pa yang dag par",
    "T04D3909:4a-9": "rdzogs pa'i byang chub tu smon lam gdab bo //",
    "T04D3909:4a-10": "de nas byang chub kyi mtshan nyid kyi sems rnam par ma byang ba bskyed par mi bya'i /",
    "T04D3909:4a-11": "'di ltar byang chub ni rang gi sems las btsal",
    "T04D3909:4a-12": "bar bya'o zhes 'byung ba'i phyir thog mar rang gi",
    "T04D3909:4a-13": "sems kho na la brtag par bya'o //",
    "T04D3909:4a-14": "de la rang gi sems ni lung las gsungs pa'i",
    "T04D3909:4a-15": "tshig lnga po dngos po thams cad dang bral ba",
    "T04D3909:4a-16": "dang / phung po dang khams dang skye mched dang /",
    "T04D3909:4a-17": "gzung ba dang 'dzin pa rnam par spangs pa dang /",
    "T04D3909:4a-18": "chos bdag med pa mnyam pa nyid dang /",
    "T04D3909:4a-19": "rang gi sems gzod ma nas ma skyes pa dang /",
    "T04D3909:4a-20": "stong pa nyid kyi ngo bo nyid dag tu khong du chud par bya'o //",
    "T04D3909:4a-21": "de la dngos po thams cad dang bral ba zhes",
    "T04D3909:4a-22": "bya ba ni mu stegs can 'khrul pas sgro btags",
    "T04D3909:4a-23": "pa bdag la sogs pa rtag pa'i dngos po dang",
    "T04D3909:4a-24": "bral ba zhes bya ba'i don gang yin pa'o //",
    "T04D3909:4a-25": "phung po dang khams dang skye mched dang gzung ba",
    "T04D3909:4b-0": "dang 'dzin pa rnam par spangs @4b ba zhes bya",
    "T04D3909:4b-1": "ba ni nyan thos la sogs pa'i tshul gyis kun",
    "T04D3909:4b-2": "du brtags pa'i ngo bo yod pa dang /",
    "T04D3909:4b-3": "med pa'i rang bzhin yongs su spangs pa ste /",
    "T04D3909:4b-4": "rdul phra mo tshogs pa 'dzin pa mig la sogs pa'i skye mched drug dang /",
    "T04D3909:4b-5": "gzung ba la sogs pa phyi'i yul drug dang bral ba zhes bya ba'i don gang yin pa ste /",
    "T04D3909:4b-6": "rdul phra rab sun phyung ba'i phyir ro //",
    "T04D3909:4b-7": "de nyid kyi phyir tshig gsum pa chos bdag med",
    "T04D3909:4b-8": "pa mnyam pa nyid ces bya ba gsungs pa yin",
    "T04D3909:4b-9": "te / rnam par shes pa tsam gyi tshul la 'jug par bya ba'i phyir ro //",
    "T04D3909:4b-10": "de'i phyir tshig bzhi pa rang gi sems gzod ma",
    "T04D3909:4b-11": "nas ma skyes pa zhes bya ba gsungs pa yin",
    "T04D3909:4b-12": "te / de bas na de ni rten cing 'brel",
    "T04D3909:4b-13": "par 'byung ba yin pa'i phyir sgyu ma lta bu",
    "T04D3909:4b-14": "te / yin no // gang zhig brten nas mi",
    "T04D3909:4b-15": "skye zhing rang gi ngo bo nyid las mnyam par",
    "T04D3909:4b-16": "mi 'gyur ba de ni don dam pa'i rang bzhin",
    "T04D3909:4b-17": "te / yin no // zhes bya'o // de'i phyir",
    "T04D3909:4b-18": "rang bzhin med pas rang gi sems gzod ma nas",
    "T04D3909:4b-19": "ma skyes pa zhes bya'o ;",
    "T04D3909:4b-20": "/ rten cing 'brel par 'byung ba'i ngo bo nyid",
    "T04D3909:4b-21": "du kun rdzob tu yod pa'i phyir sgyu ma dang",
    "T04D3909:4b-22": "'dra ba ni mi dag go //",
    "T04D3909:4b-23": "de bas na don dam par stong pa nyid kyi",
    "T04D3909:4b-24": "ngo bo nyid ces bya ba tshig lnga pa gsungs",
    "T04D3909:4b-25": "pa yin no // ji ltar kun rdzob tu brtags pa dang /",
    "T04D3909:4b-26": "gzung ba dang 'dzin pa'i mtshan nyid kyi chos rnams ni don dam par bdag med pa yin te /",
    "T04D3909:4b-27": "gzod ma nas ma skyes pa'i phyir ro //",
    "T04D3909:4b-28": "med pa rnam pa bzhi po snga nas med pa dang /",
    "T04D3909:4b-29": "zhi gnas med pa dang /",
    "T04D3909:4b-30": "gcig la gcig med pa dang /",
    "T04D3909:4b-31": "gtan med pa dag kyang dngos po la brten pa",
    "T04D3909:4b-32": "rnam par gzhag pas khyad par yang ma yin te",
    "T04D3909:4b-33": "/ stong pa nyid kyang dngos po la brten pa'i phyir ro //",
    "T04D3909:4b-34": "dngos po yod na der rtog pa kun du 'byung na /",
    "T04D3909:4b-35": "med pas rnam par rtog pa thams cad dgag pas",
    "T04D3909:4b-36": "rnam par rtog pa yongs su dag par byed do",
    "T04D3909:4b-37": "// de'i phyir rang gi sems stong pa nyid kyi ngo bo nyid yin pa de bzhin du /",
    "T04D3909:4b-38": "chos thams cad kyang de lta bu yin na ji",
    "T04D3909:4b-39": "ltar de sngon du btang ba'i smon pa'i byang chub",
    "T04D3909:4b-40": "kyi sems don dam pa'i ngo bo nyid la spyod",
    "T04D3909:4b-41": "pa'i mtshan nyid shes rab dang mtshungs par ldan pa",
    "T04D3909:4b-42": "ni 'jug pa'i sems zhes bya ste /",
    "T04D3909:4b-43": "de kho na nges pa la 'jug pa'i thabs yin pa'i phyir ro //",
    "T04D3909:5a-0": "gzhan gang zhig spyod pas kun nas ma bslang ba'i sems chos thams cad @5a * //",
    "T04D3909:5a-1": "kyi stong pa nyid kyi ngo bo khong du chud",
    "T04D3909:5a-2": "pa yang dag pa ji lta ba bzhin du yongs",
    "T04D3909:5a-3": "su shes pa nyid kyis byang chub kyi sems zhes",
    "T04D3909:5a-4": "bya'o // byang chub kyi mtshan nyid kyi sems ni",
    "T04D3909:5a-5": "byang chub kyi sems zhes bya bas de dang mtshungs",
    "T04D3909:5a-6": "par ldan pa'i shes rab kyang shes rab kyi pha",
    "T04D3909:5a-7": "rol tu phyin pa zhes bya'o //",
    "T04D3909:5a-8": "yang kha cig las de nyid zhi gnas dang lhag mthong zhes bya bar yang rab tu grags te /",
    "T04D3909:5a-9": "de la zhi gnas dang mtshungs par ldan pa'i lhag mthong ngo //",
    "T04D3909:5a-10": "zhi gnas ni sems rtse gcig pa nyid do //",
    "T04D3909:5a-11": "byang chub kyi mtshan nyid kyi sems ni stong pa nyid kyi don la bya ba yin no //",
    "T04D3909:5a-12": "gzhan dag las gnas kyi sems zhes bya bar grags te /",
    "T04D3909:5a-13": "gnas ni stong pa nyid la sems mi g-yo ba yin no //",
    "T04D3909:5a-14": "de dang mtshungs par ldan pa'i sems ni zhi gnas kyi sems zhes bya'o //",
    "T04D3909:5a-15": "de stong pa nyid kyi sems kyis rab tu phye",
    "T04D3909:5a-16": "ba yin pa'i phyir mos pa'i de kho na nyid",
    "T04D3909:5a-17": "yid la byed pa zhes bya'o //",
    "T04D3909:5a-18": "de yang gnyid dang rgod pa'i skyon gnyis yongs su spangs pas bya'o //",
    "T04D3909:5a-19": "gang gi tshe gnyid kyi mun pas non te dmigs",
    "T04D3909:5a-20": "pa las ldog par byed pa sems las skye ba",
    "T04D3909:5a-21": "de'i tshe / chos la spyod pa'i mtshan nyid lhag",
    "T04D3909:5a-22": "mthong gi sems gzengs bstod la stong pa nyid la",
    "T04D3909:5a-23": "mnyam par gzhag par bya'o //",
    "T04D3909:5a-24": "'on te yul rnams kyi rnam par spyod pas rgod par gyur na /",
    "T04D3909:5a-25": "de yang don dam pa la spyad pas de la",
    "T04D3909:5a-26": "dmigs pa bor te zhi gnas dang ldan pas gnas",
    "T04D3909:5a-27": "par bya'o // gang gi tshe ha cang dpyad ches",
    "T04D3909:5a-28": "pas shes rab shas che bar gyur pa de'i tshe",
    "T04D3909:5a-29": "par bya'o // / yang dpyad pa'i dus de ma yin te /",
    "T04D3909:5a-30": "zhi gnas kyi dus yin pas dus dang dus ma",
    "T04D3909:5a-31": "yin pa btang snyoms su bya ba tshad mar byas",
    "T04D3909:5a-32": "nas yang zhi gnas la gnas par bya'o //",
    "T04D3909:5a-33": "gang gi tshe zhi ba nyid thob nas de la mngon par zhen par gyur na /",
    "T04D3909:5a-34": "de'i tshe zhi ba nyid kyang ngo bo nyid med pa'i phyir /",
    "T04D3909:5a-35": "de la mngon par zhen pa bor te ma chags pa kho na la gnas par bya'o //",
    "T04D3909:5a-36": "de ltar mthu ci yod pa dang /",
    "T04D3909:5a-37": "ji ltar 'dod pa dang /",
    "T04D3909:5a-38": "dus cung zad cig tu yang mnyam par gzhag pa'i phyir /",
    "T04D3909:5a-39": "yang dang yang du rang gi sems la yang dag",
    "T04D3909:5a-40": "pa ji lta ba bzhin du rang bzhin brtags nas",
    "T04D3909:5a-41": "sems de las bslang bar bya'o //",
    "T04D3909:5a-42": "bslang nas yang 'di ltar gal te dngos po 'di",
    "T04D3909:5b-0": "dag thams cad stong pa @5b nam mkha' dang 'dra",
    "T04D3909:5b-1": "ba'i mtshan nyid yin yang /",
    "T04D3909:5b-2": "'on kyang de ni sgyu ma dang rmi lam la",
    "T04D3909:5b-3": "sogs pa dang 'dra bar thog ma med pa'i dus",
    "T04D3909:5b-4": "nas so sor nges pa'i rgyu dang 'bras bu 'brel",
    "T04D3909:5b-5": "pa la rag las pa'i rgyu des phyin ci log",
    "T04D3909:5b-6": "gi rnam par snang ba yin te /",
    "T04D3909:5b-7": "lang kar gshegs pa las /",
    "T04D3909:5b-8": "chos 'di dag ni ma skyes 'di dag med min te //",
    "T04D3909:5b-9": "sgyu ma smig rgyu dri za'i grong khyer dang //",
    "T04D3909:5b-10": "rmi lam lta bu sprul pa 'dra ba yin //",
    "T04D3909:5b-11": "zhes gsungs pa lta bu'o //",
    "T04D3909:5b-12": "sems can rnams kyi shes pa shes rab ma rig",
    "T04D3909:5b-13": "pa'i mun pa shas chen pos khebs pas chos nyid",
    "T04D3909:5b-14": "'di dag khong du ma chud pas yun ring por",
    "T04D3909:5b-15": "'khrul pas rnam par nyams pa yin no zhes yid",
    "T04D3909:5b-16": "la bya zhing snying rje bskyed par bya'o //",
    "T04D3909:5b-17": "des kyang de gzir ba na 'di snyam du de'i",
    "T04D3909:5b-18": "phyir bdag gis chos nyid 'di dag rang gis kyang",
    "T04D3909:5b-19": "rtogs par byas la /",
    "T04D3909:5b-20": "sems can thams cad kyis kyang khong du chud par bya'o snyam du bsams te /",
    "T04D3909:5b-21": "de ltar bsgoms pa ni byang chub tu smon pa'i sems yongs su dag pa yin no //",
    "T04D3909:5b-22": "'di ltar chos thams cad rmi lam dang 'dra bar",
    "T04D3909:5b-23": "yid la byed pa ma brjed pas langs na yang",
    "T04D3909:5b-24": "sems can gyi don du byang chub la gnas par",
    "T04D3909:5b-25": "byed kyang chos gang la yang mngon par zhen pa",
    "T04D3909:5b-26": "mi 'byung ngo // 'di ni de las ldang ba'i sems zhes bya'o //",
    "T04D3909:5b-27": "de las gzhan pa'i don gyi dmigs pa dag mngon",
    "T04D3909:5b-28": "du zin gyis kyang rnal 'byor pas chos thams cad",
    "T04D3909:5b-29": "rmi lam dang 'dra bar yid la byed pa mi",
    "T04D3909:5b-30": "gtong ba kho nar bya ste /",
    "T04D3909:5b-31": "des na de'i sems ni mi dge ba la yang 'jug par mi byed la /",
    "T04D3909:5b-32": "de 'gro ba drang ba'i bsam pa nyid kyis gnas",
    "T04D3909:5b-33": "pa na dge ba rnams la yang g-yo ba thams",
    "T04D3909:5b-34": "cad 'khor gsum yongs su dag par sgrub par byed",
    "T04D3909:5b-35": "do // da bzhin du yang byams pa dang /",
    "T04D3909:5b-36": "snying rje dang /",
    "T04D3909:5b-37": "dga' ba dang /",
    "T04D3909:5b-38": "btang snyoms la gnas pas rtag tu gnas par bya'o //",
    "T04D3909:5b-39": "des 'di ltar yang 'gro ba ma lus pa byang",
    "T04D3909:5b-40": "chub par bya ba'i thabs bla na med pa'i byang",
    "T04D3909:5b-41": "chub kyi go 'phang yang bsod nams dang ye shes",
    "T04D3909:5b-42": "kyi tshogs yongs su rdzogs pa med par thob par",
    "T04D3909:5b-43": "mi nus la / tshogs gnyis ni pha rol tu phyin pa drug gis bsdus pa yin te /",
    "T04D3909:5b-44": "de'i phyir sbyin pa'i pha rol tu phyin pa nas",
    "T04D3909:5b-45": "bzung nas thams cad rtag tu yongs su rdzogs par",
    "T04D3909:5b-46": "bya'o zhes yid la bya ste /",
    "T04D3909:6a-0": "drug po re re la yang @6a * //",
    "T04D3909:6a-1": "smon par byed do //",
    "T04D3909:6a-2": "gzhan yang de 'di ltar sems skyed par byed de /",
    "T04D3909:6a-3": "sbyin pa'i pha rol tu phyin pa yang rnam pa gsum ste /",
    "T04D3909:6a-4": "zang zing dang /",
    "T04D3909:6a-5": "mi 'jigs pa dang /",
    "T04D3909:6a-6": "chos kyi sbyin pas dbye bas so //",
    "T04D3909:6a-7": "de la chos kyi sbyin pa yang sems can ma bsdus pa rnams la sbyin par mi nus kyis /",
    "T04D3909:6a-8": "de ni bsdu ba rnam pa bzhi po dag gis sgrub par nus so //",
    "T04D3909:6a-9": "de'i phyir sbyin pa dang /",
    "T04D3909:6a-10": "snyan par smra ba dang /",
    "T04D3909:6a-11": "don spyod pa dang /",
    "T04D3909:6a-12": "don mthun pas sems can bsdu bar bya'o /",
    "T04D3909:6a-13": "zhes sems can bsdu ba'i don du smon lam bzhi po gzhan bskyed par bya'o //",
    "T04D3909:6a-14": "zhes sems skyed par byed de /",
    "T04D3909:6a-15": "sbyin pa rnam pa gsum gyi nang nas zang zing",
    "T04D3909:6a-16": "dang mi 'jigs pa sbyin pa gnyis ni bsdu ba'i",
    "T04D3909:6a-17": "thabs su gyur pa yin la /",
    "T04D3909:6a-18": "chos kyi sbyin pa ni thabs des bsgrubs pa yin no //",
    "T04D3909:6a-19": "de ltar na pha rol tu phyin pa la smon pa drug dang bsdu ba'i dngos po bzhi ste /",
    "T04D3909:6a-20": "de'i phyir smon lam bcu po dag kho nas byang",
    "T04D3909:6a-21": "chub chen po la smon pa'i sems de legs par",
    "T04D3909:6a-22": "brgyan nas mthu ci yod pa dang /",
    "T04D3909:6a-23": "ji ltar bsam pa'i don bsgrub pa na spro ba",
    "T04D3909:6a-24": "chen po dang ldan pa'i sems kyis ldang bar bya'o",
    "T04D3909:6a-25": "// langs pa'i tshul ni 'di yin te /",
    "T04D3909:6a-26": "mig gnyis phye nas sngar rtog pa'i gnas skabs bor te /",
    "T04D3909:6a-27": "mdun du lta ba'i mtshan ma byas pa'i gnas rnams la lta bar bya zhing /",
    "T04D3909:6a-28": "snga ma bzhin du de rnams kyi ming nas bzung zhing phyogs kyi mtshan ma gzung bar bya'o //",
    "T04D3909:6a-29": "lce rkan nas phab ste kha la byugs nas de'i",
    "T04D3909:6a-30": "'og tu sngon bzhin du dbugs brngubs pa dang dbugs",
    "T04D3909:6a-31": "dbyung ba dag bya'o //",
    "T04D3909:6a-32": "de nas dal bus lus bskyod de skyil mo krung",
    "T04D3909:6a-33": "bshig nas ngal bso ste lus dang sems las su",
    "T04D3909:6a-34": "rung bar byas la /",
    "T04D3909:6a-35": "ci nas 'khrul pa med par ldang bar bya'o //",
    "T04D3909:6a-36": "langs nas sems legs par mnyam par gzhag pas mi",
    "T04D3909:6a-37": "dmigs pa'i tshul gyis sbyin pa la sogs pa'i spyod",
    "T04D3909:6a-38": "pa spyad cing / 'di ltar sangs rgyas bcom ldan",
    "T04D3909:6a-39": "'das rnal 'byor gyi dbang phyug chen po skyil mo",
    "T04D3909:6a-40": "krung bcas te bzhugs ba bsam gtan gyi snyoms par",
    "T04D3909:6a-41": "zhugs shing 'gro ba la gzigs pa mdun du bsam",
    "T04D3909:6a-42": "pa spyad cing / par bya'o // rnal 'byor bsgom pa'i lam /",
    "T04D3909:6a-43": "'phags pa 'jam dpal gyi zhabs kyi padma'i ze'u 'bru spyi bos len pa /"
}