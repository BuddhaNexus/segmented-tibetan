{
    "T04TD3895E:51a-0": "@51a # // rgya gar skad du /",
    "T04TD3895E:51a-1": "a'a lo ka m'a la pra ka ra na n'a ma /",
    "T04TD3895E:51a-2": "bod skad du /",
    "T04TD3895E:51a-3": "snang ba'i phreng ba zhes bya ba'i rab tu byed pa /",
    "T04TD3895E:51a-4": "mi shes gsum ni spang ba'i phyir //",
    "T04TD3895E:51a-5": "rang bzhin gsum ni bsgoms pa yis //",
    "T04TD3895E:51a-6": "gang gis sems tsam du gsungs pa //",
    "T04TD3895E:51a-7": "thub dbang de la phyag 'tshal lo //",
    "T04TD3895E:51a-8": "srid gsum mtha' ru byon pas spros gsungs pa //",
    "T04TD3895E:51a-9": "bsdus nas sems kyi rnam par rtog pa tsam //",
    "T04TD3895E:51a-10": "gal te de dag sems las ma lus spangs //",
    "T04TD3895E:51a-11": "yang srid 'ching ba'i skye ba yod ma yin //",
    "T04TD3895E:51b-0": "srid dang thar pa yongs @51b shes pas //",
    "T04TD3895E:51b-1": "de spangs thob pa'i 'bras bu 'byung //",
    "T04TD3895E:51b-2": "blo gros bzang po thams cad ni //",
    "T04TD3895E:51b-3": "nang sems pa la brtson pa yin //",
    "T04TD3895E:51b-4": "'dod chags la sogs drir bcas sems //",
    "T04TD3895E:51b-5": "'khor yin de las dben pa nyid //",
    "T04TD3895E:51b-6": "sgrib pa spangs pa'i rgyal ba yis //",
    "T04TD3895E:51b-7": "bsdus nas thar pa yin par gsungs //",
    "T04TD3895E:51b-8": "'dod chags zhe sdang gti mug ni //",
    "T04TD3895E:51b-9": "lus can rang sems rtog pa yin //",
    "T04TD3895E:51b-10": "gang zhig chos ni gzhan dag kyang //",
    "T04TD3895E:51b-11": "byis pas brtag pa brdzun bdag nyid //",
    "T04TD3895E:51b-12": "dam pa'i don gyi rtog pa la'ang //",
    "T04TD3895E:51b-13": "mkhas pa de yis gnas mi bya //",
    "T04TD3895E:51b-14": "dge ba'am mi dge ba yi yang //",
    "T04TD3895E:51b-15": "rtog la bye brag ci zhig yod //",
    "T04TD3895E:51b-16": "brten cing dbye ba la brten pa'i //",
    "T04TD3895E:51b-17": "mes sreg nyid du bye brag med //",
    "T04TD3895E:51b-18": "tsan dan gyi ni me 'dis kyang //",
    "T04TD3895E:51b-19": "reg pa tsam gyis sreg pa nyid //",
    "T04TD3895E:51b-20": "rnam par rtog pa chung ngu yang //",
    "T04TD3895E:51b-21": "thams cad nyid du spang bar bya //",
    "T04TD3895E:51b-22": "'khrul pa'i ngo bo rnam rtog gis //",
    "T04TD3895E:51b-23": "sems ni mngon par bslad pa yin //",
    "T04TD3895E:51b-24": "'khrul pa yang ni ma dag phyir //",
    "T04TD3895E:51b-25": "mig 'phrul gyi ni rnam 'phrul yin //",
    "T04TD3895E:51b-26": "mig 'phrul yang ni shes bya ste //",
    "T04TD3895E:51b-27": "sems kyi yang ni rnam 'phrul yin //",
    "T04TD3895E:51b-28": "de phyir sems kyi de dang de //",
    "T04TD3895E:51b-29": "'khrul par gnyis su med pa blta //",
    "T04TD3895E:51b-30": "dbu ma'i lam ni de nyid de //",
    "T04TD3895E:51b-31": "de nyid chos kyi bdag med pa //",
    "T04TD3895E:51b-32": "yang dag mtha' yang de yin te //",
    "T04TD3895E:51b-33": "de nyid de bzhin nyid stong nyid //",
    "T04TD3895E:51b-34": "chos rnams mnyam nyid de grol nyid //",
    "T04TD3895E:51b-35": "de nyid rnam par rig tsam nyid //",
    "T04TD3895E:51b-36": "chos kun nang du chud pa'i phyir //",
    "T04TD3895E:51b-37": "ring ba ma yin nye ba'ang min //",
    "T04TD3895E:51b-38": "de nyid rtogs par dka' bas na //",
    "T04TD3895E:51b-39": "'di yi ngo bo dpyad mi nus //",
    "T04TD3895E:51b-40": "rang rig de yang phra ba'i phyir //",
    "T04TD3895E:51b-41": "sangs rgyas rnams kyi phra ba gzigs //",
    "T04TD3895E:51b-42": "rang la gnas kyang bdag 'dra bas //",
    "T04TD3895E:51b-43": "rtsing ba'i phyir ni mthong ba med //",
    "T04TD3895E:51b-44": "nam yang rnal 'byor rig pa yin //",
    "T04TD3895E:51b-45": "thar pa ring snyam mi bsam ste //",
    "T04TD3895E:51b-46": "brtags pa'i ngo bo stong pa nyid //",
    "T04TD3895E:51b-47": "rang dngos mthong bas mya ngan 'das //",
    "T04TD3895E:51b-48": "nyi chu rab rib rmi lam dang //",
    "T04TD3895E:51b-49": "bri za'i grong khyer la sogs pa //",
    "T04TD3895E:51b-50": "'khrul pa yis kyang dgos byed do //",
    "T04TD3895E:51b-51": "'khrul pa gzhan dag bzlog phyir ro //",
    "T04TD3895E:51b-52": "yul du kun brtags de dang des //",
    "T04TD3895E:51b-53": "sad pa 'khrul pa'i bdag nyid kyi //",
    "T04TD3895E:51b-54": "rmi lam bltan pa'ang de yi shugs //",
    "T04TD3895E:51b-55": "mi bzad pa yi bag chags dug /",
    "T04TD3895E:52a-0": "@52a * // ae ma'o brdzun pa'i rnam rtog gi / rgyun ni shin tu mthug pa ste //",
    "T04TD3895E:52a-1": "rmi lam las kyang rmi lam gzhan //",
    "T04TD3895E:52a-2": "chu bur steng du chu bur bzhin //",
    "T04TD3895E:52a-3": "yang dag ma yin don snang bas //",
    "T04TD3895E:52a-4": "yang dag don ni bsgribs nas gnas //",
    "T04TD3895E:52a-5": "ma rig pa yis bskyed pa nyid //",
    "T04TD3895E:52a-6": "mig ser nad kyis btab pa bzhin //",
    "T04TD3895E:52a-7": "tha dad min pa'ang tha dad dang //",
    "T04TD3895E:52a-8": "phyi rol min pa'ang phyi rol du //",
    "T04TD3895E:52a-9": "yul gyi rnam pa'i rnyog pa yis //",
    "T04TD3895E:52a-10": "sems ni rnam pa du mar snang //",
    "T04TD3895E:52a-11": "nyi ma zla ba nam mkha' dang //",
    "T04TD3895E:52a-12": "skar ma'i tshogs dang sa rnams dang //",
    "T04TD3895E:52a-13": "chu bo'i rgya mtsho phyogs dang ni //",
    "T04TD3895E:52a-14": "'di dag sems kyi sprul pa'o //",
    "T04TD3895E:52a-15": "srid pa'i rtse mos yongs bcad pa //",
    "T04TD3895E:52a-16": "khams gsum po ni 'di dag par //",
    "T04TD3895E:52a-17": "ji ltar snang ba 'di thams cad //",
    "T04TD3895E:52a-18": "rnam shes dug gi thig le yin //",
    "T04TD3895E:52a-19": "gal te snang na ji ltar med //",
    "T04TD3895E:52a-20": "snang ba ji ltar med dngos yin //",
    "T04TD3895E:52a-21": "snang phyir yod pa snang ma yin //",
    "T04TD3895E:52a-22": "ci ga rmi lam mi snang ngam //",
    "T04TD3895E:52a-23": "lhag pa'i dri ma skyes pa yis //",
    "T04TD3895E:52a-24": "rang gi ngo bo nges rtogs bsgribs //",
    "T04TD3895E:52a-25": "gzhan gyi ngo bo snang ba ste //",
    "T04TD3895E:52a-26": "blo rnams shel dang 'dra ba yin //",
    "T04TD3895E:52a-27": "rang bzhin nyid ni mi snang ba'am //",
    "T04TD3895E:52a-28": "dus kyi brtsegs pa thob pa yis //",
    "T04TD3895E:52a-29": "'du byed bag chags kyis bsgos pas //",
    "T04TD3895E:52a-30": "rnam par rtog pa snang bar 'gyur //",
    "T04TD3895E:52a-31": "sems ni rnam par bslad pa'i phyir //",
    "T04TD3895E:52a-32": "gcig nyid gnyis su snang ba yin //",
    "T04TD3895E:52a-33": "gzung dang 'dzin pa'i dbye ba la //",
    "T04TD3895E:52a-34": "shin tu mkhas pa cis ma yin //",
    "T04TD3895E:52a-35": "gzung ba'i rnam pa mi g-yo'i phyir //",
    "T04TD3895E:52a-36": "phyi rol lta bu nyid du gnas //",
    "T04TD3895E:52a-37": "'dzin pa'ang srog dang bcas pa'i phyir //",
    "T04TD3895E:52a-38": "nang ni g-yo ba lta bu nyid //",
    "T04TD3895E:52a-39": "'dir ni phyi nang cung zad med //",
    "T04TD3895E:52a-40": "phan tshun dag ni grub pa'i phyir //",
    "T04TD3895E:52a-41": "bar na ma yin med min te //",
    "T04TD3895E:52a-42": "sems tsam du ni gnas phyir ro //",
    "T04TD3895E:52a-43": "dbang po'i grong du 'dod chags med //",
    "T04TD3895E:52a-44": "don rnams la min sems la min //",
    "T04TD3895E:52a-45": "bdag la gnas min gzhan gnas min //",
    "T04TD3895E:52a-46": "de ni yod min med pa'ang min ;",
    "T04TD3895E:52a-47": "/ ma brtags 'brel ba'i rgyu yis ni //",
    "T04TD3895E:52a-48": "sems ni 'khrul par gyur las yin //",
    "T04TD3895E:52a-49": "ga la yin yang sprin nang nas //",
    "T04TD3895E:52a-50": "gnam lcags 'bab par 'gyur ba bzhin //",
    "T04TD3895E:52a-51": "de bzhin zhe sdang gti mug dang //",
    "T04TD3895E:52a-52": "nyon mongs rigs gzhan gang yin pa'ang //",
    "T04TD3895E:52b-0": "khams gsum du ni @52b khyab byed pa //",
    "T04TD3895E:52b-1": "rtog pa'i dug las kun tu byung //",
    "T04TD3895E:52b-2": "rtog pa yang ni gzhi med pa //",
    "T04TD3895E:52b-3": "yang dag nyid du yod ma yin //",
    "T04TD3895E:52b-4": "'ga' yis me lce 'bar ba ni //",
    "T04TD3895E:52b-5": "nam mkha' la mched mthong ngam ci //",
    "T04TD3895E:52b-6": "mi sdug la sogs gnyen po'i phyogs //",
    "T04TD3895E:52b-7": "thub pa'i dbang pos gsungs pa ni //",
    "T04TD3895E:52b-8": "dug zin dogs pa zhi ba'i phyir //",
    "T04TD3895E:52b-9": "mkhas pas brdzun gyi bsngags bzhin no //",
    "T04TD3895E:52b-10": "kun da zla ba pad sogs med //",
    "T04TD3895E:52b-11": "bshad sogs med cing dngos yod min //",
    "T04TD3895E:52b-12": "sad pa'i skabs kyi bud med lus //",
    "T04TD3895E:52b-13": "rmi lam gyi ni skabs bzhin no //",
    "T04TD3895E:52b-14": "'dod chags dang ni chags bral nyid //",
    "T04TD3895E:52b-15": "de ltar shes na gnyi ga brdzun //",
    "T04TD3895E:52b-16": "'ga' zhig chang pa phye ba la //",
    "T04TD3895E:52b-17": "chags pa ma yin chags med min //",
    "T04TD3895E:52b-18": "gang zhig chags dang bral ba des //",
    "T04TD3895E:52b-19": "slar yang chags kyi the tshom med //",
    "T04TD3895E:52b-20": "de phyir 'dod spong don gnyer bas //",
    "T04TD3895E:52b-21": "chags bral la yang brten mi bya //",
    "T04TD3895E:52b-22": "ae ma'o 'jig rten las 'das pa'i //",
    "T04TD3895E:52b-23": "lam 'di rnam par dben pa nyid //",
    "T04TD3895E:52b-24": "gang zhig gzhan gyi tshig bden na //",
    "T04TD3895E:52b-25": "de nyid kho nas tshig 'di brdzun //",
    "T04TD3895E:52b-26": "gnod pa byed la bden par yang //",
    "T04TD3895E:52b-27": "gang zhig smra bar brdzun pa nyid //",
    "T04TD3895E:52b-28": "bden dang brdzun par ci zhig dngos //",
    "T04TD3895E:52b-29": "gang zhig gzhan don byed de bden //",
    "T04TD3895E:52b-30": "bden la bden pa'i ye shes ni //",
    "T04TD3895E:52b-31": "mkhas pas bden par gsungs pa yin ;",
    "T04TD3895E:52b-32": "/ bden pa brdzun par 'thob pa yis //",
    "T04TD3895E:52b-33": "bden pa la ni gnas mi bya //",
    "T04TD3895E:52b-34": "byis pa'i 'jig rten rnams kyi tshig / bden pa las ni brdzun pa mchog / thos blo de nyid min pa'i phyir //",
    "T04TD3895E:52b-35": "thams cad mthar ni de'i bdag nyid //",
    "T04TD3895E:52b-36": "dngos po gang gang rnam brtags pa //",
    "T04TD3895E:52b-37": "de dag thams cad brdzun pa yin //",
    "T04TD3895E:52b-38": "de bden de ni yang dag mtha' //",
    "T04TD3895E:52b-39": "gang zhig ma brtags de nyid yin //",
    "T04TD3895E:52b-40": "ae ma'o skyes bu ma dul ba //",
    "T04TD3895E:52b-41": "de nyid phyir ni gnas med pas //",
    "T04TD3895E:52b-42": "sgrub pa dang ni sun 'byin pas //",
    "T04TD3895E:52b-43": "ji ltar mos pa'i don du 'jog / theg pa chen po mi shes pas //",
    "T04TD3895E:52b-44": "blun pa 'di ni legs pa yin //",
    "T04TD3895E:52b-45": "lam nor ba las 'phye bo nyid //",
    "T04TD3895E:52b-46": "mgyogs pa ma yin ring phyin brlag / gang dag theg pa che la gus //",
    "T04TD3895E:52b-47": "de ni bde bar gshegs pa pa //",
    "T04TD3895E:52b-48": "rang sde gzhan dag sman la gzhol //",
    "T04TD3895E:52b-49": "lam min g-yang sar 'khor phyir ro //",
    "T04TD3895E:52b-50": "sems ni yang dag 'jug pa yi //",
    "T04TD3895E:53a-0": "rnam par @53a * //",
    "T04TD3895E:53a-1": "dpyod la mi 'jug gi /'khor bar rab tu spang ba'i phyir //",
    "T04TD3895E:53a-2": "thams cad blo ni mtshungs pa yin //",
    "T04TD3895E:53a-3": "rgyun mi 'chad par 'jug pa de //",
    "T04TD3895E:53a-4": "thog mtha' med pa'i bdag nyid can //",
    "T04TD3895E:53a-5": "'khor ba'i rang bzhin 'di ci zhes //",
    "T04TD3895E:53a-6": "shes rab can gyi yongs su tshol //",
    "T04TD3895E:53a-7": "sna tshogs 'di dag gang las 'byung //",
    "T04TD3895E:53a-8": "gang du yang ni 'gag par 'gyur //",
    "T04TD3895E:53a-9": "rang gi bag chags sa bon gyi //",
    "T04TD3895E:53a-10": "kun gzhi rnam par shes pa las //",
    "T04TD3895E:53a-11": "gnyid log brgyal dang mi dran dang //",
    "T04TD3895E:53a-12": "rnam par shes pa 'gags pa las //",
    "T04TD3895E:53a-13": "snyoms par 'jug las ldang bas na //",
    "T04TD3895E:53a-14": "sa bon thams cad pa nges grub ;",
    "T04TD3895E:53a-15": "/ dbang don las byung thams cad ni //",
    "T04TD3895E:53a-16": "'jug pa'i rnam par shes zhes bya //",
    "T04TD3895E:53a-17": "kun rnams shes dang tha dad min //",
    "T04TD3895E:53a-18": "phyir yang de ru 'gag par 'gyur //",
    "T04TD3895E:53a-19": "chu g-yos pa las de dang der //",
    "T04TD3895E:53a-20": "rlabs ni tha dad dngos 'byung bzhin //",
    "T04TD3895E:53a-21": "skad cig la ni snang ba nyid //",
    "T04TD3895E:53a-22": "phyir yang mi g-yo gnyid log bzhin //",
    "T04TD3895E:53a-23": "de ni gnyis snang gang yin pa //",
    "T04TD3895E:53a-24": "rigs pa'i spyod yul de ma yin //",
    "T04TD3895E:53a-25": "skad cig la ni brjod pa yin //",
    "T04TD3895E:53a-26": "sgra dang sgra brnyan ji bzhin no //",
    "T04TD3895E:53a-27": "sgyu ma mkhan gyis skad cig la //",
    "T04TD3895E:53a-28": "rnam pa sna tshogs ston pa na //",
    "T04TD3895E:53a-29": "'ga' zhig gsang ba'i gnas shes la //",
    "T04TD3895E:53a-30": "rang bzhin rnam par gnas pa bzhin //",
    "T04TD3895E:53a-31": "byis pa rnams la gzhan du snang //",
    "T04TD3895E:53a-32": "mkhas la dngos po gzhan yin te //",
    "T04TD3895E:53a-33": "sngo dang dmar por nges snang ba'i //",
    "T04TD3895E:53a-34": "gtsang sbra yi ni bdag nyid bzhin //",
    "T04TD3895E:53a-35": "'di yi rang bzhin dri med 'dod //",
    "T04TD3895E:53a-36": "rnam pa med cing brjod du med //",
    "T04TD3895E:53a-37": "sangs rgyas min pas nam yang ni ;",
    "T04TD3895E:53a-38": "/ de yi ngo bo shes mi nus //",
    "T04TD3895E:53a-39": "tha mal skye bo 'di dag bzhin //",
    "T04TD3895E:53a-40": "de bzhin sangs rgyas kyis mkhyen min //",
    "T04TD3895E:53a-41": "rab tu grags pa de nyid de //",
    "T04TD3895E:53a-42": "de nyid kho na des mkhyen no //",
    "T04TD3895E:53a-43": "lung dang bstan bcos la dris nas //",
    "T04TD3895E:53a-44": "bdag cag smra ba 'ba' zhig tsam //",
    "T04TD3895E:53a-45": "mig dang ldan pa'i spyod yul gyi //",
    "T04TD3895E:53a-46": "gzugs ni dmus long rnams kyis bzhin //",
    "T04TD3895E:53a-47": "ye shes mig sman khyad par gyis //",
    "T04TD3895E:53a-48": "gnas skabs de ru ma 'ongs 'gyur //",
    "T04TD3895E:53a-49": "gang phyir thub pa'i dbang po bzhin //",
    "T04TD3895E:53a-50": "bdag cag de nyid bden mthong 'gyur //",
    "T04TD3895E:53a-51": "byis pa rnams kyis yang dang yang //",
    "T04TD3895E:53a-52": "'dir ni gang dang gang bsgoms pa //",
    "T04TD3895E:53b-0": "de @53b dang de la mdun na snang //",
    "T04TD3895E:53b-1": "bsgoms pa'i stobs las byung ba yi //",
    "T04TD3895E:53b-2": "gos rnams bsgos kyang ma goms pas //",
    "T04TD3895E:53b-3": "yan lag la ni gnod pa yis //",
    "T04TD3895E:53b-4": "shin tu grang ba'i ba mos kyang //",
    "T04TD3895E:53b-5": "mig la ma yin ngo mtshar che //",
    "T04TD3895E:53b-6": "goms pa'i stobs dang 'brel pa'i phyir //",
    "T04TD3895E:53b-7": "lag pas kyang ni nyid byed pa'i ;",
    "T04TD3895E:53b-8": "/ mnyed mkhan la ni lpags pa yi //",
    "T04TD3895E:53b-9": "dri ngas shin tu gnod pa med //",
    "T04TD3895E:53b-10": "lus dang ldan pas thog ma ru //",
    "T04TD3895E:53b-11": "dug zos pas ni 'chi ba nyid //",
    "T04TD3895E:53b-12": "de nyid goms pa'i sbyor ba yis //",
    "T04TD3895E:53b-13": "mthar ni bcud kyis len du 'gyur //",
    "T04TD3895E:53b-14": "'byung ba rnams kyang ga las byung //",
    "T04TD3895E:53b-15": "las las skyes zhes mi rigs te //",
    "T04TD3895E:53b-16": "'byung rnams de dang 'brel med de //",
    "T04TD3895E:53b-17": "las kyi bag chags sems gnas phyir //",
    "T04TD3895E:53b-18": "legs byas rgyu yi rnam rig ni //",
    "T04TD3895E:53b-19": "de phyir zhi ba'i rnam pa yin //",
    "T04TD3895E:53b-20": "stag dang seng ge dom dang sbrul //",
    "T04TD3895E:53b-21": "gsod cing shin tu 'jigs pa yin //",
    "T04TD3895E:53b-22": "gal te shes pa'i dngos nyid la //",
    "T04TD3895E:53b-23": "'byung bar brtag pa ma yin na //",
    "T04TD3895E:53b-24": "rkang pa lag pa'i g-yob la sogs //",
    "T04TD3895E:53b-25": "ji ltar gzhan las byas par 'gyur //",
    "T04TD3895E:53b-26": "rlung las sha na rlung gang las //",
    "T04TD3895E:53b-27": "'bad pa yis na de gang las //",
    "T04TD3895E:53b-28": "gal te 'dod yin de nyid ni //",
    "T04TD3895E:53b-29": "khyod ni lam du nges par zhugs //",
    "T04TD3895E:53b-30": "pha ma'i khu ba khrag dag las //",
    "T04TD3895E:53b-31": "mgo dang rkang sogs ngo bo dang //",
    "T04TD3895E:53b-32": "shing rnams dngos po sa bon las //",
    "T04TD3895E:53b-33": "ji ltar skye zhing 'phel bar 'gyur //",
    "T04TD3895E:53b-34": "kha las sgra ni ci phyir dang //",
    "T04TD3895E:53b-35": "rdza rnga las ni yang 'byung ba //",
    "T04TD3895E:53b-36": "tha dad pa yi rgyu 'di las //",
    "T04TD3895E:53b-37": "dngos dang dngos po med par snang //",
    "T04TD3895E:53b-38": "bya rnams nam mkha' la lding zhing //",
    "T04TD3895E:53b-39": "mun pa'i nang du dngos mthong dang //",
    "T04TD3895E:53b-40": "khung du byi ba la sogs dang //",
    "T04TD3895E:53b-41": "nya rnams kyis ni chu nang du //",
    "T04TD3895E:53b-42": "sbrul rnams kyi ni mig gnyis kyis //",
    "T04TD3895E:53b-43": "thos pa dang ni mthong ba yin //",
    "T04TD3895E:53b-44": "'gal ba gzhan dang gzhan rnams ni //",
    "T04TD3895E:53b-45": "de bzhin du ma 'khor ba bsten //",
    "T04TD3895E:53b-46": "gnas dang gnas pa ma mthong ba'i //",
    "T04TD3895E:53b-47": "goms pas dgra la phog pa yi //",
    "T04TD3895E:53b-48": "shes pa'i rtog pa ma rtogs par //",
    "T04TD3895E:53b-49": "'ben la mi 'chor ji ltar phog / chu yi rgyun ni ci bzhin du //",
    "T04TD3895E:53b-50": "gal te ma shes rgyu min na //",
    "T04TD3895E:53b-51": "dang po bzung ba goms med shor //",
    "T04TD3895E:53b-52": "phyi nas bzung 'di dgos ma yin //",
    "T04TD3895E:53b-53": "ri bo rnams ni mtho gyur dang //",
    "T04TD3895E:54a-0": "@54a * // rgya mtsho chen po gting dpag dka' //",
    "T04TD3895E:54a-1": "phra rab rnams ni 'dus pa yi //",
    "T04TD3895E:54a-2": "bya ba med na su yis bya //",
    "T04TD3895E:54a-3": "nus dang ldan pas byas na ni //",
    "T04TD3895E:54a-4": "de nyid smyon pa bzhin du yang //",
    "T04TD3895E:54a-5": "bdag gis 'bad pa zhes bya bas //",
    "T04TD3895E:54a-6": "'jig pa'i dus la ji ltar 'jig / khab long gis ni rdo sogs kyi //",
    "T04TD3895E:54a-7": "lcags la sogs pa 'dren phyir dang //",
    "T04TD3895E:54a-8": "sman dang sngags la sogs pa yi //",
    "T04TD3895E:54a-9": "nus pa su zhig gis ni sbrul //",
    "T04TD3895E:54a-10": "de phyir ma rig sna tshogs pas //",
    "T04TD3895E:54a-11": "cog chung sgra snyan rgya chen bzhin //",
    "T04TD3895E:54a-12": "ji ltar snang ba 'di thams cad //",
    "T04TD3895E:54a-13": "de dag sems kyis nye bar sbrul /",
    "T04TD3895E:54a-14": "zad par bsgom pa'i rnal 'byor pas //",
    "T04TD3895E:54a-15": "ci lta bur ni yang dag 'grub //",
    "T04TD3895E:54a-16": "brtan pa'i rang bzhin dngos po rnams //",
    "T04TD3895E:54a-17": "gzhan dang gzhan du ji ltar gzhag / des na 'khrul par rigs pa yin //",
    "T04TD3895E:54a-18": "rnam pa du ma'i shil bzhin du //",
    "T04TD3895E:54a-19": "'di dag sems kyis khyab pa ste //",
    "T04TD3895E:54a-20": "bag chags chu la til mang bzhin //",
    "T04TD3895E:54a-21": "'jig rten pa yi ngo mtshar rnams //",
    "T04TD3895E:54a-22": "'ga' la'ang ngo mtshar gyur ma yin //",
    "T04TD3895E:54a-23": "sa bon thams cad sa la ni //",
    "T04TD3895E:54a-24": "'di dag ma lus yod ces bsam //",
    "T04TD3895E:54a-25": "ji ltar phyi rol gnas snang ba //",
    "T04TD3895E:54a-26": "re zhig dngos 'di yod yin na //",
    "T04TD3895E:54a-27": "de dag yod pa nyid du yang //",
    "T04TD3895E:54a-28": "khyed kyis ci ltar nges par bzung //",
    "T04TD3895E:54a-29": "ae ma sems yin zhe na rigs //",
    "T04TD3895E:54a-30": "rgyu med par ni ci phyir sdang //",
    "T04TD3895E:54a-31": "gang yin de ni rnam pa ni //",
    "T04TD3895E:54a-32": "bag chags 'bras bu mi 'dod pa //",
    "T04TD3895E:54a-33": "rnam par shes pa phyir byung nas //",
    "T04TD3895E:54a-34": "phyi yi yul rnams 'dzin nam ci //",
    "T04TD3895E:54a-35": "thog nas de ci yod dam med //",
    "T04TD3895E:54a-36": "gal te yod na yul ci dgos//",
    "T04TD3895E:54a-37": "lung gi don ni nges yin na //",
    "T04TD3895E:54a-38": "mngon sum don la lung ci dgos //",
    "T04TD3895E:54a-39": "mi snang 'jig rten pha rol sogs //",
    "T04TD3895E:54a-40": "lung las gsungs pa'i rjes 'brang rtogs //",
    "T04TD3895E:54a-41": "drang ba'i don yin phyir yang ste //",
    "T04TD3895E:54a-42": "lung gis yod par 'grub ma yin //",
    "T04TD3895E:54a-43": "gzugs la sogs pa'i skye mched kyang //",
    "T04TD3895E:54a-44": "bstan pa sems kyi spyod yul lo //",
    "T04TD3895E:54a-45": "rang gi sa bon las skye bas //",
    "T04TD3895E:54a-46": "dbang po rnams kyang sems nyid yin //",
    "T04TD3895E:54a-47": "yul gyi rnam pa skye ba la'ang //",
    "T04TD3895E:54a-48": "de nyid la ni yul du brjod //",
    "T04TD3895E:54a-49": "'di dag blo yi cha yin par //",
    "T04TD3895E:54a-50": "mkhas pa yis ni yongs su rtogs //",
    "T04TD3895E:54a-51": "cha shas med pa'i sems 'di la //",
    "T04TD3895E:54b-0": "'jig rten @54b kun rdzob bden par yod //",
    "T04TD3895E:54b-1": "'di la mig med gzugs kyang med //",
    "T04TD3895E:54b-2": "snang ba med cing yid byed med //",
    "T04TD3895E:54b-3": "rmi lam lta bu'i 'khrul ba'i sems //",
    "T04TD3895E:54b-4": "thams cad yod min med pa'ang min //",
    "T04TD3895E:54b-5": "bzang dang ngan pa'i grogs bsten las //",
    "T04TD3895E:54b-6": "rgyud ni gang yin khyad par 'gyur //",
    "T04TD3895E:54b-7": "gzhan gyi sems kyi dbang gis ni //",
    "T04TD3895E:54b-8": "de yang 'byung bos bzung sogs bzhin //",
    "T04TD3895E:54b-9": "nye ba'i rim pas gzhan bsad na //",
    "T04TD3895E:54b-10": "skad cig mar yang 'dod ma yin //",
    "T04TD3895E:54b-11": "'on kyang tshul 'dis gang du yang //",
    "T04TD3895E:54b-12": "gsad bya med cing gsod byed med //",
    "T04TD3895E:54b-13": "mi 'dod pa yi lus kyi mthus //",
    "T04TD3895E:54b-14": "drag shul spyod pa'i rnam rig ni //",
    "T04TD3895E:54b-15": "'jigs pa'i don du 'di skyes te //",
    "T04TD3895E:54b-16": "dmyal ba rnams kyi 'ba' zhig bzhin //",
    "T04TD3895E:54b-17": "ji ltar snang ba de bzhin du //",
    "T04TD3895E:54b-18": "chos kyi rang bzhin gal te yin //",
    "T04TD3895E:54b-19": "yang dag don ni mthong ba'i phyir //",
    "T04TD3895E:54b-20": "'gro ba thams cad cis mi grol //",
    "T04TD3895E:54b-21": "de nyid kyi phyir 'khrul pa yin //",
    "T04TD3895E:54b-22": "'gro ba 'di la rang byung rnams //",
    "T04TD3895E:54b-23": "thugs rjes 'khrul ba spang phyir yin //",
    "T04TD3895E:54b-24": "bdag nyid bde la don med 'gyur //",
    "T04TD3895E:54b-25": "glog dang 'brug dang char dag ni //",
    "T04TD3895E:54b-26": "sprin dang rlung dang gnam lcags ni //",
    "T04TD3895E:54b-27": "sems tsam yin pas ma gtogs par //",
    "T04TD3895E:54b-28": "nam mkha'i dkyil du 'grub ma yin //",
    "T04TD3895E:54b-29": "gal te dngos po yod yin na //",
    "T04TD3895E:54b-30": "'ga' yang bdag nyid kyis grub na //",
    "T04TD3895E:54b-31": "'dod pa'i dbye bas nges phye ba'i //",
    "T04TD3895E:54b-32": "'di dag du mar mthong mi 'gyur //",
    "T04TD3895E:54b-33": "'ga' zhig gzhon nu la chags shing //",
    "T04TD3895E:54b-34": "gzhan dag bud med bar ma la //",
    "T04TD3895E:54b-35": "kha cig tsho la gzhan dag ni //",
    "T04TD3895E:54b-36": "skem dang kha cig sngo bsangs la //",
    "T04TD3895E:54b-37": "gang tshe bud med rnam pa ni //",
    "T04TD3895E:54b-38": "sems nyid las skyes de yi tshe //",
    "T04TD3895E:54b-39": "ngo tsha dang bcas 'dod chen gyis //",
    "T04TD3895E:54b-40": "bdag nyid bdag la su zhig chags //",
    "T04TD3895E:54b-41": "'di dag thams cad blo ldan gyis //",
    "T04TD3895E:54b-42": "thams cad du ni rang dngos yin //",
    "T04TD3895E:54b-43": "yul gyi sa bar longs spyod phyir //",
    "T04TD3895E:54b-44": "byis pa lta bur 'jug mi rigs //",
    "T04TD3895E:54b-45": "rang gi rmi lam gyis 'khrul phyir //",
    "T04TD3895E:54b-46": "lag pa yis ni lag bzung nas //",
    "T04TD3895E:54b-47": "bdag gis rkun ma 'di zin ces //",
    "T04TD3895E:54b-48": "smra ba gzhan gyis spong bar byed //",
    "T04TD3895E:54b-49": "dud 'gro rtsva skam bza' bar sems //",
    "T04TD3895E:54b-50": "mi rnams bza' bar sems ma yi //",
    "T04TD3895E:54b-51": "rnam rtog 'jug pa ngo mtshar che //",
    "T04TD3895E:54b-52": "rnal 'byor pas kyang bsam mi khyab //",
    "T04TD3895E:54b-53": "ri dvags me mdag mi za zhing //",
    "T04TD3895E:55a-0": "dug gi byi ba dug @55a * //",
    "T04TD3895E:55a-1": "gis ni //",
    "T04TD3895E:55a-2": "srog ni mtha' ru byed pas kyang //",
    "T04TD3895E:55a-3": "de ni 'chi bar 'gyur ma yin //",
    "T04TD3895E:55a-4": "mas dran pa yis rgyud dang ni //",
    "T04TD3895E:55a-5": "ngag dang gnyid dang rlung rnams kyis //",
    "T04TD3895E:55a-6": "nya dang bya dang khyi dang sbrul //",
    "T04TD3895E:55a-7": "sems can gzhan rnams 'tsho ba yin //",
    "T04TD3895E:55a-8": "sna tshogs las kyis dben pa yi ;",
    "T04TD3895E:55a-9": "/ sla ksha mthong na sbyin mo dang //",
    "T04TD3895E:55a-10": "gnod sbyin 'khor gyi skye tshogs kyis //",
    "T04TD3895E:55a-11": "rang gi khyim dang 'dra bar ro //",
    "T04TD3895E:55a-12": "yi dvags kyis chu rnag 'brub cing //",
    "T04TD3895E:55a-13": "bshad gci rnyog pa dang ldan snang //",
    "T04TD3895E:55a-14": "mi yis chu bo dri med par //",
    "T04TD3895E:55a-15": "mthong ba dang ni 'thung ba'ang yin //",
    "T04TD3895E:55a-16": "dge min dge ba'i 'bras rnam pa //",
    "T04TD3895E:55a-17": "las kyi bag chags kyis bsgos pas //",
    "T04TD3895E:55a-18": "rnam rig de dang de nyid ni //",
    "T04TD3895E:55a-19": "stong pa nyid kyi don la 'jug / ae ma'o yul ni sna tshogs pa //",
    "T04TD3895E:55a-20": "dus gcig la ni du ma ru //",
    "T04TD3895E:55a-21": "rtog pa'i rjes su 'gro ba yis //",
    "T04TD3895E:55a-22": "rol mo'i tshogs kyi sgra bzhin no //",
    "T04TD3895E:55a-23": "gal te don yod don byed nyid //",
    "T04TD3895E:55a-24": "med na'ang de ru mi 'gyur ro //",
    "T04TD3895E:55a-25": "gzhan gyis sgyur ldan se'u zos pas //",
    "T04TD3895E:55a-26": "gzhan gyi kha nas chu 'dzag 'gyur //",
    "T04TD3895E:55a-27": "mtshan mo 'bras bu za ba las //",
    "T04TD3895E:55a-28": "gzhan 'ga' zhig gis dris pa na //",
    "T04TD3895E:55a-29": "gal te se'u za zhes smras na //",
    "T04TD3895E:55a-30": "thos pas 'gyur ba min nam ci //",
    "T04TD3895E:55a-31": "rmi lam mdzes ma dang 'phrad pa'i //",
    "T04TD3895E:55a-32": "bde ba thob la rgyu yod min //",
    "T04TD3895E:55a-33": "don med pa las khu ba ni //",
    "T04TD3895E:55a-34": "shor zhing 'byung ba min nam ci //",
    "T04TD3895E:55a-35": "rmi lam mthong ba 'di yod na //",
    "T04TD3895E:55a-36": "gal te goms pa'i stobs kyis 'dzin //",
    "T04TD3895E:55a-37": "gzhon nu ma sbrum bu skyes pa //",
    "T04TD3895E:55a-38": "mthong ba 'di ni rigs ldan min //",
    "T04TD3895E:55a-39": "khang pa'i nang du yun ring dang //",
    "T04TD3895E:55a-40": "lam dang ri dang yul rnams ni //",
    "T04TD3895E:55a-41": "rnam pa tha dad mthong ba'i phyir //",
    "T04TD3895E:55a-42": "rmi lam mthong la don med do //",
    "T04TD3895E:55a-43": "rnam par rig pa'ang rnam rig gi / don min gal te mi 'dod na //",
    "T04TD3895E:55a-44": "de tshe de yi grub pa'i mtha' //",
    "T04TD3895E:55a-45": "nges par rags pa'i gnas thob 'gyur //",
    "T04TD3895E:55a-46": "gzhan gyi sems la sogs pa'i yul //",
    "T04TD3895E:55a-47": "rnal 'byor pa yis gang shes pa'ang //",
    "T04TD3895E:55a-48": "de yang shes pa kho na min //",
    "T04TD3895E:55a-49": "bdag nyid sems kyis mos pa bzhin //",
    "T04TD3895E:55a-50": "kun rdzob ldan shes thams cad la //",
    "T04TD3895E:55a-51": "mkhas pa dang ni gzhan dag gis //",
    "T04TD3895E:55a-52": "bzung ba dang ni ston pa ni //",
    "T04TD3895E:55b-0": "mtshungs pa kho nar rab tu @55b 'jug / stong nyid mthong ba'i dang po ru //",
    "T04TD3895E:55b-1": "snang ba kho nar 'bras chen yin //",
    "T04TD3895E:55b-2": "gang phyir 'jig med thob pa ni //",
    "T04TD3895E:55b-3": "'jig rten gzhan bzhin 'jigs pa med //",
    "T04TD3895E:55b-4": "'chi ba dang ni skye ba nyid //",
    "T04TD3895E:55b-5": "sprul pa 'dra ba nyid du bzhed //",
    "T04TD3895E:55b-6": "bdag nyid gang yin de yis ni //",
    "T04TD3895E:55b-7": "de ltar 'jigs pa zhes byar 'gyur //",
    "T04TD3895E:55b-8": "'di dag las kyi sprul nyid du //",
    "T04TD3895E:55b-9": "sa ni gsum po shes pa yang //",
    "T04TD3895E:55b-10": "gal te phyir yang 'jigs 'gyur na //",
    "T04TD3895E:55b-11": "kye ma bdag 'dra'i skye bo nyams //",
    "T04TD3895E:55b-12": "yan lag mchog ni gnyis pa dang //",
    "T04TD3895E:55b-13": "de bzhin mig ni gsum pa ste //",
    "T04TD3895E:55b-14": "bcad dang phyung bar dogs pa ni //",
    "T04TD3895E:55b-15": "de gnyis med na gang las 'gyur //",
    "T04TD3895E:55b-16": "de ltas blo dang ldan pas yul 'di rnam par nges //",
    "T04TD3895E:55b-17": "lhag pa'i dri ma dang 'dres rnam par bsgoms pas kyang //",
    "T04TD3895E:55b-18": "dag pa'i phyir na nam yang dri ma ldan ma yin //",
    "T04TD3895E:55b-19": "sprin dum ma dag pa yis dri med nam mkha' bzhin //",
    "T04TD3895E:55b-20": "'dir ni mang smras ci zhig bya //",
    "T04TD3895E:55b-21": "gal te 'ga' zhig gis bsgoms na //",
    "T04TD3895E:55b-22": "khyi dang ri bong rta mgor skyes //",
    "T04TD3895E:55b-23": "rva yang mthong bar snang ba yin //",
    "T04TD3895E:55b-24": "sbal pa ral pa'i thod bcings shing //",
    "T04TD3895E:55b-25": "kha dog gsal ba'i thal bas byug / tshangs pa'i skud pa dkar po thogs //",
    "T04TD3895E:55b-26": "phrag pa la ni spyi blugs bzhag / khang pa mun pa dang bcas la //",
    "T04TD3895E:55b-27": "'jigs pa de dang der brtags pas //",
    "T04TD3895E:55b-28": "rang sems nges par snang ba ni //",
    "T04TD3895E:55b-29": "byis pas gdon mthong min nam ci //",
    "T04TD3895E:55b-30": "shin tu 'jigs pa'i gnod sbyin gzugs //",
    "T04TD3895E:55b-31": "rang gis bris nas bltas pa yin //",
    "T04TD3895E:55b-32": "dben pa ru ni gcig pu yang //",
    "T04TD3895E:55b-33": "ri mo mkhan 'jigs min nam ci //",
    "T04TD3895E:55b-34": "sdong dum la ni rkun ma dang //",
    "T04TD3895E:55b-35": "thag pa la ni sprul brtags pas //",
    "T04TD3895E:55b-36": "skye bo du ma glo bur du //",
    "T04TD3895E:55b-37": "'jigs pa thob pa ma yin nam //",
    "T04TD3895E:55b-38": "rang gi rtog pas bzo byas pa //",
    "T04TD3895E:55b-39": "bden nyid min pa'i yul rnams kyis //",
    "T04TD3895E:55b-40": "byis pa thams cad rnam bcom ste //",
    "T04TD3895E:55b-41": "bdag nyid kyi ni skyon las so //",
    "T04TD3895E:55b-42": "nyin mtshan mtshungs pa'i long ba la'ang //",
    "T04TD3895E:55b-43": "nam langs zhes bya'i sgra thos nas //",
    "T04TD3895E:55b-44": "sngon gyi rdzas rnams mthong ba ni //",
    "T04TD3895E:55b-45": "snang bar bcas bzhin skye bar 'gyur //",
    "T04TD3895E:55b-46": "yul dus la sogs dngos po rnams //",
    "T04TD3895E:55b-47": "rmi lam 'khrul pa'i rnam shes la //",
    "T04TD3895E:55b-48": "lam ni thung ngu dag la yang //",
    "T04TD3895E:56a-0": "ring por @56a * //",
    "T04TD3895E:56a-1": "snang bas dub par 'gyur //",
    "T04TD3895E:56a-2": "de bzhin gang phyir 'dod ldan gyi //",
    "T04TD3895E:56a-3": "skyes bu 'dod ma dang bral na //",
    "T04TD3895E:56a-4": "chu chod grangs mtshungs nyin mo yang //",
    "T04TD3895E:56a-5": "lo brgyad dag dang mtshungs par 'gyur //",
    "T04TD3895E:56a-6": "de nyid gzigs pa de rnams kyi //",
    "T04TD3895E:56a-7": "de lta'i tshul du der brtags nas //",
    "T04TD3895E:56a-8": "tha snyad du ni mdzad na yang //",
    "T04TD3895E:56a-9": "bden no snyam du mi sems so //",
    "T04TD3895E:56a-10": "de ltar bstan pas sna tshogs 'di //",
    "T04TD3895E:56a-11": "rtog pa'i mtshon gyi rgyu las ni //",
    "T04TD3895E:56a-12": "thams cad ri mo 'drar mthong ste //",
    "T04TD3895E:56a-13": "ngo bo nyid kyi mthong ma yin //",
    "T04TD3895E:56a-14": "ae ma'o bden min kun tu rtog pas thog ma med pa'i 'khor ba ru //",
    "T04TD3895E:56a-15": "sa gsum po 'di bsdus pa bzhin du sems kyis nam mkha' dag khyab par //",
    "T04TD3895E:56a-16": "bris pa'i mnyam dang mi mnyam mthong man 'gro ba ngo mtshar las ngo mtshar //",
    "T04TD3895E:56a-17": "bden no lta bur 'khrul pas rig par yang ni blo yis gzung bar bya //",
    "T04TD3895E:56a-18": "gal te dngos po dngos gyur na //",
    "T04TD3895E:56a-19": "slar yang dngos med 'gyur ba ci ;",
    "T04TD3895E:56a-20": "/ de bzhin nyid bstan rang bzhin phyir //",
    "T04TD3895E:56a-21": "rnam gzhan nyid du mi 'thad do //",
    "T04TD3895E:56a-22": "ming dang rigs sogs yon tan gyis //",
    "T04TD3895E:56a-23": "gang zhig chos rnams mthong gyur pa //",
    "T04TD3895E:56a-24": "phyin ci log gis bcom pa yis //",
    "T04TD3895E:56a-25": "mkha' khongs ri mo de byed do //",
    "T04TD3895E:56a-26": "de phyir sems kyi rang bzhin gyi //",
    "T04TD3895E:56a-27": "chos rnams rang bzhin med pa nyid //",
    "T04TD3895E:56a-28": "gang zhig rnam pa gzhan du rig / de ni don dam rigs pa min //",
    "T04TD3895E:56a-29": "gal te rtog pa yod min la //",
    "T04TD3895E:56a-30": "gal te stong nyid yod na yang //",
    "T04TD3895E:56a-31": "gsal ba dang ni mi gsal ba //",
    "T04TD3895E:56a-32": "rang nyid 'bad pa med par 'gyur //",
    "T04TD3895E:56a-33": "mi shes na ni rtog mi nyams //",
    "T04TD3895E:56a-34": "rtog pa nyams pa rtogs par byed //",
    "T04TD3895E:56a-35": "sgrib byed brtan pa'i rang bzhin can //",
    "T04TD3895E:56a-36": "stong pa nyid ni gsal mi 'gyur //",
    "T04TD3895E:56a-37": "'di dag dbye ba cung zad med //",
    "T04TD3895E:56a-38": "rtog pa med par 'gyur zhe na //",
    "T04TD3895E:56a-39": "gzhan dbang nyid kyis stong pa nyid //",
    "T04TD3895E:56a-40": "yang dag par ni mthong bar 'gyur //",
    "T04TD3895E:56a-41": "ji ltar 'di la yang dag zhugs //",
    "T04TD3895E:56a-42": "ngo bo nyid gsum mthong ba'i phyir //",
    "T04TD3895E:56a-43": "de mthong ba las chos kun la //",
    "T04TD3895E:56a-44": "ril por 'dzin pa ldog par 'gyur //",
    "T04TD3895E:56a-45": "gcig pu mthong mi tha dad pa //",
    "T04TD3895E:56a-46": "gsum gyi tshul du gsal bar mthong //",
    "T04TD3895E:56a-47": "bag chags kyis bsgribs nus pa las //",
    "T04TD3895E:56b-0": "de la brtags @56b pa bsal bar 'gyur //",
    "T04TD3895E:56b-1": "kun brtags rim gyis dman pa las //",
    "T04TD3895E:56b-2": "gzhan gyi dbang ni rab tu gsal //",
    "T04TD3895E:56b-3": "dang po las ni rab g-yos bzhin //",
    "T04TD3895E:56b-4": "rang bzhin ma mthong tshul gyis so //",
    "T04TD3895E:56b-5": "rim gyis de yi snang ba dang //",
    "T04TD3895E:56b-6": "bral na slar yang stong pa nyid //",
    "T04TD3895E:56b-7": "de nyid bstan par byed pa bzhin //",
    "T04TD3895E:56b-8": "snying la gsal snang skye bar 'gyur //",
    "T04TD3895E:56b-9": "de yang glog bzhin mi brtan pa'i //",
    "T04TD3895E:56b-10": "skad cig la ni 'ong zhing 'gro //",
    "T04TD3895E:56b-11": "rnam kun thog ma med dus kyi //",
    "T04TD3895E:56b-12": "gnyis kyis de nyid bslad phyir ro //",
    "T04TD3895E:56b-13": "slar yang ji srid de dbus su //",
    "T04TD3895E:56b-14": "g-yo med ma gyur de srid du //",
    "T04TD3895E:56b-15": "gnyis dang gnyis min go 'phang dag /'char zhing nub pa nyid yin no //",
    "T04TD3895E:56b-16": "g-yo med gyur nas phyir yang ni //",
    "T04TD3895E:56b-17": "'od zer stong par shar ba bzhin //",
    "T04TD3895E:56b-18": "'gal phyir mun pa 'jug pa yas //",
    "T04TD3895E:56b-19": "gnas skabs thob par mi 'gyur ro //",
    "T04TD3895E:56b-20": "gnas skabs de yang 'di 'dra bar //",
    "T04TD3895E:56b-21": "shes min stong nyid du brjod mod //",
    "T04TD3895E:56b-22": "'jig rten la grags med pa pa'i //",
    "T04TD3895E:56b-23": "don gyi rjes su ltung ba min //",
    "T04TD3895E:56b-24": "med pa nyid dang gzugs nyid do //",
    "T04TD3895E:56b-25": "'di ni tha snyad don dam du //",
    "T04TD3895E:56b-26": "dngos po med pa'i chos rnams la //",
    "T04TD3895E:56b-27": "yod dam med pa su yi yin //",
    "T04TD3895E:56b-28": "khyod kyis dran par mi bya zhes //",
    "T04TD3895E:56b-29": "smras na bkag pa 'di dran pa //",
    "T04TD3895E:56b-30": "ji ltar de ltar yod min pa'i //",
    "T04TD3895E:56b-31": "sgra las gzhan ni rtogs par 'gyur //",
    "T04TD3895E:56b-32": "rnam par rtog pa las don rnams shes //",
    "T04TD3895E:56b-33": "don gyi blo las rnam rtog kyang //",
    "T04TD3895E:56b-34": "gnyi ga rnam rtog chos yin phyir //",
    "T04TD3895E:56b-35": "yod pa gang yin med gang yin //",
    "T04TD3895E:56b-36": "rten ni gang zhig bsgoms pa yis //",
    "T04TD3895E:56b-37": "med pa yang ni yod par 'gyur //",
    "T04TD3895E:56b-38": "gal te de bzhin du 'dod pa //",
    "T04TD3895E:56b-39": "de bzhin yod pa nyid kyang thob //",
    "T04TD3895E:56b-40": "de bzhin yod dang med pa dang /",
    "T04TD3895E:56b-41": "bde sdug la sogs med par bzhed //",
    "T04TD3895E:56b-42": "ltos pas grub [?] pa de thams cad //",
    "T04TD3895E:56b-43": "ring thung la sogs bye brag bzhin //",
    "T04TD3895E:56b-44": "skyes bu'i sdug bsngal zhi ba la //",
    "T04TD3895E:56b-45": "bde ba zhes byar rab tu brtags //",
    "T04TD3895E:56b-46": "bde ba nyams pa sdug bsngal yin //",
    "T04TD3895E:56b-47": "gnyis po 'di ni ltos pas yin //",
    "T04TD3895E:56b-48": "ltos pa nyid las kun 'byung bar //",
    "T04TD3895E:56b-49": "'di dag thams cad shes par bya //",
    "T04TD3895E:56b-50": "gcig nyid la ni ma ltos par //",
    "T04TD3895E:56b-51": "gzhan dag khong du chud ma yin //",
    "T04TD3895E:56b-52": "gzhan sel ba yin rnam shes ni //",
    "T04TD3895E:57a-0": "spyod yul rnam @57a * //",
    "T04TD3895E:57a-1": "par med byed par //",
    "T04TD3895E:57a-2": "bstan pa la sogs bsgrub pa yis //",
    "T04TD3895E:57a-3": "kha cig 'khrul pa yang dag bskyed //",
    "T04TD3895E:57a-4": "yi ge tshig dang ngag dang ni //",
    "T04TD3895E:57a-5": "rtags rnams dang ni tshig dang ni //",
    "T04TD3895E:57a-6": "bya ba byed pa'i 'brel pa dang //",
    "T04TD3895E:57a-7": "brdzun phyir rjod par byed ma yin //",
    "T04TD3895E:57a-8": "tshigs bcad tshig rkang lnga pa'am //",
    "T04TD3895E:57a-9": "gsum pa ru ni ci mi 'dod //",
    "T04TD3895E:57a-10": "rjod byed brjod bya la ltos nas //",
    "T04TD3895E:57a-11": "mkha' 'gro'i dam tshig bzhin du 'gyur //",
    "T04TD3895E:57a-12": "chos rnams gzung bar bya ba yin //",
    "T04TD3895E:57a-13": "sngon gyi mkhas par rang 'dod pas //",
    "T04TD3895E:57a-14": "sgra rnams sbyar bas nyon mongs la //",
    "T04TD3895E:57a-15": "'jig rten pa dag ci phyir btsud //",
    "T04TD3895E:57a-16": "'di ni sna zhes brjod pa na //",
    "T04TD3895E:57a-17": "mgo bo bskor bar gyur pa yi //",
    "T04TD3895E:57a-18": "lag ngar bkug pa'i lag pa yis //",
    "T04TD3895E:57a-19": "dris la su zhig ston par byed //",
    "T04TD3895E:57a-20": "sgra yi bdag nyid 'jig rten pa //",
    "T04TD3895E:57a-21": "bdag nyid gus par 'gyur ma yin //",
    "T04TD3895E:57a-22": "sgra 'don pa yi sbal tshogs dang //",
    "T04TD3895E:57a-23": "brag gi dkyil gyi gab tshe bzhin //",
    "T04TD3895E:57a-24": "gzhan gyis gzhan ni rig pa ru ;",
    "T04TD3895E:57a-25": "/'brel pa med phyir mi rigs so //",
    "T04TD3895E:57a-26": "ral gri gzhan la brgyab pa yis //",
    "T04TD3895E:57a-27": "gzhan dag gcod par byed dam ci //",
    "T04TD3895E:57a-28": "ma byas pa yi dngos po ni //",
    "T04TD3895E:57a-29": "'ga' yis gang yang mthong ba med //",
    "T04TD3895E:57a-30": "dngos po med pa'i ngo bo yis //",
    "T04TD3895E:57a-31": "dngos po rab tu bskyed pa yin //",
    "T04TD3895E:57a-32": "dngos po dngos po'i rang bzhin min //",
    "T04TD3895E:57a-33": "dngos po'i dus na dngos med phyir //",
    "T04TD3895E:57a-34": "de nyid phyir na 'das pa'i dngos //",
    "T04TD3895E:57a-35": "'byung ba zhes ni brjod pa yin //",
    "T04TD3895E:57a-36": "de nyid phyir na skyob pa yis //",
    "T04TD3895E:57a-37": "'byung ba zhes ni rab tu gsungs //",
    "T04TD3895E:57a-38": "'byung ba kun gyi 'byung mchog phyir //",
    "T04TD3895E:57a-39": "nges pa'i tshig la mkhas pa yin //",
    "T04TD3895E:57a-40": "gcig la brgya yi blo skye min //",
    "T04TD3895E:57a-41": "de bzhin brgya yi bar la'ang med //",
    "T04TD3895E:57a-42": "de bzhin du yang brgya brjod pa //",
    "T04TD3895E:57a-43": "sems ni 'khrul par gyur pa yin //",
    "T04TD3895E:57a-44": "mtho ris sogs pas bum pa'am //",
    "T04TD3895E:57a-45": "mthong ba'am ni ma mthong ba //",
    "T04TD3895E:57a-46": "de yi bdag nyid rtogs 'gyur na //",
    "T04TD3895E:57a-47": "tshig tu ston pas ci zhig bya //",
    "T04TD3895E:57a-48": "glang po dang ni sa srung glang //",
    "T04TD3895E:57a-49": "bud med dang ni lha'i bud med //",
    "T04TD3895E:57a-50": "de las snga na med blo med //",
    "T04TD3895E:57a-51": "mthong ba las ni mchog tu skye //",
    "T04TD3895E:57a-52": "mthong ba gzhan min smra ba'ang gzhan //",
    "T04TD3895E:57a-53": "thos pa gzhan yin rtogs pa'ang gzhan //",
    "T04TD3895E:57a-54": "de ltar 'jig rten smyon pa bzhin //",
    "T04TD3895E:57a-55": "bdag nyid khong du chud ma yin //",
    "T04TD3895E:57b-0": "bdag @57b nyid smyon pa yin zhes pa //",
    "T04TD3895E:57b-1": "de ni ji ltar smyon yin 'gyur //",
    "T04TD3895E:57b-2": "yang dag rang shes smyon pa min //",
    "T04TD3895E:57b-3": "rnam par 'khrul pa smyon par brjod //",
    "T04TD3895E:57b-4": "yul sogs nges pa'i rnam par ni //",
    "T04TD3895E:57b-5": "'gro ba gsum po gang snang ba //",
    "T04TD3895E:57b-6": "de phyir de ni 'khrul ma yin //",
    "T04TD3895E:57b-7": "rnam par rig yin de yi phyir //",
    "T04TD3895E:57b-8": "glang po'i don dang de'i rnam pa //",
    "T04TD3895E:57b-9": "de nyid dngos med mkhas pa yin //",
    "T04TD3895E:57b-10": "kun brtags la sogs rang bzhin rnams //",
    "T04TD3895E:57b-11": "rim pa bzhin du shes par bya //",
    "T04TD3895E:57b-12": "sgyu ma mkhan gyi sprul pa yis //",
    "T04TD3895E:57b-13": "glang po gcig pu kho na la //",
    "T04TD3895E:57b-14": "don stong don du snang ba dang //",
    "T04TD3895E:57b-15": "gzung ba'i dngos po brdzun don yin //",
    "T04TD3895E:57b-16": "de ltar yang dag mthong bas sngar //",
    "T04TD3895E:57b-17": "don du 'dzin pa ldog par 'gyur //",
    "T04TD3895E:57b-18": "gzhan dbang de yi rnam pa ni //",
    "T04TD3895E:57b-19": "de yi sems las byung ba yin //",
    "T04TD3895E:57b-20": "rnam pa de yi rnyog pa yang //",
    "T04TD3895E:57b-21": "don gyi dngos po med mthong bas //",
    "T04TD3895E:57b-22": "bag chags spangs pa'i phyi nas ni //",
    "T04TD3895E:57b-23": "sa brgyad pa la ldog par 'gyur //",
    "T04TD3895E:57b-24": "sems kyi 'khor lo nges log na //",
    "T04TD3895E:57b-25": "phyir yang 'khor bas 'khor mi 'gyur //",
    "T04TD3895E:57b-26": "yongs su grub pa'i chos yin phyir //",
    "T04TD3895E:57b-27": "'on kyang yang dag skye ba 'byung //",
    "T04TD3895E:57b-28": "ri mor bris bzhin g-yo ba med //",
    "T04TD3895E:57b-29": "rtog pa med cing 'dod pa med //",
    "T04TD3895E:57b-30": "de ni gnyis med spyod yul phyir //",
    "T04TD3895E:57b-31": "len dang 'dod pa cung zad med //",
    "T04TD3895E:57b-32": "smon lam rnams kyi mthu yis ni //",
    "T04TD3895E:57b-33": "thog mtha' med pa'i srid gsum du //",
    "T04TD3895E:57b-34": "rtog pa med par 'jig rten gyi //",
    "T04TD3895E:57b-35": "mun pa sel byed nyi ma bzhin //",
    "T04TD3895E:57b-36": "de phyir byed pa po rnams dang //",
    "T04TD3895E:57b-37": "skyes bu'i las 'bras gang yin pa //",
    "T04TD3895E:57b-38": "de yi dge dang mi dge ba //",
    "T04TD3895E:57b-39": "skyob pas rtog pa'i ngo bor gsungs //",
    "T04TD3895E:57b-40": "chos dang chos min dka' thub gtong //",
    "T04TD3895E:57b-41": "bsdams dang des bsdams dul ba dang //",
    "T04TD3895E:57b-42": "dud 'gro dmyal ba yi dvags dang //",
    "T04TD3895E:57b-43": "lha dang bcas pa'i mi rnams dang //",
    "T04TD3895E:57b-44": "'byung dang 'byung 'gyur phung po dang //",
    "T04TD3895E:57b-45": "khams dang thub pa'i bstan pa dang //",
    "T04TD3895E:57b-46": "ston pa dang ni nyan thos te //",
    "T04TD3895E:57b-47": "thams cad kun rdzob yin par bstan //",
    "T04TD3895E:57b-48": "dang po'i las can 'jig rten pa //",
    "T04TD3895E:57b-49": "dam pa'i don la gzhug pa'i phyir //",
    "T04TD3895E:57b-50": "thabs 'di rdzogs pa'i sangs rgyas kyis //",
    "T04TD3895E:57b-51": "skas kyi them pa lta bur gsungs //",
    "T04TD3895E:57b-52": "de ltar byis pas brjod pa rnams //",
    "T04TD3895E:57b-53": "mthar ni thams cad 'jig pa yin //",
    "T04TD3895E:58a-0": "brjod par bya min @58a * //",
    "T04TD3895E:58a-1": "dpyad du med //",
    "T04TD3895E:58a-2": "cung zad gzhan yang gsal ba yin //",
    "T04TD3895E:58a-3": "de la nam mkha' gsal ba 'dis //",
    "T04TD3895E:58a-4": "stong pa nyid ni gsal bar byed //",
    "T04TD3895E:58a-5": "bdag nyid dang ni stong pa nyid //",
    "T04TD3895E:58a-6": "cung zad gnas pa'i gnas pa med //",
    "T04TD3895E:58a-7": "ji skad ston pa'i lam 'di ni //",
    "T04TD3895E:58a-8": "cung zad kyang ni mthong ba med //",
    "T04TD3895E:58a-9": "nyams shing zhi ba spangs pa yi //",
    "T04TD3895E:58a-10": "'jig rten ma lus bzhad gad bzhin //",
    "T04TD3895E:58a-11": "bdag nyid kyis ni sngon gyi rabs //",
    "T04TD3895E:58a-12": "de bzung ba yi ro gcig dngos //",
    "T04TD3895E:58a-13": "gang zhig sems par byed na yang //",
    "T04TD3895E:58a-14": "gdon mi za bar ngo mtshar 'gyur //",
    "T04TD3895E:58a-15": "gal te 'di kun stong nyid yin //",
    "T04TD3895E:58a-16": "dge ba'i rtsom pa don med 'gyur //",
    "T04TD3895E:58a-17": "gang gi stong nyid don byas pa //",
    "T04TD3895E:58a-18": "bden te don la don med yin //",
    "T04TD3895E:58a-19": "de tshe sdig pa'i rtsom pa yang //",
    "T04TD3895E:58a-20": "de yis shin tu mi rigs so //",
    "T04TD3895E:58a-21": "gang tshe stong mthong rnal 'byor pas //",
    "T04TD3895E:58a-22": "chang pa stong bzhin 'ching ba med //",
    "T04TD3895E:58a-23": "rtog pa'i nang du lhung ba la //",
    "T04TD3895E:58a-24": "de dag thams cad gzhan nyid 'gyur //",
    "T04TD3895E:58a-25": "rgyu dang 'bras bu'i dngos po yi //",
    "T04TD3895E:58a-26": "'khor ba'i 'bras des thob phyir ro //",
    "T04TD3895E:58a-27": "rmi lam na byas las rnams la //",
    "T04TD3895E:58a-28": "dge dang mi dge ci zhig yod //",
    "T04TD3895E:58a-29": "ma sad par yang 'bras mi myong //",
    "T04TD3895E:58a-30": "ma lus rmi lam nyid na yang //",
    "T04TD3895E:58a-31": "sad na med par shes pa'i phyir //",
    "T04TD3895E:58a-32": "rmi lam 'jug pa'i 'bras bu med //",
    "T04TD3895E:58a-33": "de phyir ye shes skyes pas na //",
    "T04TD3895E:58a-34": "thams cad kyi 'bras mtha' ru brdzun //",
    "T04TD3895E:58a-35": "rmi lam mgal me mig 'phrul ni //",
    "T04TD3895E:58a-36": "skye dang 'gag pa tha dad med //",
    "T04TD3895E:58a-37": "rgyu dang 'bras bu'i dngos po ni //",
    "T04TD3895E:58a-38": "gang gis thams cad yang dag mthong //",
    "T04TD3895E:58a-39": "nyi ma gzhan la yul myong dang //",
    "T04TD3895E:58a-40": "gang zhig rmi lam nges sad dang //",
    "T04TD3895E:58a-41": "rang bzhin nyams su myong ba ni //",
    "T04TD3895E:58a-42": "de dag bye brag gang yin smos //",
    "T04TD3895E:58a-43": "gang dang gang ni rten cing 'byung //",
    "T04TD3895E:58a-44": "de dang de yi rang bzhin zhi //",
    "T04TD3895E:58a-45": "sgyu ma'i yan lag tshogs pa yis //",
    "T04TD3895E:58a-46": "sgyu ma mkhan gyis ston pa bzhin //",
    "T04TD3895E:58a-47": "rnam pa du ma tha dad pa //",
    "T04TD3895E:58a-48": "gos 'dra ba yi dngos po rnams //",
    "T04TD3895E:58a-49": "stong nyid me yis bsregs pa na //",
    "T04TD3895E:58a-50": "thal bar bye brag 'ga' yang med //",
    "T04TD3895E:58a-51": "snod dang sems can zhes bya ba'i //",
    "T04TD3895E:58a-52": "'jig rten gnyis ka bsregs nas ni //",
    "T04TD3895E:58a-53": "bdag nyid de yang de nyid du //",
    "T04TD3895E:58a-54": "me lce bzhin du bsregs pa yin //",
    "T04TD3895E:58a-55": "stong nyid me yis nges bsregs par //",
    "T04TD3895E:58b-0": "de ltar 'gro ba gsum mthong @58b bas ;",
    "T04TD3895E:58b-1": "/'khor ba ru ni gnas pa na //",
    "T04TD3895E:58b-2": "'ga' la'ang chags min rnal 'byor pa //",
    "T04TD3895E:58b-3": "gang tshe stong nyid la gnas pas //",
    "T04TD3895E:58b-4": "rab tu spyod min spyod pa'ang min //",
    "T04TD3895E:58b-5": "spyod pa ma yin spyod yul min //",
    "T04TD3895E:58b-6": "de tshe de la phra mor 'byung //",
    "T04TD3895E:58b-7": "stong nyid la gnas phyin chad ni //",
    "T04TD3895E:58b-8": "bud shing bzhin du thams cad spong me bzhin yongs su mya ngan 'das //",
    "T04TD3895E:58b-9": "de ni lhag ma med par 'gyur //",
    "T04TD3895E:58b-10": "de ltar gyur pa thogs pa med //",
    "T04TD3895E:58b-11": "gos med chags pa yod ma yin //",
    "T04TD3895E:58b-12": "phyir yang du ba 'byung ba med //",
    "T04TD3895E:58b-13": "rnal 'byor rig pas yang 'bar med //",
    "T04TD3895E:58b-14": "'bar ba med pa zhi ba thob //",
    "T04TD3895E:58b-15": "zhi bas kyang ni nyer zhi nyid //",
    "T04TD3895E:58b-16": "nye bar zhi bas rab zhi nyid //",
    "T04TD3895E:58b-17": "rab tu zhi bas yang bsil nyid //",
    "T04TD3895E:58b-18": "bsil bar gyur pas gdung med nyid //",
    "T04TD3895E:58b-19": "gdung ba med pas rims med brjod //",
    "T04TD3895E:58b-20": "rims med pa yis rdul med dag / gnyis med gnod pa med pa yin //",
    "T04TD3895E:58b-21": "bdag gi med pas rang 'dzin med //",
    "T04TD3895E:58b-22": "srid pa'i rgya mtsho yang dag brgal //",
    "T04TD3895E:58b-23": "phyir yang skye ba len mi byed //",
    "T04TD3895E:58b-24": "skye med de la 'chi ba'ang med //",
    "T04TD3895E:58b-25": "skye dang 'chi ba spangs pa yis //",
    "T04TD3895E:58b-26": "bdud rtsi'i go 'phang nyams su myong //",
    "T04TD3895E:58b-27": "tshul de thob nas phyir yang ni //",
    "T04TD3895E:58b-28": "thob par bya ba dmigs pa med //",
    "T04TD3895E:58b-29": "'khor bar skye ba'i sdug bsngal dang //",
    "T04TD3895E:58b-30": "sdug bsngal gyis rgyu bde bas kyang //",
    "T04TD3895E:58b-31": "'dod chags zhe sdang 'chang ma yin //",
    "T04TD3895E:58b-32": "thams cad du ni btang snyoms spyod //",
    "T04TD3895E:58b-33": "ltos dang bcas pa thams cad 'jig / ltos med rtag tu 'jig pa med //",
    "T04TD3895E:58b-34": "'jig pa med pas mi 'gyur thob //",
    "T04TD3895E:58b-35": "'jig med 'gyur ba med par bzhugs //",
    "T04TD3895E:58b-36": "'jig pa med pa'i gnas thob pa //",
    "T04TD3895E:58b-37": "gang la'ang gnas pa ma yin no //",
    "T04TD3895E:58b-38": "mya ngan 'das pa'am 'khor ba la //",
    "T04TD3895E:58b-39": "dbang thob khyab bdag dbang bsgyur phyir //",
    "T04TD3895E:58b-40": "de dbang de thub de ston yin //",
    "T04TD3895E:58b-41": "bya ba byas te de bzhin gshegs //",
    "T04TD3895E:58b-42": "bde bar gshegs te'ang gang yin pa //",
    "T04TD3895E:58b-43": "ye shes dbang phyug rnam 'phrul pa'o //",
    "T04TD3895E:58b-44": "yul la shin tu chags pa ni //",
    "T04TD3895E:58b-45": "byis pa'i sems ni ma sbyangs pas //",
    "T04TD3895E:58b-46": "stong nyid bstan pa thos pa yis //",
    "T04TD3895E:58b-47": "snying ni gnyis su 'gas par 'gyur //",
    "T04TD3895E:58b-48": "rgya che ba yi chos thos dang //",
    "T04TD3895E:58b-49": "bshes gnyen bzang po bsten pa dang //",
    "T04TD3895E:58b-50": "rigs ldan 'bar bar byed pa ni //",
    "T04TD3895E:59a-0": "'di la 'jug par @59a * //",
    "T04TD3895E:59a-1": "'gyur ba yin //",
    "T04TD3895E:59a-2": "rtag tu brtson dang sbyor ldan pa //",
    "T04TD3895E:59a-3": "lam 'di la ni rjes zhugs pas //",
    "T04TD3895E:59a-4": "ring por mi thogs chos rnams kun //",
    "T04TD3895E:59a-5": "bdag med pa ni rtogs par 'gyur //",
    "T04TD3895E:59a-6": "chos 'di yongs su ma bsgoms pas //",
    "T04TD3895E:59a-7": "chos nyid thob par mi 'gyur te //",
    "T04TD3895E:59a-8": "chu ni thos dang mthong ba yis //",
    "T04TD3895E:59a-9": "ma 'thungs skom pa ji ltar bzlog / tshul gnas thos dang shes rab ldan //",
    "T04TD3895E:59a-10": "bsod nams tshogs ni yang dag bsags //",
    "T04TD3895E:59a-11": "yul rnams la ni drug bzhin blta //",
    "T04TD3895E:59a-12": "lus dang srog la chags pa med //",
    "T04TD3895E:59a-13": "khyim mam yang na nags su ni //",
    "T04TD3895E:59a-14": "byang chub sems dpa' mnyam gzhag ste //",
    "T04TD3895E:59a-15": "dang por bdag med lam gyis ni //",
    "T04TD3895E:59a-16": "sangs rgyas go 'phang la 'jug pas //",
    "T04TD3895E:59a-17": "'jig rten don ni gtso bor byas //",
    "T04TD3895E:59a-18": "rang don zhar mdzad thugs rje'i bdag /'jig rten nyid dang chos rnams ni //",
    "T04TD3895E:59a-19": "rang bzhin gsum gyi ngo bo nyid //",
    "T04TD3895E:59a-20": "skad cig tsam yang skabs ldan na //",
    "T04TD3895E:59a-21": "khyim par gyur pa yin yang bsgom //",
    "T04TD3895E:59a-22": "skyil mo krung ni bcas nas su //",
    "T04TD3895E:59a-23": "sma rtser g-yo ba'i yid bsdus la //",
    "T04TD3895E:59a-24": "longs spyod nyid ni nyer gnas pa //",
    "T04TD3895E:59a-25": "brdzun dang slu bar byed pa yin //",
    "T04TD3895E:59a-26": "ji ltar snang ba'i rang gi sems //",
    "T04TD3895E:59a-27": "dmigs pa mdun du byas nas ni //",
    "T04TD3895E:59a-28": "'dod chags gnas la chags mi bya ;",
    "T04TD3895E:59a-29": "/ nyes dang ldan la sdang mi bya //",
    "T04TD3895E:59a-30": "gti mug bcas pas rmongs mi bya //",
    "T04TD3895E:59a-31": "mkhas pas dmigs par mi bya'o //",
    "T04TD3895E:59a-32": "chags pa'i gnas la chags byed dang //",
    "T04TD3895E:59a-33": "zhe sdang can la sdang bas gnod //",
    "T04TD3895E:59a-34": "nyon mongs shin tu 'phel ba'i phyir //",
    "T04TD3895E:59a-35": "rmongs pa gti mug gis ni nyams //",
    "T04TD3895E:59a-36": "ting nge 'dzin ni mi brtan phyir //",
    "T04TD3895E:59a-37": "rnam par rtog pas nyams byas nas //",
    "T04TD3895E:59a-38": "nyams pa'i sgo ni de dang des //",
    "T04TD3895E:59a-39": "gzhan dag nyid ni rab tu rtog / rmongs pa'ang 'du shes rmongs pa'i phyir //",
    "T04TD3895E:59a-40": "rmongs pa'i dngos po sems dpa' yin //",
    "T04TD3895E:59a-41": "shin tu mun nag smag tu lhub //",
    "T04TD3895E:59a-42": "'khrul pa yis ni long ba bzhin //",
    "T04TD3895E:59a-43": "mkhas pas dmigs pa'i gnas la ni //",
    "T04TD3895E:59a-44": "bzlog pa ru ni yid la bya //",
    "T04TD3895E:59a-45": "nyon mongs cung zad goms pa yis //",
    "T04TD3895E:59a-46": "me la snum gyis bzhin du 'phel //",
    "T04TD3895E:59a-47": "de nas sbyor ba byas pa yis //",
    "T04TD3895E:59a-48": "g-yul ngo ru ni dpa' bo bzhin //",
    "T04TD3895E:59a-49": "'dod chags la sogs pa yi gnas //",
    "T04TD3895E:59b-0": "dpa' @59b ba'i dgra la bsnun par bya //",
    "T04TD3895E:59b-1": "ma lus pa ni gzigs pa yis //",
    "T04TD3895E:59b-2": "nyon mongs de nyid sgrib par gsungs //",
    "T04TD3895E:59b-3": "de phyir 'bad pa thams cad kyis //",
    "T04TD3895E:59b-4": "de dag nyid ni spang bar bya //",
    "T04TD3895E:59b-5": "rtags sogs bdag nyid ma lus pa //",
    "T04TD3895E:59b-6": "de dag gsum du dmigs par bya //",
    "T04TD3895E:59b-7": "don 'dzin don du nges snang dang //",
    "T04TD3895E:59b-8": "don rnams stong pa nyid bstan pa //",
    "T04TD3895E:59b-9": "bsams pa yis ni shes rab kyis //",
    "T04TD3895E:59b-10": "dbye ba nges par yang bsam bya //",
    "T04TD3895E:59b-11": "shes rab pha rol phyin pa'i tshul //",
    "T04TD3895E:59b-12": "bsam gyis mi khyab bsam par bya //",
    "T04TD3895E:59b-13": "gang snang de ni de nyid min //",
    "T04TD3895E:59b-14": "gang zhig ma mthong de de bzhin //",
    "T04TD3895E:59b-15": "dngos por rtog pa nyid kyis long //",
    "T04TD3895E:59b-16": "rab rib kyis ni 'khrul pa bzhin //",
    "T04TD3895E:59b-17": "bdag gis cung zad mthong bden min //",
    "T04TD3895E:59b-18": "kun tu brtags pa 'khrul pa tsam //",
    "T04TD3895E:59b-19": "rgyu mtshan med pa'i mtshan mar yang //",
    "T04TD3895E:59b-20": "yun ring gnas ni mtshan mas bcom //",
    "T04TD3895E:59b-21": "kye ma 'jig rten pa yi mig / brdzun pa'i dbang gis 'khrul pa yin //",
    "T04TD3895E:59b-22": "ri yi rtse mo'i skra mthong zhing //",
    "T04TD3895E:59b-23": "rags pa'i ri bo mthong ma yin //",
    "T04TD3895E:59b-24": "skra nyag mu tig la phog pa //",
    "T04TD3895E:59b-25": "'gro na 'phong rkyen gang yin pa //",
    "T04TD3895E:59b-26": "mtshan ma la phog byad 'phags par //",
    "T04TD3895E:59b-27": "rkyen te gnyis po rkyen ma yin //",
    "T04TD3895E:59b-28": "don du lta la thams cad kun brtags kho na'i don ni shin tu gsal bar snang //",
    "T04TD3895E:59b-29": "rlung gis bskyod pas gar mkhan lta bu'i dpa' tshogs 'dra ba'i ri dvags chu bzhin no //",
    "T04TD3895E:59b-30": "rdzing bu la sogs chu ni nye bar de bzhin bden par rigs min snyam //",
    "T04TD3895E:59b-31": "yang dag ma yin brtags par lhung bzhin 'bad med phal cher yang dag 'dzin ma yin //",
    "T04TD3895E:59b-32": "sems kyis med pa 'di sems pa //",
    "T04TD3895E:59b-33": "rgyu mtshan rmi lam 'jug pa bzhin //",
    "T04TD3895E:59b-34": "kun brtags med pas gzhan gyi dbang //",
    "T04TD3895E:59b-35": "de na sems kyis thob pa yin //",
    "T04TD3895E:59b-36": "nyon mongs med pa'i rang bzhin snang //",
    "T04TD3895E:59b-37": "yongs su rdzogs pa'i sa dang nye //",
    "T04TD3895E:59b-38": "yongs su rdzogs pa gang thob pa //",
    "T04TD3895E:59b-39": "rnam par mi rtog pa la gnas //",
    "T04TD3895E:59b-40": "yang de mthong ba'i blo ldan gyis //",
    "T04TD3895E:59b-41": "gzhan gyi dngos la 'jug ma yin //",
    "T04TD3895E:59b-42": "kun brtags bdag nyid med pa'i phyir //",
    "T04TD3895E:59b-43": "de nyid shin tu bsgom ma yin //",
    "T04TD3895E:59b-44": "brdzun par bdag nyid mthong bas yang //",
    "T04TD3895E:59b-45": "gal te 'di de de dag nyid //",
    "T04TD3895E:59b-46": "bdag nyid myur du mthong na ni //",
    "T04TD3895E:59b-47": "de tshe rmi lam bzhin du bsam //",
    "T04TD3895E:59b-48": "rmi lam lta bur nges shes na //",
    "T04TD3895E:60a-0": "@60a * // phyi nas brdzun pa'i bdag nyid ni //",
    "T04TD3895E:60a-1": "skad cig gcig la snang ma yin //",
    "T04TD3895E:60a-2": "gnyen po yis ni bkag phyir ro //",
    "T04TD3895E:60a-3": "snying po de lta bu 'dzin pa //",
    "T04TD3895E:60a-4": "med pa'i mtha' la gal te reg / de bzhin nyid la shin tu dmigs //",
    "T04TD3895E:60a-5": "gal te de nyid dmigs gyur na //",
    "T04TD3895E:60a-6": "de ni spang ba'i don phyir yang ;",
    "T04TD3895E:60a-7": "/ stong nyid shin tu dmigs par bya //",
    "T04TD3895E:60a-8": "sna tshogs lta kun spang pa'i phyir //",
    "T04TD3895E:60a-9": "spong ba'i stong nyid bstan pa yin //",
    "T04TD3895E:60a-10": "rdo rje sbyin gyis byugs pa yi //",
    "T04TD3895E:60a-11": "khang pa'i sgo la lha min bzhin //",
    "T04TD3895E:60a-12": "rnam rig la 'jug rnal 'byor pas //",
    "T04TD3895E:60a-13": "phyogs gnyis yang dag reg ma yin //",
    "T04TD3895E:60a-14": "de gnyis dbus su bag med pas //",
    "T04TD3895E:60a-15": "gzhan 'ga' zhig gis reg gyur na //",
    "T04TD3895E:60a-16": "rdo rje sbyin gyis bzung nas ni //",
    "T04TD3895E:60a-17": "de yi lus ni bsreg par 'gyur //",
    "T04TD3895E:60a-18": "snang ba thob pa'i rnal 'byor pas //",
    "T04TD3895E:60a-19": "de yi rtags kyang shes bya ste //",
    "T04TD3895E:60a-20": "dngos grub med na mi 'byung ste //",
    "T04TD3895E:60a-21": "du ba sol ba dngos po bzhin //",
    "T04TD3895E:60a-22": "kun tu brtags pa spang ba des ;",
    "T04TD3895E:60a-23": "/ mi gsal ba yi ri mo bzhin //",
    "T04TD3895E:60a-24": "bsam gtan las ni langs pa yis //",
    "T04TD3895E:60a-25": "'gro ba thams cad mi gsal snang //",
    "T04TD3895E:60a-26": "zad dang rnying pa lta bu dang //",
    "T04TD3895E:60a-27": "kun tu zhib pa lta bu dang //",
    "T04TD3895E:60a-28": "grong stong lta bur dben pa dang //",
    "T04TD3895E:60a-29": "dga' ba med cing rten med pa //",
    "T04TD3895E:60a-30": "shin tu skyo skye 'gro ba la //",
    "T04TD3895E:60a-31": "tsi ri sgra 'don pa la bzhin //",
    "T04TD3895E:60a-32": "bdag dang bdag gi med pa dang //",
    "T04TD3895E:60a-33": "ming tsam 'ba' zhig kho na'o //",
    "T04TD3895E:60a-34": "gzhan dbang zhes bya mthong bas kyang //",
    "T04TD3895E:60a-35": "rang bzhin 'di lta bu ru snang //",
    "T04TD3895E:60a-36": "rang sems shing rta la zhon dang //",
    "T04TD3895E:60a-37": "bdag gis snang du zhugs lta bur //",
    "T04TD3895E:60a-38": "mig 'phrul 'byung ba lta bu ste //",
    "T04TD3895E:60a-39": "de nyid kho na 'khrul pa tsam //",
    "T04TD3895E:60a-40": "ma lus mun pas khyab pa bzhin //",
    "T04TD3895E:60a-41": "de la kun brtags stong ma yin //",
    "T04TD3895E:60a-42": "bag chags lhag ma'i ri mo yis //",
    "T04TD3895E:60a-43": "thams cad bris pa lta bu ru //",
    "T04TD3895E:60a-44": "nyon mongs nyid kyis khyab pa dang //",
    "T04TD3895E:60a-45": "'khor lo lta bur 'khor ba dang //",
    "T04TD3895E:60a-46": "rmi lam gsal sad shes pa dang //",
    "T04TD3895E:60a-47": "mtshan dang mtshan nyid med par snang //",
    "T04TD3895E:60a-48": "mthong nas mi snang dang mtshungs par //",
    "T04TD3895E:60a-49": "ci zhig lta bur snang ba yin //",
    "T04TD3895E:60a-50": "yongs su grub pa shes pa ni //",
    "T04TD3895E:60a-51": "thams cad ro gcig bdag nyid de //",
    "T04TD3895E:60a-52": "cha shas med cing thog mtha' med //",
    "T04TD3895E:60a-53": "rnam pa med cing gzung du med //",
    "T04TD3895E:60a-54": "skyo med 'tshe ba yod ma yin //",
    "T04TD3895E:60b-0": "ring po ma yin zlum @60b por min //",
    "T04TD3895E:60b-1": "nyi mas mun pa bsal ba yi //",
    "T04TD3895E:60b-2": "nam mkha' lta bur dri ma med //",
    "T04TD3895E:60b-3": "mnyam nyid chos ni rtogs pa'i phyir //",
    "T04TD3895E:60b-4": "thams cad mi mnyam pa dang mnyam //",
    "T04TD3895E:60b-5": "kun rdzob tu ni chos 'di snang //",
    "T04TD3895E:60b-6": "dam pa'i don du snang ma yin //",
    "T04TD3895E:60b-7": "rnam par rtog pa gzhan gyi rgyu'i //",
    "T04TD3895E:60b-8": "rnam rtog kun rdzob ces byar brjod //",
    "T04TD3895E:60b-9": "rnam par rtog pa bzlog pa ni //",
    "T04TD3895E:60b-10": "de nyid kho na dam pa'i don //",
    "T04TD3895E:60b-11": "ji ltar ming gis bstan de yang //",
    "T04TD3895E:60b-12": "kun rdzob nyid du gnas pa yin //",
    "T04TD3895E:60b-13": "dam pa'i don ni de bzhin te //",
    "T04TD3895E:60b-14": "de bzhin tshig gis de yul min //",
    "T04TD3895E:60b-15": "rig la gnas pa ma yin pas //",
    "T04TD3895E:60b-16": "de phyir de 'jigs thub pa yis //",
    "T04TD3895E:60b-17": "stong nyid bdag nyid gsungs shing gsungs //",
    "T04TD3895E:60b-18": "tha dad pa yi chos rnams bstan //",
    "T04TD3895E:60b-19": "yun ring 'phel ba'i rnam rtog la //",
    "T04TD3895E:60b-20": "byis pa rnams ni dga' ba nyid //",
    "T04TD3895E:60b-21": "spros la sems ni chags pas na //",
    "T04TD3895E:60b-22": "de lta na ni 'di 'phel lo //",
    "T04TD3895E:60b-23": "mtshan [?] ma 'gong pa'i don la ni //",
    "T04TD3895E:60b-24": "sems 'di yang ni mkhas pa yis //",
    "T04TD3895E:60b-25": "rnam rtog bye brag zhi ma yin //",
    "T04TD3895E:60b-26": "mi 'gyur ba ni gang du'ang med //",
    "T04TD3895E:60b-27": "bdag med pa la sems dmigs pa //",
    "T04TD3895E:60b-28": "btang snyoms 'dra ba thob pa dang //",
    "T04TD3895E:60b-29": "gnyid log lta bur 'dod pa med //",
    "T04TD3895E:60b-30": "dub pa brtags pa lta bu dang //",
    "T04TD3895E:60b-31": "stong nyid stong par mthong ba yis //",
    "T04TD3895E:60b-32": "mig ni 'dzum par byed ma yin //",
    "T04TD3895E:60b-33": "mgo 'phang mthon po ma yin dang //",
    "T04TD3895E:60b-34": "sems dang sems byung 'gag par 'gyur //",
    "T04TD3895E:60b-35": "rtags ni 'di dag mthong nas kyang //",
    "T04TD3895E:60b-36": "bdag gis don byas 'di nyid mthong //",
    "T04TD3895E:60b-37": "dpa' bos bsgom pa 'dor ma yin //",
    "T04TD3895E:60b-38": "mchog las kyang ni mchog yod phyir //",
    "T04TD3895E:60b-39": "de yang 'di zhes 'ga' yis kyang //",
    "T04TD3895E:60b-40": "de nyid bstan par nus ma yin //",
    "T04TD3895E:60b-41": "'di ni goms byas rnal 'byor pas //",
    "T04TD3895E:60b-42": "bdag nyid kyis ni rtogs par 'gyur //",
    "T04TD3895E:60b-43": "rnam par rig tsam nyid mthong na //",
    "T04TD3895E:60b-44": "de ni mtha' gnyis dbus la gnas //",
    "T04TD3895E:60b-45": "'gro ba ma lus 'di dag la //",
    "T04TD3895E:60b-46": "de nyid phun sum tshogs pa ston //",
    "T04TD3895E:60b-47": "de nyid phun sum tshogs gnas phyir //",
    "T04TD3895E:60b-48": "snying rje ldan pa bde gshegs sras //",
    "T04TD3895E:60b-49": "srog gis kyang ni sems can don //",
    "T04TD3895E:60b-50": "byed la btang snyoms 'jog ma yin //",
    "T04TD3895E:60b-51": "yul rnams 'ga' yang sems pa med //",
    "T04TD3895E:60b-52": "rmi lam 'jug pa bzhin du brten //",
    "T04TD3895E:60b-53": "bu dang bu mo la sogs pa'i //",
    "T04TD3895E:61a-0": "gzhan gyi nye bar longs spyod @61a * //",
    "T04TD3895E:61a-1": "kyang ;",
    "T04TD3895E:61a-2": "/ bag med gnas ni rgya che bas //",
    "T04TD3895E:61a-3": "sems ni rnam par 'gyur ma yin //",
    "T04TD3895E:61a-4": "'byor pa dang ni rgud pa la //",
    "T04TD3895E:61a-5": "thams cad du ni sems mnyam nyid //",
    "T04TD3895E:61a-6": "dus ma yin pa'i sprin bzhin yang //",
    "T04TD3895E:61a-7": "ga la'i mkha' las sprin ldang ba //",
    "T04TD3895E:61a-8": "bdag nyid kyis ni de dang de //",
    "T04TD3895E:61a-9": "ngo mtshar rnam par 'phrul pa ston //",
    "T04TD3895E:61a-10": "dus rnams shes par dus gcig la //",
    "T04TD3895E:61a-11": "'bar ba dang ni char 'bab byed //",
    "T04TD3895E:61a-12": "sa la yang ni chu bzhin du //",
    "T04TD3895E:61a-13": "byi zul du ni byed pa'ang yin //",
    "T04TD3895E:61a-14": "ri la sogs pa g-yo ba dang //",
    "T04TD3895E:61a-15": "'byed dang sdud pa de bzhin no //",
    "T04TD3895E:61a-16": "bdag nyid nam mkha' la 'gro zhing //",
    "T04TD3895E:61a-17": "chu la ngang pa'i rgyal po bzhin //",
    "T04TD3895E:61a-18": "sprul pa yis kyang ring po nas //",
    "T04TD3895E:61a-19": "mthong dang thos byed de bzhin no //",
    "T04TD3895E:61a-20": "theg chen tshul la thams cad du //",
    "T04TD3895E:61a-21": "rigs kyi 'di ni gzhan la min //",
    "T04TD3895E:61a-22": "de las gzhan pa'i phyi rol pa //",
    "T04TD3895E:61a-23": "gang zhig cung zad mthong ba ni //",
    "T04TD3895E:61a-24": "rang gi ro las 'ongs pa ste //",
    "T04TD3895E:61a-25": "de nyid kyis ni lam 'di la //",
    "T04TD3895E:61a-26": "cung zad cig kyang mthong ba med //",
    "T04TD3895E:61a-27": "thams cad mkhyen pas thams cad gzigs //",
    "T04TD3895E:61a-28": "rnam pa tha dad brtags pa yang //",
    "T04TD3895E:61a-29": "de nyid phyir na dngos gcig nyid //",
    "T04TD3895E:61a-30": "stong nyid don gcig mthong ba yis //",
    "T04TD3895E:61a-31": "'gro kun don ni gcig tu mthong //",
    "T04TD3895E:61a-32": "phyogs gcig gi ni chu 'thungs pas //",
    "T04TD3895E:61a-33": "rgya mtsho ma lus shes par 'gyur //",
    "T04TD3895E:61a-34": "dus gcig la ni tha dad pa //",
    "T04TD3895E:61a-35": "yul la sogs pa tha dad la //",
    "T04TD3895E:61a-36": "stong par mthong ba ma gtogs par //",
    "T04TD3895E:61a-37": "skyob pa'i ye shes 'khrung ma yin //",
    "T04TD3895E:61a-38": "rang sems kyis ni kun brtags bris //",
    "T04TD3895E:61a-39": "phyi rol gsal ba'i dbyibs su gnas //",
    "T04TD3895E:61a-40": "skye ba du ma goms pas gsal //",
    "T04TD3895E:61a-41": "srid gsum ri mo'i bye brag bzhin //",
    "T04TD3895E:61a-42": "kun brtags de yi spros mkhyen pa'i //",
    "T04TD3895E:61a-43": "skyob pas 'di dag thams cad gzigs //",
    "T04TD3895E:61a-44": "dngos med mtshan med zad pa med //",
    "T04TD3895E:61a-45": "kun tu brtags pa 'ba' zhig go //",
    "T04TD3895E:61a-46": "'di bsgoms tshul gyis 'dod chags thul //",
    "T04TD3895E:61a-47": "rim gyis bde spyod 'dod pa med //",
    "T04TD3895E:61a-48": "thub dbang 'dod pa ma spangs pas //",
    "T04TD3895E:61a-49": "gnas mchog gzhan gyi don ldan thob //",
    "T04TD3895E:61a-50": "bde gshegs kyis gsungs dbye ba rab grags pa //",
    "T04TD3895E:61a-51": "don chen rnam gsal tshig gis rab sbyar bas //",
    "T04TD3895E:61a-52": "log pa'i lam zhugs mi shes mun sel bya //",
    "T04TD3895E:61b-0": "snang ba'i phreng ba 'di @61b ni bdag gis sbyar //",
    "T04TD3895E:61b-1": "dngos por 'dzin pa spong byed yul gyi thob pa'i zhen pa gcod //",
    "T04TD3895E:61b-2": "sems la snang ba 'phel [?] byed sgron me chen po gsal 'bar bzhin //",
    "T04TD3895E:61b-3": "ye shes snang skyes de nyid yang thob rang gi lag na gnas pa bzhin //",
    "T04TD3895E:61b-4": "shes rab pha rol phyin 'di rgyud gnas kun tu yid bzhin nor //",
    "T04TD3895E:61b-5": "kun rdzob sgro btags gsungs la phyi rol pa //",
    "T04TD3895E:61b-6": "nges pa'i don du zhen pas bde gshegs nyid //",
    "T04TD3895E:61b-7": "gang zhig phyi rol don 'dod de mdun du //",
    "T04TD3895E:61b-8": "slob dpon chang ba bde gshegs phyed mi mdzad //",
    "T04TD3895E:61b-9": "gang tshe 'jigs pa med pa'i byang chub mngon thob pas //",
    "T04TD3895E:61b-10": "khyod kyis kyang ni yi ges yi ge gsum mi mnga' //",
    "T04TD3895E:61b-11": "de tshe yun rings nas nyams lcags kyu med pa yis //",
    "T04TD3895E:61b-12": "phyin ci log la ji ltar mngon par brtson par byed //",
    "T04TD3895E:61b-13": "sangs rgyas pa dang phyi rol rnam par 'byed byed pa //",
    "T04TD3895E:61b-14": "gal te stong nyid gcig pu 'di ni ma bstan par //",
    "T04TD3895E:61b-15": "zhib mo'i blo yis rnam par dpyad byas na //",
    "T04TD3895E:61b-16": "grub mtha' thams cad mtshungs par 'gyur ba yin //",
    "T04TD3895E:61b-17": "gal te stong min rtag cing mnyam nyid ma yin na //",
    "T04TD3895E:61b-18": "tha dad bdag nyid rgyu mtshan skad cig ma dag tu //",
    "T04TD3895E:61b-19": "thams cad mkhyen pas dngos po yongs dpyad pas //",
    "T04TD3895E:61b-20": "gang gi rgyu yis ston par grub par gyur //",
    "T04TD3895E:61b-21": "gang zhig rnal 'byor pa yi dngos grub khyad 'phags rgyu //",
    "T04TD3895E:61b-22": "gzhan sems spyod yul shes pa'i nga rgyal yin //",
    "T04TD3895E:61b-23": "de dag bun [?] pa'i dri ma lhag pa yin par 'dod //",
    "T04TD3895E:61b-24": "'ching ba'i bdag nyid byis la ji ltar gnas pa bzhin //",
    "T04TD3895E:61b-25": "gang zhig kun tu dmus long dang ni rab rib can ;",
    "T04TD3895E:61b-26": "/ gnyis po dag las snga ma bzhin du mchog yin te //",
    "T04TD3895E:61b-27": "bdag ni long ba yin zhes nga rgyal gyis stong gi / rab rib kyis mthong 'bras bu med la nga rgyal min //",
    "T04TD3895E:61b-28": "gang zhig rang skyon skyon gyi ngo bor mi shes pa //",
    "T04TD3895E:61b-29": "de bzhin yon tan kun las yon tan du ma yin //",
    "T04TD3895E:61b-30": "dge ba'i bshes gnyen rnams la gus par byed ma yin //",
    "T04TD3895E:61b-31": "de dag de nyid ro ni ji ltar 'thung bar 'gyur //",
    "T04TD3895E:61b-32": "nam mkha'i dkyil la ri mo byed pa la mkhas pa //",
    "T04TD3895E:61b-33": "dngos po'i bye brag ston pa'i brtson 'grus can //",
    "T04TD3895E:61b-34": "kye ma thog mar spros pa thob pa'i 'chad pa pos //",
    "T04TD3895E:62a-0": "skye bo gzhan la sna tshogs bstan pas spros @62a * //",
    "T04TD3895E:62a-1": "pa bskyed //",
    "T04TD3895E:62a-2": "chu nang sprul zhugs rjes ni mthong ba dang //",
    "T04TD3895E:62a-3": "nam mkha'i me tog phreng bas rab tu rgyan byed dang //",
    "T04TD3895E:62a-4": "rgyu spun med pa'i snam bu 'thag par byed pa ni //",
    "T04TD3895E:62a-5": "'jig rten rnams la ji ltar ngo tsha mi shes 'gyur //",
    "T04TD3895E:62a-6": "sun 'byin 'dod pas kyang ni dag gcig 'dzin byed pa ;",
    "T04TD3895E:62a-7": "/ thub pa'i dbang po'i gsung la de gus min mod kyi //",
    "T04TD3895E:62a-8": "shin tu mngar ba myangs nas kha ba'i ro bzhin du //",
    "T04TD3895E:62a-9": "gzhan gyis smras pa'i tshig la rjes su chags ma yin //",
    "T04TD3895E:62a-10": "khyad par 'phags pa'i bud med 'dod pa dang //",
    "T04TD3895E:62a-11": "gsal ba'i rigs rgyud dbang phyug khyim 'dod pas //",
    "T04TD3895E:62a-12": "glang po'i khyu yi gtso bo spangs nas ni //",
    "T04TD3895E:62a-13": "dman pa'i bzhon pa bong bus su zhig 'gro //",
    "T04TD3895E:62a-14": "snang ba'i phreng ba zhes bya ba slob dpon kampa la'i zhal snga nas mdzad pa rdzogs so /",
    "T04TD3895E:62a-16": "// / rgya gar gyi mkhan po ku m'a ra ka la sha dang /",
    "T04TD3895E:62a-17": "lo ts'a ba dge slong sh'akya 'od kyis bsgyur cing zhus pa'o//"
}