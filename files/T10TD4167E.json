{
    "T10TD4167E:175a-0": "@175a # // rgya gar skad du /",
    "T10TD4167E:175a-1": "aashta aaksha na ka th'a /",
    "T10TD4167E:175a-2": "bod skad du /",
    "T10TD4167E:175a-3": "mi khom pa brgyad kyi gtam /",
    "T10TD4167E:175a-4": "'jam dpal gzhon nur gyur pa la phyag 'tshal lo //",
    "T10TD4167E:175a-5": "'dir bcom ldan 'das kyis gsungs pa'i chos gus par mnyan par bya ste /",
    "T10TD4167E:175a-6": "phyis ni rjes su rnyed par mi 'gyur ro //",
    "T10TD4167E:175a-7": "de ci'i phyir zhe na /",
    "T10TD4167E:175a-8": "gang gi tshe 'dir mi khom pa brgyad las grol ba'i mi ni shin tu dkon no //",
    "T10TD4167E:175a-9": "mi khom pa brgyad po dag gang zhe na 'di lta ste /",
    "T10TD4167E:175a-10": "dmyal ba dang /",
    "T10TD4167E:175a-11": "dud 'gro dang /",
    "T10TD4167E:175a-12": "yi dags dang /",
    "T10TD4167E:175a-13": "mtha' khob tu skyes pa dang /",
    "T10TD4167E:175a-14": "lha tshe ring po dang /",
    "T10TD4167E:175a-15": "dbang po ma tshad ba dang /",
    "T10TD4167E:175a-16": "log par lta ba dang /",
    "T10TD4167E:175a-17": "de bzhi na gshegs pa mi 'byung ba ste /",
    "T10TD4167E:175a-18": "de ltar mi khom pa brgyad po 'di dag ldan na /",
    "T10TD4167E:175a-19": "mi ma thob pas grol ba'i chos dang ldan par mi 'gyur ro //",
    "T10TD4167E:175a-20": "de dag ji lta zhe na brjod par bya ste /",
    "T10TD4167E:175a-21": "dmyal ba dang /",
    "T10TD4167E:175a-22": "dud 'gro dang /",
    "T10TD4167E:175a-23": "yi dags dang /",
    "T10TD4167E:175a-24": "sha za'i lam la phal cher gnas pas /",
    "T10TD4167E:175a-25": "'dir 'ga' zhig mi 'am lhar 'gyur gyi phal cher ni mi 'gyur ro //",
    "T10TD4167E:175a-26": "dge ba'i rtsa ba'i tshogs bsags pa ni dkon pa nyid de /",
    "T10TD4167E:175a-27": "de 'ga' zhig gi gnya' shing gi bu gar rus sbal gyi mgrin pa chud pa bzhin no //",
    "T10TD4167E:175a-28": "rin po che'i tshogs thams cad kyi gling du gyur pa /",
    "T10TD4167E:175b-0": "bkra mi @175b shis pa'i dri ma thams cad 'khrud pa /",
    "T10TD4167E:175b-1": "dam pa'i chos kyi mthar thug pa /",
    "T10TD4167E:175b-2": "bskal pa grangs med par nges par 'byung ba /",
    "T10TD4167E:175b-3": "sna tshogs pa la mkhas par byas pa /",
    "T10TD4167E:175b-4": "sangs rgyas nyid kyi go 'phang thob cing des par legs pa ni thob pa mchog tu dka'o //",
    "T10TD4167E:175b-5": "bdag nyid kyis dge ba mdun du snying por byas te ;",
    "T10TD4167E:175b-6": "mi dge ba'i chos zhe sdang gis skyed pas gnyen po dge ba'i chos gtsor bya'o //",
    "T10TD4167E:175b-7": "ri'i chu ltar g-yo ba dang /",
    "T10TD4167E:175b-8": "rlung ltar mi gnas pa dang /",
    "T10TD4167E:175b-9": "k'a shi'i me tog ltar 'thor zhing /",
    "T10TD4167E:175b-10": "g-yo ba dang /",
    "T10TD4167E:175b-11": "ston ka'i sprin dang /",
    "T10TD4167E:175b-12": "glog dang /",
    "T10TD4167E:175b-13": "tho rangs kyi mar me dang /",
    "T10TD4167E:175b-14": "padma'i 'dab ma'i chu thigs dang ;",
    "T10TD4167E:175b-15": "dri za'i grong khyer dang /",
    "T10TD4167E:175b-16": "dar la bab pa'i sems ltar g-yo bas mi rnams la yid brtan par mi bya'o //",
    "T10TD4167E:175b-17": "de bas na 'di ltar bsgrub par bya ste /",
    "T10TD4167E:175b-18": "me'i nang du zhugs pa ltar bdag legs so 'dod pas myur du nges par skyabs su 'gro bar bya'o //",
    "T10TD4167E:175b-19": "de ci'i phyir zhe na /",
    "T10TD4167E:175b-20": "'di ltar gnas skabs thams cad du dge ba'i bshes gnyen du ma rnyed pa ni dkon no //",
    "T10TD4167E:175b-21": "gang gi tshe yang sos dang /",
    "T10TD4167E:175b-22": "thig nag dang /",
    "T10TD4167E:175b-23": "bsdus 'joms dang /",
    "T10TD4167E:175b-24": "ngu 'bod dang /",
    "T10TD4167E:175b-25": "ngu 'bod chen po dang /",
    "T10TD4167E:175b-26": "tsha ba dang /",
    "T10TD4167E:175b-27": "rab tu tsha ba dang /",
    "T10TD4167E:175b-28": "mnar med pa'i sems can dmyal ba chen po 'di rnams su skyes shing 'khrugs pas skyur zhing 'don pa dang /",
    "T10TD4167E:175b-29": "rdeg pa dang /",
    "T10TD4167E:175b-30": "sreg pa dang /",
    "T10TD4167E:175b-31": "'ched pa dang /",
    "T10TD4167E:175b-32": "'don cing gtub pa dang /",
    "T10TD4167E:175b-33": "za ba dang /",
    "T10TD4167E:175b-34": "gsod pa dang /",
    "T10TD4167E:175b-35": "'ching ba dang /",
    "T10TD4167E:175b-36": "ngu zhing nga ro 'don pas smre zhing sdug bsngal sna tshogs shing sdug bsngal du mar bying ste /",
    "T10TD4167E:175b-37": "chu bo rab med du nub cing /",
    "T10TD4167E:175b-38": "lo ma ral gri'i nags tshal dang ;",
    "T10TD4167E:175b-39": "tsher ma rnon po'i chal dang /",
    "T10TD4167E:175b-40": "spu gris gtams pa'i lam dang /",
    "T10TD4167E:175b-41": "rim pa med par 'gro ba dang /",
    "T10TD4167E:175b-42": "lcags kyi thu lum 'bar ba za ba dang //",
    "T10TD4167E:175b-43": "khro chu 'thung ba dang /",
    "T10TD4167E:175b-44": "sa gzhi 'bar bar 'dug pa dang /",
    "T10TD4167E:175b-45": "me'i phreng bas lus sreg pa ni bud shing rab tu 'bar ba bzhin no //",
    "T10TD4167E:175b-46": "yongs su skyur zhing 'bros pa dang /",
    "T10TD4167E:175b-47": "brgyal ba dang /",
    "T10TD4167E:175b-48": "smre ba dang /",
    "T10TD4167E:175b-49": "rnam par 'joms pa dang /",
    "T10TD4167E:175b-50": "nyon mongs pas nga ro 'don cing mya ngan byed cing du ba dang /",
    "T10TD4167E:175b-51": "rnam pa sna tshogs pa'i gzugs du mas sdug bsngal brgya stong phrag mang po myong ngo //",
    "T10TD4167E:175b-52": "de dag gang du ji ltar zhi bar 'gyur zhes kyang gsungs so //",
    "T10TD4167E:176a-0": "kyi hud @176a * //",
    "T10TD4167E:176a-1": "zer ba dang /",
    "T10TD4167E:176a-2": "aa chu zer ba dang /",
    "T10TD4167E:176a-3": "snying rje rje skad zer ba dang /",
    "T10TD4167E:176a-4": "ral gri rnon po thogs pa'i gshin rje gtum pos rdeg cing gtub pa dang /",
    "T10TD4167E:176a-5": "mnar med par skyes nas 'bar ba'i mes bsregs par de dag rab tu spangs nas chos kyi 'du shes ji ltar skye bar 'gyur /",
    "T10TD4167E:176a-6": "de bas na gus pas chos mnyan par bya ste /",
    "T10TD4167E:176a-7": "phyis rjes su rnyed par mi 'gyur ro zhes bya'o //",
    "T10TD4167E:176a-8": "yang gang dag 'di ltar phan tshun za ba dang /",
    "T10TD4167E:176a-9": "ded pa dang skrag par byed pa dang /",
    "T10TD4167E:176a-10": "'joms pa dang bcas shing za ba dang /",
    "T10TD4167E:176a-11": "ma la 'khrig pa spyod pa dang 'di lta ste /",
    "T10TD4167E:176a-12": "sre mo dang /",
    "T10TD4167E:176a-13": "ku ra dang /",
    "T10TD4167E:176a-14": "ri dags dang ;",
    "T10TD4167E:176a-15": "phag dang /",
    "T10TD4167E:176a-16": "ru ru dang /",
    "T10TD4167E:176a-17": "smi shi dha dang /",
    "T10TD4167E:176a-18": "gnag dang /",
    "T10TD4167E:176a-19": "spre'u dang /",
    "T10TD4167E:176a-20": "srin bu dang /",
    "T10TD4167E:176a-21": "phye ma leb dang /",
    "T10TD4167E:176a-22": "chu srin dang /",
    "T10TD4167E:176a-23": "ma he dang /",
    "T10TD4167E:176a-24": "glang po dang /",
    "T10TD4167E:176a-25": "glang dang /",
    "T10TD4167E:176a-26": "'ug pa dang /",
    "T10TD4167E:176a-27": "bya rog dang /",
    "T10TD4167E:176a-28": "khrung khrung dang /",
    "T10TD4167E:176a-29": "bya rgod dang /",
    "T10TD4167E:176a-30": "khyi dang /",
    "T10TD4167E:176a-31": "wa dang /",
    "T10TD4167E:176a-32": "ce spyang dang /",
    "T10TD4167E:176a-33": "rnga mo dang /",
    "T10TD4167E:176a-34": "bong bu la sogs par skyes nas /",
    "T10TD4167E:176a-35": "phan 'dogs pa dang /",
    "T10TD4167E:176a-36": "blo gros dang rtogs pa dang /",
    "T10TD4167E:176a-37": "dran pa med cing blun bor spyod pa dang /",
    "T10TD4167E:176a-38": "bgrod bar bya ba dang /",
    "T10TD4167E:176a-39": "bgrod par mi bya ba la ltos pa med cing /",
    "T10TD4167E:176a-40": "dgra dang dgra ma yin pa mi shes shing /",
    "T10TD4167E:176a-41": "smra ba dang bral zhing rigs ba mi byed pa /",
    "T10TD4167E:176a-42": "dpal dang bral ba'i lus dang ldan pa de bas na /",
    "T10TD4167E:176a-43": "de dag la yang chos kyi 'du shes ji ltar skye bar 'gyur /",
    "T10TD4167E:176a-44": "mgo dang mgrin pa dang kha dang rgyab la lcags kyu dang /",
    "T10TD4167E:176a-45": "rdo ba dang /",
    "T10TD4167E:176a-46": "dbyig ba dang /",
    "T10TD4167E:176a-47": "gnya' shing la sogs pas nye bar sdug bsngal zhing /",
    "T10TD4167E:176a-48": "skrag cing 'bros pa dang /",
    "T10TD4167E:176a-49": "rnam par 'thor ba dang /",
    "T10TD4167E:176a-50": "rdeg 'chos pa dang ;",
    "T10TD4167E:176a-51": "'gred pa dang /",
    "T10TD4167E:176a-52": "rnam pa sna tshogs pa'i ngo bo du mas sdug bsngal brgya phrag du ma nyams su myong ba /",
    "T10TD4167E:176a-53": "de dag gang du ji ltar zhi bar 'gyur zhes gsungs so //",
    "T10TD4167E:176a-54": "dgun gyi dus su rlung drag po dang ba mo mi bzad pas 'joms shing /",
    "T10TD4167E:176a-55": "dbyar gyi dus su nyi ma'i 'od zer tsha bas gdungs par byed pa dang /",
    "T10TD4167E:176a-56": "phan tshun bsnyems shing 'chi ba'i 'jigs pas 'jig rten rnams la rtag par skrag pa'i dud 'gro log par ltung ba'i srog chags la /",
    "T10TD4167E:176a-57": "'di ji ltar chos kyi 'du shes skye /",
    "T10TD4167E:176a-58": "de bas na gus par chos mnyan par bya ste /",
    "T10TD4167E:176a-59": "phyis rjes su rnyed par mi 'gyur zhes bya'o //",
    "T10TD4167E:176b-0": "yang gang gi @176b tshe bkres pa dang /",
    "T10TD4167E:176b-1": "skom pas gdungs shing lus bsregs pa'i rnam pa lta bu dang /",
    "T10TD4167E:176b-2": "mgrin pa dang /",
    "T10TD4167E:176b-3": "rkan dang /",
    "T10TD4167E:176b-4": "lce dang /",
    "T10TD4167E:176b-5": "mchu rnams skams shing /",
    "T10TD4167E:176b-6": "snying dang /",
    "T10TD4167E:176b-7": "mig dang /",
    "T10TD4167E:176b-8": "lag pa dang /",
    "T10TD4167E:176b-9": "rkang pa dang /",
    "T10TD4167E:176b-10": "khrag dang /",
    "T10TD4167E:176b-11": "sha dang /",
    "T10TD4167E:176b-12": "rus pa dang /",
    "T10TD4167E:176b-13": "gzhungs pa dang /",
    "T10TD4167E:176b-14": "rgyu ma dang /",
    "T10TD4167E:176b-15": "nang khrol rnams phyung ba lta bur skams pa dang /",
    "T10TD4167E:176b-16": "mchil ma dang /",
    "T10TD4167E:176b-17": "skyug pa zas su za ba mes bsregs pa lta bu'i lus kyi rnam pa dang ldan pa /",
    "T10TD4167E:176b-18": "snang ba med pa'i mun par gnas pa /",
    "T10TD4167E:176b-19": "mi gtsang ba zos pas gos shing spags pa lo brgya phrag du mar zas skom dang bral ba /",
    "T10TD4167E:176b-20": "nyon mongs ba rab tu 'bar zhing gcig la gcig gnod pas skrag cing sdug bsngal ba /",
    "T10TD4167E:176b-21": "shing dang bod ba dang dbyig pas rdeg pas skom bzhin du bsrungs pas /",
    "T10TD4167E:176b-22": "rim par dbang med par skom pas sdug bsngal ba /",
    "T10TD4167E:176b-23": "bsod nams dman pa /",
    "T10TD4167E:176b-24": "gdong rang gi skras g-yogs pa /",
    "T10TD4167E:176b-25": "dur khrod mi bzad par gnas pa /",
    "T10TD4167E:176b-26": "lo brgya stong phrag du mar sdug bsngal brgya stong phrag du ma nyams su myong ba /",
    "T10TD4167E:176b-27": "de dag dus gang du ji ltar zhi bar 'gyur zhes kyang gsungs so //",
    "T10TD4167E:176b-28": "bkres pa dang skom pas skams shing /",
    "T10TD4167E:176b-29": "lus me 'bar ba drag po'i rnam pa dang ldan pa /",
    "T10TD4167E:176b-30": "sgal bu rnams nang khrol gyis stongs pas ri'i khrod lta bu /",
    "T10TD4167E:176b-31": "nang khrol nyams pas g-yo ba dang bral ba /",
    "T10TD4167E:176b-32": "kha khab kyi mig ltar phra ba /",
    "T10TD4167E:176b-33": "skra'i tshogs chen po rtsub cing gyen du brdzes pa /",
    "T10TD4167E:176b-34": "dge ba cung zad kyang med pas /",
    "T10TD4167E:176b-35": "mi dge bas yi dags kyi 'jig rten du skye ste /",
    "T10TD4167E:176b-36": "de bas na gus par chos mnyan par bya ste /",
    "T10TD4167E:176b-37": "phyis rjes su rnyed par mi 'gyur ro zhes bya'o //",
    "T10TD4167E:176b-38": "yang gang gi tshe mtha' khob tu skyes par gyur pa de dag kyang rab tu dran pa dang /",
    "T10TD4167E:176b-39": "gcugs pa dang /",
    "T10TD4167E:176b-40": "blo gros dang /",
    "T10TD4167E:176b-41": "rtogs pa dang bral bas spyong cing lo brgyar yang ltos pa med do //",
    "T10TD4167E:176b-42": "de dag dus gang gi tshe zhi bar 'gyur zhes kyang gsungs so //",
    "T10TD4167E:176b-43": "yang gang gi tshe mtha' na gnas pa dang /",
    "T10TD4167E:176b-44": "gle na gnas pa dang /",
    "T10TD4167E:176b-45": "ri khrod dang /",
    "T10TD4167E:176b-46": "shul sa dang /",
    "T10TD4167E:176b-47": "par sig pa dang /",
    "T10TD4167E:176b-48": "dha ka pa dang /",
    "T10TD4167E:176b-49": "mu kha 'jab pa dang /",
    "T10TD4167E:176b-50": "kur pa pa dang /",
    "T10TD4167E:176b-51": "kha sha ba dang /",
    "T10TD4167E:176b-52": "ra ma tha ba dang /",
    "T10TD4167E:176b-53": "bug na ba dang /",
    "T10TD4167E:177a-0": "ci ra @177a * //",
    "T10TD4167E:177a-1": "tha ba dang /",
    "T10TD4167E:177a-2": "tang ka na ba dang /",
    "T10TD4167E:177a-3": "la sha ba na dang /",
    "T10TD4167E:177a-4": "hor dang /",
    "T10TD4167E:177a-5": "ha das ga ba dang /",
    "T10TD4167E:177a-6": "nad ldan pa dang /",
    "T10TD4167E:177a-7": "ya ma na ba dang /",
    "T10TD4167E:177a-8": "aa tra ba dang /",
    "T10TD4167E:177a-9": "dra ci la ba dang /",
    "T10TD4167E:177a-10": "rna can ba dang /",
    "T10TD4167E:177a-11": "tsin pa na dang /",
    "T10TD4167E:177a-12": "mi tshangs pa la sogs pa'i yul du skyes pas /",
    "T10TD4167E:177a-13": "gang du bcom ldan 'das kyis nyan thos dus thams cad du mi rgyu bar 'di ltar de dag ni skyes bu'i gzugs tsam rten pa yin te /",
    "T10TD4167E:177a-14": "dud 'gro'i skye gnas su song ba ltar bya ba dang bya ba ma yin pa ni mi shes so //",
    "T10TD4167E:177a-15": "khyi lta bur za ba dang /",
    "T10TD4167E:177a-16": "skrag pa dang /",
    "T10TD4167E:177a-17": "'dod pa spyod pa mkhas pa'i 'du shes tsam mo //",
    "T10TD4167E:177a-18": "gzhan yang spong ba'i rtog pa tsam dang ldan pa dang /",
    "T10TD4167E:177a-19": "rkyen gyis khro ba dang /",
    "T10TD4167E:177a-20": "nga rgyal dang /",
    "T10TD4167E:177a-21": "phrag dog dang ldan par spyod pa de dag dus gang gi tshe zhi bar 'gyur zhes gsungs so //",
    "T10TD4167E:177a-22": "mtha' khob pa'i yul na gnas pa gang yin pa mtha' khob tu skyes pa dge ba dang mi dge ba'i sems mi shes pa'i mun pa dang ldan pa mtha' khob pa'i yul na gnas pa gang yin pa /",
    "T10TD4167E:177a-23": "thos pa dang /",
    "T10TD4167E:177a-24": "dul ba dang /",
    "T10TD4167E:177a-25": "dka' thub pa dang /",
    "T10TD4167E:177a-26": "shes pa dang /",
    "T10TD4167E:177a-27": "sbyin pa dang rab tu spyod pa med bas /",
    "T10TD4167E:177a-28": "dud 'gro rnams dang 'dra bar shes par bya'o //",
    "T10TD4167E:177a-29": "'di ltar 'di lta bu dang bral zhing mi'i gzugs tsam du zad de chos mnyan par ji ltar nus /",
    "T10TD4167E:177a-30": "legs pa'i blo gros dang bral zhing mi bzad pa'i mun pa dang ldan pa yin no //",
    "T10TD4167E:177a-31": "de bas na chos mnyan pa la gus par bya ste /",
    "T10TD4167E:177a-32": "phyis rjes su rnyed par mi 'gyur ro zhes bya'o //",
    "T10TD4167E:177a-33": "yang gang gi tshe 'di ltar manda ra ba'i rtse mor gnas shing lus rgyas shing dga' ba dang //",
    "T10TD4167E:177a-34": "mdzes shing gsal pa 'dod pa grub cing phun sum tshogs pa bsdus pa mchog tu gyur pa /",
    "T10TD4167E:177a-35": "padma dang autpa la sna tshogs pa'i mchog dang /",
    "T10TD4167E:177a-36": "shing sna tshogs pa'i mchog dang /",
    "T10TD4167E:177a-37": "shing sna tshogs pa'i dri ma bsil ba sna tshogs pa'i bya dang /",
    "T10TD4167E:177a-38": "dur pa'i skad snyan pa sgrogs pa dang /",
    "T10TD4167E:177a-39": "chu'i rgyun du drag tu 'bab pa /",
    "T10TD4167E:177a-40": "skyed mos tshal nyams dga' bas brgyan pa /",
    "T10TD4167E:177a-41": "'dod pa'i khams kyi mthar thug pa 'dod pa rtse gcig tu byed pa'i bya bas rtag tu g-yengs pas phyag 'tshal zhing rab tu 'khod pa ni rol zhing rtseng mo'i spyod pa sna tshogs pa byed cing /",
    "T10TD4167E:177b-0": "lta @177b ba'i bde ba du ma nyams su myong ba de dag dus gang gi tshe zhi bar 'gyur zhes kyang gsungs so //",
    "T10TD4167E:177b-1": "mtho ris kyi bud med dang dga' bas mtshams sbyor zhing /",
    "T10TD4167E:177b-2": "g-yeng ba de dang de dag gis rtse zhing /",
    "T10TD4167E:177b-3": "mand'a ra'i lha mo dang rol cing glang po dang dpa' bo'i padma'i rten pa la zhon nas sum cu rtsa gsum pa'i lha'i dbang po dang skyed mos tshal du dga' bas bag med pas chags pa'i phyir /",
    "T10TD4167E:177b-4": "sangs rgyas kyi gsung bdud rtsi la myong bar ji ltar byed de de bas chos nyan pa la gus par bya ste /",
    "T10TD4167E:177b-5": "phyis rjes su rnyed par mi 'gyur ro zhes bya'o //",
    "T10TD4167E:177b-6": "de yul dbus su skyes kyang lta ba dang mnyan pa dang ;",
    "T10TD4167E:177b-7": "myang ba dang dbang po ma tshang bas /",
    "T10TD4167E:177b-8": "glang po lta bur brdas mtshon pa dang /",
    "T10TD4167E:177b-9": "'jig rten pa'i bya ba rnams la yang bya ba'i blo dang bral ba /",
    "T10TD4167E:177b-10": "gang 'jig rten las 'das pa'i zhi bar dus gang gi tshe yang 'gyur zhes kyang gsungs te /",
    "T10TD4167E:177b-11": "thub pa'i dbang po'i gsung ji ltar dbang po dang bral bas nyan par nus /",
    "T10TD4167E:177b-12": "thos pa'i sgo med pas byams pa dang /",
    "T10TD4167E:177b-13": "snying rje don du gnyer ba las log par gyur pa /",
    "T10TD4167E:177b-14": "mi'i brjod pa dang bral bar gyur pa /",
    "T10TD4167E:177b-15": "rang nyid kyis nyes par spyod pas bslus pa /",
    "T10TD4167E:177b-16": "sems kyi glang po lcags kyu med pas dregs pa ma thul bas yan pa yin te /",
    "T10TD4167E:177b-17": "de bas na chos gus par mnyan par bya ste phyis rjes su rnyed par mi 'gyur ro zhes bya'o //",
    "T10TD4167E:177b-18": "gal te yul dbus su skyes su zin kyang /",
    "T10TD4167E:177b-19": "yang dag pa'i lta ba'i mig log par lta bas g-yogs pa'i blos sangs rgyas yongs su spangs shing /",
    "T10TD4167E:177b-20": "rgyu dang 'bras bu thams cad la skur pa 'debs pa dge ba'i rtsa ba'i chos thams cad la mngon par dga' ba dang bral ba /",
    "T10TD4167E:177b-21": "nyes pa thams cad kyi stobs kyis nad la gso ba mi byed pa lta bu'i bsam pa phyin ci log gi bya ba byed pas dmyal ba nyid do //",
    "T10TD4167E:177b-22": "de dag dus gang gi tshe nye bar zhi bar 'gyur zhes kyang gsungs so //",
    "T10TD4167E:177b-23": "thams cad mkhyen pa nyid ma yin //",
    "T10TD4167E:177b-24": "'gro ba thar bar smin mdzad pas //",
    "T10TD4167E:177b-25": "gang dag yid kyi pug gnas pa'i //",
    "T10TD4167E:177b-26": "rmongs pa'i mun chen mi sel ba //",
    "T10TD4167E:177b-27": "me khyer dang 'dra'i mu stegs rnams //",
    "T10TD4167E:177b-28": "log lta'i yid ldan de dag gis //",
    "T10TD4167E:177b-29": "sel bar nus pa ma yin te //",
    "T10TD4167E:177b-30": "nyi bdun gyis kyang sel mi 'gyur //",
    "T10TD4167E:178a-0": "de bas na gus par chos mnyan @178a * //",
    "T10TD4167E:178a-1": "par bya ste //",
    "T10TD4167E:178a-2": "phyis rjes su rnyed par mi 'gyur ro zhes bya'o //",
    "T10TD4167E:178a-3": "bcom ldan thugs ni rnam rgyas pa //",
    "T10TD4167E:178a-4": "sangs rgyas nyi ma ma byung bar //",
    "T10TD4167E:178a-5": "nyi ma med par padma bzhin //",
    "T10TD4167E:178a-6": "zla ba ma shar bar du ni //",
    "T10TD4167E:178a-7": "ku mu da yi nags bzhin du //",
    "T10TD4167E:178a-8": "gdul bya yi ni padma rnams //",
    "T10TD4167E:178a-9": "rab tu rgyas par 'gyur ma yin //",
    "T10TD4167E:178a-10": "mun pa yis ni mig bsgribs pas //",
    "T10TD4167E:178a-11": "rgyal po yi ni lam bzhin dang //",
    "T10TD4167E:178a-12": "gru skya med pa'i gru bzhin dang //",
    "T10TD4167E:178a-13": "tshong dpon spangs pa'i zong thogs bzhin //",
    "T10TD4167E:178a-14": "byang chub phyogs kyi chos rnams kyi //",
    "T10TD4167E:178a-15": "gru la kun nas ma zhon par //",
    "T10TD4167E:178a-16": "de ni rtse gcig sems kyis su ;",
    "T10TD4167E:178a-17": "/ rnam par grol ba'i dga' mi myong //",
    "T10TD4167E:178a-18": "khro bral bla ma thar la mos //",
    "T10TD4167E:178a-19": "'chi med grong khyer mchog lta ba //",
    "T10TD4167E:178a-20": "nyon mongs kun gyi gnyen po ni //",
    "T10TD4167E:178a-21": "skad cig gcig la dmigs pa yis //",
    "T10TD4167E:178a-22": "zhi ba'i bde ba'i lam la sbyor //",
    "T10TD4167E:178a-23": "'gro ba'i nam mkha'i che dkyil du //",
    "T10TD4167E:178a-24": "sangs rgyas nyi ma ma shar bar ;",
    "T10TD4167E:178a-25": "/ bsgom spangs gdul bya'i padma la //",
    "T10TD4167E:178a-26": "ye shes nyi mas rgyas ma yin //",
    "T10TD4167E:178a-27": "ngan 'gro'i dus ni thams cad du //",
    "T10TD4167E:178a-28": "chos smra ba yis gsal byas pas //",
    "T10TD4167E:178a-29": "gang zhig 'di la brten pa yi //",
    "T10TD4167E:178a-30": "'gro de dge ba'i bshes kyis thul //",
    "T10TD4167E:178a-31": "mi rnams thob par gyur pa ni //",
    "T10TD4167E:178a-32": "ri rtse glog 'gyu ltar g-yo zhing //",
    "T10TD4167E:178a-33": "khyogs lta bur ni g-yo ba dang //",
    "T10TD4167E:178a-34": "mi bzad mi khom brgyad kyi rtser //",
    "T10TD4167E:178a-35": "rab tu 'jigs pa'i gza' yis ni //",
    "T10TD4167E:178a-36": "med pa las ni thar gyur cing //",
    "T10TD4167E:178a-37": "'khor ba'i rgya mtshor gnas pa yis //",
    "T10TD4167E:178a-38": "sangs rgyas gsung ni rang bzhin gyi //",
    "T10TD4167E:178a-39": "dam chos gru la ma zhon par //",
    "T10TD4167E:178a-40": "gang zhig pha rol 'gro 'dod pa //",
    "T10TD4167E:178a-41": "blo gros shin tu dman pa yin //",
    "T10TD4167E:178a-42": "mi yi skye ba 'bras bu med //",
    "T10TD4167E:178a-43": "mi khom pa brgyad kyi gtam slob dpon rta dbyangs kyis mdzad pa rdzogs so /",
    "T10TD4167E:178a-45": "// / rgya gar gyi mkhan po shr'i aa dzi ta bha dra dang /",
    "T10TD4167E:178a-46": "zhu chen gyi lo ts'a ba dge slong sh'akya 'od kyis bsgyur; ;"
}