{
    "NG0103:1": "@#// rgya gar skad du /",
    "NG0103:2": "ma ha san+ti bod+hi tsit+ta sarba a ba ta ra bi shud+d+hod+dish+ta tan+t+ra na ma /",
    "NG0103:3": "bod skad du /",
    "NG0103:4": "rdzogs pa chen po byang chub kyi sems /",
    "NG0103:5": "kun la 'jug pa rnam dag ston pa'i rgyud ces bya ba /",
    "NG0103:6": "dpal kun tu bzang po la phyag 'tshal lo //",
    "NG0103:7": "'di skad bdag gis thos pa'i dus gcig na //",
    "NG0103:8": "thams cad snang zhing de dag de nyid dbyings //",
    "NG0103:9": "rang bzhin mi gnyis chos kun 'gag pa med //",
    "NG0103:10": "ye nas lhun grub ye shes sna tshogs gzhi //",
    "NG0103:11": "byang chub sems dbyings dkyil 'khor rgyas pa'i tshogs /",
    "NG0103:12": "kun tu bzang po sgrib med thams cad mkhyen //",
    "NG0103:13": "ston pa bde chen sku gsum gzhan rgyud sel //",
    "NG0103:14": "zung 'jug dbyer med yon tan 'phrul pa'i dngos //",
    "NG0103:15": "sku gsung thugs mchog khyad par lha yi lha //",
    "NG0103:16": "sangs rgyas gnyis med dngos kun dus gsum nyid //",
    "NG0103:17": "'og min lhun grub chos kyi longs spyod gzhi //",
    "NG0103:18": "zhing khams rnam bkod yon tan kun sna tshogs //",
    "NG0103:19": "'jig rten grangs med gcig tshul btsal med pa'i //",
    "NG0103:20": "dus gsum 'pho 'gyur med pa'i gdan sa mchog / ye shes ma 'gags rin chen sna tshogs mdangs //",
    "NG0103:21": "dkyil 'khor kun tu rgya yongs ma chad pa'i //",
    "NG0103:22": "rgyan tshogs 'dod pa'i longs spyod sna tshogs par //",
    "NG0103:23": "nyid kyi snang ba'i gdan kun rnam par brtsegs //",
    "NG0103:24": "de bzhin gshegs pa gzugs sogs rnam dag pa'i //",
    "NG0103:25": "nyon mongs rkyen bcas dug lnga la sogs 'bras //",
    "NG0103:26": "bdag po ye shes mthu lnga'i ngo bo nyid //",
    "NG0103:27": "sku gsung thugs mchog yon tan phrin las brgyan //",
    "NG0103:28": "dri med rdo rje snying po 'dus ma byas //",
    "NG0103:30": " bde gshegs 'khor los theg chen mtshon par byed //",
    "NG0103:31": "don kun rin chen sna tshogs 'byung ba'i gzhi //",
    "NG0103:32": "chos rnams rang bzhin pad+mo chags pa nyid //",
    "NG0103:33": "phrin las thams cad rtsol bral mthar phyin pa //",
    "NG0103:34": "rigs mchog rgyal ba lnga dang bcas pa'i yum //",
    "NG0103:35": "dkyil 'khor dbyings dang mnyam par sbyor ba'i mchog / rigs kyi dkyil 'khor grangs med rnam ston cing *//",
    "NG0103:36": "thams cad rang bzhin sprul pa'i khyad par las //",
    "NG0103:37": "mthu dbang byin brlabs yongs su rdzogs pa'i chos //",
    "NG0103:38": "byang chub sems dpa' sems dpa' chen po'i gtso //",
    "NG0103:39": "dpal ldan 'jam dbyangs byams pa dri ma med //",
    "NG0103:40": "kun tu bzang po spyan ras gzigs dbang phyug *//",
    "NG0103:41": "sa snying nam mkha'i snying po nyi zla'i 'od //",
    "NG0103:42": "rin chen dra ba brtson pa'i dbang phyug dang *//",
    "NG0103:43": "phyag na rdo rje dga' dbang spyan gsal stobs //",
    "NG0103:44": "sgrib pa rnam sel shes rab dran pa'i mchog / thugs rje shes rab 'brel tshogs yul dang bcas //",
    "NG0103:45": "grangs med rigs kyi gtso bor gyur pa dag / rgyu 'bras chos kun rnam par sbyong byed cing *//",
    "NG0103:46": "rang gi mtshan brjod ston pa'i don ji ltar //",
    "NG0103:47": "sangs rgyas mthu yis phyogs rnams 'khod par 'gyur //",
    "NG0103:48": "ye nas rang bzhin ma bcos dkyil 'khor che //",
    "NG0103:49": "de nyid gtso bo de nyid 'khor gyi tshul //",
    "NG0103:50": "'byung chen sa chu me rlung nam mkha' las //",
    "NG0103:51": "rang byung rigs tshogs dkyil 'khor rten dang gnas //",
    "NG0103:52": "'gro ba'i lam kun 'phrul pa'i mthu mtshungs pas //",
    "NG0103:53": "brtan g.yo'i de bzhin bya ba mthar phyin pa'i //",
    "NG0103:54": "rang byung sangs rgyas pad+ma'i snying po can //",
    "NG0103:55": "gnyis snang gnyis med bde chen khyab pa'i dbyings //",
    "NG0103:56": "ston pa gnas 'khor bstan pa gnyis med pa'i //",
    "NG0103:57": "dus gsum nyid na rab tu mthar phyin pa'i //",
    "NG0103:58": "thams cad gnyis med byin gyis brlabs las snang *//",
    "NG0103:59": "de dag bde ba chen po chos nyid do //",
    "NG0103:60": "de nas ston pa'i cho 'phrul thabs sna tshogs //",
    "NG0103:61": "gnyis med gnyis kyi tshul du snang ba las //",
    "NG0103:62": "thams cad ngo mtshar skyes pas ngoms par gyur //",
    "NG0103:63": "bstod tshig gsang ba'i rgyud kyis gsol ba gdab //",
    "NG0103:64": "chos kun rab tu mi gnas gnas med pa'i //",
    "NG0103:65": "dngos tshogs de bzhin rang byung ma btsal dbyings //",
    "NG0103:66": "thabs dang shes rab zung du 'jug pa'i sku //",
    "NG0103:67": "kun tu bzang po sangs rgyas kun gyi dngos //",
    "NG0103:68": "khyed kyi chos nyid byin rlabs brtag dka' bas //",
    "NG0103:69": "bdag cag ngo mtshar sgo 'dir the tshom skye *//",
    "NG0103:70": "don kun gsang ba'i chos chen 'brel pa'i tshul //",
    "NG0103:71": "sku gsung thugs kyi byin rlabs bsam 'das pa //",
    "NG0103:72": "dus kun thugs rje dri ma med pa'i spyan //",
    "NG0103:73": "mtha' bral bstan pa'i snying po theg pa che //",
    "NG0103:74": "dag pa blo gros shin tu sbyangs pa la //",
    "NG0103:75": "thugs kyi ye shes rgyud chen gsang ba'i mthus //",
    "NG0103:76": "de ltar bde gshegs rigs lnga'i sangs rgyas tshogs //",
    "NG0103:77": "gcig gis gcig la dga' ba'i gsol 'debs shing *//",
    "NG0103:78": "rang gi mtshan nyid gsang don bstan mdzad nas //",
    "NG0103:79": "kun gyis mthun par kun tu bzang la 'dud //",
    "NG0103:80": "de dag byin rlabs ngo mtshar tshogs rgya chen //",
    "NG0103:81": "chos nyid mthu las zhing khams kun tu g.yos //",
    "NG0103:82": "snod bcud rab tu 'khrugs shing rnam par grol //",
    "NG0103:83": "sangs rgyas grangs med rigs kyi dkyil 'khor 'byung *//",
    "NG0103:84": "de las snang ba'i stong khams rdul snyed kyis //",
    "NG0103:85": "rang gi mthu stobs dpe bral kun tu ston //",
    "NG0103:86": "sna tshogs gnas rnams bkod pa chen po'i dbyings //",
    "NG0103:87": "mi 'gyur mnyam pa'i phrin las kun spyod pa'o //",
    "NG0103:88": "zhes kun tu rgya cher ston to //",
    "NG0103:89": "rdzogs pa chen po chos nyid byang chub kyi sems kun la 'jug pa rnam",
    "NG0103:91": "[(]21[)]@#// dag ston pa'i rgyud las //",
    "NG0103:92": "bstan pa'i gzugs brnyan ji ltar byang zhing snang ba'i",
    "NG0103:93": "le'u ste dang po'o // // de nas thams cad",
    "NG0103:94": "rig pa'i mchog gyur pa //",
    "NG0103:95": "nyid kyi dkyil 'khor chen po tshogs zin nas //",
    "NG0103:96": "kun tu chos rnams mi 'gyur sna tshogs pa'i //",
    "NG0103:97": "phyag rgya chen por zung 'jug sna tshogs gsal //",
    "NG0103:98": "rigs mchog rgyal ba kun gyis gsol 'debs shing *//",
    "NG0103:99": "rang byung mchod pa'i tshogs rnams kun tu 'bul //",
    "NG0103:100": "rgyud mchog rol pa'i ye shes 'byung ba'i gnas //",
    "NG0103:101": "byang chub sems bde kun tu khyab pa las //",
    "NG0103:102": "rang snang dkyil 'khor zab mo zung 'brel ba //",
    "NG0103:103": "byin rlabs yul tshogs gnyis med gsang bas 'jug / de yi rang bzhin ngo mtshar chos 'byung ba'i //",
    "NG0103:104": "dngos tshogs lam 'bras gnyis su med pa gang *//",
    "NG0103:105": "gza' ba'i yul med spyod pa kun bral bas //",
    "NG0103:106": "lta ba'i don kun grub mtha' sna tshogs cing *//",
    "NG0103:107": "mi rtog ting 'dzin gsal ba'i gnas 'jug pa //",
    "NG0103:108": "don kun phyag rgya bsgom pa sna tshogs tshul //",
    "NG0103:109": "zin chags gnyis med blang dor phyag rgya'i gzhi //",
    "NG0103:110": "'ching grol chos kun mtha' yas spyod pa'i sgo / gol sgrib mthar bcas kun tu 'ching byed pa'i //",
    "NG0103:111": "so sor 'dzin med byang chub chen po mchog / spang thob bye brag dbye zhing dbye ba med //",
    "NG0103:112": "'bras bu'i tshul chen lhun gyis grub gnas shing *//",
    "NG0103:113": "'di ltar de las de bzhin de 'byung ba'i //",
    "NG0103:114": "'brel med 'brel bcas gzhan du bzhag pa med //",
    "NG0103:115": "thams cad dbyer med bya ba med pa'i chos /",
    "NG0103:116": "khyad par mtshan nyid gdags pa skabs kyi don //",
    "NG0103:117": "chos kun mthong chos yul med blta ba gang *//",
    "NG0103:118": "dbu ma la sogs phyogs chos gol sgrib dag / log par 'khrul pa'i nyes tshogs rnam mang ba //",
    "NG0103:119": "sgro 'dogs skur 'debs yang dag don las nyams //",
    "NG0103:120": "mnyam pa chen po'i dbyings su la bzla zhing *//",
    "NG0103:121": "blo dman theg pa'i gol sgrib rnam par dag / rgyu 'bras rigs 'dzin slar yang 'khrul pa'i tshogs //",
    "NG0103:122": "lam kun bgrod pa'i mthus 'ching phyin pa med //",
    "NG0103:123": "gnyis kyis gnyis bskyed gnyis su grub pa'i chos //",
    "NG0103:124": "rtsol bcas mtha' bskyod don kun phyag rgya 'jig / gdams ngag dam pa ston pa'i mdzod nas byung */",
    "NG0103:125": "kun gyi mtshan nyid dmigs par dka' ba'i chos //",
    "NG0103:126": "yon tan rin chen tshogs rnams thams cad 'byung *//",
    "NG0103:127": "de yi gnas 'gyur sangs rgyas kun gyi yab //",
    "NG0103:128": "dmigs med thugs rje rang las kun snang gsal //",
    "NG0103:129": "ma lus mtha' rnams ye nas lhun grub cing *//",
    "NG0103:130": "ji bzhin chos kun ma bcos lhug bzhag cing *//",
    "NG0103:131": "phyogs cha lhun grub rang byung ye shes dngos //",
    "NG0103:132": "gzung 'dzin rnam dag bsgom pa'i gol ba yang *//",
    "NG0103:133": "dmigs bral ting 'dzin nyams su myong ba gang *//",
    "NG0103:134": "lta ba med pa'i spyod pas mi grol tshul //",
    "NG0103:135": "gzhan nas 'dod pa'i 'khrul pas 'dod pa bsnyeg / gzhan nas thob par @#//",
    "NG0103:136": "'dod pas gol ba'i lam //",
    "NG0103:137": "theg gzhan dad brtson spyod pas don mi rnyed //",
    "NG0103:138": "thabs kyi mtshan nyid che ba'i chos spyod pas /",
    "NG0103:139": "gsang sngags phyi nang spyod pas gol bar 'jug /",
    "NG0103:140": "spang blang dbyer med mthun 'jug dpe dang bcas //",
    "NG0103:141": "dpe yi 'thad pas yang dag don gsal byed //",
    "NG0103:142": "'bras bu rang chas gnas pa'i tshul 'dzin cing *//",
    "NG0103:143": "ngo bo rang byung byang chub sems kyis brgyan //",
    "NG0103:144": "snang srid rtog tshogs byang chub gzhan na med //",
    "NG0103:145": "'di don dus kun 'gyur med shes pa'i go / thugs rje mdzad pa gang yang mi 'gog pa //",
    "NG0103:146": "rang bzhin bde ba'i yul rnams mthun pas bsgrub //",
    "NG0103:147": "lhun gyis grub cing bskyod cing bzlas pa'i don //",
    "NG0103:148": "ye nas gnas sogs gzhan du rtsol ba'i chos //",
    "NG0103:149": "bden pa zung du 'jug pa'i ngang tshul bzang *//",
    "NG0103:151": " gang las gang ltar de dag de yi gzhi //",
    "NG0103:152": "'di na mos pa tsam gyi 'dzin byed dag / don kun gsang ba'i theg chen 'brel ba'i rgyud //",
    "NG0103:153": "thabs mchog rgyal ba kun gyi byin rlabs kyis //",
    "NG0103:154": "phra ba'i gnad don dgongs pa'i byin rlabs shugs //",
    "NG0103:155": "zhes yang dag pa rgya cher gsungs so //",
    "NG0103:156": "rdzogs pa chen po'i chos nyid byang chub kyi sems",
    "NG0103:157": "kun la 'jug pa rnam dag ston pa'i rgyud las",
    "NG0103:158": "/ bstan pa'i don zhus pa'i le'u ste gnyis pa'o",
    "NG0103:159": "// // de nas thams cad mkhyen pa'i mchog kun",
    "NG0103:160": "/ ston byed gtso / chos kun sna tshogs don 'byung brjod pa'i tshig gsang bas //",
    "NG0103:161": "rang byung bde ba'i gnas chen kun tu khyab mdzad cing *//",
    "NG0103:162": "mdzes pa'i rigs mchog dkyil 'khor rgya cher bshad cing bzung *//",
    "NG0103:163": "mi gnas dmigs pa'i yul med mi rtog chos kyi lam //",
    "NG0103:164": "bsngo ba'i cha shas phra ba'i yul las byung ba de //",
    "NG0103:165": "rtog bsgom chos kyi sku ni khyad par don med pas /",
    "NG0103:166": "rang byung ye shes mi rtog kun tu ji bzhin gnas //",
    "NG0103:167": "thabs la mkhas pa'i thabs kyi bye brag sna tshogs kun //",
    "NG0103:168": "thams cad gcig tu 'jug pa'i rgyud ldan don kun gsang *//",
    "NG0103:169": "ma 'dres phyag rgya bskyod pa'i tha snyad thabs kyi chos //",
    "NG0103:170": "ye shes rang gnas shes rab che gzhan kun tu btsal //",
    "NG0103:171": "ngo mtshar mthong ba'i yul med de la mthong ba'i",
    "NG0103:172": "mig / gang la thob par mi rigs bsnyad pa",
    "NG0103:173": "kun dang bral // chos dang chos nyid rtag tu 'dres shing dbyer med la //",
    "NG0103:174": "don dam chos gzhan lhag par bstan cing bzung ba med //",
    "NG0103:175": "'khrul dang byang chub lam de rtogs pas thob pa med //",
    "NG0103:176": "rang byung ye shes gnyis kyang tshig gi mtha' dang bral //",
    "NG0103:177": "ye nas sangs rgyas bdag nyid mngon gsum gnas pa la //",
    "NG0103:178": "grib ma gzugs kyi dpe bzhin de la rtogs pa 'byung *//",
    "NG0103:179": "med de med pa ma yin med pa'i snying po 'byung *//",
    "NG0103:180": "stong ste stong pa ma yin stong pa'i yul la gnas //",
    "NG0103:181": "nam mkha'i rang bzhin de las 'byung ba'i dran pa bskyed //",
    "NG0103:182": "bye brag 'dzin pa'i bde ba 'dod pa med pas len //",
    "NG0103:183": "chos @#//",
    "NG0103:184": "nyid chos tshogs gang dag rgyud 'dzin pa'i //",
    "NG0103:185": "kun tu ma g.yos phyogs rnams sgrub byed chos snang ba //",
    "NG0103:186": "don kun phyag rgya rgya mtsho'i gzhir gyur gsang ba'i yul /",
    "NG0103:187": "thams cad rnam par mi bskyod dpe yi tshogs rnams brjod //",
    "NG0103:188": "rang byung ngo mtshar gtan tshigs yul bral med pa'i",
    "NG0103:189": "mig / snang med rtogs pa'i rgyud kun don spyod",
    "NG0103:190": "gsang sngags che // gang gis gang la dngos kun mthar 'dzin de yis chos //",
    "NG0103:191": "tha snyad rgyud las thams cad 'das pa'i don gsal ba //",
    "NG0103:192": "thos shing dpyod pas rnam mkhyen phyag rgya sngags kyi rgyud //",
    "NG0103:193": "bdud pa'i rtsa bas de dag rgyud bzhin 'khrul pa'i rdzas //",
    "NG0103:194": "tshogs med mtha' 'das bsod nams las rgya chen po",
    "NG0103:195": "mchog / yod snang med pa'i khams kun bde bar",
    "NG0103:196": "rang byung zhing *// btsal sems so so'i dpe 'das dbye bsal de nyid med //",
    "NG0103:197": "'das dang da lta ma 'ongs de nyid de snang bas //",
    "NG0103:198": "de yi chos kun mkhyen pas don 'dir ston //",
    "NG0103:199": "bden zhing ming dang tha snyad rtogs pa'i mtha' 'gags pa'o //",
    "NG0103:200": "'di dag rang bzhin dbyer med chos sku'i snang ba nyid //",
    "NG0103:201": "sems kyi tha snyad dkyil 'khor cha shas dag /",
    "NG0103:202": "dmigs pa'i yul rnams zab mo'i dgongs 'jug rtogs dka'i",
    "NG0103:203": "chos // shes pa tsam du smra zhing nang la dngos 'dzin gnyis rtogs rgyun //",
    "NG0103:204": "de med mi 'byung de las mtha' yis rgyud sel ba /",
    "NG0103:205": "thams cad rtags dang chad pa'i lta ba phyogs su 'khor //",
    "NG0103:206": "yul sems so so'i rten 'brel gcig las gnyis tshogs snang *//",
    "NG0103:207": "rang bzhin ma g.yos de las rtag tu 'byung *//",
    "NG0103:208": "gzhan dag 'brel pa'i don gyis gcig las gcig snang zhing *//",
    "NG0103:209": "snang dang mi snang tha snyad sems kyi chos kun",
    "NG0103:210": "dag / chos dang chos nyid dbyer med gcig las",
    "NG0103:211": "thams cad 'byung *// don dam kun rdzob ming tshig dag gi dngos kun stong *//",
    "NG0103:212": "mdzes pa ris can so so kun las phyogs rgyas 'gyur //",
    "NG0103:213": "rang byung bde ba'i rtog pa'i mdangs gdangs yin nam kyi yul dpyod mtha' //",
    "NG0103:214": "bzang ba'i yul med de las ye shes 'byung ba'i rtsal //",
    "NG0103:215": "sngon med drang srong bzhin du bsgom pa'i yid kyang",
    "NG0103:216": "'jog / blta med rnam rtsol 'bad pa'i gdung bas",
    "NG0103:217": "zin pa ni // rang bzhin lam de 'khrul pas thams cad mkhyen pa med //",
    "NG0103:218": "ji bzhin pa zhes rnam rtog de phyir rtog bsgom pa //",
    "NG0103:219": "bde ba chen po 'dod pas chags pa'i nad yin te //",
    "NG0103:220": "mi g.yo rang bzhin gnas pa'i sman chen ma byas na //",
    "NG0103:221": "mtho ris bgrod pa'i rgyu de nyon mongs zin par 'gyur //",
    "NG0103:222": "las kyi mtha' yis kun tu 'jig cing nye par spyod //",
    "NG0103:223": "'gyur ba de dag bdag po'i mthu las gzhan du snang *//",
    "NG0103:224": "tha dad smin la tha dad rtog tshogs bsam dpyod pas //",
    "NG0103:225": "mu stegs rigs can rang gi phyogs kun 'ching bar byed //",
    "NG0103:226": "blta ba bsnyems pas grub mtha' bden grub dngos kun gnas //",
    "NG0103:227": "yang dag srid mtha'i kun tu rtog @#//",
    "NG0103:228": "pa'i chu rgyun gsal //",
    "NG0103:229": "nam mkha'i rang bzhin don kun gzhan du 'bras bsgrubs pas //",
    "NG0103:230": "ming dang brda las byung ba'i cha shas dngos su",
    "NG0103:231": "rnam par dag / lam med lam du 'jug pa",
    "NG0103:232": "rnams kyi nad che ba //",
    "NG0103:233": "phyin par 'dod pas ri dgas smig rgyu bsnyegs pa 'dra //",
    "NG0103:234": "rnyed pa'i yul med 'jig rten gsum las myong mi 'byung *//",
    "NG0103:235": "sa bcur ltos pa'i gnas kyang byang chub sgrib pa yin //",
    "NG0103:236": "shin tu myur ba'i ye shes bsam pa kun dang bral //",
    "NG0103:237": "bshes gnyen kun las byung ba'i nor bu rin chen mdzod //",
    "NG0103:238": "dmigs pa med cing 'gyur ba'i gnas la mi ltos par //",
    "NG0103:239": "nang gi rang bzhin legs pas re ba thams cad skong *//",
    "NG0103:240": "brtags na med la sna tshogs 'byung ba'i legs pa che //",
    "NG0103:241": "dngos su mi snang chags pa'i cha shas kun la ston //",
    "NG0103:242": "bdag dang gzhan du bral ba'i ston mkhan rin chen mdzod //",
    "NG0103:243": "thams cad grub pa'i yul zhes bdag med snying rjes bstan //",
    "NG0103:244": "nang nas ma g.yos nang du btsal ba'i gnas med de //",
    "NG0103:245": "yul phyir chags shing yul la bsdo ba'i dmigs pa med //",
    "NG0103:246": "mi 'byung mi 'jug bdag med snying rje de yin na //",
    "NG0103:247": "gzhan gyis nor min ma byung ye nas gnas pa yin //",
    "NG0103:248": "bdag gzhan gang gi phyogs 'dzin mthar phyin sku gsum nyid //",
    "NG0103:249": "ma nges snying po byang chub rtsol med tha dad lam //",
    "NG0103:250": "bdag nyid chos dbyings don tshol gnas ma nges pa yis //",
    "NG0103:251": "rtsal dang sgyu ma'i rgyun bral thabs kun dkyil 'khor che //",
    "NG0103:252": "ming bsam yul med bdud tshogs gzhom med dngos grub tshogs //",
    "NG0103:253": "dkyil 'khor chu zla theg tshogs kun 'byung rgyu rkyen bral //",
    "NG0103:254": "rab tu sbyor bas don 'dir bde ba'i ye shes gzhi //",
    "NG0103:255": "thams cad ma nges phyag rgyas mthar 'dzin 'jigs pa sel //",
    "NG0103:256": "bya bral yul la mi gnas gnyen pos bcos su med //",
    "NG0103:257": "yan lag chos kyi dbang gis snying po'i yul tshol zhing *//",
    "NG0103:258": "rnam pa cir yang mi rtog thabs kyis de la rol //",
    "NG0103:259": "snying po'i rang bzhin 'byung ba gzhan na med //",
    "NG0103:260": "rdul phran gcig las bsres shing phyogs bcu kun dang bral //",
    "NG0103:261": "mi gnas don nyid legs pa'i ye shes rang byung ste //",
    "NG0103:262": "mngon sum kun tu mi rtog yangs pa'i snying po la //",
    "NG0103:263": "rnam dag lam 'dir zhugs pas mnyam pa'i rgyal po 'thob //",
    "NG0103:264": "mi 'gyur 'gyur ba med pas chags pa'i gnas med de //",
    "NG0103:265": "de bzhin gzung ba'i yul med 'dzin pa'i gnas kyang med //",
    "NG0103:266": "yang dag ye shes kun 'byung sa bon tshogs pas bsgrub //",
    "NG0103:267": "nam mkha'i ri mo dmigs pa'i bka' la tha snyad gzhi //",
    "NG0103:268": "mi mkhas 'khor lo'i rgyud thabs mang pos 'khrul zhing rmongs //",
    "NG0103:269": "yongs su spang blang bzhag pa'i theg pa thams cad bstan //",
    "NG0103:270": "mngon sum thob par 'dod pas rgyu la rtag tu bsgom //",
    "NG0103:271": "bsgom chags bde ba de las mnyam pa'i don mi 'byung *//",
    "NG0103:272": "sku gcig kun tu khyab pas mngon pa'i chos med de //",
    "NG0103:273": "mtha' @#//",
    "NG0103:274": "la thug pa med pas dbyings la zad pa med //",
    "NG0103:275": "chos kyi rol pas nyams 'phags lhag pa'i gnas med do //",
    "NG0103:276": "rang byung ye shes che ba'i yul kun ji bzhin gnas //",
    "NG0103:277": "gsang ba'i yul kun de las de rgyud 'brel ba'i don //",
    "NG0103:278": "lhag pa'i don 'di thabs dang shes rab gnyis med dang *//",
    "NG0103:279": "gang las de bzhin gshegs pa'i phyag rgya gzung byed pa'o //",
    "NG0103:280": "mdzad pa dran pa'i rtags kun zhi ba nyid du sbyor //",
    "NG0103:281": "'dir 'jug gsal ba'i yul nyid mtha' bral rtag tu bde //",
    "NG0103:282": "sems dpa' che mchog dpal mdzod don ldan pas //",
    "NG0103:283": "thug pa'i 'bras bu gsang sngags rgyud 'dir 'gags pa'i chos //",
    "NG0103:284": "de dag ma skyes ye nas bya dang byed pa'i rtse //",
    "NG0103:285": "'di zhes gsung rdzogs brjod pas dge ba'i tshogs 'phel zhing *//",
    "NG0103:286": "mi mthun gnas kun 'grib pa'-i bag chags dngos med pa'o //",
    "NG0103:287": "don mthun snang zhing gsang sngags bde gshegs kun gyi tshul //",
    "NG0103:288": "nges pa'i blo gros dus kun gnas par thams cad 'jug / ces gsungs so //",
    "NG0103:289": "rdzogs pa chen po chos nyid byang chub kyi sems",
    "NG0103:290": "kun la 'jug pa rnam dag ston pa'i rgyud las",
    "NG0103:291": "// nges par bstan pa'i tshul gyis bsdus pa'i le'u",
    "NG0103:292": "ste gsum pa'o // // de nas thams cad mkhyen",
    "NG0103:293": "pa'i mchog / ngo mtshar 'jig rten rmad byung ba'i",
    "NG0103:294": "// // don kun gsang ba'i rgyud chen po //",
    "NG0103:295": "thabs kyi rnam par spyod pa'i gzhi //",
    "NG0103:296": "gang la yul 'di mthar phyin pa'i //",
    "NG0103:297": "phyag rgya rig pa'i bdag nyid sngags //",
    "NG0103:298": "dngos grub yul med mthar phyin pa'i //",
    "NG0103:299": "mtshan bcas 'jug pa'i chos kun las //",
    "NG0103:300": "'di dag gsang ba'i ye shes sku //",
    "NG0103:301": "rigs rnams tha dad sna tshogs pas //",
    "NG0103:302": "dkyil 'khor byang chub sems kyi gzhi //",
    "NG0103:303": "tha snyad gang gis rgyun bsgrubs shing *//",
    "NG0103:304": "don kun gsang ba'i chos 'jug pa //",
    "NG0103:305": "res bzhin 'byung ba'i gdangs gsal bzhin //",
    "NG0103:306": "med pa'i bsam brjod yun gyis rdzogs //",
    "NG0103:307": "ji ltar zab mo'i tha snyad kun //",
    "NG0103:308": "don 'di rnam par grol byed pa'i //",
    "NG0103:309": "sems rgyud tha dad ngo bos 'jog / dang po'i rtog pas yul kun nyid //",
    "NG0103:310": "shes pa gang gis gang la 'jug / chos nyid bde ba'i don kun gnas //",
    "NG0103:311": "phyogs kyi snang ba ma 'gags chos //",
    "NG0103:312": "bsam 'das dpyod par dka' ba'i tshogs //",
    "NG0103:313": "thams cad kun gyi cha lugs gsal //",
    "NG0103:314": "de las phyogs kyi cha bzung ste //",
    "NG0103:315": "phyi nang kun tu 'byung ba'i tshogs //",
    "NG0103:316": "chos dang chos dbyings dbyer med la //",
    "NG0103:317": "mi mthun gnyen po'i rtog 'dzin cing *//",
    "NG0103:318": "don dam kun rdzob lhag pa'i gnas //",
    "NG0103:319": "gdags pa'i yul mthar skye ba'i rgyun //",
    "NG0103:320": "ming tshogs byed dngos stong pa'i chos //",
    "NG0103:321": "de dag las kyi mtha' 'gog pa'o //",
    "NG0103:322": "'khrul pas sna tshogs btags pa'i cha //",
    "NG0103:323": "ji ltar mi bsgrib 'khor lo bzhin //",
    "NG0103:324": "nga med phyag rgya'i mtha' gsang bas //",
    "NG0103:325": "byang chub sems kyi lam rgyud gsal //",
    "NG0103:326": "rtog pa'i yul tshogs chos 'dzin pa'i //",
    "NG0103:327": "theg pa @#//",
    "NG0103:328": "gzhan rgyud rnam par bsdus //",
    "NG0103:329": "rang byung ye shes ji lta bar //",
    "NG0103:330": "dngos kun gsal ba'i don ston pa'o //",
    "NG0103:331": "'das pa'i mtha' rnams spyod pa'i yul //",
    "NG0103:332": "de dag dngos kun ma 'ongs dus //",
    "NG0103:333": "da lta'i tshig tshogs mtha' las 'das //",
    "NG0103:334": "rang gi ngo bo kun 'jog byed //",
    "NG0103:335": "'di dag ye nas ma bcos pa'i //",
    "NG0103:336": "'bras bu'i dngos kun gzhan du 'gyur //",
    "NG0103:337": "de dag blo yi snang bas te //",
    "NG0103:338": "rigs kun ngo bo ma 'gags pa //",
    "NG0103:339": "don kun phyag rgya'i cha lugs sku //",
    "NG0103:340": "mi shigs rdo rje lta bu'i dngos //",
    "NG0103:341": "thabs dang shes rab rol pa'i gnas //",
    "NG0103:342": "spyod bcas rnam pa sna tshogs gzhi //",
    "NG0103:343": "byang chub 'khor ba mya ngan 'das //",
    "NG0103:344": "thabs kyi gar tshogs yul kun nyid //",
    "NG0103:345": "bde ba'i cha lugs ma rmongs pa //",
    "NG0103:346": "rigs tshogs gsang ba'i lha nyid do /",
    "NG0103:347": "khams gsum dngos grub lhag pa'i gnas //",
    "NG0103:348": "rang byung sa yi rtags las skyes //",
    "NG0103:349": "don kun phyag rgya'i dkyil 'khor tshogs //",
    "NG0103:350": "sems dpa' rang rig kun nas 'jug / ji ltar don kun rang bzhin bcas //",
    "NG0103:351": "phyi nang chos kun rnam par dag / med pas phyogs su dmigs pa'i yul //",
    "NG0103:352": "thams cad stong pa'i mtha' rnams skyes //",
    "NG0103:353": "med pa'i snying po gsang ba'i gzhi //",
    "NG0103:354": "tha dad don min der 'jug pa'i //",
    "NG0103:355": "dpe 'dis zab mo sder bcas pas //",
    "NG0103:356": "dpe yi tha snyad gang du 'jug / de dag rtag chad stong pa'i yul //",
    "NG0103:357": "sgro skur ming las mtha' rnams gnas //",
    "NG0103:358": "ma 'dres gsang ba'i thig le che //",
    "NG0103:359": "bsgrub med mi mthun gnas las skyes //",
    "NG0103:360": "mi bskyod phyi nang med par 'phel //",
    "NG0103:361": "ma bgrod lam kun sa yi dbyings //",
    "NG0103:362": "nam mkha'i dkyil 'khor ji lta bar //",
    "NG0103:363": "'byung tshogs ma 'dres bkod pa'i sgo //",
    "NG0103:364": "theg pa thams cad gsal byed pa //",
    "NG0103:365": "thugs rje chen pos 'jig rten 'das //",
    "NG0103:366": "dran pa'i gnas kun bskyed pa'i phyir //",
    "NG0103:367": "dngos 'di dngos po gsal byed pa'o //",
    "NG0103:368": "bya bral yul kun rnam par gnas //",
    "NG0103:369": "thabs kyi rdzas kun snang ba'i tshogs //",
    "NG0103:370": "gang dag zin pas de yi mtha'i //",
    "NG0103:371": "mya ngan 'das pa'i lam kun spyod //",
    "NG0103:372": "bde ba chen po'i 'jug pa ni //",
    "NG0103:373": "'bras bu 'dod pa med pa'i dbyings //",
    "NG0103:374": "de yi mthu rgyun yul spyod pas //",
    "NG0103:375": "yang dag dkyil 'khor gsal mi 'gyur //",
    "NG0103:376": "phyi rol yul tshogs 'dus pa'i bdag / rdul phran gang bu'i mtshan nyid can //",
    "NG0103:377": "ma byas mtshan ma med chos rtags //",
    "NG0103:378": "nam mkha'i dbyings bzhin phyogs bcur brdal //",
    "NG0103:379": "bza' ba'i yul med bsam bral rgyud //",
    "NG0103:380": "rang gi ye shes gsal ba'i gnas //",
    "NG0103:381": "thams cad dngos kun spangs pa'i blos //",
    "NG0103:382": "phyag rgya'i dkyil 'khor gsang dang bral //",
    "NG0103:383": "'byung 'jug res kyis 'khyil pa las //",
    "NG0103:384": "ye shes yul bcas 'byung bar rtsol //",
    "NG0103:385": "sngon gyi drang srong chen po yis //",
    "NG0103:386": "don 'di rtse gcig sgom byed cing *//",
    "NG0103:387": "nang gi chos kun 'gags pa'i don //",
    "NG0103:388": "de las de byung mthar byed cing *//",
    "NG0103:389": "rnam rtsol zhi bas phyogs gcig @#//",
    "NG0103:390": "gnas //",
    "NG0103:391": "rang bzhin ye shes che las nyams //",
    "NG0103:392": "blo rgyud rnam par nyams pas 'khrul //",
    "NG0103:393": "phyi rol las nang nang las phyi //",
    "NG0103:394": "theg pa'i mchog gis grol 'dod pas //",
    "NG0103:395": "des na nyes pas kun tu 'ching *//",
    "NG0103:396": "'di dag stong dang mi stong zhes //",
    "NG0103:397": "rtag chad bde sdug mtshan mas chags //",
    "NG0103:398": "mi mthun rnam par rtog pa'i yul //",
    "NG0103:399": "ji bzhin chos kun ngo bor 'dzin //",
    "NG0103:400": "des la de yi yul bcas rtog / thabs rnams 'khrul pa'i mthar 'dzin pas //",
    "NG0103:401": "yul med dngos kun sna tshogs 'jug / bya ba dag las tshul 'di skye //",
    "NG0103:402": "mtho ris byams pa'i gnas bgrod cing *//",
    "NG0103:403": "de rgyu thar pa'i chos 'jug pas //",
    "NG0103:404": "ma rig gnas su 'di rgyud chos //",
    "NG0103:405": "bdag dang bcas pa'i gnas kun 'jig / 'jig rten las 'das mi mthun stobs //",
    "NG0103:406": "'khrul tshogs sdug bsngal skye ba'i rgyun //",
    "NG0103:407": "rgyu 'bras gnyis tshogs mthar 'dzin dmigs //",
    "NG0103:408": "lam med phyogs kyi gnas bgrod pas //",
    "NG0103:409": "lam pa'i nyes tshogs nad chen rnams //",
    "NG0103:410": "dus gsum sgrib pa'i 'khrul rtog rkyen //",
    "NG0103:411": "'jig rten mtshan nyid shes dka' bas //",
    "NG0103:412": "dgos don gsal ba kun gyi yul //",
    "NG0103:413": "rang gi mthar 'dzin dman pa'i shugs //",
    "NG0103:414": "dam bcas 'jig rten sgrol ba stobs //",
    "NG0103:415": "de med de yi rgyu 'bras thob //",
    "NG0103:416": "mtha' bzhir spyod pa'i tshul 'bras shing *//",
    "NG0103:417": "ma gos byung tshor bstan pa'i sgo / mtha' dbus phyogs su ltos pa'i yul //",
    "NG0103:418": "rab tu dga' ba la sogs 'bras //",
    "NG0103:419": "sbyin sogs stobs kyis bgrod pa'i mthus //",
    "NG0103:420": "rang gi ye shes gnas kun dag / pha rol phyin sogs sa brnyes pa'o //",
    "NG0103:421": "thabs mkhas shes rab rnam par sbyangs //",
    "NG0103:422": "rgya chen zab mo sngags kyi lam //",
    "NG0103:423": "byang chub sems dpa'i dkyil 'khor tshogs //",
    "NG0103:424": "sangs rgyas 'khor bcas kun gyi mdzod //",
    "NG0103:425": "rtog pa'i chos rnams snang byed pa'o //",
    "NG0103:426": "mya ngan 'das par kun rdzogs chos //",
    "NG0103:427": "thabs 'dir rang byung gnas ston cing *//",
    "NG0103:428": "mi shes the tshom kun tu spyod //",
    "NG0103:429": "bshes gnyen chen po'i gdams ngag las //",
    "NG0103:430": "don kun 'bras bu skye bar 'gyur //",
    "NG0103:431": "gang las ma bstan chos rnams 'bras //",
    "NG0103:432": "ye shes dbyings kyi sangs rgyas tshogs //",
    "NG0103:433": "'di dag yon tan kun 'byung gnas //",
    "NG0103:434": "thams cad grub pa'i gsang ba nyid //",
    "NG0103:435": "rgyud chen snying po'i don gsal byed //",
    "NG0103:436": "thabs 'di rdzogs pa'i sangs rgyas kyis //",
    "NG0103:437": "thams cad yul phyir ma 'dres bstan //",
    "NG0103:438": "gang 'di sangs rgyas gang las byung *//",
    "NG0103:439": "snang ba phyogs kun gang gi don //",
    "NG0103:440": "cha med yul tshogs cha bral bas //",
    "NG0103:441": "phyi nang dkyil 'khor bkod pa bzhin //",
    "NG0103:442": "'di ltar phung po 'byung bcas pa //",
    "NG0103:443": "de las de snang rgyun 'brel ba //",
    "NG0103:444": "thabs kyi rtse mo kun spags pas //",
    "NG0103:445": "mtha' dag zag pa med pa'i yul //",
    "NG0103:446": "'gyur ba med pas phyogs chos kun //",
    "NG0103:447": "rang snang dpe rnams sna tshogs byos //",
    "NG0103:448": "nang gi yul can phyi rol rgyun //",
    "NG0103:449": "de mtha' gang du'ang ma 'gags @#//",
    "NG0103:450": "pa'o //",
    "NG0103:451": "legs par bstan pa'i gnas rdzogs byed //",
    "NG0103:452": "theg pa thams cad rtsod pa'i gzhi //",
    "NG0103:453": "don gsum the tshom kun bral bas //",
    "NG0103:454": "grangs can yul las grol bar 'gyur //",
    "NG0103:455": "dngos su rtsod pa'i mtha' spangs pas //",
    "NG0103:456": "phyag rgya chen po gnyis med pa'o //",
    "NG0103:457": "mi rtag gang dag tha snyad rgyun //",
    "NG0103:458": "de yi dkyil 'khor ji bzhin gsal //",
    "NG0103:459": "ston pa 'jig rten sgron ma'i gtso //",
    "NG0103:460": "sangs rgyas theg pa kun 'das pa'i //",
    "NG0103:461": "mya ngan 'das lam 'jig byed bdag / de dag phyag rgya'i tshogs kyis 'joms //",
    "NG0103:462": "gzung 'dzin rtog pa'i yul med pas //",
    "NG0103:463": "sa bon kun 'jug chu bo'i rgyun //",
    "NG0103:464": "ma g.yos dngos kun mtha' 'das pas //",
    "NG0103:465": "phyin ci log rnams kun tu snang *//",
    "NG0103:466": "bdag gzhan ris su ma grub na //",
    "NG0103:467": "de dag tha snyad ga la 'dzin //",
    "NG0103:468": "yang dag byang chub sems kyi dngos //",
    "NG0103:469": "phyogs bcu dus rnams rdzogs pa nyid //",
    "NG0103:470": "thams cad grub pa'i yul dag ni //",
    "NG0103:471": "dben pa'i rtsal sems rdzogs pa nyid //",
    "NG0103:472": "phyed bcas phyed la rab tu sgrol //",
    "NG0103:473": "de las nyi ma'i mdangs rdzogs pa'o //",
    "NG0103:474": "dmigs pa med pa'i thugs rje che //",
    "NG0103:475": "nam mkha'i gza' skar sna tshogs pas //",
    "NG0103:476": "nang nas ma g.yo nad kun zhi //",
    "NG0103:477": "de dag gang gi rdzas su spyod //",
    "NG0103:478": "don 'byung gsang chen gsang ba'i rgyud //",
    "NG0103:479": "sangs rgyas thams cad gnyis med sbyor //",
    "NG0103:480": "rtag tu lha yi spyan tshogs kyis //",
    "NG0103:481": "chos kun yul tshogs gsal bar gzigs //",
    "NG0103:482": "stong pa'i chos nyid gnyis med pas //",
    "NG0103:483": "chos rnams snang ba'ang gnyis med snang *//",
    "NG0103:484": "de ltar snang dang stong pa dag / dbyer med bco brgyad la sogs par //",
    "NG0103:485": "tha dad mi rtog ma spros pas //",
    "NG0103:486": "rang bzhin kun tu ma nges pa'o //",
    "NG0103:487": "mkhas rnams rab tu zhi ba yi //",
    "NG0103:488": "reg pa sna tshogs dbang po kun //",
    "NG0103:489": "mi gnyis tha dad dper bcas pa //",
    "NG0103:490": "rab tu rtogs pa'i mthar phyin pa'o //",
    "NG0103:491": "mi 'gyur mi 'jug sa le ba //",
    "NG0103:492": "thams cad skyes pa nyid nas 'gag / de las skyes dang 'gag pa'i rgyun //",
    "NG0103:493": "don 'di rab du snang bar 'gyur //",
    "NG0103:494": "bdag med snying rje chen po yis //",
    "NG0103:495": "pha rol phyin rnams rdzogs byas te //",
    "NG0103:496": "rang byung zag pa med pa'i nor //",
    "NG0103:497": "'phags pa'i rdzas bdun kun spyod pa'o //",
    "NG0103:498": "der 'jug dmigs pa'i ting ngai 'dzin //",
    "NG0103:499": "don kun phyogs bcu sna tshogs pa //",
    "NG0103:500": "de yi cha shas dmigs dang bral //",
    "NG0103:501": "dus gsum ma byung skye ba med //",
    "NG0103:502": "thams cad mkhyen pa'i dbang don shes //",
    "NG0103:503": "mi gnas gnyen pos bcos su med //",
    "NG0103:504": "las kun rnam par 'byed pa'i tshogs //",
    "NG0103:505": "'phags pa'i sems las bsrungs pa che //",
    "NG0103:506": "yan lag chos rnams byang chub sems //",
    "NG0103:507": "tha snyad brda yi dbang gis 'jug / snying po ma g.yos rtogs pa'i rtsal //",
    "NG0103:508": "don rdzogs theg pa chen po'i gnas //",
    "NG0103:509": "dang po'i rtsal shugs rim gyis sa //",
    "NG0103:510": "tha dad min la der gnas snang *//",
    "NG0103:511": "yul kun tshol byed tha dad chos //",
    "NG0103:512": "der min snang phyir der 'dzin 'khrul //",
    "NG0103:513": "rnam pa kun tu gsal ba'i @#//",
    "NG0103:514": "don //",
    "NG0103:515": "cir yang mi rtog theg pa'i gzhi //",
    "NG0103:516": "thabs dang shes rab phyag rgya'i tshogs //",
    "NG0103:517": "kun tu bzang po'i rol pa'i thabs //",
    "NG0103:518": "mi mnyam rgya mtsho'i snying po gzhi //",
    "NG0103:519": "don mthun theg pa'i khyad par gyis //",
    "NG0103:520": "chos kun mnyam pa'i dkyil 'khor rdzogs //",
    "NG0103:521": "de las thams cad rab tu sprul //",
    "NG0103:522": "rdul phran khyad par las grub pas //",
    "NG0103:523": "sa rnams mnyam pa'i gzhi yangs par //",
    "NG0103:524": "'byung tshogs rol pas las byed pa //",
    "NG0103:525": "de dag cha shas rdzas las grub //",
    "NG0103:526": "dus dang phyogs cha'i khyad par gyis //",
    "NG0103:527": "nang dang phyi yi rol par snang *//",
    "NG0103:528": "'di ltar kha dog la sogs rdzas //",
    "NG0103:529": "nam mkha'i rang bzhin rnams kyis 'dod //",
    "NG0103:530": "gang byung rdzas kyi khyad par gyis /",
    "NG0103:531": "khams gsum rab tu 'jig par 'gyur //",
    "NG0103:532": "de nas grub pa'i mtha' dpyod pas //",
    "NG0103:533": "blo yi chos rnams 'jig par byed //",
    "NG0103:534": "mi gnas don kun ston byed pas //",
    "NG0103:535": "shes rab chen po'i yul mthar phyin //",
    "NG0103:536": "dka' ba'i gnas kun bde rdzogs pa'i *//",
    "NG0103:537": "don kun phyag rgya legs pa'i gzhi //",
    "NG0103:538": "ye shes chen po'i dkyil 'khor gyi //",
    "NG0103:539": "rang byung ngo mtshar rnam spyod pa'o //",
    "NG0103:540": "de dag thabs kyi bdag nyid las //",
    "NG0103:541": "rgya mtsho'i rlabs bzhin kun tu g.yo //",
    "NG0103:542": "chos nyid mngon rtogs las byung ba'i //",
    "NG0103:543": "sangs rgyas kun gyi ye shes mchog / mngon sum",
    "NG0103:544": "tshul gyi mngon sum mchog / theg pa'i 'bras bu",
    "NG0103:545": "che ba nyid // mi rtog de bzhin nyid kyi bdag / nam mkha'i mtha' bzhin zab mo'i dbyings //",
    "NG0103:546": "yangs par sbyong bas che ba'i mchog / rtogs pa'i ting 'dzin mnyam dang bral //",
    "NG0103:547": "yangs pa'i snying po kun gyi gzhi //",
    "NG0103:548": "snying po nyid las snying po'i tshogs //",
    "NG0103:549": "rnam dag thams cad kun tu dag / ma dag",
    "NG0103:550": "las tshogs mtshon pa'i tshig / phyogs bcu'i sangs rgyas",
    "NG0103:551": "kun gyi dngos // rang gi chos kun nges par sbyor //",
    "NG0103:552": "mnyam pa'i lam 'di mthar phyin pas //",
    "NG0103:553": "phyag rgya chen po'i dkyil 'khor rdzogs //",
    "NG0103:554": "bdag las gzhan las gnyis ka las //",
    "NG0103:555": "bde ba'i ye shes skye bar 'gyur //",
    "NG0103:556": "gdod nas rab tu rdzogs pa'i chos //",
    "NG0103:557": "rgyu rkyen 'bras bu'i rgyu smin pa'i //",
    "NG0103:558": "thams cad ye shes rnam spyod pas //",
    "NG0103:559": "mtha' rnams phyogs kyi gzung bral zhing *//",
    "NG0103:560": "phyi nang dbye bas kun spyod dag / mi 'gyur 'gyur ba med pa'i khams //",
    "NG0103:561": "de dag rang gi las kyis 'jug / dag pa'i rdzas tshogs nyi shu'i grangs //",
    "NG0103:562": "phyogs mthun gcig pas kun tu bskyed //",
    "NG0103:563": "chags pa'i tshul gyis chags bral spyod //",
    "NG0103:564": "ma chags dngos kun 'jug pa'i rgyun //",
    "NG0103:565": "bsam gtan chen po 'di 'dzin pa'i //",
    "NG0103:566": "skyes bu rtog pa'i dra bas bsgribs //",
    "NG0103:567": "mi 'gyur chags pa'i gnas med par //",
    "NG0103:568": "su dag gang gis chos don gnyer //",
    "NG0103:569": "thams cad byang chub sems las skyes //",
    "NG0103:570": "gzung dang 'dzin pa kun spangs pa'o //",
    "NG0103:571": "rang bzhin bde bas kun bskyod de //",
    "NG0103:572": "dmigs pa'i ting 'dzin sgo rnal 'byor //",
    "NG0103:573": "tshe 'dir mngon du sbyor 'dod @#//",
    "NG0103:574": "pas //",
    "NG0103:575": "'bras bu mi mthun la spyod byed //",
    "NG0103:576": "rgyu la 'jug pa 'di dag gang *//",
    "NG0103:577": "sems kyi gnas la sgrib pa'o //",
    "NG0103:578": "mngon sum thob par 'dod pa rnams //",
    "NG0103:579": "de rgyu sngon du gnyer bar byed //",
    "NG0103:580": "bsgom chags rang gi yul zhen pas //",
    "NG0103:581": "thabs bcas rtsol ba'i rtsol bas 'jug / bde bas nyams pa'i chos bsgrubs kyang *//",
    "NG0103:582": "bde ba che las rnam par nyams //",
    "NG0103:583": "bde ba kun gyi gnyer gnas pa'i //",
    "NG0103:584": "a li ka li 'brel ba'i gzungs //",
    "NG0103:585": "gnyis med ye shes thugs gsang ba //",
    "NG0103:586": "ma gos spyod pa'i yul gyis min //",
    "NG0103:587": "rdzogs pa'i chos nyid gshegs pa'i chos //",
    "NG0103:588": "sna tshogs ngo bo mthar phyin pas //",
    "NG0103:589": "bya btsal bsdo ba'i rgyu rnams kyang *//",
    "NG0103:590": "kun tu khyab pa'i chos sku nyid //",
    "NG0103:591": "de yi mdzad tshogs sku rnams las //",
    "NG0103:592": "so so'i rnam bcas tha dad pas //",
    "NG0103:593": "bya ba thams cad rab tu rdzogs //",
    "NG0103:594": "'di la bsnan par bya ba dang *//",
    "NG0103:595": "gzhag cing dbri ba'i chos med de //",
    "NG0103:596": "phyi nang yul la bltas byas na //",
    "NG0103:597": "sems nyid zag med ye shes che //",
    "NG0103:598": "de bzhin mtha' las de dag 'jug / sems dpa'",
    "NG0103:599": "chen po'i 'bras bu'i gzhi / thabs kyis nyams su",
    "NG0103:600": "myong ba'i dus // nang gi bde ba phyi yi chos //",
    "NG0103:601": "de bzhin de yi gnas su gzhi //",
    "NG0103:602": "de las phyag rgya'i bde ba 'byung *//",
    "NG0103:603": "chos kyi rol pa'i yul tshogs kun //",
    "NG0103:604": "nyams kyis de yi stobs mtshungs te //",
    "NG0103:605": "nor bas 'khrul pa'i blo bskyed kyang *//",
    "NG0103:606": "rang bzhin ye shes nyams pa med //",
    "NG0103:607": "dngos 'di byang chub sems rgya chen //",
    "NG0103:608": "rang byung che ba'i snying po las //",
    "NG0103:609": "dus gsum kun tu ji bzhin gnas //",
    "NG0103:610": "rab tu rtogs pa'i dkyil 'khor rgyas //",
    "NG0103:611": "rnal 'byor de yi chos 'dod pas //",
    "NG0103:612": "de bcas tshul ni nyams par byed //",
    "NG0103:613": "dga' ba'i rnam grangs so so'i dpe //",
    "NG0103:614": "dgongs par bcas pa gtan la 'bebs //",
    "NG0103:615": "'di nyid theg mchog gsang ba'i rgyud //",
    "NG0103:616": "dus gsum sangs rgyas kun gyi bka' //",
    "NG0103:617": "ngo mtshar phyag rgya 'da' dka' bas //",
    "NG0103:618": "nges don gsang mchog gzung bar gyis //",
    "NG0103:619": "zhes rgya cher bstan to //",
    "NG0103:620": "rdzogs pa chen po chos nyid byang chub kyi sems",
    "NG0103:621": "kun la 'jug pa rnam dag ston pa'i rgyud las",
    "NG0103:622": "// sangs rgyas kun gyi snying po phyag rgya'i le'u",
    "NG0103:623": "ste bzhi pa'o // // de nas thams cad 'dus",
    "NG0103:624": "// pa'i tshogs // sangs rgyas kun gyis dbang bskur bas //",
    "NG0103:625": "phyogs 'dud pa yi dga' bde yis //",
    "NG0103:626": "rang gi ston pa mnyes par mdzad //",
    "NG0103:627": "e ma bde gshegs sangs rgyas kun //",
    "NG0103:628": "rang bzhin dngos rnams ma grub pas //",
    "NG0103:629": "sangs rgyas dkyil 'khor rnam par 'phrul //",
    "NG0103:630": "de yi mtshan ma ya mtshan che //",
    "NG0103:631": "don kun rab tu sgrub pa yi //",
    "NG0103:632": "gsang ba'i spyod pa ji ltar spyad //",
    "NG0103:633": "de bzhin gshegs pa dgyes chen po //",
    "NG0103:634": "kun tu spyan ras dbang phyug gis //",
    "NG0103:635": "kun bzang yum dang 'khril sbyor zhing *//",
    "NG0103:636": "byang chub sems kyi spyod pas rol //",
    "NG0103:637": "thabs dang shes rab khyad par gsang ba'i mchog / rang gi @#//",
    "NG0103:638": "yum mchog 'khril bas sbyor byas te //",
    "NG0103:639": "don kun gsang ba'i mchog tu dgongs spyod pas //",
    "NG0103:640": "nye bar bstan pa'i cha shas yongs su rdzogs //",
    "NG0103:641": "bde ba 'dod pas bde ba rgyab kyis phyogs //",
    "NG0103:642": "bde ba zin te bde bas bde ba 'tshol //",
    "NG0103:643": "byang chub 'khrul pas ye rngam chos la gza' //",
    "NG0103:644": "de lta bu yi yul can sangs rgyas mthong ba min //",
    "NG0103:645": "sangs rgyas med pas sangs rgyas ming yang med //",
    "NG0103:646": "sangs rgyas ston pa ming du btags pas nor //",
    "NG0103:647": "sangs rgyas gzhan nas thob byed nor ba'i lam //",
    "NG0103:648": "gzugs med chos kun bshad pa rdul cha med /",
    "NG0103:649": "khams gsum ye shes cha lugs rnam bkod pas //",
    "NG0103:650": "gnas gsum mi gnyis thams cad brtson par byed //",
    "NG0103:651": "rab tu dka' ba'i thabs kyis stobs rdzogs na //",
    "NG0103:652": "mi btsal bde ba'i chos rnams sems las byung *//",
    "NG0103:653": "gnyis su med pa lta spyod gsags pa'i gzhi //",
    "NG0103:654": "bsgrub pa'i dngos gzhi don kun rnam par 'jug / rnal 'byor 'di dag theg par rab brtson byed //",
    "NG0103:655": "sa bcu mtshan ma'i gnas kun sgrib pa med //",
    "NG0103:656": "sangs rgyas rnam grol sems dpa'i yul kun 'jug / mi rtag sdug bsngal stong zhing bdag med pas //",
    "NG0103:657": "des byas byed po ris tshogs ma 'dres pas //",
    "NG0103:658": "don 'di gtan tshigs kun gyis gzhag par dka' //",
    "NG0103:659": "zin dang chags dang bral dang zhi //",
    "NG0103:660": "dngos po med dang rnam par yangs //",
    "NG0103:661": "bdud rtsi chen po'i rang bzhin la //",
    "NG0103:662": "bza' ba'i thabs la rag pa med //",
    "NG0103:663": "yangs so che'o chos chen po //",
    "NG0103:664": "chung ngu rnams kyi gnyen po yin //",
    "NG0103:665": "che la dmigs pa'i che snyam na //",
    "NG0103:666": "chung che de rnams dmigs dang bral //",
    "NG0103:667": "gsungs dang rgyas dang dmigs pa dang snang *//",
    "NG0103:668": "sgyu mkhan ri mo'i rnam pa bzhin //",
    "NG0103:669": "'byung 'jug ye shes bying rmugs kyis //",
    "NG0103:670": "de yi dbang las skye bar 'gyur //",
    "NG0103:671": "'di ni theg pa kun gyi rgyal //",
    "NG0103:672": "btang ngo bzhag go rang bzhin gyi //",
    "NG0103:673": "'dod pa med cing len pa med //",
    "NG0103:674": "brod pa rdul tsam mi skye zhing *//",
    "NG0103:675": "khyung chen nam mkhar lding ba ltar //",
    "NG0103:676": "spro ba med cing bsdu ba med //",
    "NG0103:677": "thams cad yul kun 'jug pas na //",
    "NG0103:678": "gtor ba mi dgos bza' ba med //",
    "NG0103:679": "rgya mtsho bzhin du ye gnas la //",
    "NG0103:680": "chos rnams sna tshogs 'byung bar byed //",
    "NG0103:681": "yon tan nam mkha'i mtha' dang mnyam //",
    "NG0103:682": "bsdu ba'i gnas su nges pa med //",
    "NG0103:683": "byang chub snying por de ma thag / ting 'dzin rgyal po chen po 'byung *//",
    "NG0103:684": "snang ba rgya mtsho chen po bzhin //",
    "NG0103:685": "mi rtog nam mkha'i mtha' ltar yangs //",
    "NG0103:686": "kun tu bzang po'i spyod yul la //",
    "NG0103:687": "skye zhing 'pho ba'i chos med de //",
    "NG0103:688": "rgyu rkyen yan lag bcu gnyis so //",
    "NG0103:689": "skur pa btab nas bshad pa yin //",
    "NG0103:690": "'khrul pa rnams kyi sgo tsam du //",
    "NG0103:691": "mkhas pas de bzhin shes par gyis //",
    "NG0103:692": "'gro ba rgyud drug snang ba yang *//",
    "NG0103:693": "dang po'i lam du shes par bya //",
    "NG0103:694": "'dod spyod snying rjes brlan pas na //",
    "NG0103:695": "gang du dga' bar byang chub spyod //",
    "NG0103:696": "bshan pa smad 'tshong mtshams med @#//",
    "NG0103:697": "lnga //",
    "NG0103:698": "kha na ma tho 'jig rten spong *//",
    "NG0103:699": "yongs su rdzogs pa chos kyi rtsi //",
    "NG0103:700": "bde ba che las gzhan med do //",
    "NG0103:701": "rnam par mi rtog snying po'i chog / yongs kyi rgyud gsal sbas pa med //",
    "NG0103:702": "mi len byang chub spyod rnams la //",
    "NG0103:703": "spyod pa kun tu rang bzhin gnas //",
    "NG0103:704": "su zhig rab tu zhi ba rnyed //",
    "NG0103:705": "de dag rnam par spyod pa'i yul //",
    "NG0103:706": "sangs rgyas theg pa bla na med //",
    "NG0103:707": "don kun bzung ba'i rnam grangs yin //",
    "NG0103:708": "mya ngan 'das lam mngon sum ston //",
    "NG0103:709": "rab tu spyod pa'i ting 'dzin gyis //",
    "NG0103:710": "seng ge rnam par grol sogs kun //",
    "NG0103:711": "rtse gcig the tshom yul kun rtogs //",
    "NG0103:712": "rab tu mi gnas 'di yi mthus //",
    "NG0103:713": "rgyu 'bras bye brag sna tshogs pas //",
    "NG0103:714": "don mchog dngos kun bzhag pa'i rdzas //",
    "NG0103:715": "'di ltar khams gsum rnam par 'khrul //",
    "NG0103:716": "mi g.yo rab tu gsang ba rnams //",
    "NG0103:717": "thams cad kun tu spyod las 'das //",
    "NG0103:718": "chos nyid snying po rjes 'jug dag / nyid kyi snang ba mya ngan 'das //",
    "NG0103:719": "'di la rgyu med rkyen tshogs ma skyes pas //",
    "NG0103:720": "sgro skur mtshan ma'i mtha' bral rnam dag dbyings //",
    "NG0103:721": "dus gsum ston pa'i bden pas mtha' rnams sel //",
    "NG0103:722": "phan gnod bdag cag mi mthun gnas gzugs pas //",
    "NG0103:723": "rgyud chen gsang ba rang bzhin don gyis 'byung *//",
    "NG0103:724": "ngo bo mi kun rab rtogs sprul pa'i yul //",
    "NG0103:725": "sku mchog thams cad mkhyen pa'i gzhi //",
    "NG0103:726": "rnam grangs yon tan tshogs kyi bdag nyid ni //",
    "NG0103:727": "dus kun mi gnyis pha rol phyin pa'i mchog / rnal 'byor theg mchog rnams kyis gzung bar gyis //",
    "NG0103:728": "don bzhin ston pa'i snang ba byin rlabs shugs //",
    "NG0103:729": "mchog gi blo gros kun gyis bstod pa'i gnas //",
    "NG0103:730": "'di ltar rgya chen 'dus pa'i tshogs rnams kyis //",
    "NG0103:731": "rab btsal byang chub sems 'di gzung bar byos //",
    "NG0103:732": "mthar phyin bstan pa'i gnas 'di dus kun du //",
    "NG0103:733": "rab tu bsngags pas sangs rgyas dam pa'i gzhung *//",
    "NG0103:734": "zhes sogs rgya cher ston to //",
    "NG0103:735": "rdzogs pa chen po chos nyid byang chub kyi sems //",
    "NG0103:736": "kun la 'jug pa rnam dag don gyi rgyud ces",
    "NG0103:737": "rjes su mthun pa spyod pa spyad pa'i le'u ste",
    "NG0103:738": "lnga pa'o // // rdzogs pa chen po chos nyid",
    "NG0103:739": "byang chub kyi sems kun la 'jug pa rnam dag",
    "NG0103:740": "ston pa'i rgyud ces bya ba rdzogs so // //",
    "NG0103:741": "rgya gar gyi mkhan po bi ma la mi tra"
}