{
    "T02TD1759E:250b-0": "@250b # // rgya gar skad du /",
    "T02TD1759E:250b-1": "shr'i ma h'a k'a la s'a dha na n'a ma /",
    "T02TD1759E:250b-2": "bod skad du /",
    "T02TD1759E:250b-3": "dpal nag po chen po'i sgrub thabs shes bya ba /",
    "T02TD1759E:250b-4": "dpal ldan khrag 'thung 'gro ba'i mgon //",
    "T02TD1759E:250b-5": "lha mo dang bcas 'khor lo la //",
    "T02TD1759E:250b-6": "btud de nag po chen po yi //",
    "T02TD1759E:250b-7": "sgrub pa'i rim pa bri bar bya //",
    "T02TD1759E:250b-8": "dbang gis smin byas dam tshig ldan //",
    "T02TD1759E:250b-9": "bla ma la gus snying brtse gtong //",
    "T02TD1759E:250b-10": "shes rab bzod ldan brtson 'grus che //",
    "T02TD1759E:250b-11": "sgrub la dpa' ba'i sngags pa yis //",
    "T02TD1759E:250b-12": "yid 'ong dben pa'i gnas dag gam //",
    "T02TD1759E:250b-13": "ri bo dur khrod ma mo dang //",
    "T02TD1759E:250b-14": "gshin rje 'jigs su rung ba yi //",
    "T02TD1759E:250b-15": "gnas su nag po bsgrub par bya'o //",
    "T02TD1759E:250b-16": "mandala mchod dang gtor ma bsham //",
    "T02TD1759E:250b-17": "rten bshams bde ba'i stan 'dug ste //",
    "T02TD1759E:250b-18": "rang gi lha yi rnal 'byor du //",
    "T02TD1759E:250b-19": "zhugs te cho ga rdzogs pa dar //",
    "T02TD1759E:250b-20": "bla ma la smod bstan la sdang //",
    "T02TD1759E:250b-21": "de dag rab tu zhi bya'i phyir //",
    "T02TD1759E:250b-22": "bdag gis nag po bsgrub par bya'o //",
    "T02TD1759E:250b-23": "snyam du blo ni bskyed bya ste //",
    "T02TD1759E:250b-24": "phyi dang nang gi dngos po rnams //",
    "T02TD1759E:250b-25": "skad cig stong par bsgom par bya //",
    "T02TD1759E:250b-26": "mdun du padma nyi ma la //",
    "T02TD1759E:250b-27": "gnas pa'i yi ge h'um nag po //",
    "T02TD1759E:250b-28": "bltas te de yi 'od zer gyis //",
    "T02TD1759E:251a-0": "@251a * // gdug pa ma lus zhi byas te //",
    "T02TD1759E:251a-1": "'gro kun bde ba la bzhag nas //",
    "T02TD1759E:251a-2": "slar 'dus h'um la thim gyur te //",
    "T02TD1759E:251a-3": "yi ge gyur pas skad cig gis //",
    "T02TD1759E:251a-4": "bya rog ming can nag po che //",
    "T02TD1759E:251a-5": "zhal gcig phyag bzhi g-yas pa na //",
    "T02TD1759E:251a-6": "dang po be tsa'i 'bras bu dmar //",
    "T02TD1759E:251a-7": "gnyis pa ral gri 'dzin pa'o //",
    "T02TD1759E:251a-8": "g-yon gyi dang po khrag chen gyis //",
    "T02TD1759E:251a-9": "rab tu gang ba'i thod pa 'dzin //",
    "T02TD1759E:251a-10": "gnyis pa kha tv'am 'dzin pa'o //",
    "T02TD1759E:251a-11": "stag gi pags pas smad dkris shing //",
    "T02TD1759E:251a-12": "dbu skra aag tshom smin ma ser //",
    "T02TD1759E:251a-13": "spyan gsum mche gtsigs 'jigs par byed //",
    "T02TD1759E:251a-14": "thod pa rin chen sbrul gyis brgyan //",
    "T02TD1759E:251a-15": "sna tshogs padma nyi steng du //",
    "T02TD1759E:251a-16": "dpa' bo'i 'dug stangs kyis gnas pa'o //",
    "T02TD1759E:251a-17": "de nas rang gi thugs ka yi //",
    "T02TD1759E:251a-18": "sa bon las 'phros 'od zer gyis //",
    "T02TD1759E:251a-19": "ye shes sems dpa' spyan drangs la //",
    "T02TD1759E:251a-20": "mchod la dza:h'um bam ho: yis //",
    "T02TD1759E:251a-21": "dgug gzhug bstim dang mnyes par bya //",
    "T02TD1759E:251a-22": "spyi bo mgrin pa snying ga ru //",
    "T02TD1759E:251a-23": "padma nyi ma'i gdan stengs su //",
    "T02TD1759E:251a-24": "h'um dang a'a:dang aom gsum gyis //",
    "T02TD1759E:251a-25": "sku gsung thugs gsum byin gyis brlabs //",
    "T02TD1759E:251a-26": "legs mchod bstod de de nas ni //",
    "T02TD1759E:251a-27": "aom ma h'a k'a la h'um phat /",
    "T02TD1759E:251a-28": "ces bya ba'i sngags ci nus par /",
    "T02TD1759E:251a-29": "man ngag bzhin du bzlas par bya //",
    "T02TD1759E:251a-30": "skyon gtor ma byin brlabs te //",
    "T02TD1759E:251a-31": "rang sngags kyis ni bsngo bar bya'o //",
    "T02TD1759E:251a-32": "legs bar mchod la de nyid kyi //",
    "T02TD1759E:251a-33": "rkang pa brgyad pas bstod par bya //",
    "T02TD1759E:251a-34": "zhi rgyas dbang dang mngon spyod kyi //",
    "T02TD1759E:251a-35": "las rnams gang yin de rtsol bya //",
    "T02TD1759E:251a-36": "ye shes gshegs la dam tshig bsdu //",
    "T02TD1759E:251a-37": "blo ldan mtshan ma ma byung gi / bar du 'bad de bsgrub par bya //",
    "T02TD1759E:251a-38": "mtshan ma byung nas bla ma yi //",
    "T02TD1759E:251a-39": "man ngag bzhin du las la sbyor //",
    "T02TD1759E:251a-40": "bla ma'i gsung gi rjes 'brangs te //",
    "T02TD1759E:251a-41": "bdag gis nag po sgrub pa'i thabs //",
    "T02TD1759E:251a-42": "bris pa'i bsod nams thob pa des //",
    "T02TD1759E:251a-43": "bgegs zhi thub dbang thob par shog / dpal nag po chen po sgrub pa'i thabs 'phags pa klu sgrub kyis mdzad pa rdzogs so /",
    "T02TD1759E:251a-45": "// / pandi ta aa bha y'a ka ra dang /",
    "T02TD1759E:251a-46": "lo ts'a ba tsa mi chen pos bsgyur ba'o//"
}