{
    "T01D1156:200b-0": "@200b # // rgya gar skad du /",
    "T01D1156:200b-1": "gu na aa paryanta sto tra t'i k'a ;",
    "T01D1156:200b-2": "bod skad du /",
    "T01D1156:200b-3": "yon tan mtha' yas par bstod pa'i 'grel ba /",
    "T01D1156:200b-4": "'phags pa 'jam dpal la phyag 'tshal lo //",
    "T01D1156:200b-5": "rgyal ba'i yon tan mtha' mi 'tshal zhes bya ba",
    "T01D1156:200b-6": "gleng bslang ba'i tshigs su bcad pa 'dis ni bsdus",
    "T01D1156:200b-7": "pa'i don bzhi po 'di lta ste /",
    "T01D1156:200b-8": "yon tan yongs su mi shes pa dang ;",
    "T01D1156:200b-9": "sgro 'dogs pa med par bya ba dang /",
    "T01D1156:200b-10": "nga rgyal med par bya ba dang /",
    "T01D1156:200b-11": "'dod pa'i don bsgrub par bya ba rnams bstan to //",
    "T01D1156:200b-12": "de la dang pos ni yon tan yongs su mi shes pa bstan to //",
    "T01D1156:200b-13": "gang slad 'gro 'dis khyod la bstod pa bgyis kyang",
    "T01D1156:200b-14": "zhes bya ba 'dis ni sgro 'dogs pa med pa",
    "T01D1156:200b-15": "nyid do // rab tu chung yang zhes bya ba 'dis ni nga rgyal med pa nyid do //",
    "T01D1156:200b-16": "don 'dir bdag ni blo gros rab tu chung yang brtson pa lags //",
    "T01D1156:200b-17": "zhes bya ba 'dis ni 'dod pa'i don bsgrub par bya ba bstan to //",
    "T01D1156:200b-18": "de la ngan song gnas na'ang zhes bya ba la",
    "T01D1156:200b-19": "sogs pa'i tshigs su bcad pa lnga bcus bstod pa",
    "T01D1156:200b-20": "rtsom par byed do //",
    "T01D1156:200b-21": "de la bstod pa ni thun mong ma yin pa'i yon tan rjod par byed pa'o //",
    "T01D1156:200b-22": "de yang gnas skabs gsum po rgyu'i gnas skabs dang /",
    "T01D1156:200b-23": "'bras bu'i gnas skabs dang /",
    "T01D1156:200b-24": "sems can gyi don byed pa'i gnas skabs rnams dang ldan pa yin no //",
    "T01D1156:200b-25": "de la rgyu'i gnas skabs ni sems bskyed pa la",
    "T01D1156:200b-26": "sogs pa nas byang chub kyi snying po la 'dug",
    "T01D1156:200b-27": "pa'i bar dag yin no //",
    "T01D1156:200b-28": "'bras bu'i gnas skabs ni yang dag par rdzogs par byang chub pa'i ye shes bskyed pa dang /",
    "T01D1156:200b-29": "skyon dang yon tan thams cad spangs shing brnyes pa'i gnas skabs yin no ;",
    "T01D1156:200b-30": "/ sems can gyi don bya ba'i gnas skabs ni",
    "T01D1156:200b-31": "chos kyi 'khor lo bskor ba la sogs pa bstan",
    "T01D1156:200b-32": "pa nas nub pa la thug pa'i bar dag yin",
    "T01D1156:200b-33": "no // de la rgyu'i gnas skabs ni bsam pa'i gnas skabs dang /",
    "T01D1156:200b-34": "sbyor ba'i gnas skabs dang /",
    "T01D1156:201a-0": "dbang mdzad pa'i gnas skabs @201a * //",
    "T01D1156:201a-1": "rnams so //",
    "T01D1156:201a-2": "bsam pa'i gnas skabs ni gzhan gyi don la 'jug par 'gyur ba'i smon lam gang yin pa'o //",
    "T01D1156:201a-3": "de'i nye bar bstan pa yang bzhi ste /",
    "T01D1156:201a-4": "sdug bsngal bskyed pa la so sor rtog pa dang /",
    "T01D1156:201a-5": "phan btags pa la so sor rtog pa dang /",
    "T01D1156:201a-6": "grogs byas pa la so sor rtog pa dang yang",
    "T01D1156:201a-7": "dag par longs spyad pa la so sor rtog pa'o",
    "T01D1156:201a-8": "// byang chub kyi smon lam de'i rgyu bzhi ste /",
    "T01D1156:201a-9": "rigs dang dge bshes snying rje dang //",
    "T01D1156:201a-10": "sdug bsngal rnams kyis mi ldog pa //",
    "T01D1156:201a-11": "rgyu bzhi rkyen ni 'di dag gis //",
    "T01D1156:201a-12": "byang chub sems ni rab tu 'jug /",
    "T01D1156:201a-13": "ces gsungs pa dag ste /",
    "T01D1156:201a-14": "de ltar na don bcus ni bsam pa bstan to //",
    "T01D1156:201a-15": "de la ngan song gnas na'ang zhes bya ba 'dis",
    "T01D1156:201a-16": "ni gzhan gyi don la 'gyur ba'i smon lam bstan",
    "T01D1156:201a-17": "to // de'i nye bar rtog pa bzhi ste /",
    "T01D1156:201a-18": "re zhig de la sdug bsngal rnams kyis smas pa'i",
    "T01D1156:201a-19": "sems can la zhes bya ba 'di dag ni sdug",
    "T01D1156:201a-20": "bsngal bskyed pa la so sor rtog pa'o //",
    "T01D1156:201a-21": "ma rig ldongs pas zhes bya ba 'di dag ni phan btags pa la so sor rtog pa'o //",
    "T01D1156:201a-22": "sngon chad 'khor bar zhes bya ba 'di dag ni grogs byas pa la so sor rtog pa'o //",
    "T01D1156:201a-23": "longs spyad 'des dgongs zhes bya ba 'di dag ni",
    "T01D1156:201a-24": "yang dag par longs spyad pa la so sor rtog",
    "T01D1156:201a-25": "pa'o // gang slad 'gro ba mya ngan ma 'das",
    "T01D1156:201a-26": "zhes bya ba 'di dag ni byang chub kyi smon",
    "T01D1156:201a-27": "pa'o // lam yin no // de'i rgyu yang rnam pa bzhi ste //",
    "T01D1156:201a-28": "de la re zhig smad pa'i gnas skabs dag tu",
    "T01D1156:201a-29": "zhes bya ba 'di dag ni rigs yod pa nyid",
    "T01D1156:201a-30": "yin no // gang slad gal te rang la rag",
    "T01D1156:201a-31": "las zhes bya ba 'di dag ni dge ba'i bshes",
    "T01D1156:201a-32": "gnyen la brten pa'o //",
    "T01D1156:201a-33": "nyon mongs chu bo rab 'khrug ces bya ba 'di dag ni snying rje yin no //",
    "T01D1156:201a-34": "'jig rten 'di dag rang la'ang zhes bya ba 'di",
    "T01D1156:201a-35": "dag ni sdug bsngal gyis mi ldog pa yin te",
    "T01D1156:201a-36": "/ de ltar tshigs su bcad pa bcus don bcu bstan pa yin no //",
    "T01D1156:201a-37": "bsam pa'i gnas skabs kyi le'u ste dang po'o /",
    "T01D1156:201a-39": "// / sbyor ba'i gnas skabs zhes bya ba yang pha",
    "T01D1156:201a-40": "rol tu phyin pa ston pa ji snyed pa yin",
    "T01D1156:201a-41": "no // de yang rnam pa gnyis te /",
    "T01D1156:201a-42": "mos pas spyod pa rnams kyi dang /",
    "T01D1156:201b-0": "sa thob pa rnams @201b kyi'o //",
    "T01D1156:201b-1": "de la re zhig mos pas spyod pa rnams kyi pha rol tu phyin pa ni bcu ste /",
    "T01D1156:201b-2": "'di ltar sbyin pa dang /",
    "T01D1156:201b-3": "tshul khrims dang /",
    "T01D1156:201b-4": "bzod pa dang /",
    "T01D1156:201b-5": "brtson 'grus dang /",
    "T01D1156:201b-6": "bsam gtan dang /",
    "T01D1156:201b-7": "shes rab dang /",
    "T01D1156:201b-8": "thabs dang /",
    "T01D1156:201b-9": "smon lam dang /",
    "T01D1156:201b-10": "stobs dang /",
    "T01D1156:201b-11": "ye shes kyi pha rol tu phyin pa dag gi //",
    "T01D1156:201b-12": "de la gang zhig skye bo dman dang phongs pa re ba'i bsam ldan mthong na yang //",
    "T01D1156:201b-13": "zhes bya ba 'di dag gis ni sbyin pa'i pha rol tu phyin pa bstan to //",
    "T01D1156:201b-14": "rigs par ldan pa'i tshig smra yang zhes bya ba",
    "T01D1156:201b-15": "'di dag gis ni tshul khrims kyi pha rol tu",
    "T01D1156:201b-16": "phyin pa bstan to //",
    "T01D1156:201b-17": "gang slad mkhas pa rnams kyi mi dge'i las kyang",
    "T01D1156:201b-18": "zhes bya ba 'di dag gis ni mi mthun pa'i",
    "T01D1156:201b-19": "phyogs spangs pa'i sgo nas bzod pa'i pha rol tu",
    "T01D1156:201b-20": "phyin pa bstan to //",
    "T01D1156:201b-21": "bdag nyid zhi bar bgyi slad ces bya ba 'di",
    "T01D1156:201b-22": "dag gis ni brtson 'grus kyi pha rol tu phyin",
    "T01D1156:201b-23": "pa bstan to // sbyin par bzhed pa ma spangs",
    "T01D1156:201b-24": "zhes bya ba 'di dag gis ni mi mthun pa'i",
    "T01D1156:201b-25": "phyogs spangs pa'i sgo nas bsam gtan gyi pha rol",
    "T01D1156:201b-26": "tu phyin pa bstan to //",
    "T01D1156:201b-27": "bdag bstod ma mdzad la zhes bya ba 'di dag",
    "T01D1156:201b-28": "gis ni mi mthun pa'i phyogs spangs pa'i sgo nas",
    "T01D1156:201b-29": "shes rab kyi pha rol tu phyin pa bstan to",
    "T01D1156:201b-30": "// srid dang nyon mongs skyo bas zhes bya ba 'di dag dang /",
    "T01D1156:201b-31": "shes rab la sogs yon tan zhes bya ba'i tshigs su bcad pa 'di gnyis kyis brgal ba dang /",
    "T01D1156:201b-32": "lan dang bcas par thabs kyi pha rol tu phyin pa bstan to //",
    "T01D1156:201b-33": "dus 'ga' 'ang byung ma gyur zhes bya ba 'di",
    "T01D1156:201b-34": "dag gis ni phun sum tshogs pa rdzogs par 'gyur",
    "T01D1156:201b-35": "ba'i smon lam gyi pha rol tu phyin pa bstan",
    "T01D1156:201b-36": "to // mtshan mo ston ka'i zla ba zhes bya",
    "T01D1156:201b-37": "ba 'di dag gis ni stobs kyi pha rol tu",
    "T01D1156:201b-38": "phyin pa bstan to //",
    "T01D1156:201b-39": "'jig rten sdug bsngal dag gis smras tshe zhes bya",
    "T01D1156:201b-40": "ba 'di dag gis ni ye shes kyi pha rol",
    "T01D1156:201b-41": "tu phyin pa bstan to //",
    "T01D1156:201b-42": "mos pas spyod pa rnams kyi sbyor ba'i gnas skabs te le'u gnyis pa'o /",
    "T01D1156:201b-44": "// / sa thob pa rnams kyi sbyin pa ni phun",
    "T01D1156:201b-45": "sum tshogs pa rdzogs pa bzhi dang ldan pa yin",
    "T01D1156:201b-46": "te / bsam pa phun sum tshogs pa dang /",
    "T01D1156:201b-47": "sbyor ba phun sum tshogs pa dang /",
    "T01D1156:201b-48": "len pa po phun sum tshogs pa dang /",
    "T01D1156:201b-49": "sbyin par bya ba phun sum tshogs pa'o //",
    "T01D1156:202a-0": "phyug cing 'byor ba zhes @202a * //",
    "T01D1156:202a-1": "bya ba 'di dag gis ni bsam pa phun sum tshogs pa nyid do //",
    "T01D1156:202a-2": "sbyin par spro ma mchis zhes bya ba 'di dag gis ni sbyor ba phun sum tshogs pa'o //",
    "T01D1156:202a-3": "ri ngos ljon shing 'bras bu smin pa dag tu",
    "T01D1156:202a-4": "bya rnams lta bu zhes bya ba 'di dag gis",
    "T01D1156:202a-5": "ni len pa po phun sum tshogs pa'o //",
    "T01D1156:202a-6": "dpal 'byor 'bangs dang btsun mo zhes bya ba 'di",
    "T01D1156:202a-7": "dag gis ni sbyin par bya ba phun sum tshogs",
    "T01D1156:202a-8": "pa ste / sbyin pa'i pha rol tu phyin pa'o //",
    "T01D1156:202a-9": "'jig rten 'di la gnod pa skye zhes bya ba",
    "T01D1156:202a-10": "'di dag gis ni rang bzhin yongs su dag pa'i",
    "T01D1156:202a-11": "tshul khrims kyi pha rol tu phyin pa'o //",
    "T01D1156:202a-12": "ji ltar sman pa gdon gyis zin la zhes bya",
    "T01D1156:202a-13": "ba 'di dag gis ni rnam par rtog pa dang",
    "T01D1156:202a-14": "bral ba'i bzod pa'i pha rol tu phyin pa'o //",
    "T01D1156:202a-15": "khyod kyis rtag tu yon tan nor lhag rnams la",
    "T01D1156:202a-16": "gus pas zhes bya ba 'di dag gis ni thabs",
    "T01D1156:202a-17": "kyis rgyas pa'i brtson 'grus kyi pha rol tu phyin",
    "T01D1156:202a-18": "pa'o // ji ltar ma ma rang lus zhes bya",
    "T01D1156:202a-19": "ba 'di dag gis ni skye bas stong ba'i bsam",
    "T01D1156:202a-20": "gtan gyi pha rol tu phyin pa bstan to //",
    "T01D1156:202a-21": "khyod kyi blo gros zhes bya ba 'di dag gis",
    "T01D1156:202a-22": "ni thabs dang bcas pa'i brtson pas yang dag pa",
    "T01D1156:202a-23": "ji lta ba bzhin du thugs su chud pa'i shes",
    "T01D1156:202a-24": "rab kyi pha rol tu phyin pa'o //",
    "T01D1156:202a-25": "phrin las mnga' bar mi bzhed ces bya ba 'di",
    "T01D1156:202a-26": "dag dang gang slad shes rab don dam zhes bya",
    "T01D1156:202a-27": "ba'i tshigs su bcad pa 'di gnyis kyis ni brgal",
    "T01D1156:202a-28": "ba dang lan dang bcas par thabs kyi pha rol",
    "T01D1156:202a-29": "tu phyin pa'o // de ltar tshigs su bcad pa",
    "T01D1156:202a-30": "bcu gcig gis sa thob pa rnams kyi pha rol",
    "T01D1156:202a-31": "tu phyin pa bdun bstan pa yin no //",
    "T01D1156:202a-32": "sa thob pa rnams kyi sbyor ba'i gnas skabs te le'u gsum pa'o /",
    "T01D1156:202a-34": "// / de la mnga' dbang mdzad pa ni lnga ste /",
    "T01D1156:202a-35": "nyon mongs pa dang /",
    "T01D1156:202a-36": "skye ba dang /",
    "T01D1156:202a-37": "las dang /",
    "T01D1156:202a-38": "thabs dang /",
    "T01D1156:202a-39": "sems can yongs su smin par mdzad pa dag go //",
    "T01D1156:202a-40": "de la nyon mongs bas pas byang chub ces bya",
    "T01D1156:202a-41": "ba 'di dag gis ni nyon mongs pa la mnga'",
    "T01D1156:202a-42": "dbang mdzad pa bstan to //",
    "T01D1156:202a-43": "dran dang mkhyen pas gzung bas zhes bya ba 'di dag gis ni de'i dgos pa'o //",
    "T01D1156:202a-44": "'gro ba nyon mongs gyur zhes bya ba 'di dag gis ni skye ba la mnga' dbang mdzad pa'o //",
    "T01D1156:202a-45": "ci yang med pa'i skye mched kyis ni yul can phra rgyas rnams bcom nas //",
    "T01D1156:202b-0": "@202b zhes bya ba de dag gis ni de'i dgos pa'o //",
    "T01D1156:202b-1": "sngon gyi mi dge'i phrin las zhes bya ba 'di dag gis ni las la mnga' dbang mdzad pa'o //",
    "T01D1156:202b-2": "de bzhin du mi dge'i zhes bya ba 'di dag gis ni de'i dgos pa'o //",
    "T01D1156:202b-3": "ma bzhin res 'ga' thugs rje dag dang ma bral",
    "T01D1156:202b-4": "zhes bya ba 'di dag gis ni thabs la mnga'",
    "T01D1156:202b-5": "dbang mdzad pa'o // gang slad sna tshogs thabs kyis",
    "T01D1156:202b-6": "zhes bya ba 'di dag gis ni de'i dgos pa'o",
    "T01D1156:202b-7": "dbang mdzad pa'o // // kha cig byang chub gsum",
    "T01D1156:202b-8": "la blo gros ci rigs zhugs zhes bya ba 'di",
    "T01D1156:202b-9": "dag gis ni sems can yongs su smin par bya",
    "T01D1156:202b-10": "ba la mnga' dbang mdzad pa'o //",
    "T01D1156:202b-11": "nges par thar 'tshal ba zhes bya ba 'di dag gis ni de'i dgos pa'o //",
    "T01D1156:202b-12": "gang slad khyod ni 'gro ba'i skye ba bcad dang",
    "T01D1156:202b-13": "zhes bya ba 'di dag gis ni rgyu yongs su",
    "T01D1156:202b-14": "rdzogs pa'o // mnga' dbang mdzad pa bstan pa'i rgyu'i gnas skabs bstan pa'i le'u ste bzhi pa'o /",
    "T01D1156:202b-16": "// /'jig rten ma rig ldongs gyur la /",
    "T01D1156:202b-17": "zhes bya ba 'di dag gis ni lam gyi ye shes bskyed pa bstan to //",
    "T01D1156:202b-18": "nyi ma du mas zhes bya ba 'di dag gis ni nyon mongs pa spangs pa'o //",
    "T01D1156:202b-19": "lhan cig gnas par 'gal ba zhes bya ba 'di dag gis ni yon tan brnyes pa bstan to //",
    "T01D1156:202b-20": "'di dag rnams kyis ni skyob pa'i 'bras bu'i gnas skabs kyi bstod pa bstan to //",
    "T01D1156:202b-21": "'bras bu'i gnas skabs bstan pa'i le'u ste lnga pa'o /",
    "T01D1156:202b-23": "// / de la nam mkha'i dkyil na zhes bya ba",
    "T01D1156:202b-24": "'di dag gis ni chos kyi 'khor lo bskor ba",
    "T01D1156:202b-25": "yang dag par bstan to //",
    "T01D1156:202b-26": "sdug bsngal khyab pa 'di yin zhes bya ba 'di",
    "T01D1156:202b-27": "dag gis ni chos ston pa'i rang bzhin bstan to",
    "T01D1156:202b-28": "// ji srid nyi ma'i snang ba zhes bya ba",
    "T01D1156:202b-29": "'di dag gis ni yun du gnas pa yang dag",
    "T01D1156:202b-30": "// par bstan to // de ltar na ngon gsum",
    "T01D1156:202b-31": "dang ldan pas ni sems can gyi don mdzad pa'i",
    "T01D1156:202b-32": "gnas skabs bstan pa yin no //",
    "T01D1156:202b-33": "sems can gyi don mdzad pa'i gnas skabs kyi le'u ste drug pa'o /",
    "T01D1156:202b-35": "// / tha mas ni yongs su bsngo ba bstan to //",
    "T01D1156:202b-36": "de ltar rgyu dang 'bras bu dang /",
    "T01D1156:202b-37": "sems can gyi don mdzad pa'i gnas skabs kyi smon",
    "T01D1156:202b-38": "lam ji srid par yongs su mya ngan las mi",
    "T01D1156:202b-39": "'da' ba yin no //",
    "T01D1156:202b-40": "yon tan mtha' yas par bstod pa'i 'grel ba //"
}