{
    "NG0382:0": "/ bcom ldan 'das dpal kun tu bzang po la phyag 'tshal lo //",
    "NG0382:1": "nam mkha'i rgyal po ye shes chos kyi sku //",
    "NG0382:2": "sems nyid chos su 'gyur bas bde ba ste //",
    "NG0382:3": "chos nyid bsam du med pas nam mkha' che //",
    "NG0382:4": "nam mkha' bsam du med pas rgyal ba'i bdag / bsam du med pa'i nam mkha' de nyid las //",
    "NG0382:5": "mi dmigs rgyal ba'i dgongs pa rang la shar //",
    "NG0382:6": "nam mkha' mtshan nyid kun las 'das pa ni //",
    "NG0382:7": "nam mkha' la yang nam mkha' brjod du med //",
    "NG0382:8": "nam mkha' de nyid bsgom du med pa ni //",
    "NG0382:9": "mi brjod bsam du med pa bsgom pa ste //",
    "NG0382:10": "brjod dang bsam pa kun las 'das pa ni //",
    "NG0382:11": "dus gsum rgyal ba'i dgongs pa de nyid yin //",
    "NG0382:12": "nam mkha' lus med nam mkha' sems dang bral //",
    "NG0382:13": "mnyam dang mi mnyam nam mkhar brjod las 'das //",
    "NG0382:14": "nam mkha' med pas nam mkha' khyab pa'ang med //",
    "NG0382:15": "de nyid mtshan ma 'di zhes mi nus so //",
    "NG0382:16": "tshig med kun khyab brjod pa'i sgra dang bral //",
    "NG0382:17": "dge sdig dbus mtha' snying po ga la yod //",
    "NG0382:18": "yul dang dbang po'i spyod yul med pa la //",
    "NG0382:19": "rgyu 'bras sgyu ma'i spyod pas rang rig 'khrul //",
    "NG0382:20": "tshig med tshig phyir 'brang ba'i don med pas //",
    "NG0382:21": "gang dag sgyu ma'i 'gro don spyod pa yang *//",
    "NG0382:22": "cha shas rim par rtogs pa skyed pa ni //",
    "NG0382:23": "'og nas gong du rtsol ba g.yang sa che //",
    "NG0382:24": "tshig bral de la rtag dang chad med pas //",
    "NG0382:25": "ting 'dzin che ba'i lung ste nges pa'i don //",
    "NG0382:26": "ma skyes mi 'gag ye nas mnyam pa la //",
    "NG0382:27": "mtshon du med pa'i thig le rgyal ba'i thugs //",
    "NG0382:28": "de la mtshon phyir rgyal bas gang gsungs pa //",
    "NG0382:29": "mtshon cing rtogs par byed pa de nyid kyang *//",
    "NG0382:30": "tshad mar gzung zhing rtogs pa skye mod kyang *//",
    "NG0382:31": "de bas mtshon med sems ni rgyud kha 'khor //",
    "NG0382:32": "ting 'dzin bde ba'i rol chags pa yang *//",
    "NG0382:33": "yod med rgyu la mi ltos chos nyid ni //",
    "NG0382:34": "zhi ba'i gnas la mya ngan mi 'da' zhing *//",
    "NG0382:35": "spyod yul snang ba 'gegs pa g.yang sa che //",
    "NG0382:36": "rang sems ma bcos ye nas chos nyid la //",
    "NG0382:37": "ting 'dzin sgyu ma'i sbyong ba rtsol ba'i gnad //",
    "NG0382:38": "rang byung ye shes dbang la mi brten pas //",
    "NG0382:39": "re zhing dogs pa'i mtshan ma rnam par zhi //",
    "NG0382:40": "nam mkha'i mtha' ltar kun la khyab pa na //",
    "NG0382:41": "byang chub lta ba'i yon tan de nyid de //",
    "NG0382:42": "mthong thos phyogs las 'das pa'i nam mkha' ni //",
    "NG0382:43": "zhi ba'i gnas la rtag chad ye nas med //",
    "NG0382:44": "kun la khyab pas rtag pa'i ngo bor bral //",
    "NG0382:45": "gcig pas dbyer med tha snyad chad pa @#//",
    "NG0382:46": "med //",
    "NG0382:47": "skye 'jig med phyir rtag mtha' ye nas med //",
    "NG0382:48": "sku gsum thugs las 'das bas che ba'i mchog / tha tshigs yul las 'das pas nyams pa med //",
    "NG0382:49": "sngags dang phyag rgya bral bas 'gyur ba med //",
    "NG0382:50": "sgo phugs yangs dog med pas rgya chen nang pa nyid //",
    "NG0382:51": "phyi nang kun las 'das pas gsang ba'i snying po nyid //",
    "NG0382:52": "bde dang sdug bsngal med pas mnyam pa'i snying po nyid //",
    "NG0382:53": "'byung 'jug 'jigs pa med pas yangs nas klong *//",
    "NG0382:54": "'du 'bras dus las 'das pas yangs dog sbyin pa'i gzungs //",
    "NG0382:55": "sems nyid chos kyi dbyings pas thams cad nam mkha'i sku //",
    "NG0382:56": "rnam rtog grangs las 'das pas ye shes chen po'i zhal //",
    "NG0382:57": "gdod nas zhi bas 'od gsal lhun gyis grub pa la //",
    "NG0382:58": "snying po byang chub don la cis kyang bcos su med //",
    "NG0382:59": "'gyur med chags pa'i yul las 'das pa la //",
    "NG0382:60": "sangs rgyas ye shes ngo bor mtshon du med //",
    "NG0382:61": "'byung 'jug med pas dbang po yul las 'das //",
    "NG0382:62": "mtshan ma 'jil ba'i sku ni mi gnas ye nas",
    "NG0382:63": "dag / bza' ba'i yul med btsal ba'i dbang pos",
    "NG0382:64": "stong *// thams cad ro gcig dbyer med bde ba'i dbyings //",
    "NG0382:65": "dus gsum mnyam pa nyid la 'byung 'jug med //",
    "NG0382:66": "mi len 'dzin dang ye nas bral ba la //",
    "NG0382:67": "kun gyi bdag nyid dus gsum dbyings mi g.yo //",
    "NG0382:68": "kun nas phyogs cha med par gnas pa ni //",
    "NG0382:69": "dus gsum bdag nyid rdo rje sems dpa' che //",
    "NG0382:70": "lta ba 'di med spyod pa sgyu mas bcings //",
    "NG0382:71": "phyin ci log dang ma log byang chub ste //",
    "NG0382:72": "rnam rtog gnyis kyi mtha' las 'das pa ni //",
    "NG0382:73": "bsam dang bral ba'i byang chub sems chen po //",
    "NG0382:74": "nam mkha' lta bu'i byang chub sems nyid ni //",
    "NG0382:75": "yod med dbu mar mi dmigs brjod du med //",
    "NG0382:76": "nam mkha' tsam du'ang brjod du med pa la //",
    "NG0382:77": "tshig dang nam mkha' su yis tshig tu brjod //",
    "NG0382:78": "sems dang tshig las 'das pa'i sbyor ba ni //",
    "NG0382:79": "mngon sum mi gnas ye nas stong pas dben //",
    "NG0382:80": "ye shes de nyid kun tu gsal ba na //",
    "NG0382:81": "thams cad rnam par dag par gcig pa'i phyir //",
    "NG0382:82": "las dang mtshan nyid so sor ma nges pas //",
    "NG0382:83": "gcig dang du ma'i mtha' las 'das pa'o //",
    "NG0382:84": "chos kyi dbyings nyid yul las 'das mod kyang *//",
    "NG0382:85": "'dzin pa med pa'i mtshan nyid kun la bkra //",
    "NG0382:86": "gzugs kyi mtshan nyid ye nas mthong ba gang *//",
    "NG0382:87": "rtog pa'i mtshan nyid med na dmigs pa gang *//",
    "NG0382:88": "gzha' tshon sgyu mas 'phags pa'i sku bskyed de //",
    "NG0382:89": "bsti gnas sgyu mas re ba'i rtsol ba yang *//",
    "NG0382:90": "rnam dag lam chen lhun gyis grub pa la //",
    "NG0382:91": "bsod nams med kyang 'grub ces rgyal bas gsungs //",
    "NG0382:92": "chos kyi dbyings ni mi bskyod gnas che ba //",
    "NG0382:93": "kun la khyab pas sgra med tshig las 'das //",
    "NG0382:94": "sprul pa mang po rgya mtsho'i tshogs chen gyis //",
    "NG0382:95": "bya med don las rdul tsam bskyod mi nus //",
    "NG0382:96": "zhi la phra ste @#//",
    "NG0382:97": "mngon du rnyed pa dka' 'o //",
    "NG0382:98": "rtog ge spyod yul 'khrul las shes mi nus //",
    "NG0382:99": "bskyod dang mi bskyod rtog pa med pa ni //",
    "NG0382:100": "mtshan nyid nam mkha' las kyang 'das pa'o //",
    "NG0382:101": "ye nas lhun gyis grub pa'i thabs chen la //",
    "NG0382:102": "rgyu bcos rtog pas grub par mi 'gyur te //",
    "NG0382:103": "spyod pa'i sgo dang mtha' las 'das pa la //",
    "NG0382:104": "log rtog 'khrul pas bsrung du ga la yod //",
    "NG0382:105": "mtshan nyid med pa'i thig le chen po ni //",
    "NG0382:106": "sprul pa sgyu ma tsam du snang ba yang *//",
    "NG0382:107": "chos nyid dbyings las dbye bsal mi 'jug pas //",
    "NG0382:108": "sgyu ma'i lam du rgyal bas yongs ma bsngags //",
    "NG0382:109": "mi gnas chos sku brjod las 'das pa ni //",
    "NG0382:110": "dbu ma tsam du'ang ye nas mi gnas pas //",
    "NG0382:111": "de bzhin bde ba'i ye shes mtha' klags kyang *//",
    "NG0382:112": "snang dang brjod pa'i mtha' las 'das pa'o //"
}