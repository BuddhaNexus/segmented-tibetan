{
    "T02TD1596E:114b-0": "@114b # // rgya gar skad du /",
    "T02TD1596E:114b-1": "dzny'a na a'a be sha bi dhi:/",
    "T02TD1596E:114b-2": "bod skad du /",
    "T02TD1596E:114b-3": "ye shes dbab pa'i cho ga / rdo rje rnal 'byor ma la phyag 'tshal lo //",
    "T02TD1596E:114b-4": "lhan cig skyes pa bdag nyid mchog / rdo rje phag mo dpal btud nas //",
    "T02TD1596E:114b-5": "de tshe yid ches byed pa yi //",
    "T02TD1596E:114b-6": "ye shes dbab pa'i cho ga bshad //",
    "T02TD1596E:114b-7": "dri dang me tog brgyan pa yi //",
    "T02TD1596E:114b-8": "dben pa'i phyogs su bzhugs nas su //",
    "T02TD1596E:114b-9": "gnas bdag rnal 'byor bsrung don du //",
    "T02TD1596E:114b-10": "h'um phat brjod par bya ba yin //",
    "T02TD1596E:114b-11": "de nas sngags pa mnyam gzhag nas //",
    "T02TD1596E:114b-12": "bde ba'i stan la 'dug nas ni //",
    "T02TD1596E:114b-13": "lha mo'i sngags kyi cho ga bzhin //",
    "T02TD1596E:114b-14": "go cha yan lag la dgod bya //",
    "T02TD1596E:114b-15": "rtse mo brgyad pa dbab bya ste //",
    "T02TD1596E:114b-16": "mdun du dkyil 'khor dmar po ni //",
    "T02TD1596E:114b-17": "me tog dmar po dang ldan pas //",
    "T02TD1596E:114b-18": "dag pa'i gsang sngags brjod par bya //",
    "T02TD1596E:114b-19": "de nas glang po che yi rgyab //",
    "T02TD1596E:114b-20": "'khar ba'i snod mnyam pa'i ngos la //",
    "T02TD1596E:114b-21": "lha mo'i sngags mchog dam pa yi //",
    "T02TD1596E:114b-22": "lag pa g-yon pas bri bar bya //",
    "T02TD1596E:114b-23": "de la khar la sogs sngags //",
    "T02TD1596E:114b-24": "lha mo rnams phyogs man ngag bzhin //",
    "T02TD1596E:114b-25": "dbus su rdo rje rnal 'byor ma //",
    "T02TD1596E:114b-26": "thod pa'i nang du legs par bri //",
    "T02TD1596E:114b-27": "sngags kyi phyi rol g-yung drung ngam //",
    "T02TD1596E:114b-28": "sna tshogs rdo rjes bskor bar bya //",
    "T02TD1596E:114b-29": "rdo rje 'dzin pa'i steng du ni //",
    "T02TD1596E:114b-30": "sngar bshad snod ni gsal bar bzhag / mchod yon sogs phul blo bzang gis //",
    "T02TD1596E:114b-31": "dza: h'um bam ho:brjod pas 'dir //",
    "T02TD1596E:114b-32": "lha mo'i 'khor lo bkug nas su //",
    "T02TD1596E:114b-33": "bcug ste bcing zhing dge bar bya //",
    "T02TD1596E:114b-34": "de nas bdud rtsi dang sgron ma //",
    "T02TD1596E:114b-35": "'dod pa'i yon tan dang bcas pa'i //",
    "T02TD1596E:114b-36": "mchod pa lnga yis rnam kun tu //",
    "T02TD1596E:114b-37": "lha mo 'khor lo mchod par bya //",
    "T02TD1596E:114b-38": "nyin re'am thun mtshams so so la //",
    "T02TD1596E:114b-39": "ji skad bshad pa'i mchod pa bya //",
    "T02TD1596E:114b-40": "de ltar ma lcogs kyang mar ngo'i //",
    "T02TD1596E:114b-41": "tshes bcu 'khor lo rtag tu mchod //",
    "T02TD1596E:114b-42": "legs par bris pa'i gsang sngags ni //",
    "T02TD1596E:114b-43": "mnyam gzhag rdo rje tshig gis bzlas //",
    "T02TD1596E:114b-44": "gzhon nu ma'am rnal 'byor ma //",
    "T02TD1596E:114b-45": "cho ga bzang pos bstod par bya //",
    "T02TD1596E:114b-46": "'di ni phyi rol dag gsang ba'i mchod pa'i cho ga'o /",
    "T02TD1596E:114b-48": "// / sprul pa'i shing rta'i yan lag la //",
    "T02TD1596E:114b-49": "srog bral brang steng gtum 'od can //",
    "T02TD1596E:115a-0": "der ni @115a * //",
    "T02TD1596E:115a-1": "pag gdong snying rje'i bdag / kang ke li king shu ka'i 'od //",
    "T02TD1596E:115a-2": "rnam par 'phro ba'i 'od phreng can //",
    "T02TD1596E:115a-3": "rdo rjes brgyus pa'i thod phreng gis //",
    "T02TD1596E:115a-4": "mgor bcings khrag 'dzag mgo phreng brgyan //",
    "T02TD1596E:115a-5": "phyag g-yas gri gug bsnams pa ste //",
    "T02TD1596E:115a-6": "sdig sgrib ma lus 'joms par byed ;",
    "T02TD1596E:115a-7": "/ khrag gis bkang ba'i thod pa ni //",
    "T02TD1596E:115a-8": "g-yon pa'i phyag na 'dzin par mdzad //",
    "T02TD1596E:115a-9": "phyogs kyi gos can dga' chen po //",
    "T02TD1596E:115a-10": "lus bzang bcu drug lo lon pa //",
    "T02TD1596E:115a-11": "spyan gsum mgo skyes grol ba 'phyang //",
    "T02TD1596E:115a-12": "skyil krung phyed pa'i gar dang ldan //",
    "T02TD1596E:115a-13": "sgeg pa la sogs ror bcas pa ;",
    "T02TD1596E:115a-14": "/ phyag rgya lnga yis rnam par brgyan //",
    "T02TD1596E:115a-15": "phyogs rnams kun tu mkha' 'gro ma //",
    "T02TD1596E:115a-16": "tshogs 'phro ba yi gang ba yis //",
    "T02TD1596E:115a-17": "rdo rje phag mo bsgom par bya //",
    "T02TD1596E:115a-18": "ye shes bkug ste der bcug nas //",
    "T02TD1596E:115a-19": "bcings te dgyes par byas nas su //",
    "T02TD1596E:115a-20": "mkhas pas yid las byung ba yi ;",
    "T02TD1596E:115a-21": "/ mchod pa de la cho ga bzhin //",
    "T02TD1596E:115a-22": "mchod pa bya ste de nas yang //",
    "T02TD1596E:115a-23": "de yi nu ma'i bar du ni //",
    "T02TD1596E:115a-24": "chu skyes byu ru lta bu yi //",
    "T02TD1596E:115a-25": "kha phye rgyas par gyur pa ni //",
    "T02TD1596E:115a-26": "rang bzhin med pa bdag med mchog / mdzes dga' skyes par byed pa'o //",
    "T02TD1596E:115a-27": "thur ltas ro chen po dang ldan//",
    "T02TD1596E:115a-28": "'od zer gsal bas bskor ba ni //",
    "T02TD1596E:115a-29": "sna rtser mig gtad bsgom par bya //",
    "T02TD1596E:115a-30": "sa yis phur pa'i gnyen po ni //",
    "T02TD1596E:115a-31": "sprul par me tog dmar po la //",
    "T02TD1596E:115a-32": "padma r'a ga ltar 'od dmar //",
    "T02TD1596E:115a-33": "myur du 'khor bar bsgom par bya //",
    "T02TD1596E:115a-34": "de nas sngar bshad de de yi //",
    "T02TD1596E:115a-35": "'khor bas reg pas 'khor bar spa //",
    "T02TD1596E:115a-36": "bsgoms te bsgoms pa'i bdag nyid can //",
    "T02TD1596E:115a-37": "bde ba'i rgyun du nub bltas te //",
    "T02TD1596E:115a-38": "de ltar rtag tu sgom byed pas //",
    "T02TD1596E:115a-39": "mgon po dang bcas bdag nyid che //",
    "T02TD1596E:115a-40": "phyag rgya chen po'i dngos grub ni //",
    "T02TD1596E:115a-41": "'grub 'gyur 'di la the tshom med //",
    "T02TD1596E:115a-42": "ldang bar 'dod na mkhar gnas pa'i //",
    "T02TD1596E:115a-43": "bla ma lha mor phyag 'tshal nas //",
    "T02TD1596E:115a-44": "mu:zhes brjod de langs nas su //",
    "T02TD1596E:115a-45": "cho ga de nyid rig pas bya //",
    "T02TD1596E:115a-46": "'di ni bsgom pa'i cho ga'o /",
    "T02TD1596E:115a-48": "// / mandala bris ma byed pa yi //",
    "T02TD1596E:115a-49": "slob mas gsol btab bsngags pa'i sa //",
    "T02TD1596E:115a-50": "cho ga tshang bar tshes bcu'i tshe //",
    "T02TD1596E:115b-0": "de dag rjes su @115b gzung bar bya //",
    "T02TD1596E:115b-1": "rnal 'byor ma yi 'khor lo sngar //",
    "T02TD1596E:115b-2": "mchod pa cho ga bzhin mchod cing //",
    "T02TD1596E:115b-3": "sngar bstan rnal 'byor mchog byas nas //",
    "T02TD1596E:115b-4": "slob ma'i drung du 'gro bar bya //",
    "T02TD1596E:115b-5": "mandala byed pa'i slob ma ni //",
    "T02TD1596E:115b-6": "yon phul 'greng ste gnas nas su //",
    "T02TD1596E:115b-7": "me tog phreng ba 'dzin pa la //",
    "T02TD1596E:115b-8": "mgon po can gyis blta bar bya //",
    "T02TD1596E:115b-9": "de nas ji skad gsungs pa bzhin //",
    "T02TD1596E:115b-10": "slob ma bzhi yi 'khor lor bsam //",
    "T02TD1596E:115b-11": "me tog chang dang bcas pa yis //",
    "T02TD1596E:115b-12": "lha mo yang dang yang du mchod //",
    "T02TD1596E:115b-13": "lha mo'i gsang sngags bzlas nas su //",
    "T02TD1596E:115b-14": "lag pa spos thogs brdeg par bya //",
    "T02TD1596E:115b-15": "tshangs pa'i dang po la sogs can ;",
    "T02TD1596E:115b-16": "/ bden pa lan gsum brjod pa'i mthar //",
    "T02TD1596E:115b-17": "ri dgra gri gug gdon par bya //",
    "T02TD1596E:115b-18": "ltung byed mo yi chung ma ni //",
    "T02TD1596E:115b-19": "phyis nas rim pa bzhin du bzlas //",
    "T02TD1596E:115b-20": "ji srid babs par ma gyur par //",
    "T02TD1596E:115b-21": "sngags de dag ni bsgom par bya //",
    "T02TD1596E:115b-22": "ye shes babs nas slob ma ni //",
    "T02TD1596E:115b-23": "ba spu ldang zhing 'dar dang 'gyel //",
    "T02TD1596E:115b-24": "gal te cho ga bzhin bris nas //",
    "T02TD1596E:115b-25": "dge mi dge des ston par 'gyur //",
    "T02TD1596E:115b-26": "rang gi rang bzhin du gnas na //",
    "T02TD1596E:115b-27": "de nas bsgom par bstan par bya //",
    "T02TD1596E:115b-28": "lha mo'i sngags dang mchod pa dang //",
    "T02TD1596E:115b-29": "lhan cig skyes bdag de nyid bshad //",
    "T02TD1596E:115b-30": "blo bzang ye shes babs pa yis //",
    "T02TD1596E:115b-31": "de yi mdo la yid ches pa //",
    "T02TD1596E:115b-32": "de la bstan gyis gus dman pa'i //",
    "T02TD1596E:115b-33": "slob ma la ni nam yang min //",
    "T02TD1596E:115b-34": "'di ni slob ma rjes su gzung ba'i cho ga'o /",
    "T02TD1596E:115b-36": "// / lha mo gang gis bris pa dang //",
    "T02TD1596E:115b-37": "cho ga bzhin du de yi sngags //",
    "T02TD1596E:115b-38": "bris pa de yis nus pa kun //",
    "T02TD1596E:115b-39": "kun nas gdon las bzlog pa yin //",
    "T02TD1596E:115b-40": "ye shes dbab pa'i cho ga 'dis //",
    "T02TD1596E:115b-41": "yid ches rang gis yang dag mthong //",
    "T02TD1596E:115b-42": "nyes pa thams cad 'joms byed pa //",
    "T02TD1596E:115b-43": "'di ni 'bad pas bdag gis bris //",
    "T02TD1596E:115b-44": "ye shes dbab pa'i cho ga 'bad pa yis //",
    "T02TD1596E:115b-45": "bdag gis las byas skyes pa'i dge ba gang //",
    "T02TD1596E:115b-46": "de yis myur du yang dag ye shes can //",
    "T02TD1596E:115b-47": "bde gshegs 'gro ba rnams kyis thob par shog / ye shes dbab pa'i cho ga rdzogs so /"
}