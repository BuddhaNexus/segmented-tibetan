{
    "T04TD3876E:159a-0": "@159a * // shes rab le'u'i dka' 'grel bzhugs//",
    "T04TD3876E:159a-2": "* // bde bar gshegs pa la phyag 'tshal lo //",
    "T04TD3876E:159a-3": "chos dang longs spyod sprul pa yi //",
    "T04TD3876E:159a-4": "sku gsum bdag nyid rgyal ba la //",
    "T04TD3876E:159a-5": "rab tu btud nas shes rab kyi //",
    "T04TD3876E:159a-6": "le'u'i dka' 'grel bdag gis bya ;",
    "T04TD3876E:159a-7": "/ bsod nams kyi tshogs kyi rgyu sbyin pa la sogs pa dang /",
    "T04TD3876E:159a-8": "ye shes kyi tshogs kyi rgyu zhi gnas phan tshun tshogs pa'i mtshan nyid bsam gtan brjod nas /",
    "T04TD3876E:159a-9": "de'i rjes la lhag mthong bstan pa'i phyir /",
    "T04TD3876E:159a-10": "yan lag 'di dag ces bya ba la sogs pa gsungs so //",
    "T04TD3876E:159a-11": "yan lag ces ba ni 'khor te byang chub kyi grogs yin pa'i phyir ro //",
    "T04TD3876E:159a-12": "thams cad ces bya ba ni sbyin pa la sogs pa'o //",
    "T04TD3876E:159a-13": "thub pas zhes bya ba ni chad pa dang rtag pa'i mtha' gnyis dang bral ba brjod du med pa mi gsung bas thub pa'o //",
    "T04TD3876E:159a-14": "shes rab don du zhes bya ba la /",
    "T04TD3876E:159a-15": "yang dag pa'i shes pa nyid ni shes rab yin pas de bskyed pa'i don du'o //",
    "T04TD3876E:159a-16": "ni zhes bya ba ni gang gi phyir yan lag 'di dag thams cad gsungs pa ste brjod pa de'i phyir shes rab bskyed do zhes bya ste /",
    "T04TD3876E:159a-17": "rgyu dang 'bras bu khyad par med pa'i phyir byang chub kyi rgyu lam du gyur pa yin no //",
    "T04TD3876E:159a-18": "ci'i don du zhe na /",
    "T04TD3876E:159a-19": "sdug bsngal dag ces bya ba la sogs pa gsungs so //",
    "T04TD3876E:159a-20": "rang dang gzhan gyi phung po lnga nye bar zhi bar 'dod pas shes bya ste /",
    "T04TD3876E:159a-21": "phung po lhag ma dang bcas pa dang lhag ma med pa thob pa'i don du zhes bya ba'i tha tshig go //",
    "T04TD3876E:159a-22": "gal te yan lag 'di kun shes rab kyi don du yin na /",
    "T04TD3876E:159b-0": "de'i tshe de nyid don @159b dam par 'gyur ba'i phyir ro //",
    "T04TD3876E:159b-1": "sbyin pa la sogs pa ji ltar zhe na kun rdzob dang ni zhes gsungs so //",
    "T04TD3876E:159b-2": "'di de kho na sgrib pas na kun rdzob yin la /",
    "T04TD3876E:159b-3": "byis pas de lta de ltar mngon par zhen pa'i phyir na bde ba yin no //",
    "T04TD3876E:159b-4": "bcos bu ma yin pas don yang yin la /",
    "T04TD3876E:159b-5": "dam pa yang yin pas ni don ji lta ba nyid du bden pa yin no //",
    "T04TD3876E:159b-6": "'dod pa'i sangs rgyas rnams bzhed pa'o //",
    "T04TD3876E:159b-7": "gang gi phyir /",
    "T04TD3876E:159b-8": "sangs rgyas rnams kyis chos bstan pa //",
    "T04TD3876E:159b-9": "bden pa gnyis la yang dag brten //",
    "T04TD3876E:159b-10": "zhes gsungs pa de'i phyir /",
    "T04TD3876E:159b-11": "shes rab kyi pha rol tu phyin pa don dam pa'i rang bzhin bden pa yin yang /",
    "T04TD3876E:159b-12": "don gyi tshogs kyi rgyu kun rdzob tu yod pa'i sbyin pa la sogs pa yang yod pa yin te /",
    "T04TD3876E:159b-13": "de med par ni de rnams pha rol tu phyin pa'i ming mi thob pa'i phyir ro //",
    "T04TD3876E:159b-14": "gal te de ltar shes rab yod pa yin na /",
    "T04TD3876E:159b-15": "'o na de nyid kyis byang chub rtogs pa'i phyir /",
    "T04TD3876E:159b-16": "gzhan gyis ci zhig bya zhe na /",
    "T04TD3876E:159b-17": "don dam du zhes bya ba ni /",
    "T04TD3876E:159b-18": "sangs rgyas nyid ces bya ba bsgrub par bya'o //",
    "T04TD3876E:159b-19": "de skad du yang /",
    "T04TD3876E:159b-20": "spyod yul min pas gang mi 'jug ces bya ba la sogs pa gsungs pa yin no //",
    "T04TD3876E:159b-21": "'o na shes pa nyid yod do snyam na /",
    "T04TD3876E:159b-22": "blo ni zhes gsungs so //",
    "T04TD3876E:159b-23": "de skad du yang /",
    "T04TD3876E:159b-24": "gsal ba'am ni mi gsal ba la sogs pas 'chad par 'gyur ro //",
    "T04TD3876E:159b-25": "da ni kun rdzob don dam pa nyid stobs che chung bstan pa'i phyir gzhi 'ding ba ni /",
    "T04TD3876E:159b-26": "de yang 'jig rten zhes gsungs pa'o //",
    "T04TD3876E:159b-27": "phal zhes bya ba ni ma rig pa yin la /",
    "T04TD3876E:159b-28": "de la gnas pa ni phal pa yin pas de nyid smad pa'i phyir /",
    "T04TD3876E:159b-29": "phal pa zhes brjod do //",
    "T04TD3876E:159b-30": "de la zhes bya ba ni de gnyis kyi nang gnas so //",
    "T04TD3876E:159b-31": "phal pa zhes bya ba kun rdzob kyi rnam pa ston te /",
    "T04TD3876E:159b-32": "rtag tu don dam pa la mnyam par 'jog pa dang ldan pas rnal 'byor pa yin la /",
    "T04TD3876E:159b-33": "de nyid ni 'jig rten yang yin te /",
    "T04TD3876E:159b-34": "phung po lnga'i bdag nyid yin pa'i phyir ro //",
    "T04TD3876E:159b-35": "'dis ni don dam pa'i rnam pa bstan to //",
    "T04TD3876E:159b-36": "blo'i khyad par can rnal 'byor pa'i 'jig rten des gnod cing zhes bya bar rang gi ngo bo bstan pas 'khrul pa nyid do zhes bya bar bsgrub po //",
    "T04TD3876E:160a-0": "de bzhin du rnal 'byor pa yang zhes bya ba tshu rol mthong ba'i rnal 'byor pa yang go 'phang gong nas gong du @160a * //",
    "T04TD3876E:160a-1": "'phags pa'i rnal 'byor pa rnams kyis gnod de /",
    "T04TD3876E:160a-2": "dper na sa dang po la yang sa gnyis pa la sogs pas gnod pa bzhin no //",
    "T04TD3876E:160a-3": "ji ltar gnod snyam na /",
    "T04TD3876E:160a-4": "gnyi ga yang ni zhes bya ba la sogs pa ste /",
    "T04TD3876E:160a-5": "sgyu ma dang smig rgyu dang dri za'i grong khyer dang /",
    "T04TD3876E:160a-6": "chu zla la sogs pa rgol ba dang phyir rgol ba gnyi ga yang ni 'dod pa ste /",
    "T04TD3876E:160a-7": "mngon par 'dod pa'i dpes so //",
    "T04TD3876E:160a-8": "gal te tha snyad pa'i stobs kyis yin na /",
    "T04TD3876E:160a-9": "de'i tshe sbyin pa la sogs pa la 'jug pa yang don dam par 'gyur ro zhes bya ba'am /",
    "T04TD3876E:160a-10": "yang na gang la de thams cad sgyu ma lta bu yin na ;",
    "T04TD3876E:160a-11": "ji ltar sbyin pa la sogs pa la 'jug snyam na /",
    "T04TD3876E:160a-12": "'bras bu'i don du ma dpyad phyir //",
    "T04TD3876E:160a-13": "zhes gsungs te /",
    "T04TD3876E:160a-14": "sbyin pa la sogs pa 'jug go zhes bya ba la sogs pa ni lhag ma'o //",
    "T04TD3876E:160a-15": "'bras bu'i don ni dgos pa'i ched du ste /",
    "T04TD3876E:160a-16": "sangs rgyas nyid kyi don du zhes bya ba'i don du'o //",
    "T04TD3876E:160a-17": "ma dpyad phyir ni zhes bya ba ni chos thams cad gcig dang du ma dang bral ba zhes bya ba la sogs pa rnam par ma dpyad par grags pa tsam gyis rab tu grub par rnam par ma dpyad par 'di sbyin pa la sogs pa la 'jug pa'i phyir ro //",
    "T04TD3876E:160a-18": "'jug pa nyid kyang ma brtags na //",
    "T04TD3876E:160a-19": "nyams dga' ba tsam yin pas chad pa 'ga' yang med do //",
    "T04TD3876E:160a-20": "'jig rten pa yang 'dir log par rtog pa ci yod snyam na /",
    "T04TD3876E:160a-21": "'jig rten pa yis zhes bya ba la sogs pa'o //",
    "T04TD3876E:160a-22": "gang gi phyir dngos po 'di dag 'byung zhing skye ba can yin pa de'i phyir don dam pa nyid yin gyi sgyu ma'i rang bzhin ni ma yin no zhes 'jig rten pa dang rnal 'byor pa rtsod pa chen po yod do //",
    "T04TD3876E:160a-23": "gal te de ltar gzugs la sogs pa 'di dag ni ba lang rdzi la sogs pa'i bar la tshad mas grub pas bden pa ma yin nam /",
    "T04TD3876E:160a-24": "ji ltar na sgyu ma nyid du 'gyur snyam na /",
    "T04TD3876E:160a-25": "gzugs la sogs pa zhes bya ba la sogs pa gsungs so //",
    "T04TD3876E:160a-26": "grags pas zhes bya bas ni de'i rang bzhin ma yin pa la de'i rang bzhin du lhag par zhen pa'i 'khrul pas gzugs la sogs pa mngon sum nyid do zhes dgos pa yin gyi /",
    "T04TD3876E:160a-27": "cha 'di la tshad ma ni yod pa ma yin te /",
    "T04TD3876E:160a-28": "rang rig pa nyid kyang bsgrub par dka' ba'i phyir ro snyam du dgongs pa'o //",
    "T04TD3876E:160b-0": "ci dang 'dra @160b bar snyam na /",
    "T04TD3876E:160b-1": "de ni mi gtsang la zhes bya ba la sogs pa'o //",
    "T04TD3876E:160b-2": "'dis ni 'khrul pa nyid bsal bar byas so //",
    "T04TD3876E:160b-3": "gang gi phyir de ltar yin pa de'i phyir gzugs la sogs par rtog pa ni brdzun yin no //",
    "T04TD3876E:160b-4": "gal te de ltar yin na /",
    "T04TD3876E:160b-5": "'o na ci'i phyir bcom ldan 'das kyis phung po dang khams dang skye mched rnams dang /",
    "T04TD3876E:160b-6": "skad cig ma dang bdag med pa la sogs pa dag bstan zhe na /",
    "T04TD3876E:160b-7": "'jig rten zhes bya ba la sogs pa gsungs so //",
    "T04TD3876E:160b-8": "'jig rten rnams don dam pa la gzhug pa'i don du phung po la sogs pa'i dngos po dang skad cig ma la sogs pa dag / mgon po bcom ldan 'das kyis bstan par zad kyi dngos po'i gnas par ni skad cig ma nyid yod pa ma yin no //",
    "T04TD3876E:160b-9": "gal te don dam par med du chug mod /",
    "T04TD3876E:160b-10": "kun rdzob tu ni yod par 'gyur ro snyam nas /",
    "T04TD3876E:160b-11": "gal te kun rdzob tu na zhes smras pa las /",
    "T04TD3876E:160b-12": "slob dpon gyi lan du 'gal zhes gsungs so //",
    "T04TD3876E:160b-13": "'jig rten gyi dngos po rnams skad cig mar rtogs so zhes bya ba ni 'gal te de dag ni rtag tu gnas pa nyid la mngon par zhen pa'i phyir ro //",
    "T04TD3876E:160b-14": "'o na sa dang po la sogs pa thob pa rnams la yang ji ltar skad cig ma la sogs par snang zhe na /",
    "T04TD3876E:160b-15": "rnal 'byor kun rdzob ces bya ba la sogs pa gsungs so //",
    "T04TD3876E:160b-16": "dngos po rnams skad cig ma nyid du rnal 'byor pa'i kun rdzob tu snang gi rnal 'byor pa'i don dam par ni ma yin no zhes bya ba yin no //",
    "T04TD3876E:160b-17": "'o na ji ltar sa thob pa rnams la rnal 'byor pa'i kun rdzob tu de snang ba bzhin du 'jig rten gzhan la yang snang la rag mod snyam na /",
    "T04TD3876E:160b-18": "'jig rten la ltos zhes bya ba la sogs pa gsungs so //",
    "T04TD3876E:160b-19": "gang gi phyir sa dang po la sogs pa thob pa'i rnal 'byor pa de dag 'jig rten la ltos nas cung zad de kho na mthong ba yin pa de'i phyir skad cig ma la sogs pa de dag de kho na mthong ba yin no zhes bya'o //",
    "T04TD3876E:160b-20": "gzhan du zhes bya ba gal te de dag 'jig rten la ltos nas de nyid mthong bar mi 'dod na /",
    "T04TD3876E:161a-0": "de'i tshe 'dod pa la ro myags su mang du bsgom pa'i rnal 'byor pa mi gtsang bar bsgom pa stobs dang ldan pa rnams kyis rnam par dpyod pa'i stobs kyis nges par rtogs pa la 'jig rten pas gnod par 'gyur ba'i phyir 'jig rten rgyal bar @161a * //",
    "T04TD3876E:161a-1": "'gyur gyi rnal 'byor pa ni ma yin no snyam du dgongs so //",
    "T04TD3876E:161a-2": "'dir gzhan gyis sgyu 'dra'i rgyal las zhes smras so //",
    "T04TD3876E:161a-3": "gal te thams cad sgyu ma lta bu yin na de'i tshe rgyal ba yang sgyu ma dang 'dra ba yin pas des na mchod pa la sogs pa de las bsod nams ji ltar thob snyam na ;",
    "T04TD3876E:161a-4": "dngos po yod la ji bzhin zhes bya bas grub pa'i mtha' gsungs so //",
    "T04TD3876E:161a-5": "gal te rgyal ba don dam pa nyid yin yang de las ji ltar bsod nams su 'gyur /",
    "T04TD3876E:161a-6": "dper na rnam pa gang gis bden pa nyid yin pa la bsod nams su 'gyur ba'i rnam pa de kho nas brdzun pa las 'gyur ba'i phyir gnyi ga yang mtshungs te /",
    "T04TD3876E:161a-7": "'khrul pa las 'khrul pa skye ba ni mi 'gal ba'i phyir ro //",
    "T04TD3876E:161a-8": "gal te zhes bya ba la sogs pa ni gzhan gyi'o //",
    "T04TD3876E:161a-9": "gal te sems can sgyu ma dang 'dra ba yin na /",
    "T04TD3876E:161a-10": "de'i tshe de zhig na slar ji ltar skye ste /",
    "T04TD3876E:161a-11": "des na shi nas ji ltar skye //",
    "T04TD3876E:161a-12": "mi skye bar 'gyur ro zhes bya'o ;",
    "T04TD3876E:161a-13": "/ ji srid rkyen rnams zhes bya ba la sogs pa ni grub pa'i mtha'o //",
    "T04TD3876E:161a-14": "ji srid du 'khor ba'i rgyu ma rig pa'i rkyen tshang ba de srid du rgyu ma tshang ba med pa'i sgyu ma yang skye ba'i phyir de nam yang rgyun mi 'chad do snyam du dgongs pa'o //",
    "T04TD3876E:161a-15": "gal te de ltar yin na skye ba dang 'chi ba brgyud pa gzhan dang gzhan gyi mtshan nyid kyi rgyu don dam par yod pa des rgyun ma chad do snyam na /",
    "T04TD3876E:161a-16": "rgyun ring tsam gyis zhes bya ba la sogs pa gsungs so //",
    "T04TD3876E:161a-17": "ring ba zhes bya ba ni thog ma med pa'o //",
    "T04TD3876E:161a-18": "de yang yin la rgyun kyang yin pa de tsam gyis ni sems can bden pa nyid du mi 'thad de /",
    "T04TD3876E:161a-19": "brdzun pa nyid du yang mi 'gal ba'i phyir ro //",
    "T04TD3876E:161a-20": "'di snyam du 'gal te /",
    "T04TD3876E:161a-21": "'di mtha' dag sgyu ma yin na de'i tshe sgyu ma'i skyes bu bzhin du bden pa'i skyes bu bsad pa la sogs pa la yang bsod nams ma yin par mi 'gyur ro zhes dgongs na sgyu ma'i zhes bya ba la sogs pa gsungs so //",
    "T04TD3876E:161a-22": "dpe mi mthun te 'di ltar gal te sgyu ma'i skyes bu la sems yod pa nyid yin na ni de'i tshe de bsad pas sdig par 'gyur ba kho na ste /",
    "T04TD3876E:161a-23": "gzhan du ma yin pa zhig na gang gi tshe sgyu ma'i skyes bu'i sems dang ldan pa ste /",
    "T04TD3876E:161b-0": "sems nyid sgyu ma yin pa de dang ldan pa zhes bya ba de dang bcas pa skyes bu cig shos @161b la srog bcad pa la sogs pa byas pa de'i tshe bsod nams dang sdig pa ji ltar mi 'byung ste /",
    "T04TD3876E:161b-1": "bsod nams la sogs pa ni sems la rag las pa'i phyir ro //",
    "T04TD3876E:161b-2": "de skad du /",
    "T04TD3876E:161b-3": "gang phyir bsams pa'i rtsa ba las //",
    "T04TD3876E:161b-4": "sdig dang bsod nams rnam par gnas //",
    "T04TD3876E:161b-5": "zhes gsungs so //",
    "T04TD3876E:161b-6": "gang yang sprul pa'i de bzhin gshegs pa las bstan pa'i sgo nas 'bras bu thob pa de ni der de bzhin gshegs pa nyid skyes bu'i byed pa yin pa'i phyir skyon med do //",
    "T04TD3876E:161b-7": "'on te sgyu ma'i skyes bu la yang ci ste sems mi skye zhe na /",
    "T04TD3876E:161b-8": "sngags la sogs gsungs so //",
    "T04TD3876E:161b-9": "nor bu dang sngags la sogs pa gang dag gis sgyu ma mkhan glang po che la sogs pa sprul pa byed pa'i sngags la sogs pa de dag la ni sgyu ma'i skyes bu'i sems sprul pa nus pa med pa des na der sgyu ma'i sems can ma byung ba yin no //",
    "T04TD3876E:161b-10": "'on te de dang 'dra bar sprul pa mkhan nyid la yang sgyu ma'i sems 'byung bar mi 'gyur zhe na /",
    "T04TD3876E:161b-11": "sna tshogs bya ba la sogs pa'o //",
    "T04TD3876E:161b-12": "gal te sgyu ma rnam pa gcig tu zad na de'i tshe de skad brjod par rig par bya zhe na /",
    "T04TD3876E:161b-13": "'on kyang rnam pa ni du ma yin la /",
    "T04TD3876E:161b-14": "de la rkyen sna tshogs kyis skye ba yin te /",
    "T04TD3876E:161b-15": "des na 'gar ni sgyu ma'i sems yod la /",
    "T04TD3876E:161b-16": "'gar ni ma yin te /",
    "T04TD3876E:161b-17": "'bras bu'i khyad par rnams ni rgyu'i nus pa sna tshogs pas bskyed pa zhes bya ba las chad pa ci yang yod pa ma yin no //",
    "T04TD3876E:161b-18": "'on te gcig na yod pa'i rkyen gyis tshogs pa de thams cad du ci ste mi 'byung zhe na //",
    "T04TD3876E:161b-19": "rkyen gcig gis ni zhes bya ba la sogs pa gsungs so //",
    "T04TD3876E:161b-20": "'bras bu gcig 'ba' zhig la rkyen gcig nus pa yod pa tsam gyis thams cad la nus pa zhes brjod par mi rigs so //",
    "T04TD3876E:161b-21": "gal te zhes bya ba la sogs pa ni gzhan gyi'o //",
    "T04TD3876E:161b-22": "gal te don dam par chos kyi dbyings kyi rang bzhin yin pa'i phyir mya ngan las 'das zhes bya ba gdod ma nas zhi ba nyid kyi rang bzhin gyis mya ngan las 'das pa yin yang /",
    "T04TD3876E:161b-23": "kun rdzob tu sems can 'khor ba yin na de'i tshe /",
    "T04TD3876E:161b-24": "de ltar na zhes bya ba gdod ma nas zhi bas rang bzhin gyis mya ngan las 'das pa yin yang kun rdzob tu de bzhin gshegs pa yang ji ltar mi 'khor /",
    "T04TD3876E:161b-25": "gal te de ltar 'khor mod ci skyon snyam na de bshad pa de bas na /",
    "T04TD3876E:161b-26": "byang chub spyod pas ci zhig bya //",
    "T04TD3876E:161b-27": "zhes bya ba yin no //",
    "T04TD3876E:162a-0": "@162a * // de'i tshe rdzogs pa'i byang chub kyi ched du mgo dang lag pa dang rkang pa la sogs pa thams cad gtong ba dang /",
    "T04TD3876E:162a-1": "tshangs par spyod pa la sogs pa'i tshul khrims dang bzod pa dang /",
    "T04TD3876E:162a-2": "byang chub kyi phyogs kyi chos goms par byed pa la sogs pa'i dka' ba spyod pa gang yin pa de las dgos pa ci yod de /",
    "T04TD3876E:162a-3": "spyir yang 'khor bar skye ba'i phyir zhe na /",
    "T04TD3876E:162a-4": "'di la brjod pa ni /",
    "T04TD3876E:162a-5": "rkyen rnams zhes bya ba la sogs pa yin no //",
    "T04TD3876E:162a-6": "de la /",
    "T04TD3876E:162a-7": "ji srid rkyen rnams tshogs gyur pa //",
    "T04TD3876E:162a-8": "zhes bya ba la sogs pas bshad pa zin mod kyi /",
    "T04TD3876E:162a-9": "de ltar na yang brjod par bya ste /",
    "T04TD3876E:162a-10": "sangs rgyas ni 'khor ba ma yin te /",
    "T04TD3876E:162a-11": "'on kyang sems can rnams kho na yin no //",
    "T04TD3876E:162a-12": "'di ltar gal te sems can rnams de kho nar gzod ma nas zhi ba yin pa de ltar na yang thog ma med pa can phyin ci log gi rnam par rtog pa goms pa'i bag chags kyi cho 'phrul gyis de la de ltar yang shes pa ni ma yin no //",
    "T04TD3876E:162a-13": "de ltar ma rig pa'i rkyen yang rgyun ma chad pa'i phyir rgyu ma tshang ba med pa'i 'khor ba'i rgyun mi 'chad pa des na /",
    "T04TD3876E:162a-14": "de dag ni 'khor bar 'gyur ro //",
    "T04TD3876E:162a-15": "sangs rgyas la ni ma rig pa la sogs pa rnams bag chags dang bcas pa rgyun chad pa skyes te /",
    "T04TD3876E:162a-16": "rang bzhin gyis chos kyi dbyings kyi mthar thug pa'i phyir ro //",
    "T04TD3876E:162a-17": "de nas de ni kun rdzob tu yang 'khor bar skye ba ma yin no //",
    "T04TD3876E:162a-18": "yang gang gi tshe sems can de dag kyang ma rig pa la sogs pa'i rkyen rgyun chad par 'gyur ba de'i tshe ni de dag kyang kun rdzob tu yang mi 'khor bas 'di ni mi mtshungs pa kho na'o //",
    "T04TD3876E:162a-19": "mdo sde pa dgag pa'o //",
    "T04TD3876E:162a-20": "da ni rnal 'byor spyod pa dag la /",
    "T04TD3876E:162a-21": "gal te zhes bya ba la sogs pa rab tu smra bar byed do //",
    "T04TD3876E:162a-22": "gang gi tshe rnam par shes pa yang med pa de'i tshe 'khrul pa dang ma 'khrul pa'i rnam par dbye ba med pa'i phyir na sgyu ma 'di 'dzin par byed pa'i shes pa gang gis dmigs she na /",
    "T04TD3876E:162a-23": "slob dpon gyis /",
    "T04TD3876E:162a-24": "gang gi tshe zhes bya ba la sogs pa gsungs so //",
    "T04TD3876E:162a-25": "gang zhig rnam par shes pa las phyi rol gyi gzung ba la sogs pa med pa de'i tshe ci zhig dmigs par bya ba yin /",
    "T04TD3876E:162a-26": "gzhan gyis gal te rnam pa de sems nyid na yang /",
    "T04TD3876E:162b-0": "de nyid du gzhan yod ces @162b smras te ;",
    "T04TD3876E:162b-1": "gal te yang rnam pa de ni rnam par shes pa nyid dang tha mi dad pa yin te de kho na rnam par shes pa gnyis med pa nyid yin pa de lta na yang thog ma med pa can gyi phyin ci log pa phyi rol gyi bag chags kyi gdon gyis yid gzung ba'i 'jig rten gyi phyi rol snang bar rnam par 'khrul pa'i phyir na ;",
    "T04TD3876E:162b-2": "de nyid du na gzung ba rnam par chad pa gzhan yin par nges so //",
    "T04TD3876E:162b-3": "yin no zhe na grub pa'i mtha' las gang tshe sems nyid ces bya ba la sogs pa gsungs so //",
    "T04TD3876E:162b-4": "'jig rten gyi ni mgon pos kyang //",
    "T04TD3876E:162b-5": "zhes bya ba la sogs pas ni de nyid sgrub pa'o //",
    "T04TD3876E:162b-6": "ci dang 'dra bar zhe na /",
    "T04TD3876E:162b-7": "ral gri'i so ni zhes bya ba la sogs pa gsungs so //",
    "T04TD3876E:162b-8": "ji skad du 'phags pa lang kar gshegs pa las /",
    "T04TD3876E:162b-9": "ral gri yi ni so de nyid //",
    "T04TD3876E:162b-10": "de nyid kyis ni mi gcod dang //",
    "T04TD3876E:162b-11": "sor mo'i rtse mo de nyid la //",
    "T04TD3876E:162b-12": "de nyid kyis ni mi reg bzhin //",
    "T04TD3876E:162b-13": "zhes bya ba la sogs pa gsungs pa yin no //",
    "T04TD3876E:162b-14": "da ni ji ltar mar me zhes bya ba la sogs pas rang rig pa'i tshad ma grub pa'i don du pha rol po phyir 'jil bar byed do //",
    "T04TD3876E:162b-15": "'dir ni de grub pa'i don du gsal bzhin pa ni de'i bdag nyid yin pa'i phyir ro zhes bya ba la sogs pa'i tshad mas bsam par bya ba yin no zhes so //",
    "T04TD3876E:162b-16": "'dir mar me zhes bya ba la sogs pa ni grub pa'i mtha'o //",
    "T04TD3876E:162b-17": "gal te gsal ba zhes bya ba la gsal ba'i don 'thad na mar me rang gi bdag nyid gsal bar byed pa nyid na gzhan gsal bar byed par 'gyur ba zhig na gang gi phyir ci zhig gsal bar byed ces 'dri na /",
    "T04TD3876E:162b-18": "'di la ji skad brjod par bya ste /",
    "T04TD3876E:162b-19": "'di ltar mun pa 'joms pa nyid kyis mar me bdag nyid mar mes gsal bar 'gyur ba yin na de ni mi 'thad de /",
    "T04TD3876E:162b-20": "mar me gang gsal ba'i don 'thad na mar me rang gi bdag nyid gsal bar byed pa nyid na gzhan gsal bar byed par 'gyur ba zhig na /",
    "T04TD3876E:162b-21": "gang phyir ci zhig gsal bar byed //",
    "T04TD3876E:162b-22": "ces dri na 'di la ji skad brjod par bya /",
    "T04TD3876E:162b-23": "'di ltar mun pa 'joms pa nyid kyis mar me bdag nyid mar mes gsal bar 'gyur ba yin na de ni mi 'thad de /",
    "T04TD3876E:162b-24": "mar me ni gang gi phyir mun gyis bsgribs pa med pa'i phyir ro //",
    "T04TD3876E:162b-25": "mar me la ni mun pa med pa'i phyir ro zhes bya ba la sogs pa la slob dpon nyid kyis rgya cher bkag zin pa des na 'dir rgya mi skyed do //",
    "T04TD3876E:163a-0": "de'i phyir dpe ma grub na don dam @163a * //",
    "T04TD3876E:163a-1": "par shes pa rang gi rig pa yang mi 'grub pa'i phyir na /",
    "T04TD3876E:163a-2": "kye lam 'di yang bshig pa yin no //",
    "T04TD3876E:163a-3": "'dir rnal 'byor spyod pa slar smra ba ni /",
    "T04TD3876E:163a-4": "shel bzhin zhes bya ba la sogs pa'o //",
    "T04TD3876E:163a-5": "dper na shel gyi rdo ba bdag nyid sngon po dang dmar po'i rnam par bya ba la sogs pa'i nye bar gzhag pa la ltos pa de bzhin du /",
    "T04TD3876E:163a-6": "rang bzhin gyi sngon po'i dngos po yi ni rang gi bdag nyid sngon po nyid du bya ba la nye bar gzhag pa la mi ltos te /",
    "T04TD3876E:163a-7": "des na ngo bo nyid kho nas gzhan la mi ltos pa yin no //",
    "T04TD3876E:163a-8": "de bzhin du mar me yang de yin te /",
    "T04TD3876E:163a-9": "de'i phyir de ltar rang gi rgyu nges par byas pa'i rnam pa des bum pa la sogs pa 'ga' zhig ni gzhan la ltos pa yin te /",
    "T04TD3876E:163a-10": "rang gsal ba la mar me la ltos pa gang yin pa'o //",
    "T04TD3876E:163a-11": "'ga' zhig ni mi ltos pa yin te /",
    "T04TD3876E:163a-12": "mar me'o //",
    "T04TD3876E:163a-13": "des na dpe grub po zhe na /",
    "T04TD3876E:163a-14": "da ni 'di yang mi 'thad do //",
    "T04TD3876E:163a-15": "zhes brjod pa ni /",
    "T04TD3876E:163a-16": "sngo nyid min la zhes bya ba la sogs pa'o //",
    "T04TD3876E:163a-17": "kho bo cag rang nyid dngos po ma yin par grub par 'gyur ba na sngon po'i dngos po gzhan la ltos pa de nyid du bdag nyid kyi dngos po nyid du byed do zhes ni mi smra'o //",
    "T04TD3876E:163a-18": "'o na ci zhe na /",
    "T04TD3876E:163a-19": "de rang gi rgyu nyid las de ltar sngon po nyid skyes pa'i phyir //",
    "T04TD3876E:163a-20": "gzhan la ltos pa yin no zhes brjod do ;",
    "T04TD3876E:163a-21": "/ de bzhin du sgron ma yang gal te rang gsal ba'i rang bzhin du skye ba la rgyu la mi ltos na ni /",
    "T04TD3876E:163a-22": "de'i tshe rgyu med pa can nyid du gyur pas /",
    "T04TD3876E:163a-23": "'di gzhan la ltos par 'grub pa /",
    "T04TD3876E:163a-24": "de lta na ltos pa med pa nyid ma yin no //",
    "T04TD3876E:163a-25": "de ste bdag gi dngos po nyid rgyu la ltos kyi gsal ba ni ma yin na de ni ma yin te ;",
    "T04TD3876E:163a-26": "'di gsal ba las tha dad pa med pa'i phyir ro //",
    "T04TD3876E:163a-27": "'on te gsal ba nyid du skyes zin pa yang gzhan la ltos pa ma yin no zhe na /",
    "T04TD3876E:163a-28": "de ni mi rig pa te /",
    "T04TD3876E:163a-29": "snam bur skyes zin bzhin du yang snam bu nyid du 'gyur ba gzhan la ltos so zhes de skad du zer ba su yod /",
    "T04TD3876E:163a-30": "des na 'di ni gyi na'o //",
    "T04TD3876E:163a-31": "gzhan yang mar me gsal bar byed do zhes gang brjod pa de ni re zhig 'dzin par byed pa shes pas shes te /",
    "T04TD3876E:163a-32": "brjod par byed pa yin na blo gsal bar byed do zhes brjod pas gang yin pa de ni go gang gis shes pa yin zhes mi shes so //",
    "T04TD3876E:163b-0": "'di ltar de ni gzung bar bya ba ma yin la des 'dzin par @163b byed pa yang ma yin te /",
    "T04TD3876E:163b-1": "shes pas shes pa gzhan 'dzin par byed pas kyang stong pa yin no zhes bya ba la sogs pa lugs yin pa'i phyir ro zhes dgongs pa'o //",
    "T04TD3876E:163b-2": "gang tshe zhes bya ba la sogs pa ni mjug bsdu ba'o //",
    "T04TD3876E:163b-3": "mo gsham bu yi 'gying bag bzhin //",
    "T04TD3876E:163b-4": "zhes bya ba 'dis ci zhig bstan zhe na /",
    "T04TD3876E:163b-5": "gzod ma nas ma skyes pas na blo ni gdod ma nas zhi ba yin no zhes bstan pa'o //",
    "T04TD3876E:163b-6": "gal te zhes bya ba la sogs pa ni gzhan gyi ste /",
    "T04TD3876E:163b-7": "myong ba la dran pa skyes pa'i phyir zhes bya ba'i lugs yin pa'i phyir ro zhe na /",
    "T04TD3876E:163b-8": "'di la brjod pa ni /",
    "T04TD3876E:163b-9": "gzhan myong ba na zhes bya ba la sogs pa'o //",
    "T04TD3876E:163b-10": "sngar nyams su myong ba'i don gyi rnam pa can gyis shes pa dang 'brel pas don gyi rnam pa can gyi rnam par shes pa phyi ma phyi ma khyad par gyi rim pa tha dad pa can gzhan dang gzhan skye ba yin te /",
    "T04TD3876E:163b-11": "gang gis rang rig pa med kyang rtogs pa tsam nus pa sna tshogs dang ldan pa'i phyir /",
    "T04TD3876E:163b-12": "de ji ltar nyams su myong ba kho na ltar dran pa skye ba zhes bya ba 'di la 'gal ba ci yod /",
    "T04TD3876E:163b-13": "ci ste de ltar mthong ba yod dam zhe na /",
    "T04TD3876E:163b-14": "byi ba'i dug bzhin no zhes gsungs te /",
    "T04TD3876E:163b-15": "dper na byi ba'i dug dus gcig gi tshe 'ga' zhig tu zhugs kyang dus bzhin du nus pa sad la /",
    "T04TD3876E:163b-16": "de la rang rig pa ni cung zad kyang med pa bzhin no //",
    "T04TD3876E:163b-17": "rkyen gzhan dag dang ldan pa'i phyir //",
    "T04TD3876E:163b-18": "zhes bya ba la sogs pa smos te gzhan gyi'o //",
    "T04TD3876E:163b-19": "'di snyam du ltas mkhas pa la sogs pas kyang gzhan gyi sems shes pa yin te /",
    "T04TD3876E:163b-20": "des na gzhan gyi sems shes par rig pa la sogs pa'i lhan cig byed pa'i rkyen gzhan dang ldan pa de gzhan gyi sems shes pa skye ba mthong ba'i phyir /",
    "T04TD3876E:163b-21": "rang nyid ces bya ba rang rig pa rab tu gsal lo zhes smra'o zhe na grub pa'i mtha' gsungs pa ni /",
    "T04TD3876E:163b-22": "grub pa'i mig sman zhes bya ba la sogs pa'o //",
    "T04TD3876E:163b-23": "gal te gzhan gsal ba'i sgo nas rang rab tu gsal ba yin pa de'i tshe grub pa'i mig sman sbyor ba las te /",
    "T04TD3876E:163b-24": "grub pa'i mig sman rjes su sbyar ba las bum pa dmigs pa'i phyir na mig sman yang bum par 'gyur te /",
    "T04TD3876E:163b-25": "de'i stobs kyis de lta bu nyid du rtogs pa'i phyir na /",
    "T04TD3876E:163b-26": "de ltar ha cang thal ba yin no //",
    "T04TD3876E:163b-27": "'dir bsams pa ni 'di yin te /",
    "T04TD3876E:164a-0": "gal te yul gsal ba'i stobs kyis de'i chos shes ba la sbyor na de'i tshe mig sman gang zhig gter gyi bum pa @164a * //",
    "T04TD3876E:164a-1": "gsal bar byed pa dmigs pa der yang yul bum pa nyid gang yin pa de mig sman la yang sbyor bar 'gyur te /",
    "T04TD3876E:164a-2": "des na mig sman yang bum par 'gyur te /",
    "T04TD3876E:164a-3": "bum pa'i tha snyad la brten par 'gyur ro //",
    "T04TD3876E:164a-4": "gzhan yang mi slu bar lhag par zhen pa'i stobs kyis me long gis bzhin rig pa ltar 'khrul pa'i tha dad du 'gyur bas 'di ni gyi na'o //",
    "T04TD3876E:164a-5": "gal te de ltar na yang shes pa rig pa med na de ji ltar mthong ngo 'di thos so 'di shes so zhes bya ba'i tha snyad du 'gyur ro zhe na /",
    "T04TD3876E:164a-6": "ji ltar zhes bya ba la sogs pa gsungs so //",
    "T04TD3876E:164a-7": "mthong ba la sogs pa'i tha snyad dag 'jig rten 'dir dgag par bya ba ma yin pa de kho na'o //",
    "T04TD3876E:164a-8": "'on kyang 'dir ni 'khor ba'i sdug bsngal ma lus pa'i rgyur 'gyur ba'i dngos por kun rtog pa ni gdon chen pos bden pa nyid du sgro btags pa byas pa gang yin pa de dgag par bya ba yin pas skyon med do //",
    "T04TD3876E:164a-9": "gzhan yang khyod kyis ji skad du /",
    "T04TD3876E:164a-10": "gal te 'khrul pa yang med na //",
    "T04TD3876E:164a-11": "zhes bya ba la sogs pa brjod pa de la yang brjod par bya ste /",
    "T04TD3876E:164a-12": "gang gi tshe khyod kyis rnam par shes pa las tha dad par sgyu ma la sogs pa med pa'i phyir /",
    "T04TD3876E:164a-13": "rnam par shes pa la sgyu ma la sogs pa'i tha dad yod pa ma yin la /",
    "T04TD3876E:164a-14": "tha mi dad pa yang yod pa ma yin no zhes brjod pa de'i tshe ni rtsod pa'i go skabs nyid kyang med do //",
    "T04TD3876E:164a-15": "'on te gzhan gyis khas blangs pa la ltos nas rtsod pa 'dir 'gyur ro zhe na ma yin te /",
    "T04TD3876E:164a-16": "chos thams cad ngo bo nyid med pa nyid kyang khas blang bar bya bar 'gyur ba des na phyogs 'di yang yang dag pa nyid ma yin no //",
    "T04TD3876E:164a-17": "'on te sgyu ma dngos po nyid yin na de'i tshe sgyu ma de dngos na ji ltar sems las gzhan min te /",
    "T04TD3876E:164a-18": "gzhan min pa kho na'o //",
    "T04TD3876E:164a-19": "'on te gzhan min zhe na ste /",
    "T04TD3876E:164a-20": "sgyu ma sems las tha dad pa ma yin no zhe na /",
    "T04TD3876E:164a-21": "yang de'i tshe de gnyis gcig yin pas sems dngos po med par 'gyur ro //",
    "T04TD3876E:164a-22": "des na dngos por gnas par sgyu ma yang med pas na 'di mun khung gi gar nyid du 'gyur ro //",
    "T04TD3876E:164a-23": "'on te de kho nar gzung ba'i rnam par mi bden pa yod pa ma yin yang 'jig rten gyis sgyu ma yang mthong ba yin no zhes rtog na /",
    "T04TD3876E:164a-24": "de'i tshe 'dzin par byed pa'i sems kyang med pa nyid du brtag par bya ba'i phyir mtshungs par thal bar 'gyur ro //",
    "T04TD3876E:164b-0": "gal te 'khor ba dngos @164b rten can zhes bya ba ni 'di snyam du 'khor ba ni sems la brten nas 'jug pa des na sems yod pa yin no //",
    "T04TD3876E:164b-1": "des na 'di la sems kyi mtshan nyid kyi rten te /",
    "T04TD3876E:164b-2": "gzhi yod pas na dngos po rten can zhes tshig rnam par sbyar ro //",
    "T04TD3876E:164b-3": "de ni gzhan du zhes bya ba la sogs pa ni grub pa'i mtha' gsung ba yin no //",
    "T04TD3876E:164b-4": "'dir bsam pa ni 'di yin te /",
    "T04TD3876E:164b-5": "gal te sems kho nar yod pa yin no //",
    "T04TD3876E:164b-6": "de ltar 'khor ba'i rten du gyur pa zhig na /",
    "T04TD3876E:164b-7": "gang gi tshe sems nyid med pas 'khor ba rten med pa kho nar 'gyur bas nam mkha' bzhin du de yang med pa'i phyir na rten dang brten pa yod pa ma yin par byas pa yin no //",
    "T04TD3876E:164b-8": "gal te de ltar dngos po bdag nyid kyi 'khor ba med mod 'di la nyes pa ci yod snyam na /",
    "T04TD3876E:164b-9": "dngos med dngos la brten pas na //",
    "T04TD3876E:164b-10": "zhes gsungs te /",
    "T04TD3876E:164b-11": "gang la ngo bo yod pa ma yin pa'i 'khor ba dngos po med pa gang yin pa de sems kyi dngos po la brten pas na don byed pa dang ldan par ji ltar de ga la 'gyur /",
    "T04TD3876E:164b-12": "de ltar 'gyur na yang /",
    "T04TD3876E:164b-13": "khyod kyi sems ni grogs med par //",
    "T04TD3876E:164b-14": "zhes bya ba 'khor ba yan lag dang bcas pa'i grogs po dang bral ba srid pa dang mi ldan pa sems 'di gcig pu zhig nyid du 'dug par 'gyur ba yin no //",
    "T04TD3876E:164b-15": "de ltar yin na 'dir rnam pa thams cad du thams cad kyi tshe thams cad gzung ba dang 'dzin pa mtha' dag dang bral ba'i sems 'ba' zhig tu gnas par 'gyur bas na sems can mtha' dag thog ma med pa nas sangs rgyas nyid thob pa des na da ltar nyid nas grol ba gang gis bzlog / don dam pa ni de kho na ltar yin no zhe na /",
    "T04TD3876E:164b-16": "de lta na yang zhes bya ba la sogs pa gsungs so //",
    "T04TD3876E:164b-17": "da ltar nyid gzung ba dang 'dzin pa'i rnam pa dang bral ba'i sems yod pa yin pas yang kun nas ldang ba'i nyon mongs pa ma lus pa dang ldan pa'i phyir na yon tan lhag pa ci zhig yod de des na sems kun tu rtog pa'i ngal ba 'ba' zhig 'bras bur 'gyur ro //",
    "T04TD3876E:164b-18": "yang gzhan gyi sgyu ma zhes bya ba la sogs pa'o //",
    "T04TD3876E:164b-19": "chos thams cad sgyu ma ltar shes nas yang ji ltar nyon mongs pa ldog par 'gyur te /",
    "T04TD3876E:165a-0": "'di ltar gang gi tshe sgyu ma byed pa rang nyid kyis sman dang sngags la sogs pa rnams kyis sgyu ma'i bud med sprul pa de'i tshe de byed pa nyid kyang de la @165a * //",
    "T04TD3876E:165a-1": "chags pa skye ba des na khyed la yang 'khor ba ji ltar ldog ce na /",
    "T04TD3876E:165a-2": "'di la brjod pa ni /",
    "T04TD3876E:165a-3": "de byed pa ni zhes bya ba la sogs pa yin no //",
    "T04TD3876E:165a-4": "de byed pa ni sgyu ma'i bud med byed pa'o //",
    "T04TD3876E:165a-5": "gang gi phyir da dung du yang shes bya'i dkyil 'khor la dmigs pa can 'dod chags la sogs pa kun nas nyon mongs pa'i bag chags ma spangs pa des na de'i mthong dus na zhes bya ba bud med kyi lus la sogs pa'i shes bya nyams su myong ba'i dus na stong pa nyid kyi bag chags nyam chung ba'i phyir na 'dod chags la sogs pa 'byung ba yin no //",
    "T04TD3876E:165a-6": "yang gang gi tshe stong pa nyid goms pa'i stobs kyis de bag chags bskyed pa de'i tshe ni dngos po'i bag chags spong bar 'gyur la /",
    "T04TD3876E:165a-7": "gang gi tshe na goms pa gsal bar gyur pa ci yang med do zhes goms pa de'i tshe ni stong pa nyid de'i bag chags kyang spang bar 'gyur te /",
    "T04TD3876E:165a-8": "chos kyi rnam grangs ni gzings lta bu yin pa'i phyir ro //",
    "T04TD3876E:165a-9": "de skad du /",
    "T04TD3876E:165a-10": "rtog pa thams cad spangs pa'i phyir //",
    "T04TD3876E:165a-11": "zhes bya ba la sogs pa gsungs pa yin no //",
    "T04TD3876E:165a-12": "gal te de ltar med do zhes bya ba'i goms par byas pa'i dngos po med pa de nyid don dam par 'gyur ro zhe na gang gi tshe gang zhig ces bya ba la sogs pa gsungs te /",
    "T04TD3876E:165a-13": "gang gi tshe khyod kyi dngos po gang zhig med do zhes brtag par bya ba de gal te kho na mi dmigs pa de'i tshe dngos po med pa rten dang bral ba rnam par dpyod pa'i blo'i mdun du ji ltar gnas par 'gyur /",
    "T04TD3876E:165a-14": "de skad du yang /",
    "T04TD3876E:165a-15": "dngos po gzhan du gyur pa ni //",
    "T04TD3876E:165a-16": "dngos po med ces skye bo smra //",
    "T04TD3876E:165a-17": "zhes gsungs so //",
    "T04TD3876E:165a-18": "des na gang tshe dngos dang zhes bya ba la sogs pa ni mjug bsdu ba'o //",
    "T04TD3876E:165a-19": "dmigs pa med pa zhes bya ba ni gdod ma nas ma skyes pa'i phyir ro //",
    "T04TD3876E:165a-20": "de skad du /",
    "T04TD3876E:165a-21": "'gro ba'i chos kun rnam shes kyi //",
    "T04TD3876E:165a-22": "me yi bud shing yin par 'dod //",
    "T04TD3876E:165a-23": "de dag ji bzhin rnam 'byed pa'i //",
    "T04TD3876E:165a-24": "me yis bsregs nas nyer zhir 'gyur //",
    "T04TD3876E:165a-25": "zhes gsungs so //",
    "T04TD3876E:165a-26": "de bzhin gshegs pa yang gdod ma nas zhi pa ma yin nam /",
    "T04TD3876E:165a-27": "de ji ltar skye ba dang byang chub la sogs pa'i bya ba mdzad snyam na /",
    "T04TD3876E:165a-28": "yid bzhin gyi nor bu zhes bya ba la sogs pa gsungs so //",
    "T04TD3876E:165a-29": "rnam par rtog pa mi mnga' yang gdul bya'i skye bo rnams kyi bsod nams kyi dbang dang /",
    "T04TD3876E:165b-0": "@165b rang gi smon lam gyi stobs lhun gyis grub par 'gyur ba yin no //",
    "T04TD3876E:165b-1": "de zhes bya ba ni mchod sdong sgrub mkhan no //",
    "T04TD3876E:165b-2": "tshogs yongs su rdzogs pa'i don du byang chub kyi ched du spyod pa sbyin pa la sogs pa ste /",
    "T04TD3876E:165b-3": "stong pa nyid dang snying rje goms pa'i 'bras bu rnam par rtog pa mtha' dag 'gags pa dang /",
    "T04TD3876E:165b-4": "bag chags kyi mtshams sbyor ba can gyi byang chub sems dpa' la yod pa'i bsam pa khyad par nyi ma ltar skye dgu smin par byed pa'i byang chub kyi bsam pa gang yin pa de dang rjes su mthun pas de'i chos thams cad skye ba med pa la brten pa can rnam par rtog pa ma lus pa 'gag pa dang rjes su mthun pas zhes bya ba'i don to //",
    "T04TD3876E:165b-5": "'dis ni nyan thos dang rang sangs rgyas las khyad par du 'phags pa brjod pa yin no //",
    "T04TD3876E:165b-6": "'di gzhan gyi sems med pa zhes bya ba la sogs pa smos te /",
    "T04TD3876E:165b-7": "rgyal ba nyid mchod sdong dang 'dra bas rgyal ba'i mchod sdong ngo //",
    "T04TD3876E:165b-8": "slob dpon 'di yi thugs dgongs ni /",
    "T04TD3876E:165b-9": "mthu bsam gyis mi khyab pa dang ldan pa'i phyir na sems dang sems las byung ba'i rgyu mtha' dag mi mnga' yang /",
    "T04TD3876E:165b-10": "sku byin gyis brlabs pas chos kyi 'khor lo bskor ba la sogs pa mdzad pa yin no zhes bya ba yin no //",
    "T04TD3876E:165b-11": "'dir gzhan gyi sems med pa zhes bya ba la sogs pa smras te /",
    "T04TD3876E:165b-12": "sbyin pa la sogs pa ni yid sngon du 'gro ba can yin pa'i phyir ro zhe na /",
    "T04TD3876E:165b-13": "grub pa'i mtha' gang gi phyir zhes bya ba la sogs pa'o //",
    "T04TD3876E:165b-14": "gang gi phyir mchod pa gnyis 'bras bu dang ldan par mtshungs par lung las gsungs pa'i phyir ro //",
    "T04TD3876E:165b-15": "'dis ni lung tshad ma nyid du bstan pa yin no //",
    "T04TD3876E:165b-16": "gal te sangs rgyas nyid dang sbyin pa la sogs pa'i 'bras bu lung gi dbang las yin na /",
    "T04TD3876E:165b-17": "de'i tshe kun rdzob tu 'am don dam par yin yang sla ste /",
    "T04TD3876E:165b-18": "khyad par ci yod ces ston pa ni /",
    "T04TD3876E:165b-19": "kun rdzob bam ni zhes bya ba la sogs pa'o //",
    "T04TD3876E:165b-20": "'di la gtan tshigs gzhan yang bsags pa'i don du dper na zhes bya ba la sogs pa gsungs so //",
    "T04TD3876E:165b-21": "ji ltar zhes bya ba ni ci lta ba bzhin du'o //",
    "T04TD3876E:165b-22": "da ni bye brag tu smra ba dag gis bden pa mthong bas zhes bya ba la sogs pa smras so //",
    "T04TD3876E:165b-23": "gal te sangs rgyas pa nyid ni de'i tshe 'phags pa'i bden pa bzhi mthong bas yin gyi /",
    "T04TD3876E:166a-0": "stong pa nyid kyis ni ma yin @166a * //",
    "T04TD3876E:166a-1": "pa ma yin nam zhe na /",
    "T04TD3876E:166a-2": "lan du gang gi phyir zhes bya ba la sogs pa gsungs so //",
    "T04TD3876E:166a-3": "lam 'di ni zhes bya ba ni stong pa nyid mthong ba'o //",
    "T04TD3876E:166a-4": "gal te zhes bya ba ni gzhan gyi'o //",
    "T04TD3876E:166a-5": "lan ni khyod kyis zhes bya ba'o //",
    "T04TD3876E:166a-6": "gang gi phyir zhes bya ba ni gzhan gyi'o //",
    "T04TD3876E:166a-7": "gnyi ga la zhes bya ba rgol ba dang phyir rgol ba gnyi ga la grub pa'o //",
    "T04TD3876E:166a-8": "dang po khyod la 'di ma grub //",
    "T04TD3876E:166a-9": "ces bya ba ni khas ma blangs pa'i sngon rol du ma grub pa ste /",
    "T04TD3876E:166a-10": "dbu ma pa'i dgag pa'o //",
    "T04TD3876E:166a-11": "des nged kyi lung ni bla ma brgyud pa las 'ongs pa yin no snyam na /",
    "T04TD3876E:166a-12": "rkyen gang gis ni zhes gsungs so //",
    "T04TD3876E:166a-13": "gang la bla ma brgyud pa las byung ba'i rkyen yod pa'o //",
    "T04TD3876E:166a-14": "de ni khyed kyi lung la'o //",
    "T04TD3876E:166a-15": "yid ches pa ni re ba 'cha' ba'o //",
    "T04TD3876E:166a-16": "de ni zhes bya ba ni yid ches pa'o //",
    "T04TD3876E:166a-17": "'on te nged kyi lung ni khyed dang nga ma gtogs pa'i rgol ba gzhan dang phyir rgol ba gzhan gnyis 'dod pas bden pa yin no zhe na /",
    "T04TD3876E:166a-18": "de'i tshe thug pa med do zhes gsungs pa ni /",
    "T04TD3876E:166a-19": "gzhan gnyis zhes bya ba la sogs pa gsungs pa yin no //",
    "T04TD3876E:166a-20": "theg chen zhes bya bas gzhan gyi'o //",
    "T04TD3876E:166a-21": "lung la zhes bya ba la sogs pa ni lan te /",
    "T04TD3876E:166a-22": "khyod kyi lung la mu stegs pa'i skye bo rnams dang lhan cig rtsod pa dang bcas pa'i phyir rang gi lung yang dor byar 'gyur la /",
    "T04TD3876E:166a-23": "de bzhin du lung gzhan la yang zhes bya ba bcom ldan 'das kyis lung gi khyad par thams cad la yang zhes bya ba rang gi sde pa rnams dang phan tshun nam /",
    "T04TD3876E:166a-24": "gzhan dang zhes bya ba gzhan gyi sde pa rnams la rtsod pa dang bcas pa zhes bya ba rtsod pa yod pas na dor byar 'gyur /",
    "T04TD3876E:166a-25": "gzhan yang bka'i rang bzhin bstan pa'i rtsa ba dge slong yin par 'dod do zhes grags pa yin na /",
    "T04TD3876E:166a-26": "gzhan yang rtsod pa yod pas dge slong nyid kyang dka' bar gnas pa'i phyir dor byar 'gyur ro //",
    "T04TD3876E:166a-27": "gzhan yang sems ni dmigs pa dang bcas pa rnams kyi bden pa bzhi bsgoms pas dge slong nyid kyang dka' bar gnas la mya ngan las 'das te /",
    "T04TD3876E:166a-28": "sangs rgyas nyid kyang dka' bar gnas so //",
    "T04TD3876E:166a-29": "'di ltar dge slong ni nyon mongs pa bcom pa yin la /",
    "T04TD3876E:166a-30": "nyon mongs pa rnams spong yang stong pa nyid bsgoms pa yin pa'i phyir snyam du dgongs pa'o //",
    "T04TD3876E:166b-0": "nyon mongs pa spang pa yang zhes bya ba ni @166b gzhan gyi'o //",
    "T04TD3876E:166b-1": "de'i de ma thag tu zhes bya ba la sogs pa ni lan te /",
    "T04TD3876E:166b-2": "bden pa mthong ba'i de ma thag tu zhes bya ba'i don to //",
    "T04TD3876E:166b-3": "'on te 'phags pa mood gal gyi bu chen po la sogs pa rnams bden pa bsgoms pas nyon mongs pa bral ba'i phyir grol ba yin no zhe na /",
    "T04TD3876E:166b-4": "nyon mongs pa med kyang zhes bya ba la sogs pa gsungs so //",
    "T04TD3876E:166b-5": "nyon mongs pa med pa yin yang 'phags pa rnams kyi lus kyi tshor ba la sogs pa'i las nyams su myong ba mthong ba'i phyir de dag gro la bar ji ltar 'gyur /",
    "T04TD3876E:166b-6": "nyon mongs med ces bya ba ni //",
    "T04TD3876E:166b-7": "nyon mongs pa can ma yin bzhin du yang ngo //",
    "T04TD3876E:166b-8": "de dag la zhes bya ba ni 'phags pa rnams la'o //",
    "T04TD3876E:166b-9": "'di snyam du skye ba'i rgyu ni sred pa yin la /",
    "T04TD3876E:166b-10": "de dag la ni de med do zhes dogs na /",
    "T04TD3876E:166b-11": "grub pa'i mtha' sred 'di zhes gsungs so //",
    "T04TD3876E:166b-12": "kun rmongs bzhin du zhes pa ni dper na nyon mongs pa can ma yin pa'i ma rig pa yod pa de bzhin du de dag la nyon mongs pa can ma yin pa'i sred pa yang ci ste med /",
    "T04TD3876E:166b-13": "tshor ba'i rkyen gyis zhes bya ba la sogs pas ni 'di nyid la gtan tshigs gzhan brjod pa'o //",
    "T04TD3876E:166b-14": "de'i phyir thar pa ga la yod ces dgongs pa'o //",
    "T04TD3876E:166b-15": "de'i phyir gal te bden pa bsgoms pas yongs su zin pa'i sems dmigs pa dang bcas pa yin na de'i tshe sems de bsgom par bya ba'i don gang yang rung ba 'ga' zhig la gnas par 'gyur zhes bya ba chags par 'gyur ba'i phyir chags pa dang bral ba'i bsgom pa srid pa ma yin no //",
    "T04TD3876E:166b-16": "gzhan yang nyon mongs pa'i zhags pa dang bral bas yang dag par bsdams shing 'gag pa'i sems kyang stong pa nyid bsgom pa dang 'dra na 'khor bar slar yang skye bar 'gyur te /",
    "T04TD3876E:166b-17": "dmigs pa'i zhags pas bcings pa'i phyir te /",
    "T04TD3876E:166b-18": "dper na de lta bu 'du shes med pa'i snyoms par 'jug pa la snyoms par zhugs pa slar skye ba bzhin no //",
    "T04TD3876E:166b-19": "des na thar pa med do //",
    "T04TD3876E:166b-20": "ngag gang zhes bya ba la sogs pa ni gzhan gyi'o //",
    "T04TD3876E:166b-21": "nged kyi lung kho na mdo sde la 'jug gi //",
    "T04TD3876E:166b-22": "theg pa chen po ni ma yin no zhes bsams pa'o //",
    "T04TD3876E:166b-23": "theg chen pha rol zhes bya ba ni lan te /",
    "T04TD3876E:166b-24": "'di mang pos ci zhig bya ste /",
    "T04TD3876E:166b-25": "theg pa chen po yang phal cher khyed kyi mdo sde dang mtshungs pa dmigs te /",
    "T04TD3876E:167a-0": "'di stong pa @167a * //",
    "T04TD3876E:167a-1": "nyid brjod pa'i tshig mthong ba'i phyir ro //",
    "T04TD3876E:167a-2": "phal cher smos pas ni de nyid du zhes ston par byed do //",
    "T04TD3876E:167a-3": "'on te stong pa nyid ston pa'i tshig dang bral ba nged kyi mdo sde gang yang rung ba 'ga' zhig dang mi mtshungs pa'i phyir theg pa chen po 'di la nyes pa chags pa yin no //",
    "T04TD3876E:167a-4": "brjod pa ni gal te zhes bya ba la sogs pa'o //",
    "T04TD3876E:167a-5": "ma gtogs gcig gis ni zhes bya bas ni stong pa nyid ston pa ma yin pa'i mdo sde ste /",
    "T04TD3876E:167a-6": "de dang mi mtshungs pas zhes bya ba ni lhag ma'o //",
    "T04TD3876E:167a-7": "grub pa'i mdo mtshungs gcig gis zhes gsungs te /",
    "T04TD3876E:167a-8": "stong pa nyid rjod par byed pa'i khyod kyis mdo gang yang rung ba dang stong pa nyid brjod pa med pa nyid du mtshungs pa gcig gis na zhes bya ba'i don to //",
    "T04TD3876E:167a-9": "'on te 'phags pa 'od srungs chen po la sogs pa rnams kyis stong pa nyid bcom ldan 'das kyis gsungs su zin kyang bskal pa grangs med par mi rtogs par 'di ni don dam pa ma yin pa nyid kyis kho bos kyang ma rtogs par zad do snyam na /",
    "T04TD3876E:167a-10": "ngag gang zhes bya ba la sogs pa ste /",
    "T04TD3876E:167a-11": "de dag ni skal ba dang mi ldan pa'i phyir ro //",
    "T04TD3876E:167a-12": "su zhig byed ces bya ba ni /",
    "T04TD3876E:167a-13": "su yang mi byed do zhes bya ba'i don to //",
    "T04TD3876E:167a-14": "da ni su'i gnas skabs su yang stong pa nyid kyi 'bras bu gsungs pa de ;",
    "T04TD3876E:167a-15": "rmongs pas zhes bya ba la sogs pa'o //",
    "T04TD3876E:167a-16": "stong pa nyid mthong ba'i 'bras bu gzhan 'di ni byang chub sems dpa'i gnas skabs su mthong ste /",
    "T04TD3876E:167a-17": "'di ltar mchog tu thugs rje'i ros brlan te /",
    "T04TD3876E:167a-18": "sdug bsngal can gyi skye bo mtha' dag pa'i sdug bsngal bar 'gyur ba'i byang chub sems dpa' de ;",
    "T04TD3876E:167a-19": "de dag gi don nyid du 'khor ba ji srid par rtag pa dang chad pa'i mtha' gnyis las rnam par grol ba'i sems dang ldan pas bzhugs pas zhes bya bas de lta bu'i 'bras bu 'di ni stong pa nyid rtogs pas 'grub kyi gzhan du ni ma yin no zhes bya ba'i bsdus pa'i don to //",
    "T04TD3876E:167a-20": "yan lag gi don brjod par bya ste /",
    "T04TD3876E:167a-21": "rmongs pa ste rmongs pa'i dbang gis sdug bsngal ba dang ldan pa rnams kyi don du chags pa ste /",
    "T04TD3876E:167a-22": "rtag pa'i mtha' 'dzin pas zhen pa dang /",
    "T04TD3876E:167a-23": "chad pa'i mtha' 'dzin pas chos thams cad ngo bo nyid med pas skal ba dang mi ldan pas 'jig pa'o //",
    "T04TD3876E:167b-0": "chags pa @167b dang 'jig pa de dag nyid ni mtha' yin la /",
    "T04TD3876E:167b-1": "de dag las grol ba ni mtha' gnyis la chags pa dang bral ba'i phyir ro //",
    "T04TD3876E:167b-2": "de ltar zhes bya ba la sogs pa ni mjug sdud pa'o //",
    "T04TD3876E:167b-3": "nyon mongs shes bya'i sgrib pa yi //",
    "T04TD3876E:167b-4": "mun pa'i gnyen po zhes bya ba la sogs pas na rdzogs pa'i byang chub kyi thun mong pa ma yin pa'i rgyu ston pa'o //",
    "T04TD3876E:167b-5": "'on te 'di las sdug bsngal ba skye'o snyam na /",
    "T04TD3876E:167b-6": "de ni mi rigs so zhes gsungs pa ni /",
    "T04TD3876E:167b-7": "dngos gang zhes bya ba la sogs pa'o //",
    "T04TD3876E:167b-8": "'di ni sdug bsngal skyed par byed pa ma yin zhes /",
    "T04TD3876E:167b-9": "'on kyang sdug bsngal gyi phung po zhi bar byed pa yin no ;",
    "T04TD3876E:167b-10": "/ da ni mu stegs pa la grub pa'i bdag dgag pa'i phyir /",
    "T04TD3876E:167b-11": "gal te zhes bya ba la sogs pa gsungs so //",
    "T04TD3876E:167b-12": "'di ltar /",
    "T04TD3876E:167b-13": "so dang skra sen bdag ma yin //",
    "T04TD3876E:167b-14": "zhes bya ba la sogs pas de rnam par dpyad pa'o //",
    "T04TD3876E:167b-15": "chu ser ni za ba phrugs pa las byung ba'i khu ba rul ba'o ;",
    "T04TD3876E:167b-16": "/ zhag ni nang na gnas pa'i khu ba rul ba'o //",
    "T04TD3876E:167b-17": "da ni /",
    "T04TD3876E:167b-18": "gal te sgra yi shes rtag na //",
    "T04TD3876E:167b-19": "zhes bya ba la sogs pas grangs can la rab tu grags pa'i bdag 'gog pa la gsungs pa'o //",
    "T04TD3876E:167b-20": "de ni 'di skad ston pas sgra dang gzugs la sogs pa'i yul lnga po blo'i me long las thos pa'i phyir na bdag gis myong bar byed do zhes zer ro //",
    "T04TD3876E:167b-21": "blos zhen par bya ba'i don ni skyes bus sems pa byed do zhes bya bar lugs yin pa'i phyir ro //",
    "T04TD3876E:167b-22": "des na bdag ni rtag tu sgra'i shes pa la sogs pa'i rang bzhin can yin no zhes bya bar 'dod do //",
    "T04TD3876E:167b-23": "'di slob dpon gyis gal te zhes bya ba la sogs pa gsungs pa yin no //",
    "T04TD3876E:167b-24": "rtag pa nyid kyis nam yang bya ba byed pa dang ldan par mi 'gyur ro zhes dgongs pa'o //",
    "T04TD3876E:167b-25": "'on te sgra nye ba med pa'i phyir de sems can thams cad kyi tshe 'di ltar mi 'gyur ro snyam na /",
    "T04TD3876E:167b-26": "shes bya med na zhes bya ba la sogs pa'o //",
    "T04TD3876E:167b-27": "sgra med na 'di med pa des na gang gi shes pa zhes bya bar brjod pa sgra la sogs pa'i shes bya med na 'dis ci zhig shes par byed pa yin /",
    "T04TD3876E:167b-28": "gal te shes med shes yin na //",
    "T04TD3876E:167b-29": "zhes bya ba la sogs pas ni 'di nyid gzhung 'dzugs pa'o //",
    "T04TD3876E:167b-30": "shes bya nye bar gnas pa med par zhes bya ba ni /",
    "T04TD3876E:168a-0": "@168a * // gang la shes bya nye bar gnas pa yod pa ma yin pa'o //",
    "T04TD3876E:168a-1": "'on te bdag 'di'i yul 'dzin pa'i rang bzhin yin pa'i phyir na sgra nye ba med kyang de'i tshe nye bar gnas pa'i gzugs la sogs pa gang yin pa de nyid shes par byed pa yin gyi sgra ni ma yin te /",
    "T04TD3876E:168a-2": "gang gi phyir sems pa'i rang gi ngo bo ni rtogs pa yin no zhes bya ba lugs yin pa'i phyir ro des na nyes pa 'di med do zhe na /",
    "T04TD3876E:168a-3": "de ni ma yin no //",
    "T04TD3876E:168a-4": "de tshe zhes bya ba la sogs pa gsungs te /",
    "T04TD3876E:168a-5": "gal te 'di yul 'dzin pa'i rang bzhin min pa'i phyir shes pa de nyid kyi gzugs 'dzin pa yin na de'i tshe de nyid kyi dus na sgra thos pa yang ci ste med /",
    "T04TD3876E:168a-6": "des na mtshungs par 'dzin pa kho nar thal lo //",
    "T04TD3876E:168a-7": "gal te zhes bya ba ni gzhan gyi'o //",
    "T04TD3876E:168a-8": "de nas zhes bya ba ni lan no //",
    "T04TD3876E:168a-9": "de'i phyir bdag la sgra yongs su gcod pa'i shes pa de yang med pas na de yang bdag yin par ma grub pa'o //",
    "T04TD3876E:168a-10": "des na gcig pa dang rtag pa'i yul gyi tshogs ma lus par 'dzin pa'i rang bzhin du 'dod par bya ba yin la /",
    "T04TD3876E:168a-11": "de lta na yang /",
    "T04TD3876E:168a-12": "sgra 'dzin rang bzhin gang yin pa //",
    "T04TD3876E:168a-13": "de gzugs 'dzin par rang bzhin du //",
    "T04TD3876E:168a-14": "ji ltar 'gyur zhes bya bar 'gyur ba 'gal ba yin no //",
    "T04TD3876E:168a-15": "'on te yang ltos pa'i dbang gis srog chags gcig kho na la pha dang bu yang 'dod pa de bzhin du shes pa 'di yang rnam grangs kyi sgras 'dzin pa'i rang bzhin yang yin la gzugs 'dzin pa'i rang bzhin yang yin mod ce na /",
    "T04TD3876E:168a-16": "gcig ni zhes gsungs so //",
    "T04TD3876E:168a-17": "brtags yin zhes bya ba'i tha snyad 'di brtags pa las 'gyur ba kho na'o zhes bya'o //",
    "T04TD3876E:168a-18": "gzhan yang 'gro ba ni snying stobs dang rdul dang mun pa yin no zhes yon tan gsum gyi rang bzhin du 'dod de /",
    "T04TD3876E:168a-19": "des na 'gro ba yon tan gsum gyi bdag nyid can yin pas na pha 'am bu zhes bya ba tha dad par yang ji ltar 'gyur te rnam par 'gyur ba tha dad na yod du chug kyang de ni snga phyi khyad par med par rtag pa 'ba' zhig yin par zad do //",
    "T04TD3876E:168a-20": "de'i phyir 'di ltar zhes gsungs so //",
    "T04TD3876E:168a-21": "de'i phyir de ni zhes bya ba la sogs pa ni mjug bsdu ba'o //",
    "T04TD3876E:168a-22": "gal te 'di gar mkhan bzhin du rang bzhin du ma can yin pa'i yul yongs su gcod do zhe na /",
    "T04TD3876E:168b-0": "de ni sgra 'dzin zhes bya ba la @168b sogs pa gsungs so //",
    "T04TD3876E:168b-1": "bdag ces brjod pa'i shes pa de nyid kyis tshul gzhan dang gzhan gyi sgo nas gzugs la sogs pa 'dzin par 'dod na /",
    "T04TD3876E:168b-2": "de yang mi rigs te 'di ltar 'o na ni bdag de gar mkhan bzhin du du mar gyur pa'i phyir mi rtag par 'gyur ro //",
    "T04TD3876E:168b-3": "gal te tshul gzhan de nyid na zhes bya ba ni gzhan gyi'o //",
    "T04TD3876E:168b-4": "gcig nyid de ni sngon med cig ces bya ba ni grub pa'i mtha' ste /",
    "T04TD3876E:168b-5": "gal te de gnyis gcig yin na de'i tshe ji ltar rang bzhin gzhan yin te 'di ni 'gal ba'i chos gnas pa yin no //",
    "T04TD3876E:168b-6": "gal te zhes bya ba ni gzhan gyi'o //",
    "T04TD3876E:168b-7": "'di ltar gzugs la sogs pa 'dzin par byed pa rang bzhin gzhan zhes bya ba gang yin pa de ni 'di'i khyad par lhag ma ma yin pa'i phyir bden pa ma yin te /",
    "T04TD3876E:168b-8": "brdzun pa yin la 'di'i rang bzhin ni de kho na nyin pa des na bdag gcig pur 'gyur bas mi 'gal lo zhe na /",
    "T04TD3876E:168b-9": "grub pa'i mtha' gsungs pa ni 'o na 'di'i rang bzhin ci yin te /",
    "T04TD3876E:168b-10": "gal te khyod de yod par smra ba yin na de smros shig / gzhan gyis brjod pa 'di la smrar ci yod /",
    "T04TD3876E:168b-11": "de shes pa tsam du zad do zhe na /",
    "T04TD3876E:168b-12": "de ltar na zhes bya ba ni lan 'debs pa'o //",
    "T04TD3876E:168b-13": "rang nyid ni shes pa'i rang bzhin tsam du thams cad la khyad par med pa'i phyir skyes bu kun gcig tu thal lo //",
    "T04TD3876E:168b-14": "gzhan yang sems dang sems med pa skyes bu dang rang bzhin de dag kyang gcig tu thal bar 'gyur te /",
    "T04TD3876E:168b-15": "gang gi phyir de dag kyang yod nyid ces bya ba dngos po tsam nyid du mtshungs te /",
    "T04TD3876E:168b-16": "khyad par med pa'i phyir ro //",
    "T04TD3876E:168b-17": "gzhan yang gang gi tshe bye brag ces bya ba gzugs la sogs pa 'dzin pa 'di'i khyad par gang yin pa ste /",
    "T04TD3876E:168b-18": "gal te mi bden pas phyin ci log tu brjod na de'i tshe 'dra ba'i lha rten nyid med par 'gyur te /",
    "T04TD3876E:168b-19": "ba lang dang ba med dag gi 'dra ba nyid bzhin du khyad par gzung ba med na med pa'i phyir ro //",
    "T04TD3876E:168b-20": "khra bo dang ser skya dag kyang khad par dang ldan pa ni ma yin te /",
    "T04TD3876E:168b-21": "de dag kho na ba lang gi sgras brjod par bya ba yin pa'i phyir ro //",
    "T04TD3876E:168b-22": "da ni rigs pa can gyi bdag 'gog par rtsom mo //",
    "T04TD3876E:168b-23": "de ni 'di skad ces /",
    "T04TD3876E:168b-24": "bdag ni sems pa'i rang bzhin ma yin te //",
    "T04TD3876E:168b-25": "sems dang ldan par sems pa can yin no //",
    "T04TD3876E:168b-26": "zhes zer ro /",
    "T04TD3876E:169a-0": "@169a * // de la brjod pa ni /",
    "T04TD3876E:169a-1": "sems med pa yang zhes bya ba la sogs pa'o //",
    "T04TD3876E:169a-2": "de sems pa ma yin na de'i tshe bdag ces brjod par mi bzod do //",
    "T04TD3876E:169a-3": "de ci'i phyir zhe na /",
    "T04TD3876E:169a-4": "sems nyid med phyir bum sogs bzhin //",
    "T04TD3876E:169a-5": "'di ltar gang sems pa ma yin pa de'i bdag yin par 'os pa ma yin te /",
    "T04TD3876E:169a-6": "dper na bum pa bzhin no //",
    "T04TD3876E:169a-7": "zhon te zhes bya ba ni pha rol gyi'o //",
    "T04TD3876E:169a-8": "mi shes rig par thal zhes bya ba ni lan no //",
    "T04TD3876E:169a-9": "'di ltar gal te sems pa dang ldan pas dus phyis 'di shes par byed pa nyid du 'gyur na /",
    "T04TD3876E:169a-10": "de'i tshe sngar gyi mi shes pa'i rang bzhin gang yin pa de 'jig par thal ba'i phyir na bdag gcig pa dang rtag pa nyid du mi 'gyur ro //",
    "T04TD3876E:169a-11": "ci ste zhes bya ba ni gzhan gyi'o //",
    "T04TD3876E:169a-12": "'gyur mod ces bya ba ni /",
    "T04TD3876E:169a-13": "rang bzhin gcig nyid do //",
    "T04TD3876E:169a-14": "slob dpon gyi sems pa ni zhes gsungs te /",
    "T04TD3876E:169a-15": "sems pa dang ldan pa de la phyis snga na med pa'i rang bzhin gcig nyid ci zhig skye ste /",
    "T04TD3876E:169a-16": "ci yang ma skyes so //",
    "T04TD3876E:169a-17": "sems pa dang ldan pa nyid kyang mi 'thad de /",
    "T04TD3876E:169a-18": "'gyur ba med pas bogs dbyung du med pa'i phyir ro //",
    "T04TD3876E:169a-19": "de'i phyir de kho na shes pa ma yin par 'gyur ba med pas bya ba dang bral ba nam mkha' dang 'dra ba 'di la bdag tu ming tsam btags par 'gyur ro //",
    "T04TD3876E:169a-20": "gal te zhes bya ba la sogs pa ni gzhan gyi'o //",
    "T04TD3876E:169a-21": "bya ba 'bras gzhi zhes bya ba la sogs pas ni grub pa'i mtha'o //",
    "T04TD3876E:169a-22": "'di ltar tshe 'di'i phung po lngas byas pa'i sbyin pa la sogs pa'i las gang yin pa de'i 'bras bu ni gzhan du 'byung ba med pas bya ba dang bral ba nam mkha' dang 'dra ba'i phung po lngas dpyad pa yin no zhes bya ba 'di la ni /",
    "T04TD3876E:169a-23": "re zhig 'u bu cag brtsad pa med do //",
    "T04TD3876E:169a-24": "des na bya ba 'bras gzhi zhes bya ba las rnam par smin pa dag rten tha dad par 'grub pa kho na'o //",
    "T04TD3876E:169a-25": "'on kyang las dang 'bras bu de dag cung zad kyang mi byed pa'i phyir byed pa nyid ces kyang brjod do //",
    "T04TD3876E:169a-26": "de ltar yin pas yang bdag yod do zhes brjod pa ni gnas ma yin par zhen pa yin na don med ma yin nam zhes bya ba'i tha tshig go //",
    "T04TD3876E:169b-0": "gal te de ltar na tshe 'di nyid la bde ba la sogs pa'i longs spyod pa'i rgyu sbyin pa la sogs pa'i @169b tshogs dang ldan par mthong ba'i sems can gang yin pa de nyid sbyin pa la sogs pa'i 'bras bu phyug po la sogs pa'i chos dang ldan pa mthong ba'i phyir /",
    "T04TD3876E:169b-1": "gzhan gyis byas pa gzhan gyis longs spyod par ji ltar 'gyur ro zhe na /",
    "T04TD3876E:169b-2": "de yang mi bden te /",
    "T04TD3876E:169b-3": "gang gi phyir gang zhig rgyu dang ldan pa de nyid 'bras bu dang bcas pa yin no //",
    "T04TD3876E:169b-4": "zhes bya ba 'di ni mthong ba ni mi srid de /",
    "T04TD3876E:169b-5": "mngon par zhen pa tsam yin pa'i phyir ro //",
    "T04TD3876E:169b-6": "thams cad tshe 'di nyid du bsod nams byas pas 'khor los sgyur ba la sogs par 'gyur bar thal bas skye ba brgyud par tshangs par spyad pa spyod pa don med pa kho na'o //",
    "T04TD3876E:169b-7": "'o na lha sbyin la sogs pa las byed pa gang yin pa de ni 'bras bu la spyod pa yin no zhes tha snyad 'di ci ltar 'gyur zhe na /",
    "T04TD3876E:169b-8": "rgyun gcig la ni zhes bya ba la sogs pa gsungs so //",
    "T04TD3876E:169b-9": "rten zhes bya ba la sogs pa ni lung nas so //",
    "T04TD3876E:169b-10": "da ni spyod pa pa la sogs pa'i bdag dgag pa'i tshul gyis gnas ma bu la sogs pa'i gang zag dgag par gsungs pa ni /",
    "T04TD3876E:169b-11": "'das pa dang zhes bya ba la sogs pa'o //",
    "T04TD3876E:169b-12": "bdag min zhes bya ba la sogs pa ni ma yin pa'o //",
    "T04TD3876E:169b-13": "gang gi phyir 'das pa dang ma 'ongs pa'i sems de ni med pa'i phyir te /",
    "T04TD3876E:169b-14": "'gags pa dang ma thob pas dngos po med pa'i phyir ro //",
    "T04TD3876E:169b-15": "'on te skyes zhes bya ba ni /",
    "T04TD3876E:169b-16": "'o na ni yod pa'i phyir da ltar ba'i sems bdag yin par 'gyur ro snyam na de ni ma yin te /",
    "T04TD3876E:169b-17": "de zhig na yang zhes bya ba da ltar 'byung ba'i sems de skad cig ma nyid kyis zhig par 'gyur ba na bdag med de /",
    "T04TD3876E:169b-18": "bdag yin par mi 'os zhes bya ba'i don to//",
    "T04TD3876E:169b-19": "gzhan yang re zhig bdag lus sam 'on te gzhan yin zhes dpyad de //",
    "T04TD3876E:169b-20": "de la dper na yan lag so sor char rnam par phye na de kho nar chu shing gi sdong po zhes bya ba yang yod pa ma yin na de bzhin du bdag kyang yin te /",
    "T04TD3876E:169b-21": "bdag kyang rnam par dpyod pas btsal na /",
    "T04TD3876E:169b-22": "don dam par mi srid pa'i phyir ro ;",
    "T04TD3876E:169b-23": "/ gal te zhes bya ba la sogs pa ni gzhan gyi'o //",
    "T04TD3876E:169b-24": "gal te sems can dang bdag kyang med na gang la gang gis snying rje bya zhe na /",
    "T04TD3876E:169b-25": "grub pa'i mtha' 'bras bu'i don du zhes bya ba la sogs pa'o //",
    "T04TD3876E:169b-26": "'bras bu'i don zhes bya ba la /",
    "T04TD3876E:170a-0": "'bras bu yang sangs rgyas nyid kyi don du khas blangs te @170a * //",
    "T04TD3876E:170a-1": "grogs med pa'i bdag gcig pu kho nas sems can thams cad gdon par bya ba'o zhes sems can gyi don bya bar 'dod pa'i rmongs pa'o //",
    "T04TD3876E:170a-2": "brtags zhes bya ba ni bdag gis gdon par bya'o zhes rtogs pas yul du byas pa de la snying rje bya ba yin no des na bdag gis med kyang phung po lnga tsam gyi sems can la dmigs pa'i snying rje bskyed do zhes grub pa yin no //",
    "T04TD3876E:170a-3": "gzhan gyis brjod pa /",
    "T04TD3876E:170a-4": "gal te bdag tu gyur pa'i sems can med na 'bras bu ste /",
    "T04TD3876E:170a-5": "grub par byas pa sangs rgyas nyid du yin zhe na /",
    "T04TD3876E:170a-6": "lan du bden te zhes bya ba la sogs pa'o //",
    "T04TD3876E:170a-7": "'bras bu'i rmongs pa zhes bya ba ni 'bras bu bsgrub par bya ba /",
    "T04TD3876E:170a-8": "re zhig sdug bsngal ba can rnams la drang bar 'dod pa'i rmongs pa la ni yod pa yin la /",
    "T04TD3876E:170a-9": "des ni 'bras bu bsgrub cing de las kyang 'bras bu grub pa yin pa'i phyir /",
    "T04TD3876E:170a-10": "bdag med par yang 'bras bu grub pa zhes bya ba la 'thad pa ci yod /",
    "T04TD3876E:170a-11": "gal te 'bras bu'i rmongs pa nyid kyang mi 'thad do zhe na /",
    "T04TD3876E:170a-12": "sdug bsngal zhes bya ba la sogs pa gsungs so //",
    "T04TD3876E:170a-13": "'bras bu'i rmongs pa zhes bya ba ni 'bras bu bsgrub par bya ba sangs rgyas nyid kyi yul la rmongs pa'i zhes bya ba'i don de ji skad du //",
    "T04TD3876E:170a-14": "gzhan phan mkhas la rang gi ni //",
    "T04TD3876E:170a-15": "rang bzhin la gnas ma 'khrul ba//",
    "T04TD3876E:170a-16": "'di ni ma 'dres chos yin te //",
    "T04TD3876E:170a-17": "dam pa rnams la rtag tu gnas //",
    "T04TD3876E:170a-18": "zhes gsungs pa yin no //",
    "T04TD3876E:170a-19": "de ni kun rdzob kyi bden pa'o //",
    "T04TD3876E:170a-20": "gal te de lta yin na ci ltar 'bras bu'i rmongs pa khas len par byed pa de bzhin du bdag tu rmongs pa yang khas blang bar bya dgos so zhe na /",
    "T04TD3876E:170a-21": "sdug bsngal rgyu'i zhes bya ba la sogs pa'o //",
    "T04TD3876E:170a-22": "bdag tu rmongs pa ni sdug bsngal nye bar zhi ba'i don yin na ni zhes bya ba kho na'o //",
    "T04TD3876E:170a-23": "de las kyang zhes bya ba ni sdug bsngal gyi rgyu'i nga rgyal de bdag rmongs pa las kyang bzlog pa med na de'i tshe de ni bdag med pa bsgom pa kho na mchog yin no zhes bya ba'o //",
    "T04TD3876E:170a-24": "'o na ni lus nyid bdag yin par 'gyur ro zhe na /",
    "T04TD3876E:170a-25": "lus rkang pa zhes bya ba la sogs pa gsungs so //",
    "T04TD3876E:170a-26": "phrag pa lus ma yin zhes bya ba la ni phrag gong lus ma yin pa'o //",
    "T04TD3876E:170a-27": "yang lus 'di la lag pa la sogs pa la phyogs kyis gnas sam bdag nyid thams cad kyis gnas zhes brjod pa ni /",
    "T04TD3876E:170b-0": "gal te zhes bya @170b ba la sogs pa'o //",
    "T04TD3876E:170b-1": "thams cad la zhes bya ba ni lag pa la sogs pa'i yan lag go //",
    "T04TD3876E:170b-2": "cha rnams zhes bya ba ni lus kyi phyogs rnams so //",
    "T04TD3876E:170b-3": "cha la zhes bya ba ni lag pa la sogs pa'o //",
    "T04TD3876E:170b-4": "gzhan yang de'i phyogs rnams la yang 'di phyogs gcig gam 'on te bdag nyid thams cad gnas zhes mtshungs par thal bar 'gyur ro //",
    "T04TD3876E:170b-5": "phyogs gnyis pa la brjod pa ni /",
    "T04TD3876E:170b-6": "gal te bdag nyid kun gyis zhes bya ba la sogs pa'o //",
    "T04TD3876E:170b-7": "phyi dang nang zhes bya ba la sogs pa ni mjug bsdu ba'o //",
    "T04TD3876E:170b-8": "rmongs pa yis ni zhes bya ba ni ma rig pa'i dbang gis so //",
    "T04TD3876E:170b-9": "gal te tho yor la ni dus cung zad kyis skyes bu'i blor 'gyur ba ma yin nam /",
    "T04TD3876E:170b-10": "lag pa la sogs pa la ni lus kyi tha snyad du yun ring por yang yod pa ma yin no zhe na /",
    "T04TD3876E:170b-11": "ji srid ces bya ba la sogs pa gsungs so //",
    "T04TD3876E:170b-12": "rkyen tshogs zhes bya ba ni mya ngan dang nyi ma'i 'od zer gyis nyams pa'i mig la sogs pa tshang ba'o //",
    "T04TD3876E:170b-13": "tho yor zhes bya ba sdong po'i dum bu la sogs pa'o ;",
    "T04TD3876E:170b-14": "/ skyes bu ltar snang ba ni dbyibs kyi khyad par de dang /",
    "T04TD3876E:170b-15": "skyes bu'i tha snyad la brten pa'o //",
    "T04TD3876E:170b-16": "ji srid bya ba 'dis ni tshogs pa 'ga' zhig ni dus de srid tsam yin /",
    "T04TD3876E:170b-17": "'ga' zhig ni dus ring du ste /",
    "T04TD3876E:170b-18": "de ltar na yang khyad par ci yod ces bya ba 'di bstan pa'o //",
    "T04TD3876E:170b-19": "de zhes bya ba ni rkyen sna tshogs pa'o ;",
    "T04TD3876E:170b-20": "/ der zhes bya ba ni lag pa la sogs pa'o //",
    "T04TD3876E:170b-21": "lus su snang zhes bya ba ni dbyibs kyi khyad par de dang de lta bu'i dbang gis lus su tha snyad byed pa'o //",
    "T04TD3876E:170b-22": "de bzhin zhes bya ba la sogs pas ni rkang pa la sogs pa'i spyod pa ston to //",
    "T04TD3876E:170b-23": "de yang zhes bya ba ni sor mo la sogs pa de yang de bzhin rang gi yan lag gi tshogs tsam yin pa'i phyir /",
    "T04TD3876E:170b-24": "gang zhig yin par 'gyur /",
    "T04TD3876E:170b-25": "de bzhin du rang gi cha phye bas dpyad na tshigs kyang gang zhig yin par 'gyur zhes 'brel to //",
    "T04TD3876E:170b-26": "de bzhin du rang gi cha yang gang zhig yin par 'gyur zhing /",
    "T04TD3876E:170b-27": "de bzhin du rdul phra rab kyang gang zhig yin par 'gyur /",
    "T04TD3876E:170b-28": "de bzhin du phyogs cha'i dbye ba yang so sor cha dang bral ba'i phyir na 'di thams cad nam mkha' lta bu yin te /",
    "T04TD3876E:170b-29": "des na rdul phra rab tsam yang med pa yin no //",
    "T04TD3876E:170b-30": "gal te de ltar yin du zad mod /",
    "T04TD3876E:170b-31": "des na yang nyes pa ci zhig yod snyam na /",
    "T04TD3876E:170b-32": "de ltar zhes bya ba la sogs pa gsungs so //",
    "T04TD3876E:171a-0": "gzugs la zhes bya ba ni @171a * //",
    "T04TD3876E:171a-1": "gang gis bdag tu mngon par zhen nas ngar 'dzin par 'gyur ba phung po lnga'i rang bzhin la'o //",
    "T04TD3876E:171a-2": "de ltar na lus dran pa nye bar gzhag pa bstan pa yin no //",
    "T04TD3876E:171a-3": "da ni tshor ba dran pa nye bar gzhag pa bstan pa'i phyir /",
    "T04TD3876E:171a-4": "sdug bsngal zhes bya ba la sogs pa gsungs so //",
    "T04TD3876E:171a-5": "tshor ba'i rnam pa gsum ste /",
    "T04TD3876E:171a-6": "bde ba dang sdug bsngal ba dang /",
    "T04TD3876E:171a-7": "bde ba yang ma yin sdug bsngal ba yang ma yin pa'o //",
    "T04TD3876E:171a-8": "de la gal te sdug bsngal zhes bya ba sdug bsngal gyi tshor ba de nyid du zhes bya ba don dam par yod na /",
    "T04TD3876E:171a-9": "srid pa yin na de'i tshe rtag par 'gyur ba'i phyir de'i tshor bas rab tu dga' ba'i skye bo la ci ste rab tu mi gnod de /",
    "T04TD3876E:171a-10": "des na de'i tshe rgyud gcig la bde ba'i tshor ba 'gal bar 'gyur ro //",
    "T04TD3876E:171a-11": "de bzhin du sdug bsngal gyi tshor ba de kho nar yod pa la yang brjod par bya'o //",
    "T04TD3876E:171a-12": "bde ba dang sdug bsngal 'di dag ni rgyud gcig la yod pa ma yin /",
    "T04TD3876E:171a-13": "des na rtog pas sgro btags pa yin no //",
    "T04TD3876E:171a-14": "'on te bde bar myong bar 'gyur ba la sogs pa'i dngos po de dag gis bde ba la sogs pa yin par brjod do zhe na /",
    "T04TD3876E:171a-15": "de'i tshe de la yang 'di mtshungs pa 'di bstan pa'i phyir /",
    "T04TD3876E:171a-16": "zhim sogs bde na mya ngan sogs //",
    "T04TD3876E:171a-17": "gdungs pa dga' bar med dam ci //",
    "T04TD3876E:171a-18": "zhes gsungs so //",
    "T04TD3876E:171a-19": "'di ltar ga bur la sogs zhim po dag kyang de kho nar bde ba yin par brjod na /",
    "T04TD3876E:171a-20": "de'i mya ngan la sogs pa'i sdug bsngal des dga' ba med par 'gyur dgos te /",
    "T04TD3876E:171a-21": "bde ba nyid stobs dang ldan pa'i phyir ro //",
    "T04TD3876E:171a-22": "de la ni sdug bsngal la dga' ba yod pa ma yin te /",
    "T04TD3876E:171a-23": "des na bde ba sgrub par byed pa yang brdzun pa nyid do ;",
    "T04TD3876E:171a-24": "/ stobs dang ldan pas zhes bya ba ni gzhan gyi'o //",
    "T04TD3876E:171a-25": "bde ba'am sdug bsngal stobs dang ldan pa gcig gis gnyis pa zil gyis gnon pa'i phyir /",
    "T04TD3876E:171a-26": "zil gyis mnan pa de myong ba ma yin no zhe na /",
    "T04TD3876E:171a-27": "gal te bde ba la sogs pa nyams su myong ba'i rang bzhin ma yin na /",
    "T04TD3876E:171a-28": "de'i tshe de tshor ba nyid yin par ji ltar 'gyur zhes bya ba 'di ni mtha' gcig tu nges pa yin no //",
    "T04TD3876E:171a-29": "'on te bde ba gzhan gyis zil gyis gnon pa de lta na yang de lta bu'i sdug bsngal phra mo'i rang bzhin nyid ni yod do zhe na /",
    "T04TD3876E:171a-30": "de'i tshe sdug bsngal 'di'i myong ba rags pa nyid bsal bar gyur na /",
    "T04TD3876E:171b-0": "de lta na yang @171b ma yin te /",
    "T04TD3876E:171b-1": "'jig rten la dus gcig tu gnyis nyams su myong bar mngon par rlom pa yod pa'i phyir ro //",
    "T04TD3876E:171b-2": "'di snyam du de ni de las zhes bya ba bde ba rags pa nyid nyams su myong ba las gzhan dga' ba tsam zhes bya ba dman pa'i rang bzhin du myong ba yin te /",
    "T04TD3876E:171b-3": "dus phyis kyang rags pa ni yod pa ma yin te /",
    "T04TD3876E:171b-4": "gzhan gyis zil gyis gnon pa'i phyir ro zhe na 'o na ni de'i phra mo nyid kyang yod pa ma yin te /",
    "T04TD3876E:171b-5": "sdug bsngal de'i phra mo de nyid yang bsal ba yin te /",
    "T04TD3876E:171b-6": "des na yod pa ma yin no //",
    "T04TD3876E:171b-7": "des na gcig la gcig gi tshe 'am rigs kyis rags pa dang phra ba med pa'i phyir na mi bden pa nyid do //",
    "T04TD3876E:171b-8": "'on te sdug bsngal gyi rgyu dang 'gal ba bden pa'i rgyu skyes pas na bde ba skyes pas sdug bsngal ma skyes pa yin na ni /",
    "T04TD3876E:171b-9": "de'i tshe tshor ba rtog pas sgro btags pa zhes bya bar grub pa yin no //",
    "T04TD3876E:171b-10": "de nyid kyi phyir na zhes bya ba la sogs pa la 'di'i zhes bya ba ni tshor ba sdug bsngal gyi'o //",
    "T04TD3876E:171b-11": "ci'i phyir zhe na /",
    "T04TD3876E:171b-12": "rnam brtags zhes bya ba la sogs pa gsungs so //",
    "T04TD3876E:171b-13": "'di ltar dang po kho nar ni re zhig rnal 'byor pa rnam par brtag par bya ba'i lam la mngon du phyogs par byed de /",
    "T04TD3876E:171b-14": "des na rnam par brtags pa nyid bsam gtan gyi sa bon gyi zhing yin no //",
    "T04TD3876E:171b-15": "des na rnam brtags zhing las byung ba'i bsam gtan de nyid kyi zas gang la yod pa'o //",
    "T04TD3876E:171b-16": "'dis ni don dam par ma yin pa'i rnam par rtog pa tha snyad du byas pa'i tshor ba la sogs pa dag don dam pa nyid ma yin no zhes bstan pa yin no //",
    "T04TD3876E:171b-17": "gal te dbang don zhes bya ba la sogs pa ni pha rol po rnams kyi'o //",
    "T04TD3876E:171b-18": "bsam pa ni 'di yin te /",
    "T04TD3876E:171b-19": "yul dang dbang po dang rnam par shes pa gsum 'dus pa ni reg pa yin la /",
    "T04TD3876E:171b-20": "de yang don dam pa yin la des na de'i rgyu rkyen gyis byung ba'i tshor ba yang don dam pa yin te /",
    "T04TD3876E:171b-21": "des na de lta ba yin zhes bya ba'o //",
    "T04TD3876E:171b-22": "'dir ni 'di rnam par dpyad de /",
    "T04TD3876E:171b-23": "ci yul dang dbang po 'di dag mtha' gcig tu tha dad pas na bar dang bcas par 'dod dam /",
    "T04TD3876E:171b-24": "'on te mtha' gcig tu tha dad pas na bar med par 'dod ces rnam par rtog pa gnyis so //",
    "T04TD3876E:171b-25": "des na 'di gnyis 'dus pa'i don ci yin /",
    "T04TD3876E:171b-26": "de la gal te dbang po dang don bar dang bcas pa yin no //",
    "T04TD3876E:171b-27": "de'i tshe 'di dag gang du phrad par 'gyur te 'du ba ji ltar 'gyur /",
    "T04TD3876E:172a-0": "'on te bar med na yang @172a * //",
    "T04TD3876E:172a-1": "de lta na yang gcig nyid yin pa'i phyir gang zhig gang dang lhan cig phrad par de 'du bar 'gyur ro //",
    "T04TD3876E:172a-2": "'on te yang rags pa rnams ni 'du ba ma yin gyi /",
    "T04TD3876E:172a-3": "'on kyang rdul phran rnams yin zhe na rdul phran zhes pa la sogs pa gsungs so //",
    "T04TD3876E:172a-4": "skabs med ces bya ba ni bu ga med pa ste /",
    "T04TD3876E:172a-5": "gzhan gyi go skabs med pa'o //",
    "T04TD3876E:172a-6": "mnyam pa zhes bya ba ni cha med pa'o //",
    "T04TD3876E:172a-7": "gang gi phyir ma zhugs pa la 'dri med cing zhes bya ba ni snga ma nyid kyi mjug sdud do //",
    "T04TD3876E:172a-8": "'di nyid la gtan tshigs gzhan yang bsags pa brjod pa ni /",
    "T04TD3876E:172a-9": "cha med pa la zhes bya ba la sogs pa'o //",
    "T04TD3876E:172a-10": "yang na lus can rnams la phrad pa yod du chug mod /",
    "T04TD3876E:172a-11": "lus can ma yin pa rnams la go ji ltar yod ces gsungs pa ni /",
    "T04TD3876E:172a-12": "rnam shes zhes bya ba la sogs pa'o //",
    "T04TD3876E:172a-13": "gal te lus can dang lus can ma yin pa rnams de ltar yin mod /",
    "T04TD3876E:172a-14": "'on kyang yan lag gi mtshan nyid tshogs pa 'ba' zhig yod pa de la phrad pa yod pa ma yin no zhe na /",
    "T04TD3876E:172a-15": "tshogs pa la yang zhes bya ba la sogs pa gsungs so //",
    "T04TD3876E:172a-16": "de ltar zhes bya ba la sogs pa ni mjug bsdu ba'o //",
    "T04TD3876E:172a-17": "reg pa yod min na ste reg pa med par 'gyur na reg pa'i rkyen las byung ba'i tshor ba yang yod pa ma yin pas na sdug bsngal la sogs pas 'jig rten la mi gnod pa'i phyir na /",
    "T04TD3876E:172a-18": "'jig rten gyi sdug bsngal dang mya ngan la sogs pa spong ba'i ngal ba 'di ci'i don du yin zhes mi shes so //",
    "T04TD3876E:172a-19": "gal te tshor bar bya ba dang tshor bar byed pa yod pa ma yin nam /",
    "T04TD3876E:172a-20": "des na tshor ba yang yod do zhe na /",
    "T04TD3876E:172a-21": "gang tshe zhes bya ba la sogs pa gsungs so //",
    "T04TD3876E:172a-22": "gnas skabs 'di zhes bya ba ni chos thams cad gdod mnas zhi ba nyid kyis tshor bya dang tshor ba po la sogs pa dang bral ba'i gnas skabs so //",
    "T04TD3876E:172a-23": "de skad du /",
    "T04TD3876E:172a-24": "tshor bya med na tshor ba ni //",
    "T04TD3876E:172a-25": "yod min des na bdag med pa //",
    "T04TD3876E:172a-26": "zhes bya ba la sogs pa gsungs so //",
    "T04TD3876E:172a-27": "gal te mthong ba gang yin pa de nyid la reg go zhes bya ba ni tha snyad las rig pa yod pa yin no zhe na ma yin no //",
    "T04TD3876E:172a-28": "de ci'i phyir zhe na /",
    "T04TD3876E:172a-29": "mthong ba 'am ni zhes bya ba la sogs pa gsungs so //",
    "T04TD3876E:172a-30": "lhan cig skyes pa'i phyir zhes bya ba ni sgyu ma lta bu'i sems ni tshogs pa gcig la rag las pas na /",
    "T04TD3876E:172b-0": "mthong ba dang reg pa'i dngos po dang lhan cig skyes pa'i phyir @172b ro ;",
    "T04TD3876E:172b-1": "/'on te lhan cig skyes pa'i phyir zhes bya ji ltar brjod de /",
    "T04TD3876E:172b-2": "gang gi phyir tshul 'di'i rgyu dang 'bras bu thog ma med pa can phan tshun 'brel pas 'jug pa yin te /",
    "T04TD3876E:172b-3": "des na reg pa las tshor ba nyams su myong ba'i phyir ro zhe na /",
    "T04TD3876E:172b-4": "de yang yang dag pa ma yin te gang gi phyir sngar dang zhes bya ba la sogs pa gsungs so //",
    "T04TD3876E:172b-5": "gang zhig sngar gyi rgyu las skyes pa de ni nyams su myong ba'i rang bzhin du 'gyur bar 'os pa ma yin gyi 'on kyang rnam par rtog pa bzhin du des phyis skyes pa'i rang bzhin gyis na dran pa'i rang bzhin yin no //",
    "T04TD3876E:172b-6": "des na phyis reg pa las skyes pa'i sngar gyi reg pa zhes bya ba dran par zad kyi myong ba ni ma yin pa'i phyir tshor ba nyams su myong ba ga la yod /",
    "T04TD3876E:172b-7": "gzhan yang sems kyis sems mi mthong //",
    "T04TD3876E:172b-8": "zhes bshad zin mod kyi /",
    "T04TD3876E:172b-9": "'on kyang brjod pa ni rang gis zhes bya ba la sogs pa'o //",
    "T04TD3876E:172b-10": "tshor ba po 'ga' yang zhes bya ba la sogs pa ni mjug sdud do//",
    "T04TD3876E:172b-11": "'di zhes bya ba ni tshor bas so //",
    "T04TD3876E:172b-12": "da ni sems dran pa nye bar gzhag pa gsungs pa zhes bya ba la sogs pas gsungs te go sla'o //",
    "T04TD3876E:172b-13": "de'i tshe shes pa gang las zhes bya ba la sogs pa ni gdong ma nas ma skyes pa'i phyir /",
    "T04TD3876E:172b-14": "de skad du /",
    "T04TD3876E:172b-15": "shes bya yongs su ma nges par //",
    "T04TD3876E:172b-16": "zhes bya ba la sogs pa gsungs pa yin no //",
    "T04TD3876E:172b-17": "da ni chos dran pa nye bar gzhag pa de ltar zhes bya ba la sogs pa gsungs so //",
    "T04TD3876E:172b-18": "'di snyam du gal te de ltar chos thams cad gzod ma nas ma skyes pa yin na /",
    "T04TD3876E:172b-19": "de'i tshe don dam pa'i bden pa 'ba' zhig yin pas ji ltar kun rdzob kyi bden par 'gyur /",
    "T04TD3876E:172b-20": "des na bden pa gnyis rnam par gnas pa med par 'gyur ro zhes bsams nas gzhan gyi brjod pa ni gal te de ltar zhes bya ba la sogs pa'o //",
    "T04TD3876E:172b-21": "de'ang zhes bya ba la sogs pa ni pha rol nyid kyi dogs pa bsu ba'o //",
    "T04TD3876E:172b-22": "gang kun rdzob yin pa de ni kun rdzob gzhan gyis rtogs pa yin te /",
    "T04TD3876E:172b-23": "dper na smig rgyu la chu'i rnam par rtog pa ni /",
    "T04TD3876E:172b-24": "smig rgyu la chur snang ba'i kun rdzob kyi blo gzhan gyis rtogs pa bzhin no //",
    "T04TD3876E:172b-25": "de bzhin du mya ngan las 'das pa'i sangs rgyas la yang byang chub sems dpa' la sogs pa la gzhan gyis dmigs pa yin no //",
    "T04TD3876E:173a-0": "des na sangs rgyas kyang don dam par mya ngan las 'das par @173a * //",
    "T04TD3876E:173a-1": "'gyur ro zhe na /",
    "T04TD3876E:173a-2": "slob dpon gyis 'dis ni gzhan sems zhes bya ba la sogs pa gsungs te /",
    "T04TD3876E:173a-3": "bdag gis sangs rgyas kyi shes pa mthong ngo snyam pa 'di ni gzhan rang nyid kyi de lta de ltar snang ba'i rnam par rtog pa yin la gzhan gyis gzhan dran pa tsam gyis kyang kun rdzob tu yod par 'gyur ba ma yin no //",
    "T04TD3876E:173a-4": "de ste sangs rgyas nyid kyi rang gi kun rdzob kyi rang gi shes pa nyams su myong ba'i phyir kun rdzob tu yod pa yin no //",
    "T04TD3876E:173a-5": "de ltar ni ma yin te /",
    "T04TD3876E:173a-6": "de ni rang gi kun rdzob min //",
    "T04TD3876E:173a-7": "gal te sangs rgyas la kun rdzob 'dod na /",
    "T04TD3876E:173a-8": "de'i tshe kun rdzob pa'i shes pa yod pa'i phyir na don dam par de nyid kyang ma thob par 'gyur ro //",
    "T04TD3876E:173a-9": "'o na kun rdzob ji ltar gnas snyam na /",
    "T04TD3876E:173a-10": "phyis de zhes bya ba la sogs pa gsungs so //",
    "T04TD3876E:173a-11": "gang zhig rgyu'i phyir nges par bya ba gdon mi za bar 'byung ba yin pa de ni /",
    "T04TD3876E:173a-12": "de'i 'bras bu yin la cig shos ni rgyu yin no zhes bya ba ni tha snyad rkyen nyid 'di ba tsam gyi mtshan nyid yod na ni de'i tshe kun rdzob yod do zhes brjod la 'on te de med na ni de'i tshe kun rdzob ba med pa nyid do zhes brjod do //",
    "T04TD3876E:173a-13": "'on te yang 'di snyam du gal te shes pa dang shes bya de kho na ma yin pa de'i tshe de'i rtogs pa ma yin /",
    "T04TD3876E:173a-14": "'di ni brtags pas yin no zhes bya ba'i tha snyad 'di ci ltar zhe na /",
    "T04TD3876E:173a-15": "rtog dang zhes bya ba la sogs pa gsungs so //",
    "T04TD3876E:173a-16": "phan tshun rten pa zhes bya ba ni tha snyad 'di ni btags pa yin no zhes bya ba'i don to //",
    "T04TD3876E:173a-17": "gal te de lta yin na rnam par dpyod pa gang gis khyod rnam par dpyod pa de gal te dngos por yod na de'i tshe gzhan yang de bzhin du 'gyur ro zhe na /",
    "T04TD3876E:173a-18": "ci ltar zhes gsungs te /",
    "T04TD3876E:173a-19": "ji ltar grags pa ni ji ltar sgro btags pa log pa'i tha snyad la brten nas so //",
    "T04TD3876E:173a-20": "des na rnam par dpyod pa de yang don dam pa nyid ma yin no zhes grub pa'o //",
    "T04TD3876E:173a-21": "gzhan du gal te de ltar mi 'dod na de'i thug pa med par 'gyur ro zhes brjod pa ni /",
    "T04TD3876E:173a-22": "gang gi tshe zhes bya ba la sogs pa'o //",
    "T04TD3876E:173a-23": "dpyad bya dpyod par byed na zhes khong nas dbyung ngo //",
    "T04TD3876E:173a-24": "'o na rnam par dpyad par bya ba kho na nyid rnam par dpyod pa la thug pa med par ci yang ci 'gyur zhe na /",
    "T04TD3876E:173a-25": "dpyad bya rnam par dpyad na zhes bya ba la sogs pa gsungs so //",
    "T04TD3876E:173b-0": "gang gi tshe de kho na rnam par dpyad pa de'i tshe ni dpyad bya tsam rnam par dpyod par @173b 'gyur na rnam par dpyad par bya ba nyid med pa'i phyir de la brten pa'i rnam par dpyod pa yang de kho nar med pa zhes bya ba de ltar 'gyur ba yin no //",
    "T04TD3876E:173b-1": "de yang mya ngan 'das par brjod //",
    "T04TD3876E:173b-2": "ces bya ba ni gdod ma nas zhi ba nyid de yang /",
    "T04TD3876E:173b-3": "rgol ba gang gi ltar na rnam par dpyad par bya ba dang dpyod par byed pa de kho na yin par de'i ltar na mtha' gnyis su 'dzin pa'i phyir de nyid dka' bar gnas so zhes bya ba las sngar yod shes yod na zhes bya ba la sogs pa brjod zin pa de nyid la /",
    "T04TD3876E:173b-4": "gal te shes dbang las don yod byas zhes pas gtan tshigs kyi rnam pa gzhan ston pa yin te /",
    "T04TD3876E:173b-5": "gnyi ga yang ni med par 'gyur zhes bya ba 'di nyid gsal bar byed pa ni /",
    "T04TD3876E:173b-6": "gal te bud med ces bya ba la sogs pa'o //",
    "T04TD3876E:173b-7": "gal te shes pa dang shes bya dag med na de'i tshe shes bya ci ltar shes zhes brjod pa ni sa bon zhes bya ba la sogs pa'o //",
    "T04TD3876E:173b-8": "rtogs pa ni nges pa'o //",
    "T04TD3876E:173b-9": "shes bya las skyes pa'i shes pas shes par bya ba rtogs par bya ba'i don nges par byas pa gang yin na shes pa med pas go ji ltar shes /",
    "T04TD3876E:173b-10": "gzhan yang myu gu yod pa tsam gyis ni sa bon rtogs par mi byed de /",
    "T04TD3876E:173b-11": "'on kyang de shes pa yin na /",
    "T04TD3876E:173b-12": "shes pa la ni shes pa gzhan med pa'i phyir ji ltar des shes par byed de /",
    "T04TD3876E:173b-13": "des na 'di ni long ba dang /",
    "T04TD3876E:173b-14": "lkugs pa'i mdun sar gsal lo //",
    "T04TD3876E:173b-15": "da ni ngo bo nyid du smra ba rnams sel bar byed do //",
    "T04TD3876E:173b-16": "de ni 'di skad ces padma'i sdong bu la sogs pa'i rgyu gang zhig rtogs te /",
    "T04TD3876E:173b-17": "des na shes bya dang shes bya la sogs pa 'di mtha' dag ni ngo bo nyid kyis grub pa yin no zhes zer ro //",
    "T04TD3876E:173b-18": "de la grub pa'i mtha' smra ba brjod pa ni /",
    "T04TD3876E:173b-19": "re zhig ces bya ba la sogs pa ste go sla'o //",
    "T04TD3876E:173b-20": "'bras shes skyes bus zhes bya ba ni khyad par can gyi 'bras bu med pa'o //",
    "T04TD3876E:173b-21": "da ni dbang phyug tu smra ba'i lugs sun 'byin pas dbang phyug ces bya ba la sogs pa gsungs so //",
    "T04TD3876E:173b-22": "'di gzhan gyis rnam par dpyad na gzhan med pa'i phyir sa la sogs pa'i 'byung ba nyid dbang phyug yin no zhes brjod pa ni 'byung rnams zhes bya'o //",
    "T04TD3876E:173b-23": "de lta mod ces bya ba la sogs pa ni yin no //",
    "T04TD3876E:173b-24": "'on te gzhan 'ga' zhig dbang phyug yin par 'gyur ro zhe na /",
    "T04TD3876E:173b-25": "'on kyang zhes bya ba la sogs pa'o //",
    "T04TD3876E:174a-0": "re @174a * //",
    "T04TD3876E:174a-1": "zhig snam bu la sogs pa gang yin pa de dag kyang ni du ma dang mi rtag pa dang /",
    "T04TD3876E:174a-2": "g-yo ba dang bcas par mthong la /",
    "T04TD3876E:174a-3": "de dag ni re zhig lha yang ma yin te /",
    "T04TD3876E:174a-4": "des na de dag ni dbang phyug gi sgra brjod par mi bya ste /",
    "T04TD3876E:174a-5": "dbang phyug ni de dang mtshan nyid mi mthun par 'dod ba'i phyir ro //",
    "T04TD3876E:174a-6": "de bzhin du gzhan bsgom par bya ba 'dam la sogs pa dang /",
    "T04TD3876E:174a-7": "de bzhin du gzhan mi gtsang ba la sogs pa dang /",
    "T04TD3876E:174a-8": "sa la sogs pa gang yin pa de dag kyang dbang phyug ma yin na khyod kyi dbang phyug de gang yin pa smros shig / de bzhin du gzhan dag dbang phyug tu mi rigs so zhes brjod pa ni /",
    "T04TD3876E:174a-9": "dbang phyug mkha' min zhes bya ba la sogs pa'o //",
    "T04TD3876E:174a-10": "'on te bsam du med pa 'ga' zhig dbang phyug yin par 'gyur ro zhe na /",
    "T04TD3876E:174a-11": "bsam min pa'i zhes gsungs so //",
    "T04TD3876E:174a-12": "brjod pa ci zhig bya ba ni rnam par rtog pa thams cad las 'das pa'i phyir ro zhes dgongs pa'o //",
    "T04TD3876E:174a-13": "gzhan yang de'i 'bras bu yang cung zad ma mthong bas na dbang phyug des sprul bar 'dod pa yang gang zhig yin par mi shes so zhes brjod pa ni /",
    "T04TD3876E:174a-14": "des bskyed 'dod pa'ang zhes bya ba'o //",
    "T04TD3876E:174a-15": "'on te thams cad bdag gis sprul pas na de nyid dbang phyug yin no zhe na /",
    "T04TD3876E:174a-16": "de dang zhes bya ba ni grub pa'i mtha' ste ;",
    "T04TD3876E:174a-17": "de ni gcig pu dang rtag pa yin pa'i phyir thams cad dus gcig kho nar sprul par 'gyur ro //",
    "T04TD3876E:174a-18": "sa la sogs pa'i rang bzhin dbang phyug yin du chug mod /",
    "T04TD3876E:174a-19": "de lta na yang shes pa shes bya las ma yin /",
    "T04TD3876E:174a-20": "shes bya snga nas thog ma med pa nas grub pa'i phyir gang zhig gang gis bskyed /",
    "T04TD3876E:174a-21": "'on te bde ba dang sdug bsngal byed na de yang mi rigs te /",
    "T04TD3876E:174a-22": "bde ba 'am sdug bsngal ba de dag ni las las skyes pa /",
    "T04TD3876E:174a-23": "des na gang zhig gang gis sprul //",
    "T04TD3876E:174a-24": "gzhan yang rgyu dbang phyug la thog ma yod pa ma yin na 'bras bu la yang thog ma ga la yod de /",
    "T04TD3876E:174a-25": "des na thams cad thog ma med pa can du 'gyur ro //",
    "T04TD3876E:174a-26": "rtag tu ci'i phyir zhes bya ba la sogs pa ni sun 'byin pa la gzhan yin no //",
    "T04TD3876E:174a-27": "gzhan la zhes bya ba ni lhan cig byed pa'i rgyu pa'o //",
    "T04TD3876E:174a-28": "gzhan yang lhan cig byed pa'i rkyen nyid kyang 'dis byas pa des na des byas pa ma yin pa 'ga' yang med pa gnyis la /",
    "T04TD3876E:174b-0": "des na 'di @174b ga la ltos par 'gyur /",
    "T04TD3876E:174b-1": "'on te 'di tshogs pa la ltos na de'i tshe de nyid rgyu yin par 'gyur gyi dbang phyug ni ma yin no //",
    "T04TD3876E:174b-2": "'on te gzhan dag brgya lam zhig na 'di skad ces dbang phyug 'dis ni tshogs pa nyid kyang mi skye ba'i dbang med de /",
    "T04TD3876E:174b-3": "des na de yang 'di nyid kyis byed pa yin no zhes zer pa'i dogs pa bsu ba ni /",
    "T04TD3876E:174b-4": "tshogs pa mi skyed dbang med na //",
    "T04TD3876E:174b-5": "zhes bya ste mi skyed pa'i mthu med pa'o //",
    "T04TD3876E:174b-6": "'di la brjod pa ni skyed pa ma yin te /",
    "T04TD3876E:174b-7": "med phyir zhes bya ba ni gang gi phyir 'di ni tshogs pa yang bskyed pa'i nus pa ma yin te /",
    "T04TD3876E:174b-8": "ci'i phyir zhe na /",
    "T04TD3876E:174b-9": "de med phyir te rim dang cig car gyis don byed nus pa de med pa'i phyir /",
    "T04TD3876E:174b-10": "des na 'di ni de la yang nus pa yang yod pa yin no //",
    "T04TD3876E:174b-11": "gzhan yang 'di 'dod pa la rag las byed dam /",
    "T04TD3876E:174b-12": "'on te de la rag ma las bar byed grang /",
    "T04TD3876E:174b-13": "de la gal te 'di mi 'dod bzhin du gnas kyis bskyed nas byed na de'i tshe 'di gzhan gyi dbang du 'gyur pa'i phyir dbang phyug ma yin no //",
    "T04TD3876E:174b-14": "'on te 'dod pas byed na /",
    "T04TD3876E:174b-15": "de lta na nam yang de dbang phyug ma yin te /",
    "T04TD3876E:174b-16": "'dod pa'i gzhan gyi dbang du gyur pa'i phyir ro //",
    "T04TD3876E:174b-17": "gang gi phyir de lta yin pa'i phyir na byed pa la don byed pa med pa'i phyir na dbang phyug la dbang phyug gi mtshan nyid ga la yod /",
    "T04TD3876E:174b-18": "'on te rdul phra rab rtag pa 'gro ba'i byed pa po yin no //",
    "T04TD3876E:174b-19": "de yang rigs pa ma yin no zhes brjod pa ni /",
    "T04TD3876E:174b-20": "gang dag ces bya ba la sogs pa'o //",
    "T04TD3876E:174b-21": "gal te de lta na re zhig grangs can pas 'dod pa'i de 'gro ba byed pa po yin no snyam na /",
    "T04TD3876E:174b-22": "gtso bo rtag pa zhes bya ba la sogs pa'o //",
    "T04TD3876E:174b-23": "mnyam gnas zhes bya ba la sogs pa ni yon tan gsum gnas skabs mnyam par gnas pa'o //",
    "T04TD3876E:174b-24": "gang gi tshe yon tan rnams kyi gnas skabs kyi mi mnyam bar gnas pa de'i tshe 'gro ba zhes bya ba skye ba dang 'jig pa dang gnas pa dang ldan pa yin no //",
    "T04TD3876E:174b-25": "de skad du /",
    "T04TD3876E:174b-26": "rdul gyis skyes bu skyed byed cing //",
    "T04TD3876E:174b-27": "snying stobs kyis ni 'gro ba gnas //",
    "T04TD3876E:174b-28": "mun pas skye dgu 'jig pa yin //",
    "T04TD3876E:174b-29": "zhes brjod pa yin no //",
    "T04TD3876E:174b-30": "grub pa'i mtha' brjod pa ni /",
    "T04TD3876E:174b-31": "gcig la zhes bya ba la sogs pa ste /",
    "T04TD3876E:174b-32": "gtso bo gcig la'o //",
    "T04TD3876E:174b-33": "de yang zhes pa ni snying stobs la sogs pa'i yon tan yang ngo //",
    "T04TD3876E:175a-0": "yon tan med na zhes bya ba ni snying stobs @175a * //",
    "T04TD3876E:175a-1": "la sogs pa med na'o //",
    "T04TD3876E:175a-2": "gzhan yang 'gro ba yon tan gsum gyi bdag nyid yin pas gos la sogs pa yang bde ba la sogs pa skye bar 'gyur na /",
    "T04TD3876E:175a-3": "de ni rigs pa ma yin te /",
    "T04TD3876E:175a-4": "de ni sems pa ma yin phyir rgyu dang 'bras bu dag mi 'dra bar 'gyur ro //",
    "T04TD3876E:175a-5": "'on te yang dngos po rnams bde ba la sogs pa'i rgyu'i dngos po yin pas ji ltar bde ba la sogs pa mi skye snyam na /",
    "T04TD3876E:175a-6": "dngos po rnams dpyad zin min nam zhes smos te /",
    "T04TD3876E:175a-7": "yan lag can dang rdul phra rab kyi dngos po dpyad zin to //",
    "T04TD3876E:175a-8": "gzhan yang grangs can la khyod kyi rgyu yang bde sogs te /",
    "T04TD3876E:175a-9": "bde ba la sogs pa'i rang bzhin 'gro ba'i rgyur 'dod pa yin na /",
    "T04TD3876E:175a-10": "de las ni snam bu la sogs pa 'byung bar rigs pa ma yin te /",
    "T04TD3876E:175a-11": "rgyu dang 'bras bu dag mi 'dra ba'i phyir ro //",
    "T04TD3876E:175a-12": "de ltar 'gyur mod skyon ci yod snyam na /",
    "T04TD3876E:175a-13": "snam sogs las ni zhes gsungs te /",
    "T04TD3876E:175a-14": "dngos po'i rang bzhin du ni snam bu la sogs pa las 'gro ba'i bde ba la sogs pa skye bar dmigs te /",
    "T04TD3876E:175a-15": "snam bu la sogs pa med na bde ba la sogs pa med pa'i phyir ro //",
    "T04TD3876E:175a-16": "gzhan yang snying stobs rdul dang mun pa 'di dag thams cad de kho nar rtag pa'am mi rtag pa zhig yin /",
    "T04TD3876E:175a-17": "de la re zhig rtag pa yin na /",
    "T04TD3876E:175a-18": "de mi 'thad do zhes brjod pa ni /",
    "T04TD3876E:175a-19": "bde sogs rtag pa nyid du yang zhes bya ba la sogs pa'o //",
    "T04TD3876E:175a-20": "de ste bde ba'i gsal brtag pa nyid yin na de'i tshe bde bar rig pa ci ste nyams su ma myong /",
    "T04TD3876E:175a-21": "bde sogs gsal ba zhes bya ba 'dis ni /",
    "T04TD3876E:175a-22": "slob dpon 'bras bu'i tshogs nyid gsal ba'i sgrar brjod par bya ba grangs can 'dod pa yin no zhes bstan par dgongs pa'o //",
    "T04TD3876E:175a-23": "gal te de ltar bde bar gsal ba yin yang phra mor 'gyur ba nyid kyis mi 'dzin no snyam na /",
    "T04TD3876E:175a-24": "de nyid ces bya ba la sogs pa gsungs so //",
    "T04TD3876E:175a-25": "gal te bde ba rags par 'gyur ba nyid phra mo nyid du 'gro na de'i tshe rags pa dang phra ba yang 'gyur na /",
    "T04TD3876E:175a-26": "de yang ci ltar 'thad /",
    "T04TD3876E:175a-27": "'on te bde bar de nyid bde ba dor bas phra mor 'gyur na de'i tshe rags pa dang phra ba gnyis ka mi rtag par 'gyur te /",
    "T04TD3876E:175a-28": "rang bzhin gzhan dang gzhan dag skyes pa dang zhig pa'i phyir ro //",
    "T04TD3876E:175a-29": "de bzhin du dngos po thams cad ni zhes bya ba ni snga ma'i mjug bsdu pa'o //",
    "T04TD3876E:175b-0": "'on te bde ba la sogs pa rtag par rags pa la sogs @175b pa'i gnas skabs su 'gyur ba yin no zhe na /",
    "T04TD3876E:175b-1": "rags pa bde ba las zhes bya ba la sogs pa'o //",
    "T04TD3876E:175b-2": "ci rags pa de bde ba la gnas gzhan nam /",
    "T04TD3876E:175b-3": "'on te gzhan ma yin /",
    "T04TD3876E:175b-4": "gzhan ma yin na ni /",
    "T04TD3876E:175b-5": "bde ba nyid mi rtag par 'gyur ro //",
    "T04TD3876E:175b-6": "'di snyam du rkyen nyid 'di pa tsam du smra ba'i ltar na med pa skye zhes bya ba grub pa'i mtha' yin na /",
    "T04TD3876E:175b-7": "de yang rigs pa ma yin no zhes brjod pa ni /",
    "T04TD3876E:175b-8": "gal te med pa zhes bya ba la sogs pa'o //",
    "T04TD3876E:175b-9": "gsal ba zhes bya ba la sogs pa ni grub pa'i mtha'o //",
    "T04TD3876E:175b-10": "gsal ba gang yin pa ni sngar gyi gnas skabs na gzhan du 'gyur ba kho na yin te /",
    "T04TD3876E:175b-11": "de lta ma yin na dbus kyi gnas skabs su yang dmigs par 'gyur ro //",
    "T04TD3876E:175b-12": "des na gsal ba med pa nyid skye bar ni grangs can khyod mi 'dod kyang khas blang bar bya ba yin no //",
    "T04TD3876E:175b-13": "gzhan yang gal te 'bras bu yod pa yin na /",
    "T04TD3876E:175b-14": "de'i tshe rgyu'i gnas skabs na yang de yod pa des na rgyu dang 'bras bu gnyis tha mi dad pas na /",
    "T04TD3876E:175b-15": "khyod la 'jig gis gnod do zhes brjod pa ni /",
    "T04TD3876E:175b-16": "gal te rgyu la zhes bya ba la sogs pa'o //",
    "T04TD3876E:175b-17": "ras kyi rin gyis zhes bya ba ni ras kyi rin tshad kyis so //",
    "T04TD3876E:175b-18": "bgo bar bgyis zhes bya ba ni lus kyis gyon cig pa'o //",
    "T04TD3876E:175b-19": "'jig rten rmongs pas zhes bya ba ni gzhan gyi ste /",
    "T04TD3876E:175b-20": "rmongs pa'i dbang gis 'jig rten pas rgyu la 'bras bu yod pa ma mthong du zad do zhe na /",
    "T04TD3876E:175b-21": "lan du de nyid shes la'ang de gnas nyid //",
    "T04TD3876E:175b-22": "ces smos te /",
    "T04TD3876E:175b-23": "grangs can khyed kyi ltar na rmongs pa de ni de kho na shes pa la yang gnas pa ste /",
    "T04TD3876E:175b-24": "yod pa'i phyir 'bras bu yod pa skye ba ni ngo mtshar ba kho na'o //",
    "T04TD3876E:175b-25": "yang na rgyu la 'bras bu yod par rtogs pa'i shes pa de 'jig rten la yang yod pa des na ci ste mthong //",
    "T04TD3876E:175b-26": "'on te 'jig rten gyi mthong ba tshad ma ma yin no zhe na /",
    "T04TD3876E:175b-27": "'jig rten zhes gsungs so //",
    "T04TD3876E:175b-28": "gsal ba mthong ba'ang zhes bya ba ni khyod kyi chen po nyid la sogs pa 'bras bu'i tshogs mthong ba 'ang tshar ma yin pa'i phyir ro //",
    "T04TD3876E:175b-29": "gtso bo la sogs pa mtha' dag tshad ma can ma yin par 'gyur ro //",
    "T04TD3876E:175b-30": "des na med pa kho na'o //",
    "T04TD3876E:175b-31": "'di snyam du gal te gtso bo la sogs pa'i tshad ma dag tshad ma ma yin pa kho na yin na /",
    "T04TD3876E:175b-32": "de'i tshe tshad ma des gzhal ba'i dngos po yang brdzun pas na khyod kyis stong pa nyid la yang yid brtan ci yod ces gzhan gyis brjod pa na /",
    "T04TD3876E:176a-0": "gal te tshad ma @176a * //",
    "T04TD3876E:176a-1": "zhes bya ba la sogs pa'o //",
    "T04TD3876E:176a-2": "'di la lan ni btags pa'i dngos la zhes bya ba la sogs pa'o //",
    "T04TD3876E:176a-3": "dngos po dang dngos po med pa dag gis bkag pa ni /",
    "T04TD3876E:176a-4": "stong pa nyid yin no zhes mi brjod de /",
    "T04TD3876E:176a-5": "don dam par na de dag gis dgag pa ni dus gsum du yang bsgrub pa dag dgag pa'i ngo bor bya bar mi nus pa'i phyir ro //",
    "T04TD3876E:176a-6": "'o na ci zhe na ngo bo nyid du sgro btags pa ste /",
    "T04TD3876E:176a-7": "dgos par bya ba la dgos par byed pa yin no //",
    "T04TD3876E:176a-8": "de ltar btags pa'i dngos po la zhes bya ba la rtog pas sgro btags pa'i dngos po la ma rig par de gzung bar de'i dngos po med pa ste /",
    "T04TD3876E:176a-9": "dgag pa gzung bar mi nus pa'i phyir ro //",
    "T04TD3876E:176a-10": "de'i phyir zhes bya ba la sogs pa ni mjug sdud pa ste /",
    "T04TD3876E:176a-11": "'dir mjug bsdus pa'i sgo nas dpe ston pa ni des na zhes bya ba la sogs pa'o //",
    "T04TD3876E:176a-12": "de yod rnam par rtog pa'i zhes bya ba ni /",
    "T04TD3876E:176a-13": "rmi lam du dmigs pa'i mtshan nyid kyi bu de yod pa'i zhes bya ba yod do zhes bya bar rtogs pa de'i skye ba'i gegs byed pa ste /",
    "T04TD3876E:176a-14": "'di med snyam pa'i rnam par rtog pa byed pa por gyur pas 'gog par byed pa yin no //",
    "T04TD3876E:176a-15": "'o na rnam par rtog pa nyid de kho nar yod par 'gyur ro snyam na /",
    "T04TD3876E:176a-16": "de yang brdzun zhes gsungs so //",
    "T04TD3876E:176a-17": "des na zhes bya ba la sogs pa ni mjug sdud pa'o //",
    "T04TD3876E:176a-18": "rgyu med ces bya ba ni dngos po 'di dag rgyu med bzhin du rang gi ngo bo kho nas skyes pa yin no zhes bya ba de ni mi srid do zhes rgyu med par smra ba 'gog pa'o //",
    "T04TD3876E:176a-19": "so sor zhes bya ba ni dbang phyug tu smra ba 'dod pa 'gog pa'o //",
    "T04TD3876E:176a-20": "'dus pa'i zhes bya ba ni rgol ba gzhan gyi 'dod pa 'gog pa'o //",
    "T04TD3876E:176a-21": "rkyen rnams la zhes bya ba ni dbang phyug la sogs pa'i rkyen du gyur pa rnams la yang 'bras bu rnam pa 'ga' med de /",
    "T04TD3876E:176a-22": "des na dbang phyug la sogs pa ni 'ga' yang yod pa ma yin no zhes gnas so //",
    "T04TD3876E:176a-23": "da ni gzhan nas zhes bya ba la sogs pa dus su 'pho ba zla ba'i lugs 'gog par byed do ;",
    "T04TD3876E:176a-24": "/'di nyid la rgyu gzhan yang bsags pa'i phyir rmongs pas bde bar zhes bya ba la sogs pa gsungs te /",
    "T04TD3876E:176a-25": "'di nyid kyang go sla'o //",
    "T04TD3876E:176a-26": "gal te de ltar na 'grib pa 'di la yod pa'i rgyu'i rjes su 'gro ba dang /",
    "T04TD3876E:176b-0": "ldog pa'i rjes su byed pa gang yin pa de ni sgyu ma las khyad par du 'gyur ba yin no @176b snyam na ;",
    "T04TD3876E:176b-1": "sgyu ma las zhes bya ba la sogs pa gsungs so //",
    "T04TD3876E:176b-2": "'di ni gzugs brnyan la yang mtshungs so zhes gsungs pa ni /",
    "T04TD3876E:176b-3": "gzugs brnyan la yang mtshungs so //",
    "T04TD3876E:176b-4": "gzhan yang 'bras bu yod pa 'am med pa gang zhig rjes su dpag ces ston pa ni /",
    "T04TD3876E:176b-5": "dngos po yod par gyur ba la zhes bya ba la sogs pa ste /",
    "T04TD3876E:176b-6": "rtogs par sla'o //",
    "T04TD3876E:176b-7": "'on te sngar med pa gang yin pa de nyid skye ba'o snyam na /",
    "T04TD3876E:176b-8": "bye ba phrag brgya zhes bya ba la sogs pa'o //",
    "T04TD3876E:176b-9": "bsgyur du med pa ni bskyod du med pa'o //",
    "T04TD3876E:176b-10": "'on te dngos po med pa'i gnas skabs nyid phyis dngos por 'gyur ro zhe na /",
    "T04TD3876E:176b-11": "ma yin te /",
    "T04TD3876E:176b-12": "gnas skabs de nyid dngos por ji ltar 'gyur te mi 'gyur ro //",
    "T04TD3876E:176b-13": "'on te gzhan zhig dngos por 'gyur mod snyam na /",
    "T04TD3876E:176b-14": "dngos 'gyur gzhan yang zhes gsungs so //",
    "T04TD3876E:176b-15": "'di ltar dngos po med pa gang yin pa de ni re zhig dngos por 'gyur bar mi 'os so //",
    "T04TD3876E:176b-16": "dngos po yang dngos po nyid du grub zin pas de la yang dngos por ci bya de gnyis las gzhan rnam pa gsum pa yang yod pa ma yin te /",
    "T04TD3876E:176b-17": "des na 'ga' zhig dngos por 'gyur ba ni mi shes so //",
    "T04TD3876E:176b-18": "'on te dngos po med pa'i dus nyid na dngos po yod do zhes ni mi brjod do //",
    "T04TD3876E:176b-19": "'on kyang dngos po med pa nyid srid pa de'i tshe dngos po yod do zhes brjod do //",
    "T04TD3876E:176b-20": "'on te dngos po med pa'i dus nyid na dngos po yod do //",
    "T04TD3876E:176b-21": "'on kyang dngos po med pa nyid srid pa de'i tshe dngos po med do zhes gzhan gyis smras pa ni /",
    "T04TD3876E:176b-22": "med tshe zhes bya ba la sogs pa'o //",
    "T04TD3876E:176b-23": "dngos po yod par zhes bya ba la sogs pa ni lan 'debs pa ste /",
    "T04TD3876E:176b-24": "sngar gyi dngos po med pa ni rtag tu nye bar gnas pa'i phyir ro snyam du dgongs pa'o //",
    "T04TD3876E:176b-25": "'on te dngos po skyes pa'i dus na dngos po med pa 'jig go snyam na /",
    "T04TD3876E:176b-26": "dngos po skyes par zhes gsungs so //",
    "T04TD3876E:176b-27": "'di snyam du dngos po skyes pa kho nas dngos po med par byed do zhe na /",
    "T04TD3876E:176b-28": "dngos med dang ni ma bral na //",
    "T04TD3876E:176b-29": "zhes bya ba la sogs pa'o //",
    "T04TD3876E:176b-30": "'on te dngos po med pa gang yin pa de nyid kyang dngos por 'gyur ro snyam na /",
    "T04TD3876E:176b-31": "dngos po la yang zhes bya ba la sogs pa'o //",
    "T04TD3876E:176b-32": "rigs pa'i tshogs de mtha' dag gis skye ba bkag nas /",
    "T04TD3876E:176b-33": "de ni de ltar zhes bya ba la sogs pas 'jig pa yang 'gog par byed do //",
    "T04TD3876E:176b-34": "dngos po dang dngos po med pa dag yod pa dang /",
    "T04TD3876E:177a-0": "me @177a * //",
    "T04TD3876E:177a-1": "pa nyid kyis dgag pa mi srid pa'i phyir na /",
    "T04TD3876E:177a-2": "don dam par 'gag pa yang med do //",
    "T04TD3876E:177a-3": "de'i phyir zhes bya ba la sogs pa ni snga ma'i mjug sdud do //",
    "T04TD3876E:177a-4": "de skad du /",
    "T04TD3876E:177a-5": "'gag pa med pa skye med pa //",
    "T04TD3876E:177a-6": "zhes bya ba la sogs pa gsungs pa yin no //",
    "T04TD3876E:177a-7": "gal te chos 'di dag thams cad skye ba dang 'gag pa med pa yin na /",
    "T04TD3876E:177a-8": "de'i tshe 'gro ba drug po ji ltar yin snyam na /",
    "T04TD3876E:177a-9": "'gro ba rmi lam zhes bya ba la sogs pa gsungs so //",
    "T04TD3876E:177a-10": "gal te de lta yin na grol ba dang ma grol ba'i tha snyad ji ltar snyam na /",
    "T04TD3876E:177a-11": "mya ngan 'das dang ma 'das pa //",
    "T04TD3876E:177a-12": "zhes gsungs so //",
    "T04TD3876E:177a-13": "de ltar stong pa'i zhes bya ba la sogs pas ni yon tan skyon khyad par med pas bstan pa'o //",
    "T04TD3876E:177a-14": "da ni byis pa ma rig pas ldongs pa rnams kyi rim pa'i spyod pa ston pas /",
    "T04TD3876E:177a-15": "bdag nyid ces bya ba la sogs pa gsungs so //",
    "T04TD3876E:177a-16": "tshegs chen zhes bya ba ni 'bad pa chen pos so //",
    "T04TD3876E:177a-17": "'tsho zhes bya ba ni gnas pa'o //",
    "T04TD3876E:177a-18": "bde 'gror yang dang yang 'ongs te //",
    "T04TD3876E:177a-19": "yang ngan song rnams su ltung zhes 'brel to //",
    "T04TD3876E:177a-20": "gang gi phyir de ltar srid pa na 'di dag ni bzod dka' ba'i sdug bsngal gyi khur mang po'i tshogs gang yin pa dang /",
    "T04TD3876E:177a-21": "der ni de nyid min zhes bya ba mi shes pa 'ba' zhig dang /",
    "T04TD3876E:177a-22": "'di 'dra zhes bya ba sdug bsngal sna tshogs kyi rgyu sdug bsngal gyi 'byung gnas su gyur pa dang ldan pa yin no //",
    "T04TD3876E:177a-23": "'on te 'khor ba'i sdug bsngal bskyed pa la yang dag pa'i shes pa nyid rgyu ci ste mi 'dod ce na /",
    "T04TD3876E:177a-24": "der yang zhes bya ba la sogs pa gsungs te /",
    "T04TD3876E:177a-25": "gang du shin tu mi bzod pa'i tshor bas gnod pa 'khor ba'i phan tshun 'gal ba'i ngal ba chen po 'di 'dra ba yod pa der yang dag pa'i shes pa 'di lta bu srid pa'i rgyur 'thad pa ma yin no zhes bya ba ni gcig tu nges pa'o //",
    "T04TD3876E:177a-26": "der yang zhes bya ba la sogs pa de kho na med pa nyid gsal bar byed do //",
    "T04TD3876E:177a-27": "der yang zhes bya ba ni srid par ro //",
    "T04TD3876E:177a-28": "stobs chung zhing zhes bya ba ni gzi brjid chung ba'o //",
    "T04TD3876E:177a-29": "gson dang nad med kyi byed dang //",
    "T04TD3876E:177a-30": "zhes bya ba ni /",
    "T04TD3876E:177a-31": "gson du re ba dang /",
    "T04TD3876E:177a-32": "nad med par re ba dang /",
    "T04TD3876E:177a-33": "gzhan la ston pa la sogs pa byed pas so //",
    "T04TD3876E:177a-34": "tshe 'di myur 'da' zhes bya ba ni tshe myur du 'gro ba'o //",
    "T04TD3876E:177a-35": "skyon gzhan yang ston pa ni der yang zhes bya'o //",
    "T04TD3876E:177b-0": "rnam g-yengs goms pa zhes bya ba ni lus kyi gnas ngan len la sogs @177b pa'i mtshan nyid de dag bzlog pa'i thabs ga la yod de mthu med do zhes bya ba'i don to //",
    "T04TD3876E:177b-1": "log pa'i lam zhes bya ba ni log pa'i lta bar ltung ba'o //",
    "T04TD3876E:177b-2": "the tshom las kyang zhes bya ba ni lam la yid gnyis za ba las so //",
    "T04TD3876E:177b-3": "rgal ba zhes bya ba ni bzlog par dka'o //",
    "T04TD3876E:177b-4": "dal ba rnyed dka' zhes bya bas ni mi khom pa brgyad spang bar brjod do //",
    "T04TD3876E:177b-5": "stong pa nyid kyi cha bstan nas /",
    "T04TD3876E:177b-6": "da ni snying rje'i cha ston pa la 'jug pa ni /",
    "T04TD3876E:177b-7": "de ltar shin tu zhes bya ba la sogs pa'o //",
    "T04TD3876E:177b-8": "dper na 'ga' zhig ces bya ba la sogs pa ni /",
    "T04TD3876E:177b-9": "srid pa'i sdug bsngal gyi rang bzhin yin yang bde bar mngon par rlom par zad do zhes ston pa'o//",
    "T04TD3876E:177b-10": "de ltar dga' dang zhes bya ba la sogs pas ni /",
    "T04TD3876E:177b-11": "mang du smra bas ci bya ste /",
    "T04TD3876E:177b-12": "'di thams cad ni ma rig pa'i rnam par 'gyur ba yin no zhes ston pa'o //",
    "T04TD3876E:177b-13": "de ltar zhes bya ba la sogs pa smos pas ni /",
    "T04TD3876E:177b-14": "smon lam 'bras bu dang bcas par byed pa'o //",
    "T04TD3876E:177b-15": "nam zhig ces bya ba la sogs pas ni /",
    "T04TD3876E:177b-16": "byang chub kyi sems 'bras bu dang bcas par byed pa'o //",
    "T04TD3876E:177b-17": "gal te don dam par bstan pa yang med mod kyi /",
    "T04TD3876E:177b-18": "'on kyang kun rdzob tu yod pa yin no //",
    "T04TD3876E:177b-19": "de lta mod kyi de dag la bdag nam zhig stong pa nyid ston par 'gyur zhig gu zhes bya de ltar 'khor gsum mi dmigs pa'i tshul gyis sbyin pa la sogs pa'i sgo nas bsod nams kyi tshogs su ji ltar 'gyur ba de ltar yang gus par rjes su bsgrubs nas nam zhig gzhan la ston par 'gyur zhig gu zhes de ltar bsod nams dang ye shes kyi tshogs kyi rnam par bstan to //",
    "T04TD3876E:177b-20": "nam zhig dmigs pa med tshul du //",
    "T04TD3876E:177b-21": "kun rdzob tu ni bsod nams kyi tshogs la gus pas dmigs pa dang bcas par lta ba la /",
    "T04TD3876E:177b-22": "stong nyid ston par 'gyur zhes kha cig las 'dod do //",
    "T04TD3876E:177b-23": "de'i tshe ni 'khor gsum mi dmigs pa'i tshul du kun rdzob tu sbyin pa la sogs pa'i sgo nas bsod nams dang ye shes kyi tshogs la gus par te /",
    "T04TD3876E:177b-24": "'bad pas dmigs pa'i lta ba can dag sdug bsngal dang ldan par gyur pa 'di rnams la bdag stong pa nyid nyon mongs pa dang shes bya'i sgrib pa 'joms par byed pa ston par nam zhig 'gyur zhes bya ba yin no //",
    "T04TD3876E:177b-25": "sdug bsngal ma lus spong byed shes rab kyi //",
    "T04TD3876E:177b-26": "le'u nus pa ji bzhin rnam bkrol las //",
    "T04TD3876E:177b-27": "bsod nams sbrang ma'i rdul tsam gang thob des //",
    "T04TD3876E:178a-0": "'gro ba myur du zhi ba'i @178a * //",
    "T04TD3876E:178a-1": "lhar gyur cig //",
    "T04TD3876E:178a-2": "shes rab le'u'i dka' 'grel rdzogs so /",
    "T04TD3876E:178a-4": "// / pandi ta mi mnyam khol po dang /",
    "T04TD3876E:178a-5": "lo ts'a ba dge slong blo ldan shes rab kyis bsgyur ba /",
    "T04TD3876E:178a-6": "li ston rdo rje rgyal mtshan mos pa'i dbang gis 'grel pa 'di legs par bsgyur //"
}