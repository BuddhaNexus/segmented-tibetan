{
    "T02D1828:115a-0": "@115a # // rgya gar skad du /",
    "T02D1828:115a-1": "shr'i gu hya sa m'a dza de wa mandala k'a ya sto tra n'a ma /",
    "T02D1828:115a-2": "bod skad du /",
    "T02D1828:115a-3": "dpal gsang ba 'dus pa'i dkyil 'khor gyi lha'i sku la bstod pa zhes bya ba ;",
    "T02D1828:115a-4": "'jam dpal gzhon nur gyur pa la phyag 'tshal lo //",
    "T02D1828:115a-5": "gang zhig khams gsum las grol dngos nyid sku //",
    "T02D1828:115a-6": "dag cing rab zhi rnal 'byor yul gyur pa //",
    "T02D1828:115a-7": "mnyam med bde bas brgyan pa 'gro ba'i mgon //",
    "T02D1828:115a-8": "'dus pa'i dkyil 'khor lha tshogs bstod par bgyi //",
    "T02D1828:115a-9": "zhal gsum phyag drug bee d'u r+ya ltar dangs [*da ngas?] //",
    "T02D1828:115a-10": "dkar dmar g-yas pa rdo rje 'khor lo dang //",
    "T02D1828:115a-11": "padma dril bu rin chen ral gri 'dzin //",
    "T02D1828:115a-12": "mi bskyod rdo rje gtso la phyag 'tshal lo //",
    "T02D1828:115a-13": "rab dkar g-yas ni mthing ga g-yon dmar zhal //",
    "T02D1828:115a-14": "phyag g-yas 'khor lo rdo rje padma 'dzin //",
    "T02D1828:115a-15": "g-yon pas dril bu rin chen ral gri bsnams //",
    "T02D1828:115a-16": "rdo rje rnam snang mdzad la phyag 'tshal lo //",
    "T02D1828:115a-17": "mthing dang dkar ba'i zhal dbus gser gyi mdog / nor bu rdo rje 'khor lo g-yas na 'dzin //",
    "T02D1828:115a-18": "dril bu padma ral gris phyag g-yon brgyan //",
    "T02D1828:115a-19": "rdo rje rin chen tog la phyag 'tshal lo //",
    "T02D1828:115b-0": "rab chags drag po zhi @115b ba'i zhal mnga' ba //",
    "T02D1828:115b-1": "padma kha 'byed rdo rje 'khor lo dang //",
    "T02D1828:115b-2": "g-yon pa dril bu pad sdod rin chan gri //",
    "T02D1828:115b-3": "mtha' yas rdo rje de la phyag 'tshal lo //",
    "T02D1828:115b-4": "dbus ljang gams mthing g-yon pa dkar ba'i zhal //",
    "T02D1828:115b-5": "ral gri sna tshogs rdo rje 'khor lo dang //",
    "T02D1828:115b-6": "dril bu pad ljang nor bu phyag na bsnams //",
    "T02D1828:115b-7": "don grub rdo rje de la phyag 'tshal lo //",
    "T02D1828:115b-8": "dbus zhig g-yas drag g-yon pa dbang gi zhal //",
    "T02D1828:115b-9": "'khor lo rdo rje autpala g-yas na 'dzin //",
    "T02D1828:115b-10": "g-yon pa'i phyag na dril bu rin chen gri //",
    "T02D1828:115b-11": "nad zhi lha mo spyan la phyag 'tshal lo //",
    "T02D1828:115b-12": "char sprin lta bu'i g-yas g-yon dkar dmar zhal //",
    "T02D1828:115b-13": "rdo rje 'khor lo de bzhin autpala g-yas //",
    "T02D1828:115b-14": "dril bu rin chen ral gri g-yon na 'dzin //",
    "T02D1828:115b-15": "bgegs 'joms m'a ma k'i la phyag 'tshal lo //",
    "T02D1828:115b-16": "dmar mthing dkar ba'i zhal gsum go rims bzhin //",
    "T02D1828:115b-17": "pad sdong dril bu rin chen ral gri g-yon//",
    "T02D1828:115b-18": "g-yas pas kha 'byed rdo rje 'khor lo 'chang //",
    "T02D1828:115b-19": "gdon 'joms gos dkar can la phyag 'tshal lo //",
    "T02D1828:115b-20": "ljang mthing dkar ba'i dbus dang g-yas g-yon zhal //",
    "T02D1828:115b-21": "sna tshogs rdo rje 'khor lo autpala dang //",
    "T02D1828:115b-22": "dril bu rin chen ral gri rtag tu 'dzin //",
    "T02D1828:115b-23": "'gro kun dbang mdzad sgrol mar phyag 'tshal lo //",
    "T02D1828:115b-24": "spyan dang sku mdog phyag mtshan mtshungs pa la //",
    "T02D1828:115b-25": "khyad par gzugs phung gsal ba'i me long 'dzin //",
    "T02D1828:115b-26": "mchog gzugs mchod pas mgon kun mnyes mdzad ma //",
    "T02D1828:115b-27": "rdo rje gzugs med la phyag 'tshal lo //",
    "T02D1828:115b-28": "rtsa ba'i phyag gnyis rgyud mangs sgra sgrogs shing //",
    "T02D1828:115b-29": "sku dang phyag rgya gzhan ni bdag ma mtshungs //",
    "T02D1828:115b-30": "mtshungs med sgra yis skyob rnams rab mchod ma //",
    "T02D1828:115b-31": "rdo rje sgra ma de la phyag 'tshal lo //",
    "T02D1828:115b-32": "gos dkar lha mo ji bzhin gsal ba la //",
    "T02D1828:115b-33": "mchog tu rtsa ba'i phyag gnyis dung chos 'dzin //",
    "T02D1828:115b-34": "sangs rgyas rnams ni dri yis tshim mdzad ma //",
    "T02D1828:115b-35": "rdo rje dri ma de la phyag 'tshal lo //",
    "T02D1828:115b-36": "zhal gsum phyag drug sgrol ma lta bu la //",
    "T02D1828:115b-37": "mtshungs med ro mchog dag pa'i snod 'chad zhing //",
    "T02D1828:115b-38": "mkha' khyab rgyal ba ro yis mnyes mdzad ma //",
    "T02D1828:115b-39": "rdo rje ro ma de la phyag 'tshal lo //",
    "T02D1828:116a-0": "sngo skya dkar dang @116a * //",
    "T02D1828:116a-1": "dmar pa'i zhal gsum mnga' //",
    "T02D1828:116a-2": "dkyil 'khor bdag po ji bzhin phyag rgya gsal //",
    "T02D1828:116a-3": "bde chen reg mchog rnams kyis mgon mchod mdzad //",
    "T02D1828:116a-4": "rdo rje reg ma de la phyag 'tshal lo //",
    "T02D1828:116a-5": "rgyal ba'i zhal dang sku mdog phyag mtshan rnams //",
    "T02D1828:116a-6": "gti mug rnam par spyod dang mtshungs pa la //",
    "T02D1828:116a-7": "phyag g-yas klu shing me tog mdzes pa 'dzin //",
    "T02D1828:116a-8": "rdo rje byams pa mgon la phyag 'tshal lo //",
    "T02D1828:116a-9": "gzugs phung rnam dag me long ye shes can //",
    "T02D1828:116a-10": "de dang sku mdog phyag mtshan khyad med cing //",
    "T02D1828:116a-11": "mig dbang thogs med rdo rje stsol mdzad pa //",
    "T02D1828:116a-12": "rdo rje sa snying po la phyag 'tshal lo //",
    "T02D1828:116a-13": "nga rgyal sbyong mdzad mgon po lta bu'i sku //",
    "T02D1828:116a-14": "zhal gsum phyag drug phyag rgya drug dang ldan //",
    "T02D1828:116a-15": "sgra gsum thogs med mi phyed rang bzhin nyid //",
    "T02D1828:116a-16": "phyag na rdo rje de la phyag 'tshal lo //",
    "T02D1828:116a-17": "tshor bdag mnyam nyid ye shes mnga' brnyes pa'i //",
    "T02D1828:116a-18": "rgyal ba ji bzhin sku yi phyag rgya 'chang //",
    "T02D1828:116a-19": "sna dbang rang zhi mi phyed rang bzhin sku //",
    "T02D1828:116a-20": "rdo rje mkha' snying de la phyag 'tshal lo //",
    "T02D1828:116a-21": "zhal mdog phyag dang de bzhin mtshan ma rnams //",
    "T02D1828:116a-22": "'dod chags sbyong bar mdzad pa'i mgon po bzhin /",
    "T02D1828:116a-23": "mi thogs mi phyed dbang rab stsol ba //",
    "T02D1828:116a-24": "rdo rje 'jig rten dbang la phyag 'tshal lo //",
    "T02D1828:116a-25": "'du shes rnam dag kun rtog ye shes la //",
    "T02D1828:116a-26": "mnga' brnyes skyob pa lta bu'i cha lugs can //",
    "T02D1828:116a-27": "chags thogs mi mnga' mi phyed shes rab nyid //",
    "T02D1828:116a-28": "rdo rje 'jam pa'i dbyangs la phyag 'tshal lo //",
    "T02D1828:116a-29": "log pa'i dang can sbyong mdzad bcom ldan 'das //",
    "T02D1828:116a-30": "ji bzhin sku yi rnam par 'phrul bkod nas //",
    "T02D1828:116a-31": "mi phyed rdo rje'i sku mchog rang bzhin can //",
    "T02D1828:116a-32": "rdo rje sgrib kun sel la phyag 'tshal lo //",
    "T02D1828:116a-33": "gang zhig sku ni 'du byed rnam dag nas //",
    "T02D1828:116a-34": "bya grub ye shes mnga' brnyes dang mtshungs te //",
    "T02D1828:116a-35": "shes dang shes bya rab zhi 'od gsal dag / rdo rje kun du bzang por phyag 'tshal lo //",
    "T02D1828:116a-36": "'bar ba'i dbus bzhugs gnag dkar dmar zhal khro //",
    "T02D1828:116a-37": "dbyug pa 'khor lo rdo rje g-yas na 'dzin //",
    "T02D1828:116a-38": "sdigs mdzub zhags pa dril bu dgra sta g-yon //",
    "T02D1828:116a-39": "rdo rje gshin rje gshed la phyag 'tshal lo //",
    "T02D1828:116b-0": "mdog dkar gnag @116b dang dmar po g-yas g-yon zhal //",
    "T02D1828:116b-1": "phyag drug rdo rje dbyug pa sdigs mdzub zhags //",
    "T02D1828:116b-2": "dril bu dgra sta 'dzin mdzad khro chen sku //",
    "T02D1828:116b-3": "rdo rje gzhan gyis mi thub phyag 'tshal lo //",
    "T02D1828:116b-4": "khro rgyal gang zhig dmar gnag dkar ba'i zhal //",
    "T02D1828:116b-5": "padma ral gri gtun shing g-yas pas 'dzin ;",
    "T02D1828:116b-6": "/ g-yon pa bsnyems bcas dril bu dgra sta zhags //",
    "T02D1828:116b-7": "rdo rje rta mgrin de la phyag 'tshal lo //",
    "T02D1828:116b-8": "dbus gnag g-yas dkar g-yon pa dmar ba'i zhal //",
    "T02D1828:116b-9": "sna tshogs rdo rje 'khor lo gtun shing dang //",
    "T02D1828:116b-10": "sdigs mdzub dril bu dgra sta 'chang byed khro //",
    "T02D1828:116b-11": "rdo rje bdud rtsi 'khyil la phyag 'tshal lo //",
    "T02D1828:116b-12": "gnag dmar dkar zhal rab tu bzhad mdzad cing //",
    "T02D1828:116b-13": "ral gri rdo rje 'khor lo g-yas na 'dzin //",
    "T02D1828:116b-14": "sdigs mdzub dgra sta zhags pa g-yon na bsnams //",
    "T02D1828:116b-15": "rdo rje mi g-yo mgon la phyag 'tshal lo //",
    "T02D1828:116b-16": "khro chen mthing gnag dkar dang dmar ba'i zhal //",
    "T02D1828:116b-17": "rtsa ba'i phyag gnyis h'um mdzad phyag rgya mdzad //",
    "T02D1828:116b-18": "rdo rje ral gri zhags pa lcags kyu 'dzin //",
    "T02D1828:116b-19": "rdo rje 'dod pa'i rgyal la phyag 'tshal lo //",
    "T02D1828:116b-20": "sngo dmar dkar ba'i zhal mnga' khro rgyal ni //",
    "T02D1828:116b-21": "dbyug pa ral gri 'khor lo g-yas na 'dzin //",
    "T02D1828:116b-22": "sdigs mdzub ral gri dgra sta g-yon na mda' //",
    "T02D1828:116b-23": "rdo rje dbyug sngon can la phyag 'tshal lo //",
    "T02D1828:116b-24": "gtum chen gnag dmar dkar ba'i zhal gsum mnga' //",
    "T02D1828:116b-25": "dbyug pa ral gri 'khor lo phyag g-yas 'dzin //",
    "T02D1828:116b-26": "sdigs mdzub ral gri dgra sta g-yon na bsnams //",
    "T02D1828:116b-27": "rdo rje stobs po che la phyag 'tshal lo //",
    "T02D1828:116b-28": "sdo dmar dkar ba'i zhal mnga' khro bo'i gtso //",
    "T02D1828:116b-29": "rtsa ba'i phyag gnyis spyi bor gtsug tor 'dzin //",
    "T02D1828:116b-30": "gzhan rnams rdo rje padma sdigs mdzub gri //",
    "T02D1828:116b-31": "rdo rje gtsug tor rgyal la phyag 'tshal lo //",
    "T02D1828:116b-32": "gnag dmar dkar ba'i zhal ldan khro rgyal ni //",
    "T02D1828:116b-33": "rdo rje 'khor lo nor bu phyag g-yas 'chang //",
    "T02D1828:116b-34": "g-yon pa sdigs mdzub zhags pa padma gri //",
    "T02D1828:116b-35": "rdo rje gnod mdzes rgyal la phyag 'tshal lo //",
    "T02D1828:116b-36": "dkyil 'khor mtshor gnas lha sku'i me to gsum cu rtsa gnyis la //",
    "T02D1828:117a-0": "rab dang bung bas bstod pa'i lces blangs dge chen sbrang rtsi @117a * //",
    "T02D1828:117a-1": "'di ;",
    "T02D1828:117a-2": "/'gro ba dngos 'dzin rlung nad gzer ba rnams kyis legs bsten pas //",
    "T02D1828:117a-3": "nyon mongs gdung bsal gzhan don mdangs rgyas ye shes",
    "T02D1828:117a-4": "sku thob shog / dpal gsang ba 'dus pa'i dkyil",
    "T02D1828:117a-5": "'khor gyi lha'i sku la bstod pa zhes bya ba",
    "T02D1828:117a-6": "rnal 'byor gyi dbang phyug mi gnas rdo rjes mdzad",
    "T02D1828:117a-7": "pa rdzogs so / //",
    "T02D1828:117a-8": "/ rgya gar gyi mkhan po a'a ts'arya shraddh'a ka",
    "T02D1828:117a-9": "ra warma dang zhu chen gyi lo ts'a ba ba"
}