{
    "T05TD4014E:234a-0": "@234a * // rgya gar skad du /",
    "T05TD4014E:234a-1": "a'arya bha dra ts'arya pra ni dh'a na r'a dza t'i k'a /",
    "T05TD4014E:234a-2": "bod skad du /",
    "T05TD4014E:234a-3": "'phags pa bzang po spyod pa'i smon lam gyi rgyal po'i rgya cher 'grel pa /",
    "T05TD4014E:234a-4": "sangs rgyas dang byang chub sems dpa' thams cad la phyag 'tshal lo //",
    "T05TD4014E:234a-5": "kun du bzang po spyod pa'i smon lam gyi bsdus pa'i don ni bcu ste /",
    "T05TD4014E:234a-6": "'di lta ste /",
    "T05TD4014E:234a-7": "de bzhin gshegs pa la phyag bya ba dang /",
    "T05TD4014E:234a-8": "de la mchod pa dang /",
    "T05TD4014E:234a-9": "sdig pa bshags pa dang /",
    "T05TD4014E:234a-10": "bsod nams kyi rjes su yi rang ba dang /",
    "T05TD4014E:234a-11": "chos kyi 'khor lo bskor bar bskul ba dang /",
    "T05TD4014E:234a-12": "de bzhin gshegs pa bzhugs par gsol ba dang /",
    "T05TD4014E:234a-13": "dge ba'i rtsa ba yongs su bsngo ba dang /",
    "T05TD4014E:234a-14": "de'i rab tu dbye ba dang /",
    "T05TD4014E:234a-15": "de'i mtha' dang /",
    "T05TD4014E:234a-16": "de'i yon tan gyi phan yon no //",
    "T05TD4014E:234a-17": "de la mi dbye bar spyir phyogs dang dus dang zhing thams cad du gtogs pa'i sangs rgyas bcom ldan 'das rnams la lus dang ngag dang yid kyi phyag bya ba'i dbang du mdzad de /",
    "T05TD4014E:234a-18": "ji snyed su dag ces bya ba la sogs pa gsungs so //",
    "T05TD4014E:234b-0": "@234b ji snyed ces bya ba ni ji tsam pa ste /",
    "T05TD4014E:234b-1": "tshad ji tsam pa'o //",
    "T05TD4014E:234b-2": "des na tshang de yongs su chad par 'gyur ro zhe na /",
    "T05TD4014E:234b-3": "de'i phyir su dag ces bya ba smos te /",
    "T05TD4014E:234b-4": "sangs rgyas bcom ldan 'das rnams spyi'i sgrar bstan gyis /",
    "T05TD4014E:234b-5": "grangs kyi ming gis chad pa med do zhes bya ba'i tha tshig go //",
    "T05TD4014E:234b-6": "phyogs bcu'i zhes bya ba ni phyogs bcu na'o //",
    "T05TD4014E:234b-7": "'jig rten na zhes bya ba ni 'gro ba'i nang na'o //",
    "T05TD4014E:234b-8": "dus gsum gshegs pa zhes bya ba ni dus gsum du gtogs pa ste /",
    "T05TD4014E:234b-9": "dus gsum pa zhes bya ba'i tha tshig go //",
    "T05TD4014E:234b-10": "mi'i seng ge zhes bya ba la seng ge ni rnam pa thams cad du bag tshab med cing gang gis kyang mi 'jigs so //",
    "T05TD4014E:234b-11": "sangs rgyas bcom ldan 'das rnams kyang lha dang bcas pa'i 'jig rten na de dang 'dra ste /",
    "T05TD4014E:234b-12": "de'i phyir seng ge dang 'dra bas na seng ge'o //",
    "T05TD4014E:234b-13": "de dag ni mir skye ba bstan pa'i phyir mi yang yin la seng ge yang yin pas na mi'i seng ge ste /",
    "T05TD4014E:234b-14": "sangs rgyas bcom ldan 'das so //",
    "T05TD4014E:234b-15": "bdag gis ma lus de dag thams cad la //",
    "T05TD4014E:234b-16": "zhes bya ba la thams cad ces bya ba'i sgra ni brjod par 'dod pa'i dbang gis phyogs gcig la yang brjod du rung bar mthong bas na ril gyis bsdus pa'i phyir ma lus zhes bya ba brjod do //",
    "T05TD4014E:234b-17": "lus dang ngag yid dang bas phyag bgyi'o //",
    "T05TD4014E:234b-18": "zhes bya ba ni mchog tu dang bar gyur pa ste /",
    "T05TD4014E:234b-19": "sems dang bas kun nas bslang ba'i phyir lus dang ngag kyang dang ba'o //",
    "T05TD4014E:234b-20": "da ni lus la sogs pas phyag bya ba so sor phye ste bshad do //",
    "T05TD4014E:234b-21": "de la re zhig lus kyis phyag bya ba ni zhing gi rdul snyed ces bya ba la sogs pas bstan te /",
    "T05TD4014E:234b-22": "sangs rgyas kyi zhing gi rdul snyed kyi lus rab du btud pas so //",
    "T05TD4014E:234b-23": "khyad par med pa'i phyir snyed ces bya ba'i sgra ni 'dir mnyam pa'i grangs yin te phyogs bcu dus gsum du gtogs pa'i sangs rgyas kyi zhing gi rdul thams cad dang mnyam zhing grangs de snyed kyi lus rab tu btud pas /",
    "T05TD4014E:234b-24": "rgyal ba kun la rab tu phyag 'tshal lo //",
    "T05TD4014E:234b-25": "zhes bya ba yin no //",
    "T05TD4014E:234b-26": "sangs rgyas bcom ldan 'das rnams ni nyon mongs pa'i dgra las rgyal bas dang bdud las rgyal ba'i phyir rgyal ba zhes bya ste /",
    "T05TD4014E:234b-27": "ji skad du bcom ldan 'das kyis /",
    "T05TD4014E:235a-0": "sdig pa @235a * //",
    "T05TD4014E:235a-1": "mi dge'i chos las nga rgyal te //",
    "T05TD4014E:235a-2": "de bas nyer 'gro nga ni rgyal ba yin //",
    "T05TD4014E:235a-3": "zhes gsungs pa lta bu ste /",
    "T05TD4014E:235a-4": "dus gsum du gtogs pa'i rgyal ba de dag thams cad la phyag bya ba'o //",
    "T05TD4014E:235a-5": "bcom ldan 'das gcig la sems gtad pa'i phyir /",
    "T05TD4014E:235a-6": "ci gzhan la yid kyis bstod pa'i lus zhing gi rdul snyed kyis phyag 'tshal lam zhe na /",
    "T05TD4014E:235a-7": "ma yin te /",
    "T05TD4014E:235a-8": "rgyal ba thams cad yid kyi mngon sum du //",
    "T05TD4014E:235a-9": "zhes bya ba smos te /",
    "T05TD4014E:235a-10": "de bzhin gshegs pa thams cad la re re zhing yang sems kyis mngon sum du bsam mo zhes bya ba'i don to //",
    "T05TD4014E:235a-11": "bzang po spyod pa'i smon lam stobs dag gis //",
    "T05TD4014E:235a-12": "zhes bya ba la bzang po ni dge ba'o //",
    "T05TD4014E:235a-13": "de ni bzang po yang yin la spyod pa yang yin pas na bzang po spyod pa ste /",
    "T05TD4014E:235a-14": "byang chub sems dpa'i spyod pa zhes bya ba'i tha tshig go //",
    "T05TD4014E:235a-15": "de'i ched du smon pa ni smon lam ste don du gnyer ba'o //",
    "T05TD4014E:235a-16": "de'i stobs ni nyon mongs pa la sogs pas zil gyis mi non pa ste /",
    "T05TD4014E:235a-17": "mi mthun pa'i phyogs las nges par rgyal ba'o //",
    "T05TD4014E:235a-18": "de'i phyir de'i stobs kyis te /",
    "T05TD4014E:235a-19": "rnam pa gzhan gyis ni 'di lta bu'i byed pa mi srid pa'i phyir ro //",
    "T05TD4014E:235a-20": "de ni yid kyis phyag bya ba ste /",
    "T05TD4014E:235a-21": "rdul gcig steng du rdul snyed ces bya ba la sogs pa yin no //",
    "T05TD4014E:235a-22": "rdul gcig gi steng la thog ma rdul de snyed kyi sangs rgyas rnams zhes bya ba ni re re yang khyad par du ma smos pa'i phyir phyogs bcu dus gsum du gtogs pa'i sangs rgyas rnams kyi zhing gi rdul ma lus pa snyed kyi bde bar gshegs pa rnams so //",
    "T05TD4014E:235a-23": "sangs rgyas sras kyi dbus na bzhugs pa dag / ces bya ba ni re re yang byang chub sems dpa' dpag tu med pa'i dbus na bzhugs pa dag ste mos zhes 'chad par 'gyur ro //",
    "T05TD4014E:235a-24": "rdul gcig gi steng du ji lta ba de bzhin du tshul 'di nyid kyis /",
    "T05TD4014E:235a-25": "chos kyi dbyings rnams ma lus pa thams cad du yang mos par bya ste /",
    "T05TD4014E:235a-26": "chos thams cad kyi ngo bo nyid ni chos nyid do //",
    "T05TD4014E:235a-27": "de nyid kyi dbyings yin pas na chos kyi dbyings te /",
    "T05TD4014E:235b-0": "chos kyi dbyings nam mkha'i mtha' thug pa de lta bu de bcom ldan 'das rdul gyi steng na bzhugs pa re re zhing yang byang chub sems dpa' dpag tu med pa'i tshogs kyi kun nas bskor ba rnams kyis @235b gang zhing bar mtshams med par khyab par yid kyis mos par bya'o //",
    "T05TD4014E:235b-1": "lus dang ngag gi las dag gi yid kyi las kyis kun nas bslang ba'i phyir bar du yid kyi las bstan to //",
    "T05TD4014E:235b-2": "da ni ngag gis phyag bya ba bstan te /",
    "T05TD4014E:235b-3": "de dag bsngags pa mi zad ces bya ba la sogs pa'o //",
    "T05TD4014E:235b-4": "de dag ces bya ba ni de ltar mos pa de dag gi'o //",
    "T05TD4014E:235b-5": "nyams pa dang mtha' thug pa med pa'i phyir zad mi shes pas na mi zad pa'o //",
    "T05TD4014E:235b-6": "gang dag la bsngags pa mi zad rgya mtsho ste yon tan mi zad rgya mtsho yod pa ste /",
    "T05TD4014E:235b-7": "rgya mtsho zhes bya ba'i sgra ni mang po nyid du ston par khong du chud par bya ste /",
    "T05TD4014E:235b-8": "bsngags pa mi zad rgya mtsho de dag go //",
    "T05TD4014E:235b-9": "dbyangs kyi yan lag rgya mtsho sgra kun gyis //",
    "T05TD4014E:235b-10": "zhes bya ba la yan lag ces bya ba'i sgra yang 'dir yon tan gyi rnam grangs yin no //",
    "T05TD4014E:235b-11": "ji lta bu zhe na /",
    "T05TD4014E:235b-12": "'di ltar nyan thos kyi theg pa las ni /",
    "T05TD4014E:235b-13": "bcom ldan 'das kyi gsungs dbyangs yan lag lnga dang ldan pa zhes 'byung la /",
    "T05TD4014E:235b-14": "theg pa chen po las ni yan lag drug cu dang ldan pa dang /",
    "T05TD4014E:235b-15": "yan lag khri dang ldan pa dang yan lag tshad med pa dang ldan pa zhes 'byung ngo //",
    "T05TD4014E:235b-16": "de dag tu ni yon tan lnga dang ldan pa zhes bya ba la sogs pa mngon te /",
    "T05TD4014E:235b-17": "dbyangs kyi yon tan rgya mtsho de dag thams cad dang ldan pa'i dbyangs gang yin pa ste /",
    "T05TD4014E:235b-18": "sgra gang dag yin pa de dag rab tu brjod pa dang ldan pa'i dbyangs gang yin pa ste /",
    "T05TD4014E:235b-19": "sgra gang dag yin pa de dag gis so //",
    "T05TD4014E:235b-20": "rgyal ba kun gyi zhes bya ba la sogs pa ni rgyal ba de dag thams cad kyis byang chub tu sems bskyed pa nas bzung ste /",
    "T05TD4014E:235b-21": "sku dang gsung dang thugs kyi yon tan thun mong dang thun mong ma yin pa dpag tu med pa gang dag yin pa de dag rab tu brjod cing mngon par smra la sgrogs shing bde bar gshegs pa de dag thams cad de re re'i spyan snga na 'dug pa bzhin du bdag gis bstod do //",
    "T05TD4014E:235b-22": "yang na bsngags pa mi zad rgya mtsho zhes bya ba ni gzhi mthun pa yin pa'i phyir yon tan zhes bya ba 'di'i khyad par yin te /",
    "T05TD4014E:235b-23": "bsngags pa mi zad pa rgya mtsho rnams rab tu brjod cing zhes bya ba'i tha tshig go //",
    "T05TD4014E:235b-24": "da ni sangs rgyas bcom ldan 'das de dag nyid la mchod pa bla na yod pa dang /",
    "T05TD4014E:235b-25": "bla na med pa rnam pa gnyis bstan pa la /",
    "T05TD4014E:236a-0": "bla na yod pa ni me tog dam pa zhes bya ba @236a * //",
    "T05TD4014E:236a-1": "la sogs pa tshigs su bcad pa gnyis kyis bstan te /",
    "T05TD4014E:236a-2": "me tog la sogs pa'i nang na dam pa gang yin pa'i me tog dam pa dang /",
    "T05TD4014E:236a-3": "phreng ba dam pa dang /",
    "T05TD4014E:236a-4": "sel snyan dam pa dang /",
    "T05TD4014E:236a-5": "tsan dan dang gur kum la sogs pa byug pa dam pa dang /",
    "T05TD4014E:236a-6": "gdugs dam pa dang /",
    "T05TD4014E:236a-7": "mar me dam pa dang /",
    "T05TD4014E:236a-8": "bdug pa dam pa dang /",
    "T05TD4014E:236a-9": "na bza' dam pa dang /",
    "T05TD4014E:236a-10": "dri sna tshogs sbyar ba'i di dam pa dang /",
    "T05TD4014E:236a-11": "tsan dan dang gur kum dang ga pur dang aa ga ru la sogs pa'i phye ma'i phur ma ri rab dang mnyam pa de dag gis so //",
    "T05TD4014E:236a-12": "bkod pa'i khyad par 'phags pa mchog kun gyis /",
    "T05TD4014E:236a-13": "zhes bya ba la bkod ces bya ba'i sgra ni 'dir tshogs pa'i rnam grangs yin te /",
    "T05TD4014E:236a-14": "lha dang mi'i rnam pa thams cad kyi mchog dang ldan pa dag gis rgyal ba thams cad la mchod par bgyi'o zhes bya ba yin no //",
    "T05TD4014E:236a-15": "bla na med pa ni /",
    "T05TD4014E:236a-16": "mchod pa gang rnams bla med zhes bya ba la bstan te /",
    "T05TD4014E:236a-17": "mchod pa gang rnams bla na med cing rgya che ba byang chub sems dpa'i ting nge 'dzin gyi khyad par gyi mthus bskyed pa /",
    "T05TD4014E:236a-18": "chos kyi dbyings kyis klas par /",
    "T05TD4014E:236a-19": "sangs rgyas kyi zhing thams cad du rgyas par 'gengs pa de dag bdag gis rgyal ba thams cad la yid kyis mos par bya'o //",
    "T05TD4014E:236a-20": "bzang po spyod la dad pa'i stobs dag gis //",
    "T05TD4014E:236a-21": "zhes bya ba ni bzang po spyod pa la dad pa'i stobs kyis zhes bya ba yin no //",
    "T05TD4014E:236a-22": "bzang po spyod la dad pa ni mos pa dang /",
    "T05TD4014E:236a-23": "yid ches pa dang /",
    "T05TD4014E:236a-24": "nges pa yin no //",
    "T05TD4014E:236a-25": "de'i stobs kyis te bzang po spyod pa de'i mchod pa ni mdo sde du ma las kyang byang chub sems dpa' sprul pa'i mchod pa 'byung bar de lta bu dag yin no //",
    "T05TD4014E:236a-26": "da ni ji skad bshad pa'i phyag 'tshal ba dang mchod pa dag mjug bsdu ba'i phyir /",
    "T05TD4014E:236a-27": "rgyal ba kun la phyag 'tshal mchod par bgyi //",
    "T05TD4014E:236a-28": "zhes bya ba gsungs te /",
    "T05TD4014E:236a-29": "rgyal ba thams cad la phyag 'tshal bar bgyi zhing mchod par bgyi'o //",
    "T05TD4014E:236a-30": "zhes bya ba yin no //",
    "T05TD4014E:236a-31": "da ni ngo bo nyid dang gzhi dang rten dang rnam pa gsum gyis sdig pa bshags pa bstan pa'i phyir /",
    "T05TD4014E:236a-32": "'dod chags zhe sdang gti mug dbang gis na /",
    "T05TD4014E:236a-33": "zhes bya ba la sogs pa gsungs te /",
    "T05TD4014E:236b-0": "de la ngo bo nyid kyi sgo nas bdag gi tshe 'di dang tshe rabs gzhan dag @236b du sdig pa bgyis pa dang /",
    "T05TD4014E:236b-1": "bgyid du stsal ba dang bgyis pa la rjes su yi rang ba ci mchis pa'o //",
    "T05TD4014E:236b-2": "gzhi ci yin zhe na /",
    "T05TD4014E:236b-3": "gzhi ni 'dod chags dang zhe sdang dang gti mug go //",
    "T05TD4014E:236b-4": "rten gang yin zhe na /",
    "T05TD4014E:236b-5": "rten ni lus dang ngag dang yid yin te /",
    "T05TD4014E:236b-6": "de dag thams cad rgyal ba sras dang bcas pa kun gyi spyan sngar 'dug pa dang 'dra bar shin du 'gyod pa'i yid kyis /",
    "T05TD4014E:236b-7": "skad cig re re la so sor bshags shing bsal bar bgyi'o //",
    "T05TD4014E:236b-8": "da ni bsod nams kyi rjes su yi rang ba bstan pa'i phyir /",
    "T05TD4014E:236b-9": "phyogs bcu'i zhes bya ba la sogs pa gsungs te /",
    "T05TD4014E:236b-10": "phyogs bcu'i 'gro ba kun gyis sbyin pa dang /",
    "T05TD4014E:236b-11": "tshul khrims dang /",
    "T05TD4014E:236b-12": "bsgoms pa las byung ba'i bsod nams dus gsum pa gang lags pa dang slob pa gang zag bdun po rnams kyi gang lags pa dang /",
    "T05TD4014E:236b-13": "mi slob pa dgra bcom pa rnams kyi gang lags pa dang /",
    "T05TD4014E:236b-14": "rang rgyal ba rnam pa gnyis po bse ru lta bu dang /",
    "T05TD4014E:236b-15": "tshogs shing spyod pa rnams kyi bsod nams 'jig rten pa dang /",
    "T05TD4014E:236b-16": "'jig rten las 'das pa dus gsum pa gang lags pa dang /",
    "T05TD4014E:236b-17": "byang chub sems dpa' thams cad sems dang po bskyed pa nas bzung ba gang lags pa dang /",
    "T05TD4014E:236b-18": "sangs rgyas bcom ldan 'das rnams dus gsum du gtogs pa rnams re re zhing brdar btags pa'i byang chub kyi sems dang po bskyed pa nas bzung ba'i bsod nams kyi tshogs pha rol tu phyin pa dang /",
    "T05TD4014E:236b-19": "ye shes la sogs pa las bskyed pa 'jig rten pa dang /",
    "T05TD4014E:236b-20": "'jig rten las 'das pa dus gsum du gtogs pa tshad med cing bsam gyis mi khyab pa sangs rgyas kyi ye shes kyi spyod yul gang lags pa de dag thams cad la bdag skad cig re re zhing rjes su yi rang ngo //",
    "T05TD4014E:236b-21": "'gro ba zhes bya ba'i sgra ni ma lus pa la snyegs pa'i phyir slob pa la sogs pa'i bsod nams kyang nang du 'du bar 'grub na /",
    "T05TD4014E:236b-22": "ci'i phyir logs shig tu smos she na /",
    "T05TD4014E:236b-23": "de ni ma yin te /",
    "T05TD4014E:236b-24": "'gro bas na 'gro ba ste /",
    "T05TD4014E:236b-25": "sred pa dang bcas pas 'khor bar shin du 'gro ba'o zhes bya ba'i tha tshig go //",
    "T05TD4014E:237a-0": "de la kha cig ni shin du 'gro ba med pa'i phyir dang kha cig ni 'gro ba yang med pa'i phyir 'gro ba zhes bya ba'i sgrar brjod du mi @237a * //",
    "T05TD4014E:237a-1": "rung bas so sor bstan to //",
    "T05TD4014E:237a-2": "da ni chos kyi 'khor lo bskor bar bskul bar bstan pa'i phyir /",
    "T05TD4014E:237a-3": "gang rnams phyogs bcu'i 'jig rten sgron ma dag / ces bya ba la sogs pa smos te /",
    "T05TD4014E:237a-4": "phyogs bcu'i 'jig rten gyi sgron ma ni 'gro ba'i sgron ma gang dag yin pa ste /",
    "T05TD4014E:237a-5": "sangs rgyas bcom ldan 'das rnams ni 'jig rten gyi phyi dang nang gi mun pa mang po sel ba'i bdag nyid can yin pa'i phyir 'jig rten gyi sgron ma'o //",
    "T05TD4014E:237a-6": "byang chub rim par zhes bya ba ni bla na med pa'i byang chub tu mngon par rdzogs par sangs rgyas nas so //",
    "T05TD4014E:237a-7": "ma chags brnyes zhes bya ba ni ma chags pa nyid du gyur pa ste /",
    "T05TD4014E:237a-8": "mngon par byang chub pa'i stobs kyis dngos po'i ngo bo nyid ma lus par yongs su mkhyen pa'i phyir chags pa thams cad las yang dag par 'das pa ma yin no //",
    "T05TD4014E:237a-9": "chos zab mo rtogs par bya ba yang don du mi gnyer zhing mngon par mi brtson pa gzhan dag gis khong du chud par dka' 'o zhes chos 'chad par mi spro zhing 'jig rten gyi khams sna tshogs na byang chub kyi zhing dam pa'i drung na bzhugs pa gang dag lags pa 'jig rten gyi mgon po de dag thams cad la /",
    "T05TD4014E:237a-10": "'gro ba'i mi shes pa'i mdun pa bsal zhing bla na med pa'i ye shes kyi snang ba 'byung bar bya ba'i ched du /",
    "T05TD4014E:237a-11": "chos kyi 'khor lo bla na med pa bskor ba'i phyir re re'i spyan snga na bdag pus mos la btsugs te thal mo sbyar nas 'dug bzhin du bskul lo zhes bya ba yin no //",
    "T05TD4014E:237a-12": "de bzhin gshegs pa rnams bzhugs par gsol ba ni /",
    "T05TD4014E:237a-13": "mya ngan 'da' ston gang bzhed de dag la //",
    "T05TD4014E:237a-14": "zhes bya ba la sogs pas bstan to //",
    "T05TD4014E:237a-15": "gang zhes bya ba ni bye brag ma phye ba'i skabs yin pa'i phyir /",
    "T05TD4014E:237a-16": "phyogs bcu'i 'jig rten gyi sgron ma zhes bya ba kho na dang sbyar te /",
    "T05TD4014E:237a-17": "phyogs bcu na sangs rgyas bcom ldan 'das gang dag mya ngan las 'das pa ston par bzhed pa de dag thams cad la yun ring du bzhugs par bdag gsol zhes don du gnyer ro zhes bya ba yin no //",
    "T05TD4014E:237a-18": "dus ji srid cig tu zhe na /",
    "T05TD4014E:237a-19": "dus gsum du gtogs pa'i sangs rgyas kyi zhing gi rdul thams cad dang mnyam pa'i bskal par bzhugs par ro //",
    "T05TD4014E:237b-0": "@237b ci'i phyir zhe na /",
    "T05TD4014E:237b-1": "'gro ba mgon med pa thams cad la phan zhing bde bar bya ba'i phyir te /",
    "T05TD4014E:237b-2": "de la phan pa ni shin tu grub pa dang bde ba mya ngan las 'das pa'i lam thob pa yin no //",
    "T05TD4014E:237b-3": "bde ba ni lha'i rmad du byung ba brnyes pa'o //",
    "T05TD4014E:237b-4": "da ni ji skad bstan pa'i bsod nams kyi phung po phyag 'tshal la sogs pas kun nas bslang ba'i yongs su bsngo ba ni /",
    "T05TD4014E:237b-5": "phyag 'tshal ba dang mchod cing bshags pa dang //",
    "T05TD4014E:237b-6": "zhes bya ba la sogs pa gsungs te /",
    "T05TD4014E:237b-7": "phyag 'tshal ba dang mchod pa dang sdig pa bshags pa dang /",
    "T05TD4014E:237b-8": "bsod nams kyi rjes su yi rang ba dang /",
    "T05TD4014E:237b-9": "chos kyi 'khor lo bskor bar bskul ba dang /",
    "T05TD4014E:237b-10": "de bzhin gshegs pa bzhugs par gsol ba'i dge ba cung zad bdag gis bsags shing bsgrubs pa de dag thams cad bla na med pa yang dag par rdzogs pa'i byang chub tu yongs su bsngo ba'o zhes bya ba yin no //",
    "T05TD4014E:237b-11": "de ni de'i rab tu dbye ba ste brgyad pa'o //",
    "T05TD4014E:237b-12": "de'i rab tu dbye ba ni kun du bzang po'i spyod pa'i smon lam de yan lag tu rab tu dbye ba yin no //",
    "T05TD4014E:237b-13": "de yang rnam pa bcu drug ste 'di lta ste /",
    "T05TD4014E:237b-14": "bsam pa dang /",
    "T05TD4014E:237b-15": "byang chub kyi sems mi brjed pa dang /",
    "T05TD4014E:237b-16": "chags pa med par sbyor ba dang /",
    "T05TD4014E:237b-17": "sems can la phan gdags pa dang /",
    "T05TD4014E:237b-18": "go cha dang skal pa mthun pa'i byang chub sems dpa' dang phrad pa dang /",
    "T05TD4014E:237b-19": "dge ba'i bshes gnyen mgu bar bya ba dang /",
    "T05TD4014E:237b-20": "de bzhin gshegs pa mngon du bya ba dang //",
    "T05TD4014E:237b-21": "dam pa'i chos yongs gzung ba dang //",
    "T05TD4014E:237b-22": "mi zad pa'i mdzod rnyed pa dang /",
    "T05TD4014E:237b-23": "'jug pa dang /",
    "T05TD4014E:237b-24": "stobs dang /",
    "T05TD4014E:237b-25": "gnyen po dang /",
    "T05TD4014E:237b-26": "las dang /",
    "T05TD4014E:237b-27": "rjes su slob cing yongs su bsngo ba dang /",
    "T05TD4014E:237b-28": "bsdu ba'o //",
    "T05TD4014E:237b-29": "de la bsam pa ni rnam pa dang po yin no //",
    "T05TD4014E:237b-30": "de yang rnam pa gsum ste /",
    "T05TD4014E:237b-31": "de bzhin gshegs pa la mchod cing dgongs pa yongs su rdzogs par bsam pa ni 'das pa'i sangs rgyas rnams dang zhes bya ba la sogs pa gang gsungs pa yin no //",
    "T05TD4014E:237b-32": "mchod par gyur ces bya ba ni bla na med pa'i mchod pa ste /",
    "T05TD4014E:237b-33": "sangs rgyas bcom ldan 'das mya ngan las 'da' bar bstan pa rnams dang /",
    "T05TD4014E:237b-34": "da ltar phyogs bcu'i 'jig rten gyi khams sna tshogs dag na gzhes shing bzhugs la /",
    "T05TD4014E:238a-0": "'gro ba mtha' @238a * //",
    "T05TD4014E:238a-1": "dag la phan pa dang bde ba bskyed pa lhur mdzad pa gang dag yin pa de dag la yang de bzhin du mchod bar gyur cig / ma 'ongs pa na 'byung bar 'gyur ba gang dag yin pa de dag kyang thugs la dgongs pa yongs su rdzogs nas myur du thogs pa med par byang chub rnam par sangs rgyas par spyon cig ces bya ba yin te /",
    "T05TD4014E:238a-2": "phyed gong mas ni de bzhin gshegs pa la mchod pa'i bsams pa bstan to //",
    "T05TD4014E:238a-3": "phyed 'og mas ni dgongs pa yongs su rdzogs pa'i bsam pa bstan to //",
    "T05TD4014E:238a-4": "sangs rgyas kyi zhing yongs su sbyang ba'i bsam pa ni /",
    "T05TD4014E:238a-5": "phyogs bcu ga la'i zhing rnams ji snyed pa //",
    "T05TD4014E:238a-6": "zhes bya ba la sogs pa gang gsungs pa yin te /",
    "T05TD4014E:238a-7": "ga la'i zhes bya ba ni gang yang rung ba'o //",
    "T05TD4014E:238a-8": "ji snyed pa zhes bya ba ni ci yod pa ste /",
    "T05TD4014E:238a-9": "phyogs bcu na sangs rgyas kyi zhing ji snyed yod pa de dag thams cad re re zhing yang dpag tu med pa'i 'jig rten gyi khams kyi gtos lta bur rgya che zhing yangs pa dang /",
    "T05TD4014E:238a-10": "bde ba can lta bur yongs su dag par gyur la /",
    "T05TD4014E:238a-11": "byang chub kyi shing gi dbang po'i drung du gshegs pa'i sangs rgyas bcom ldan 'das rnams dang /",
    "T05TD4014E:238a-12": "byang chub sems dpa' rnams kyis kun nas yongs su gang zhing /",
    "T05TD4014E:238a-13": "bar mtshams med par khyab par gyur cig ces bya ba yin no //",
    "T05TD4014E:238a-14": "sems can thams cad la phan pa dang bde ba'i bsam pa ni /",
    "T05TD4014E:238a-15": "phyogs bcu'i sems can gang rnams ji snyed pa //",
    "T05TD4014E:238a-16": "zhes bya ba la sogs pa gang gsungs pa yin te /",
    "T05TD4014E:238a-17": "phyogs bcu'i sems can 'gro ba lnga po skye gnas bzhis bsdus pa gang yang rung ba ji snyed pa de dag thams cad rtag tu rgyun mi 'chad par lus dang sems kyi nad dang bral zhing med par gyur la /",
    "T05TD4014E:238a-18": "ngan song ba ma yin pa'i bde ba mchog gis bde bar gyur cig / de dag gi chos dang mthun pa'i don rnyed pa gang yin pa de yang mthun zhing 'cham par gyur la /",
    "T05TD4014E:238a-19": "'gro ba thams cad kyi chos dang mthun pa'i bsam pa yang rtag tu 'grub cing 'byor bar shog cig ces bya ba yin no //",
    "T05TD4014E:238a-20": "tshigs su bcad pa bzhis ni mi mthun pa'i phyogs spang ba gnyen po dang bcas pa bstan nas /",
    "T05TD4014E:238a-21": "rnam pa gnyis ba byang chub kyi sems mi brjed pa bshad de /",
    "T05TD4014E:238b-0": "byang chub spyod pa @238b dag ni bdag spyod cing //",
    "T05TD4014E:238b-1": "zhes bya ba nas /",
    "T05TD4014E:238b-2": "de dag ma lus yongs su byang bar shog / ces bya ba'i bar gang gsungs pa yin no //",
    "T05TD4014E:238b-3": "byang chub ces bya ba ni bla na med pa yang dag par rdzogs pa'i byang chub bo /",
    "T05TD4014E:238b-4": "de'i ched du spyod pa ni byang chub spyod pa ste /",
    "T05TD4014E:238b-5": "de bdag spyod cing sgrub la 'gro pa thams cad du skye ba dran par gyur cig / tshe rabs thams cad du 'chi 'pho skye ba ste 'chi 'pho ba dang skye ba na yang bdag rtag tu rab tu 'byung bar shog cig ces bya ba yin no //",
    "T05TD4014E:238b-6": "'chi 'pho ba dang skye ba dag gi bar gyi gnas skabs ni shugs kyis bstan pa kho nar blta bar bya ste /",
    "T05TD4014E:238b-7": "'di ni byang chub kyi sems mi brjed pa'i rgyu dang po yin no //",
    "T05TD4014E:238b-8": "de bzhin du /",
    "T05TD4014E:238b-9": "rgyal ba kun gyi rjes su slob gyur te //",
    "T05TD4014E:238b-10": "zhes bya ba la sogs pa gsungs te /",
    "T05TD4014E:238b-11": "dus gsum du gtogs pa'i rgyal ba thams cad kyi bslab pa'i rjes su slob par gyur te'o //",
    "T05TD4014E:238b-12": "bzang po spyod pa zhes bya ba ni spyod pa bzang bo'o //",
    "T05TD4014E:238b-13": "yongs su rdzogs byed cing zhes bya ba ni yongs su rdzogs shing mthar phyin par byed pa'o //",
    "T05TD4014E:238b-14": "ci zhig bya zhe na /",
    "T05TD4014E:238b-15": "tshul khrims spyod pa dri med yongs dag pa /",
    "T05TD4014E:238b-16": "rtag tu ma nyams skyon med spyod par shog / ces bya ba smos te /",
    "T05TD4014E:238b-17": "dper na yid bzhin gyi nor bu rin po che glo bur gyi dri ma dang bral ba'i phyir /",
    "T05TD4014E:238b-18": "dri ma dang bral ba nyid kyis dri ma med pa /",
    "T05TD4014E:238b-19": "g-ya'i skyon dang bral ba'i phyir /",
    "T05TD4014E:238b-20": "rang bzhin gyis yongs su dag pa ste /",
    "T05TD4014E:238b-21": "de nyid kyi phyir ma nyams shing skyon med la /",
    "T05TD4014E:238b-22": "sems can gyi 'dod pa phun sum tshogs par byed pa dang /",
    "T05TD4014E:238b-23": "yongs su gdung ba thams cad sel ba dang /",
    "T05TD4014E:238b-24": "nad thams cad dang bral ba dang /",
    "T05TD4014E:238b-25": "dus ma yin par 'chi ba rab tu zhi bar byed pa lta bur gzhan gyi don sgrub pa 'ba' zhig tu zad pa de bzhin du byang chub sems dpa' rnams kyi tshul khrims kyang rin po che bzhin du rin po che yin te /",
    "T05TD4014E:238b-26": "las dang nyon mongs pa glo bur ba dang ma 'dres pa'i phyir dri ma dang bral ba nyid kyis dri ma med la /",
    "T05TD4014E:238b-27": "nyan thos dang rang sangs rgyas kyi theg pa'i sems bskyed pa'i g-ya'i skyon dang bral ba'i phyir dang /",
    "T05TD4014E:239a-0": "med na mi 'byung ba nyid kyis thams cad mkhyen pa nyid kyi sems dang po bskyed pa rin po che'i rgyu las @239a * //",
    "T05TD4014E:239a-1": "byung ba'i phyir /",
    "T05TD4014E:239a-2": "kun nas yongs su dag pas na yongs su dag pa ste /",
    "T05TD4014E:239a-3": "byang chub sems dpa'i bslab pa thams cad la gus par byed pa nyid kyis ltung ba kun du mi 'byung ba'i phyir bslab pa ma nyams pa'i sgo nas ma nyams shing /",
    "T05TD4014E:239a-4": "yul nyams su myong ba 'das pa la bltas pa'i sred pa dang /",
    "T05TD4014E:239a-5": "ma 'ongs pa la mngon par dga' ba'i sred ba dang /",
    "T05TD4014E:239a-6": "da ltar byung ba la lhag par chags pa'i sred pa skye ba dus gsum pa'i srid pa'i khab 'di dag gis cung zad kyang ma gtses pa'i phyir skyon med la /",
    "T05TD4014E:239a-7": "sa lta bur sangs rgyas dang byang chub sems dpa' thams cad kyi yon tan rnams kyi gzhir gyur pa'i phyir 'gro ba mtha' dag gi 'dod pa phun sum tshogs par byed pa dang /",
    "T05TD4014E:239a-8": "yongs su gdung ba thams cad sel ba dang /",
    "T05TD4014E:239a-9": "nad thams cad dang bral ba dang /",
    "T05TD4014E:239a-10": "lha dang mi dag gi nang na tshe dpag tu med par byed pa lta bu gzhan gyi don sgrub pa la zhugs pa 'ba' zhig tu zad do //",
    "T05TD4014E:239a-11": "nges pa'i tshig tu na /",
    "T05TD4014E:239a-12": "lus dang sems kyi yongs su gdung ba sel ba'i sgo nas bsil bar gyur pa'i phyir tshul khrims zhes bya ba'o //",
    "T05TD4014E:239a-13": "tshul khrims spyod pa zhes bya ba ni tshul khrims nyid spyod pas tshul khrims spyod pa'o /",
    "T05TD4014E:239a-14": "tshul khrims spyod pa dri ma med pa yongs su dag pa /",
    "T05TD4014E:239a-15": "ma nyams pa skyon med pa de lta bu de byang chub kyi bar du spyod par shog shig ces bya ba yin te /",
    "T05TD4014E:239a-16": "'di ni byang chub kyi sems mi brjed pa'i rgyu gnyis pa yin no //",
    "T05TD4014E:239a-17": "lha yi skad dang klu dang gnod sbyin skad //",
    "T05TD4014E:239a-18": "ces bya ba la sogs pa ni /",
    "T05TD4014E:239a-19": "lha rnams kyi nang du ni lha'i skad kyis so //",
    "T05TD4014E:239a-20": "klu dang gnod sbyin dang grul bum dang mi rnams kyi nang du ni de dag gi sgra dang skad kyis so mdor na 'gro ba mtha' dag gi skad ji snyed yod pa de dag gis de dang de dag la so sor byang chub kyi bar du de bzhin du chos ston to zhes bya ba yin te 'di ni rgyu gsum pa yin no //",
    "T05TD4014E:239a-21": "des shing pha rol phyin la zhes bya ba la sogs pa des pa ni rgyud mnyen pa'o //",
    "T05TD4014E:239a-22": "pha rol phyin pa ni sbyin pa la sogs pa bcu'o //",
    "T05TD4014E:239b-0": "de la rab tu brtson zhing skyob med pa'i yid kyis bdag nyid thams cad kyi rnam pa thams cad du @239b brtson te /",
    "T05TD4014E:239b-1": "byang chub gyi bar du byang chub kyi sems rnams kyang re 'ga' yang brjed par mi 'gyur zhing 'bral bar ma gyur cig ces bya ba yin te /",
    "T05TD4014E:239b-2": "'di ni rgyu bzhi pa yin no //",
    "T05TD4014E:239b-3": "tshigs su bcad pa phyed dang bzhi po de dag gis ni byang chub kyi sems kyi mi mthun pa'i phyogs su gyur pa'i sgrib pa gang dag yin pa de dag gi gnyen po bstan pa yin no //",
    "T05TD4014E:239b-4": "da ni tshigs su bcad pa phyed kyis mi mthun pa'i phyogs spangs pa bstan pa ni /",
    "T05TD4014E:239b-5": "sdig pa gang rnams sgrib par gyur pa dag //",
    "T05TD4014E:239b-6": "ces bya ba la sogs pa gsungs pa yin te /",
    "T05TD4014E:239b-7": "sdig pa sgrib par gyur pa byang chub kyi sems kyi bar chad byed pa gang dag yin pa de dag ma lus par thams cad kyi thams cad du yongs su byang zhing spong bar shog shig ces bya ba yin no //",
    "T05TD4014E:239b-8": "da ni gang las dang /",
    "T05TD4014E:239b-9": "gang du dang /",
    "T05TD4014E:239b-10": "ji ltar zhes rgyu gsum gyis rnam pa gsum pa chags pa med par sbyor ba ston pa ste /",
    "T05TD4014E:239b-11": "las dang nyon mongs bdud kyi las rnams las //",
    "T05TD4014E:239b-12": "zhes bya ba la sogs pa gsungs pa yin no //",
    "T05TD4014E:239b-13": "gang las zhe na /",
    "T05TD4014E:239b-14": "las dang nyon mongs pa dang bdud kyi lam las so //",
    "T05TD4014E:239b-15": "las 'di yang bye brag tu ma phye ba'i phyir dge ba dang /",
    "T05TD4014E:239b-16": "mi dge ba dang /",
    "T05TD4014E:239b-17": "mi g-yo ba'i khyad par gyis rnam pa gsum char bzung ste /",
    "T05TD4014E:239b-18": "de las mi dge ba dang nyon mongs pa dang bdud kyi las rnams las grol zhing de dag gis mi chags par rtag tu spyad do //",
    "T05TD4014E:239b-19": "gang du zhe na /",
    "T05TD4014E:239b-20": "'jig rten 'gro ba rnams su ste lha la sogs pa'i nang du'o //",
    "T05TD4014E:239b-21": "ji lta bur zhe na /",
    "T05TD4014E:239b-22": "ji ltar padma chus mi chags pa bzhin //",
    "T05TD4014E:239b-23": "zhes bya ba smos te /",
    "T05TD4014E:239b-24": "ji ltar padma chu las skyes pa chus mi chags pa de bzhin du sdig pa'i las dang /",
    "T05TD4014E:239b-25": "nyon mongs pa dang /",
    "T05TD4014E:239b-26": "bdud kyi lam 'jig rten gyi chos dag gis ma gos par spyod pa spyad do zhes bya ba yin no //",
    "T05TD4014E:239b-27": "de bzhin du las dge ba dang mi g-yo ba dag la yang mi chags shing 'bras bu rnam par smin pa la mi lta bar 'gro ba mtha' dag la phan pa dang bde ba bskyed pa 'ba' zhig gi phyir spyad de /",
    "T05TD4014E:239b-28": "byang chub sems dpa'i spyod pa zhes bya ba yin no //",
    "T05TD4014E:240a-0": "de bzhin du las dge ba dang mi g-yo ba dag la yang mi chags shing 'bras bu rnam par smin pa la mi lta bar 'gro ba mtha' dag la @240a * //",
    "T05TD4014E:240a-1": "phan pa dang bde ba bskyed pa 'ba' zhig gi phyir spyad de /",
    "T05TD4014E:240a-2": "byang chub sems dpa'i spyod pa zhes bya ba kho nas drang ngo //",
    "T05TD4014E:240a-3": "ci dang 'dra bar zhe na /",
    "T05TD4014E:240a-4": "nyi zla nam mkhar thogs pa med ltar spyad //",
    "T05TD4014E:240a-5": "ces bya ba smos te /",
    "T05TD4014E:240a-6": "dper na nyi ma dang zla ba dag 'jig rten na yid bzhin gyi nor bu bzhin du gzhan gyi don byed pa la ro gcig tu zhugs pa'i phyir /",
    "T05TD4014E:240a-7": "rang gi don la cung zad kyang ma chags par nyin mtshan du nam mkha' la rgyu ba de dang 'dra bar ro zhes bya ba yin no //",
    "T05TD4014E:240a-8": "de la bdud ces bya ba ni dge ba'i bar chad byed pa ste /",
    "T05TD4014E:240a-9": "byang chub kyi lam 'gog cing yang dag pa'i lam zlog par byed pa yin no //",
    "T05TD4014E:240a-10": "nges pa'i tshig tu chos kyi srog gi bar chad byed pa yin pas gsod pa'i phyir bdud ces bya'o //",
    "T05TD4014E:240a-11": "de'i lam ni phan pa'i dngos po la rgyus 'tshe ba'o //",
    "T05TD4014E:240a-12": "rnam pa bzhi pa tshe 'di dang phyi mar sems can ma lus pa la phan gdags pa ni /",
    "T05TD4014E:240a-13": "zhing gi khyon dang phyogs rnams ji tsam par //",
    "T05TD4014E:240a-14": "ngan song sdug bsngal thams cad ces bya ba la sogs pa gang gsungs pa yin te /",
    "T05TD4014E:240a-15": "'gro ba'i ngan song ba'i sdug bsngal ngan 'gro gsum las byung ba de dag thams cad rab tu zhi bar byed cing ngo //",
    "T05TD4014E:240a-16": "yang ci'i phyir na ngan song gi sdug bsngal dag kho na rab tu zhi ba zhes bya zhe na /",
    "T05TD4014E:240a-17": "de dag gis ni shin tu gnod par byed pa'i bdag nyid yin pa'i phyir gtsor smos par zad kyi /",
    "T05TD4014E:240a-18": "'khor ba ba'i sdug bsngal thams cad rab tu zhi bar byed cing zhes bya ba yin par rig par bya'o //",
    "T05TD4014E:240a-19": "de bzhin du 'gro ba thams cad bde ba'i mchog la yang 'god cing zhes bya ba yin no //",
    "T05TD4014E:240a-20": "ci zhig bya zhe na /",
    "T05TD4014E:240a-21": "'gro ba thams cad la phan par bya zhing phan pa bskyed par bya ba'i phyir te /",
    "T05TD4014E:240a-22": "bla na med pa'i ye shes thob par bya ba'i bar du yid yongs su skye ba med pas gzhan du mi sbyor bar spyad cing 'bad par bya'o //",
    "T05TD4014E:240a-23": "dus ji srid cig tu zhe na /",
    "T05TD4014E:240a-24": "zhing gi khyon dang phyogs rnams ji tsam par //",
    "T05TD4014E:240a-25": "zhes bya ba smos te /",
    "T05TD4014E:240a-26": "phyogs rnams na zhes bya ba ni phyogs bcu na'o /",
    "T05TD4014E:240a-27": "ji tsam par zhes bya ba ni ji srid par ro //",
    "T05TD4014E:240b-0": "zhing gi khyon ces bya bar ni sangs rgyas kyi zhing gi rgyun te bskal pa brgyud bar rgyun @240b 'byung ba ji srid pa de srid du spyad do zhes bya bar sbyar ro //",
    "T05TD4014E:240b-1": "rnam pa lnga pa ni go cha'o //",
    "T05TD4014E:240b-2": "de yang sems can gyi spyod pa dang mthun par 'jug pa dang /",
    "T05TD4014E:240b-3": "sangs rgyas kyi chos yongs su rdzogs par byed pa dang /",
    "T05TD4014E:240b-4": "dam pa'i chos rab tu ston pa dang rnam pa gsum ste /",
    "T05TD4014E:240b-5": "byang chub spyod pa yongs su rdzogs byed cing //",
    "T05TD4014E:240b-6": "zhes bya ba ni byang chub kyi ched du spyod pa ni byang chub spyod pa'o //",
    "T05TD4014E:240b-7": "de yongs su rdzogs par byed pa ste /",
    "T05TD4014E:240b-8": "sangs rgyas kyi chos rnams skyed par byed cing zhes bya ba'i tha tshig go //",
    "T05TD4014E:240b-9": "sems can dag gi spyod dang zhes bya ba la sogs pa gang gsungs pa yin no //",
    "T05TD4014E:240b-10": "tshe rabs thams cad du sems can rnams kyi sems kyi spyod pa kun shes par byas nas /",
    "T05TD4014E:240b-11": "rang bzhin gyis g-yo med pa dang /",
    "T05TD4014E:240b-12": "'grogs na bde ba dang mi mthun pa med pa'i ngo bos de dag dang mthun par 'jug cing ngo //",
    "T05TD4014E:240b-13": "bzang po spyod pa dag ni rab ston cing //",
    "T05TD4014E:240b-14": "zhes bya ba la bzang po spyod pa ni 'dir rab tu ston par brjod par bzhed pa yin pas chos ston pa'i ngo bo nyid yin par bzung ste //",
    "T05TD4014E:240b-15": "de mngon par rjod par byed pa'i tshig dag la bzang po spyod pa nye bar btags pa'i phyir ro //",
    "T05TD4014E:240b-16": "tshig de 'gro ba la rab tu ston cing ste yang dag par rab tu ston la 'chad cing ma 'ongs pa'i bskal pa phyi ma'i mthar skyo ba med pa'i yid kyis spyod par gyur cig ces bya ba yin no //",
    "T05TD4014E:240b-17": "rnam pa drug pa lus dang ngag dang yid kyi spyod pa'i smon lam dag gis skal ba mthun pa'i byang chub sems dpa' dang phrad pa ni /",
    "T05TD4014E:240b-18": "bdag gi spyod dang mthun par gang spyod pa //",
    "T05TD4014E:240b-19": "zhes bya ba la sogs pa gang gsungs pa yin te /",
    "T05TD4014E:240b-20": "byang chub sems dpa' gang dag bdag gi spyod pa dang zhes bya ba la spyod pas mtshungs shing 'dra ba de dag dang bdag byang chub kyi bar du rtag tu lhan cig phrad cing 'grogs par shog shig ces pa dang /",
    "T05TD4014E:240b-21": "lus dang ngag dang yid kyis de dag kho na dang lhan cig kun nas nyon mongs pa med ba'i gnas pas byang chub sems dpa'i spyod pa gcig pa dang smon lam gcig tu spyad par bya'o zhes bya ba yin no //",
    "T05TD4014E:241a-0": "rnam pa bdun pa phan par sems pa'i gdams ngag sgrub pa dag gis dge ba'i bshes gnyen mgu bar byed @241a * //",
    "T05TD4014E:241a-1": "pa ni /",
    "T05TD4014E:241a-2": "bdag la phan par 'dod pa'i grogs po gang //",
    "T05TD4014E:241a-3": "zhes bya ba la sogs pa gang gsungs pa yin te /",
    "T05TD4014E:241a-4": "bdag la phan par 'dod pa'i grogs po dge ba'i bshes gnyen bzang po spyod pa ston cing 'chad par byed pa chos smra ba gang dag yin pa de dag dang rtag tu 'grogs shing phrad pa dang de dag rnams kyang res 'ga' yang cung zad kyang yid mi 'byung zhing byang chub kyi bar du dus thams cad du mthun par 'jug par gyur cig ces bya ba yin no //",
    "T05TD4014E:241a-5": "rnam pa brgyad pa 'khor dang dus dang mi skyo ba dang mchod pa'i bya ba dag gis de bzhin gshegs pa mngon sum du bya ba ni /",
    "T05TD4014E:241a-6": "sangs rgyas sras kyis bskor ba'i mgon po rnams //",
    "T05TD4014E:241a-7": "zhes bya ba la sogs pa gang gsungs pa yin te /",
    "T05TD4014E:241a-8": "phyogs bcu kun gyi rgyal ba sangs rgyas bcom ldan 'das byang chub sems dpa'i tshogs kyis bskor ba'i mgon po 'gro ba'i gnyen gcig pu la thogs pa med pa'i mig gis rtag tu mngon sum du lhag ger blta zhing de dag re re la yang skad cig la mchod pa rgya chen po rnam pa thams cad kyi mchog dang ldan pa nam mkha'i gtos dang mnyam zhing chos kyi dbyings khyab pas mchod par bya'o zhes bya ba yin no //",
    "T05TD4014E:241a-9": "dus ji srid cig tu zhe na /",
    "T05TD4014E:241a-10": "ma 'ongs bskal pa kun du mi skyo bar //",
    "T05TD4014E:241a-11": "zhes bya ba smos te /",
    "T05TD4014E:241a-12": "ma 'ongs pa'i bskal pa phyi ma'i mtha'i mur thug pa'i skyo ba med pa'i yid kyis so zhes bya ba yin no //",
    "T05TD4014E:241a-13": "rnam pa dgu ba 'dzin pa dang /",
    "T05TD4014E:241a-14": "ston pa dang sbyong ba dag gis dam pa'i chos yongs su gzung ba ni /",
    "T05TD4014E:241a-15": "rgyal ba rnams kyi dam pa'i chos 'dzin cing //",
    "T05TD4014E:241a-16": "zhes bya ba la sogs pa gsungs pa yin te /",
    "T05TD4014E:241a-17": "dus gsum pa'i rgyal ba rnams kyis bshad pa'i chos gsung rab yan lag bcu gnyis pa gang yin pa de dag thams cad gzungs kyi stobs kyis 'dzin cing yang dag par 'dzin pa dang /",
    "T05TD4014E:241a-18": "byang chub kyi spyod pa chos bshad pa'i ngo bo nyid kyang 'gro ba la kun du snang bar byed /",
    "T05TD4014E:241a-19": "yongs su snang bar byed yang dag par rab tu ston par byed cing ngo /",
    "T05TD4014E:241a-20": "'dir yang byang chub spyod pa zhes bya ba ni de rab tu ston par byed pa'i tshig rnams khon la bya'o //",
    "T05TD4014E:241b-0": "bzang po @241b spyod pa rnam par sbyang ba yang //",
    "T05TD4014E:241b-1": "zhes bya ba la bzang po spyod pa ni byang chub sems dpa'i spyod pa ste /",
    "T05TD4014E:241b-2": "de rnam par spyod zhing skyon ma lus pa thag sring bar byed pas dri ma dang bral bar byed pa ma 'ongs pa'i bskal pa thams cad du spyad par bya ba la 'bad par bya'o //",
    "T05TD4014E:241b-3": "zhes bya ba yin no //",
    "T05TD4014E:241b-4": "rnam pa bcu pa bsod nams dang ye shes la sogs pa'i tshogs yang dag par 'grub pa'i sgo nas mi zad pa'i mdzod rnyed pa ni /",
    "T05TD4014E:241b-5": "srid pa thams cad du yang 'khor ba na //",
    "T05TD4014E:241b-6": "zhes bya ba la sogs pa gang gsungs pa yin te /",
    "T05TD4014E:241b-7": "'dod pa la sogs pa'i srid pa thams cad du sems can gyi don gyi dbang gis 'khor zhing 'khor bar skye ba na /",
    "T05TD4014E:241b-8": "'gro ba mtha' dag la phan pa dang bde ba bskyed pa'i phyir bsod nams dang ye shes mi zad pa rnyed cing ldan par gyur cig ces pa dang /",
    "T05TD4014E:241b-9": "de bzhin du thabs dang shes rab dag dang ting nge 'dzin nam mkha'i mdzod dang /",
    "T05TD4014E:241b-10": "dri ma med pa'i phyag rgya la sogs pa dang /",
    "T05TD4014E:241b-11": "de bzhin du byang chub sems dpa'i rnam par thar pa snying rje chen po bshol ba med pa dang /",
    "T05TD4014E:241b-12": "sgyu ma lta bur gyur pa la sogs pa nas byang chub sems dpa'i yon tan thun mong dang /",
    "T05TD4014E:241b-13": "thun mong ma yin pa thams cad kyi bar gyis mi zad pa'i mdzod de /",
    "T05TD4014E:241b-14": "yon tan gyi nor mi zad par gyur cig ces bya ba yin no //",
    "T05TD4014E:241b-15": "rnam pa bcu gcig pa ni 'jug pa'o //",
    "T05TD4014E:241b-16": "de yang rnam pa brgyad de 'di lta ste /",
    "T05TD4014E:241b-17": "sangs rgyas dang de'i zhing blta bar 'jug pa rnam pa gnyis dang /",
    "T05TD4014E:241b-18": "sangs rgyas kyi gsung 'jug pa dang /",
    "T05TD4014E:241b-19": "chos kyi 'khor lo bskor ba la 'jug pa dang /",
    "T05TD4014E:241b-20": "bskal pa 'jug pa la 'jug pa dang /",
    "T05TD4014E:241b-21": "de bzhin gshegs pa la blta zhing de'i spyod yul la 'jug pa dang /",
    "T05TD4014E:241b-22": "sangs rgyas kyi zhing mngon par bsgrub pa la 'jug pa dang /",
    "T05TD4014E:241b-23": "brgyad pa de bzhin gshegs pa'i drung du 'gro ba la 'jug pa'o //",
    "T05TD4014E:241b-24": "de la sangs rgyas de'i zhing blta bar 'jug pa rnam pa gnyis tshigs su bcad pa gnyis kyis bstan pa ni /",
    "T05TD4014E:241b-25": "rdul gcig steng na rdul snyed zhing rnams zhes bya ba la sogs pa gang gsungs pa yin te /",
    "T05TD4014E:242a-0": "rdul gcig @242a * //",
    "T05TD4014E:242a-1": "gi steng na phyogs bcu dus gsum du gtogs pa'i sangs rgyas kyi zhing gi rdul dang mnyam pa'i sangs rgyas kyi zhing rnams so //",
    "T05TD4014E:242a-2": "zhing der zhes bya ba ni zhing de dang der ro //",
    "T05TD4014E:242a-3": "bsam gyis mi khyab ces bya ba ni bsam gyis mi khyab pa'i sangs rgyas bcom ldan 'das rnams so //",
    "T05TD4014E:242a-4": "sangs rgyas sras kyi dbus na bzhugs pa la //",
    "T05TD4014E:242a-5": "zhes bya ba ni byang chub sems dpa' rnams kyi dbus na bzhugs pa la'o //",
    "T05TD4014E:242a-6": "byang chub spyad pa spyod cing zhes bya ba ni byang chub kyi spyad pa spyod pa kun du sgrub cing ngo //",
    "T05TD4014E:242a-7": "blta bar bgyi zhes bya ba ni blta bar bgyi zhing 'jug par bgyi pa yin no //",
    "T05TD4014E:242a-8": "de lta yin na byang chub sems dpa' rnams mi srid pa don du gnyer bas smon lam 'bras bu med pa kho na'o //",
    "T05TD4014E:242a-9": "zhes bya bar mngon pa ma yin nam /",
    "T05TD4014E:242a-10": "'di ltar re zhig sangs rgyas kyi zhing gcig dang ril gyis bye brag tu rdul gcig gi steng na blta bar mi srid na /",
    "T05TD4014E:242a-11": "de ji ltar dus gsum du gtogs pa'i sangs rgyas kyi zhing gi rdul gcig steng nam lus pa dang mnyam pa'i sangs rgyas kyi zhing sangs rgyas bcom ldan 'das byang chub sems dpa'i 'khor gyi dbus na bzhugs pa bgrang ba las 'das pa dag gis yongs su gang ba rnams /",
    "T05TD4014E:242a-12": "so so tha dad par bye brag tu rdul gcig gi steng du blta bar bya'o zhes smon lam 'debs she na /",
    "T05TD4014E:242a-13": "de ni de lta ma yin nam /",
    "T05TD4014E:242a-14": "'di ltar ji ltar bsam gyis mi khyab pa'i las kyis sprul pa'i 'jig rten gyi khams bla dang 'og dang 'chol pa la sogs pa sna tshogs pa tha dad pa de bzhin du rdul gcig gi steng du yang bsam gyis mi khyab pa'i ye shes kyi sprul pa de lta bu ci ste mi srid /",
    "T05TD4014E:242a-15": "bsam gyi mi khyab pa nyid las kyang /",
    "T05TD4014E:242a-16": "gang tshe stengs mkhas pa rnams //",
    "T05TD4014E:242a-17": "mig 'phrul gyi ni rnam pa la //",
    "T05TD4014E:242a-18": "ya mtshan cung zhig yod min pa //",
    "T05TD4014E:242a-19": "de tshe ngo mtshar ci zhig tshe //",
    "T05TD4014E:242a-20": "'jig rten mgon po skyob pa yis //",
    "T05TD4014E:242a-21": "bsam gtan las dang klu rnams dang //",
    "T05TD4014E:242a-22": "sangs rgyas bdag nyid che rnams kyi //",
    "T05TD4014E:242a-23": "bsam gyis mi khyab bzhir bshad do //",
    "T05TD4014E:242a-24": "zhes gsungs te /",
    "T05TD4014E:242b-0": "de bas na sangs rgyas kyi bka' la blo ma byang ba rnams kyi don 'di mi srid @242b par 'dis kyang de kho na ltar yin no //",
    "T05TD4014E:242b-1": "zhes dad par bya dgos so //",
    "T05TD4014E:242b-2": "'di gsal rab tu bsgrubs pas na //",
    "T05TD4014E:242b-3": "gang zhig sangs rgyas kyis bshad pa /",
    "T05TD4014E:242b-4": "lkog tu gyur pa dag la ni //",
    "T05TD4014E:242b-5": "the tshom skye ba de yis 'dir //",
    "T05TD4014E:242b-6": "stong pa nyid du yid ches bya //",
    "T05TD4014E:242b-7": "'jig rten na re zhig snod chung du chu dangs pas gang ba'i nang na yang gza' dang rgyu skar dang skar ma la sogs pas brgyan pa'i nam mkha' thams cad snang ba kho na'o //",
    "T05TD4014E:242b-8": "de nyid kyi phyir bcom ldan 'das kyis /",
    "T05TD4014E:242b-9": "chos rnams gzugs brnyan lta bu dang //",
    "T05TD4014E:242b-10": "rab rib rmi lam mtshan nyid dang //",
    "T05TD4014E:242b-11": "sgyu ma smig rgyu 'dra ba dang //",
    "T05TD4014E:242b-12": "dri za'i grong khyer lta bu yin //",
    "T05TD4014E:242b-13": "zhes gsungs te /",
    "T05TD4014E:242b-14": "'di ni 'og nas /",
    "T05TD4014E:242b-15": "gang yang dus gsum ngag gi zhing bkod pa //",
    "T05TD4014E:242b-16": "zhes 'byung ba'i tshigs su bcad pa yang 'dir gsal bar bya'o //",
    "T05TD4014E:242b-17": "de ltar ma lus phyogs rnams zhes bya ba la sogs pa ni rdul gcig gi steng du ji lta ba de bzhin du phyogs bcu mtha' dag ma lus pa thams cad du'o //",
    "T05TD4014E:242b-18": "skra tsam khyon la zhes bya ba ni skra'i khyon te /",
    "T05TD4014E:242b-19": "skra'i rtse mo tsam gyi go skabs la dus gsum gyi tshad snyed kyi sangs rgyas rgya mtsho dang /",
    "T05TD4014E:242b-20": "de'i zhing rgya mtsho dag la'o //",
    "T05TD4014E:242b-21": "spyod cing zhes bya ba ni spyod pa la 'jug cing ngo //",
    "T05TD4014E:242b-22": "bskal pa brgya mtshor rab tu 'jug ces bya ba ni 'jug par bya zhes bya ba yin no //",
    "T05TD4014E:242b-23": "sangs rgyas kyi gsung la 'jug pa ni /",
    "T05TD4014E:242b-24": "gsung gcig yan lag rgya mtsho'i sgra skad kyis //",
    "T05TD4014E:242b-25": "zhes bya ba la sogs pa gang gsungs pa yin te /",
    "T05TD4014E:242b-26": "de bzhin gshegs pa chos gcig ston pa na nyan pa'i skye bo bgrang ba las 'das pa'i mos pa tha dad pa'i sgo nas cig car du don gzhan dang tshig dang yi ge gzhan dang gzhan dpag tu med pa dag gi gsung gi yan lag rgya mtsho dpag tu med pa dang ldan par grags pas /",
    "T05TD4014E:242b-27": "phyogs bcu dus gsum du gtogs pa'i rgyal ba de kho na bzhin du chos ston pa thams cad kyi dbyangs kyi yan lag rnam par dag pa chos nyan pa'i skye bo dpag tu med pa'i bsam pa ji lta ba'i dbyangs gang yin pa'i sangs rgyas kyi gsung de lta bu de la dogs pa med pa'i rna bas de bzhin gshegs pa re re'i gsung gi yan lag rgya mtsho de dag la 'jug par bya zhing ma lus par yid la bya'o zhes bya ba yin no //",
    "T05TD4014E:242b-28": "de skad du /",
    "T05TD4014E:243a-0": "mos pa du ma @243a * //",
    "T05TD4014E:243a-1": "dang ldan pa //",
    "T05TD4014E:243a-2": "mang po nye bar 'khod pa la //",
    "T05TD4014E:243a-3": "gsung gcig bka' ni bstsal mod kyis //",
    "T05TD4014E:243a-4": "du ma gcig tu dga' ba ste //",
    "T05TD4014E:243a-5": "'di dag kho na'i ched yin zhes //",
    "T05TD4014E:243a-6": "'gro ba kun gyis rtog pa gang //",
    "T05TD4014E:243a-7": "de la ya mtshan che ci mchis //",
    "T05TD4014E:243a-8": "de la ngo mtshar ci zhig mchis //",
    "T05TD4014E:243a-9": "zhes gsungs so //",
    "T05TD4014E:243a-10": "de bzhin du 'phags pa sdong po bkod pa'i mdo 'phags pa byams pa'i rnam par thar pa las kyang /",
    "T05TD4014E:243a-11": "gang zhig skad cig 'dug nas ma rmongs par //",
    "T05TD4014E:243a-12": "bskal pa dung phyur bye ba mang po phyogs bcu yi //",
    "T05TD4014E:243a-13": "bde gshegs chos sprin nyan par ngoms pa'i sems med pa //",
    "T05TD4014E:243a-14": "'di ni blo tshen rgya mtsho lta bu'i gnas pa yin //",
    "T05TD4014E:243a-15": "zhes gsungs te //",
    "T05TD4014E:243a-16": "tshigs su bcad pa snga ma gnyis kyis ni 'chad pa po'i che ba'i bdag nyid bstan to //",
    "T05TD4014E:243a-17": "tshigs su bcad pa 'og mas ni nyan pa'i skye bo'i che ba'i bdag nyid bstan to //",
    "T05TD4014E:243a-18": "chos kyi 'khor lo bskor ba la 'jug pa ni /",
    "T05TD4014E:243a-19": "dus gsum gshegs pa rgyal ba thams cad dag //",
    "T05TD4014E:243a-20": "ces bya ba la sogs pa gang gsungs pa yin no //",
    "T05TD4014E:243a-21": "de dag gi zhes bya ba ni dus gsum du gtogs pa'i rgyal ba 'khor lo'i tshul bskor zhing rab tu bskor bar mdzad pa de dag thams cad kyis te /",
    "T05TD4014E:243a-22": "de dag gi gsung dbyangs zad mi shes shing bgrang ba las 'das pa gang dag yin pa de dag la'o //",
    "T05TD4014E:243a-23": "blo yi stobs kyis zhes bya ba ni ye shes kyi che ba'i bdag nyid kyis te cig car du 'jug cing rab tu 'jug par bya'o //",
    "T05TD4014E:243a-24": "tshul ni 'dir thabs gang dang /",
    "T05TD4014E:243a-25": "chos bshad pa gang gis /",
    "T05TD4014E:243a-26": "dus gang gi tshe /",
    "T05TD4014E:243a-27": "yul gang du sems can mos pa sna tshogs pa rnams 'dul bar 'gyur ba de yin par blta'o //",
    "T05TD4014E:243a-28": "dbyangs zhes bya ba'i sgra ni 'dir tshig kha bskang ba'i don yin no //",
    "T05TD4014E:243a-29": "bskal pa 'jug pa la 'jug pa ni /",
    "T05TD4014E:243a-30": "ma 'ongs bskal pa thams cad 'jug par yang //",
    "T05TD4014E:243a-31": "zhes bya ba la sogs pa gang gsungs pa yin no //",
    "T05TD4014E:243a-32": "mdor na bdag gi ye shes kyi skad cig gis phyogs bcur bstod pa'i ma 'ongs pa'i bskal pa 'jug pa zhes bya ba'i bskal pa brgyud par 'jug par bgyi'o zhes bya ba yin no //",
    "T05TD4014E:243b-0": "gang yang bskal pa dus gsum tshad de dag / ces pa ni dus gsum du bgrang ba de dag thams cad ye shes kyi skad cig ma'i cha shas zhes bya ba ye shes kyi phyogs @243b gcig tu zhugs shing khong du chud par bya'o zhes bya ba yin no //",
    "T05TD4014E:243b-1": "de bzhin gshegs pa la blta zhing de'i spyod yul la 'jug pa ni /",
    "T05TD4014E:243b-2": "dus gsum gshags pa mi yi seng ge dag / ces bya ba la sogs pa gsungs pa yin te /",
    "T05TD4014E:243b-3": "phyogs bcu dus gsum du gtogs pa'i mi'i seng ge /",
    "T05TD4014E:243b-4": "sangs rgyas bcom ldan 'das gang dag yin pa de dag bdag gis ye shes gyi skad cig re re la blta zhing brtag par bya'o zhes bya ba yin no //",
    "T05TD4014E:243b-5": "de dag gi spyod yul ni yul lo //",
    "T05TD4014E:243b-6": "sgyu mar gyur pa'i rnam thar stobs kyis 'jug / ces bya ba ni rtag tu byang chub sems dpa'i rnam par thar pa sgyu mar gyur pa zhes bya ba ye shes kyi ngo bo nyid de'i stobs gyis 'jug par bya'o zhes bya ba yin no //",
    "T05TD4014E:243b-7": "sangs rgyas kyi zhing mngon par sgrub pa la 'jug pa ni /",
    "T05TD4014E:243b-8": "gang yang dus gsum dag gi zhing bkod pa //",
    "T05TD4014E:243b-9": "zhes bya ba la sogs pa gang gsungs pa yin te /",
    "T05TD4014E:243b-10": "dus gsum dag gi zhing bkod pa //",
    "T05TD4014E:243b-11": "zhing gi tshogs gang dag yin pa de dag rdul gcig gi steng du mngon par sgrub cing mngon par bsgrub par bya'o //",
    "T05TD4014E:243b-12": "zhes bya ba yin no //",
    "T05TD4014E:243b-13": "de ltar phyogs rnams ma lus thams cad du //",
    "T05TD4014E:243b-14": "zhes bya ba ni /",
    "T05TD4014E:243b-15": "de ltar phyogs ma lus par rdul re re'i steng du de kho na bzhin du zhing bkod pa mngon par bsgrubs nas ye shes kyi skad cig gis 'jug par bya'o //",
    "T05TD4014E:243b-16": "zhes bya ba yin no //",
    "T05TD4014E:243b-17": "re zhig da ltar gyi sangs rgyas kyi zhing ngo bo nyid dang tshad dang kha dog dang dbyibs kyi bye brag tha dad pa thams cad kyang /",
    "T05TD4014E:243b-18": "ma 'tshol par rdul gcig gi steng du bzhag par mi srid na /",
    "T05TD4014E:243b-19": "sangs rgyas kyi zhing dus gsum du gtogs pa de bzhin du ngo bo nyid la sogs pa'i bye brag tha dad pa ma lus pa rnams phyogs bcur bar mtshams med pa rdul re re'i steng du ma 'chol bar ji ltar 'jog par 'gyur /",
    "T05TD4014E:243b-20": "de'i phyir 'di ji ltar yid ches par bya zhe na /",
    "T05TD4014E:243b-21": "'dir bshad pa /",
    "T05TD4014E:243b-22": "'di ltar chos thams cad ni yongs sum grub pa ngo bo nyid med pa sgyu ma lta bu //",
    "T05TD4014E:243b-23": "rmi lam lta bu /",
    "T05TD4014E:243b-24": "ma skyes pa /",
    "T05TD4014E:243b-25": "ma 'gags pa /",
    "T05TD4014E:243b-26": "skra shad 'dzings pa lta bu /",
    "T05TD4014E:243b-27": "gzod ma nas zhi ba /",
    "T05TD4014E:244a-0": "rang bzhin gyis yongs su mya ngan las 'das pa ji ltar mos pa bzhin rtog pa tsam gyis rab tu phye ba rnam pa sna tshogs du ma'i ngo bo nyid @244a * //",
    "T05TD4014E:244a-1": "yin te /",
    "T05TD4014E:244a-2": "ting nge 'dzin rnam par thar ba'i khyad par rnam pa sna tshogs rnam pa mang po shin du bsgoms pa dag gis nye bar bkod pa bsam gyis ma khyab pa nyams su myong bar byed pa na rang gis bsgoms pa'i lam 'di dag gsal bar rab tu 'gyur ro //",
    "T05TD4014E:244a-3": "'jig rten na yang mig 'phrul mkhan goms pa cung zad tsam las skyes pa'i mthu can dag sgyu ma shin tu ngo mtshar dang ldan pa rab tu sgrub par snang ba nyid de /",
    "T05TD4014E:244a-4": "de lta bas na 'di dag thams cad ni /",
    "T05TD4014E:244a-5": "ji ltar bshad pa bzhin yid ches par bya'i /",
    "T05TD4014E:244a-6": "'di la yid gnyis ni cung zad kyang mi bya'o //",
    "T05TD4014E:244a-7": "brgyad pa de bzhin gshegs pa'i drung du 'gro ba la 'jug pa ni /",
    "T05TD4014E:244a-8": "gang yang ma byon 'jig rten sgron ma zhes bya ba la sogs pa gang gsungs pa yin te /",
    "T05TD4014E:244a-9": "gang yang ma byon pa'i 'jig rten gyi sgron ma sangs rgyas bcom ldan 'das phyi ma'i mtha'i mur thug par rtogs pa bgrang ba las 'das pa sangs rgyas kyi ye shes kyi spyod yul du gyur pa phyogs bcu'i 'jig rten gyi khams nam mkha'i khams kyi mtha' thug pa gzhan dang /",
    "T05TD4014E:244a-10": "gzhan dag tu skad cig re re la dus mnyam pa nyid du /",
    "T05TD4014E:244a-11": "bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba rnams dang /",
    "T05TD4014E:244a-12": "de bzhin du gzhan dus mnyam pa nyid du chos kyi 'khor lo bskor bar 'gyur ba rnams dang /",
    "T05TD4014E:244a-13": "de bzhin du gzhan mya ngan las 'das pa ston par 'gyur pa rnams so //",
    "T05TD4014E:244a-14": "de'i phyir de dag rim par 'tshang rgya zhes bya ba la sogs pa gang gsungs pa yin te /",
    "T05TD4014E:244a-15": "de dag ces bya ba ni mngon par rdzogs par 'tshang rgya ba dang /",
    "T05TD4014E:244a-16": "de bzhin du chos kyi 'khor lo bskor bar mdzad pa dang /",
    "T05TD4014E:244a-17": "mya ngan las 'das pa ston par mdzad pa de dag go //",
    "T05TD4014E:244b-0": "'jig rten gyi mgon gcig po de dag thams @244b cad kyi zhabs kyi drung du 'khor ba ji srid par yid myur ba dang /",
    "T05TD4014E:244b-1": "kun du myur ba'i rdzu 'phrul gnyis kyi stobs kyis lus kyi sprin gyis phyogs bcur khyab par byas te /",
    "T05TD4014E:244b-2": "mchod pa'i sprin nam mkha' khebs pa thams cad du khyad par du 'phags pa bgrang ba las 'das pa dag gis re re la dus mnyam pa nyid du mchod pa dang /",
    "T05TD4014E:244b-3": "bstod pa brjod pa dang /",
    "T05TD4014E:244b-4": "bskor ba brgya phrag du ma byed par mchi zhing nye bar mchi'o //",
    "T05TD4014E:244b-5": "rim par 'tshang rgya ba zhes bya ba ni mngon par rdzogs par byang chub pa'o //",
    "T05TD4014E:244b-6": "'di'i mya ngan las 'das pa ston pa nyid rab tu zhi mtha' yin te /",
    "T05TD4014E:244b-7": "tshig kha bskang ba'i phyir rnam grangs bshad do zhes bya bar mngon no //",
    "T05TD4014E:244b-8": "gtso bo yin pa'i phyir de bshad par zad kyi gzhan yang chu zla snang ba bzhin du dga' ldan gyi gzhal med khang na bzhugs pa dang /",
    "T05TD4014E:244b-9": "'chi 'pho ston pa dang /",
    "T05TD4014E:244b-10": "lhums na bzhugs pa dang /",
    "T05TD4014E:244b-11": "bltams pa dang /",
    "T05TD4014E:244b-12": "lhas phyag byas pa dang /",
    "T05TD4014E:244b-13": "bzo kun du ston pa dang /",
    "T05TD4014E:244b-14": "mngon par grub pa dang /",
    "T05TD4014E:244b-15": "rab tu byung ba dang /",
    "T05TD4014E:244b-16": "dka' ba spyod pa dang /",
    "T05TD4014E:244b-17": "byang chub kyi snying por gshegs pa dang /",
    "T05TD4014E:244b-18": "byang chub kyi shing gi rgyal po'i drung du seng ge'i khri la bzhugs te /",
    "T05TD4014E:244b-19": "bdud btul ba'i dus dag tu yang de bzhin du de dag kho na'i zhabs kyi drung du cig car du mchi bar bgyi'o zhes bya ba yin te /",
    "T05TD4014E:244b-20": "de skad du /",
    "T05TD4014E:244b-21": "gang phyir 'jig rten khams su ni //",
    "T05TD4014E:244b-22": "sems can skad cig re re la //",
    "T05TD4014E:244b-23": "so sor rnam par 'tshang rgya bar //",
    "T05TD4014E:244b-24": "de phyir zhum par mi bya'o //",
    "T05TD4014E:244b-25": "zhes bya ba gsungs so //",
    "T05TD4014E:244b-26": "rnam pa bcu gnyis pa ni stobs yin no //",
    "T05TD4014E:244b-27": "de yang rnam pa bcu ste /",
    "T05TD4014E:244b-28": "kun du myur ba'i rdzu 'phrul stobs zhes bya ba la sogs pa tshigs su bcad pa gnyis bstan to //",
    "T05TD4014E:244b-29": "kun du myur ba zhes bya ba ni dper na byang chub sems dpa' gzhan gyis mi 'gro ba kun du myur ba'i rdzu 'phrul gyis phyogs bcur cig car du 'gro ba de kho na dang 'dra'o //",
    "T05TD4014E:245a-0": "rdzu 'phrul zhes bya ba rdzu 'phrul ni 'byor cing ji @245a * //",
    "T05TD4014E:245a-1": "skad 'dod pa bzhin du phun sum tshogs par byed pa ste /",
    "T05TD4014E:245a-2": "cho 'phrul zhes bya ba'i tha tshig go //",
    "T05TD4014E:245a-3": "rdzu 'phrul ji ltar na cho 'phrul yin no zhes bya bar ces shes she na /",
    "T05TD4014E:245a-4": "sems can so so'i yid 'phrog cing 'dun par byed pas cho 'phrul lo //",
    "T05TD4014E:245a-5": "de'i stobs ni don yod pa nyid de /",
    "T05TD4014E:245a-6": "rdzu 'phrul gyi stobs des so //",
    "T05TD4014E:245a-7": "kun nas sgo yi theg pa'i stobs dag dang //",
    "T05TD4014E:245a-8": "zhes bya ba la /",
    "T05TD4014E:245a-9": "kun nas sgo zhes bya ba ni sgo kun nas so //",
    "T05TD4014E:245a-10": "ji ltar zhe na /",
    "T05TD4014E:245a-11": "de'i lus kyi gnas skabs dang /",
    "T05TD4014E:245a-12": "dmigs pa ni gang la byang chub kyi sems mi skye ba dang /",
    "T05TD4014E:245a-13": "gang la sems can thams cad la phan pa dang bde bar smon par mi 'gyur bas de med de /",
    "T05TD4014E:245a-14": "'di thams cad ni 'phags pa spyod yul yongs su dag pa'i mdo la blta bar bya'o //",
    "T05TD4014E:245a-15": "theg pa'i stobs zhes bya ba ni theg pa chen po'i stobs kyis te /",
    "T05TD4014E:245a-16": "'dis theg pas ni theg pa'o //",
    "T05TD4014E:245a-17": "de ni theg pa yang yin la chen po yang yin pas na theg pa chen po'o //",
    "T05TD4014E:245a-18": "yang na theg pa chen po sangs rgyas dang byang chub sems dpa' thams cad kyi theg pa yin pas na theg pa chen po'o //",
    "T05TD4014E:245a-19": "'di'i rang bzhin ci yin zhe na /",
    "T05TD4014E:245a-20": "sangs rgyas kyi byang chub thob par byed pa'i lam bsod nams dang ye shes kyi tshogs zhes bya ba ni theg pa chen po'o //",
    "T05TD4014E:245a-21": "yang na theg pa chen po ni pha rol tu phyin pa dang bcas pa yin no //",
    "T05TD4014E:245a-22": "de'i stobs ni thogs pa med pa nyid de mi mthun pa'i phyogs las nges par rgyal pa nyid ces bya ba'i tha tshig go //",
    "T05TD4014E:245a-23": "kun du yon tan zhes bya ba ni thog ma dang bar dang tha mar dge ba'o //",
    "T05TD4014E:245a-24": "spyod pa'i stobs zhes bya ba ni bye brag tu ma byas pa'i phyir byang chub sems dpa'i spyod pa'i stobs dang /",
    "T05TD4014E:245a-25": "bzang po spyod pa'i stobs te /",
    "T05TD4014E:245a-26": "spyod pa gnyi ga'i stobs kyis so //",
    "T05TD4014E:245a-27": "kun du khyab pa zhes bya ba ni phyogs bcur khyab pa'o //",
    "T05TD4014E:245a-28": "byams pa dag gi stobs zhes bya ba ni sems can gyi khams thams cad la bde bar sems pas khyab pa'o //",
    "T05TD4014E:245b-0": "kun du dge ba zhes bya ba ni sems can thams cad la phan @245b pa dang /",
    "T05TD4014E:245b-1": "bde ba bskyed pa'i bsam pa sgrub pa'i phyir ro //",
    "T05TD4014E:245b-2": "bsod nams stobs zhes bya ba ni dag cing gtsang bar byed pas na bsod nams so //",
    "T05TD4014E:245b-3": "yang na phyi phyir legs par 'gyur bas na bsod nams so //",
    "T05TD4014E:245b-4": "de'i stobs ni byang chub tu sems bskyed pa bsgoms pa las 'gyur te /",
    "T05TD4014E:245b-5": "ji skad du /",
    "T05TD4014E:245b-6": "byang chub sems kyi bsod nams gang //",
    "T05TD4014E:245b-7": "de ni gal te gzugs can gyur //",
    "T05TD4014E:245b-8": "nam mkha'i khams kun bkang nas ni //",
    "T05TD4014E:245b-9": "de bas kyang ni de lhag gyur //",
    "T05TD4014E:245b-10": "de bzhin du theg pa chen po dang ldan pa'i chos zab cing rgya che ba 'dzin pa dang klog pa dang 'chad pa dang mos pa dang tshigs su bcad pa gnyis 'dzin pa dang /",
    "T05TD4014E:245b-11": "yang dag par rdzogs pa'i byang chub tu yongs su bsngo ba las kyang 'gyur te bsod nams kyi stobs des so //",
    "T05TD4014E:245b-12": "chags pa med par gyur pa zhes bya ba ni dus gsum char la yang thogs pa med pa'i phyir ro //",
    "T05TD4014E:245b-13": "ye shes stobs zhes bya ba ni shes bya mtha' dag rig pa'i ye shes yin pa'i phyir ro //",
    "T05TD4014E:245b-14": "shes rab stobs zhes bya ba ni dngos po'i de kho na nyid rtogs pa'o //",
    "T05TD4014E:245b-15": "thabs kyi stobs zhes bya ba'i thabs ni grub pa'o //",
    "T05TD4014E:245b-16": "de'i stobs ni 'bras bu med pa ma yin pa nyid do //",
    "T05TD4014E:245b-17": "ting 'dzin stobs zhes bya ba la /",
    "T05TD4014E:245b-18": "ting nge 'dzin ni mnyam par 'jog pa ste bsam gtan no //",
    "T05TD4014E:245b-19": "de'i stobs ni 'gro ba mtha' dag gi don bya ba dang /",
    "T05TD4014E:245b-20": "mngon par shes pa la sogs pa yon tan mngon par sgrub pa la thogs pa med pa nyid de ting nge 'dzin gyi stobs des so //",
    "T05TD4014E:245b-21": "byang chub stobs zhes bya ba la byang chub ni bla na med pa yang dag par rdzogs pa'i byang chub po //",
    "T05TD4014E:245b-22": "de'i ched kyi stobs te mthu gang yin pa de yang dag par sgrub par byed ces bya ba ni de'i tshogs rnam par sgrub par byed cing ngo //",
    "T05TD4014E:245b-23": "rnam pa bcu gsum pa ni gnyen po'i yin no //",
    "T05TD4014E:246a-0": "de yang mi mthun pa'i phyogs las dang nyon mongs pa dang bdud kyi stobs 'joms par byed pa rnam pa gsum ste @246a * //",
    "T05TD4014E:246a-1": "las kyi stobs rnams rnam par dag byed cing //",
    "T05TD4014E:246a-2": "zhes bya ba la sogs pa gang gsungs pa yin te /",
    "T05TD4014E:246a-3": "las 'di ni bye brag tu ma byas pa'i phyir dge ba dang mi dge ba dang mi g-yo ba'i bye brag gis rnam pa gsum ste /",
    "T05TD4014E:246a-4": "de la las mi dge ba'i stobs ni nges par myong bar 'gyur ba yod pa'i phyir 'bras bu ngan 'gro gsum 'byin par nus pa yin no //",
    "T05TD4014E:246a-5": "de la smod pa la sogs pa'i stobs kyis yongs su dag par byed cing sel bar byed pa ni /",
    "T05TD4014E:246a-6": "ji skad du /",
    "T05TD4014E:246a-7": "shin tu mi bzad las rnams byas pa ni //",
    "T05TD4014E:246a-8": "bdag la rnam par smod pas bsrabs bar 'gyur //",
    "T05TD4014E:246a-9": "rab tu bshags dang sdom par byed pa yis //",
    "T05TD4014E:246a-10": "de dag shin tu rtsa nas bton par bshad //",
    "T05TD4014E:246a-11": "ces gsungs pa lta bu yin no //",
    "T05TD4014E:246a-12": "gnyen po'i stobs kyis yongs su dag par byed pa ni /",
    "T05TD4014E:246a-13": "dper na byams ma'i bu gang pos ma la brnyas pas kun nas bslang ba'i las me dag ba zhing gi khyad par gyis /",
    "T05TD4014E:246a-14": "mthong ba'i chos kho na la rnam par smin pa'i 'bras bu 'byin par zhugs pa 'bras bu cung zad cig kyang smin pa las /",
    "T05TD4014E:246a-15": "de'i lhag pa'i bsam pa'i khyad par las byung ba'i sems can gyi don du smon pa'i sems bskyed pa kho nas ma lus par shin tu rtsa nas bton te bcom pa lta bu yin no //",
    "T05TD4014E:246a-16": "sems can gyi don du smon pa'i sems bskyed pa yang ji lta bu zhig ce na /",
    "T05TD4014E:246a-17": "smras pa /",
    "T05TD4014E:246a-18": "'gro ba thams cad kyi sems bskyed sems can gang dag bdag lta bur ma la brnyas pa'i las de lta bur byed par 'gyur ba de dag thams cad kyi phyir 'khor ba ji srid kyi bar du /",
    "T05TD4014E:246a-19": "bdag kho nar mgo la 'khor los 'dab las skyes pa'i sdug bsngal gyi phung po chen po mtha' yas pa snyoms par mtshams med pa nyams su myong bar gyur cig / nam du yang sems can 'ga' yang 'dir 'ong bar ma gyur cig ces bya ba yin no //",
    "T05TD4014E:246a-20": "rten gyi stobs kyis yongs su dag bar byed pa ni dper na phag mo'i rtogs pa brjod pa las /",
    "T05TD4014E:246a-21": "lha'i bu 'chi 'pho bar 'gyur ba'i chos can zhig phag mo'i mngal du skyes nas myong bar 'gyur ba'i las kyi 'bras bu smin par mngon du phyogs pa las gsum la skyabs su song ba tsam gyis thams cad shin tu rtsa ba nas bton te /",
    "T05TD4014E:246a-22": "sum cu rtsa gsum pa'i lha las shi 'phos te dga' ldan pa dag gi nang du skyes so zhes 'byung ba lta bu yin no //",
    "T05TD4014E:246b-0": "chos thams cad @246b bdag med par rtogs pas kyang shin tu rtsad nas phyin par 'gyur te /",
    "T05TD4014E:246b-1": "ji skad du las kyi sgrib pa rgyun gcod pa'i mdo las 'di lta ste /",
    "T05TD4014E:246b-2": "dge slong zhig mi tshangs par spyod pa dang /",
    "T05TD4014E:246b-3": "mi gsod pa'i phas pham pa gnyis byung ba dang /",
    "T05TD4014E:246b-4": "phyis mi dga' zhing yid gdungs nas myos pa bzhin du gtsug lag khang nas gtsug lag khang dang /",
    "T05TD4014E:246b-5": "grong nas grong dang /",
    "T05TD4014E:246b-6": "lam po che la sogs par 'gro na yang /",
    "T05TD4014E:246b-7": "sdig pa de skye bo kun gyis mngon sum du yang dag par rab tu 'chags te /",
    "T05TD4014E:246b-8": "yang dang yang du kye ma kye chud bdag ni ma rung ngo //",
    "T05TD4014E:246b-9": "bdag ni nyams so zhes smra zhing las de srab mor gyur gyi bar du sdig pa 'chags pa'i stobs kyis sel bar byed do //",
    "T05TD4014E:246b-10": "de ltar sems shin tu gdungs par gyur pa de la byang chub sems dpa' mngon par shes pa thob pa zhig gis chos zab mo de dang de lta bu bshad pa dang /",
    "T05TD4014E:246b-11": "de na de chos thams cad la bdag med par rtogs pas sdig pa thams cad rnam pa thams cad du rtsad nas bton te mi skye ba'i chos la bzod pa thob par gyur to zhes gsungs pa lta bu yin no //",
    "T05TD4014E:246b-12": "chos zab mo la mos pa 'di ni ltung ba dang /",
    "T05TD4014E:246b-13": "'gyod pa thams cad sel ba dang /",
    "T05TD4014E:246b-14": "sgrib pa thams cad sbyong ba yin no zhes bya ba de ltar dad par bya ste /",
    "T05TD4014E:246b-15": "ji skad du /",
    "T05TD4014E:246b-16": "'phags pa de bzhin gshegs pa'i mdzod las /",
    "T05TD4014E:246b-17": "'od srungs gang gi pha yin la rang sangs rgyas kyang yin pa de bsad na 'di ni srog gcod pa rnams kyi nang na mi bzad pa yin no //",
    "T05TD4014E:246b-18": "'di lta ste /",
    "T05TD4014E:246b-19": "dkon mchog gsum gyi dkor 'phrog pa 'di ni ma byin par len pa rnams kyi nang na mi bzad pa yin no //",
    "T05TD4014E:246b-20": "'di lta ste /",
    "T05TD4014E:246b-21": "ma yang yin la dgra bcom ma yang yin pa de la nyal po byas na 'di ni 'dod pas log par g-yem pa rnams kyi nang nam rungs pa yin no //",
    "T05TD4014E:246b-22": "'di lta ste /",
    "T05TD4014E:246b-23": "de bzhin gshegs pa la skur ba 'debs pa 'di ni brdzun smra ba rnams kyi nang nam rungs pa yin no //",
    "T05TD4014E:246b-24": "'di lta ste /",
    "T05TD4014E:246b-25": "dge 'dun gyi dbyen byed pa 'di ni phra ma rnams kyi nang na rungs pa yin no //",
    "T05TD4014E:246b-26": "'di lta ste /",
    "T05TD4014E:246b-27": "'phags pa rnams la kha zer ba 'di ni tshig rtsub po rnams kyi nang na ma rungs ba yin no //",
    "T05TD4014E:246b-28": "'di lta ste /",
    "T05TD4014E:246b-29": "chos 'dod pa rnams rnam par g-yeng bar byed pa 'di ni tshig 'khyal ba rnams kyi nang na mi bzad pa yin no //",
    "T05TD4014E:246b-30": "'di lta ste /",
    "T05TD4014E:247a-0": "yang dag par song ba dang yang dag par @247a * //",
    "T05TD4014E:247a-1": "zhugs pa rnams kyi rnyed pa 'phrog par sems pa 'di ni brnab sems kyi nang na ma rungs pa yin no //",
    "T05TD4014E:247a-2": "'di lta ste /",
    "T05TD4014E:247a-3": "mtshams med par 'gro bar 'gyur ba 'di ni gnod sems rnams kyi nang na ma rungs pa yin no //",
    "T05TD4014E:247a-4": "'di lta ste /",
    "T05TD4014E:247a-5": "lta ba shin tu thibs bo ni log par lta ba rnams kyi nang na ma rungs pa yin no //",
    "T05TD4014E:247a-6": "mi dge ba'i las kyi lam bcu po 'di dag ni gang las kyang kha nam tho ba che ba yin no //",
    "T05TD4014E:247a-7": "'od srungs gal te sems can 'ga' zhig mi dge ba'i las kyi lam de dag kha na ma tho ba che ba bcu po de dag dang ldan par gyur la /",
    "T05TD4014E:247a-8": "de yang de bzhin gshegs pas bstan pa'i chos rgyu dang rkyen dang ldan pa la 'jug ste /",
    "T05TD4014E:247a-9": "'di la bdag gam /",
    "T05TD4014E:247a-10": "sems can nam /",
    "T05TD4014E:247a-11": "srog gam /",
    "T05TD4014E:247a-12": "gang zag gam /",
    "T05TD4014E:247a-13": "gang zhig byed pa'am /",
    "T05TD4014E:247a-14": "gang zhig myong bar 'gyur ba ni 'ga' yang med do //",
    "T05TD4014E:247a-15": "de lta bas na chos thams cad ni ma byas pa mjon par 'dus ma byas pa sgyu ma'i chos nyid kun nas nyon mongs pa med pa rang bzhin gyis 'od gsal ba'o zhes bya ba la 'jug la /",
    "T05TD4014E:247a-16": "chos thams cad ni gzod ma nas dag pa'o zhes bya bar dad cing mos na /",
    "T05TD4014E:247a-17": "sems can de ngan song du song bar nga mi smra'o //",
    "T05TD4014E:247a-18": "ci'i phyir zhe na /",
    "T05TD4014E:247a-19": "nyon mongs pa rnams la phung po'i dngos po med de /",
    "T05TD4014E:247a-20": "nyon mongs pa thams cad ni skyes nas 'jig cing nyams pa /",
    "T05TD4014E:247a-21": "rgyu dang rkyen tshogs pa dang ldan nas 'byung la byung ma thag tu 'gags pa yin no //",
    "T05TD4014E:247a-22": "gsol ba /",
    "T05TD4014E:247a-23": "bcom ldan 'das sems skyes pa zhig pa gang lags pa de nyid nyon mongs pa thams cad zhig pa lags so //",
    "T05TD4014E:247a-24": "gang zhig de ltar mos pa de la ni nam yang ltung ba ma mchis la ;",
    "T05TD4014E:247a-25": "ltung ba'i gnas kyang ma mchis te /",
    "T05TD4014E:247a-26": "sgrib pa med pa la ltung ba gnas pa gang lags pa 'di ni gnas ma lags shing go skabs ma mchis te /",
    "T05TD4014E:247a-27": "'di ni mi srid pa lags so zhes bya ba bstan pa lta bu yin no //",
    "T05TD4014E:247a-28": "de bzhin du byang chub kyi sems bskyed pa mngon du byas pa kho nas kyang ltung bas kun nas bslangs pa'i mi dge ba thams cad shin tu rtsad nas phyin par 'gyur te /",
    "T05TD4014E:247a-29": "ji skad du /",
    "T05TD4014E:247a-30": "'phags pa nye ba 'khor gyis zhus pa'i mdo las /",
    "T05TD4014E:247a-31": "gal te byang chub sems dpa' snga dro ltung ba byung ba nyi ma'i gung la byang chub kyi sems mngon du byed na /",
    "T05TD4014E:247b-0": "byang chub sems dpa' de'i tshul khrims kyi phung po @247b yongs su gtugs pa med pa kho na yin par rig par bya'o //",
    "T05TD4014E:247b-1": "de bzhin du nyi ma'i gung la ltung ba byung ba /",
    "T05TD4014E:247b-2": "phyi dro byang chub kyi sems mngon du byed na de kho nas byang chub sems dpa' de'i tshul khrims kyi phung po mi zad par rig par bya'o zhes bya ba sogs pa gang gsungs pa dang /",
    "T05TD4014E:247b-3": "de bzhin du rigs kyi bu byang chub kyi sems kyis ni nyes byas thams cad nges par sreg pa'i phyir bskal pa'i me lta bu yin no zhes bya ba la sogs pa gang gsungs pa lta bu yin no //",
    "T05TD4014E:247b-4": "sum brgya pa las kyang /",
    "T05TD4014E:247b-5": "rab 'byor rigs kyi bu'am rigs kyi bu mo gang la la dag mdo sde 'di lta phu 'dzin pa dang /",
    "T05TD4014E:247b-6": "'chang ba dang /",
    "T05TD4014E:247b-7": "klog pa dang /",
    "T05TD4014E:247b-8": "kun chub par byed pa de dag ni brnyas par 'gyur /",
    "T05TD4014E:247b-9": "shin tu brnyas par 'gyur ro //",
    "T05TD4014E:247b-10": "de ci'i phyir zhe na /",
    "T05TD4014E:247b-11": "sems can de dag gi tshe rabs snga ma'i las mi dge ba ngan song du 'gro bar 'gyur bar byas pa gang dag yin pa de dag mthong ba'i chos kho na la brnyas pa zad par 'gyur ro zhes gsungs so //",
    "T05TD4014E:247b-12": "de lta bu la sogs pas sdig pa'i las nges par myong bar 'gyur ba shin tu yongs su dag par byas pa yin no //",
    "T05TD4014E:247b-13": "kha cig 'di skad du /",
    "T05TD4014E:247b-14": "sdig pa'i las chung ngu dang 'bring dag ni bshags pa la sogs pa'i stobs kyis shin tu rtsad nas phyin par 'gyur grangs na /",
    "T05TD4014E:247b-15": "mtshams med pa la sogs pa las lci ba rnams kyis ji ltar thams cad kyi thams cad du shin tu rtsad nas phyin par 'gyur zhes zer na /",
    "T05TD4014E:247b-16": "'dir smras pa /",
    "T05TD4014E:247b-17": "ma skyes dgra la sogs pa mtshams med pa byed pa dag bsam pa chung ngu dang 'bring dang chen po'i khyad par gyis /",
    "T05TD4014E:247b-18": "mnar med par bskal ba bar ma 'am /",
    "T05TD4014E:247b-19": "de bas thung ba'am /",
    "T05TD4014E:247b-20": "phyed du gnas par gyur pa la de dag shin tu 'gyod pa'i mes yid kun du gdungs pa dang /",
    "T05TD4014E:247b-21": "mi dga' nas bshags pa la sogs pa'i stobs kyis las de 'di ltar pho long brdab pa'i yun tsam zhig tu 'bras bu myong bar 'gyur bar bsrab pa nyid du 'gyur ro zhes 'byung na /",
    "T05TD4014E:247b-22": "de ji tsam gyi don du na las de shin tu rtsad nas phyung bar 'gyur ba ma yin nam /",
    "T05TD4014E:247b-23": "zhing nyag ma gcig ma brdas pas zhing ma brdas pa ni ma yin no //",
    "T05TD4014E:247b-24": "'o na /",
    "T05TD4014E:247b-25": "ma nges pa'i las kyi phung po ji ltar zad par 'gyur ba ni sbrang bu'i rkang pa'i lhag ma tsam gyi khyad par nyid kyang mi 'gyur ro //",
    "T05TD4014E:248a-0": "de yang gang gi phyir gnyen po'i phyogs kyi sems bskyed pa la zhugs pas yongs su zad par @248a * //",
    "T05TD4014E:248a-1": "'gyur ba kho na'o //",
    "T05TD4014E:248a-2": "lus can kun gyi las rnams ni //",
    "T05TD4014E:248a-3": "bskal ba brgyar yang chud mi za //",
    "T05TD4014E:248a-4": "tshogs shing dus la babs pa na //",
    "T05TD4014E:248a-5": "'bras bu smin pa nyid du 'gyur //",
    "T05TD4014E:248a-6": "zhes bya ba la sogs pa gang gsungs pa ste /",
    "T05TD4014E:248a-7": "ji ltar drang zhe na bshad pa /",
    "T05TD4014E:248a-8": "'di ni las gang dag rnam par sun 'byin pa la sogs pa kun du spyod pa'i stobs kyis ma bsal zhing srab mor ma byas pa de dag la blta bar bya'o //",
    "T05TD4014E:248a-9": "de skad du mi mkhas pas ni sdig pa chung ngu byas kyang 'og tu 'gro //",
    "T05TD4014E:248a-10": "mkhas pas chen po byas kyang gnod pa rab tu spong bar 'gyur //",
    "T05TD4014E:248a-11": "lcags kyi gong bu chung yang chu yi 'og tu 'bying 'gyur la ;",
    "T05TD4014E:248a-12": "/ de nyid snod du byas na che yang steng na 'phyo bar 'gyur //",
    "T05TD4014E:248a-13": "zhes bshad pa lta bu yin no //",
    "T05TD4014E:248a-14": "sdig pa'i las nges par myong bar 'gyur ba ma yin pa dus gsum pa bgrang ba las 'das pa gang yin pa de yang las la dbang bas /",
    "T05TD4014E:248a-15": "phyogs bcu kun du 'khor ba'i rgyun ji srid par sems can ngan song du skyes pa rnams la cig car kho nar phan pa dang bde ba bsgrub pa'i phyir de dang bskal pa mthun pa'i rigs dang kha dog dang dbyibs dang tshad kyi bye brag tha dad pas rnam par smin pa'i 'bras bu 'byin par nges par byed do //",
    "T05TD4014E:248a-16": "las dge ba'i stobs kyang sred pa'i 'bras bu 'byin par nus pa yin no //",
    "T05TD4014E:248a-17": "de yang yongs su dag par byed do //",
    "T05TD4014E:248a-18": "ji lta zhe na /",
    "T05TD4014E:248a-19": "rnam par smin pa'i 'bras bu dang phral te /",
    "T05TD4014E:248a-20": "smon lam gyi stobs kyis byang chub kho nar yongs su bsngo zhing rgyu mtshan du byed do //",
    "T05TD4014E:248a-21": "las mi g-yo ba ni gzugs dang /",
    "T05TD4014E:248a-22": "gzugs med pa na spyod pa na /",
    "T05TD4014E:248a-23": "bsam gtan dang po la snyoms par 'jug pas kun nas bslangs pa'o ;",
    "T05TD4014E:248a-24": "/ de'i stobs ni de nyid yin te /",
    "T05TD4014E:248a-25": "de yang las la dbang bas bsal te sems can gyi don du ji ltar 'dod pa bzhin sbyor bar byed do //",
    "T05TD4014E:248a-26": "'dir sbyor bar byed pa ni 'di yin no //",
    "T05TD4014E:248a-27": "nyon mongs stobs rnams kun du 'joms byed cing //",
    "T05TD4014E:248a-28": "zhes pa la 'dod chags la sogs pa ni lus dang sems kyi rgyud nyon mongs par byed pas nyon mongs pa dag yin no //",
    "T05TD4014E:248a-29": "de dag gi stobs ni shas cher 'byung ba nyid de /",
    "T05TD4014E:248a-30": "gang gi dbang gis bgrod par bya ba dang /",
    "T05TD4014E:248a-31": "bgrod par bya ba ma yin pa dang /",
    "T05TD4014E:248a-32": "phan pa dang /",
    "T05TD4014E:248a-33": "phan pa ma yin pa dang /",
    "T05TD4014E:248a-34": "lci ba dang /",
    "T05TD4014E:248a-35": "yang ba la sogs pa thams cad mi shes pa yin no //",
    "T05TD4014E:248b-0": "de mi sdug pa @248b la sogs pa bsgom pa dang /",
    "T05TD4014E:248b-1": "'jig rten pa'i lam gyis yongs su 'jil zhing zil gyis gnon par byed de /",
    "T05TD4014E:248b-2": "mdor na nyon mongs pa la dbang bas de dag nyid byang chub kyi yan lag tu sgom par byed do zhes bya ba yin no //",
    "T05TD4014E:248b-3": "bdud kyi stobs rnams stobs med rab byed cing //",
    "T05TD4014E:248b-4": "zhes bya ba la bdud ces bya ba ni lha'i bu la sogs pa'o //",
    "T05TD4014E:248b-5": "de dag gi stobs ni byang chub sems dpa'i spyod pa la sogs pa'i bar chad du byed nus pa yin te /",
    "T05TD4014E:248b-6": "de mngon par shes pa'i stobs kyis stobs med cing gzi byin yal ba dang mthu med par byed cing ngo //",
    "T05TD4014E:248b-7": "bzang po spyod pa'i stobs kun rdzogs par bgyi //",
    "T05TD4014E:248b-8": "zhes bya ba la bzang po spyod pa'i stobs ni mi mthun pa'i phyogs kyis zil gyis mi non pa ste /",
    "T05TD4014E:248b-9": "mngon par 'dus byas pa med par 'jug pa nyid yin no //",
    "T05TD4014E:248b-10": "de thams cad ma lus par sngar bshad pa rdzu 'phrul la sogs pa stobs rnam pa bcu dang /",
    "T05TD4014E:248b-11": "bshad ma thag pa gnyen po rnam pa gsum po 'dis yongs su rdzogs par bgyi'o //",
    "T05TD4014E:248b-12": "da ni rnam pa bcu bzhi pa byang chub sems dpa' rnams kyi las gang yin pa de ston to //",
    "T05TD4014E:248b-13": "las de yang sangs rgyas kyi zhing dag par byed pa la sogs pa rnam pa brgyad de /",
    "T05TD4014E:248b-14": "zhing rnams rgya mtsho zhes bya ba la sogs pa gang gsungs pa tshigs su bcad pa gnyis kyis bstan to //",
    "T05TD4014E:248b-15": "sangs rgyas kyi zhing rgya mtsho dag skad cig re re la bde ba can lta bu dang ;",
    "T05TD4014E:248b-16": "padma can lta bur rnam par dag par byed cing de bzhin du /",
    "T05TD4014E:248b-17": "sems can 'khor ba'i btson ra ba nyon mongs pa'i lcags sgrog gi 'ching bas bcings pa rgya mtsho dag skad cig re re la rdzu 'phrul dang kun brjod pa'i cho 'phrul gnyis kyis mdun par byas te /",
    "T05TD4014E:248b-18": "rjes su bstan pa'i cho 'phrul gyis rnam par grol ba'o //",
    "T05TD4014E:248b-19": "chos rnams rgya mtsho zhes bya ba ni bshad pa'i chos rgya mtsho dang /",
    "T05TD4014E:248b-20": "rtogs pa'i chos rgya mtsho dag skad cig re re la shes rab kyi mig gis mthong bar byed rnam par mthong bar byed cing ngo //",
    "T05TD4014E:248b-21": "shes bya mtha' yas pas ye shes kyang mtha' yas pa nyid de /",
    "T05TD4014E:248b-22": "de'i phyir ye shes rgya mtsho zhes bya ba gsungs so //",
    "T05TD4014E:248b-23": "ye shes rgya mtsho de skad cig re re la rab tu rtogs par byed cing 'jug par byed de /",
    "T05TD4014E:248b-24": "khong du chud par byed pa zhes bya ba'i tha tshig go //",
    "T05TD4014E:248b-25": "spyod pa rgya mtsho zhes bya ba la sogs pa ni /",
    "T05TD4014E:248b-26": "byang chub spyod pa rgya mtsho dang /",
    "T05TD4014E:248b-27": "bzang po spyod pa rgya mtsho ste /",
    "T05TD4014E:249a-0": "bye brag tu ma byas pa'i phyir spyod pa gnyis smos par rigs @249a * //",
    "T05TD4014E:249a-1": "so ;",
    "T05TD4014E:249a-2": "/ de la byang chub kyi spyod pa ni sangs rgyas kyi chos 'dren par byed pa'i ye shes kyi tshogs so //",
    "T05TD4014E:249a-3": "bzang po spyod pa ni 'gro ba mtha' dag la phan pa dang bde bskyed par byas pas bsod nams kyi tshogs so //",
    "T05TD4014E:249a-4": "gzhan yang bzang po spyod pa ni byang chub spyod pa kho na yin te /",
    "T05TD4014E:249a-5": "gnyi ga yang byang chub 'dren par byed pa yin pa'i phyir ro //",
    "T05TD4014E:249a-6": "'on kyang khyad par ni mngon sum dang brgyud pa zhes bya ba la de tsam zhig yod do //",
    "T05TD4014E:249a-7": "spyod pa bzang po de skad cig re re la mngon par shes pa'i stobs kyis rnam par dag par byed dri ma dang bral bar byed cing ngo //",
    "T05TD4014E:249a-8": "smon lam rgya mtsho zhes bya ba ni skad cig re re la tshul khrims dang ting nge 'dzin gyi stobs kyis rab tu rdzogs par byed cing ngo //",
    "T05TD4014E:249a-9": "sangs rgyas rgya mtsho zhes bya ba ni /",
    "T05TD4014E:249a-10": "skad cig re re la phyogs bcur mchod pa'i sprin nam mkha' khebs pa dag gis rab tu mchod par byed cing ngo //",
    "T05TD4014E:249a-11": "bskal pa rgya mtshor mi skyo spyad par bgyi //",
    "T05TD4014E:249a-12": "zhes bya ba ni /",
    "T05TD4014E:249a-13": "skyo ba med pa'i yid kyis so //",
    "T05TD4014E:249a-14": "rnam pa bco lnga pa ni sangs rgyas dang byang chub sems dpa'i rjes su slob par yongs su bsngo ba yin te /",
    "T05TD4014E:249a-15": "de yang rnam pa gnyis so //",
    "T05TD4014E:249a-16": "de la de bzhin gshegs pa'i rjes su slob cing yongs su bsngo ba ni /",
    "T05TD4014E:249a-17": "gang yang dus gsum gshegs pa zhes bya ba la sogs pa gang gsungs pa yin te /",
    "T05TD4014E:249a-18": "dus gsum du gtogs pa'i rgyal ba rnams kyi byang chub spyod pa smon lam gyi bye brag gang dag yin pa de dag thams cad bdag gis ma lus par /",
    "T05TD4014E:249a-19": "bzang po spyod pas zhes bya bar spyod pa bzang pos rdzogs par bgyis shing bskangs nas /",
    "T05TD4014E:249a-20": "byang chub rnam par 'tshang rgya bar bgyi'o zhes bya ba yin no //",
    "T05TD4014E:249a-21": "lus dang ngag dang yid dang spyod pa dang zhing dang smon lam rnam par dag pa dag gis byang chub sems dpa' 'phags pa kun du bzang po la sogs pa'i rjes su slob cing yongs su bsngo ba ni /",
    "T05TD4014E:249a-22": "rgyal ba kun gyi sras kyi thu bo pa //",
    "T05TD4014E:249a-23": "zhes bya ba la sogs pa gang gsungs pa tshigs su bcad pa gsum gyis bstan te /",
    "T05TD4014E:249a-24": "'phags pa byang chub sems dpa' chen po kun du bzang po ni byang chub sems dpa' rnams kyi kun du bzang po spyod pa gang yin pa dang /",
    "T05TD4014E:249a-25": "de bzhin du byang chub sems dpa'i rnam par thar pa ji snyed pa dang /",
    "T05TD4014E:249a-26": "ting nge 'dzin ji snyed pa dang /",
    "T05TD4014E:249b-0": "de lta bu la sogs pa mdor na byang chub sems dpa'i yon tan ji snyed pa de dag thams cad kyi pha rol tu phyin pas @249b na de'i phyir sras kyi thu bo zhes bya'o //",
    "T05TD4014E:249b-1": "rgyal ba thams cad kyi sras kyi thu bo 'phags pa byang chub sems dpa' kun du bzang po zhes bya ba gang yin pa mkhas pa de dang zhes bya ba ni mkhas pa de kho na dang ngo //",
    "T05TD4014E:249b-2": "mtshungs par spyod pa'i phyir zhes bya ba ni //",
    "T05TD4014E:249b-3": "mtshungs par spyod pa'i phyir skad cig re re la ji skad bstan pa'i dge ba'i rtsa ba 'di yongs su bsngo'o zhes bya ba yin no //",
    "T05TD4014E:249b-4": "lus dang ngag dang yid kyang rnam dag cing //",
    "T05TD4014E:249b-5": "zhes bya ba la sogs pa ni lus dang ngag dang yid rnam par dag pa'o //",
    "T05TD4014E:249b-6": "spyod pa rnam par dag pa dang /",
    "T05TD4014E:249b-7": "zhing rnam par dag pa'o //",
    "T05TD4014E:249b-8": "bsngo ba zhes bya ba ni bsngo ba ste /",
    "T05TD4014E:249b-9": "yongs su bsngo ba yin no //",
    "T05TD4014E:249b-10": "bzang po mkhas pa zhes ba ni mkhas pa 'phags pa kun du bzang po'o //",
    "T05TD4014E:249b-11": "ci 'dra ba zhes bya ba ni de lta bur ro //",
    "T05TD4014E:249b-12": "de 'dra zhes bya ba ni de dang 'dra ba kho na'o //",
    "T05TD4014E:249b-13": "bdag kyang de dang mtshungs par shog / ces bya ba la /",
    "T05TD4014E:249b-14": "de dang zhes bya ba ni 'phags pa kun du bzang po dang ngo //",
    "T05TD4014E:249b-15": "mtshungs par zhes bya ba ni 'dra bar ro //",
    "T05TD4014E:249b-16": "kun nas dge ba zhes bya ba ni thog ma dang /",
    "T05TD4014E:249b-17": "bar ma dang ;",
    "T05TD4014E:249b-18": "tha mar zhi zhing dge ba'o //",
    "T05TD4014E:249b-19": "bzang po spyod pa'i phyir zhes bya ba ni bzang po spyod pa'i ched du'o //",
    "T05TD4014E:249b-20": "'jam dpal gyi ni smon lam zhes bya ba ni 'phags pa 'jam dpal gyi smon lam spyad par bgyi'o zhes bya ba yin no //",
    "T05TD4014E:249b-21": "de'i smon lam ji lta bu zhig ce na /",
    "T05TD4014E:249b-22": "'phags pa 'jam dpal chos kyi rgyal bor gyur pa na /",
    "T05TD4014E:249b-23": "'khor ba la thog ma'i mu dang mtha' yas pa ji srid pa de srid du sems can la phan pa kho na'i phyir spyad pa tshad med pa spyod par gyur cig ces smon pa de lta bu la sogs pa rgyas par ji srid du 'byung ba lta bu yin no //",
    "T05TD4014E:249b-24": "ma 'ongs bskal pa kun du mi skyo bar //",
    "T05TD4014E:249b-25": "zhes bya ba ni ma 'ongs pa'i bskal pa ma lus pa thams cad du skyo ba med cing gzhan du mi sems par sangs rgyas dang byang chub sems dpa'i bya ba phrin las de dag rdzogs par bgyi zhing bsgrub par bgyi'o zhes bya ba yin no //",
    "T05TD4014E:249b-26": "sbyor ba dang /",
    "T05TD4014E:249b-27": "yon tan dang /",
    "T05TD4014E:249b-28": "spyod pa tshad med pa dang /",
    "T05TD4014E:249b-29": "gnas pa'i khyad par dag gis rnam pa bcu drug pa ste /",
    "T05TD4014E:249b-30": "bsdu ba bstan pa ni /",
    "T05TD4014E:249b-31": "spyod pa dag ni tshad yod ma gyur cig / ces bya ba la sogs pa gang dag gsungs pa yin te /",
    "T05TD4014E:249b-32": "bdag gi spyod pa'ang tshad yod ma gyur cig / yon tan rnams kyang tshad gzung med par shog shig / spyod pa tshad med pa dang yon tan tshad med pa dag la gnas nas kyang /",
    "T05TD4014E:250a-0": "rtag tu @250a * //",
    "T05TD4014E:250a-1": "sangs rgyas dang byang chub sems dpa' de dag gi 'phrul pa rmad du byung ba rnam pa thams cad du 'tshal bar bgyi'o zhes bya ba yin no //",
    "T05TD4014E:250a-2": "de'i rab tu dbye ba rnam pa bcu drug po 'di ni bsdus pa'i don brgyad pa yin no //",
    "T05TD4014E:250a-3": "da ni de'i mtha' ste bzang po spyod pa'i smon lam 'di'i mtha' ni nam mkha' la sogs pa'i mtha' dper brjod pas rnam pa bzhi'o //",
    "T05TD4014E:250a-4": "nam mkha'i mthar thug gyur pa ji tsam par //",
    "T05TD4014E:250a-5": "zhes bya ba ni nam mkha'i khams kyi mthar thug par gyur pa ji tsam pa dang /",
    "T05TD4014E:250a-6": "sems can gyi khams thams cad kyi mtha' ji tsam pa dang /",
    "T05TD4014E:250a-7": "'gro ba'i las dang nyon mongs pa rnams kyi mtha' ji tsam par bdag gi bzang po spyod pa'i smon lam 'di'i mtha' yang de tsam du gyur cig ces bya ba ste /",
    "T05TD4014E:250a-8": "nam mkha' la sogs pa'i mtha' yongs su thug pa med pa de bzhin du /",
    "T05TD4014E:250a-9": "bdag gi smon lam 'di'i mtha' yang yongs su thug pa med par gyur cig ces bya ba yin no //",
    "T05TD4014E:250a-10": "bsdus pa'i don bcu pa ni smon lam gyi phan yon te /",
    "T05TD4014E:250a-11": "de yang mthong ba'i chos dang tshe phyi ma dang /",
    "T05TD4014E:250a-12": "rnam pa gnyis so //",
    "T05TD4014E:250a-13": "de la mthong ba'i chos ni rnam pa bzhi ste 'di lta ste bsod nams khyad par can yongs su sdud pa dang /",
    "T05TD4014E:250a-14": "de bzhin gshegs pa mthong ba dang /",
    "T05TD4014E:250a-15": "byang chub sems dpa' dang bskal pa mnyam pa 'thob pa dang /",
    "T05TD4014E:250a-16": "las kyi sgrib pa yongs su sbyang ba'o //",
    "T05TD4014E:250a-17": "de la gzung ba'i dngos po mang po rgya chen po sna tshogs pa mtha' yas pa /",
    "T05TD4014E:250a-18": "zhing gi khyad par du 'phags pa'i bsod nams brjod pa de bas byang chub don du gnyer ba'i smon lam la mos pa bsod nams khyad par can yongs su sdud pa ni /",
    "T05TD4014E:250a-19": "gang yang phyogs bcu'i zhing rnams zhes bya ba la sogs pa gang gsungs pa yin te /",
    "T05TD4014E:250a-20": "'di ltar rigs kyi bu'am rigs kyi bu mo 'ga' zhig gis phyogs bcu'i sangs rgyas kyi zhing mtha' yas mu med pa rin po che sna tshogs kyi na bza' dang /",
    "T05TD4014E:250a-21": "bla re dang /",
    "T05TD4014E:250a-22": "gdugs dang rgyal mtshan dang ;",
    "T05TD4014E:250a-23": "ba dan dang /",
    "T05TD4014E:250a-24": "rol mo dang /",
    "T05TD4014E:250a-25": "rin po che'i dril bu dang /",
    "T05TD4014E:250a-26": "phreng ba dang /",
    "T05TD4014E:250a-27": "spos dang /",
    "T05TD4014E:250a-28": "me tog dang /",
    "T05TD4014E:250a-29": "mar me'i phreng ba la sogs pa mi'i las 'das pa lha rdzas de dag gis brgyan zhing brgyan pa dang /",
    "T05TD4014E:250a-30": "lha dang mi'i bza' ba dang bca' ba la sogs pa khyad par du 'phags pa ro brgya dang ldan pa /",
    "T05TD4014E:250b-0": "bde ba'i mchog @250b skyed par byed pa dag / bskal pa sangs rgyas kyi zhing gi rdul snyed du sangs rgyas bcom ldan 'das rnams la 'bul bar byed la /",
    "T05TD4014E:250b-1": "gang yang gzhan zhig gis yongs su bsngo ba'i rgyal po 'di nyid thos nas lan gcig tsam ste /",
    "T05TD4014E:250b-2": "lan gcig dang cing yid ches pa 'di ni de lta bu yin no zhes nges bskyed par byed na /",
    "T05TD4014E:250b-3": "des ni sbyin pa las byung ba'i bsod nams snga ma de bas bsod nams khyad par du 'phags pa 'di thob par 'gyur ro //",
    "T05TD4014E:250b-4": "de yang gang zhig ces byas na /",
    "T05TD4014E:250b-5": "byang chub mchog gi rjes su rab mos shing //",
    "T05TD4014E:250b-6": "zhes bya ba ste /",
    "T05TD4014E:250b-7": "theg pa chen po yin no //",
    "T05TD4014E:250b-8": "ngan song dang grogs po ngan pa spangs pas de bzhin gshegs pa mthong ba ni /",
    "T05TD4014E:250b-9": "des ni ngan song thams cad spangs par 'gyur //",
    "T05TD4014E:250b-10": "zhes bya ba la sogs pa gang gsungs pa yin te //",
    "T05TD4014E:250b-11": "des ni ngan song dang ngan 'gro gsum spangs par 'gyur ro //",
    "T05TD4014E:250b-12": "des ni grogs po ngan pa mi dge ba'i grogs po nyan thos kyi theg pa la sogs pa dag kyang spangs pa yin zhing de 'chi ba'i dus kyi tshe /",
    "T05TD4014E:250b-13": "bcom ldan 'das 'od dpag med gang gdon mi za bar myur du mthong ngo //",
    "T05TD4014E:250b-14": "gang gis mthong zhe na /",
    "T05TD4014E:250b-15": "gang gis sems la bzang po spyod pa'i smon lam 'di'i don dang tshig gi sgo nas yod pas so //",
    "T05TD4014E:250b-16": "rnyed pa dang 'tsho ba dang tshe rabs su bsngags pa rnyed pas byang chub sems dpa' dang skal pa mnyam pa nyid thob pa ni de dag rnyed par ba rnyed ces bya ba la sogs gang gsungs pa yin te //",
    "T05TD4014E:250b-17": "gang dag gis smon lam rin po che'i rnyed pa bla na med pa yang dag par rnyed pa de dag ni bde bar 'tsho ba yin te /",
    "T05TD4014E:250b-18": "smon lam rin po che'i de nyid rnyed pa'i byir ro //",
    "T05TD4014E:250b-19": "de nyid kyi phyir de dag gi tshe de la rnyed par bya ba'i dngos po mchog rnyed pa'i phyir mi'i tshe 'dir mdzes par 'ongs pa na legs par 'ongs pa yin la /",
    "T05TD4014E:250b-20": "de dag ring por mi thogs par 'phags pa kun du bzang po de ci 'dra ba de bzhin de dang 'dra bar kho nar 'gyur ro //",
    "T05TD4014E:250b-21": "bzhi pa las kyi sgrib pa yongs su 'byang ba'i phan yon ni /",
    "T05TD4014E:250b-22": "mtshams med lnga po dag gi sdig pa rnams //",
    "T05TD4014E:250b-23": "zhes bya ba la sogs pa gang gsungs pa yin te gang gis mi shes pa'i dbang gis te mi shes pa rtsa bar gyur pa'i phyir 'dod chags la sogs pa yang mi shes pa'i dbang gis byas pa zhes brjod de /",
    "T05TD4014E:250b-24": "ma bsad pa la sogs pa mtshams med pa lnga'i las byas pa des bzang po spyod pa'i smon lam 'di skad bshad pa nges par gzung la /",
    "T05TD4014E:251a-0": "dad pa'i chu'i rlan gyis sems @251a * //",
    "T05TD4014E:251a-1": "brlan te /",
    "T05TD4014E:251a-2": "brjod cing bstan /",
    "T05TD4014E:251a-3": "mos par byas shing bklags /",
    "T05TD4014E:251a-4": "gzung zhing bsgoms la /",
    "T05TD4014E:251a-5": "nyin mtshan du yang skyo ba bskyed na /",
    "T05TD4014E:251a-6": "mtshams med pa lnga po dag myur du ma lus pa yongs su 'byang bar 'gyur zhing rtsad nas phyin par 'gyur ro //",
    "T05TD4014E:251a-7": "tshe phyi ma ni rnam pa gnyis te /",
    "T05TD4014E:251a-8": "rgyus bsdus pa dang /",
    "T05TD4014E:251a-9": "'bras bus bsdus pa'o //",
    "T05TD4014E:251a-10": "de la rgyus bsdus pa ni ye shes dang gzugs dang mtshan gyis brgyan pa'i lus gnod pa med pa'i lus kyi mtshan nyid de /",
    "T05TD4014E:251a-11": "ye shes dang ni gzugs dang zhes bya ba la sogs pa gang gsungs pa yin no //",
    "T05TD4014E:251a-12": "ye shes dang zhes bya ba ni spyod pa thams cad dang ldan pa'i ye shes dang ngo //",
    "T05TD4014E:251a-13": "gzugs dang zhes bya ba ni yid 'phrog pa'i gzugs dang ngo //",
    "T05TD4014E:251a-14": "mtshan rnams zhes bya ba ni skyes bu chen po'i mtshan dbu gtsug tor dang ldan pa zhes bya ba la sogs pa sum cu rtsa gnyis dang ste /",
    "T05TD4014E:251a-15": "dpe byad rnams ni mtshan gyi 'khor yin pa'i phyir de dag dang yang ldan par 'gyur ro zhes bya bar khong du chud par bya'o //",
    "T05TD4014E:251a-16": "rigs dang zhes bya ba ni bram ze dang rgyal rigs dag las gang yang rung ba zhig dang ngo //",
    "T05TD4014E:251a-17": "rus rnams dang zhes bya ba thams cad las khyad par du 'phags par grags pa dang ngo //",
    "T05TD4014E:251a-18": "ldan par zhes bya ba la ni rtag tu ldan zhing yang dag par ldan par 'gyur ro //",
    "T05TD4014E:251a-19": "'gyur zhes bya ba ni 'gyur ro zhes bya ba yin no //",
    "T05TD4014E:251a-20": "bdud dang mu stegs mang pos de mi thub //",
    "T05TD4014E:251a-21": "ces bya ba ni gang zhig kun du bzang po spyod pa'i smon lam 'di 'dzin zhing ston par byed pa de ni bdud mang po dang mu stegs mang pos kyang de mi thub cing zil gyis mi non la 'jig rten gsum po thams cad yang mchod par 'gyur zhes bya ba yin no //",
    "T05TD4014E:251a-22": "'bras bus bsdus pa ni /",
    "T05TD4014E:251a-23": "byang chub kyi snying por gshegs pa dang /",
    "T05TD4014E:251a-24": "seng ge'i khri la bzhugs par ston pa dang /",
    "T05TD4014E:251a-25": "bdud pham par mdzad pa dang /",
    "T05TD4014E:251a-26": "mngon par rdzogs par byang chub pa dang /",
    "T05TD4014E:251a-27": "chos kyi 'khor lo bskor ba la sogs pa'i mtshan nyid de /",
    "T05TD4014E:251a-28": "byang chub shing dbang drung du de myur 'gro //",
    "T05TD4014E:251a-29": "zhes bya ba la sogs pa gang gsungs pa yin no //",
    "T05TD4014E:251b-0": "gang gis bzang po spyod pa rin po che bla na med pa 'dis bsod nams dang ye shes kyi tshogs shin tu @251b bsags pa 'di ni byang chub shing dbang ste /",
    "T05TD4014E:251b-1": "byang chub kyi shing gi rgyal po'i drung du myur du 'gro'o //",
    "T05TD4014E:251b-2": "song nas 'gro ba mtha' dag la phan pa bskyed pa'i phyir seng ge'i khri la skyil mo krung bcas te 'dug go //",
    "T05TD4014E:251b-3": "'dug nas kyang bdud sde dang bcas pa pham par byas nas /",
    "T05TD4014E:251b-4": "de'i 'og tu bla na med pa yang dag par rdzogs pa'i byang chub mngon par rdzogs par sangs rgyas te chos kyi 'khor lo bla na med pa rab tu bskor zhing ston par byed do zhes bya ba'i tha tshig go //",
    "T05TD4014E:251b-5": "mdor na 'jig rten pa dang 'jig rten las 'das pa'i phun sum tshogs pa ma lus pa thob pa'i phan yon ni /",
    "T05TD4014E:251b-6": "gang yang bzang po spyod pa'i zhes pa la sogs pa gang gsungs pa yin no //",
    "T05TD4014E:251b-7": "gang zhig bzang po spyod pa'i smon lam 'di 'chang ba dang /",
    "T05TD4014E:251b-8": "klog pa dang /",
    "T05TD4014E:251b-9": "ston par byed pa de'i rnam par smin pa gang yin pa de ni /",
    "T05TD4014E:251b-10": "rje btsun sangs rgyas bcom ldan 'das kho nas mkhyen gyis /",
    "T05TD4014E:251b-11": "gzhan nyan thos dang rang sangs rgyas ni 'gas kyang mi shes so //",
    "T05TD4014E:251b-12": "smon lam rin po che 'di'i rnam par smin pa ji lta bu zhig mkhyen zhe na /",
    "T05TD4014E:251b-13": "byang chub mchog ces bya ba gsungs te /",
    "T05TD4014E:251b-14": "'bras bu bla na med pa yang dag par rdzogs pa'i byang chub yin no //",
    "T05TD4014E:251b-15": "'jig rten pa'i phun sum tshogs pa chen po ma lus pa 'thob pa'i phan yon yang 'dir shugs kyis bshad pa kho nas rig par bya ste /",
    "T05TD4014E:251b-16": "'jig rten pa'i phun sum tshogs pa 'thob pa ni smon lam 'di med na mi 'byung ba yin pa'i phyir ro //",
    "T05TD4014E:251b-17": "de lta bas na smon lam 'di la som nyi ste the tshom skyed par ma byed cig ces bya ba yin no //",
    "T05TD4014E:251b-18": "da ni 'don par byed pa'i yongs su bsngo ba bstan pa'i phyir /",
    "T05TD4014E:251b-19": "'jam dpal dpa' bos ji ltar mkhyen pa dang //",
    "T05TD4014E:251b-20": "zhes bya ba la sogs pa gang gsungs pa yin te /",
    "T05TD4014E:251b-21": "byang chub sems dpa' 'phags pa 'jam dpal gyis ji ltar mkhyen pa dang /",
    "T05TD4014E:251b-22": "'phags pa kun du bzang pos ji ltar mkhyen pa'o //",
    "T05TD4014E:251b-23": "de dag gi zhes bya ba ni //",
    "T05TD4014E:251b-24": "de dag gi rjes su bdag slob cing /",
    "T05TD4014E:251b-25": "dge ba'i tshogs 'di dag thams cad bsngo zhes bya ba yin te /",
    "T05TD4014E:251b-26": "'di ni byang chub sems dpa' ltar yongs su bsngo ba yin no //",
    "T05TD4014E:251b-27": "da ni gnyis pa de bzhin gshegs pa'i ltar yongs su bsngo ba ni /",
    "T05TD4014E:252a-0": "dus @252a * //",
    "T05TD4014E:252a-1": "gsum gshegs pa rgyal ba thams cad kyis //",
    "T05TD4014E:252a-2": "zhes bya ba la sogs pa gang gsungs pa yin te /",
    "T05TD4014E:252a-3": "dus gsum du gtogs pa'i rgyal ba sangs rgyas bcom ldan 'das thams cad kyis bsngo ba gang la mchog nyid dang bla na med pa nyid du bsngags shing rab tu bstod pa'o //",
    "T05TD4014E:252a-4": "des bdag gis zhes bya ba ni bsngo ba des bdag gi dge ba'i tshogs yang dag par bsgrub pa 'di thams cad /",
    "T05TD4014E:252a-5": "bzang po spyod pa'i mchog bla na med pa'i phyir yongs su bsngo bar bgyi'o zhes bya ba yin no //",
    "T05TD4014E:252a-6": "da ni tshigs su bcad pa phyed kyis sgrib pa dang bral bar bstan pa dang /",
    "T05TD4014E:252a-7": "gzhan phyed dang gnyis kyis pha rol tu phyin pa dang mthun pa'i lus yongs su 'dzin par bstan pa ni bdag ni 'chi ba'i dus byed ces bya ba la sogs pa gang gsungs pa yin te /",
    "T05TD4014E:252a-8": "'chi ba'i dus ni 'chi ba'o //",
    "T05TD4014E:252a-9": "'chi ba'i dus de byed pa ste /",
    "T05TD4014E:252a-10": "'chi ba'i tshe sgrib pa gang yang rung ba de dag thams cad bzang po spyod pas phyir bsal te'o //",
    "T05TD4014E:252a-11": "mngon sum snang ba mtha' yas de mthong nas //",
    "T05TD4014E:252a-12": "zhes bya ba ni bcom ldan 'das 'od dpag tu med de mthong nas so //",
    "T05TD4014E:252a-13": "der zhes bya ba ni sangs rgyas kyi zhing bde ba can der rab tu 'gro'o zhes bya ba yin no //",
    "T05TD4014E:252a-14": "der song nas zhes bya ba ni sangs rgyas kyi zhing bde ba can der song nas /",
    "T05TD4014E:252a-15": "ji skad bstan pa'i smon lam 'di dag nyid ma lus par mngon du gyur par shog shig /",
    "T05TD4014E:252a-16": "de dag ma lus par bdag gis yongs su bskang nas kyang /",
    "T05TD4014E:252a-17": "sems can thams cad la phan par bgyi'o zhes pa yin no //",
    "T05TD4014E:252a-18": "dus ji srid cig tu zhe na /",
    "T05TD4014E:252a-19": "'jig rten zhes bya ba la sogs pa gsungs pa yin te /",
    "T05TD4014E:252a-20": "'jig rten ji srid ces bya ba ni 'gro ba ji srid par zhes pa'i tha tshig go //",
    "T05TD4014E:252a-21": "lhag ma rnams kyis ni lung bstan pa thob pa dang /",
    "T05TD4014E:252a-22": "sems can gyi don du bsgrub pa bstan te /",
    "T05TD4014E:252a-23": "ji lta zhe na /",
    "T05TD4014E:252a-24": "rgyal ba'i dkyil 'khor zhes bya ba la sogs pa smos te /",
    "T05TD4014E:252a-25": "rgyal ba'i dkyil 'khor der zhes bya ba ni de bzhin gshegs pa'i 'khor gyis dkyil 'khor der ro //",
    "T05TD4014E:252a-26": "bzang zhing dga' ba zhes bya ba ni skyid cing dga' ba'o //",
    "T05TD4014E:252a-27": "padma dam pa ni rin po che sna tshogs kyi padma mchog go //",
    "T05TD4014E:252a-28": "shin tu mdzes las zhes bya ba ni /",
    "T05TD4014E:252a-29": "gsal zhing 'od zer gyi dra ba sna tshogs las 'byung ba las so //",
    "T05TD4014E:252a-30": "skyes zhes bya ba ni 'khrungs pa'o //",
    "T05TD4014E:252a-31": "lung bstan pa zhes bya ba ni /",
    "T05TD4014E:252a-32": "'dis lung ston par byed pas na lung bstan pa ste /",
    "T05TD4014E:252b-0": "bdag gis der bcom ldan 'das 'od dpag med de las mngon par dus 'di srid cig na 'jig @252b rten gyi khams che ge mo zhig tu /",
    "T05TD4014E:252b-1": "de bzhin gshegs pa dgra bcom pa yang dag par rdzogs pa'i sangs rgyas 'di zhes bya bar 'gyur ro zhes bya ba ni de lta bu'i lung bstan pa thob par shog shig ces bya ba yin no //",
    "T05TD4014E:252b-2": "der ni zhes bya ba ni bcom ldan 'das 'od dpag med de las lung bstan pa thos nas /",
    "T05TD4014E:252b-3": "de'i 'og tu sprul pa mang po sprul pa'i sprin bgrang ba las 'das pa bye ba phrag ba rgyas phyogs bcur khyab par byas te /",
    "T05TD4014E:252b-4": "phyogs bcur 'gro ba mtha' dag gi nang du /",
    "T05TD4014E:252b-5": "'khor ba ji srid par sems can rnams la skad cig re re zhing phan pa mang po bgrang ba las 'das pa byed cing /",
    "T05TD4014E:252b-6": "sgrub par gyur cig ces bya ba yin no //",
    "T05TD4014E:252b-7": "blo'i stobs kyis zhes bya ba ni ye shes kyi mthu ste /",
    "T05TD4014E:252b-8": "ye shes kyi che ba'i bdag nyid chags pa med cing thogs pa med pas zhes bya ba'i tha tshig go //",
    "T05TD4014E:252b-9": "smon lam rgyal po 'di yi bshad sbyar byas pa yis //",
    "T05TD4014E:252b-10": "bsod nams dri med thob pa'i dge ba gang yin des //",
    "T05TD4014E:252b-11": "'di na 'gro don grub par bya phyir yang dang yang //",
    "T05TD4014E:252b-12": "srid pa ji srid bar du rgyu mthun 'byin par bsngo //",
    "T05TD4014E:252b-13": "'phags pa bzang po spyod pa'i smon lam gyi rgyal po'i rgya cher 'grel ba slob dpon rgyan bzang pos mdzad pa rdzogs so /",
    "T05TD4014E:252b-15": "// / rgya gar gyi mkhan po dzny'a na garbha dang zhu chen gyi lo ts'a ba ban de ka ba dpal brtsegs rakshi tas bsgyur te bstan la phab pa'o //"
}