{
    "T02TD3096E:189a-0": "@189a # // rgya gar skad du /",
    "T02TD3096E:189a-1": "a'arya ta th'a ga toshn'i sha si t'a ta pa tre n'a ma dh'a ra ni bidhi n'a ma /",
    "T02TD3096E:189a-2": "bod skad du /",
    "T02TD3096E:189a-3": "'phags pa de bzhin gshegs pa'i gtsug tor nas byung ba'i gdugs dkar mo can zhes bya ba'i gzungs kyi cho ga zhes bya ba /",
    "T02TD3096E:189a-4": "'phags ma gdugs dkar mo can la phyag 'tshal lo //",
    "T02TD3096E:189a-5": "rnal 'byor nus pa chung gyur zhing //",
    "T02TD3096E:189a-6": "bsdus pa la mos sems can la //",
    "T02TD3096E:189a-7": "tsanda bdag gis legs bsdus te //",
    "T02TD3096E:189a-8": "gzungs kyi cho ga dgod par bya //",
    "T02TD3096E:189a-9": "dang por sngags pa dam tshig ldan //",
    "T02TD3096E:189a-10": "byang chub sems ldan rab sbyangs te //",
    "T02TD3096E:189a-11": "cho ga bsdus rgyas mkhas pa yis //",
    "T02TD3096E:189a-12": "manda la chag chag btab steng du //",
    "T02TD3096E:189a-13": "dri yi byug pa legs bsgos te //",
    "T02TD3096E:189a-14": "dang por dbus su padma ni //",
    "T02TD3096E:189b-0": "'dab brgyad ge sar @189b bcas pa bri //",
    "T02TD3096E:189b-1": "de yi phyir ni bcu drug pa //",
    "T02TD3096E:189b-2": "bris te sgo ni gcig pa bya //",
    "T02TD3096E:189b-3": "de dbus rin chen khri stang du //",
    "T02TD3096E:189b-4": "bum pa mtshan nyid ldan ba gzhag / rgyan dang dri yi sa chus gang bya'o //",
    "T02TD3096E:189b-5": "de nas mchod dang gtor ma bsham //",
    "T02TD3096E:189b-6": "dang po byang chub sems bskyed la //",
    "T02TD3096E:189b-7": "bdun po rnam par dag pa yi //",
    "T02TD3096E:189b-8": "sngon 'gros lha mo bskyed par bya'o //",
    "T02TD3096E:189b-9": "de nas bzlas dang gtor ma dang //",
    "T02TD3096E:189b-10": "mchod dang bstod pa la sogs bya //",
    "T02TD3096E:189b-11": "bum pa mi dmigs bhr'um las ni //",
    "T02TD3096E:189b-12": "rin chen las grub gzhal yas khang //",
    "T02TD3096E:189b-13": "dkyil 'khor cho ga nas gsungs pa //",
    "T02TD3096E:189b-14": "rin pas bskyed pa rdzogs par bya //",
    "T02TD3096E:189b-15": "byin brlabs ye shes spyan drang dang //",
    "T02TD3096E:189b-16": "de rjes mchod pas mchod par bya //",
    "T02TD3096E:189b-17": "bstod dang gsol gdab bzlas pa bya //",
    "T02TD3096E:189b-18": "phar 'phros 'od kyis lha mchod la //",
    "T02TD3096E:189b-19": "tshur 'dus bdag gi sdig pa dag / ngo bo chu la rnam pa lnga //",
    "T02TD3096E:189b-20": "yang na bzlog pa'i rnam par bya //",
    "T02TD3096E:189b-21": "de nas legs ldan chen po la //",
    "T02TD3096E:189b-22": "gtor ma rgyas par byin nas ni //",
    "T02TD3096E:189b-23": "slob ma khrus byas stan la 'dug thun mong khyad bar sdom pa kun //",
    "T02TD3096E:189b-24": "phog la lha la mchod bstod bya //",
    "T02TD3096E:189b-25": "de nas thams cad 'joms pa yi //",
    "T02TD3096E:189b-26": "sngags kyis slob ma bsrung bskrad la //",
    "T02TD3096E:189b-27": "de nas bum pa'i chu yis ni //",
    "T02TD3096E:189b-28": "slob ma'i mgo nas blugs pa dang //",
    "T02TD3096E:189b-29": "bkra shis tshigs bcad brjod par bya //",
    "T02TD3096E:189b-30": "sdig sgrib dag ste rang gi ni //",
    "T02TD3096E:189b-31": "rigs kyis dbu la brgyan par bya //",
    "T02TD3096E:189b-32": "de nas me tog mchod pa dang //",
    "T02TD3096E:189b-33": "dbu rgyan la sogs byas de nas //",
    "T02TD3096E:189b-34": "rang gi 'dod don gsol ba gdab //",
    "T02TD3096E:189b-35": "bla ma la ni yon phul la //",
    "T02TD3096E:189b-36": "rang gi dam tshig brjod par bya //",
    "T02TD3096E:189b-37": "bla mas dkyil 'khor la srung ba'i //",
    "T02TD3096E:189b-38": "dam tshig rgyas par bsgrags nas ni //",
    "T02TD3096E:189b-39": "byung bsal la sogs rdzogs par bya //",
    "T02TD3096E:189b-40": "de nas srung ba'i 'khor lo yang //",
    "T02TD3096E:189b-41": "cho ga ltar bris bsngags par bya //",
    "T02TD3096E:189b-42": "mdor bsdus mandal 'dab brgyad pa //",
    "T02TD3096E:189b-43": "byas te gong ltar cho ga bya //",
    "T02TD3096E:189b-44": "shin tu bsdus la bum par ni //",
    "T02TD3096E:189b-45": "lha mo nyid sku rdzogs par ni //",
    "T02TD3096E:189b-46": "byas te smon lam la sogs bya //",
    "T02TD3096E:189b-47": "de nas khrus sogs rgyas par bya //",
    "T02TD3096E:189b-48": "des ni phyi nang gnod pa dang //",
    "T02TD3096E:189b-49": "sdig pa'i tshogs rnams ma lus pa //",
    "T02TD3096E:189b-50": "thams cad zhi bar 'gyur ba yin //",
    "T02TD3096E:189b-51": "gzhan yang las tshogs ma lus pa //",
    "T02TD3096E:190a-0": "kun kyang de @190a * //",
    "T02TD3096E:190a-1": "las 'grub par 'gyur //",
    "T02TD3096E:190a-2": "'phags pa de bzhin gshegs pa'i gtsug tor nas byung ba'i gdugs dkar mo can gyi cho ga'i man ngag / slob dpon tsandra go mis mdzad pa rdzogs so /",
    "T02TD3096E:190a-4": "// / bla ma zangs dkar lo ts'a bas bsgyur ba'o//"
}