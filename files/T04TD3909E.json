{
    "T04TD3909E:4a-0": "@4a * // rgya gar skad du /",
    "T04TD3909E:4a-1": "yo ga bh'a ba na m'arga /",
    "T04TD3909E:4a-2": "bod skad du /",
    "T04TD3909E:4a-3": "rnal 'byor bsgom pa'i lam /",
    "T04TD3909E:4a-4": "'phags pa 'jam dpal gzhon nur gyur pa la phyag 'tshal lo //",
    "T04TD3909E:4a-5": "'gro ba sdug bsngal mang pos gzir te gti mug gis mdongs pa la snying rje bskyed nas /",
    "T04TD3909E:4a-6": "bdag gis kyang thams cad mkhyen pa'i go 'phang 'bras bu dang bcas pa thob par byas la /",
    "T04TD3909E:4a-7": "'gro ba rnams kyang go 'phang de nyid la dgod par bya'o zhes bla na med pa yang dag par rdzogs pa'i byang chub tu smon lam gdab bo //",
    "T04TD3909E:4a-8": "de nas byang chub kyi mtshan nyid kyi sems rnam par ma byang ba bskyed par mi bya'i /",
    "T04TD3909E:4a-9": "'di ltar byang chub ni rang gi sems las btsal bar bya'o zhes 'byung ba'i phyir thog mar rang gi sems kho na la brtag par bya'o //",
    "T04TD3909E:4a-10": "de la rang gi sems ni lung las gsungs pa'i tshig lnga po dngos po thams cad dang bral ba dang /",
    "T04TD3909E:4a-11": "phung po dang khams dang skye mched dang /",
    "T04TD3909E:4a-12": "gzung ba dang 'dzin pa rnam par spangs pa dang /",
    "T04TD3909E:4a-13": "chos bdag med pa mnyam pa nyid dang /",
    "T04TD3909E:4a-14": "rang gi sems gzod ma nas ma skyes pa dang /",
    "T04TD3909E:4a-15": "stong pa nyid kyi ngo bo nyid dag tu khong du chud par bya'o //",
    "T04TD3909E:4a-16": "de la dngos po thams cad dang bral ba zhes bya ba ni mu stegs can 'khrul pas sgro btags pa bdag la sogs pa rtag pa'i dngos po dang bral ba zhes bya ba'i don gang yin pa'o //",
    "T04TD3909E:4b-0": "phung po dang khams dang skye mched dang gzung ba dang 'dzin pa rnam par spangs @4b ba zhes bya ba ni nyan thos la sogs pa'i tshul gyis kun du brtags pa'i ngo bo yod pa dang /",
    "T04TD3909E:4b-1": "med pa'i rang bzhin yongs su spangs pa ste /",
    "T04TD3909E:4b-2": "rdul phra mo tshogs pa 'dzin pa mig la sogs pa'i skye mched drug dang /",
    "T04TD3909E:4b-3": "gzung ba la sogs pa phyi'i yul drug dang bral ba zhes bya ba'i don gang yin pa ste /",
    "T04TD3909E:4b-4": "rdul phra rab sun phyung ba'i phyir ro //",
    "T04TD3909E:4b-5": "de nyid kyi phyir tshig gsum pa chos bdag med pa mnyam pa nyid ces bya ba gsungs pa yin te /",
    "T04TD3909E:4b-6": "rnam par shes pa tsam gyi tshul la 'jug par bya ba'i phyir ro //",
    "T04TD3909E:4b-7": "de'i phyir tshig bzhi pa rang gi sems gzod ma nas ma skyes pa zhes bya ba gsungs pa yin te /",
    "T04TD3909E:4b-8": "de bas na de ni rten cing 'brel par 'byung ba yin pa'i phyir sgyu ma lta bu yin no //",
    "T04TD3909E:4b-9": "gang zhig brten nas mi skye zhing rang gi ngo bo nyid las mnyam par mi 'gyur ba de ni don dam pa'i rang bzhin zhes bya'o //",
    "T04TD3909E:4b-10": "de'i phyir rang bzhin med pas rang gi sems gzod ma nas ma skyes pa zhes bya'o ;",
    "T04TD3909E:4b-11": "/ rten cing 'brel par 'byung ba'i ngo bo nyid du kun rdzob tu yod pa'i phyir sgyu ma dang 'dra ba ni mi dag go //",
    "T04TD3909E:4b-12": "de bas na don dam par stong pa nyid kyi ngo bo nyid ces bya ba tshig lnga pa gsungs pa yin no //",
    "T04TD3909E:4b-13": "ji ltar kun rdzob tu brtags pa dang /",
    "T04TD3909E:4b-14": "gzung ba dang 'dzin pa'i mtshan nyid kyi chos rnams ni don dam par bdag med pa yin te /",
    "T04TD3909E:4b-15": "gzod ma nas ma skyes pa'i phyir ro //",
    "T04TD3909E:4b-16": "med pa rnam pa bzhi po snga nas med pa dang /",
    "T04TD3909E:4b-17": "zhi gnas med pa dang /",
    "T04TD3909E:4b-18": "gcig la gcig med pa dang /",
    "T04TD3909E:4b-19": "gtan med pa dag kyang dngos po la brten pa rnam par gzhag pas khyad par yang ma yin te /",
    "T04TD3909E:4b-20": "stong pa nyid kyang dngos po la brten pa'i phyir ro //",
    "T04TD3909E:4b-21": "dngos po yod na der rtog pa kun du 'byung na /",
    "T04TD3909E:4b-22": "med pas rnam par rtog pa thams cad dgag pas rnam par rtog pa yongs su dag par byed do //",
    "T04TD3909E:4b-23": "de'i phyir rang gi sems stong pa nyid kyi ngo bo nyid yin pa de bzhin du /",
    "T04TD3909E:4b-24": "chos thams cad kyang de lta bu yin na ji ltar de sngon du btang ba'i smon pa'i byang chub kyi sems don dam pa'i ngo bo nyid la spyod pa'i mtshan nyid shes rab dang mtshungs par ldan pa ni 'jug pa'i sems zhes bya ste /",
    "T04TD3909E:4b-25": "de kho na nges pa la 'jug pa'i thabs yin pa'i phyir ro //",
    "T04TD3909E:5a-0": "gzhan gang zhig spyod pas kun nas ma bslang ba'i sems chos thams cad @5a * //",
    "T04TD3909E:5a-1": "kyi stong pa nyid kyi ngo bo khong du chud pa yang dag pa ji lta ba bzhin du yongs su shes pa nyid kyis byang chub kyi sems zhes bya'o //",
    "T04TD3909E:5a-2": "byang chub kyi mtshan nyid kyi sems ni byang chub kyi sems zhes bya bas de dang mtshungs par ldan pa'i shes rab kyang shes rab kyi pha rol tu phyin pa zhes bya'o //",
    "T04TD3909E:5a-3": "yang kha cig las de nyid zhi gnas dang lhag mthong zhes bya bar yang rab tu grags te /",
    "T04TD3909E:5a-4": "de la zhi gnas dang mtshungs par ldan pa'i lhag mthong ngo //",
    "T04TD3909E:5a-5": "zhi gnas ni sems rtse gcig pa nyid do //",
    "T04TD3909E:5a-6": "byang chub kyi mtshan nyid kyi sems ni stong pa nyid kyi don la bya ba yin no //",
    "T04TD3909E:5a-7": "gzhan dag las gnas kyi sems zhes bya bar grags te /",
    "T04TD3909E:5a-8": "gnas ni stong pa nyid la sems mi g-yo ba yin no //",
    "T04TD3909E:5a-9": "de dang mtshungs par ldan pa'i sems ni zhi gnas kyi sems zhes bya'o //",
    "T04TD3909E:5a-10": "de stong pa nyid kyi sems kyis rab tu phye ba yin pa'i phyir mos pa'i de kho na nyid yid la byed pa zhes bya'o //",
    "T04TD3909E:5a-11": "de yang gnyid dang rgod pa'i skyon gnyis yongs su spangs pas bya'o //",
    "T04TD3909E:5a-12": "gang gi tshe gnyid kyi mun pas non te dmigs pa las ldog par byed pa sems las skye ba de'i tshe /",
    "T04TD3909E:5a-13": "chos la spyod pa'i mtshan nyid lhag mthong gi sems gzengs bstod la stong pa nyid la mnyam par gzhag par bya'o //",
    "T04TD3909E:5a-14": "'on te yul rnams kyi rnam par spyod pas rgod par gyur na /",
    "T04TD3909E:5a-15": "de yang don dam pa la spyad pas de la dmigs pa bor te zhi gnas dang ldan pas gnas par bya'o //",
    "T04TD3909E:5a-16": "gang gi tshe ha cang dpyad ches pas shes rab shas che bar gyur pa de'i tshe /",
    "T04TD3909E:5a-17": "yang dpyad pa'i dus de ma yin te /",
    "T04TD3909E:5a-18": "zhi gnas kyi dus yin pas dus dang dus ma yin pa btang snyoms su bya ba tshad mar byas nas yang zhi gnas la gnas par bya'o //",
    "T04TD3909E:5a-19": "gang gi tshe zhi ba nyid thob nas de la mngon par zhen par gyur na /",
    "T04TD3909E:5a-20": "de'i tshe zhi ba nyid kyang ngo bo nyid med pa'i phyir /",
    "T04TD3909E:5a-21": "de la mngon par zhen pa bor te ma chags pa kho na la gnas par bya'o //",
    "T04TD3909E:5a-22": "de ltar mthu ci yod pa dang /",
    "T04TD3909E:5a-23": "ji ltar 'dod pa dang /",
    "T04TD3909E:5a-24": "dus cung zad cig tu yang mnyam par gzhag pa'i phyir /",
    "T04TD3909E:5a-25": "yang dang yang du rang gi sems la yang dag pa ji lta ba bzhin du rang bzhin brtags nas sems de las bslang bar bya'o //",
    "T04TD3909E:5b-0": "bslang nas yang 'di ltar gal te dngos po 'di dag thams cad stong pa @5b nam mkha' dang 'dra ba'i mtshan nyid yin yang /",
    "T04TD3909E:5b-1": "'on kyang de ni sgyu ma dang rmi lam la sogs pa dang 'dra bar thog ma med pa'i dus nas so sor nges pa'i rgyu dang 'bras bu 'brel pa la rag las pa'i rgyu des phyin ci log gi rnam par snang ba yin te /",
    "T04TD3909E:5b-2": "lang kar gshegs pa las /",
    "T04TD3909E:5b-3": "chos 'di dag ni ma skyes 'di dag med min te //",
    "T04TD3909E:5b-4": "sgyu ma smig rgyu dri za'i grong khyer dang //",
    "T04TD3909E:5b-5": "rmi lam lta bu sprul pa 'dra ba yin //",
    "T04TD3909E:5b-6": "zhes gsungs pa lta bu'o //",
    "T04TD3909E:5b-7": "sems can rnams kyi shes pa shes rab ma rig pa'i mun pa shas chen pos khebs pas chos nyid 'di dag khong du ma chud pas yun ring por 'khrul pas rnam par nyams pa yin no zhes yid la bya zhing snying rje bskyed par bya'o //",
    "T04TD3909E:5b-8": "des kyang de gzir ba na 'di snyam du de'i phyir bdag gis chos nyid 'di dag rang gis kyang rtogs par byas la /",
    "T04TD3909E:5b-9": "sems can thams cad kyis kyang khong du chud par bya'o snyam du bsams te /",
    "T04TD3909E:5b-10": "de ltar bsgoms pa ni byang chub tu smon pa'i sems yongs su dag pa yin no //",
    "T04TD3909E:5b-11": "'di ltar chos thams cad rmi lam dang 'dra bar yid la byed pa ma brjed pas langs na yang sems can gyi don du byang chub la gnas par byed kyang chos gang la yang mngon par zhen pa mi 'byung ngo //",
    "T04TD3909E:5b-12": "'di ni de las ldang ba'i sems zhes bya'o //",
    "T04TD3909E:5b-13": "de las gzhan pa'i don gyi dmigs pa dag mngon du zin gyis kyang rnal 'byor pas chos thams cad rmi lam dang 'dra bar yid la byed pa mi gtong ba kho nar bya ste /",
    "T04TD3909E:5b-14": "des na de'i sems ni mi dge ba la yang 'jug par mi byed la /",
    "T04TD3909E:5b-15": "de 'gro ba drang ba'i bsam pa nyid kyis gnas pa na dge ba rnams la yang g-yo ba thams cad 'khor gsum yongs su dag par sgrub par byed do //",
    "T04TD3909E:5b-16": "da bzhin du yang byams pa dang /",
    "T04TD3909E:5b-17": "snying rje dang /",
    "T04TD3909E:5b-18": "dga' ba dang /",
    "T04TD3909E:5b-19": "btang snyoms la gnas pas rtag tu gnas par bya'o //",
    "T04TD3909E:5b-20": "des 'di ltar yang 'gro ba ma lus pa byang chub par bya ba'i thabs bla na med pa'i byang chub kyi go 'phang yang bsod nams dang ye shes kyi tshogs yongs su rdzogs pa med par thob par mi nus la /",
    "T04TD3909E:5b-21": "tshogs gnyis ni pha rol tu phyin pa drug gis bsdus pa yin te /",
    "T04TD3909E:5b-22": "de'i phyir sbyin pa'i pha rol tu phyin pa nas bzung nas thams cad rtag tu yongs su rdzogs par bya'o zhes yid la bya ste /",
    "T04TD3909E:6a-0": "drug po re re la yang @6a * //",
    "T04TD3909E:6a-1": "smon par byed do //",
    "T04TD3909E:6a-2": "gzhan yang de 'di ltar sems skyed par byed de /",
    "T04TD3909E:6a-3": "sbyin pa'i pha rol tu phyin pa yang rnam pa gsum ste /",
    "T04TD3909E:6a-4": "zang zing dang /",
    "T04TD3909E:6a-5": "mi 'jigs pa dang /",
    "T04TD3909E:6a-6": "chos kyi sbyin pas dbye bas so //",
    "T04TD3909E:6a-7": "de la chos kyi sbyin pa yang sems can ma bsdus pa rnams la sbyin par mi nus kyis /",
    "T04TD3909E:6a-8": "de ni bsdu ba rnam pa bzhi po dag gis sgrub par nus so //",
    "T04TD3909E:6a-9": "de'i phyir sbyin pa dang /",
    "T04TD3909E:6a-10": "snyan par smra ba dang /",
    "T04TD3909E:6a-11": "don spyod pa dang /",
    "T04TD3909E:6a-12": "don mthun pas sems can bsdu bar bya'o /",
    "T04TD3909E:6a-13": "zhes sems can bsdu ba'i don du smon lam bzhi po gzhan bskyed par bya'o //",
    "T04TD3909E:6a-14": "zhes sems skyed par byed de /",
    "T04TD3909E:6a-15": "sbyin pa rnam pa gsum gyi nang nas zang zing dang mi 'jigs pa sbyin pa gnyis ni bsdu ba'i thabs su gyur pa yin la /",
    "T04TD3909E:6a-16": "chos kyi sbyin pa ni thabs des bsgrubs pa yin no //",
    "T04TD3909E:6a-17": "de ltar na pha rol tu phyin pa la smon pa drug dang bsdu ba'i dngos po bzhi ste /",
    "T04TD3909E:6a-18": "de'i phyir smon lam bcu po dag kho nas byang chub chen po la smon pa'i sems de legs par brgyan nas mthu ci yod pa dang /",
    "T04TD3909E:6a-19": "ji ltar bsam pa'i don bsgrub pa na spro ba chen po dang ldan pa'i sems kyis ldang bar bya'o //",
    "T04TD3909E:6a-20": "langs pa'i tshul ni 'di yin te /",
    "T04TD3909E:6a-21": "mig gnyis phye nas sngar rtog pa'i gnas skabs bor te /",
    "T04TD3909E:6a-22": "mdun du lta ba'i mtshan ma byas pa'i gnas rnams la lta bar bya zhing /",
    "T04TD3909E:6a-23": "snga ma bzhin du de rnams kyi ming nas bzung zhing phyogs kyi mtshan ma gzung bar bya'o //",
    "T04TD3909E:6a-24": "lce rkan nas phab ste kha la byugs nas de'i 'og tu sngon bzhin du dbugs brngubs pa dang dbugs dbyung ba dag bya'o //",
    "T04TD3909E:6a-25": "de nas dal bus lus bskyod de skyil mo krung bshig nas ngal bso ste lus dang sems las su rung bar byas la /",
    "T04TD3909E:6a-26": "ci nas 'khrul pa med par ldang bar bya'o //",
    "T04TD3909E:6a-27": "langs nas sems legs par mnyam par gzhag pas mi dmigs pa'i tshul gyis sbyin pa la sogs pa'i spyod pa spyad cing /",
    "T04TD3909E:6a-28": "'di ltar sangs rgyas bcom ldan 'das rnal 'byor gyi dbang phyug chen po skyil mo krung bcas te bzhugs ba bsam gtan gyi snyoms par zhugs shing 'gro ba la gzigs pa mdun du bsam par bya'o //",
    "T04TD3909E:6a-29": "rnal 'byor bsgom pa'i lam /",
    "T04TD3909E:6a-30": "'phags pa 'jam dpal gyi zhabs kyi padma'i ze'u 'bru spyi bos len pa /",
    "T04TD3909E:6a-31": "sde snod gsum la mkhas pa slob dpon ye shes snying pos mdzad pa rdzogs so /"
}