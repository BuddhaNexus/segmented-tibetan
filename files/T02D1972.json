{
    "T02D1972:126b-0": "@126b # // rgya gar skad du /",
    "T02D1972:126b-1": "shr'i badzra bhee ra ba tantra s'u tra bi n'a ma /",
    "T02D1972:126b-2": "bod skad du /",
    "T02D1972:126b-3": "dpal rdo rje 'jigs byed rgyud kyi mdo mdor bshad pa zhes bya ba //",
    "T02D1972:126b-4": "dpal rdo rje sems dpa' la phyag 'tshal lo //",
    "T02D1972:126b-5": "mgon po 'jigs byed dpal ldan bla ma yi //",
    "T02D1972:126b-6": "zhabs kyi padma la yang phyag 'tshal lo //",
    "T02D1972:126b-7": "de yi rgyud kyi rgyal po bshad pa ni //",
    "T02D1972:126b-8": "de yi bka' drin gyis ni bri bar bya //",
    "T02D1972:126b-9": "de nas zhes bya ba la sogs pa la /",
    "T02D1972:126b-10": "de nas kyi sgra ni 'dir de ma thag par rtogs par bya'o //",
    "T02D1972:126b-11": "'o na gal te de lta bu yang ji ltar rgyud kyi dang por bstan zhe na /",
    "T02D1972:126b-12": "'di skad bdag gis zhes bya ba la sogs pa dang po'i tshig bor te /",
    "T02D1972:126b-13": "de nas zhes bya ba'i sgra bstan pa ni /",
    "T02D1972:126b-14": "'jam dpal gyi rgyud grangs stong phrag bco brgyad pa las /",
    "T02D1972:126b-15": "'jigs byed chen po sgrub pa'i thabs kyi rjes las rgyud 'di phyung ba ste /",
    "T02D1972:126b-16": "de ltar rtogs par byas la /",
    "T02D1972:126b-17": "rgyud kyi dang por sbyar bar bya'o //",
    "T02D1972:126b-18": "yang de nas kyi sgra ni rtog pa bdun pa ma lus pa'i skabs su bab pa'i don to //",
    "T02D1972:126b-19": "yang dag bshad ces bya ba ni yang dag pa'i don te 'dir bzlas pa dang /",
    "T02D1972:126b-20": "'khrul 'khor dang sbyin sreg dang /",
    "T02D1972:126b-21": "bsam gtan dang /",
    "T02D1972:126b-22": "phrin las dang /",
    "T02D1972:126b-23": "rdo rje 'jigs byed kyi sgrub thabs zhes bya ba ni /",
    "T02D1972:126b-24": "rdo rje stong pa nyid du brjod //",
    "T02D1972:126b-25": "'jigs byed snying rjer 'dod pa ste //",
    "T02D1972:126b-26": "rdo rje 'jigs byed sbyor ba las //",
    "T02D1972:126b-27": "gnyi ga de yi bdag nyid 'grub //",
    "T02D1972:126b-28": "de ltar na stong pa dang snying rje dbyer mi phyed pa'o //",
    "T02D1972:126b-29": "rdo rje sems dpa' ni rdo rje 'jigs byed do //",
    "T02D1972:126b-30": "'di'i sgrub thabs ni sgrub par byed pa ste /",
    "T02D1972:126b-31": "gzhung gi tshogs 'di yis rdo rje 'jigs byed kyi lha'i gzugs 'di lta bur byed pa'o //",
    "T02D1972:127a-0": "rgyud @127a * //",
    "T02D1972:127a-1": "kyang 'di yin te rnam par bkod pa las byung bas na de nyid rgyud do //",
    "T02D1972:127a-2": "drag shul zhes bya ba ni khro bo'i thugs nyid las so //",
    "T02D1972:127a-3": "'jigs byed ces pa ni rnam par 'gyur ba'i gzugs las so //",
    "T02D1972:127a-4": "shing gcig ces bya ba ni shing gang la shing gzhan gyi grib mas ma phog pa'o //",
    "T02D1972:127a-5": "dbang dang dgug pa dang /",
    "T02D1972:127a-6": "bsang ba la sogs pa ni bstan pa'o //",
    "T02D1972:127a-7": "nye bar bshad pa ni dngos grub sna tshogs sgrub pa'i rtog pa las bstan to //",
    "T02D1972:127a-8": "ro bsregs thal bas zhes pa ni rdul tshon dkar po'o //",
    "T02D1972:127a-9": "dur khrod kyi sol bas ni rdul tshon nag po'o //",
    "T02D1972:127a-10": "ldong ros kyis ni ser po'o //",
    "T02D1972:127a-11": "dur khrod kyi so phag gis ni dmar po'o //",
    "T02D1972:127a-12": "nim pa dang /",
    "T02D1972:127a-13": "ni sun da ra'i lo ma la sogs pas ni ljang gu'o //",
    "T02D1972:127a-14": "rdul tshon de rnams kyis dkyil 'khor bri bar bya zhes par 'brel te //",
    "T02D1972:127a-15": "gru bzhi zhes pa ni mi mnyam pa med pas na'o //",
    "T02D1972:127a-16": "sgo bzhi zhes pa stong pa nyid dang mtshan ma med pa dang /",
    "T02D1972:127a-17": "smon pa med pa dang /",
    "T02D1972:127a-18": "mngon par 'dus ma byas pa ste /",
    "T02D1972:127a-19": "rnam par thar ba'i sgo bzhi rnam par dag pa'i sgo rnams so //",
    "T02D1972:127a-20": "rta babs bzhi yis brgyan zhes pa ni bsam gtan bzhi'i rnam par dag pa'o //",
    "T02D1972:127a-21": "dril bu'i sgra 'khrol ba ni chos thams cad stong pa nyid du rtogs par byed pa'o //",
    "T02D1972:127a-22": "ba dan dgu ni gsung rab yan lag dgu'i rnam par dag pa'o //",
    "T02D1972:127a-23": "de'i me tog gi phreng ba dri zhim po ni 'dod pa'i yon tan lnga'i rnam par dag pa'o //",
    "T02D1972:127a-24": "rdo rje rin chen yang zhes pa ni /",
    "T02D1972:127a-25": "rdo rje stong pa nyid do //",
    "T02D1972:127a-26": "rin chen zhes pa ni bla na med pa'i dga' ba rgyas pa'i rin po che ste /",
    "T02D1972:127a-27": "snying rje chen po'o //",
    "T02D1972:127a-28": "de dag ni gnyis su med pa zhes bya bar ston to //",
    "T02D1972:127a-29": "zla ba phyed pa ni byang chub kyi sems 'dzeg pa'i rang bzhin du ston pa'o //",
    "T02D1972:127a-30": "dra ba dad dra ba phyed pa ni thabs dang shes rab rnam par dag pa'o //",
    "T02D1972:127a-31": "de'i dbus su re'u mig dgu pa bri zhes pa ni go sla'o //",
    "T02D1972:127a-32": "sgo bzhi rnams su zhes pa ni sgo bzhi po rnams dang nye ba bsdu'o //",
    "T02D1972:127a-33": "ro langs chen po'i zhes pa ni /",
    "T02D1972:127a-34": "ro langs chen po rnams te /",
    "T02D1972:127a-35": "phyag gnyis pa ;",
    "T02D1972:127a-36": "zhal gcig pa /",
    "T02D1972:127a-37": "spyan gsum 'bar ba /",
    "T02D1972:127a-38": "skra ser po gyen du brdzes pa /",
    "T02D1972:127a-39": "gcer bu zhal mche ba gtsigs pa /",
    "T02D1972:127a-40": "mdog nag po /",
    "T02D1972:127a-41": "phyag g-yas kyis gri gug gsor bar byed pa /",
    "T02D1972:127a-42": "g-yon gyis khrag gis bkang ba'i thod pa 'dzin pa'o //",
    "T02D1972:127a-43": "gzhag par bya ba ni bri bar bya'o //",
    "T02D1972:127b-0": "mar khu chen po @127b zhes bya ba la sogs pa ni go sla'o //",
    "T02D1972:127b-1": "sngon du byas pa zhes pa ni sngon du bsnyen pa byas pa'o //",
    "T02D1972:127b-2": "ha ha zhes sgrogs byed ces pa gad mo brgyad kyis rnam par byed pa'o //",
    "T02D1972:127b-3": "shin tu mnyam par gzhag ces pa ni rdo rje 'jigs byed kyi rnal 'byor dang ldan pa'o //",
    "T02D1972:127b-4": "de'i dbus su bsgrub ces pa ni /",
    "T02D1972:127b-5": "mngon par 'dod pa'i dngos grub bo //",
    "T02D1972:127b-6": "de'i steng du zhes pa ni de mnan pa'o //",
    "T02D1972:127b-7": "gal te sngags pas ma grub na zhes pa ni /",
    "T02D1972:127b-8": "bcom ldan 'das dgyes te /",
    "T02D1972:127b-9": "phyag rgya chen po ster ba las brgya lam na",
    "T02D1972:127b-10": "rnal 'byor pa bsod nams med pa'i dbang gi cha",
    "T02D1972:127b-11": "yin pa de'i tshe /",
    "T02D1972:127b-12": "dman pa'i las de yis gdon mi za bar 'grub bo //",
    "T02D1972:127b-13": "de dag gi dad pas bskyed par bya ba'i don to //",
    "T02D1972:127b-14": "de dag ni zhes pa ni yongs su rdzogs pa'o //",
    "T02D1972:127b-15": "'jam dpal zhes pa ni 'jam dpal gyi sprul pa'o //",
    "T02D1972:127b-16": "dkyil 'khor nges par bstan zhes pa ni /",
    "T02D1972:127b-17": "dkyil 'khor rdul tshon gyi dkyil 'khor ro //",
    "T02D1972:127b-18": "nges par bstan pa ni gang gi tshe brtags pa de de bzhin du ston pa'o //",
    "T02D1972:127b-19": "'o na ji ltar rdul tshon gyi dkyil 'khor dang por bstan zhe na /",
    "T02D1972:127b-20": "dbang ma bskur bar rgyud las gsungs pa'i las mi bya zhing /",
    "T02D1972:127b-21": "rgyud nyid kyang mthong bar bya ba ma yin pa de ltar rtog par bya ba'i phyir dang /",
    "T02D1972:127b-22": "dang po nyid du rdul tshon gyi dkyil 'khor bstan pa ni rigs pa'o //",
    "T02D1972:127b-23": "rdzogs so zhes pa ni yang dag par thob pa ste /",
    "T02D1972:127b-24": "rab tu thob pa'o //",
    "T02D1972:127b-25": "de dag ni rdo rje 'jigs byed rnal 'byor gyi rgyud las brtag pa dang po'i bshad pa'o /",
    "T02D1972:127b-27": "// / dgos pa med par ni su yang 'jug par mi 'gyur ba 'dis na /",
    "T02D1972:127b-28": "dgos pa bstan pa'i don du /",
    "T02D1972:127b-29": "de nas zhes bya ba la sogs pa'o //",
    "T02D1972:127b-30": "dngos grub sna tshogs sgrub pa'i rtog pa gsungs so //",
    "T02D1972:127b-31": "sngags pas shin tu khros pas zhes bya ba ni /",
    "T02D1972:127b-32": "bsad pa dang /",
    "T02D1972:127b-33": "bskrad pa dang /",
    "T02D1972:127b-34": "dbye ba dang /",
    "T02D1972:127b-35": "las gsum ste /",
    "T02D1972:127b-36": "khros pa'i sems kyis bya'o zhes pa lhag ma'o //",
    "T02D1972:127b-37": "me gnyis kyi dbus su zhes pa ni me ni re ba'o //",
    "T02D1972:127b-38": "gang las shes she na /",
    "T02D1972:127b-39": "me'i sa bon yin pa'i phyir te /",
    "T02D1972:127b-40": "rgyu la 'bras bu btags pas de nyid kyis rnyed do //",
    "T02D1972:127b-41": "h'um brgyad ces bya ba ni phyogs rnams su'o //",
    "T02D1972:127b-42": "zur rnams su phat kyi yi ge zhes pa ni /",
    "T02D1972:127b-43": "phyogs bral rnams su phat kyi yi ge brgyad bri'o zhes 'brel to //",
    "T02D1972:127b-44": "yang na rims kyis zin par 'dod na zhes bya ba ni /",
    "T02D1972:128a-0": "gang gi tshe rnal 'byor bas rims kyis zin par 'dod pa @128a * //",
    "T02D1972:128a-1": "de'i tshe cho ga ni 'di yin te /",
    "T02D1972:128a-2": "mtshon gyis phog pa'am sbyangs pa'i mi'i thod pa la rgya skyegs kyi khu ba'am /",
    "T02D1972:128a-3": "rdo rgyus kyis rims mngon par bya'o //",
    "T02D1972:128a-4": "de la tsha ba'i rims ni dmar po skra gyen du 'bar ba'o //",
    "T02D1972:128a-5": "grang ba'i rims la yang dkar po gsus pa che ba skra 'phyang zhing du ba zhes pa'o //",
    "T02D1972:128a-6": "gnyis ka yang rkang pa gsum pa lag pa gsum pa zhes pa'o //",
    "T02D1972:128a-7": "phyi nas ro bsregs pa'i sol ba dang /",
    "T02D1972:128a-8": "sa dang thal ba dang bsgrub bya'i rkang ba'i rdul",
    "T02D1972:128a-9": "dang lhan cig bsregs pa las byas pa'i bsgrub bya'i",
    "T02D1972:128a-10": "gzugs brnyan gyi snying ga ru sngar cho ga nyid",
    "T02D1972:128a-11": "kyis bris pa'i 'khrul 'khor 'di gzhug par bya zhing",
    "T02D1972:128a-12": "/ dug dang tsha dang ske tshe la sogs pas kyang byugs la /",
    "T02D1972:128a-13": "padma'i snod gzhan zhig tu gzugs de gzhug par bya'o //",
    "T02D1972:128a-14": "gnyi ga la yang dgug cing gzhug par byas nas /",
    "T02D1972:128a-15": "bris pa'i thod pa'i steng du kha sbub tu sbyin no //",
    "T02D1972:128a-16": "de'i rjes la de yis gzung bar bsam zhing /",
    "T02D1972:128a-17": "me thab kyi 'og tu bsregs te /",
    "T02D1972:128a-18": "rdo rje 'jigs byed kyi rnal 'byor bas /",
    "T02D1972:128a-19": "mtshan thog thag bzlas na des pa nyid du rims kyis zin par 'gyur bar the tshom med do //",
    "T02D1972:128a-20": "bya rog gi lhag ma zhes pa ni bya rog gis zos pa'i lhag mas so //",
    "T02D1972:128a-21": "bsad pa la ni che ge mo m'a ra ya zhes pas spel ba'i 'khrul 'khor bri'o //",
    "T02D1972:128a-22": "bskrad pa la ni che ge mo autstsha ta ya zhes so //",
    "T02D1972:128a-23": "dbye ba la ni che ge mo bi dve sha zhes pas so //",
    "T02D1972:128a-24": "de lta bu la sogs pa las dang rjes su mthun par kun la shes par bya'o //",
    "T02D1972:128a-25": "bsad pa la ni gshin rje'i lto ba la gnas pa'i me'i dkyil 'khor bri bar bya'o //",
    "T02D1972:128a-26": "bskrad pa la rnga mo'i rgyab tu gnas pa'i rlung gi dkyil 'khor la'o //",
    "T02D1972:128a-27": "dran pa zhes bya ba ni ha yig ste man",
    "T02D1972:128a-28": "ngag las ha yig zla phyed thig le dbyangs drug",
    "T02D1972:128a-29": "pas brgyan par bya'o zhes rtogs par bya'o //",
    "T02D1972:128a-30": "rengs pa la ni ri rab bco brgyad kyis nye bar brgyan pa'i dbus so //",
    "T02D1972:128a-31": "dbang la ni bud med kyi chos 'byung gi dbus so //",
    "T02D1972:128a-32": "dgug pa la ni rkang pa brgyad pa seng ge'i rgyab tu'o //",
    "T02D1972:128a-33": "zhi ba la ni zla ba'o //",
    "T02D1972:128a-34": "rgyas pa ni zla ba ser ba'o //",
    "T02D1972:128a-35": "dbye ba ni ma he dang stag gnyis kyi snying gar ro //",
    "T02D1972:128a-36": "de lta bu la sogs pa'i gnas rnams ni las dang rjes su mthun pas bri bar bya'o //",
    "T02D1972:128a-37": "zhi ba'i 'khor lo bya ba /",
    "T02D1972:128a-38": "ya dang tha ma ya yig ni //",
    "T02D1972:128a-39": "dbyi bar bya ste ni gnyis kyang //",
    "T02D1972:128a-40": "phyi nas dkyil du ya yig ste //",
    "T02D1972:128b-0": "yi ge lhag ma ci @128b bde ba'o //",
    "T02D1972:128b-1": "de dag ni rdo rje 'jigs byed kyi rnal 'byor gyi rgyud las rtog pa gnyis pa'i bshad pa'o /",
    "T02D1972:128b-3": "// / rtog pa las gsungs pa'i dgongs pa de nyid kyang /",
    "T02D1972:128b-4": "sngags med na mi 'grub pas /",
    "T02D1972:128b-5": "sngags 'di la the tshom med pa'i don du /",
    "T02D1972:128b-6": "de nas zhes bya ba la sogs pas sngags btu ba'i rtog pa gsungs pa'o //",
    "T02D1972:128b-7": "de nas zhes bya ba ni go sla'o //",
    "T02D1972:128b-8": "ya yig zhe sdang nyid du 'gyur //",
    "T02D1972:128b-9": "kshe yi yi ge gti mug brjod //",
    "T02D1972:128b-10": "ma yig phra ma ru ni gsungs //",
    "T02D1972:128b-11": "me ni 'dod chags dgra gsod pa'o //",
    "T02D1972:128b-12": "da yig phrag dog la yig 'gyur //",
    "T02D1972:128b-13": "yatstsha tho ba dbyug pa dang //",
    "T02D1972:128b-14": "ni yig phyag na padma'o //",
    "T02D1972:128b-15": "r'a yi yi ge ral gri gtso //",
    "T02D1972:128b-16": "dza yig lha mo ts'a rtsi k'a /",
    "T02D1972:128b-17": "phag mo yang ni sa yig ste //",
    "T02D1972:128b-18": "do la dbyangs can ma ru brjod //",
    "T02D1972:128b-19": "ru ni goo r'i'i rang bzhin can //",
    "T02D1972:128b-20": "na yo ni ra'i rang bzhin yang //",
    "T02D1972:128b-21": "thod pa gshin rje 'joms pa'o //",
    "T02D1972:128b-22": "yi ge bcu bdun po de rnams ni /",
    "T02D1972:128b-23": "lha bcu bdun gyi rang bzhin du bsams par byas la ;",
    "T02D1972:128b-24": "rang gi snying ga'i sa bon gyi 'od zer gyis",
    "T02D1972:128b-25": "gshin rje gshed kyi lha bcu bdun gyi bdag nyid",
    "T02D1972:128b-26": "ye shes kyi dkyil 'khor nas spyan drangs te /",
    "T02D1972:128b-27": "mdun du bzhugs pa la mchod yon la sogs sbyin zhing /",
    "T02D1972:128b-28": "sngar bris pa'i 'khrul 'khor la tho ba la sogs pa'i sbyor bas rab tu gzhug par bya'o //",
    "T02D1972:128b-29": "las dang rjes su mthun par gsungs pa'i rim pas",
    "T02D1972:128b-30": "bdag nyid bsgom zhing sngags yongs su bzlas pas las",
    "T02D1972:128b-31": "rab tu bsgrub par bya'o //",
    "T02D1972:128b-32": "de dag ni rdo rje 'jigs byed rnal 'byor gyi rgyud las rtog pa gsum pa'i bshad pa'o /",
    "T02D1972:128b-34": "// / dgongs pa gsungs pa de yang lha la dmigs",
    "T02D1972:128b-35": "pa med na mi 'grub ces pas lha la dmigs",
    "T02D1972:128b-36": "pa'i don du / de nas zhes bya ba la",
    "T02D1972:128b-37": "sogs pa sgrub pa'i thabs kyi rtog pa gsungs so",
    "T02D1972:128b-38": "pa'i don du / // de nas zhes pa ni sngags btu ba'i rtog pa'i de ma thag tu'o //",
    "T02D1972:128b-39": "rdo rje 'jigs byed kyi sgrub thabs zhes pa ni /",
    "T02D1972:128b-40": "bsgrub par bya ba yang bdag nyid bsgrub par bya ba ste /",
    "T02D1972:128b-41": "rdo rje 'jigs byed nyid kyi thabs des sgrub par byed pa'o //",
    "T02D1972:128b-42": "yang dag rab bshad ces bya ba ni yang dag pa'i don te /",
    "T02D1972:128b-43": "'dir bla ma'i man ngag ni bshad pa'o //",
    "T02D1972:128b-44": "de la man ngag ni 'di yin te /",
    "T02D1972:128b-45": "chos thams cad bdag med pa sngon du song bas",
    "T02D1972:128b-46": "lha la dmigs par bya'o zhes pa'i tshig phyi nas",
    "T02D1972:129a-0": "rtogs par @129a * //",
    "T02D1972:129a-1": "bya'o ;",
    "T02D1972:129a-2": "/ dang po kho nas zhes pa nyid thog mar ro //",
    "T02D1972:129a-3": "de la dgongs pa ni 'di yin te /",
    "T02D1972:129a-4": "dang po kho nar sngags pas dben pa'i gnas gang",
    "T02D1972:129a-5": "yang rung bar gnas shing stan bde ba la 'dug",
    "T02D1972:129a-6": "ste / bdud rtsi la sogs pa khar bcug la /",
    "T02D1972:129a-7": "gcer bu skra grol ba /",
    "T02D1972:129a-8": "lhor mngon par phyogs par gyur pas /",
    "T02D1972:129a-9": "rang gi snying gar nyi ma la gnas pa'i 'od",
    "T02D1972:129a-10": "zer gyis phyogs bcu'i 'jig rten du mngon par khyab",
    "T02D1972:129a-11": "ste / sangs rgyas dang byang chub sems dpa' dang khro bo la sogs pa'i lha'i tshogs bkug nas /",
    "T02D1972:129a-12": "mdun gyi nam mkha'i phyogs su gnas par byas pa dang /",
    "T02D1972:129a-13": "rang gi snying ga'i sa bon gyi 'od zer las",
    "T02D1972:129a-14": "byung ba'i rdo rje ts'a rtsi k'a la sogs pa'i",
    "T02D1972:129a-15": "lha mo bzhi po sna tshogs pa la sogs pa'i",
    "T02D1972:129a-16": "mchod rdzas lag pa dag gis bzung ste /",
    "T02D1972:129a-17": "yang dag par mchod pa dang /",
    "T02D1972:129a-18": "bshags pa la sogs pa byas la slar gshegs par bya'o //",
    "T02D1972:129a-19": "de ltar thams cad rnam bsam pa //",
    "T02D1972:129a-20": "de'i rjes la chos thams cad bdag med pa zhes",
    "T02D1972:129a-21": "bya ba'i tshig gis tshangs pa'i gnas bzhi bsgom par",
    "T02D1972:129a-22": "ston te / de la byams pa ni /",
    "T02D1972:129a-23": "sems can thams cad la bu gcig pa ltar brtse ba'i mtshan nyid can no //",
    "T02D1972:129a-24": "snying rje ni sdug bsngal dang sdug bsngal gyi rgyu las yang dag par sgrol bar 'dod pa'o //",
    "T02D1972:129a-25": "dga' ba ni bde ba de nyid kyis brtan par 'dod pa'o //",
    "T02D1972:129a-26": "btang snyoms ni gzung ba dang 'dzin pa'i rnam par",
    "T02D1972:129a-27": "rtog pa thams cad nye bar btang ba lags so",
    "T02D1972:129a-28": "// de nas thams cad rten cing 'brel bar 'byung",
    "T02D1972:129a-29": "bas mu bzhi dang bral bar rnam par bsam par",
    "T02D1972:129a-30": "// byas pa / aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1972:129a-31": "zhes pa'i sngags brjod pas sngags kyi don mngon du byas te /",
    "T02D1972:129a-32": "bdag nyid dang khams gsum po yang snang ba med par bya'o //",
    "T02D1972:129a-33": "de nas smon lam gyi stobs kyis bar snang la",
    "T02D1972:129a-34": "aa yig dmar po las skyes pa'i steng du h'um",
    "T02D1972:129a-35": "yig las 'od zer lnga spros la /",
    "T02D1972:129a-36": "de yongs su gyur ba'i sna tshogs rdo rje yongs su gyur pa las /",
    "T02D1972:129a-37": "rdo rje ra ba dang /",
    "T02D1972:129a-38": "gur dang /",
    "T02D1972:129a-39": "bla re dang /",
    "T02D1972:129a-40": "sa gzhi yang yongs su bsgom par bya'o //",
    "T02D1972:129a-41": "yang de dag thams cad bsgom par bya ste phye nas /",
    "T02D1972:129a-42": "yam las rlung gi dkyil 'khor zhes pa ni thig le dang yang dag par ldan pa'o //",
    "T02D1972:129a-43": "dh'i: yig ces pa ser po'o //",
    "T02D1972:129a-44": "'jam dpal zhes bya ba ni /",
    "T02D1972:129b-0": "@129b mgon po zhal gcig phyag gnyis pa //",
    "T02D1972:129b-1": "ral gri po ti phyag na bsnams //",
    "T02D1972:129b-2": "rdo rje skyil krung sbyor ba ste //",
    "T02D1972:129b-3": "rgyu yi rdo rje 'dzin pa bdag nyid //",
    "T02D1972:129b-4": "de nas rgyud las gsungs pa'i 'chad par 'gyur ba'i rim pas /",
    "T02D1972:129b-5": "bdag nyid dur khrod brgyad kyis brgyan pa'i //",
    "T02D1972:129b-6": "'bras bu he ru ka'i gzugs su byas la /",
    "T02D1972:129b-7": "srid pa dang zhi ba dbyer med pa'i nga rgyal du byed pa /",
    "T02D1972:129b-8": "aom sva bh'a wa shuddha: sarba dharm'a: sva bh'a wa shuddho&amp; ham /",
    "T02D1972:129b-9": "zhes pa'i sngags brjod par bya'o //",
    "T02D1972:129b-10": "de nas mig la sogs pa byin gyis brlab pa dang /",
    "T02D1972:129b-11": "sku la sogs pa yang byin gyis brlabs pas pa byas la /",
    "T02D1972:129b-12": "rang snying sa bon 'od zer gyis //",
    "T02D1972:129b-13": "sna tshogs sangs rgyas sras bcas bzhugs //",
    "T02D1972:129b-14": "bkug la mdun du bltas pa dang //",
    "T02D1972:129b-15": "de rnams las spros yang ni gang //",
    "T02D1972:129b-16": "rdo rje ts'a rtsi k'a la sogs pas bum pa",
    "T02D1972:129b-17": "zla ba lta bu bdud rtsi rnam lngas bkang ba",
    "T02D1972:129b-18": "bzung ste / de rnams kyis bdag nyid la bkra",
    "T02D1972:129b-19": "shis kyi tshigs su bcad pa dang yang dag par",
    "T02D1972:129b-20": "ldan pas dbang bskur bar rnam par bsam par bya'o",
    "T02D1972:129b-21": "bzung ste / // dbang bskur ba'i mthar /",
    "T02D1972:129b-22": "mi bskyod phyag rgya mgon po yi //",
    "T02D1972:129b-23": "rtsa ba'i dbu la bsgom par bya //",
    "T02D1972:129b-24": "sgeg pa la sogs ro dang ldan //",
    "T02D1972:129b-25": "phyi rol du ni khro bo'i gzugs //",
    "T02D1972:129b-26": "de nas snying ga'i sa bon gyi 'od zer gyis ye shes sems dpa' bkug cing /",
    "T02D1972:129b-27": "mdun du bzhag par byas la mchod yon dang zhabs bsil la sogs mchod pa dbul lo //",
    "T02D1972:129b-28": "de nas aom mung+ga ra dza: zhes pa'i sngags kyis dgug pa dang /",
    "T02D1972:129b-29": "aom danda h'um zhes pas rab tu gzhug pa dang /",
    "T02D1972:129b-30": "aom padma bam zhes pas rab tu bcing ba dang /",
    "T02D1972:129b-31": "aom khadga ho: zhes pas dbang du bya ba dang /",
    "T02D1972:129b-32": "de nas rang gi snying ga'i sa bon las byung",
    "T02D1972:129b-33": "ba'i rdo rje ts'a rtsi k'a la sogs pa rnams",
    "T02D1972:129b-34": "kyis sna tshogs kyi mchod pa'i rdzas rnams kyis mkhas",
    "T02D1972:129b-35": "pas mngon par mchod par bya'o //",
    "T02D1972:129b-36": "de nas bdud rtsi 'bar ba la sogs pa'i cho",
    "T02D1972:129b-37": "gas bsgrubs la rdo rje sbu gus drang zhing longs",
    "T02D1972:129b-38": "spyad par bya'o // bdag nyid lha'i rnam par bsgoms te /",
    "T02D1972:129b-39": "de nyid rnal 'byor ro //",
    "T02D1972:129b-40": "bden min brdzun pa ma yin nyid //",
    "T02D1972:129b-41": "de nas rnam dag kyang dran bya //",
    "T02D1972:129b-42": "thod pas thod byas pa zhes bya ba ni /",
    "T02D1972:129b-43": "ye shes rnam pa lnga'i rang bzhin no //",
    "T02D1972:129b-44": "'jigs su rung ba'i zhes bya ba ni /",
    "T02D1972:129b-45": "bdud rnams 'jigs par byed pas so //",
    "T02D1972:130a-0": "thod pa'i rgyan gyis brgyan zhes bya ba ni chos kyi @130a * //",
    "T02D1972:130a-1": "dbyings las skyes pa'i phyir ro //",
    "T02D1972:130a-2": "zhabs bcu drug ces pa ni /",
    "T02D1972:130a-3": "stong pa nyid bcu drug gi rnam par dag pa'o //",
    "T02D1972:130a-4": "gcer bu ni chos thams cad sgrib pa med par rtogs pa'o //",
    "T02D1972:130a-5": "mtshan ma gyen du 'greng ba ni /",
    "T02D1972:130a-6": "bde ba chen po'i bdag nyid du gyur ba'i phyir ro //",
    "T02D1972:130a-7": "zhabs g-yon brkyang ba ni /",
    "T02D1972:130a-8": "chos thams cad stong pa nyid kyis so sor khyab pa'i phyir ro //",
    "T02D1972:130a-9": "gtum zhing khros pas na gsus pa che ba'o //",
    "T02D1972:130a-10": "skra gyen du brdzes pa ni mya ngan las 'das pa'i go 'phang ston pa'o //",
    "T02D1972:130a-11": "phe ta'i sgra sgrogs pa dang ldan pa ni /",
    "T02D1972:130a-12": "ma rungs pa la sogs pa skrag par byed pas na'o //",
    "T02D1972:130a-13": "phyag sum cu rtsa bzhi ni ;",
    "T02D1972:130a-14": "byang chub kyi phyogs sum cu rtsa bzhi'i rnam par dag pa'o //",
    "T02D1972:130a-15": "yang dag pa'i rtsol ba dang /",
    "T02D1972:130a-16": "yang dag pa'i dran pa dang /",
    "T02D1972:130a-17": "yang dag pa'i ting nge 'dzin gsum ni /",
    "T02D1972:130a-18": "bcom ldan 'das nyid kyi sku gsung thugs kyi rang bzhin gyis bsdus pa'o //",
    "T02D1972:130a-19": "legs pa dang mnyam par bzhag ces pa ni /",
    "T02D1972:130a-20": "lus ngag yid gsum rnam par g-yeng ba med pa'o //",
    "T02D1972:130a-21": "rtag tu zhes pa ni dus gsum du'o //",
    "T02D1972:130a-22": "de kho na nyid kyi sbyor ba zhes pa ni /",
    "T02D1972:130a-23": "bsgom bya dang /",
    "T02D1972:130a-24": "sgom pa po dang /",
    "T02D1972:130a-25": "bsgom pa rnams su mi dmigs pas so //",
    "T02D1972:130a-26": "gri gug ni ma rig pa gcod pa'o //",
    "T02D1972:130a-27": "bhindi pha la ni gzung ba dang 'dzin pa'i rnam par rtog pa 'bigs pa'o //",
    "T02D1972:130a-28": "gtun shing ni dran pa nyams pa 'joms pa'o //",
    "T02D1972:130a-29": "chu gri ni sred pa gcod par byed pa'o //",
    "T02D1972:130a-30": "rdo rje rtse gcig pa ni lus ngag yid gsum gyi nyes pa 'joms pa'o //",
    "T02D1972:130a-31": "sta re ni sems kyi sra ba'i bag chags 'joms pa'o //",
    "T02D1972:130a-32": "mdung ni lta ba ngan pa 'bigs pa'o //",
    "T02D1972:130a-33": "mnga' ni shin tu rmongs pa'i zug rngu 'bigs pa'o //",
    "T02D1972:130a-34": "lcags kyu ni 'gugs par byed pa'o //",
    "T02D1972:130a-35": "be dbyug ni las kyi sgrub pa 'joms pa'o //",
    "T02D1972:130a-36": "kha tv'am ga ni byang chub sems kyi rang bzhin no //",
    "T02D1972:130a-37": "'khor lo ni chos kyi 'khor lo bskor ba lags so //",
    "T02D1972:130a-38": "rdo rje ni ro gcig tu gyur ba'i ye shes lnga'i bdag nyid do //",
    "T02D1972:130a-39": "tho ba ni ser sna 'joms pa'o //",
    "T02D1972:130a-40": "ral gri ni ral gri la sogs pa'i dngos grub ster ba'o //",
    "T02D1972:130a-41": "cang te'u ni mchog tu dga' ba'i sgras sangs rgyas thams cad skul bar byed pa'o //",
    "T02D1972:130a-42": "thod pa khrag gis gang ba ni /",
    "T02D1972:130a-43": "dam tshig skyong bas na'o //",
    "T02D1972:130b-0": "bram ze'i mgo bo ni thugs rje @130b chen pos 'gro ba'i don mdzad pas na'o //",
    "T02D1972:130b-1": "phub ni bdud las rnam par rgyal bas na'o //",
    "T02D1972:130b-2": "rkang ba ni sangs rgyas kyi sku'i go 'phang ster bas na'o //",
    "T02D1972:130b-3": "zhags pa ni yang dag pa'i ye shes su 'ching ba'o //",
    "T02D1972:130b-4": "gzhu ni 'jig rten gsum las rgyal ba'o //",
    "T02D1972:130b-5": "rgyu mas ni stong pa nyid kyi snying po so sor rtogs pa'o //",
    "T02D1972:130b-6": "dril bu ni shes rab kyi pha rol tu phyin pa'i ngo bo'o //",
    "T02D1972:130b-7": "lag pa ni phrin las thams cad mdzad pas na'o //",
    "T02D1972:130b-8": "dur khrod kyi ras ni chos thams cad bdag med pa la ma rig pa'i sgrib g-yogs sel ba'o //",
    "T02D1972:130b-9": "gsal shing la btsugs zhes pa ni /",
    "T02D1972:130b-10": "dngos po thams cad stong pa nyid la btsugs pa zhes so sor rtogs pa'i phyir ro //",
    "T02D1972:130b-11": "me thab ces pa ni chos thams cad 'od gsal bar ston pas na'o //",
    "T02D1972:130b-12": "thod tshal ni snying rje'i bdud rtsis gang ba'o //",
    "T02D1972:130b-13": "sdigs mdzub ni bdud rnams bsdigs par mdzad pa'o //",
    "T02D1972:130b-14": "'phan rtse gsum ni lus ngag yid gsum rang bzhin gcig tu rtog pa'o //",
    "T02D1972:130b-15": "rlung gi ras ni chos thams cad sgyu mar ston pa'o //",
    "T02D1972:130b-16": "glang po'i pags pa zhes pa ni gti mug glang po'i'o //",
    "T02D1972:130b-17": "g-yas pa'i zhabs kyis /",
    "T02D1972:130b-18": "mi la sogs pa brgyad po ni dngos grub chen po brgyad po'i dag pas so //",
    "T02D1972:130b-19": "g-yon pa'i zhabs brgyad kyis /",
    "T02D1972:130b-20": "bya rgod la sogs pa brgyad ni /",
    "T02D1972:130b-21": "dbang phyug brgyad kyi dag pas so //",
    "T02D1972:130b-22": "zhal dgu po 'di lta bus ni /",
    "T02D1972:130b-23": "yan lag dgu'i chos ston pas sems can yongs su smin pas na'o //",
    "T02D1972:130b-24": "ma he'i gdong ni khams gsum gyi bdag pos na'o /",
    "T02D1972:130b-25": "rva gnyis ni bden pa gnyis na'o //",
    "T02D1972:130b-26": "phyag rgya lnga rnams ni de bzhin gshegs pa lnga'i rang bzhin no //",
    "T02D1972:130b-27": "sangs rgyas kyi sems can rnams mchod par byed pas na /",
    "T02D1972:130b-28": "steng gi zhal dmar po 'di lta bu khrag 'dzag pa'o //",
    "T02D1972:130b-29": "zhal dgu pa ser ba ni 'jam dpal gyi sprul pa ston pas na'o //",
    "T02D1972:130b-30": "byis pa'i rgyan gyis brgyan pa ni /",
    "T02D1972:130b-31": "gzhon nu'i gzugs kyi phyir na'o //",
    "T02D1972:130b-32": "spyi bor ral pa lnga dang ldan pa ni //",
    "T02D1972:130b-33": "mngon par byang chub pa lnga'i dag pa'o //",
    "T02D1972:130b-34": "spyan gsum ni dus gsum ston pa'o //",
    "T02D1972:130b-35": "de ltar bltas te bdag nyid ni //",
    "T02D1972:130b-36": "lha yi bdag nyid der gtad nas //",
    "T02D1972:130b-37": "sngags bzlas de tshe rnal 'byor pa //",
    "T02D1972:130b-38": "yid ni ji ltar mi skyo bar ro //",
    "T02D1972:130b-39": "gang yang rung ba'i sngags kyi yi ge nyid brjod pa ste /",
    "T02D1972:131a-0": "de yang rang gi @131a * //",
    "T02D1972:131a-1": "snying gar nyi ma'i dkyil 'khor gyi steng du g-yas skor du mandala gyi rnam par bltas la /",
    "T02D1972:131a-2": "sna bug nas 'byung ba'i rlung spros pa'i gzugs kyis 'gro ba'i don byas nas /",
    "T02D1972:131a-3": "yang bsdus te sna bug nas 'jug pa'i rlung gis",
    "T02D1972:131a-4": "rab tu zhugs te de nyid du gnas par ro",
    "T02D1972:131a-5": "// de ltar yang dang yang mi skyo'i bar du cho ga nyid kyis bzlas pa ste /",
    "T02D1972:131a-6": "de dag ni bzlas pa'o //",
    "T02D1972:131a-7": "de skyo bar gyur na /",
    "T02D1972:131a-8": "cho ga ji lta bar gtor ma byin la /",
    "T02D1972:131a-9": "ye shes sems dpa' gshegs su gsol te /",
    "T02D1972:131a-10": "lha'i rnal 'byor du gnas par bya'o //",
    "T02D1972:131a-11": "de dag ni rdo rje 'jigs byed rnal 'byor gyi",
    "T02D1972:131a-12": "rgyud las bsgrub pa'i rtog pa ste bzhi pa'i bshad",
    "T02D1972:131a-13": "pa'o / //",
    "T02D1972:131a-14": "/ de ltar bsgom pa gsal ba'i don du /",
    "T02D1972:131a-15": "de nas zhes pa bris sku'i cho ga'i rtog pa gsungs pa /",
    "T02D1972:131a-16": "de nas zhes bya ba la sogs pa go sla'o //",
    "T02D1972:131a-17": "rnam par rtog pa med pa can zhes pa ni /",
    "T02D1972:131a-18": "de kho na nyid shes pa'o //",
    "T02D1972:131a-19": "ri mo mkhan bzang po zhes pa ni /",
    "T02D1972:131a-20": "dam tshig bsten pa'o //",
    "T02D1972:131a-21": "rtsa ba zhes pa ni ting nge 'dzin gyis bsgrub pa'i sems so //",
    "T02D1972:131a-22": "bsgrub pas zhes pa ni ri mo'i las kyis so //",
    "T02D1972:131a-23": "dpa' bo'i rim pa zhes pa ni /",
    "T02D1972:131a-24": "chang dang sha la nye bar longs spyod pas /",
    "T02D1972:131a-25": "dga' ba'i sems kyis so //",
    "T02D1972:131a-26": "glegs bam la lar ni /",
    "T02D1972:131a-27": "dpa' bo'i tshong zhes pa'i tshig / de la ri mo mkhan 'dod pa de byin la /",
    "T02D1972:131a-28": "bri bar bya zhes 'brel to //",
    "T02D1972:131a-29": "lhag ma ni go sla'o //",
    "T02D1972:131a-30": "dung chen gyi phreng ba de rnams dag par bya ste /",
    "T02D1972:131a-31": "de la rnam par dag pa'i man ngag ni 'di yin te /",
    "T02D1972:131a-32": "rdog ma re re la h'um yig yongs su gyur pa las /",
    "T02D1972:131a-33": "dpal rdo rje 'jigs byed chen po'i ngo bor blta'o //",
    "T02D1972:131a-34": "yang na mi'i mgo'i khrag 'dzags pa'i ngo bor bsams te /",
    "T02D1972:131a-35": "sngags bzlas zhes pa 'brel to //",
    "T02D1972:131a-36": "de dag rdo rje 'jigs byed rnal 'byor gyi rgyud las rtog pa lnga pa'i bshad pa'o /",
    "T02D1972:131a-38": "// / sbyin sreg las ni 'dod rnams kyis //",
    "T02D1972:131a-39": "sems can rnams la cho ga mchog /",
    "T02D1972:131a-40": "rdo rje sems dpa' bstan pa ste //",
    "T02D1972:131a-41": "las rnams thams cad rab 'grub pa'o //",
    "T02D1972:131a-42": "sbyin sreg las kyi cho ga zhes pa ni go sla'o //",
    "T02D1972:131a-43": "gang gis gsad par 'dod na zhes pa ni /",
    "T02D1972:131a-44": "gang tshe rnal 'byor pas gsad par 'dod pa de'i tshe dur khrod du song la /",
    "T02D1972:131b-0": "gsungs pa'i rdo rje 'jigs byed kyi rnal @131b 'byor gyis /",
    "T02D1972:131b-1": "dur khrod kyi me la 'bad par 'gyur ba'i rim pas /",
    "T02D1972:131b-2": "me la sogs pa'i zhal du gsungs pa'i rdzas kyi sbyin sreg bya'o //",
    "T02D1972:131b-3": "yang na bcu bzhi la khyim du gnas pa dang /",
    "T02D1972:131b-4": "dben pa byas la /",
    "T02D1972:131b-5": "thab khung gru gsum dmar po /",
    "T02D1972:131b-6": "sor nyi shu'i tshad la zabs sor lnga gnyis pa rdo rje phreng bas brgyan par bya'o //",
    "T02D1972:131b-7": "der dur khrod kyi me'am gtum po'i me'i dbus su",
    "T02D1972:131b-8": "pam yig las skyes pa sna tshogs padma'i steng du",
    "T02D1972:131b-9": "/ me nyid gru gsum gyi dbus su ram las",
    "T02D1972:131b-10": "skyes pa'i me lha mdog nag po zhal gsum phyag",
    "T02D1972:131b-11": "/ drug pa'o // g-yas pa'i phyag na bgrang phreng dang gzhan mi 'jigs pa'o ;",
    "T02D1972:131b-12": "/ g-yon pa ni dbyu gu gsum pa 'dzin pa dang /",
    "T02D1972:131b-13": "lhag ma gnyis gri gug 'dzin pa'o //",
    "T02D1972:131b-14": "zhabs g-yon brkyang bar gnas pa'i khro bo'i rgyan gyis rnam par brgyan pa'o /",
    "T02D1972:131b-15": "de'i snying gar ram gyi sa bon gnas pa /",
    "T02D1972:131b-16": "de nas ye shes kyi me lha dgug la mchod yon dang zhabs bsil la sogs pa phul nas /",
    "T02D1972:131b-17": "dam tshig la rab tu bcug ste /",
    "T02D1972:131b-18": "mchod pa la sogs pa bya'o //",
    "T02D1972:131b-19": "de'i kha ru ram bkod la ha aom aagna ye sv'a h'a /",
    "T02D1972:131b-20": "zhes bya ba'i sngags 'dis cung zad bsreg par bya'o //",
    "T02D1972:131b-21": "phyi nas de'i snying gar gsungs pa'i tshul gyis rdo rje 'jigs byed gsungs pa'i rim pas bsams te /",
    "T02D1972:131b-22": "mig la sogs pa byin gyis rlob pa sngon du",
    "T02D1972:131b-23": "'gro ba can ye shes sems dpa' dgug pa la",
    "T02D1972:131b-24": "sogs pa bya zhing /",
    "T02D1972:131b-25": "mchod pa la sogs pa bya'o //",
    "T02D1972:131b-26": "de'i khar yang re pha bsams la rang yang rdo",
    "T02D1972:131b-27": "rje 'jigs byed nag po'i rnal 'byor gyi bdag nyid",
    "T02D1972:131b-28": "rdzas de dag gis sbyin sreg bya ba ste ;",
    "T02D1972:131b-29": "gsungs par 'gyur bas so //",
    "T02D1972:131b-30": "bsad pa dang /",
    "T02D1972:131b-31": "bskrad pa dang /",
    "T02D1972:131b-32": "dbye ba la sogs pa mngon spyod kyi las la ni khyad par 'di yin te /",
    "T02D1972:131b-33": "bcu bzhi dang khros pa'i sems so //",
    "T02D1972:131b-34": "ji ltar bsad pa'i thabs su de bzhin du dbye ba la yang ngo //",
    "T02D1972:131b-35": "de nas bskrad par 'dod pa zhes pa ni /",
    "T02D1972:131b-36": "gang gi tshe bskrad par 'dod pa de'i tshe /",
    "T02D1972:131b-37": "thab khung sngon po khru do'i tshad las zabs su",
    "T02D1972:131b-38": "khru gang tsam gzhu'i rnam pa rdo rje'i phreng bas",
    "T02D1972:131b-39": "brgyan pa'o // der gsungs pa'i rim pas thams cad byas te bsreg par bya //",
    "T02D1972:131b-40": "zhes bya'o //",
    "T02D1972:131b-41": "yang na zhi bar byed par 'dod na zhes bya ba ni /",
    "T02D1972:132a-0": "de'i rang bzhin gyi ngo bo @132a * //",
    "T02D1972:132a-1": "tshes gcig la thab khung bya ba yang zlum zhing",
    "T02D1972:132a-2": "dkar ba khru gang ba'i tshad la zabs su khru",
    "T02D1972:132a-3": "phyed pa'o // 'khor los brgyan pa'o //",
    "T02D1972:132a-4": "zhi bar 'dod pa zhes pa ni /",
    "T02D1972:132a-5": "zhi ba ste dge ba'i sems kyis so //",
    "T02D1972:132a-6": "rdo rje 'jigs byed dkar po'i rnal 'byor gyis /",
    "T02D1972:132a-7": "me thab ni sngar bzhin du thams cad byas la ;",
    "T02D1972:132a-8": "gsungs pa'i sreg rdzas kyis sbyin sreg byas na zhi bar 'gyur ro //",
    "T02D1972:132a-9": "de'i tshe rgyas pa'i thab khung ni /",
    "T02D1972:132a-10": "gru bzhi ser po khru do'i tshad la zabs su",
    "T02D1972:132a-11": "khru gang pa'i rin po che'i phreng bas yongs su",
    "T02D1972:132a-12": "brgyan pa'o // de sngar bzhin du thams cad byas",
    "T02D1972:132a-13": "la rdo rje 'jigs byed ser po'i rnal 'byor gyis",
    "T02D1972:132a-14": "kha byang du bltas te /",
    "T02D1972:132a-15": "zla ba nya la rgyas pa'i sems kyis sbyin sreg byas na rgyas par 'gyur ro //",
    "T02D1972:132a-16": "de nas dgug par 'dod na gang gi tshe /",
    "T02D1972:132a-17": "tshes brgyad la thab khung sngar bzhin du rlung gi rnam pa byas te /",
    "T02D1972:132a-18": "thams cad sngar bzhin du byas la /",
    "T02D1972:132a-19": "rdo rje 'jigs byed dmar po'i rnal 'byor gyis /",
    "T02D1972:132a-20": "chags pa'i sems dang ldan pas kha nub tu bltas te /",
    "T02D1972:132a-21": "gsungs pa'i sreg rdzas kyis sbyin sreg byas na the tshom med par 'gugs par byed do //",
    "T02D1972:132a-22": "ji ltar 'gugs par byed pa de bzhin du dbang la yang ngo //",
    "T02D1972:132a-23": "de dag ni rdo rje 'jigs byed rnal 'byor gyi rgyud las rtog pa drug pa'i bshad pa'o /",
    "T02D1972:132a-26": "// / gang gi tshe sngags pas bsam gtan sngags bzlas byas pas dub pa na /",
    "T02D1972:132a-27": "de la phan phyir kun mkhyen gyis //",
    "T02D1972:132a-28": "rtog pa bdun pa bstan pa'o //",
    "T02D1972:132a-29": "de nas zhes bya ba ni go sla'o //",
    "T02D1972:132a-30": "gal te sngags pas gsod par 'dod pa de'i tshe /",
    "T02D1972:132a-31": "bdag nyid rdo rje 'jigs byed kyi rnal 'byor du dmigs la /",
    "T02D1972:132a-32": "rang gi snying ga'i nyi ma'i sa bon las byung",
    "T02D1972:132a-33": "ba'i khro bo du ma'i tshogs kyis bskor ba'i sprul",
    "T02D1972:132a-34": "pa'i gzugs kyis song ste /",
    "T02D1972:132a-35": "bsgrub bya'i snying la rab tu zhugs nas de dag",
    "T02D1972:132a-36": "byin gyis rlob pa'i lha rnams yang dag par mchod",
    "T02D1972:132a-37": "nas gsol ba gdab ste /",
    "T02D1972:132a-38": "'di ni 'di lta bu'i las byed pas na /",
    "T02D1972:132a-39": "gdon mi za ba nyid du dmyal bar 'gro'o //",
    "T02D1972:132a-40": "de'i phyir 'di ni khyed rnams kyis //",
    "T02D1972:132a-41": "yongs su btang la byon 'tshal lo //",
    "T02D1972:132a-42": "de nas de dag dang bcas pa'i bsrung ba khyer nas rang gi gnas su 'ongs te /",
    "T02D1972:132a-43": "mchod yon la sogs pa byin la /",
    "T02D1972:132a-44": "rang gi kha'i lam du zhugs nas /",
    "T02D1972:132b-0": "rang gi snying gar bkod pas @132b mnyes te gnas par bya'o //",
    "T02D1972:132b-1": "bsrung ba'i lha rnams ni khro bo rnams kyis khyer te nam mkha' la gshegs so //",
    "T02D1972:132b-2": "de nas stong pa'i lus su mthong ba'i bsgrub bya de la las bya'o //",
    "T02D1972:132b-3": "dpag tshad brgyar gnas pa'i skye bo'i gzugs can bzung ste zhes bya ba ni /",
    "T02D1972:132b-4": "lo dang /",
    "T02D1972:132b-5": "mdog dang /",
    "T02D1972:132b-6": "mtshan ma dang /",
    "T02D1972:132b-7": "gzugs rnams shes par byas la /",
    "T02D1972:132b-8": "bsam gtan brtsam par bya'o zhes par 'brel to //",
    "T02D1972:132b-9": "lag na lcags kyu zhags pa zhes bya ba ni /",
    "T02D1972:132b-10": "lcags kyu dang zhags pa 'dzin pa'o //",
    "T02D1972:132b-11": "gshin rje gshed kyi gzugs zhes pa ni /",
    "T02D1972:132b-12": "phyag gnyis pa /",
    "T02D1972:132b-13": "zhal gcig pa ste /",
    "T02D1972:132b-14": "padma gshin rje gshed kyi gzugs so //",
    "T02D1972:132b-15": "ma he'i gdong gi rnal 'byor dang ldan pas so //",
    "T02D1972:132b-16": "padma 'dab ma brgyad pa zhes pa ni //",
    "T02D1972:132b-17": "padma 'dab ma brgyad pa dkar po ste //",
    "T02D1972:132b-18": "de'i ze 'bru la hr'i: yig dkar po bdud rtsi 'dzag pa'o //",
    "T02D1972:132b-19": "de'i 'dab ma brgyad pa rnams la ni aa yig dkar po brgyad rnams so //",
    "T02D1972:132b-20": "mgo la aa dang aa yig rnams zhes pa ni /",
    "T02D1972:132b-21": "aa yig yongs su gyur pa'i zla ba'i dkyil 'khor la /",
    "T02D1972:132b-22": "aa yig gnas zhes bya bar 'brel to //",
    "T02D1972:132b-23": "de dag ni dpal rdo rje 'jigs byed rnal 'byor gyi rgyud las rtog pa bdun pa'i bshad pa'o /",
    "T02D1972:132b-25": "// / rdo rje 'jigs byed rgyud las ni //",
    "T02D1972:132b-26": "mdo mdor bshad pa gsal bar byas pa yis //",
    "T02D1972:132b-27": "bdag gis bsod nams gang thob pa //",
    "T02D1972:132b-28": "de yis 'gro rnams rgyal bar shog / dpal rdo",
    "T02D1972:132b-29": "rje 'jigs byed rnal 'byor gyi skabs mdo mdor bshad",
    "T02D1972:132b-30": "pa rdzogs so / //",
    "T02D1972:132b-31": "/ slob dpon dpal 'dzin gyi rjes su 'brangs ba'i"
}