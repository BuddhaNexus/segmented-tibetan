{
    "NG0084:1": "@#// rgya gar skad du //",
    "NG0084:2": "many+dzu shri a sha ya sa mu da ya ma ha man+t+ra tan+t+ra na ma //",
    "NG0084:3": "bod skad du //",
    "NG0084:4": "'jam dpal dgongs pa 'dus pa gsang sngags chen po'i rgyud ces bya ba //",
    "NG0084:5": "bcom ldan 'das rdo rje sems dpa' la phyag 'tshal lo //",
    "NG0084:6": "'di skad bdag gis thos pa'i dus gcig na //",
    "NG0084:7": "me ri 'bar ba'i rtse mo sri la mu kha la sogs pas rnam par spras pa'i gnas na //",
    "NG0084:8": "pad+ma kha dog kun tu 'bar ba'i gdan la //",
    "NG0084:9": "sku gsung thugs 'jam dpal bdag nyid can du gyur pa'i rdo rje sems @#//",
    "NG0084:10": "dpa' bzhugs te //",
    "NG0084:11": "lag na rdo rje mkha' 'gro la sogs pa //",
    "NG0084:12": "'jig rten pa dang *//",
    "NG0084:13": "'jig rten las 'das pa'i rigs kyis bskor te //",
    "NG0084:14": "thabs gcig tu 'khod pa ni //",
    "NG0084:15": "nges pa'i don gyis tshogs pa dang *//",
    "NG0084:16": "nges pa'i don sgrogs pa'i phyir //",
    "NG0084:17": "'khor gnyis su 'dus so //",
    "NG0084:18": "de nas lag na rdo rjes 'khod pa rnams kyis bsam pa mkhyen te //",
    "NG0084:19": "lus btud rnams dang lhan cig tu //",
    "NG0084:20": "rdzogs sangs rgyas la phyag 'tshal nas //",
    "NG0084:21": "thal mo sbyar bar byas nas ni //",
    "NG0084:22": "spyan sngar 'dug ste 'di skad gsol //",
    "NG0084:23": "rdzogs pa'i sangs rgyas bcom ldan 'das //",
    "NG0084:24": "'gro ba'i bla ma ston pa po //",
    "NG0084:25": "dam tshig chen po de nyid mkhyen //",
    "NG0084:26": "dbang po bsam pa mkhyen mchog gis //",
    "NG0084:27": "bcom ldan 'das kyi ye shes sku //",
    "NG0084:28": "gtsug tor chen po tshig gi bdag / ye shes sku ste rang byung ba //",
    "NG0084:29": "'jam dpal ye shes sems dpa' yi //",
    "NG0084:30": "ming ni yang dag brjod pa'i mchog / don zab don ni rgya che zhing *//",
    "NG0084:31": "don chen mtshungs med rab zhi ba //",
    "NG0084:32": "thog ma bar dang mthar dge ba //",
    "NG0084:33": "'das dang ma byon da ltar gyis //",
    "NG0084:34": "glur blangs pa ni gang lags pa //",
    "NG0084:35": "dgongs pa 'dus don gsung du gsol //",
    "NG0084:36": "gsung 'dzin ci nas bdag gyur phyir //",
    "NG0084:37": "nges par 'byung ba'i bar du 'di //",
    "NG0084:38": "bdag gis bsam pa brtan pos gzung *//",
    "NG0084:39": "nyon mongs ma lus bsal ba dang *//",
    "NG0084:40": "mi shes ma lus spang pa'i phyir //",
    "NG0084:41": "sems can rnams la bshad par 'tshal //",
    "NG0084:42": "zhes zhus pas //",
    "NG0084:43": "bcom ldan 'das rdo rje sems dpa'i thugs nyid kyi gsang mdzod sgo phye ste //",
    "NG0084:44": "ye shes rlung gi bum pa dril //",
    "NG0084:45": "ljags kyi rtse nas gsung gi 'od 'phro ba //",
    "NG0084:46": "ring zhing yangs pa brkyang mdzad de //",
    "NG0084:47": "'jig rten gsum po snang byed cing *//",
    "NG0084:48": "bdud bzhi'i dgra rnams 'dul byed pa //",
    "NG0084:49": "sems can rnams kyi ngan song gsum //",
    "NG0084:50": "sbyong bar byed pa'i 'dzum bstan nas //",
    "NG0084:51": "tshangs pa'i gsung ni snyan pa yis //",
    "NG0084:52": "rdo rje 'dzin la 'di skad gsungs //",
    "NG0084:53": "'jam dpal ye shes sems dpa' yi //",
    "NG0084:54": "ming ni yang dag brjod pa'i mchog / dag par byed cing sdig sel ba //",
    "NG0084:55": "de yi dgongs pa 'dus pa'i don //",
    "NG0084:56": "nga las nyan par brtson pa ni //",
    "NG0084:57": "legs so dpal ldan rdo rje 'chang *//",
    "NG0084:58": "'jam dpal dgongs pa ngas bshad do //",
    "NG0084:59": "zhes gsungs so //",
    "NG0084:60": "'jam dpal dgongs pa 'dus pa las //",
    "NG0084:61": "gleng gzhi dang mtshan gyi le'u ste dang po'o //    // de nas ston pas bka' stsal pa //",
    "NG0084:62": "rdo rje 'dzin pa legs zung zhig / gsang sngags phyi nang bskyed rdzogs gnyis //",
    "NG0084:63": "mtshan brjod nyid du 'phro zhing 'du / 'di ru",
    "NG0084:64": "de yi dgongs pa 'dus / gsang sngags 'bras bu",
    "NG0084:65": "lam khyer lnga // sku gsum ye shes lnga yi bdag / ye nas lhun grub ma shes par //",
    "NG0084:66": "so so'i yan lag yig 'bru bskyed //",
    "NG0084:67": "mtshan ma'i chos la blo zhen pas //",
    "NG0084:68": "yang dag lam mchog de ma bskyed //",
    "NG0084:69": "de yang zag bcas 'jig rten @#//",
    "NG0084:70": "la //",
    "NG0084:71": "lhun grub sku yi don bstan pa //",
    "NG0084:72": "chos sku dngos med zang thal la //",
    "NG0084:73": "dri ma mi gnas rnam par dag / de yi mtshan nyid rnam pa lnga //",
    "NG0084:74": "stong dang mi 'gyur yon tan 'byung *//",
    "NG0084:75": "rtsal 'byin thogs pa med pa las //",
    "NG0084:76": "ting 'dzin rig dang rgyud rig pa //",
    "NG0084:77": "ting 'dzin lus can lus kyi mchog / shes rab rig pa'i sku lnga gsal //",
    "NG0084:78": "de la gdul bya rnam gnyis pa //",
    "NG0084:79": "gcig las mi g.yo sku gnyis snang *//",
    "NG0084:80": "so sor mi gnas gcig gi ngang *//",
    "NG0084:81": "so so rang rig mi g.yo ba //",
    "NG0084:82": "mchog gi dang po sku gsum 'chang *//",
    "NG0084:83": "ye shes gnyis med tshul 'chang ba //",
    "NG0084:84": "rnam par rtog med lhun gyis grub //",
    "NG0084:85": "zhi ba'i thabs kyi gdul ba la //",
    "NG0084:86": "ye shes bum pa'i klong yangs su //",
    "NG0084:87": "ye shes lnga yi bdag nyid can //",
    "NG0084:88": "ye shes sku ste rang byung ba //",
    "NG0084:89": "sangs rgyas rnam par snang mdzad che //",
    "NG0084:90": "gdong lnga gtsug phud lnga dang ldan //",
    "NG0084:91": "ye shes snang ba lam me ba //",
    "NG0084:92": "'od chen rnam par snang bar byed //",
    "NG0084:93": "gzi brjid chen por lta na sdug / sum cu rtsa gnyis mtshan 'chang ba /",
    "NG0084:94": "kha dog sna tshogs 'bar ba'i 'od //",
    "NG0084:95": "rdo rje skyil krung rdzogs sangs rgyas //",
    "NG0084:96": "bcu drug phyed phyed thig le can //",
    "NG0084:97": "dkyil 'khor chen po yangs pa yin //",
    "NG0084:98": "ye shes gdangs kyi phung po lnga //",
    "NG0084:99": "lnga yi bdag nyid bcu ming can //",
    "NG0084:100": "sangs rgyas sku lnga'i bdag 'dzin pa //",
    "NG0084:101": "dri med dag pa'i mkha' la gsal //",
    "NG0084:102": "byad dang me long dus mtshungs kyang *//",
    "NG0084:103": "g.ya' dang dri ma ma dag pas //",
    "NG0084:104": "byad bzhin rnam pa gsal mi nus //",
    "NG0084:105": "me long g.ya' dang bral ba la //",
    "NG0084:106": "byad kyi dri ma dag pa gsal //",
    "NG0084:107": "chos nyid rig pa ma bral yang *//",
    "NG0084:108": "'byung ba phra rags rnam pa dang *//",
    "NG0084:109": "sems rtog phra rags rnam pa gsum //",
    "NG0084:110": "chod pas sku dang dngas ma gsal //",
    "NG0084:111": "gnyis po phra rags lnga dag nas //",
    "NG0084:112": "btsal dang 'ong ba med bzhin du //",
    "NG0084:113": "rtog med ye shes snang ba gsal //",
    "NG0084:114": "rdul med rdul bral dri ma med //",
    "NG0084:115": "rnam par dag pa bdag med chos //",
    "NG0084:116": "rdzogs pa'i sangs rgyas a las byung *//",
    "NG0084:117": "a ni yig 'bru kun gyi mchog khong nas 'byung ba skye ba med //",
    "NG0084:118": "tshig tu brjod pa spang ba ste //",
    "NG0084:119": "brjod pa kun gyi rgyu yi mchog / tshig kun rab tu gsal bar byed //",
    "NG0084:120": "mchod pa chen po 'dod chags che //",
    "NG0084:121": "sems can ma lus dga' bar byed //",
    "NG0084:122": "mchod pa chen po zhe sdang che //",
    "NG0084:123": "nyon mongs kun gyi dgra che ba //",
    "NG0084:124": "mchod pa chen po gti mug che //",
    "NG0084:125": "gti mug blo ste gti mug sel //",
    "NG0084:126": "mchod pa chen po khro ba che /",
    "NG0084:127": "khro ba chen po dgra che ba //",
    "NG0084:128": "mchod pa chen po chags pa che //",
    "NG0084:129": "chags pa thams cad 'joms pa po //",
    "NG0084:130": "med pa las byung khyod la 'dud //",
    "NG0084:131": "nam mkha' las byung khyod la 'dud //",
    "NG0084:132": "ye shes las byung khyod la 'dud //",
    "NG0084:133": "ces gsungs so //",
    "NG0084:134": "'jam dpal dgongs pa 'dus pa las /",
    "NG0084:135": "sku yi cha lugs bstan pa'o //",
    "NG0084:136": "de nas yang gsang ba'i bdag pos bka' stsal pa //",
    "NG0084:137": "gdul bya khro bor snang ba la //",
    "NG0084:138": "thugs rje @#//",
    "NG0084:139": "rang byung dkyil 'khor shar //",
    "NG0084:140": "don la tha dad yod pa min //",
    "NG0084:141": "gnyis med gnyis su med par ston //",
    "NG0084:142": "sprul sku mthun par snang ba'o //",
    "NG0084:143": "rig pa chos nyid dbyer med pas //",
    "NG0084:144": "dri ma drug bral chos kyi sku //",
    "NG0084:145": "de nyid phra rags dri ma dag / phra zhing zag med sa bon bral //",
    "NG0084:146": "de yi mtshan nyid rnam pa lnga //",
    "NG0084:147": "rig pa shar ba rigs lnga'i sku //",
    "NG0084:148": "gdul bya la snang 'byung ba bzhi //",
    "NG0084:149": "'byed med shes rab sku gsal bas //",
    "NG0084:150": "mtshan ma'i phyag rgya mi gnas pa //",
    "NG0084:151": "mkhyen pa'i ye shes phyag rgya gsal //",
    "NG0084:152": "lus med lus te lus kyi mchog / lus kyi mtha' ni rtogs pa po //",
    "NG0084:153": "gdul bya la snang ye shes sku //",
    "NG0084:154": "nam mkha' las byung rang byung ba //",
    "NG0084:155": "shes rab ye shes me bo che //",
    "NG0084:156": "ye shes kyi ni dngas ma la //",
    "NG0084:157": "yon tan sku lngas rab tu brgyan //",
    "NG0084:158": "'di ni rtags dang cha 'dzin sku //",
    "NG0084:159": "chos sku ye nas gzhi nyid la //",
    "NG0084:160": "longs sku mkhyen pa'i shes rab ste //",
    "NG0084:161": "sprul skus phyir gsal don byed nus //",
    "NG0084:162": "mthing ga'i bum pa me long ye shes snang *//",
    "NG0084:163": "snang mdzad bud+d+ha he ru ka /",
    "NG0084:164": "smug nag dbu gsum 'jigs pa'i gzugs //",
    "NG0084:165": "phyag drug zhabs bzhi gdangs shing bsgrad //",
    "NG0084:166": "mthing ga bum pa me ri mthing nag snang *//",
    "NG0084:167": "mi bskyod badzra he ru ka / mthing nag dbu gsum 'jigs pa'i gzugs //",
    "NG0084:168": "phyag drug zhabs bzhi gdangs shing bsgrad //",
    "NG0084:169": "ser po bum pa me ri ser nag snang *//",
    "NG0084:170": "rin chen 'byung ldan he ru ka / ser nag dbu gsum 'jigs pa'i sku //",
    "NG0084:171": "phyag drug zhabs bzhi snga ma bzhin //",
    "NG0084:172": "dmar po bum pa me ri dmar nag snang *//",
    "NG0084:173": "snang ba mtha' yas pad+ma he ru ka / dmar nag dbu gsum 'jigs pa'i sku //",
    "NG0084:174": "phyag drug zhabs bzhi snga ma bzhin //",
    "NG0084:175": "ljang gu bum pa me ri dmar nag gsal //",
    "NG0084:176": "don yod grub pa karma he ru ka / ljang nag bum pa dbu gsum 'jigs pa'i sku //",
    "NG0084:177": "phyag drug zhabs bzhi gdangs shing bsgrad //",
    "NG0084:178": "kun gyi phyag mtshan rnam pa gsum //",
    "NG0084:179": "ye shes rang rtags phyag mtshan dang *//",
    "NG0084:180": "gdul byed dpa' rtags phyag mtshan dang *//",
    "NG0084:181": "phra men rbod gtong phyag mtshan rnams //",
    "NG0084:182": "so so'i rtags dang cha 'dzin pa //",
    "NG0084:183": "ye shes rang rtags so sor snang */",
    "NG0084:184": "khro bo'i lus kyi gzugs ldan pa //",
    "NG0084:185": "gzugs che lus kyang che ba ste /",
    "NG0084:186": "kha dog che zhing lus bong che //",
    "NG0084:187": "ral pa mun dza cod pan thogs //",
    "NG0084:188": "shes rab mtshon chen 'chang ba ste //",
    "NG0084:189": "ye shes me lce 'od 'bar ba //",
    "NG0084:190": "dpa' bo gdul dka' 'dul ba po //",
    "NG0084:191": "bdud bzhi'i 'jigs pa sel bar byed //",
    "NG0084:192": "bdud kyi dpung rnams pham byed pa //",
    "NG0084:193": "byams dang snying rje'i dkyil 'khor can //",
    "NG0084:194": "dpal ldan pad+ma gar gyi bdag / brtan po mi sdug gzugs 'chang ba //",
    "NG0084:195": "lag pa brgya po kun bskyod cing *//",
    "NG0084:196": "gom pa'i stabs kyis gar byed pa //",
    "NG0084:197": "dpal ldan lag pa brgyas gang ba //",
    "NG0084:198": "nam mkha' khyab pa'i gar byed pa //",
    "NG0084:199": "rdzu 'phrul rkang pa'i stobs chen ldan //",
    "NG0084:200": "rdo rje 'jigs byed @#//",
    "NG0084:201": "'jigs par byed /",
    "NG0084:202": "khro bo rgyal po gdong drug 'jigs //",
    "NG0084:203": "mig drug lag drug stobs dang ldan //",
    "NG0084:204": "keng rus mche ba gtsigs pa po //",
    "NG0084:205": "ha la ha la gdong brgya pa //",
    "NG0084:206": "gshin rje gshed po bgegs kyi rgyal //",
    "NG0084:207": "rdo rje shugs can 'jigs byed pa //",
    "NG0084:208": "rdo rje grags pa rdo rje snying *//",
    "NG0084:209": "sgyu 'phrul rdo rje gsus po che //",
    "NG0084:210": "rdo rje las skyes rdo rje'i bdag / rdo rje snying po mkha' 'dra ba //",
    "NG0084:211": "mi g.yo ral pa gcig gis bsgyings //",
    "NG0084:212": "glang chen ko rlon gos su gon //",
    "NG0084:213": "drag chen ha ha zhes sgrogs pa //",
    "NG0084:214": "hi hi zhes sgrogs 'jigs par byed //",
    "NG0084:215": "gad mo chen mo gang rgyangs che //",
    "NG0084:216": "rdo rje gad mo cher sgrogs pa //",
    "NG0084:217": "rdo rje hu~m ste hu~m zhes sgrogs //",
    "NG0084:218": "mtshon du rdo rje'i mda' thogs pa //",
    "NG0084:219": "rdo rje ral gris ma lus gcod //",
    "NG0084:220": "rdo rje kun 'chang rdo rje can //",
    "NG0084:221": "rdo rje 'bar ba mig mi bzad //",
    "NG0084:222": "skra yang rdo rje 'bar ba ste //",
    "NG0084:223": "rdo rje 'bebs pa 'bebs pa che //",
    "NG0084:224": "mig brgya pa ste rdo rje'i mig / lus ni rdo rje'i ba spu can //",
    "NG0084:225": "sen mo skyes pa rdo rje'i rtse //",
    "NG0084:226": "rdo rje'i snying po pags pa mkhregs //",
    "NG0084:227": "rdo rje'i phreng thog dpal dang ldan //",
    "NG0084:228": "rdo rje'i rgyan gyis brgyan pa ste //",
    "NG0084:229": "gad rgyangs ha ha nges par sgrogs //",
    "NG0084:230": "'di ni thugs rje rang byung ste //",
    "NG0084:231": "zhi ba'i sku las ma g.yos par //",
    "NG0084:232": "gdug pa can la de ltar snang *//",
    "NG0084:233": "lhun grub sku ni dung khang du //",
    "NG0084:234": "ma bskyed rdzogs pa'i klong na gsal //",
    "NG0084:235": "gcig ni rin chen klong na gsal //",
    "NG0084:236": "gnyis ka ye shes sgo bzhir rgyu //",
    "NG0084:237": "sems can don la sgo gsum rgyu //",
    "NG0084:238": "ye shes dbang bskur cod pan can //",
    "NG0084:239": "rdzogs pa'i sangs rgyas rgyan du thogs //",
    "NG0084:240": "rdo rje rin chen dbang bskur dpal //",
    "NG0084:241": "zhes gsungs so //",
    "NG0084:242": "'jam dpal dgongs pa 'dus pa las /",
    "NG0084:243": "sku zhi khro gnyis su bstan pa'i le'u ste gnyis",
    "NG0084:244": "pa'o // // skye med don rtogs rab tu dga'",
    "NG0084:245": "// blo yi the tshom kun dang bral //",
    "NG0084:246": "des na gnyis pa dri ma med //",
    "NG0084:247": "thun mong thugs rjes don mdzad pa //",
    "NG0084:248": "ji bzhin rnam bzhi ma nor ston //",
    "NG0084:249": "'di ni gsum pa 'od 'phro'i sa //",
    "NG0084:250": "gdul bya la snang mngon sum pas //",
    "NG0084:251": "rang shar thugs rjes don mdzad pa //",
    "NG0084:252": "de ni bzhi pa 'od byed sa //",
    "NG0084:253": "ye shes gdangs dang yon tan sku //",
    "NG0084:254": "gnyis pa dag tu snang ba yin //",
    "NG0084:255": "de ltar don mchog nges thob pas //",
    "NG0084:256": "snod bcud mi gnas rang grol te //",
    "NG0084:257": "rnam rtog dri med sa la gnas //",
    "NG0084:258": "lnga pa sbyang dka'i sa non pa'o //",
    "NG0084:259": "dri med sku dang ye shes rnams //",
    "NG0084:260": "rlung dang bral ba'i mar me ltar //",
    "NG0084:261": "ji bzhin gsal ba mngon gyur pas //",
    "NG0084:262": "zag bcas 'bras bu las 'phags nas //",
    "NG0084:263": "lhun grub mngon du gyur pa'i tshe //",
    "NG0084:264": "bdun pa ring du song ba'i sa //",
    "NG0084:265": "don chen de la 'gyur med pa //",
    "NG0084:266": "ja log rnam gsum don gnas pas //",
    "NG0084:267": "'gyur med zang thal brgyad pa'i sa //",
    "NG0084:268": "chos nyid dri ma gsum dag pa'o //",
    "NG0084:269": "lnga dag drug gi mtshan nyid la //",
    "NG0084:270": "rig pa dri med snying por shar //",
    "NG0084:271": "'bras bu dri med sku gsum @#//",
    "NG0084:272": "gsal //",
    "NG0084:273": "shes rab sku yis mtshams sbyar nas //",
    "NG0084:274": "dri med sku gsum 'du 'bral med //",
    "NG0084:275": "gdul bya 'od kyi sku mi 'gag / sku gnyis bdag dang gzhan don mdzad //",
    "NG0084:276": "'di ni dgu ba legs pa'i blo gros sa //",
    "NG0084:277": "'khor rnams chos la rig dbang bskur //",
    "NG0084:278": "'di ni sa bcu non pa ste //",
    "NG0084:279": "de dag 'gyur med zang thal la //",
    "NG0084:280": "chos kyi sku ste bcu gcig pa'o //",
    "NG0084:281": "mgon po sa bcu'i dbang phyug ste //",
    "NG0084:282": "sa bcu rnam dag bdag nyid can //",
    "NG0084:283": "zhes gsungs so //",
    "NG0084:284": "'jam dpal dgongs pa 'dus pa las /",
    "NG0084:285": "sbyang du med pa'i sa bcu bstan pa'i le'u ste gsum pa'o ///",
    "NG0084:286": "/ de nas ston pas bka' stsal pa //",
    "NG0084:287": "lag na rdo rje nges zung zhig / gsang sngags mthar phyin pha rol phyin pa bcu //",
    "NG0084:288": "mi gnas phyogs lhung med pa'i shes rab las //",
    "NG0084:289": "phyogs med yon tan 'khor 'das gnyis su shar //",
    "NG0084:290": "nyi ma'i snying po rin chen bzhin //",
    "NG0084:291": "chos nyid phyin par chos can sna tshogs snang *//",
    "NG0084:292": "rgyan dang rol par snang ba'o //",
    "NG0084:293": "bzhi gsum mtshan nyid dang ldan pas //",
    "NG0084:294": "'byung bzhi ma 'gags sa gzhi bzhin //",
    "NG0084:295": "de las lhan cig skyes pa dang *//",
    "NG0084:296": "kun tu brtags gnyis snga phyi'i tshul //",
    "NG0084:297": "'khrul pa'i rgyu ste sa bon bzhin //",
    "NG0084:298": "rkyen bzhis mthun pa'i phan rkyen byas //",
    "NG0084:299": "dper na chu dang lung bzhin no //",
    "NG0084:300": "'khrul gsum 'bras bu'i rtsi thog bzhin //",
    "NG0084:301": "sprul pa'i sku yi zhing khams so //",
    "NG0084:302": "de ni 'khor ba spyi sar shar //",
    "NG0084:303": "gzhi gsum dag pas 'bras bu rnam pa gsum //",
    "NG0084:304": "rgyu dang rkyen gyi pha rol phyin pa yin //",
    "NG0084:305": "chos sku gnyis med 'gyur med pas //",
    "NG0084:306": "longs sku shes rab sku lngar shar //",
    "NG0084:307": "gdul bya dag la ye shes sgyu ma'i sku //",
    "NG0084:308": "rang la med par gzhan ltar snang ba gdul byar sku //",
    "NG0084:309": "byad dang me long ji bzhin du //",
    "NG0084:310": "sku gsum 'du 'bral med par shar //",
    "NG0084:311": "de ni myang 'das spyi sar shar //",
    "NG0084:312": "chos can spyi sar btang ba chos can nyid du grol //",
    "NG0084:313": "rgyu rkyen gnyis kyi pha rol phyin //",
    "NG0084:314": "mi gnas dmigs med shes rab klong du btang *//",
    "NG0084:315": "sbyin bdag chen po gtso bo yin //",
    "NG0084:316": "chos nyid 'byung ba'i dri ma dag / rig pa",
    "NG0084:317": "sems kyi dri ma dag / chos sku mtha' yi",
    "NG0084:318": "dri ma dag / shes rab mtha' yi dri ma",
    "NG0084:319": "dag / ye shes sku la yid dang mtshan ma",
    "NG0084:320": "dag / sprul pa'i sku la reg bya nyon mongs",
    "NG0084:321": "dag / zhi ba'i sku la phyogs ris dag /",
    "NG0084:322": "nyag gcig don la phyogs ris dag / zang thal",
    "NG0084:323": "don la skye 'gag med //",
    "NG0084:324": "rang byung don la 'dus byas dag / lhun grub",
    "NG0084:325": "don la re dogs dag / dag pa'i de dag",
    "NG0084:326": "kyang ni logs na med //",
    "NG0084:327": "de nas yang ston pas bka' stsal pa //",
    "NG0084:328": "rdo rje 'dzin pa nges zung zhig / nyan thos rang rgyal byang chub sems //",
    "NG0084:329": "mchog tu gyur ba sems dpa' nyid //",
    "NG0084:330": "de yi 'dod pa shes rab pha rol phyin pa'i chos //",
    "NG0084:331": "dus gsum bde gshegs kun gyi yum //",
    "NG0084:332": "sems dpa' sems ma tshogs kyi mes //",
    "NG0084:333": "rang rdzogs lhun grub dus gsum 'gyur ba @#//",
    "NG0084:334": "med //",
    "NG0084:335": "'du 'bral med pa'i lam chen ma rtogs par //",
    "NG0084:336": "mtho ris bgrod pa'i lam des nyon mongs sdug bsngal 'gyur //",
    "NG0084:337": "'gyur med sa bcur rang rig ma rtogs par //",
    "NG0084:338": "rtsol sbyangs sa bcus rtsol bsgrub mtha' lhung ste //",
    "NG0084:339": "a ti bya bral don dang 'gal bas gol //",
    "NG0084:340": "pha rol phyin bcu rang shar ma rtogs par //",
    "NG0084:341": "byang chub 'dod pa de la byang chub ga la yod //",
    "NG0084:342": "bde ba 'dod pa de la rgyab kyis phyogs //",
    "NG0084:343": "gnas skabs bde bas mi bslu mthar thug 'bras bu med //",
    "NG0084:344": "de phyir mthar thug gsang sngags pha rol phyin pa'i don //",
    "NG0084:345": "ye nas lhun grub rang rdzogs chen po yi //",
    "NG0084:346": "tshogs gnyis tshogs ni ma btsal bsags pa po //",
    "NG0084:347": "'phral la ma bsags ye bsags chen po la //",
    "NG0084:348": "sku gnyis phyir dang bar du snang *//",
    "NG0084:349": "bsod nams tshogs zhes de la bya //",
    "NG0084:350": "chos sku zang thal 'gyur med la //",
    "NG0084:351": "ye shes tshogs zhes de la bya //",
    "NG0084:352": "de ni tshogs lam nges pa'i don //",
    "NG0084:353": "sbyor ba'i lam ni 'di lta ste //",
    "NG0084:354": "sku dang ye shes rang rig nyid //",
    "NG0084:355": "gnyis su med pa'i de nyid yod //",
    "NG0084:356": "ji bzhin rtogs pa phra ba yis //",
    "NG0084:357": "rang las shar zhing rang las grol //",
    "NG0084:358": "snang ba sum sbyor dbyer med pas //",
    "NG0084:359": "mthong lam ye shes rtogs pa shar //",
    "NG0084:360": "rang bzhin dag pa'i nam mkha' la //",
    "NG0084:361": "phra rags gnyis pos ma bsgribs pas //",
    "NG0084:362": "chos nyid dag gsal snang ba mthong *//",
    "NG0084:363": "sems nyid rang snang nam mkha' la //",
    "NG0084:364": "phra rags gsum pos mi bsgribs pas //",
    "NG0084:365": "dri med rig pa'i snying po mthong *//",
    "NG0084:366": "de nyid dbyer med zang thal la //",
    "NG0084:367": "mtha' bzhi phra rags dri ma gsum //",
    "NG0084:368": "ma bsgribs chos sku ji bzhin mthong *//",
    "NG0084:369": "de ni chos sku mthong ba'i lam //",
    "NG0084:370": "de yi mtshan nyid sngar grags pa //",
    "NG0084:371": "dngos mtshan yid kyis ma bsgribs pas //",
    "NG0084:372": "rig pa dag la ma 'gags par //",
    "NG0084:373": "shes rab ngo bo skur gsal mthong *//",
    "NG0084:374": "des ni longs sku nges mthong lam //",
    "NG0084:375": "stong pa reg bya ma bsgribs par //",
    "NG0084:376": "gdul bya la snang sku lnga mthong *//",
    "NG0084:377": "sprul sku nges par mthong ba'i lam //",
    "NG0084:378": "glo bur ma rig ma bsgribs par //",
    "NG0084:379": "de ltar gsum nyid ye shes lnga //",
    "NG0084:380": "lnga nyid dri med sku gsum 'dus //",
    "NG0084:381": "ye nas ji bzhin gnas lugs mthong *//",
    "NG0084:382": "de ni ye shes nges mthong lam //",
    "NG0084:383": "de ltar don mthong 'du 'bral med //",
    "NG0084:384": "dbang po rab la dgongs pa gsal //",
    "NG0084:385": "'bring la bsgom pa'i thabs mchog gsal //",
    "NG0084:386": "lta bsgom stobs kyi khyad par gyis //",
    "NG0084:387": "lta ba'i gdengs gnas bsgom lam gnas //",
    "NG0084:388": "bsgoms pas dngos po de bzhin nyid //",
    "NG0084:389": "de ni bsgom pa zhes bshad na //",
    "NG0084:390": "dri med sku dang ye shes mngon 'gyur bas //",
    "NG0084:391": "de ni 'bras bu+u rang rdzogs te //",
    "NG0084:392": "mthar phyin lam te ja log gsum //",
    "NG0084:393": "des ni bgrod med lam chen lnga //",
    "NG0084:394": "nam mkha'i lam la rab tu gnas //",
    "NG0084:395": "zhes gsungs so //",
    "NG0084:396": "'jam dpal dgongs pa 'dus pa las /",
    "NG0084:397": "gsang sngags kyi don lam bstan pa'i le'u ste @#//",
    "NG0084:398": "bzhi pa'o //    // de nas ston pas 'gyur ba med pa'i sa bcu bka' stsal pa //",
    "NG0084:399": "rdo rje 'dzin pa nges zung zhig / rang bzhin dag pa'i nam mkha' la //",
    "NG0084:400": "dri med dag pa'i chos sku mthong *//",
    "NG0084:401": "ye shes sgrib pa'i dri ma la //",
    "NG0084:402": "gdul bya las snang sku gnyis snang *//",
    "NG0084:403": "bar du shes rab sku lnga mthong *//",
    "NG0084:404": "mtshan nyid lnga ldan ye shes mthong */",
    "NG0084:405": "khyad par 'phags pa'i don chen po //",
    "NG0084:406": "rang la mthong bas rab tu dga' //",
    "NG0084:407": "chos nyid mthong bas 'byung ba'i dri ma med //",
    "NG0084:408": "rig pa'i don mthong mtha' bzhi dri ma dag /",
    "NG0084:409": "shes bya'i sku mthong yid dang mtshan ma dag /",
    "NG0084:410": "sprul pa'i sku mthong stong pa reg bya'i dri ma",
    "NG0084:411": "dag / ye shes don mthong glo bur ma rig",
    "NG0084:412": "dag / don rnams nges mthong blo yi the tshom",
    "NG0084:413": "bral // don phyir rang gi rig pa rang gis",
    "NG0084:414": "rig / lus kyis ma bsgribs ye shes sgo nas",
    "NG0084:415": "bral // mkha' la 'char // shar yang dngos po med de spros med thig le'i don //",
    "NG0084:416": "nyams shar ba dang goms pa ka nas dag /",
    "NG0084:417": "tshul khrims chen po 'chang ba'i mchog / gong ltar",
    "NG0084:418": "sbyin pa rnam gnyis cir rtsal yang *//",
    "NG0084:419": "dri med snying po rang snang mtshan ma med //",
    "NG0084:420": "dri ma med pas tshul khrims mchog / zhes gsungs so //",
    "NG0084:421": "tshul khrims kyi le'u ste lnga pa'o //    // rang rig dri med chos sku la //",
    "NG0084:422": "rig pa'i sku dang 'od kyi sku //",
    "NG0084:423": "ma btsal ye nas lhun grub pas //",
    "NG0084:424": "bya byed 'bad rtsol mi gnas par //",
    "NG0084:425": "'bras bu sku dang ye shes smin //",
    "NG0084:426": "rgyu nyid ma bcos 'bras bu rdzogs //",
    "NG0084:427": "brtson 'grus chen po brtul ba yin //",
    "NG0084:428": "byar med rang byung ye sangs rgyas //",
    "NG0084:429": "brtson 'grus kyi le'u //",
    "NG0084:430": "'gyur med rdo rje'i gdan la 'byung zhing zad //",
    "NG0084:431": "phra rags dri ma dag pas sangs rgyas yul med de //",
    "NG0084:432": "rig pa dri med zang thal shes rab gsal //",
    "NG0084:433": "rang snang ye shes gzhan snang rtog pa med //",
    "NG0084:434": "gzung 'dzin rtogs pa bde chen chos kyi sku //",
    "NG0084:435": "bzod chen ma lus 'chang ba brtan pa po //",
    "NG0084:436": "bzod pa'i le'u //",
    "NG0084:437": "dgongs pa bsgom du med par rang lugs chen por gnas //",
    "NG0084:438": "bsgom bya sku dang ye shes rig pa'i ye shes nyid //",
    "NG0084:439": "dus gsum dus med rang bzhin mnyam pa nyid //",
    "NG0084:440": "sgo lnga'i rtog pa skye 'gag 'char zhing nub //",
    "NG0084:441": "snying po zang thal nyid de skye 'gag med //",
    "NG0084:442": "dus gsum 'das dang ma byon da ltar gyi //",
    "NG0084:443": "tha snyad ming yang mi gnas 'gyur med de //",
    "NG0084:444": "nam mkha' gud bcad ma phub zang thal ltar //",
    "NG0084:445": "spros med thig le shes rab sgo nas shar //",
    "NG0084:446": "'o ma'i snying po rtsi mar khyab pa ltar //",
    "NG0084:447": "nam mkha'i rang la chos skus khyab pa dang *//",
    "NG0084:448": "gdul bya la snang ye shes sku dang chas //",
    "NG0084:449": "dri med chu la snang ba rang bzhin med //",
    "NG0084:450": "snang stong dbyer med bdag nyid chen po yin //",
    "NG0084:451": "bsgom zhing bsgrub pa'i chos min ye gnas pa //",
    "NG0084:452": "lhun grub nyam nga med pa'i bsgom pa dengs //",
    "NG0084:453": "thabs kyis bying rgod gsal du med pa ste //",
    "NG0084:454": "ngang gis mtshan nyid zhi bas bgrod pa @#//",
    "NG0084:455": "med //",
    "NG0084:456": "rang bzhin don la bying rmugs med par gsal //",
    "NG0084:457": "bying rgod blo la snang ba chos kyi dbyings //",
    "NG0084:458": "sems las 'das pa'i sangs rgyas kyang *//",
    "NG0084:459": "gsal 'grib skye 'gag med pa'i don //",
    "NG0084:460": "g.yeng ba 'phro 'du mi gnas par //",
    "NG0084:461": "rgod pa rags pa bying ba 'phra ba gnyis //",
    "NG0084:462": "gdod nas rnam dag sangs rgyas dgongs pa yin / de bzhin pas ni bcos shing bsgrim pa dang *//",
    "NG0084:463": "rig pa'i rtsal sbyang ched du 'phro ba med //",
    "NG0084:464": "'di ltar snang ba kho yi rtsal yin mod //",
    "NG0084:465": "lus la 'char ba'i sgo ni rnam pa gnyis //",
    "NG0084:466": "'dod pa'i sgo nas shes rab 'char du med //",
    "NG0084:467": "ye shes sgo nas sku dang ye shes 'char //",
    "NG0084:468": "'dod pa mi 'byung rang bzhin shugs kyis snang *//",
    "NG0084:469": "bsam gtan chen po ting 'dzin gnas //",
    "NG0084:470": "de ltar ma rtogs blo zhan bsgom pa'i tshe //",
    "NG0084:471": "thun mong khyad par lus ngag bya ba btang *//",
    "NG0084:472": "rkyen gyis bying pa de yis sel bar 'gyur //",
    "NG0084:473": "yid kyi bya ba btang ba'ang de bzhin te //",
    "NG0084:474": "rkyen gyis rgod pa zhi ba'i thabs //",
    "NG0084:475": "nad khams shes pa'i khyad par rang bzhin gyis //",
    "NG0084:476": "bying dang rgod pa byung na gang na gyi na bya //",
    "NG0084:477": "de yis mi sel bying rgod skyon ma bstan //",
    "NG0084:478": "yon tan lus pas de nyid rang la rlabs //",
    "NG0084:479": "rlung gi rta la yid kyi sgra gsum bskyon //",
    "NG0084:480": "skar mda' bzhin du chos nyid mkha' la 'phang *//",
    "NG0084:481": "thog dang 'dra ste seng ge 'bru tshugs lta //",
    "NG0084:482": "'gul dgus gcod dang bral nas dus mtshungs gnad //",
    "NG0084:483": "nam mkha' dag la khyung lding dang 'dra ste //",
    "NG0084:484": "rtsol bral mkha' la klod la bzhag / gzer btab 'dra ste yang yang goms par bya //",
    "NG0084:485": "tshad phyin dgongs pa gangs la nyi ma shar ba bzhin //",
    "NG0084:486": "blon po btson du bzung ba 'dra ste blo yi rtog pa zhi //",
    "NG0084:487": "sgo lnga yul la mi 'phro dgongs pa mtha' bzhir gnas //",
    "NG0084:488": "dngos po blo ltar snang ba slob pa'i thabs //",
    "NG0084:489": "don dang mthun par gyur pas dngos po blo yi thog tu grol //",
    "NG0084:490": "blon pos dmangs grol dmangs kyi bya ba bral //",
    "NG0084:491": "ngang dngas rang bzhin bdag nyid chen por lhun gyis grub //",
    "NG0084:492": "sku dang ye shes bsgom par gsal ba'i don //",
    "NG0084:493": "ting 'dzin blo ltar snang ba rang gsal rig dang rgyud rig pa //",
    "NG0084:494": "ma bcos ting 'dzin lus can lus kyi mchog / rang byung bsam gtan bsam bya blo ldan pa //",
    "NG0084:495": "ye nas bsam gtan bzhi yi rtse mo can //",
    "NG0084:496": "de ni bsam gtan pha rol phyin pa'o //",
    "NG0084:497": "rang byung shes rab ye shes 'gag med rang shar bas //",
    "NG0084:498": "dbyer med shes rab gzhi la gnas pas 'byung *//",
    "NG0084:499": "thos pa'i don rig rnam par 'byed pa dang *//",
    "NG0084:500": "bsam pa'i don rig so sor phye ba dang *//",
    "NG0084:501": "'dus pa las byas ma byung don chen rig / bsgom pa shes rab mi rtog shes rab gsal //",
    "NG0084:502": "bsgom pa'i don la mi gnas so sor 'byed pa dang *//",
    "NG0084:503": "dgongs pa'i don la mi gnas shes rab thog tu bab //",
    "NG0084:504": "thos pas shes rab rgyud la skye ba'i thabs //",
    "NG0084:505": "ngo sprod rtogs pa thob 'gyur @#//",
    "NG0084:506": "pas //",
    "NG0084:507": "mi bslu nges pa'i bden pa bzhi //",
    "NG0084:508": "sku gsum 'du 'bral med par gnas //",
    "NG0084:509": "sprad pa'i yul de rang la gnas //",
    "NG0084:510": "bden pa mthong ba'i thabs chen bzhis //",
    "NG0084:511": "don gyi sku gsum ngo sprad pas //",
    "NG0084:512": "lhun grub sangs rgyas nyid du shar //",
    "NG0084:513": "rtags kyi sku gsum ngo sprad pas //",
    "NG0084:514": "'bras bu tshe 'dir bden pa mthong *//",
    "NG0084:515": "sku gsum ja log ngo sprad pas //",
    "NG0084:516": "'bras bu grub pa tshad du phyin //",
    "NG0084:517": "dpe yi sku gsum ngo sprad pas //",
    "NG0084:518": "don gyi sku gsum nges pa rnyed //",
    "NG0084:519": "shes pa brgyad po rtog pa 'chang *//",
    "NG0084:520": "ji bzhin gzhi la mtshon pa'i thabs //",
    "NG0084:521": "ji bzhin rnam gnyis brda dang ngag / gnyis po gzung 'dzin ya brgyad de //",
    "NG0084:522": "rtogs pa'i ye shes shar ba ni //",
    "NG0084:523": "bden don rnam pa bcu gnyis ldan //",
    "NG0084:524": "de nyid rnam pa bcu drug rig / rtog pa'i ye shes rnam bzhir shar //",
    "NG0084:525": "dgos ched 'bras bu+u ji bzhin no //",
    "NG0084:526": "rnam pa nyi shus byang chub pa //",
    "NG0084:527": "rnam pa sangs rgyas kun rig mchog / rgyas dang bsdus pa'i bye brag gis //",
    "NG0084:528": "dpe don rtags dang rnam pa gsum //",
    "NG0084:529": "don gsum the tshom med pa yin //",
    "NG0084:530": "shin tu bsdus na gdams ngag nyid //",
    "NG0084:531": "de rnams shes rab ldan mig yin //",
    "NG0084:532": "bsam pa'i don 'byung de dag las //",
    "NG0084:533": "spyi dang rang gi mtshan nyid rtogs //",
    "NG0084:534": "de mthun shes rab nges pa rnyed //",
    "NG0084:535": "goms pa'i shes rab gong du bstan //",
    "NG0084:536": "shes rab chen po'i don rig na //",
    "NG0084:537": "chos kun 'gyur ba med pa'i don //",
    "NG0084:538": "longs sku shes rab rig pa'i sku //",
    "NG0084:539": "mkhyen pa'i ye shes la dbang bskur //",
    "NG0084:540": "sprul sku gdul bya la snang don byed nus //",
    "NG0084:541": "de gsum phyogs lhung med pa'i shes rab la //",
    "NG0084:542": "dbyer med shes rab rang gsal na //",
    "NG0084:543": "shes rab pha rol phyin pa'i don //",
    "NG0084:544": "dang po'i chos sku rig par shar //",
    "NG0084:545": "rig pa'i ye shes 'od du gsal //",
    "NG0084:546": "de las sku dang lus 'byung bzhi //",
    "NG0084:547": "srid pa'i gzhi ni mi gnas gzung *//",
    "NG0084:548": "chos sku ye shes gdangs dang bcas //",
    "NG0084:549": "phyi nang med pa'i ye shes gsal //",
    "NG0084:550": "de la rtsa gnyis las shar bas //",
    "NG0084:551": "gcig tu mkhregs te lte bar 'gyur //",
    "NG0084:552": "de las lus byings rnam pa bskyed //",
    "NG0084:553": "'byung ba chen po rgyu gcig po //",
    "NG0084:554": "mi 'gyur 'byung ba rnam pa lnga //",
    "NG0084:555": "rang gsal ye shes 'byung ba shar //",
    "NG0084:556": "dang po'i 'byung ba de las 'byung *//",
    "NG0084:557": "snyigs ma rags phra'i dngas mas skyed //",
    "NG0084:558": "ma rig sbubs 'thum bag chags smin //",
    "NG0084:559": "sku gsum thugs rje sbubs kyi thog tu shar //",
    "NG0084:560": "shes rab bzhi ni so sor rtog pa'i don //",
    "NG0084:561": "shes rab dri med ngos bzung ba //",
    "NG0084:562": "gzung la sgrib pa nyon mongs yod //",
    "NG0084:563": "yid kyi rnam shes shes rab gcod la sgrib //",
    "NG0084:564": "de ni shes rab dri ma can yin te //",
    "NG0084:565": "dri med shes rab zag 'khrul rnam par dag / zag pa zag byed ma 'khrul zag med rtogs //",
    "NG0084:566": "ma rig sgo nga lta bu'i sbubs 'byed pa //",
    "NG0084:567": "ma bcos shes rab mtshon chen 'chang ba ste //",
    "NG0084:568": "shes rab ral gri mda' gzhu thogs nas 'dzoms //",
    "NG0084:569": "nyon mongs mi shes",
    "NG0084:571": "(23)@#// g.yul ngo sel //",
    "NG0084:572": "shes pas srid 'byung skye gnas med //",
    "NG0084:573": "rdul med rdul bral dri ma bral //",
    "NG0084:574": "shin tu sad pa sad pa'i bdag / kun shes kun rig dam pa'o //",
    "NG0084:575": "rnam par shes pa'i chos nyid 'das //",
    "NG0084:576": "srid pa'i ri bo chen po 'joms //",
    "NG0084:577": "sbyor ba'i dgon pa las byung ba //",
    "NG0084:578": "nyon mongs nye ba kun nyon mongs //",
    "NG0084:579": "bag chags bcas pa gtan spangs pa //",
    "NG0084:580": "grol ba thar pa rnam grol lus //",
    "NG0084:581": "rnam grol zhi ba zhi ba nyid //",
    "NG0084:582": "shes rab chen po lus 'chang ba //",
    "NG0084:583": "skad cig gcig gis rdzogs sangs rgyas //",
    "NG0084:584": "skad cig thams cad bye brag byed //",
    "NG0084:585": "ces gsungs so //",
    "NG0084:586": "gsang sngags thabs kyi rgyal po ni //",
    "NG0084:587": "bya btsal mi mnga' rtogs thob thabs //",
    "NG0084:588": "spangs pa med dang nyung zab ste //",
    "NG0084:589": "mkhas pa chen po thabs che ba'i le'u'o //",
    "NG0084:590": "stobs kyi 'khor rnams sna tshogs snang *//",
    "NG0084:591": "sna tshogs gnyis med ngang du sbyor //",
    "NG0084:592": "rdzu 'phrul chen po stobs dang ldan //",
    "NG0084:593": "shugs chen mgyogs pa chen po ste //",
    "NG0084:594": "rdzu 'phrul chen po cher grags pa //",
    "NG0084:595": "stobs chen pha rol gnon pa po //",
    "NG0084:596": "sku dang ye shes rang la 'bar //",
    "NG0084:597": "rang shar rang la rnam par brgyan //",
    "NG0084:598": "de ni 'bras bu rang rdzogs yin //",
    "NG0084:599": "yid bzhin 'bras bu chen po 'chang *//",
    "NG0084:600": "dpag bsam shing chen rgyas pa ste //",
    "NG0084:601": "bum pa bzang po che ba'i mchog / byed pa sems can kun don byed //",
    "NG0084:602": "theg pa sna tshogs thabs tshul gyis //",
    "NG0084:603": "'gro ba'i don la ston pa po //",
    "NG0084:604": "rgyud kun gyi ni bdag po mchog / mi gnas ye shes gsal la rtog pa med //",
    "NG0084:605": "rnam dag ye shes zang thal gdangs dang bcas //",
    "NG0084:606": "chos sku zang thal chos dbyings ye shes nyid //",
    "NG0084:607": "rig pa ma 'gags me long ye shes nyid //",
    "NG0084:608": "shes rab gsal bas ye shes kun rtogs lnga //",
    "NG0084:609": "chos sku longs sku ye shes gnyis su snang *//",
    "NG0084:610": "gdul bya la snang sku dang ye shes chos //",
    "NG0084:611": "bya ba grub pa'i ye shes yin //",
    "NG0084:612": "sku gsum dbyer med mnyam pa nyid /",
    "NG0084:613": "ye shes ye shes khyad par che //",
    "NG0084:614": "ye shes ldan pa yod med shes //",
    "NG0084:615": "ye shes gnyis med tshul 'chang ba //",
    "NG0084:616": "zhes gsungs so //",
    "NG0084:617": "ye shes kyi le'u'o //",
    "NG0084:618": "'jam dpal dgongs pa 'dus pa las //",
    "NG0084:619": "spyad du med pa pha rol tu phin pa bcu bstan pa'i le'u'o //",
    "NG0084:620": "'jam dpal dgongs pa 'dus pa'i rgyud las /",
    "NG0084:621": "gsang sngags kyi don shes rab kyi pha rol tu phyin pa bstan pa'i le'u ste lnga pa'o ///",
    "NG0084:622": "/ de nas yang ston pas bka' stsal pa //",
    "NG0084:623": "rdo rje 'dzin pa nges zung zhig / sku yi don dang shes rab kyis //",
    "NG0084:624": "sngags dang mtshan nyid dgongs pa la bzla'o //",
    "NG0084:625": "de yi bskyed pa'i rim pa ni //",
    "NG0084:626": "rim pas rtsol ba sbyong 'dod pa //",
    "NG0084:627": "ma skyes lhun gyis grub pa des //",
    "NG0084:628": "rtsol bral 'du 'bral med par bstan //",
    "NG0084:629": "'di ru rdzogs rim mthar thug don //",
    "NG0084:630": "la bzla thugs kyi dgongs pa bshad //",
    "NG0084:631": "chos sku zang thal dngos po med shes pas //",
    "NG0084:632": "rdzogs rim skye ba med pa khas blangs kyang *//",
    "NG0084:633": "wa sprel seng ger brdzus pa @#//",
    "NG0084:634": "bzhin //",
    "NG0084:635": "dngos med zang thal chos sku ma rtogs par //",
    "NG0084:636": "blo yi zhe 'dod tshul 'chos lha la blta //",
    "NG0084:637": "'di ni gsang sngags phyi nang gnyis dang ni //",
    "NG0084:638": "mthar thug a ti'i don mchog ma rtogs par //",
    "NG0084:639": "mu stegs rtag pa'i cha mthun gol sar lhung *//",
    "NG0084:640": "'jig rten bzhin bzang gzugs khams lha ru skye //",
    "NG0084:641": "gzugs sku rnam gnyis 'du 'bral med par ma shes",
    "NG0084:642": "par / sangs rgyas sku gsum ye shes khas 'ches",
    "NG0084:643": "pas // spre'u bzhin ngan rgyal por brdzus pa bzhin //",
    "NG0084:644": "sku gsum 'du 'bral med pa'i don shes pas //",
    "NG0084:645": "blo yi ye shes rgyun sbubs phyogs su gzhol //",
    "NG0084:646": "chos nyid ye shes gdangs chen ma shes pas //",
    "NG0084:647": "cha mthun gol sa mu stegs chad ltar lhung */",
    "NG0084:648": "lam mchog 'bras bu gzugs med lha ru skye //",
    "NG0084:649": "phyogs re gang 'dzin sems nyid dgongs pa yin //",
    "NG0084:650": "ma bsgoms ye nas lhun grub ma shes par //",
    "NG0084:651": "bsgom pa'i bag chags brtas pa 'bras bur 'dod //",
    "NG0084:652": "nyon mongs dri ma dag pas ngan song rnam gsum med //",
    "NG0084:653": "shes bya'i dri ma dag las 'bras bu sangs rgyas yin //",
    "NG0084:654": "kun gyis rang snang sa dang lam la 'jug / sangs rgyas nyag gcig gnas lugs ma shes pas //",
    "NG0084:655": "thar pa'i dus med 'jig rten gsum las yongs mi 'da' //",
    "NG0084:656": "nyag gcig rang snang sku gsum 'du 'bral med //",
    "NG0084:657": "shes rab sku yi don chen ma rtogs par //",
    "NG0084:658": "mtshan bcas lha la ltos pas 'ching bar gyur //",
    "NG0084:659": "gdul bya la snang sku mdog ma rig par //",
    "NG0084:660": "shes rab sku yis gzhan don nus pa min //",
    "NG0084:661": "kye kye rdo rje 'dzin pa ma nor zung *//",
    "NG0084:662": "dus gsum bde gshegs thugs dgongs ma nor bar //",
    "NG0084:663": "chos kyi sku ste 'bras bu'i sku mi 'gag / chos nyid rang gsal dri ma gsum dang bral //",
    "NG0084:664": "dri ma rnam gsum 'byung ba ma yin te //",
    "NG0084:665": "rig pa sangs rgyas zhing khams gzhan mi bsgrib //",
    "NG0084:666": "phra bas 'dul te ye shes rang gdangs 'od mi 'char //",
    "NG0084:667": "phra ba'i phra ba bag ste gdul bya la snang sku mi 'char //",
    "NG0084:668": "chos nyid mi mthong yon tan 'char mi nus //",
    "NG0084:669": "chu dang me long g.ya' dang rnyog mas bslad cing bsgribs pa bzhin //",
    "NG0084:670": "sbyang zhing dgag dang sbyang bsgyur mi dgos par //",
    "NG0084:671": "rtogs pas mi gnas rang dbang chen por 'gyur //",
    "NG0084:672": "nyi ma shar nas mun pa mi gnas bzhin //",
    "NG0084:673": "rig pa'i ye shes gsal la mi rtog sems kyi dri ma med //",
    "NG0084:674": "rig pa sgo lnga yin te du+u ma mang pas rang rig gcig tu bslad //",
    "NG0084:675": "mtshan ma dang bcas skye 'gag bcas pas dngos med skye 'gag med pa bsgrib //",
    "NG0084:676": "phra ba yin te phyi nang med pas yid kyi rnam shes dag gis bslad //",
    "NG0084:677": "gzung 'dzin bral bas rig pa'i don ma mthong *//",
    "NG0084:678": "'dzin med rang gsal nyon mongs yid kyis bslad //",
    "NG0084:679": "ye shes rang snang dgongs pa des ma mthong *//",
    "NG0084:680": "de yang rtog pas mi rnams mun khang mar me bzhin //",
    "NG0084:681": "dri ma drug la drug bral khyab gdal 'ub chub @#//",
    "NG0084:682": "pas //",
    "NG0084:683": "phyi nang mtha' dbus med pa'i gnyis med bde chen chos sku zang thal yin //",
    "NG0084:684": "mtha' bzhi dri ma phrad dang rags pa gnyis po yin //",
    "NG0084:685": "rags pa yod na rtag mtha' dngos med spros bral bsgrib //",
    "NG0084:686": "phra ba med mtha' chad mtha' gnyis //",
    "NG0084:687": "snying po rig pa'i ye shes don ma mthong *//",
    "NG0084:688": "phra ba'i phra ba dngos med bag chags yin //",
    "NG0084:689": "de gsum dri mas chos sku bsgribs //",
    "NG0084:690": "de gsum bral na dri med rnam dag chos sku yin //",
    "NG0084:691": "da lta ngo sprad nam mkha'i snying po dang *//",
    "NG0084:692": "ye shes snying po dbyer med chos sku ste //",
    "NG0084:693": "cer gyis bltas mthong bar na chos sku gnas //",
    "NG0084:694": "ye shes go na chos kyi sku //",
    "NG0084:695": "de nyid stong pa don gyi snang ba la //",
    "NG0084:696": "gdul bya la snang 'byung zhing 'gyur bas rig pa yin //",
    "NG0084:697": "ngo bo dngos po mi gnas ji bzhin mkhyen gsal ye shes sku //",
    "NG0084:698": "de nyid 'gyur med don gyis mi bskyed pa //",
    "NG0084:699": "gdul bya'i ngo la snang bzhin gyur pa rig pa yin //",
    "NG0084:700": "shes rab ngo la kha mig rna ba can du ma grub kyang *//",
    "NG0084:701": "shes rab gsal chas dngos med dngos ltar mkhyen //",
    "NG0084:702": "shes rab ma bcos ting 'dzin lus kyi mchog tu gsungs //",
    "NG0084:703": "de nyid yon tan 'byung ba'i rin chen 'byung ldan yin //",
    "NG0084:704": "rtags dang chu 'dzin 'byung ba bzhir grub ma 'gags rig pa yin //",
    "NG0084:705": "de ltar gsal bas shes rab sku //",
    "NG0084:706": "dri mas ma gos don gyi snang mtha' yas //",
    "NG0084:707": "de ltar ma 'gags rig pa yin //",
    "NG0084:708": "snang ba mtha' yas dngos su ma grub par //",
    "NG0084:709": "dngos ltar snang zhing gsal ba shes rab sku //",
    "NG0084:710": "de nyid thogs pa med pas don grub yin //",
    "NG0084:711": "sgyu ma'i sku ru ma 'gags rig pa la //",
    "NG0084:712": "dngos med dngos ltar mkhyen pas shes rab sku //",
    "NG0084:713": "da lta ngo sprod snying gi dkyil na gnas //",
    "NG0084:714": "shes rab rig pas blo yi ngang nas gcod //",
    "NG0084:715": "yid dang 'grogs pas snod bcud zag bcas yin //",
    "NG0084:716": "chos sku'i mtshan ma ma 'gags rig pa la //",
    "NG0084:717": "sku lnga wa le gsal ba shes rab sku //",
    "NG0084:718": "shes rab ngo la de las med bzhin du //",
    "NG0084:719": "gdul bya rang snang rnam dag sku snang ste //",
    "NG0084:720": "ye shes gdangs las yon tan sku lngar brgyan //",
    "NG0084:721": "me long chu zla 'ja' tshon ji bzhin te //",
    "NG0084:722": "ye shes lus can sgyu ma tsam du ni //",
    "NG0084:723": "da lta ngo sprad ye shes sgron ma ste //",
    "NG0084:724": "sku yi rnam pa thugs kyi klong na gsal //",
    "NG0084:725": "rten dang bral bas bsgrib med zang thal dang *//",
    "NG0084:726": "de nyid ye shes lnga ste gong bstan bzhin //",
    "NG0084:727": "mi mngon mi snang gsal byed min //",
    "NG0084:728": "mi 'gyur kun 'gro khyab pa po //",
    "NG0084:729": "rdo rje'i gdan ni ma lus ldan //",
    "NG0084:730": "ye shes sku rnams ma lus 'chang *//",
    "NG0084:731": "rnam dag phung po lnga 'chang ba //",
    "NG0084:732": "nges 'byung kun gyi mtha' la gnas //",
    "NG0084:733": "rnam par rtog med lhun gyis grub //",
    "NG0084:734": "sangs rgyas thog ma tha ma med //",
    "NG0084:735": "dang po'i sangs rgyas rgyu med pa //",
    "NG0084:736": "ye shes mig gcig dri ma med //",
    "NG0084:737": "'od bzang 'bar ba dpal gyi be'u //",
    "NG0084:738": "sangs rgyas kun gyi sku 'chang ba //",
    "NG0084:739": "sangs rgyas kun gyi rnal 'byor can //",
    "NG0084:740": "rin @#//",
    "NG0084:741": "chen kun bdag dbang phyug ste //",
    "NG0084:742": "sangs rgyas kun gyi thugs chen po //",
    "NG0084:743": "sangs rgyas kun gyi thugs la gnas //",
    "NG0084:744": "don gcig gnyis med chos kyi don //",
    "NG0084:745": "dam pa'i don te 'jigs pa med //",
    "NG0084:746": "grub pa mthar phyin 'khrul pa med //",
    "NG0084:747": "nor ba thams cad rnam par spangs //",
    "NG0084:748": "bdag med seng ge'i sgra dang ldan //",
    "NG0084:749": "mu stegs ri dwags ngan 'jigs byed //",
    "NG0084:750": "mchog sbyin rdo rje mchog khyod 'dud //",
    "NG0084:751": "yang dag mthar gyur khyod la 'dud //",
    "NG0084:752": "sangs rgyas thugs la phyag 'tshal 'dud //",
    "NG0084:753": "sgyu 'phrul drwa ba khyod la 'dud //",
    "NG0084:754": "ye shes sku nyid khyod la 'dud //",
    "NG0084:755": "ces gsungs so //",
    "NG0084:756": "'jam dpa' dgongs pa 'dus pa las /",
    "NG0084:757": "'jam dpal thugs kyi le'u zab mo bstan pa ste drug pa'o ///",
    "NG0084:758": "/ de nas ston pas bka' stsal pa //",
    "NG0084:759": "rdo rje 'dzin pa legs par zung *//",
    "NG0084:760": "sku dang gsung dang thugs dang gsum //",
    "NG0084:761": "dgongs pa ma nor de bzhin no //",
    "NG0084:762": "sku gsung thugs kyi rdo rje yang *//",
    "NG0084:763": "yul med 'byung bar mi 'gyur te //",
    "NG0084:764": "spyir na zhing khams gsum na yang *//",
    "NG0084:765": "sku gsum rgyal ba'i zhing khams yin //",
    "NG0084:766": "chos sku'i zhing khams rnam dag stug po bkod pa'i sa //",
    "NG0084:767": "longs sku'i zhing khams mtshan rdzogs rdo rje 'chang gi sa //",
    "NG0084:768": "sprul sku'i zhing khams khams gsum 'khor ba'i rgyu //",
    "NG0084:769": "gdul bya gsum yang de bzhin te //",
    "NG0084:770": "nyid las mi gzhan sku lnga dang */",
    "NG0084:771": "sems dpa' sems ma'i sa pa dang *//",
    "NG0084:772": "rigs drug du ma snang ba'o //",
    "NG0084:773": "de dag la yang gnyis yin te //",
    "NG0084:774": "sprul pa'i sku dang rang rgyud dang *//",
    "NG0084:775": "rang rgyud 'khrul zhing 'khor ba ste //",
    "NG0084:776": "yan lag bcu gnyis srid rtsa bton //",
    "NG0084:777": "brten nas 'khor lo bcu gnyis 'chang *//",
    "NG0084:778": "snang ba chen po gsal ba ste //",
    "NG0084:779": "nor bu chen po rin chen tog / 'od chen rnam par snang bar byed //",
    "NG0084:780": "ye shes sku ste rang byung ba //",
    "NG0084:781": "sems can kun gyi y-id ltar mgyogs //",
    "NG0084:782": "sna tshogs gzugs can yid las skyes //",
    "NG0084:783": "gzugs rnams sna tshogs kun tu ston //",
    "NG0084:784": "de ltar 'khrul snang shar ba'o //",
    "NG0084:785": "de ni sprul sku'i zhing yin te //",
    "NG0084:786": "chos sku'i zhing khams thugs gyi le'u bzhin //",
    "NG0084:787": "longs sku'i zhing khams sku yi le'u bzhin //",
    "NG0084:788": "thugs rje dag pa'i byung tshul yang *//",
    "NG0084:789": "sku yi 'od dang gsung zer las //",
    "NG0084:790": "rdo rje nyi ma snang ba che //",
    "NG0084:791": "rdo rje zla ba dri med 'od //",
    "NG0084:792": "sku gsum dri med thugs rje 'byung *//",
    "NG0084:793": "chos sku'i gnas lugs gong bstan bzhin //",
    "NG0084:794": "thugs rje rgyal ba rig pa ste //",
    "NG0084:795": "gong bshad bzhin du shes par gyis //",
    "NG0084:796": "longs sku thugs rje sprul pa ste //",
    "NG0084:797": "longs spyod rdzogs sku sku yi rgyal //",
    "NG0084:798": "mngon shes drug ldan rjes dran drug / yi ge",
    "NG0084:799": "drug pa rdo rje'i sgra / sprul pa'i sku ste",
    "NG0084:800": "sku yi mchog / sangs rgyas sprul pa'i rgyud 'chang",
    "NG0084:801": "ba // phyogs bcur sprul pa sna tshogs 'gyed //",
    "NG0084:802": "ji bzhin 'gro ba'i don bgyid pa //",
    "NG0084:803": "lha yi dbang po lha yi lha //",
    "NG0084:804": "lha yi dbang po lha min bdag / 'chi med dbang po lha yi bla ma //",
    "NG0084:805": "'joms byed 'joms @#//",
    "NG0084:806": "byed dbang phyug po //",
    "NG0084:807": "rdo rje sems dpa' sems dpa' che //",
    "NG0084:808": "ston pa gcig pu 'gro ba'i bla //",
    "NG0084:809": "sprul pa'i 'khor lo sna tshogs 'chang *//",
    "NG0084:810": "'jig rten phyogs bcur rab grags pa //",
    "NG0084:811": "chos kyi sbyin bdag che ba po //",
    "NG0084:812": "byams pa'i go cha chas pa ste //",
    "NG0084:813": "snying rje yi ni ya lad bgos //",
    "NG0084:814": "sangs rgyas 'gro ba'i chos 'dzin pa //",
    "NG0084:815": "dpal ldan sangs rgyas pad+ma skyes /",
    "NG0084:816": "kha dog sna tshogs 'bar ba'i 'od //",
    "NG0084:817": "rdo rje skyil krung rdzogs sangs rgyas //",
    "NG0084:818": "shes rab chen pos skad cig la //",
    "NG0084:819": "chos kun khong du chud pa 'chang *//",
    "NG0084:820": "chos kun mngon par rtogs pa ste //",
    "NG0084:821": "rdo rje dbang phyug gsang ba'i rgyal //",
    "NG0084:822": "rdo rje blo gros don chen byed //",
    "NG0084:823": "kun tu bzang po blo gros bzang *//",
    "NG0084:824": "'gro kun dga' ba'i mig dang ldan //",
    "NG0084:825": "shes rab ral gri mda' gzhu thogs //",
    "NG0084:826": "nyon mongs mi shes g.yul ngo sel //",
    "NG0084:827": "rdo rje lcags kyu zhags pa che //",
    "NG0084:828": "rdo rje ral gris ma lus gcod //",
    "NG0084:829": "chos kyi gan+di sgra bo che //",
    "NG0084:830": "phyogs bcu'i chos kyi rnga bo che //",
    "NG0084:831": "chos kyi dung ste sgra chen ldan //",
    "NG0084:832": "chos kyi rgyal mtshan legs par 'dzugs //",
    "NG0084:833": "'gro na gdugs gcig yangs pa ste //",
    "NG0084:834": "byams dang snying rje'i dkyil 'khor can //",
    "NG0084:835": "sman pa che mchog gtso bo ste //",
    "NG0084:836": "zug rngu 'byin pa bla na med //",
    "NG0084:837": "nad do cog gi dgra che ba //",
    "NG0084:838": "sman rnams ma lus ljon pa'i shing *//",
    "NG0084:839": "'gro ba'i mar me ye shes sgron //",
    "NG0084:840": "snying rje chen po shes rab thabs //",
    "NG0084:841": "don yod 'gro ba'i don byed pa //",
    "NG0084:842": "'du shes kun gyi don spangs shing *//",
    "NG0084:843": "sems can kun yid yul dang ldan //",
    "NG0084:844": "sangs rgyas kun gyi thugs la gnas //",
    "NG0084:845": "sems can kun gyi yid la gnas //",
    "NG0084:846": "de dag sems dang mthun par 'jug / sems can kun yid tshim par byed //",
    "NG0084:847": "mya ngan 'das zhi mya ngan 'das //",
    "NG0084:848": "legs par mya ngan 'das dang nye //",
    "NG0084:849": "bde sdug sel ba mthar gyur pa //",
    "NG0084:850": "chags bral lus las 'das pa po //",
    "NG0084:851": "lus can kun las rnam par grol //",
    "NG0084:852": "zhes gsungs so //",
    "NG0084:853": "de nas lag na rdo rjes sna drangs nas //",
    "NG0084:854": "bskor ba lan gsum byas nas su //",
    "NG0084:855": "dga' zhing mgu nas thal mo sbyar //",
    "NG0084:856": "rdzogs sangs rgyas la phyag 'tshal nas //",
    "NG0084:857": "lag na rdo rje khro bo'i rgyal //",
    "NG0084:858": "sna tshogs gzhan dang lhan cig tu //",
    "NG0084:859": "gsang bstod nas ni tshig 'di gsol //",
    "NG0084:860": "mgon po bdag cag yi rang ngo *//",
    "NG0084:861": "legs so legs so legs par gsung *//",
    "NG0084:862": "de yi nges don zab mo'i don //",
    "NG0084:863": "rnam grol 'bras bu 'tshal ba yi //",
    "NG0084:864": "'gro ba mgon med rnams dang ni //",
    "NG0084:865": "bdag cag yang dag rdzogs pa yi /",
    "NG0084:866": "byang chub thob pa'i don chen mdzad //",
    "NG0084:867": "'gro ba'i mgon po rjes yi rang *//",
    "NG0084:868": "zhes gsol to //",
    "NG0084:869": "theg pa kun gyi yang rtse /",
    "NG0084:870": "gsung rab ma lus pa'i nying khu /",
    "NG0084:871": "'jam dpal dgongs pa 'dus pa zhes bya ba /",
    "NG0084:872": "gter gyi snying po rdzogs so ///",
    "NG0084:873": "/ gter chen gsum gyi srung mas mel tshe gyis",
    "NG0084:874": "shig / dam med lag tu shor na chad pa",
    "NG0084:875": "@#// chod /"
}