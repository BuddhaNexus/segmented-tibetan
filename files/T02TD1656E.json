{
    "T02TD1656E:229b-0": "@229b # // rgya gar skad du /",
    "T02TD1656E:229b-1": "sarba bh'u ta ba lim bi dhi:/",
    "T02TD1656E:229b-2": "bod skad du /",
    "T02TD1656E:229b-3": "'byung po thams cad kyi gtor ma'i cho ga / sangs rgyas thod pa la phyag 'tshal lo //",
    "T02TD1656E:229b-4": "dngos kun rang bzhin bde ba thob //",
    "T02TD1656E:229b-5": "sna tshogs sde la phyag 'tshal nas //",
    "T02TD1656E:229b-6": "bla mas bstan pa'i rim bzhin du //",
    "T02TD1656E:229b-7": "sems can don phyir gtor ma bshad //",
    "T02TD1656E:229b-8": "re zhig dang po nyid du ni //",
    "T02TD1656E:229b-9": "yul gyi nyes pa sdong byed sngags //",
    "T02TD1656E:229b-10": "brjod pas dngos kun stong par bsgom //",
    "T02TD1656E:229b-11": "de nas ram gyur nyi ma la //",
    "T02TD1656E:229b-12": "h'um bsam yongs su gyur pa las //",
    "T02TD1656E:229b-13": "sna tshogs rdo rje bsgom byas nas //",
    "T02TD1656E:229b-14": "ra ba dra ba sa gzhi bsam //",
    "T02TD1656E:229b-15": "de nang skad cig tsam las ni //",
    "T02TD1656E:229b-16": "'khor lo gsum gyi lha rnams dang //",
    "T02TD1656E:229b-17": "khams gsum sems can ma lus pa //",
    "T02TD1656E:229b-18": "phyogs skyod mkha' 'gror bcas pa bskyed //",
    "T02TD1656E:229b-19": "bdag ni de rnams mdun gnas pa //",
    "T02TD1656E:229b-20": "he ru ka yi gzugs bsams la //",
    "T02TD1656E:229b-21": "gnas bdun go cha gsal bar dgod //",
    "T02TD1656E:229b-22": "de nas mdun du yam las ni //",
    "T02TD1656E:229b-23": "rlung gi dkyil 'khor bsam par bya //",
    "T02TD1656E:229b-24": "de steng ram ni yongs su gyur pas //",
    "T02TD1656E:229b-25": "me yi dkyil 'khor bsgom pa'o //",
    "T02TD1656E:229b-26": "de steng aa las thod pa'o //",
    "T02TD1656E:229b-27": "thod pa dkar po'i dbus su ni //",
    "T02TD1656E:229b-28": "bi mu ra shu ma lnga las //",
    "T02TD1656E:229b-29": "bdud rtsi lnga ni bskyed pa'o //",
    "T02TD1656E:229b-30": "go ku da ha na las ni //",
    "T02TD1656E:229b-31": "lcags kyu lnga yang de bzhin bsam //",
    "T02TD1656E:229b-32": "da nas rlung gis me spar zhing //",
    "T02TD1656E:229b-33": "thod pa dros pa'i rlangs pa ni //",
    "T02TD1656E:229b-34": "rdo rje'i rnam pa'i gzugs brnyan byung //",
    "T02TD1656E:230a-0": "de yang bsil bar bya ba'i @230a * //",
    "T02TD1656E:230a-1": "phyir ;",
    "T02TD1656E:230a-2": "; thod pa'i steng gi mtho gang du //",
    "T02TD1656E:230a-3": "aom gyur zla ba'i dkyil 'khor ni //",
    "T02TD1656E:230a-4": "bdud rtsi'i rang bzhin aom gyis ni //",
    "T02TD1656E:230a-5": "steng nas byin gyis brlabs par bsam //",
    "T02TD1656E:230a-6": "de las ba mo lta bu yi //",
    "T02TD1656E:230a-7": "bdud rtsi babs pas bsil bar 'gyur //",
    "T02TD1656E:230a-8": "de nyid gsum gyi gsang sngags ni //",
    "T02TD1656E:230a-9": "lan bdun bzlas pas byin gyis brlabs //",
    "T02TD1656E:230a-10": "de rjes snying ga'i sa bon gyis //",
    "T02TD1656E:230a-11": "ye shes bskul zhing gsang sngags brjod //",
    "T02TD1656E:230a-12": "aom buddha ka p'a li ni aa:/",
    "T02TD1656E:230a-13": "kham gram dr'um shr'um aa: aa: aa: aa: h'um h'um h'um phat /",
    "T02TD1656E:230a-14": "bsgyings bcas sngags ni zlos bzhin pas //",
    "T02TD1656E:230a-15": "'khor lo gsum gyi lha rnams dang //",
    "T02TD1656E:230a-16": "zhi byed bde byed 'byung po rnams //",
    "T02TD1656E:230a-17": "tshogs bcas myur du bkug nas kyang //",
    "T02TD1656E:230a-18": "dam tshig tshogs la thim gyur pa //",
    "T02TD1656E:230a-19": "chu dang 'o 'dra tha dad med //",
    "T02TD1656E:230a-20": "de nas spos dang me tog sogs //",
    "T02TD1656E:230a-21": "gzhan yang yid las byung ba yi //",
    "T02TD1656E:230a-22": "rdo rje mched sogs rnams kyis mchod //",
    "T02TD1656E:230a-23": "lha rnams lce ni nas 'bras tsam ;",
    "T02TD1656E:230a-24": "; bu gu can ni rdo rjer bsam //",
    "T02TD1656E:230a-25": "de yi rtse mor aom bsams te //",
    "T02TD1656E:230a-26": "'od zer gyis drangs gsol bar bsam //",
    "T02TD1656E:230a-27": "'khor lo gsum gyi lha rnams la //",
    "T02TD1656E:230a-28": "aom buddha ka p'a li ni ba lim grihna grihna /",
    "T02TD1656E:230a-29": "grihn'a pa ya grihn'a pa ya kha kha h'um /",
    "T02TD1656E:230a-30": "'khor gyi zhing skyong 'byung po la //",
    "T02TD1656E:230a-31": "yongs su bsngo ba'i sngags brjod de /",
    "T02TD1656E:230a-32": "aom ma h'a ka p'a la badzre tse tre pu tse tre /",
    "T02TD1656E:230a-33": "aa lamba ne pri na ya sarba bh'u ta m'a r'a na m'a ra ya sarba m'a r'a na k'i la ya /",
    "T02TD1656E:230a-34": "m'a ra ya dusht'a na autstsha ta ya sarba bighn'a bi tra ya /",
    "T02TD1656E:230a-35": "bho bha ga ba ti /",
    "T02TD1656E:230a-36": "yaksha r'aksha sa pi sh'a tsa sho sha ya sapta p'a t'a la ga ta na sa ra pra sa ra pra sa ra h'um h'um h'um phat phat phat /",
    "T02TD1656E:230a-37": "de nas tshim par gyur nas su //",
    "T02TD1656E:230a-38": "smon lam mthar ni dag par bya //",
    "T02TD1656E:230a-39": "chos rnams gzugs brnyan lta bu ste //",
    "T02TD1656E:230a-40": "dag cing gsal la rnyog pa med //",
    "T02TD1656E:230a-41": "gzang du med cing brjod du med //",
    "T02TD1656E:230a-42": "rgyu dang las las kun du 'byung //",
    "T02TD1656E:230a-43": "ngo bo nyid med gnas med par //",
    "T02TD1656E:230a-44": "de ltar chos 'di shes par gyis //",
    "T02TD1656E:230a-45": "sems can don ni mnyam med byos //",
    "T02TD1656E:230a-46": "zhes pa nas /",
    "T02TD1656E:230a-47": "'on kyang sangs rgyas sras su skye //",
    "T02TD1656E:230a-48": "sems can thams cad bde gyur cig / sems can thams cad sdig med pa'i //",
    "T02TD1656E:230a-49": "sangs rgyas nyid du phrad gyur cig / lam de nyid du zhugs nas kyang //",
    "T02TD1656E:230a-50": "ma grol ba rnams dgrol bar shog /",
    "T02TD1656E:230b-0": "@230b ma brgal ba rnams rgal bar shog / rnal 'byor gtsug lag dam pa la //",
    "T02TD1656E:230b-1": "da lta nyid du gnas par shog / lag pa brkyang ste sa la bzhag / se gol lan gsum gdab bya zhing //",
    "T02TD1656E:230b-2": "dril bu dkrol bas der 'bad pas //",
    "T02TD1656E:230b-3": "mgron rnams gshegs su gsol bar bya //",
    "T02TD1656E:230b-4": "sangs rgyas thod pa'i 'byung po thams cad pa'i gtor ma'i cho ga / slob dpon sa ra ha ba'i zhal snga nas mdzad pa rdzogs so /",
    "T02TD1656E:230b-6": "// / ga ya dha ra dang /",
    "T02TD1656E:230b-7": "gyi jo zla ba'i 'od zer gyis bsgyur cing zhus te gtan la phab pa'o /"
}