{
    "T06D4059:11b-0": "@11b * // rgya gar skad du /",
    "T06D4059:11b-1": "panytsa skandha pra ka ra na /",
    "T06D4059:11b-2": "bod skad du /",
    "T06D4059:11b-3": "phung po lnga'i rab tu byed pa /",
    "T06D4059:11b-4": "'jam dpal gzhon nur gyur pa la phyag 'tshal lo //",
    "T06D4059:11b-5": "phung po lnga ni gzugs kyi phung po dang /",
    "T06D4059:11b-6": "tshor ba'i phung po dang /",
    "T06D4059:11b-7": "'du shes kyi phung po dang /",
    "T06D4059:11b-8": "'du byed kyi phung po dang /",
    "T06D4059:11b-9": "rnam par shes pa'i phung po'o //",
    "T06D4059:11b-10": "gzugs gang zhe na /",
    "T06D4059:11b-11": "gzugs gang yin pa ci yang rung ste /",
    "T06D4059:11b-12": "de dag thams cad 'byung ba chen po bzhi dag dang /",
    "T06D4059:11b-13": "'byung ba chen po'i bzhi dag rgyur byas pa'o //",
    "T06D4059:11b-14": "'byung ba chen po bzhi dag gang zhe na /",
    "T06D4059:11b-15": "sa'i khams dang /",
    "T06D4059:11b-16": "chu'i khams dang /",
    "T06D4059:11b-17": "me'i khams dang /",
    "T06D4059:11b-18": "rlung gi khams so //",
    "T06D4059:11b-19": "de la sa'i khams gang zhe na /",
    "T06D4059:11b-20": "sra ba nyid do //",
    "T06D4059:11b-21": "chu'i khams gang zhe na /",
    "T06D4059:11b-22": "gsher ba nyid do //",
    "T06D4059:11b-23": "me'i khams gang zhe na /",
    "T06D4059:11b-24": "tsha ba nyid do //",
    "T06D4059:11b-25": "rlung gi khams gang zhe na //",
    "T06D4059:11b-26": "yang zhing g-yo ba nyid do //",
    "T06D4059:11b-27": "rgyur byas pa'i gzugs gang zhe na /",
    "T06D4059:11b-28": "mig gi dbang po dang /",
    "T06D4059:11b-29": "rna ba'i dbang po dang /",
    "T06D4059:11b-30": "sna'i dbang po dang /",
    "T06D4059:11b-31": "lce'i dbang bo dang /",
    "T06D4059:12a-0": "lus @12a * //",
    "T06D4059:12a-1": "kyi dbang po dang /",
    "T06D4059:12a-2": "gzugs dang /",
    "T06D4059:12a-3": "sgra dang /",
    "T06D4059:12a-4": "dri dang /",
    "T06D4059:12a-5": "ro dang /",
    "T06D4059:12a-6": "reg bya'i phyogs gcig dang /",
    "T06D4059:12a-7": "rnam par rig byed ma yin pa'o //",
    "T06D4059:12a-8": "de la mig gi dbang po gang zhe na /",
    "T06D4059:12a-9": "yul kha dog gzugs dang ba'o //",
    "T06D4059:12a-10": "rna ba'i dbang po gang zhe na /",
    "T06D4059:12a-11": "yul sgra gzugs dang ba'o //",
    "T06D4059:12a-12": "sna'i dbang po gang zhe na /",
    "T06D4059:12a-13": "yul dri gzugs dang ba'o //",
    "T06D4059:12a-14": "lce'i dbang po gang zhe na /",
    "T06D4059:12a-15": "yul ro gzugs dang ba'o //",
    "T06D4059:12a-16": "lus kyi dbang po gang zhe na /",
    "T06D4059:12a-17": "yul reg bya gzugs dang ba'o //",
    "T06D4059:12a-18": "gzugs gang zhe na /",
    "T06D4059:12a-19": "mig gi yul te /",
    "T06D4059:12a-20": "kha dog dang /",
    "T06D4059:12a-21": "dbyibs dang /",
    "T06D4059:12a-22": "rnam par rig byed do /",
    "T06D4059:12a-23": "sgra gang zhe na /",
    "T06D4059:12a-24": "rna ba'i yul te /",
    "T06D4059:12a-25": "zin pa dang ma zin pa dang gnyi ga'i ste /",
    "T06D4059:12a-26": "'byung ba chen po bzhi'i rgyu las byung ba'o //",
    "T06D4059:12a-27": "dri gang zhe na /",
    "T06D4059:12a-28": "sna'i yul te /",
    "T06D4059:12a-29": "dri zhim pa dang /",
    "T06D4059:12a-30": "dring ba dang /",
    "T06D4059:12a-31": "de las gzhan pa'o //",
    "T06D4059:12a-32": "ro gang zhe na /",
    "T06D4059:12a-33": "lce'i yul te /",
    "T06D4059:12a-34": "mngar ba dang /",
    "T06D4059:12a-35": "sgyur ba dang /",
    "T06D4059:12a-36": "lan tshva dang /",
    "T06D4059:12a-37": "tsha ba dang /",
    "T06D4059:12a-38": "kha ba dang /",
    "T06D4059:12a-39": "bska ba zhes bya'o //",
    "T06D4059:12a-40": "reg bya'i phyogs gcig gang zhe na /",
    "T06D4059:12a-41": "lus kyi yul te /",
    "T06D4059:12a-42": "'byung ba chen po rnams bzhag ste /",
    "T06D4059:12a-43": "'jam pa nyid dang /",
    "T06D4059:12a-44": "rtsub pa nyid dang /",
    "T06D4059:12a-45": "lci ba nyid dang /",
    "T06D4059:12a-46": "yang ba nyid dang /",
    "T06D4059:12a-47": "grang ba nyid dang /",
    "T06D4059:12a-48": "bkres pa nyid dang /",
    "T06D4059:12a-49": "skam pa'o //",
    "T06D4059:12a-50": "rnam par rig byed ma yin pa gang zhe na /",
    "T06D4059:12a-51": "rnam par rig byed dang /",
    "T06D4059:12a-52": "ting nge 'dzin las byung ba'i gzugs te /",
    "T06D4059:12a-53": "bstan du med la thogs pa med pa'o //",
    "T06D4059:12a-54": "tshor ba gang zhe na /",
    "T06D4059:12a-55": "myong ba rnam pa gsum ste /",
    "T06D4059:12a-56": "bde ba dang sdug bsngal ba dang /",
    "T06D4059:12a-57": "sdug bsngal yang ma yin /",
    "T06D4059:12a-58": "bde ba yang ma yin pa ste /",
    "T06D4059:12a-59": "bde ba de gang 'gags na phrad par 'dod pa'o //",
    "T06D4059:12a-60": "sdug bsngal ni gang byung na bral bar 'dod pa'o //",
    "T06D4059:12a-61": "bde ba yang ma yin /",
    "T06D4059:12a-62": "sdug bsngal ba yang ma yin pa ni gang byung na gnyis kar 'dod par mi 'gyur ba'o //",
    "T06D4059:12a-63": "'du shes gang zhe na /",
    "T06D4059:12a-64": "yul la mtshan mar 'dzin pa'o //",
    "T06D4059:12a-65": "de ni rnam pa gsum ste /",
    "T06D4059:12a-66": "chung du dang /",
    "T06D4059:12a-67": "rgya chen por gyur pa dang /",
    "T06D4059:12a-68": "tshad med pa'o //",
    "T06D4059:12a-69": "'du byed rnams gang zhe na /",
    "T06D4059:12a-70": "tshor ba dang 'du shes las gzhan pa sems las byung ba'i chos rnams dang /",
    "T06D4059:12b-0": "@12b sems dang ldan pa ma yin pa rnams so //",
    "T06D4059:12b-1": "de la sems las byung ba'i chos rnams kyang gang zhe na /",
    "T06D4059:12b-2": "chos gang dag sems dang mtshungs par ldan pa rnams so //",
    "T06D4059:12b-3": "de dag kyang gang zhe na /",
    "T06D4059:12b-4": "reg pa dang /",
    "T06D4059:12b-5": "yid la byed pa dang /",
    "T06D4059:12b-6": "tshor ba dang /",
    "T06D4059:12b-7": "'du shes dang /",
    "T06D4059:12b-8": "sems pa dang /",
    "T06D4059:12b-9": "'dun pa dang /",
    "T06D4059:12b-10": "mos pa dang /",
    "T06D4059:12b-11": "dran pa dang /",
    "T06D4059:12b-12": "ting nge 'dzin dang /",
    "T06D4059:12b-13": "shes rab dang /",
    "T06D4059:12b-14": "dad pa dang /",
    "T06D4059:12b-15": "ngo tsha shes pa dang /",
    "T06D4059:12b-16": "khrel yod pa dang /",
    "T06D4059:12b-17": "ma chags pa'i dge ba'i rtsa ba dang /",
    "T06D4059:12b-18": "zhe sdang med pa'i dge ba'i rtsa ba dang /",
    "T06D4059:12b-19": "gti mug med pa'i dge ba'i rtsa ba dang /",
    "T06D4059:12b-20": "brtson 'grus dang /",
    "T06D4059:12b-21": "shin tu sbyangs pa dang /",
    "T06D4059:12b-22": "bag yod pa dang /",
    "T06D4059:12b-23": "btang snyoms dang /",
    "T06D4059:12b-24": "rnam par mi 'tshe ba dang /",
    "T06D4059:12b-25": "'dod chags dang /",
    "T06D4059:12b-26": "khong khro ba dang /",
    "T06D4059:12b-27": "nga rgyal dang /",
    "T06D4059:12b-28": "ma rig pa dang /",
    "T06D4059:12b-29": "lta ba dang /",
    "T06D4059:12b-30": "the tshom dang /",
    "T06D4059:12b-31": "kho ba dang /",
    "T06D4059:12b-32": "khon du 'dzin pa dang /",
    "T06D4059:12b-33": "'chab ba dang /",
    "T06D4059:12b-34": "'tshig pa dang /",
    "T06D4059:12b-35": "phrag dog dang /",
    "T06D4059:12b-36": "ser sna dang /",
    "T06D4059:12b-37": "sgyu dang /",
    "T06D4059:12b-38": "g-yo dang /",
    "T06D4059:12b-39": "rgyags pa dang /",
    "T06D4059:12b-40": "rnam par 'tshe ba dang /",
    "T06D4059:12b-41": "ngo tsha med pa dang /",
    "T06D4059:12b-42": "khrel med pa dang /",
    "T06D4059:12b-43": "rmugs pa dang /",
    "T06D4059:12b-44": "rgod pa dang /",
    "T06D4059:12b-45": "ma dad pa dang /",
    "T06D4059:12b-46": "le lo dang /",
    "T06D4059:12b-47": "bag med pa dang /",
    "T06D4059:12b-48": "brjed ngas pa dang /",
    "T06D4059:12b-49": "rnam par g-yengs pa dang /",
    "T06D4059:12b-50": "shes bzhin ma yin pa dang /",
    "T06D4059:12b-51": "'gyod pa dang /",
    "T06D4059:12b-52": "gnyid dang /",
    "T06D4059:12b-53": "rtog pa dang /",
    "T06D4059:12b-54": "dpyod pa'o /",
    "T06D4059:12b-55": "de rnams las lnga ni kun tu 'gro ba'o //",
    "T06D4059:12b-56": "lnga ni yul so sor nges pa'o //",
    "T06D4059:12b-57": "bcu gcig ni dge ba'o //",
    "T06D4059:12b-58": "drug ni nyon mongs pa'o //",
    "T06D4059:12b-59": "lhag ma rnams ni nye ba'i nyon mongs pa'o //",
    "T06D4059:12b-60": "bzhi ni gzhan du yang 'gyur ba'o //",
    "T06D4059:12b-61": "reg pa gang zhe na /",
    "T06D4059:12b-62": "gsum 'dus nas yongs su gcod pa'o //",
    "T06D4059:12b-63": "yid la byed pa gang zhe na /",
    "T06D4059:12b-64": "sems kyi 'jug pa'o //",
    "T06D4059:12b-65": "sems pa gang zhe na /",
    "T06D4059:12b-66": "yon tan dang /",
    "T06D4059:12b-67": "nyes pa dang /",
    "T06D4059:12b-68": "gnyi ga ma yin pa yin pa la sems mngon par 'du byed pa yid kyi las so//",
    "T06D4059:12b-69": "'dun pa gang zhe na /",
    "T06D4059:12b-70": "bsam pa'i dngos po la 'dod pa'o //",
    "T06D4059:12b-71": "mos pa gang zhe na /",
    "T06D4059:12b-72": "nges pa'i dngos po la de bzhin du nges par 'dzin pa'o //",
    "T06D4059:12b-73": "dran pa gang zhe na /",
    "T06D4059:12b-74": "'dris pa'i dngos po nyid ma brjed pa ste /",
    "T06D4059:12b-75": "sems kyi mngon par brjod pa nyid do //",
    "T06D4059:12b-76": "ting nge 'dzin gang zhe na /",
    "T06D4059:13a-0": "brtag pa'i @13a * //",
    "T06D4059:13a-1": "dngos po la sems rtse gcig pa nyid do //",
    "T06D4059:13a-2": "shes rab gang zhe na /",
    "T06D4059:13a-3": "de dag nyid la rab tu rnam par 'byed pa ste /",
    "T06D4059:13a-4": "rigs pa dang /",
    "T06D4059:13a-5": "rigs pa ma yin pas bskyed pa dang /",
    "T06D4059:13a-6": "gzhan pa'o //",
    "T06D4059:13a-7": "dad pa gang zhe na /",
    "T06D4059:13a-8": "las dang 'bras bu dang /",
    "T06D4059:13a-9": "bde na pa dang /",
    "T06D4059:13a-10": "dkon mchog la mngon par yid ches pa dang /",
    "T06D4059:13a-11": "'dod pa dang /",
    "T06D4059:13a-12": "sems dang ba'o //",
    "T06D4059:13a-13": "ngo tsha shes pa gang zhe na /",
    "T06D4059:13a-14": "bdag gam chos kyi dbang du byas te /",
    "T06D4059:13a-15": "kha na ma tho bas 'dzem pa'o //",
    "T06D4059:13a-16": "khrel yod ba gang zhe na /",
    "T06D4059:13a-17": "'jig rten gyi dbang du byas te kha na ma tho bas 'dzem pa'o //",
    "T06D4059:13a-18": "ma chags pa gang zhe na /",
    "T06D4059:13a-19": "chags pa'i gnyen po ste /",
    "T06D4059:13a-20": "yid byung zhing mi len pa'o //",
    "T06D4059:13a-21": "zhe sdang med pa gang zhe na /",
    "T06D4059:13a-22": "zhe sdang gi gnyen po ste byams pa'o //",
    "T06D4059:13a-23": "gti mug med pa gang zhe na /",
    "T06D4059:13a-24": "gti mug gi gnyen po ste /",
    "T06D4059:13a-25": "yang dag pa la yang dag par rtogs pa'o //",
    "T06D4059:13a-26": "brtson 'grus gang zhe na /",
    "T06D4059:13a-27": "le lo'i gnyen po ste /",
    "T06D4059:13a-28": "dge ba la sems mngon par spro ba'o //",
    "T06D4059:13a-29": "shin du sbyangs pa gang zhe na /",
    "T06D4059:13a-30": "gnas ngan len gyi gnyen po ste /",
    "T06D4059:13a-31": "lus dang sems las su rung ba nyid do //",
    "T06D4059:13a-32": "bag yod pa gang zhe na /",
    "T06D4059:13a-33": "bag med pa'i gnyen po ste /",
    "T06D4059:13a-34": "ma chags pa nas brtson 'grus kyi bar de dag la gnas nas mi dge ba'i chos spang zhing /",
    "T06D4059:13a-35": "de'i gnyen po dge ba'i chos rnams bsgom pa'o //",
    "T06D4059:13a-36": "btang snyoms gang zhe na /",
    "T06D4059:13a-37": "ma chags pa nas brtson 'grus kyi bar de dag nyid la gnas shing sems mnyam pa nyid dang /",
    "T06D4059:13a-38": "sems rnal du 'dug pa dang /",
    "T06D4059:13a-39": "sems lhun gyis grub pa yang thob pa ste /",
    "T06D4059:13a-40": "gang gi nyon mongs pa can gyi chos rnams bsal",
    "T06D4059:13a-41": "nas nyon mongs pa can med par gnas pa nyid",
    "T06D4059:13a-42": "do // rnam par mi 'tshe ba gang zhe na /",
    "T06D4059:13a-43": "rnam par 'tshe ba'i gnyen po ste /",
    "T06D4059:13a-44": "snying rje ba'o //",
    "T06D4059:13a-45": "'dod chags gang zhe na nye bar len pa'i phung po lnga la mngon par zhen pa dang /",
    "T06D4059:13a-46": "lhag par chags pa'o //",
    "T06D4059:13a-47": "khong khro ba gang zhe na /",
    "T06D4059:13a-48": "sems can rnams la kun nas mnar sems pa'o //",
    "T06D4059:13a-49": "nga rgyal gang zhe na /",
    "T06D4059:13a-50": "nga rgyal rnam pa bdun ste /",
    "T06D4059:13a-51": "nga rgyal dang /",
    "T06D4059:13a-52": "che ba'i nga rgyal dang /",
    "T06D4059:13a-53": "nga rgyal las kyang nga rgyal dang //",
    "T06D4059:13a-54": "nga'o snyam pa'i nga rgyal dang //",
    "T06D4059:13b-0": "mngon pa'i nga rgyal @13b dang /",
    "T06D4059:13b-1": "cung zad snyam pa'i nga rgyal dang /",
    "T06D4059:13b-2": "log pa'i nga rgyal lo //",
    "T06D4059:13b-3": "nga rgyal gang zhe na /",
    "T06D4059:13b-4": "chung du bas bdag che ba'am /",
    "T06D4059:13b-5": "mtshungs pa dang mtshungs so snyam du sems khengs pa gang yin pa'o //",
    "T06D4059:13b-6": "che ba'i nga rgyal gang zhe na /",
    "T06D4059:13b-7": "mtshungs pa bas bdag che ba'am /",
    "T06D4059:13b-8": "che ba dang mtshungs so snyam du sems khengs pa gang yin pa'o //",
    "T06D4059:13b-9": "nga rgyal las kyang nga rgyal gang zhe na /",
    "T06D4059:13b-10": "che ba bas kyang bdag che'i snyam du sems khengs pa gang yin pa'o //",
    "T06D4059:13b-11": "nga'o snyam pa'i nga rgyal gang zhe na /",
    "T06D4059:13b-12": "nye bar len pa'i phung po lnga po rnams la",
    "T06D4059:13b-13": "bdag gam bdag gir lta ba'i sems khengs pa gang",
    "T06D4059:13b-14": "yin pa'o // mngon pa'i nga rgyal gang zhe na /",
    "T06D4059:13b-15": "gong ma'i khyad par thob par bya ba ma thob",
    "T06D4059:13b-16": "par bdag gis thob bo snyam du sems khengs pa",
    "T06D4059:13b-17": "gang yin pa'o // cung zad snyam pa'i nga rgyal gang zhe na /",
    "T06D4059:13b-18": "khyad par ches 'phags pa bas bdag cung zad chung ngo snyam du sems khengs pa gang yin ba'o //",
    "T06D4059:13b-19": "log pa'i nga rgyal gang zhe na /",
    "T06D4059:13b-20": "yon tan ma yin pa dang ldan pa la bdag",
    "T06D4059:13b-21": "yon tan dang ldan no snyam du sems khengs pa",
    "T06D4059:13b-22": "gang yin pa'o // ma rig pa gang zhe na /",
    "T06D4059:13b-23": "las dang 'bras bu dang bden pa dang /",
    "T06D4059:13b-24": "dkon mchog rnams mi shes pa de /",
    "T06D4059:13b-25": "de yang lhan cig skyes pa dang /",
    "T06D4059:13b-26": "kun tu brtags pa'o //",
    "T06D4059:13b-27": "'dod pa na spyod pa'i 'dod chags dang /",
    "T06D4059:13b-28": "khong khro ba dang /",
    "T06D4059:13b-29": "'dod pa na spyod pa'i ma rig pa de dag ni mi dge ba'i rtsa ba gsum ste /",
    "T06D4059:13b-30": "chags pa dang zhe sdang dang gti mug mi dge ba'i rtsa ba'o //",
    "T06D4059:13b-31": "lta ba gang zhe na /",
    "T06D4059:13b-32": "lta ba lnga ste /",
    "T06D4059:13b-33": "'jig tshogs la lta ba dang /",
    "T06D4059:13b-34": "mthar 'dzin par lta ba dang /",
    "T06D4059:13b-35": "log par lta ba dang /",
    "T06D4059:13b-36": "lta ba mchog tu 'dzin pa dang /",
    "T06D4059:13b-37": "tshul khrims dang /",
    "T06D4059:13b-38": "brtul zhugs mchog tu 'dzin pa'o //",
    "T06D4059:13b-39": "'jig tshogs la lta ba gang zhe na /",
    "T06D4059:13b-40": "nye bar len pa'i phung po lnga rnams la bdag",
    "T06D4059:13b-41": "gam bdag gir lta ba'i shes rab nyon mongs pa",
    "T06D4059:13b-42": "can gang yin pa'o /",
    "T06D4059:13b-43": "mthar 'dzin par lta ba gang zhe na /",
    "T06D4059:13b-44": "de nyid kyi dbang du byas te /",
    "T06D4059:13b-45": "rtag pa'am mchad par lta ba'i shes rab nyon mongs pa can gang yin pa'o //",
    "T06D4059:13b-46": "log par lta ba gang zhe na /",
    "T06D4059:14a-0": "rgyu @14a * //",
    "T06D4059:14a-1": "'am 'bras bu'am /",
    "T06D4059:14a-2": "byed pa la skur ba 'debs pa dang /",
    "T06D4059:14a-3": "yod pa'i dngos po la 'jig pa'i shes rab nyon mongs pa can gang yin pa'o //",
    "T06D4059:14a-4": "lta ba mchog tu 'dzin pa gang zhe na /",
    "T06D4059:14a-5": "lta ba rnam pa gsum po de dag nyid dang /",
    "T06D4059:14a-6": "de'i gnas phung po rnams la mchog dang gtso bo dang khyad par du 'phags pa dang /",
    "T06D4059:14a-7": "dam par lta ba'i shes rab nyon mongs pa can gang yin pa'o //",
    "T06D4059:14a-8": "tshul khrims dang brtul zhugs mchog tu 'dzin pa gang zhe na /",
    "T06D4059:14a-9": "tshul khrims dang brtul zhugs dang /",
    "T06D4059:14a-10": "de'i gnas phung po rnams la dag pa dang grol",
    "T06D4059:14a-11": "ba dang nges par 'byin par lta ba'i shes rab",
    "T06D4059:14a-12": "nyon mongs pa can gang yin pa'o //",
    "T06D4059:14a-13": "the tshom gang zhe na /",
    "T06D4059:14a-14": "bden pa la sogs pa la gang yid gnyis za ba'o //",
    "T06D4059:14a-15": "nyon mongs ba de dag las lta ba 'og ma gsum dang /",
    "T06D4059:14a-16": "the tshom ni kun tu brtags pa'o /",
    "T06D4059:14a-17": "lhag ma ni lhan cig skyes pa dang kun tu brtags pa'o //",
    "T06D4059:14a-18": "khro ba gang zhe na /",
    "T06D4059:14a-19": "'phral du gnod pa byed pa la gnas te /",
    "T06D4059:14a-20": "gang sems kyi kun nas mnar sems pa'o //",
    "T06D4059:14a-21": "khon du 'dzin pa gang zhe na /",
    "T06D4059:14a-22": "mdud bar 'dzin pa'o //",
    "T06D4059:14a-23": "'chab pa gang zhe na /",
    "T06D4059:14a-24": "bdag gi kha na ma tho ba mkhyud pa'o //",
    "T06D4059:14a-25": "'tshig pa gang zhe na /",
    "T06D4059:14a-26": "tshig brlang pos zher 'debs pa nyid do //",
    "T06D4059:14a-27": "phrag dog gang zhe na /",
    "T06D4059:14a-28": "gzhan gyi phun sum tshogs pa la sems khong nas 'khrug pa'o //",
    "T06D4059:14a-29": "ser sna gang zhe na /",
    "T06D4059:14a-30": "sbyin pa dang mi mthun pa'i sems kyis kun tu 'dzin pa'o //",
    "T06D4059:14a-31": "sgyu gang zhe na /",
    "T06D4059:14a-32": "gzhan slu ba yang dag pa ma yin pa'i don ston pa'o //",
    "T06D4059:14a-33": "g-yo gang zhe na /",
    "T06D4059:14a-34": "bdag gi nyes pa bcab pa'i thabs gzung ste sems gya gyu ba'o //",
    "T06D4059:14a-35": "rgyags pa gang zhe na /",
    "T06D4059:14a-36": "bdag gi phun sum tshogs pa la chags pa'i rab tu dga' ba de sems yongs su 'dzin pa'o /",
    "T06D4059:14a-37": "rnam par 'tshe ba gang zhe na /",
    "T06D4059:14a-38": "sems can rnams la rnam par tho 'tshams pa'o //",
    "T06D4059:14a-39": "ngo tsha med pa gang zhe na /",
    "T06D4059:14a-40": "kha na ma tho bas bdag la mi 'dzem pa'o //",
    "T06D4059:14a-41": "khrel med pa gang zhe na /",
    "T06D4059:14a-42": "kha na ma tho bas gzhan la mi 'dzem pa'o //",
    "T06D4059:14a-43": "rmugs pa gang zhe na /",
    "T06D4059:14a-44": "sems las su mi rung ba ste blang ba nyid do //",
    "T06D4059:14b-0": "@14b rgod pa gang zhe na /",
    "T06D4059:14b-1": "sems rnam par ma zhi ba'o //",
    "T06D4059:14b-2": "ma dad pa gang zhe na /",
    "T06D4059:14b-3": "las dang 'bras bu dang bden pa dang /",
    "T06D4059:14b-4": "dkon mchog rnams la yid mi ches pa dang /",
    "T06D4059:14b-5": "sems ma dad pa ste /",
    "T06D4059:14b-6": "dad pa'i mi mthun pa'i phyogs so //",
    "T06D4059:14b-7": "le lo gang zhe na /",
    "T06D4059:14b-8": "dge ba la sems mngon par spro ba med pa ste /",
    "T06D4059:14b-9": "brtson 'grus kyi mi mthun pa'i phyogs so //",
    "T06D4059:14b-10": "bag med pa gang zhe na /",
    "T06D4059:14b-11": "chags pa dang /",
    "T06D4059:14b-12": "zhe sdang dang /",
    "T06D4059:14b-13": "gti mug dang /",
    "T06D4059:14b-14": "le lo gang yin pa dag gis nyon mongs pa",
    "T06D4059:14b-15": "las sems mi srung ba dang dge ba mi bsgom",
    "T06D4059:14b-16": "pa'o // brjed ngas pa gang zhe na /",
    "T06D4059:14b-17": "dran pa nyon mongs can te /",
    "T06D4059:14b-18": "dge ba la mi gsal ba'o //",
    "T06D4059:14b-19": "rnam par g-yeng ba gang zhe na /",
    "T06D4059:14b-20": "'dod chags dang zhe sdang dang gti mug gi cha",
    "T06D4059:14b-21": "shas kyis 'dod pa'i yon tan lnga po dag la",
    "T06D4059:14b-22": "gang sems rnam par 'phro ba'o //",
    "T06D4059:14b-23": "shes bzhin ma yin pa gang zhe na /",
    "T06D4059:14b-24": "nyon mongs pa dang mtshungs par ldan pa'i shes rab ste /",
    "T06D4059:14b-25": "des lus dang ngag dang yid kyi spyod pa la mi shes bzhin du 'jug pa'o //",
    "T06D4059:14b-26": "'gyod pa gang zhe na /",
    "T06D4059:14b-27": "yid la gcags pa'o //",
    "T06D4059:14b-28": "gnyid gang zhe na /",
    "T06D4059:14b-29": "'jug pa rang dbang med par sems sdud pa'o //",
    "T06D4059:14b-30": "rtog pa gang zhe na /",
    "T06D4059:14b-31": "kun tu tshol ba'i yid kyis brjod pa ste /",
    "T06D4059:14b-32": "sems pa dang shes rab kyi bye brag gang sems rtsing pa'o //",
    "T06D4059:14b-33": "dpyod pa gang zhe na /",
    "T06D4059:14b-34": "so sor rtog pa'i yid kyis brjod pa ste /",
    "T06D4059:14b-35": "de bzhin du gang sems zhib pa'o //",
    "T06D4059:14b-36": "sems dang mi ldan pa'i 'du byed rnams gang zhe na /",
    "T06D4059:14b-37": "gang dag gzugs dang sems las byung ba'i gnas skabs",
    "T06D4059:14b-38": "la gdags pa ste de nyid dang gzhan du mi",
    "T06D4059:14b-39": "gdags so // de dag kyang gang zhe na /",
    "T06D4059:14b-40": "thob pa dang /",
    "T06D4059:14b-41": "'du shes med pa'i snyoms par 'jug pa dang /",
    "T06D4059:14b-42": "'gog pa'i snyoms par 'jug pa dang /",
    "T06D4059:14b-43": "'du shes med pa dang /",
    "T06D4059:14b-44": "srog gi dbang po dang /",
    "T06D4059:14b-45": "ris mthun pa dang /",
    "T06D4059:14b-46": "skye ba dang /",
    "T06D4059:14b-47": "gnas pa dang /",
    "T06D4059:14b-48": "mi rtag pa nyid dang /",
    "T06D4059:14b-49": "ming gi tshogs dang /",
    "T06D4059:14b-50": "tshig gi tshogs dang /",
    "T06D4059:14b-51": "yi ge'i tshogs dang /",
    "T06D4059:14b-52": "so so'i skye bo nyid dang /",
    "T06D4059:14b-53": "de lta bu'i cha dang mthun pa dag go //",
    "T06D4059:14b-54": "de la thob pa gang zhe na /",
    "T06D4059:14b-55": "rnyed pa dang ldan pa'o //",
    "T06D4059:14b-56": "de yang sa bon dang /",
    "T06D4059:15a-0": "@15a * // dbang dang /",
    "T06D4059:15a-1": "mngon du gyur pa dang ci rigs su sbyar ro //",
    "T06D4059:15a-2": "'du shes med pa'i snyoms par 'jug pa gang zhe na /",
    "T06D4059:15a-3": "dge rgyas kyi 'dod chags dang bral la /",
    "T06D4059:15a-4": "gong ma'i ma yin pa 'byung ba'i 'du shes mngon",
    "T06D4059:15a-5": "du btang ba'i 'du shes yid la byed pas sems",
    "T06D4059:15a-6": "dang sems las byung ba'i chos brtan pa ma yin",
    "T06D4059:15a-7": "pa rnams 'gog pa gang yin pa'o //",
    "T06D4059:15a-8": "'gog pa'i snyoms par 'jug pa gang zhe na /",
    "T06D4059:15a-9": "ci yang med pa'i skye mched kyi 'dod chags dang bral la /",
    "T06D4059:15a-10": "srid pa'i rtse mo las gyen du bskyod pa'i gnas",
    "T06D4059:15a-11": "par 'du shes sngon du btang ba'i yid la byed",
    "T06D4059:15a-12": "pas / sems dang sems las byung ba'i chos brtan pa ma yin pa rnams dang /",
    "T06D4059:15a-13": "bstan pa rnams las kyang kha cig 'gog pa gang yin pa'o //",
    "T06D4059:15a-14": "'du shes med pa gang zhe na /",
    "T06D4059:15a-15": "'du shes med pa'i snyoms par 'jug pa'i 'bras bu ste /",
    "T06D4059:15a-16": "'du shes med pa'i sems can gyi khrod kyi lha rnams kyi nang du bskyed pa'i sems dang /",
    "T06D4059:15a-17": "sems las byung ba'i chos brtan pa ma yin pa rnams dang 'gog pa'o //",
    "T06D4059:15a-18": "srog gi dbang po gang zhe na /",
    "T06D4059:15a-19": "ris mthun pa rnams su sngon gyi las kyis 'phangs pas /",
    "T06D4059:15a-20": "gang 'du byed rnams kyi gnas pa'i dus nges pa'o //",
    "T06D4059:15a-21": "ris mthun pa gang zhe na /",
    "T06D4059:15a-22": "gang sems can rnams kyi lus 'dra ba'o //",
    "T06D4059:15a-23": "skye ba gang zhe na /",
    "T06D4059:15a-24": "ris mthun par 'du byed rnams ma byung ba las byung ba gang yin pa'o //",
    "T06D4059:15a-25": "rga ba gang zhe na /",
    "T06D4059:15a-26": "de ltar de dag gi rgyun gzhan du 'gyur ba'o //",
    "T06D4059:15a-27": "gnas pa gang zhe na /",
    "T06D4059:15a-28": "de ltar de dag gi rgyun rgyud chags pa'o //",
    "T06D4059:15a-29": "mi rtag pa nyid gang zhe na /",
    "T06D4059:15a-30": "de ltar de dag gi rgyun chad pa'o //",
    "T06D4059:15a-31": "ming gi tshogs gang zhe na /",
    "T06D4059:15a-32": "chos rnams kyi ngo bo nyid kyi tshig bla dags so //",
    "T06D4059:15a-33": "tshig gi tshogs gang zhe na /",
    "T06D4059:15a-34": "chos rnams kyi khyad par gyi tshig bla dags so //",
    "T06D4059:15a-35": "yi ge'i tshogs gang zhe na /",
    "T06D4059:15a-36": "yi ge'i rnams te /",
    "T06D4059:15a-37": "de gnyis ka gsal bar byed pa'i phyir ro //",
    "T06D4059:15a-38": "brjod pa yang de dag yin te /",
    "T06D4059:15a-39": "ming dang tshig la brten nas don brjod pa'i phyir ro //",
    "T06D4059:15a-40": "yi ge yang rnam grangs gzhan du mi 'gyur ba'i phyir ro //",
    "T06D4059:15b-0": "so so'i skye bo nyid gang @15b zhe na /",
    "T06D4059:15b-1": "'phags pa'i chos rnams ma thob pa'o //",
    "T06D4059:15b-2": "'di ni 'du byed kyi phung po zhes bya'o //",
    "T06D4059:15b-3": "rnam par shes pa gang zhe na /",
    "T06D4059:15b-4": "dmigs pa rnam par rig pa'o //",
    "T06D4059:15b-5": "sems dang yid kyang de yin te //",
    "T06D4059:15b-6": "sna tshogs pa dang yid rten byed pa'i phyir ro /",
    "T06D4059:15b-7": "dngos su na sems ni kun gzhi rnam par shes pa ste /",
    "T06D4059:15b-8": "'di ltar de ni 'du byed thams cad kyi sa bon bsags pa'o //",
    "T06D4059:15b-9": "de yang dmigs pa dang rnam pa yongs su ma chad pa'o //",
    "T06D4059:15b-10": "rigs gcig pa dang /",
    "T06D4059:15b-11": "rgyun chags par 'jug pa'o //",
    "T06D4059:15b-12": "'di ltar 'gog pa'i snyoms par 'jug pa dang /",
    "T06D4059:15b-13": "'du shes med pa'i snyoms bar 'jug pa dang /",
    "T06D4059:15b-14": "pa rnams langs nas yang yul rnam par rig pa",
    "T06D4059:15b-15": "zhes bya ba 'jug pa'i rnam par shes pa 'byung",
    "T06D4059:15b-16": "ba dang / dmigs pa'i rkyen la ltos nas rnam pa gzhan du 'jug pa nyid dang /",
    "T06D4059:15b-17": "chad nas yang 'byung ba nyid dang /",
    "T06D4059:15b-18": "'khor bar 'jug pa dang /",
    "T06D4059:15b-19": "ldog pa'i phyir ro //",
    "T06D4059:15b-20": "kun gzhi rnam par shes pa de nyid ni sa bon thams cad kyi gzhi nyid dang /",
    "T06D4059:15b-21": "lus kyi kun gzhi dang /",
    "T06D4059:15b-22": "rgyu nyid dang /",
    "T06D4059:15b-23": "lus la gnas pa nyid kyi yang phyir ro //",
    "T06D4059:15b-24": "len pa'i rnam par shes pa yang de yin te /",
    "T06D4059:15b-25": "lus len pa'i phyir ro //",
    "T06D4059:15b-26": "dngos su ni yid ni kun gzhi rnam par shes pa la dmigs te /",
    "T06D4059:15b-27": "rtag tu bdag tu rmongs pa dang //",
    "T06D4059:15b-28": "bdag tu lta ba dang /",
    "T06D4059:15b-29": "bdag tu nga rgyal dang /",
    "T06D4059:15b-30": "bdag la chags pa la sogs pa dang mtshungs par ldan pa'i rnam par shes pa ste /",
    "T06D4059:15b-31": "rigs gcig pa dang /",
    "T06D4059:15b-32": "rgyun chags par 'jug pa ste /",
    "T06D4059:15b-33": "dgra bcom pa dang /",
    "T06D4059:15b-34": "'phags pa'i lam dang /",
    "T06D4059:15b-35": "'gog pa'i snyoms par 'jug pa'i dus ma gtogs so /",
    "T06D4059:15b-36": "ci'i phyir phung po zhes bya zhe na /",
    "T06D4059:15b-37": "spungs pa'i phyir te dus dang rgyud dang rnam pa dang grol ba dang /",
    "T06D4059:15b-38": "yul tha dad pa'i gzugs la sogs pa mdor bsdus pa nyid kyi phyir ro //",
    "T06D4059:15b-39": "skye mched bcu gnyis ni mig gi skye mched dang /",
    "T06D4059:15b-40": "gzugs kyi skye mched dang /",
    "T06D4059:15b-41": "rna ba'i skya mched dang /",
    "T06D4059:15b-42": "sgra'i skye mched dang /",
    "T06D4059:15b-43": "sna'i skye mched dang /",
    "T06D4059:15b-44": "dri'i skye mched dang /",
    "T06D4059:15b-45": "lce'i skye mched dang /",
    "T06D4059:16a-0": "ro'i skye @16a * //",
    "T06D4059:16a-1": "mched dang /",
    "T06D4059:16a-2": "lus kyi skye mched dang /",
    "T06D4059:16a-3": "reg bya'i skye mched dang /",
    "T06D4059:16a-4": "yid kyi skye mched dang /",
    "T06D4059:16a-5": "chos kyi skye mched do //",
    "T06D4059:16a-6": "mig la sogs ba dang /",
    "T06D4059:16a-7": "gzugs dang sgra dang dri dang ro'i skye mched la sogs pa yang snga ma bzhin du bshad do //",
    "T06D4059:16a-8": "reg bya'i skye mched ni 'byung ba chen po bzhi dag dang /",
    "T06D4059:16a-9": "gang reg bya'i phyogs gcig bshad pa'o //",
    "T06D4059:16a-10": "yid kyi skye mched ni rnam par shes pa'i phung po gang yin pa'o //",
    "T06D4059:16a-11": "chos kyi skye mched ni gang tshor ba dang /",
    "T06D4059:16a-12": "'du shes dang /",
    "T06D4059:16a-13": "'du byed rnams dang /",
    "T06D4059:16a-14": "rnam par rig byed ma yin pa dang /",
    "T06D4059:16a-15": "'dus ma byas so //",
    "T06D4059:16a-16": "'dus ma byas gang zhe na /",
    "T06D4059:16a-17": "nam mkha' dang /",
    "T06D4059:16a-18": "so sor brtags pa ma yin pa'i 'gog pa dang /",
    "T06D4059:16a-19": "so sor brtags pa'i 'gog pa dang /",
    "T06D4059:16a-20": "de bzhin nyid do //",
    "T06D4059:16a-21": "de la nam mkha' gang zhe na /",
    "T06D4059:16a-22": "gzugs kyi go 'byed pa'o //",
    "T06D4059:16a-23": "so sor brtags pa ma yin pa'i 'gog pa gang zhe na /",
    "T06D4059:16a-24": "gang 'gog pa la bral ba ma yin pa ste /",
    "T06D4059:16a-25": "de ni nyon mongs pa'i gnyen po med par phung po rnams gtan du mi skye ba'o //",
    "T06D4059:16a-26": "so sor brtags pa'i 'gog pa gang zhe na /",
    "T06D4059:16a-27": "gang 'gog pa de ni bral ba ste /",
    "T06D4059:16a-28": "de ni gang nyon mongs pa'i gnyen pos phung po rnams gtan du mi skye ba'o /",
    "T06D4059:16a-29": "de bzhin nyid gang zhe na /",
    "T06D4059:16a-30": "gang chos rnams kyi chos nyid dang /",
    "T06D4059:16a-31": "chos bdag med pa nyid do //",
    "T06D4059:16a-32": "ci'i phyir skye mched ces bya zhe na /",
    "T06D4059:16a-33": "rnam par shes pa skye ba'i sgo'i phyir ro //",
    "T06D4059:16a-34": "khams bco brgyad ni mig gi khams dang /",
    "T06D4059:16a-35": "gzugs kyi khams dang /",
    "T06D4059:16a-36": "mig gi rnam par shes pa'i khams dang /",
    "T06D4059:16a-37": "rna ba'i khams dang /",
    "T06D4059:16a-38": "sgra'i khams dang /",
    "T06D4059:16a-39": "rna ba'i rnam par shes pa'i khams dang /",
    "T06D4059:16a-40": "sna'i khams dang /",
    "T06D4059:16a-41": "dri'i khams dang /",
    "T06D4059:16a-42": "sna'i rnam par shes pa'i khams dang /",
    "T06D4059:16a-43": "lce'i khams dang /",
    "T06D4059:16a-44": "ro'i khams dang /",
    "T06D4059:16a-45": "lce'i rnam par shes pa'i khams dang /",
    "T06D4059:16a-46": "lus kyi khams dang /",
    "T06D4059:16a-47": "reg bya'i khams dang /",
    "T06D4059:16a-48": "lus kyi rnam par shes pa'i khams dang /",
    "T06D4059:16a-49": "yid kyi khams dang /",
    "T06D4059:16a-50": "chos kyi khams dang /",
    "T06D4059:16a-51": "yid kyi rnam par shes pa'i khams so //",
    "T06D4059:16b-0": "mig la sogs @16b pa'i khams dang /",
    "T06D4059:16b-1": "gzugs la sogs pa'i khams ni skye mched rnams ji lta ba bzhin no //",
    "T06D4059:16b-2": "rnam par shes pa'i khams drug po dag ni mig la sogs pa rnams la brten te /",
    "T06D4059:16b-3": "gzugs la sogs pa la dmigs pa rnam par rig pa'o //",
    "T06D4059:16b-4": "yid kyi khams ni de dag nyid 'gags ma thag pa ste /",
    "T06D4059:16b-5": "rnam par shes pa drug pa'i gnas brtan pa'i phyir ro //",
    "T06D4059:16b-6": "de ltar na khams bco brgyad du rnam par gzhag go //",
    "T06D4059:16b-7": "gzugs kyi phung po gang yin ba de ni skye mched dang /",
    "T06D4059:16b-8": "khams bcu dang /",
    "T06D4059:16b-9": "chos kyi skye mched dang /",
    "T06D4059:16b-10": "khams kyi phyogs gcig go //",
    "T06D4059:16b-11": "rnam par shes pa'i phung po gang yin pa de ni yid kyi skye mched dang /",
    "T06D4059:16b-12": "sems kyi khams bdun no //",
    "T06D4059:16b-13": "gzhan phung po gsum po gang yin pa dag dang /",
    "T06D4059:16b-14": "gzugs kyi phung po'i phyogs gcig po de dang /",
    "T06D4059:16b-15": "'dus ma byas dang bcas pa ni chos kyi skye mched dang /",
    "T06D4059:16b-16": "chos kyi khams so //",
    "T06D4059:16b-17": "ci'i phyir khams zhes bya zhe na /",
    "T06D4059:16b-18": "byed pa med la rang gi mtshan nyid 'dzin pa'i phyir ro //",
    "T06D4059:16b-19": "ci'i phyir phung po la sogs pa bshad ce na /",
    "T06D4059:16b-20": "bdag tu 'dzin pa rnam pa gsum gyi gnyen po go rims bzhin no //",
    "T06D4059:16b-21": "bdag tu 'dzin pa rnam pa gsum ni gcig pur 'dzin pa dang /",
    "T06D4059:16b-22": "za bar 'dzin pa dang /",
    "T06D4059:16b-23": "byed par 'dzin pa'o //",
    "T06D4059:16b-24": "khams bco brgyad la gzugs can du zhe na /",
    "T06D4059:16b-25": "gang dag gzugs kyi phung po'i ngo bo nyid do //",
    "T06D4059:16b-26": "gzugs can ma yin pa du zhe na /",
    "T06D4059:16b-27": "lhag ma rnams so //",
    "T06D4059:16b-28": "brten du yod pa du zhe na /",
    "T06D4059:16b-29": "gzugs kyi khams gcig ste /",
    "T06D4059:16b-30": "yul bstan du yod pa'o //",
    "T06D4059:16b-31": "bstan du med pa ni du zhe na /",
    "T06D4059:16b-32": "lhag ma rnams so //",
    "T06D4059:16b-33": "thogs pa dang bcas pa du zhe na /",
    "T06D4059:16b-34": "gzugs can bcu ste /",
    "T06D4059:16b-35": "gang la gang thogs pa'o //",
    "T06D4059:16b-36": "thogs pa med pa du zhe na /",
    "T06D4059:16b-37": "lhag ma rnams so /",
    "T06D4059:16b-38": "zag pa dang bcas pa du zhe na /",
    "T06D4059:16b-39": "bco lnga dang tha ma gsum gyi cha'o //",
    "T06D4059:16b-40": "de dag nyon mongs pa skye ba'i mngon sum gyi spyod yul gyi phyir ro //",
    "T06D4059:16b-41": "zag pa med pa du zhe na /",
    "T06D4059:16b-42": "tha ma gsum gyi cha'o //",
    "T06D4059:16b-43": "'dod pa dang rab tu ldan pa du zhe na /",
    "T06D4059:16b-44": "thams cad do //",
    "T06D4059:16b-45": "gzugs dang rab tu ldan pa du zhe na /",
    "T06D4059:17a-0": "@17a * // bcu bzhi ste /",
    "T06D4059:17a-1": "dri dang /",
    "T06D4059:17a-2": "ro dang /",
    "T06D4059:17a-3": "sna dang /",
    "T06D4059:17a-4": "lce'i rnam par shes ba ma gtogs pa'o //",
    "T06D4059:17a-5": "gzugs med pa dang rab tu ldan pa du zhe na /",
    "T06D4059:17a-6": "tha ma gsum mo //",
    "T06D4059:17a-7": "mi ldan ba du zhe na /",
    "T06D4059:17a-8": "gsum gyi cha'o //",
    "T06D4059:17a-9": "phung por bsdus pa du zhe na /",
    "T06D4059:17a-10": "'dus ma byas ma gtogs pa'o //",
    "T06D4059:17a-11": "nye bar len pa'i phung pos bsdus pa du zhen /",
    "T06D4059:17a-12": "gang zag pa dang bcas pa rnams so //",
    "T06D4059:17a-13": "dge ba du /",
    "T06D4059:17a-14": "mi dge ba du /",
    "T06D4059:17a-15": "lung du ma bstan pa du zhe na /",
    "T06D4059:17a-16": "bcu ni rnam pa gsum char te //",
    "T06D4059:17a-17": "sems kyi khams bdun dang /",
    "T06D4059:17a-18": "gzugs dang /",
    "T06D4059:17a-19": "sgra dang /",
    "T06D4059:17a-20": "chos kyi khams so //",
    "T06D4059:17a-21": "lhag ma rnams ni lung du ma bstan pa'o //",
    "T06D4059:17a-22": "nang gi du zhe na /",
    "T06D4059:17a-23": "bcu gnyis te /",
    "T06D4059:17a-24": "gzugs dang /",
    "T06D4059:17a-25": "sgra dang /",
    "T06D4059:17a-26": "dri dang /",
    "T06D4059:17a-27": "ro dang /",
    "T06D4059:17a-28": "reg bya dang /",
    "T06D4059:17a-29": "chos kyi khams ma gtogs pa'o //",
    "T06D4059:17a-30": "phyi rol gyi du zhe na /",
    "T06D4059:17a-31": "drug ste /",
    "T06D4059:17a-32": "gang dag ma gtogs pa rnams so //",
    "T06D4059:17a-33": "dmigs pa dang bcas pa du zhe na /",
    "T06D4059:17a-34": "sems kyi khams bdun dang /",
    "T06D4059:17a-35": "chos kyi phyogs gcig kyang yin te /",
    "T06D4059:17a-36": "gang sems las byung ba'o //",
    "T06D4059:17a-37": "dmigs pa med pa du zhe na /",
    "T06D4059:17a-38": "lhag ma bcu dang /",
    "T06D4059:17a-39": "chos kyi khams kyi phyogs so //",
    "T06D4059:17a-40": "rnam par rtog pa dang bcas pa du zhe na /",
    "T06D4059:17a-41": "yid kyi khams dang /",
    "T06D4059:17a-42": "yid kyi rnam par shes pa'i khams dang /",
    "T06D4059:17a-43": "chos kyi khams kyi phyogs so //",
    "T06D4059:17a-44": "rtog pa med pa du zhe na /",
    "T06D4059:17a-45": "lhag ma rnams so //",
    "T06D4059:17a-46": "zin pa du zhe na /",
    "T06D4059:17a-47": "nang gi lnga dang /",
    "T06D4059:17a-48": "bzhi'i phyogs te /",
    "T06D4059:17a-49": "gzugs dang /",
    "T06D4059:17a-50": "sgra dang /",
    "T06D4059:17a-51": "dri dang /",
    "T06D4059:17a-52": "ro dang /",
    "T06D4059:17a-53": "reg bya rnams kyi'o //",
    "T06D4059:17a-54": "zin pa ma yin pa du zhe na /",
    "T06D4059:17a-55": "bzhi'i phyogs so //",
    "T06D4059:17a-56": "bstan pa mtshungs pa du zhe na /",
    "T06D4059:17a-57": "nang gi gzugs can lnga ste /",
    "T06D4059:17a-58": "rang gi rnam par shes pa dag dang yul thun mong ba nyid kyi phyir ro //",
    "T06D4059:17a-59": "de dag dang mtshungs pa du zhe na /",
    "T06D4059:17a-60": "de dag nyid rang gi rnam par shes pas stong pa ste /",
    "T06D4059:17a-61": "rang gi rigs dang mthun pa'i phyir ro //",
    "T06D4059:17a-62": "phung po lnga'i rab tu byed pa slob dpon dbyig gnyen gyis mdzad pa rdzogs so /",
    "T06D4059:17a-64": "// / rgya gar gyi mkhan po dzi na mi tra dang /",
    "T06D4059:17a-65": "sh'i lendra bo dhi dang /",
    "T06D4059:17a-66": "d'a na sh'i la dang /",
    "T06D4059:17a-67": "zhu chen gyi lo ts'a ba ban de ye shes sde la sogs pas bsgyur cing zhus te /"
}