{
    "NG0265:0": "[(]26[)]@#// dang */",
    "NG0265:1": "kha yi dri zhim lus rlan chags //",
    "NG0265:2": "b+ha ga bzang dang bde ba che //",
    "NG0265:3": "'grogs shing yid dga'i bud med la //",
    "NG0265:4": "tha mal pa las bsgyur byas te //",
    "NG0265:5": "gsang ba'i yum du thabs kyis sbyar //",
    "NG0265:6": "nges pa'i drod thob gyur pa na /",
    "NG0265:7": "khams bzhi rlung dang zas dang gos //",
    "NG0265:8": "mthun pa'i spyod pas bsten byas te //",
    "NG0265:9": "thabs dang shes rab rang bzhin gyis //",
    "NG0265:10": "mdzes dang yid 'phrog cho ga yis //",
    "NG0265:11": "bltas dang brtag dang 'khyud pa yis //",
    "NG0265:12": "bsnam dang lce yi ro myong dang *//",
    "NG0265:13": "lus kyis myong ba che chung dang *//",
    "NG0265:14": "zla gam dbang po mthun sbyar nas //",
    "NG0265:15": "dam du 'khyud cing btsir byas te //",
    "NG0265:16": "bde ba'i dkyil 'khor bsam byas las kyang */",
    "NG0265:17": "pas //",
    "NG0265:18": "tshad dang ldan par 'phel byas te //",
    "NG0265:20": "gal te sems ni 'phos gyur na //",
    "NG0265:21": "lus sems ting 'dzin rgud pa dang *//",
    "NG0265:22": "dam tshig dag kyang nyams pa dang *//",
    "NG0265:23": "mchog gi dngos grub yal ba dang *//",
    "NG0265:24": "dga' dang chags dang bde ba dang *//",
    "NG0265:25": "rgyu bcad pa yi nyams bzhi yis //",
    "NG0265:26": "tha mal gol sa bkag nas kyang *//",
    "NG0265:27": "dngos grub bde chen zhing du blta //",
    "NG0265:28": "gang du bltas pas don mthong ba //",
    "NG0265:29": "tha mal pa dang dkyil 'khor dang *//",
    "NG0265:30": "chos kyi dbyings su gang mthong ba //",
    "NG0265:31": "'khor ba'i grong khyer rnam par 'joms //",
    "NG0265:32": "gang gis gang la bltas mthong ba //",
    "NG0265:33": "spyad dang spangs dang dkyil 'khor dang *//",
    "NG0265:34": "bde chen nyid dang stong nyid du //",
    "NG0265:35": "mthong dang nges 'dzin 'du shes zad //",
    "NG0265:36": "spyad dang 'khyud dang bgang ba dang *//",
    "NG0265:37": "sbyar dang glu blang blta ba dang *//",
    "NG0265:38": "dmigs dang dran pa tsam gyis ni //",
    "NG0265:39": "bde ba bskyed pa'i khyad par yin //",
    "NG0265:40": "smin dang mnyes pa ma yin pa //",
    "NG0265:41": "thig le shor na dam tshig nyams //",
    "NG0265:42": "ma myong ba dang rgyun chad dang *//",
    "NG0265:43": "nges par gnas na dngos grub med //",
    "NG0265:44": "dpal dang ldan pa'i he ru ka / 'dod pa'i dbang mo skyon bral ma //",
    "NG0265:45": "tha mal pa dang bar chad dang *//",
    "NG0265:46": "'pho ba rlung gi 'jigs pa bral //",
    "NG0265:47": "mthong ba'i bdud ni rang log pas //",
    "NG0265:48": "gnad kyi rgyu bzhi gnas las grol //",
    "NG0265:49": "gnas pa'i stobs zad rlung 'gags na //",
    "NG0265:50": "brtag dang 'phang dang dmigs pa dag / thabs dang ldan pas pha rol phyin //",
    "NG0265:51": "thog ma mtha' dbus med pa yi //",
    "NG0265:52": "rlung ni ma bcos de bzhin nyid //",
    "NG0265:53": "chu yi chu bur ji bzhin du //",
    "NG0265:54": "ma bcos mthong bas skye shi bral //",
    "NG0265:55": "phung po sgyu ma ming med la //",
    "NG0265:56": "zhen pas brtags pas 'chi ba mthong *//",
    "NG0265:57": "rang sems thog mtha' dbus med pas //",
    "NG0265:58": "phyi nang bdag gzhan med pa dang *//",
    "NG0265:59": "'gro ba'i dngos po kun bral bas //",
    "NG0265:60": "sems la skye shi 'du 'bral med //",
    "NG0265:61": "ma bcos rang byung phyogs bral ba //",
    "NG0265:62": "ma bcos 'dzin med ye shes bzhag / yengs med 'khrul pa rnam par gcad //",
    "NG0265:63": "zhen pa med pas mngon sangs rgyas //",
    "NG0265:64": "re dogs med pas bdud bzhi choms //",
    "NG0265:65": "he ni dgyes pa chen po nyid //",
    "NG0265:66": "ru ni thabs chen chags pa'i yum //",
    "NG0265:67": "ka ni bskyod pas @#//",
    "NG0265:68": "phrin las mchog / ka ni mdzes pas gnyis med sku //",
    "NG0265:69": "ru ni chags pa'i gsung nyid de //",
    "NG0265:70": "he ni bde ba'i thig le nyid //",
    "NG0265:71": "ka ni 'dod pa'i dbang mo che //",
    "NG0265:72": "ru ni sgeg pa he ru ka / he ni thig le bde chen po //",
    "NG0265:73": "he ni yab yum 'khril ba ste //",
    "NG0265:75": "ka ni thig le 'bebs pa'i las //",
    "NG0265:76": "he ni rgyu rkyen bral ba la //",
    "NG0265:77": "ru ni yab yum mdzes par snang */",
    "NG0265:78": "gnyis med thig le bde ba che //",
    "NG0265:79": "rang la gad mos tshul du snang *//",
    "NG0265:80": "ka ni yab yum phyag rgya che //",
    "NG0265:81": "ma ni bskyed pa lha yi tshogs //",
    "NG0265:82": "la ni sbyor ba'i dngos grub mchog / thabs dang shes rab gnyis med pa'i //",
    "NG0265:83": "nyi zla'i 'od kyi gang bu la //",
    "NG0265:84": "bskyod pa rlung gi dbang bskur bas //",
    "NG0265:85": "ma lus bde ba chen por snang *//",
    "NG0265:86": "la lar chags pas chags bral 'gyur //",
    "NG0265:87": "chags pas chags pa 'joms byed pa //",
    "NG0265:88": "thabs chen ldan pa'i skyes bu ni //",
    "NG0265:89": "dug gis dug nad sel ba'o //",
    "NG0265:90": "dngos grub zhing gyur rnal 'byor pa //",
    "NG0265:91": "nyon mongs bar chod bdud lnga po //",
    "NG0265:92": "thabs chen thob pa'i rnal 'byor pas //",
    "NG0265:93": "de nyid de yis rnam par grol //",
    "NG0265:94": "dug nyid bdud rtsir gyur pa la //",
    "NG0265:95": "rigs min thabs kyis rnam par 'joms //",
    "NG0265:96": "de ni ma rtogs nyon mongs dug / thabs kyis bdud kyi bdud rtsi 'bar bar byed //",
    "NG0265:97": "ces gsungs so //",
    "NG0265:98": "dpal he ru ka 'dus pa'i rgyud chen po las /",
    "NG0265:99": "bde ba chen por byin gyis rlabs pa'i le'u ste",
    "NG0265:100": "nyi shu rtsa brgyad pa'o // // de nas gsang",
    "NG0265:101": "ba'i bdag pos / bcom ldan 'das la 'di skad ces gsol to //",
    "NG0265:102": "dus gsum sangs rgyas thams cad kyi //",
    "NG0265:103": "sku gsung thugs kyi rang bzhin khyod //",
    "NG0265:104": "yid bzhin nor bu chen po ltar //",
    "NG0265:105": "'gro ba kun gyi bsam pa bskang *//",
    "NG0265:106": "dngos grub kun gyi gter du gyur //",
    "NG0265:107": "dngos grub sgrub thabs bshad du gsol //",
    "NG0265:108": "zhes gsol pa las //",
    "NG0265:109": "de nas bcom ldan 'das dpal kun tu bzang po",
    "NG0265:110": "ye shes rngam pa'i rgyal pos 'di skad ces gsungs",
    "NG0265:111": "so // sgrub pa mchog gi rnal 'byor pa //",
    "NG0265:112": "dad dang dam tshig brtul zhugs dbang *//",
    "NG0265:113": "nges par thob pa'i rgyal po yis //",
    "NG0265:114": "'jigs pa bag tsha kun spangs te //",
    "NG0265:115": "dur khrod la sogs dben pa'i sar //",
    "NG0265:116": "rang gi ting 'dzin las rung nas //",
    "NG0265:117": "nam mkha'i dbyings su zla ba bsgom //",
    "NG0265:118": "rang nyid sgrub pa hum bcas bsam //",
    "NG0265:119": "de las rdo rje sems dpa' ni //",
    "NG0265:120": "yab yum 'od dang gzi mdangs bcas //",
    "NG0265:121": "ting 'dzin rim par bskyed byas nas //",
    "NG0265:122": "cho 'phrul mngon shes rim pa yis //",
    "NG0265:123": "sangs rgyas zhing khams bgrod par bya //",
    "NG0265:124": "nam mkha'i dbyings su zla ba bsgom //",
    "NG0265:125": "swa las rin chen 'od 'bar bsam //",
    "NG0265:126": "rin chen sems dpa' yab yum bsgom //",
    "NG0265:127": "ting 'dzin rim pas bskyed nas ni //",
    "NG0265:128": "sangs rgyas zhing khams bgrod par bya //",
    "NG0265:129": "nam mkha'i dbyings kyi dkyil 'khor na //",
    "NG0265:130": "grub pa'i a las zla ba bsam //",
    "NG0265:131": "nges 'gyur hrihsnying pad+mar @#//",
    "NG0265:132": "'bar //",
    "NG0265:133": "pad+ma sems dpa' yab yum bsgom //",
    "NG0265:134": "ting 'dzin lam gyis drangs nas ni //",
    "NG0265:135": "sangs rgyas zhing khams nges bgrod bya //",
    "NG0265:136": "nam mkha'i dbyings kyi dkyil 'khor na //",
    "NG0265:137": "a las zla ba'i dkyil 'khor bsam //",
    "NG0265:138": "rgya gram las kyi sems dpa' nyid //",
    "NG0265:139": "grub pa'i ting 'dzin bskyed nas ni //",
    "NG0265:140": "bdag gzhan bya ba bsgrub pa'i phyir //",
    "NG0265:141": "sangs rgyas sa la bgrod par bya //",
    "NG0265:142": "rig 'dzin sgrub pa'i rnal 'byor pa //",
    "NG0265:143": "dgon pa dben pa'i sa phyogs su //",
    "NG0265:144": "ba ya man+dal lnga steng du //",
    "NG0265:145": "byis pa pho mo gtsang ma la /",
    "NG0265:147": "ma yengs rtse gcig bsams pas gang *//",
    "NG0265:148": "bdag nyid he ru kar gsal bas //",
    "NG0265:149": "ma nor lha ni brten byas la //",
    "NG0265:150": "bar chod bgegs ni bskrad byas la //",
    "NG0265:151": "tshangs pa dang ni brgya byin dang *//",
    "NG0265:152": "mthu chen phyogs skyong 'jig rten skyong *//",
    "NG0265:153": "sngags dang phyag rgya ting 'dzin gyis //",
    "NG0265:154": "bkug nas de la dbab par bya //",
    "NG0265:155": "bcings nas 'dar zhing 'phar ba dang *//",
    "NG0265:156": "dam chu blud la smra ru gzhug / gal te smra bar mi byed na //",
    "NG0265:157": "dbang chen gsang bdag rgyal po yis // he ru ka yi ting 'dzin gyis //",
    "NG0265:158": "sngags dang phyag rgyas bsdig bya'o //",
    "NG0265:159": "bdud rtsi lce la bzhag nas kyang */",
    "NG0265:160": "khams gsum gtam ni smra bar bya //",
    "NG0265:161": "bdag nyid gsal ba'i lha bsgoms nas //",
    "NG0265:162": "snying gar yi ge 'bru gsum bsam //",
    "NG0265:163": "ma lus gzi byin gsum bsgoms nas //",
    "NG0265:164": "'od lus yi ge a dkar 'bar //",
    "NG0265:165": "de nyid rim pas 'dus pa las //",
    "NG0265:166": "stong nyid a yi ri mor thim //",
    "NG0265:167": "rgyu ba chad nas zag pa bral //",
    "NG0265:168": "bde chen 'bar ba'i gzi mdangs ldan //",
    "NG0265:169": "nyi zla nam mkhar gnas bar du //",
    "NG0265:170": "'chi ba med cing gnas par 'gyur //",
    "NG0265:171": "dam bcas 'dor dang bgegs dbang gyur //",
    "NG0265:172": "dgra dbang gyur dang mkha' 'gros gtses //",
    "NG0265:173": "sbod gtong khar 'dus dus min 'gro //",
    "NG0265:174": "tshe nyams pa yi rgyu ru bshad //",
    "NG0265:175": "gzi byin med dang lus nyams bral //",
    "NG0265:176": "mdog nyams bya ba dor ba dang *//",
    "NG0265:177": "yid mi bde zhing lus stobs chung *//",
    "NG0265:178": "tshe nyams pa yi rtags su bshad //",
    "NG0265:179": "gang zhig ro langs bsgrub 'dod pas //",
    "NG0265:180": "rgyal po rje'u bram ze'i rigs //",
    "NG0265:181": "cho rigs btsun zhing dar la bab //",
    "NG0265:182": "bzhin legs rma med btsal byas nas //",
    "NG0265:183": "legs par bkrus shing dris byugs nas //",
    "NG0265:184": "stegs bu'i steng du gzhag par bya //",
    "NG0265:185": "rtsa ba las sngags steng du ni //",
    "NG0265:186": "drag po ro langs sngags kyis dgug / phyag rgya bzhi yis dbab par bya //",
    "NG0265:187": "snum dang krag dang mnar byung na //",
    "NG0265:188": "'og tu gzhum zhing drag sngags bzlas //",
    "NG0265:189": "'dar dang 'phar dang sgra byung na //",
    "NG0265:190": "rdo rje ro langs grub pa ste //",
    "NG0265:191": "bdud rtsi dam phog gtam dris na //",
    "NG0265:192": "bden par smra bar bra ru 'gyur //",
    "NG0265:193": "bslang la mna' bkag dam phog la //",
    "NG0265:194": "las bcol ro langs rkang mgyogs 'gyur /",
    "NG0265:195": "kha nas lce hrihbyung sos gcad de //",
    "NG0265:196": "ro la brdabs na gser du 'gyur //",
    "NG0265:197": "lce gcod thod pa ral gri @#//",
    "NG0265:198": "ste //",
    "NG0265:199": "mgo bcad go mtshon g.yul bzlog ste //",
    "NG0265:200": "sde brgyad dmag kyang 'joms 'gyur na //",
    "NG0265:201": "rmongs pa mi lta smos ci dgos //",
    "NG0265:202": "bdag nyid las kyi sems dpa' ste //",
    "NG0265:203": "'og tu zla ba'i dkyil 'khor bsam //",
    "NG0265:204": "de 'og rlung gi dkyil 'khor te //",
    "NG0265:205": "drag zhan mtho dman rtags dang sbyor //",
    "NG0265:206": "ting 'dzin rlung gi gom pa yis //",
    "NG0265:207": "phyogs bcur bsam pas phyin par 'gyur /  / chu steng yang nang zla ba thim par bsam //",
    "NG0265:208": "de steng rdo rje rgya gram bsam //",
    "NG0265:209": "mngon du gsal bar gyur pa na //",
    "NG0265:210": "ting 'dzin ma yengs stobs kyis bgrod //",
    "NG0265:211": "rgya mtsho 'bab chu la sogs par //",
    "NG0265:212": "thogs pa med par 'gro bar 'gyur //",
    "NG0265:213": "bdag nyid rdo rje sems dpa' ste //",
    "NG0265:214": "thugs ka'i hum ni grangs med pa //",
    "NG0265:215": "nam mkha'i rdo rje'i skas kyis gtams //",
    "NG0265:216": "gang dga' sa phyaugs bgrod pa ni //",
    "NG0265:217": "sems kyi spyod yul yangs par 'gyur //",
    "NG0265:218": "bdag nyid gang rung lhar bsgoms la //",
    "NG0265:219": "zla ba'i dkyil 'khor steng gnas te //",
    "NG0265:220": "de 'og rlung gi dkyil 'khor bsam //",
    "NG0265:221": "rlung la rlung gis bskyod bsgoms pas //",
    "NG0265:222": "gang la dga' ba'i sa phyogs su //",
    "NG0265:223": "mkha' la thogs pa med par 'gro //",
    "NG0265:224": "thugs rjes 'gro ba'i don byed na //",
    "NG0265:225": "bdag nyid drag po'i lhar gsal 'bar //",
    "NG0265:226": "rol pa'i dkyil 'khor mngon bsam ste //",
    "NG0265:227": "bar chod bgegs ni bsal bar bya //",
    "NG0265:228": "ro la nges pa'i khrus byas zhing *//",
    "NG0265:229": "shes pa bstims byug rgyan btags la //",
    "NG0265:230": "'khor ba'i rtog pa sbyang byas la //",
    "NG0265:231": "dkyil 'khor nyid du bsam bya zhing *//",
    "NG0265:232": "rang rang lha yi snying po dag / ras chen dag la bris te gdags //",
    "NG0265:233": "yang na de nyid me yi lha //",
    "NG0265:234": "rigs dang mthun par gsal bsgoms nas //",
    "NG0265:235": "rang gi mchod pa gang rigs pas //",
    "NG0265:236": "dkyil 'khor lha la mchod par bsam //",
    "NG0265:237": "yang na rol pa'i dkyil 'khor gyi //",
    "NG0265:238": "thugs rje 'byung ba'i dkyil 'khor te //",
    "NG0265:239": "drag shul sgrol ba'i ging chen des //",
    "NG0265:240": "gdug pa ma lus bkug bstims nas //",
    "NG0265:241": "drag po stobs kyis bsgral nas ni //",
    "NG0265:242": "'khor ba'i sa bon bsregs nas ni //",
    "NG0265:243": "cho ga gsum gyis lha bskyed nas //",
    "NG0265:244": "'og min sbyor ba'i lhums su 'phang *//",
    "NG0265:245": "ye shes tshogs su bsngo bar bya //",
    "NG0265:246": "phung po lhag ma bsgral ba ni //",
    "NG0265:247": "lha yi tshogs dang sbyar nas ni //",
    "NG0265:248": "rdo rje gsang ba'i glu blang zhing *//",
    "NG0265:249": "bsreg rdzas mchod pa'i skongs su 'bul //",
    "NG0265:250": "rdo rje gdungs pa'i glu blang zhing *//",
    "NG0265:251": "bkra shis gnas kyi smon lam gdab //",
    "NG0265:252": "mi dge sdig pa'i bag chags dngag / gdung ba'i glu dang bcas te bshags //",
    "NG0265:253": "rdo rje me ri'i lha rnams kyang *//",
    "NG0265:254": "legs nyes rab 'bring tha ma brtag / ngan zhing bag chags ma byed na //",
    "NG0265:255": "lan gsum bsreg par byas na ni //",
    "NG0265:256": "ngan 'gro nges par skyes pa yang *//",
    "NG0265:257": "thar bar 'gyur te the tshom med //",
    "NG0265:258": "'di dag rim par brtsam pa yang *//",
    "NG0265:259": "rnal 'byor lam la zhugs pa dang *//",
    "NG0265:260": "tha mal pa dag spyad pa dang *//",
    "NG0265:261": "ma shis gdon gyis @#//",
    "NG0265:262": "nyan pa la //",
    "NG0265:263": "rim bzhin las ni brtsam par bya //",
    "NG0265:264": "dngos grub yid bzhin 'grub 'dod na //",
    "NG0265:265": "byams dang snying rjes gzhi gzung nas //",
    "NG0265:266": "ma nor snying po'i don rtogs nas //",
    "NG0265:267": "ting 'dzin sngags dang phyag rgyar ldan //",
    "NG0265:268": "dad dang brtson 'grus brtul zhugs kyis //",
    "NG0265:269": "bar chad med par bsgrubs pas na //",
    "NG0265:270": "lo dang zla bas 'grub par 'gyur //",
    "NG0265:271": "zhes gsungs so //",
    "NG0265:272": "dpal he ru ka 'dus pa'i rgyud chen po las /",
    "NG0265:273": "dngos grub kyi rtog pa bstan pa'i le'u ste nyi",
    "NG0265:274": "shu rtsa dgu pa'o // // de nas yang gsang",
    "NG0265:275": "ba'i bdag pos / bcom ldan 'das la 'di skad ces gsol to //",
    "NG0265:276": "dus gsum sangs rgyas thams cad kyi //",
    "NG0265:277": "ma btsal rang shar phrin las bdag / thugs rje phrin las lhun gyis grub //",
    "NG0265:278": "phrin las rim pa bshad du gsol //",
    "NG0265:279": "zhes gsol to //",
    "NG0265:280": "de nas bcom ldan 'das dpal kun tu bzang po",
    "NG0265:281": "ye shes rngam pa'i rgyal po des 'di skad ces",
    "NG0265:283": "che ba'i yon tan mkha' dang mnyam //",
    "NG0265:284": "cir yang snang yang nyid la 'dus //",
    "NG0265:285": "chos nyid ngang la rnam rtog med //",
    "NG0265:286": "gangs 'dabs dang ni chu gling dang *//",
    "NG0265:287": "nags tshal sman ljongs me tog tshal //",
    "NG0265:288": "phug dang grog mdo'i 'jigs pa dang *//",
    "NG0265:289": "dur khrod shing gcig ma mo'i khyim //",
    "NG0265:290": "rnam par snang mdzad dkar po dang *//",
    "NG0265:291": "rdo rje rin chen gser gyi mdog / mtha' yas pad+ma ra ga ste //",
    "NG0265:292": "rdo rje yis ni sna tshogs mdog / om tram hrihhum las byung ba'i //",
    "NG0265:293": "rang gi 'khor dang bcas par bsgom //",
    "NG0265:294": "zhi ba la ni zlum po ste //",
    "NG0265:295": "rgyas pa'i thab khung gru bzhi pa //",
    "NG0265:296": "dbang gi dkyil 'khor zla gam la //",
    "NG0265:297": "drag po'i e ste mkha' 'dra'i dbyibs //",
    "NG0265:298": "'khor lo rin chen pad+ma dang *//",
    "NG0265:299": "rdo rje yis ni rnam par brgyan //",
    "NG0265:300": "da ru na dang stobs 'byin dang *//",
    "NG0265:301": "'dod pa skyes dang khro bar bshad //",
    "NG0265:302": "dad pa dang ni dga' ba dang *//",
    "NG0265:303": "chags dang khros pa'i sems su bshad //",
    "NG0265:304": "rgyal po rje rigs smad 'tshong ma //",
    "NG0265:305": "shan pa'i me ni blang ba dang *//",
    "NG0265:306": "mdzes ma dang ni phyug mo dang *//",
    "NG0265:307": "smad 'tshong ma dang yugs sa mo //",
    "NG0265:308": "dngul dang gser dang zangs ma dang *//",
    "NG0265:309": "lcags kyi phur pa bsngags pa yin //",
    "NG0265:310": "sngags kyang rang rang sngags nyid la //",
    "NG0265:311": "shan+tim push+tim ku ru dang *//",
    "NG0265:312": "ba sham ma ra ya yis mdzes //",
    "NG0265:313": "zho dang 'bras dang nas dkar dang *//",
    "NG0265:314": "mar sar 'o ma bzhi la sbyar //",
    "NG0265:315": "mar rnying phrum dang gro chan dang *//",
    "NG0265:316": "thud dang dri zhim shing rgyas pa //",
    "NG0265:317": "'bru mar sbrang rtsi sha chen dang *//",
    "NG0265:318": "'bras dmar chan dang tsan dan dmar /",
    "NG0265:319": "khrag dang sha chen tshil chen dang */",
    "NG0265:320": "khrag gsum dug dang mi rus bcas //",
    "NG0265:321": "gsod par byed pa'i mchog tu 'gyur //",
    "NG0265:322": "dbyar dang ston dang dgun dang dpyid //",
    "NG0265:323": "snga gro gung dang dgongs ka dang *//",
    "NG0265:324": "nam gung rnams ni dus yin no //",
    "NG0265:325": "nad dang sdug bsngal zhi ba dang *//",
    "NG0265:326": "tshe dang longs spyod rgyas pa dang *//",
    "NG0265:327": "dgra bgegs gzungs ma dbang bya @#//",
    "NG0265:328": "dang *//",
    "NG0265:329": "dgra bgegs gdug pa tshar gcod dang *//",
    "NG0265:330": "dgos che 'bras bur bshad pa yin //",
    "NG0265:331": "chos kyi 'khor lo nang gi gnas //",
    "NG0265:332": "dbyibs dang kha dog la sogs pas //",
    "NG0265:333": "rang bzhin las dang thabs bcas pa //",
    "NG0265:334": "phrin las bzhi ru grub pa yin //",
    "NG0265:335": "b+ha ga gsang ba'i ngo bo las //",
    "NG0265:336": "phrin las bzhi yi rang bzhin gnas //",
    "NG0265:337": "dbyibs dang kha dog las rnams kyis //",
    "NG0265:338": "e bam ma ya grub par gnas //",
    "NG0265:339": "rlung dang bla ma'i byin rlabs kyis //",
    "NG0265:340": "rnam par rtog pa'i rdul zhi zhing *//",
    "NG0265:341": "bde ba chen po rgyas pa dang *//",
    "NG0265:342": "lus dang rlung dang snang ba dang *//",
    "NG0265:343": "rnam rtog phyi nang snod bcud rnams //",
    "NG0265:344": "bde ba'i dbang du gyur pas ni //",
    "NG0265:345": "rnam par rtog pa'i gzhi med pas //",
    "NG0265:346": "phyis mi 'byung bar sngags kyis gsad //",
    "NG0265:347": "ngo mthon gsad pa'i dam tshig gis //",
    "NG0265:349": "sangs rgyas dang ni sems can dang *//",
    "NG0265:350": "phyi nang snod bcud ma lus pa //",
    "NG0265:351": "rdo rje rtogs pa'i ye shes kyis //",
    "NG0265:352": "ma lus par ni dus gcig bsgral //",
    "NG0265:353": "rang byung thugs rje'i phrin las kyis //",
    "NG0265:354": "gang la ji ltar 'dul ba dang *//",
    "NG0265:355": "ma bkag rlabs kyis spyod pa ni //",
    "NG0265:356": "sangs rgyas kun gyi spyod pa ste //",
    "NG0265:357": "thog mtha' med pa'i rdo rje sems //",
    "NG0265:358": "dpa' chen he ru ka yi dngos //",
    "NG0265:359": "thog mtha' med pa'i phrin las ni //",
    "NG0265:360": "ji ltar 'tshams pa bzhin du snang *//",
    "NG0265:361": "zhes gsungs so //",
    "NG0265:362": "dpal he ru ka 'dus pa'i rgyud chen po las //",
    "NG0265:363": "phrin las lhun gyis grub pa'i le'u ste sum cu pa'o //    // de nas gsang ba'i bdag pos /",
    "NG0265:364": "'di skad ces gsol to //",
    "NG0265:365": "dus gsum sangs rgyas thams cad kyi //",
    "NG0265:366": "gsang ba gsum la gnas pa'i bdag / gsang ba kun mkhyen rgyal po yis //",
    "NG0265:367": "gsang sngags lam ni bshad du gsol //",
    "NG0265:368": "zhes gsol to //",
    "NG0265:369": "de nas bcom ldan 'das dpal ye shes rngam pa'i rgyal pos 'di skad ces gsungs so //",
    "NG0265:370": "e ma ho sangs rgyas thams cad kyi //",
    "NG0265:371": "thabs chen dri ma med pa'i lam //",
    "NG0265:372": "dka' thub dka' spyod 'bad pa med //",
    "NG0265:373": "nyon mongs gzir dang zhen pa med //",
    "NG0265:374": "'dod pa lnga la spyod byed cing *//",
    "NG0265:375": "bde bas byang chub 'grub par 'gyur //",
    "NG0265:376": "dang po tha mal zhen bsal nas //",
    "NG0265:377": "byin brlab dam tshig ldan byas te //",
    "NG0265:378": "phyi nang zhen pa kun bsal nas //",
    "NG0265:379": "gang du zhen pa kun brtags nas //",
    "NG0265:380": "'du shes yid 'dzin bral ba yi //",
    "NG0265:381": "stong nyid ma skyes rnal 'byor bsgom //",
    "NG0265:382": "ma skyes pa ni sna tshogs don //",
    "NG0265:383": "de nyid dngos po med gnas pa'o //",
    "NG0265:384": "sgyu ma smig rgyu ltar snang ba'i //",
    "NG0265:385": "ma lus sgyu ma'i rnal 'byor bsgom //",
    "NG0265:386": "dngos po gsang ba gsum gyi dngos //",
    "NG0265:387": "gdan stengs gsal ba de nyid kyis //",
    "NG0265:388": "ma lus zhen pa gsum dag nas //",
    "NG0265:389": "phra mo'am phyag rgya chen por bsgom //",
    "NG0265:390": "de nas rim par gsal bsgoms la //",
    "NG0265:391": "rtsa ba'i lha ni tshang 'gyur la //",
    "NG0265:392": "yan lag dgu sogs kun tshang nas //",
    "NG0265:393": "sangs rgyas dkyil 'khor grangs med snang *//",
    "NG0265:394": "spyod lam ye @#//",
    "NG0265:395": "shes lhar gsal nas //",
    "NG0265:396": "dur khrod rab dben bas mtha' ru //",
    "NG0265:397": "dur khrod rgyan dang mchod par bcas //",
    "NG0265:398": "dur khrod gsang ba'i rol mor bcas //",
    "NG0265:399": "rnal 'byor pho mo grangs ldan pas //",
    "NG0265:400": "mos dang spyod pa'i brtul zhugs bcas //",
    "NG0265:401": "'bar ba lnga yi bro glur bcas //",
    "NG0265:402": "lo 'am zla ba'i grangs bzhin du //",
    "NG0265:403": "thabs dang cho gar ldan spyod pas //",
    "NG0265:404": "zag med nam mkha'i lam la gnas //",
    "NG0265:405": "skye 'jig med pa'i skur 'gyur te //",
    "NG0265:406": "bskal pa grangs med tshe la dbang *//",
    "NG0265:407": "bden pa'i nges mthong 'jig pa med //",
    "NG0265:408": "ting 'dzin grangs med dbang thob nas //",
    "NG0265:409": "bskal pa bye ba grangs med du //",
    "NG0265:410": "yengs med ye shes phyag rgya che //",
    "NG0265:411": "he ru ka yi rdul phran ni //",
    "NG0265:412": "stong gsum khyab par gsal ba la //",
    "NG0265:413": "spyod lam log dang ma log med //",
    "NG0265:414": "goms pa mthar phyin mthar thug sa //",
    "NG0265:415": "sangs rgyas rdzu 'phrul cher grags shing *//",
    "NG0265:416": "mngon shes rdzu 'phrul ye shes ldan //",
    "NG0265:417": "yon tan lhun grub ngo mtshar che //",
    "NG0265:418": "rang byung ye shes 'bar ba ni //",
    "NG0265:419": "gsang ba mthar phyin gsum gyi bdag / rang byung rtsal 'chang bdud 'dul zhing *//",
    "NG0265:420": "dpa' bo bdud 'dul bdud kyi gnyen //",
    "NG0265:421": "skad cig tsam la thogs pa med //",
    "NG0265:422": "dang po med pas ma byung ba //",
    "NG0265:423": "thog ma tha ma dngos med pa'i //",
    "NG0265:424": "rang byung mtha' dbus med pa yi //",
    "NG0265:425": "de bzhin chos nyid chos kyi sku //",
    "NG0265:426": "nam mkha'i mtha' la longs spyod pa //",
    "NG0265:427": "rang byung 'khor lo 'od kyis bskor //",
    "NG0265:428": "rol pa'i longs spyod bde dang ldan /",
    "NG0265:429": "'khor lo sangs rgyas mngon thob nas //",
    "NG0265:430": "cho 'phrul nam mkha'i mthar thug pa //",
    "NG0265:431": "sprul pa 'gro 'ong med pa yis //",
    "NG0265:432": "nam mkha'i skar tshogs bkram pa ltar //",
    "NG0265:433": "'phel 'grib phyogs char yongs las 'das //",
    "NG0265:434": "rgya mtsho chu yi rba rlabs ltar //",
    "NG0265:435": "grangs las 'das kyang nyid la rdzogs /",
    "NG0265:436": "ye shes lha mo dpag med pa'i //",
    "NG0265:437": "zhal phyag bde ba'i dbang thob pa'i //",
    "NG0265:438": "ye shes nam mkha'i mthar thug pa'i //",
    "NG0265:439": "bde ba chen po nyid du gsal //",
    "NG0265:440": "ye shes chen po 'dod chags ste //",
    "NG0265:441": "lha mo ye shes rol pa las //",
    "NG0265:442": "bde chen nam mkha' mtha' dbus med //",
    "NG0265:443": "sangs rgyas kun gyi rang bzhin ni //",
    "NG0265:444": "thog ma tha ma med pa yis //",
    "NG0265:445": "ye shes rgya mtsho tshad dang bral //",
    "NG0265:446": "che ba'i yon tan grangs med pa //",
    "NG0265:447": "rdul dang mnyam pa'i rang bzhin shar //",
    "NG0265:448": "chos dang longs spyod rdzogs pa'i sku //",
    "NG0265:449": "thugs rje'i sprul sku khyab tshad med //",
    "NG0265:450": "gang du sangs rgyas rnams ni sku gsung thugs //",
    "NG0265:451": "phyos bcu nam mkha' khyab par gang gnas pa //",
    "NG0265:452": "rang byung ye shes thugs rje chags dbang gis //",
    "NG0265:453": "ji srid 'khor ba'i bar du rgyud mi 'chad //",
    "NG0265:454": "smon lam ye shes bar chad mi mnga' ba //",
    "NG0265:455": "ji srid 'khor ba rgyun cha bar du ni //",
    "NG0265:456": "me bsnyel thugs rje'i dbang gis 'khor bar bzhugs //",
    "NG0265:457": "nam mkha'i nor bu bsam pa yongs rdzogs shing *//",
    "NG0265:458": "dpag bsam shing ltar 'dod pa skong mdzad pa //",
    "NG0265:459": "ma rig @#//",
    "NG0265:460": "mun sel 'gro ba'i sdug bsngal sel //",
    "NG0265:461": "ye shes ri bos blta ngan rnam par sel //",
    "NG0265:462": "bde ba chen po longs spyod rdzogs pa'i sku //",
    "NG0265:463": "mtshan dang dpe byad 'od 'bar mdzes ldan ni //",
    "NG0265:464": "ye shes lha mor zhal sbyor dam 'khyud cing *//",
    "NG0265:465": "lce 'jib sen 'debs chags pa'i gar stabs kyis //",
    "NG0265:466": "ye shes thig le'i char gyis rab rgyas bde ba'i sku //",
    "NG0265:467": "sna tshogs rnam 'phrul dgyes pa'i gar thabs ni //",
    "NG0265:468": "dga' dang mdzes dang chags dang rol pa dang *//",
    "NG0265:469": "'bar dang bsdigs dang 'gred dang mnyes pa dang *//",
    "NG0265:470": "sprul pa'i gar dgus 'gyings pa yis //",
    "NG0265:471": "'gro ba'i bsam pa yongs rdzogs lhun gyis grub //",
    "NG0265:472": "ces gsungs so //",
    "NG0265:473": "dpal he ru ka 'dus pa'i rgyud chen po las //",
    "NG0265:474": "rnal 'byor 'bras bu'i le'u ste so gcig pa'o //    //",
    "NG0265:475": "de nas yang de bzhin gshegs pas dgos pa chen",
    "NG0265:476": "po 'dod chags gsang ba'i ngo bo kun tu bzang",
    "NG0265:477": "po ye shes rngam pa'i rgyal pos 'di skad ces",
    "NG0265:478": "gsungs so // dpal he ru ka 'dus pa'i rgyud",
    "NG0265:479": "chen po 'di ni phyogs bcu dus bzhi'i sangs rgyas",
    "NG0265:480": "ma lus pa'i sku dang gsung dang thugs rdo rje'i",
    "NG0265:481": "ngo bo yin pas //",
    "NG0265:482": "de la gnas par gyis shig / sangs rgyas kun",
    "NG0265:483": "gyi ngo bo gcig par bslab par gyis shig /",
    "NG0265:484": "thig le chen po phyos med par bslab par gyis",
    "NG0265:485": "shig / de bzhin gshegs pa thams dang */",
    "NG0265:486": "sems can thams cad dang *//",
    "NG0265:487": "phyi nang gi dngos po thams cad sems nyid do //",
    "NG0265:488": "sems nyid ni thog ma dang tha ma med pa'o //",
    "NG0265:489": "ngo bo nyid la go 'byed pa'i stong pa bsam gyis mi khyab pa'i rang bzhin /",
    "NG0265:490": "dpag tu med pa'i ye shes kyi by-in rlabs can /",
    "NG0265:491": "dus gsum 'dus ma byas pa la //",
    "NG0265:492": "yengs pa med pa'i tshul du gnas par bya'o //",
    "NG0265:493": "stong las stong min ye shes he ru ka / ma bcos chos nyid 'byor pa sna tshogs gzugs //",
    "NG0265:494": "gang yang ma yin bde dang mi bde min //",
    "NG0265:495": "chags min bral min bde mchog rtog pa'i rgyud //",
    "NG0265:496": "gsang bdag khyod kyis legs par nan tan gyis //",
    "NG0265:497": "'dri 'chad klog dang 'dzin bsams la //",
    "NG0265:498": "bdud dang log 'dren bgegs kyis mi tshugs la //",
    "NG0265:499": "bsam pa yid bzhin nor bu lta bu 'phel //",
    "NG0265:500": "dus min 'chi dang nad dang sdug bsngal dang *//",
    "NG0265:501": "skye rgas na 'chi'i rba klong 'khrugs pa dang *//",
    "NG0265:502": "mi mthun phyogs bzhi'i bdud las rnam par rgyal //",
    "NG0265:503": "dad dang gus dang mos pas 'chad pa dang *//",
    "NG0265:504": "nyan dang 'dzin pa rdo rje 'dzin pa yin //",
    "NG0265:505": "de bzhin bde gshegs rgyal po'i sras po ste //",
    "NG0265:506": "thogs med 'khor ba rgya mtsho pha rol phyin //",
    "NG0265:507": "mkha' 'gro shugs 'gro rig 'dzin bka' nyan rnams //",
    "NG0265:508": "bran bzhin bka' nyan rjes su 'brang bar byed //",
    "NG0265:509": "de phyir gsang ba'i bstan pa bzung bar gyis //",
    "NG0265:510": "zhes gsungs so //",
    "NG0265:511": "de @#//",
    "NG0265:512": "bzhin gshegs pa ma lus pa thams cad dgyes par gyur te /",
    "NG0265:513": "dkyil 'khor chen po ma lus pa thams cad nyid kyi sku gsung thugs rdo rje la zhugs nas /",
    "NG0265:514": "dus gsum gyi chos thams cad skad cig ma gcig la bde ba chen po nyid /",
    "NG0265:515": "dbyings thog ma dang tha ma med pa'i thig ler thim nas mi snang bar gyur to //",
    "NG0265:516": "ta tha ga ta thams cad kyi sku gsung thugs rdo rje'i rang bzhin /",
    "NG0265:517": "dpal he ru ka 'dus pa'i rgyud chen po las /",
    "NG0265:518": "rgyud gtad pa'i le'u ste so gnyis pa rtsa rgyud rdzogs so ///",
    "NG0265:519": "/ zhus chen gyi lo tsa ba bai ro tsa nas bsgyur pa'o //"
}