{
    "T02D3328:21b-0": "@21b # // rgya gar skad du /",
    "T02D3328:21b-1": "sr'i badzra dharma s'a dha nam /",
    "T02D3328:21b-2": "bod skad du /",
    "T02D3328:21b-3": "dpal rdo rje chos kyi sgrub thabs /",
    "T02D3328:21b-4": "dpal rdo rje chos la phyag 'tshal lo //",
    "T02D3328:21b-5": "nyes pa'i dra ba bcom pa'i dpal ldan rdo rje chos //",
    "T02D3328:21b-6": "ngag gi dkyil 'khor spros pa'i 'od kyi dra ba ste /",
    "T02D3328:22a-0": "@22a * // yang dag sangs rgyas ma lus ngag gi rang bzhin la //",
    "T02D3328:22a-1": "rab tu btud nas ngag gi sgrub thabs brjod par bya //",
    "T02D3328:22a-2": "sngags kyi rang bzhin gyis ni rnam par dag pa'i gzugs //",
    "T02D3328:22a-3": "rab brjod brtson 'grus rlung dang 'dra bas bskyod pa yis //",
    "T02D3328:22a-4": "sgyu ma dang ni smig rgyu chu zla rtag par ni //",
    "T02D3328:22a-5": "'jig rten ma lus pa 'di rnam par bsgom par bya'o //",
    "T02D3328:22a-6": "pam gi yi ge las byung rnam par bsgom pa ni //",
    "T02D3328:22a-7": "ma lus rnam dag ngo bo sna tshogs padma ste //",
    "T02D3328:22a-8": "aa yig las skyes dpag tu med pa'i 'od gsal ba //",
    "T02D3328:22a-9": "cha ni ma lus rnam par dag pa zla ba ste //",
    "T02D3328:22a-10": "yang ni gsang ba mchog ni sna tshogs par 'gyur ba'o //",
    "T02D3328:22a-11": "sa bon yi ge las ni rab tu byung ba'i 'jig rten 'od kyi tshogs //",
    "T02D3328:22a-12": "bandu ka yi me tog 'od kyi rnam pa dra ba can //",
    "T02D3328:22a-13": "gang gis spros pa rab tu byung ba'i rgyu gcig po //",
    "T02D3328:22a-14": "de yi sa bon yang dag gyur pas skyon med son //",
    "T02D3328:22a-15": "ting 'dzin phyag rgya 'chang ba'i phyag na padma ste //",
    "T02D3328:22a-16": "rdo rje gdan gnas snying rje mngon par nyams dga' ba'i //",
    "T02D3328:22a-17": "dpal ldan rdo rje 'dod pas yongs su dag pa'i chags //",
    "T02D3328:22a-18": "ba spu'i khung bur byung gyur rnam dag sangs rgyas kyi //",
    "T02D3328:22a-19": "sprin gyi tshogs kyis 'gro la phan pa'i don du ni //",
    "T02D3328:22a-20": "shin tu rnam par dag pa'i blo ni rab 'byed par //",
    "T02D3328:22a-21": "thams cad 'gro ba'i rang bzhin du ni rnam par bsgom //",
    "T02D3328:22a-22": "snying gar zla ba'i gzugs la rdo rje rab bltas te //",
    "T02D3328:22a-23": "'bar ba yis ni 'jig rten thams cad gsal byed pa //",
    "T02D3328:22a-24": "yig h'um mgon po las ni yongs su rdzogs pa'i gzugs //",
    "T02D3328:22a-25": "lnga yi bdag nyid sangs rgyas sprin gyi tshogs byung ba //",
    "T02D3328:22a-26": "de yi dbus ma'i rva yi rtse mor gsal gnas la //",
    "T02D3328:22a-27": "nges gnas lus kyis 'jig rten gsum po gsal byed pa //",
    "T02D3328:22a-28": "yi ge chen pos rnam 'joms mang zhing mi 'gyur ba'i //",
    "T02D3328:22a-29": "rgyud las sdug bsngal rab tu rgyas pa'i mun pa ste //",
    "T02D3328:22a-30": "de las byung ba'i mdzes pa'i 'od kyi tshogs ldan pa'i //",
    "T02D3328:22a-31": "nyi ma'i gzugs brnyan dri med nyams dga' dmar po ste //",
    "T02D3328:22a-32": "shes rab sngon gyi pho nya dge ba'i ngag bskyed pa'i //",
    "T02D3328:22a-33": "rdo rjer gyur pa'i lce ni rab tu rdzogs par bya //",
    "T02D3328:22a-34": "de yi rtse mo'i cha la rol pa'i mchog gi dmar po ste //",
    "T02D3328:22a-35": "de nyid rgya chen 'od ni rnam par bsam par bya //",
    "T02D3328:22a-36": "rang gi stobs kyis rgyun du gyur pa'i brtson 'grus kyis //",
    "T02D3328:22b-0": "rtsod pa mchog gis @22b stobs kun 'joms par byed pa ste //",
    "T02D3328:22b-1": "rtag tu rab tu goms shing nges par bsgrub pa las //",
    "T02D3328:22b-2": "ngag gi sgrub thabs dngos grub nye bar grub gyur na //",
    "T02D3328:22b-3": "tshigs bcad tshig lhug pa dag rtsol ba med par brjod //",
    "T02D3328:22b-4": "mtshon cha bstan bcos dag ni rnal 'byor pa yis rtogs //",
    "T02D3328:22b-5": "bstan bcos sna tshogs dag kyang nges par 'byed par 'gyur //",
    "T02D3328:22b-6": "'gro ba rnams kyi ched du bdag nyid don chen po //",
    "T02D3328:22b-7": "'di yis gzhan gyi sems kyi rgyud shes par 'gyur te //",
    "T02D3328:22b-8": "'dod chags la sogs nyes pa'i nye ba bcom 'gyur zhing //",
    "T02D3328:22b-9": "gang tshe ting nge 'dzin de brtan par gyur pa'i tshe //",
    "T02D3328:22b-10": "shin tu phra ba myur du gsal ba nges par rtogs //",
    "T02D3328:22b-11": "sangs rgyas ma lus dang mnyam sku ni 'dzin pa ste //",
    "T02D3328:22b-12": "de ltar 'gyur la the tshom 'dir ni mi bya'o //",
    "T02D3328:22b-13": "byung dang 'byung bar gyur pa mdun na gnas pa bzhin //",
    "T02D3328:22b-14": "goms pa'i sbyor ba yis ni skyes bus rtogs par 'gyur //",
    "T02D3328:22b-15": "'dod chags rigs can bud med la ni dga' ba bzhin //",
    "T02D3328:22b-16": "sems ni rjes su chags par byed na rnal 'byor grol //",
    "T02D3328:22b-17": "ji snyed dge ba'i rtsa ba bdag gis bsags 'di yis //",
    "T02D3328:22b-18": "rgyal ba mchog gi dpal ni grol ba thob par",
    "T02D3328:22b-19": "shog /'jigs dang mya ngan mi dga' zug rngu rab",
    "T02D3328:22b-20": "spangs te // ri bong 'dzin pa'i yid ni 'od dang nye ba ste //",
    "T02D3328:22b-21": "ring bor mi thogs dge ba chags pa'i sems kyis ni //",
    "T02D3328:22b-22": "bla ma mchog las rnyed pa'i gdams ngag rol pa yin //",
    "T02D3328:22b-23": "'di yis padma'i rigs su 'gro zhing rgyas gyur cig",
    "T02D3328:22b-24": "/ dpal gyi rjes 'gro ting nge 'dzin dbang du",
    "T02D3328:22b-25": "byas pas dga' // bdag nyid bzang po skye 'gro mthong bar rab 'gyur ba //",
    "T02D3328:22b-26": "'bar ba'i me yi phreng ba'i dbus su gnas pa'i sku //",
    "T02D3328:22b-27": "snying rje bla mar 'dzin 'gyur thod pa'i phreng ba 'dzin //",
    "T02D3328:22b-28": "chu 'dzin rgyas pa'i mngon par rab tu sngo ba'i dpal //",
    "T02D3328:22b-29": "ngag gi sgrub thabs mchog gyur ba //",
    "T02D3328:22b-30": "bde ba'i skye bo bzang pos byas //",
    "T02D3328:22b-31": "'di yis ngag ni sgrub byed pa //",
    "T02D3328:22b-32": "ngag gi dbang phyug de 'gyur shog / rdo rje",
    "T02D3328:22b-33": "chos kyi sgrub thabs slob dpon su dza na bha"
}