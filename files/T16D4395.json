{
    "T16D4395:325b-0": "@325b # // rgya gar skad du /",
    "T16D4395:325b-1": "pra ni dh'a na ratna r'a dza n'a ma //",
    "T16D4395:325b-2": "bod skad du /",
    "T16D4395:325b-3": "smon lam rin po che'i rgyal po zhes bya ba /",
    "T16D4395:325b-4": "sangs rgyas dang byang chub sems dpa' thams cad la phyag 'tshal lo //",
    "T16D4395:325b-5": "ji srid du ni dus gsum gyi //",
    "T16D4395:325b-6": "sems can thams cad ma zad pa //",
    "T16D4395:325b-7": "de srid sangs rgyas zhing rnams ni //",
    "T16D4395:325b-8": "rdul gyis byur bur gang ba yi //",
    "T16D4395:325b-9": "rdul rnams re re dag la yang //",
    "T16D4395:325b-10": "de yi rdul mtshungs zhing gnas pa'i //",
    "T16D4395:325b-11": "zhing dang zhing gi sangs rgyas la //",
    "T16D4395:326a-0": "rdul de'i grangs kyis @326a * //",
    "T16D4395:326a-1": "lus rnams kyi //",
    "T16D4395:326a-2": "de rdul snyed du phyag byas nas //",
    "T16D4395:326a-3": "gzhan yang rgyal rnams bstod bgyid cing //",
    "T16D4395:326a-4": "rdul de dang mnyam bskal pa ru //",
    "T16D4395:326a-5": "gnas de rtse gcig rtag mchod shog / sras bcas sangs rgyas chos la phyag bgyi zhing //",
    "T16D4395:326a-6": "de dag rnams la rtag par skyabs su mchi //",
    "T16D4395:326a-7": "lus dang yongs su bzung med me tog dang //",
    "T16D4395:326a-8": "rin chen de rnams la yang rtag tu dbul //",
    "T16D4395:326a-9": "sdig pa thams cad so sor bshags bgyi zhing //",
    "T16D4395:326a-10": "kun nas sdig dang rnam par bral bar bgyi //",
    "T16D4395:326a-11": "bsod nams kun la yi rang bdag gis ni //",
    "T16D4395:326a-12": "dge bas 'gro kun mchog gi byang chub gyur //",
    "T16D4395:326a-13": "khyad 'phags dam chos rab ston dus kun du //",
    "T16D4395:326a-14": "rdzogs sangs rgyas bzhugs dam bca' 'bras bcas gyur //",
    "T16D4395:326a-15": "rgyal ba rnams la rtag tu mchod bgyi zhing //",
    "T16D4395:326a-16": "'gro la phan phyir sangs rgyas rgyas nyid gyur cig / phyogs bcu nam mkha'i mthas klas pa'i //",
    "T16D4395:326a-17": "sems can kun gyi don sgrub ched //",
    "T16D4395:326a-18": "ji ltar 'jam dpal spyad spyod pa //",
    "T16D4395:326a-19": "bdag spyod de dang 'dra gyur cig / shes rab",
    "T16D4395:326a-20": "zab mo nyid du gyur bas bdag /'jam dpal dang",
    "T16D4395:326a-21": "ni mtshungs gyur mtha' yas pa'i //",
    "T16D4395:326a-22": "'gro la nyam thag zhi byed brtse ba yi //",
    "T16D4395:326a-23": "ngang tshul 'jig rten dbang phyug 'dra bar shog / kun du bzang pos 'gro ba rnams kyi yid //",
    "T16D4395:326a-24": "dga' byed kun du bzang po dang 'dra zhing //",
    "T16D4395:326a-25": "byams pa legs par 'phel las blo gros ni //",
    "T16D4395:326a-26": "byams pa ji bzhin nyid du 'gyur bar shog / sbyin pas nam mkha'i mdzod dang tshul khrims kyis //",
    "T16D4395:326a-27": "rnam 'phrul blo gros mtshan te bzod pa dang //",
    "T16D4395:326a-28": "gus par sbyor bas brtson pa'i brtson 'grus kyis //",
    "T16D4395:326a-29": "gdung bas 'phags pa'i brtson 'grus bzhin gyur cig / bsam gtan gyis ni rnam par 'gyur ba dang //",
    "T16D4395:326a-30": "bral ba'i blo gros sring mo stobs dag gis //",
    "T16D4395:326a-31": "lag na rdo rje dang mtshungs sh'akya thub //",
    "T16D4395:326a-32": "ston par shes pa rdor snying 'dra bar shog / bde bar gshegs pa yongs su dri ba ni //",
    "T16D4395:326a-33": "sgrib pa rnam par sel ba bzhin gyur te //",
    "T16D4395:326a-34": "lhag pa'i bsam pa phun tshogs brtan pa'i blo //",
    "T16D4395:326b-0": "rtag tu @326b brtan pa'i blo gros lta bur shog",
    "T16D4395:326b-1": "/ rdzu 'phrul yang ni gzhan du mi 'gro dang",
    "T16D4395:326b-2": "// thabs la mkhas pa dri med grags dang mtshungs //",
    "T16D4395:326b-3": "sems can rnams la sman dge shin tu dga' //",
    "T16D4395:326b-4": "rtag par shin tu dga' ba ltar gyur cig / pha rol phyin sogs rab tu 'byed pa la //",
    "T16D4395:326b-5": "blo gros mi zad pa dang mtshungs gyur cing //",
    "T16D4395:326b-6": "dpag med phun tshogs dbyangs kyis nges ston pa //",
    "T16D4395:326b-7": "rgyu dang mi rgyu'i blo ldan ji bzhin shog / rtag tu dge ba'i bshes gnyen bsten pa la //",
    "T16D4395:326b-8": "skyon med yid ni nor bzangs lta bu dang //",
    "T16D4395:326b-9": "dpe med nam mkha'i chos rnams nyer ston pa//",
    "T16D4395:326b-10": "nam mkha'i snying po lta bur bdag gyur cig / sa bzhin 'gro ba'i nyer 'tshor gyur pa las //",
    "T16D4395:326b-11": "'gro la mnyam par phan byed sa snying dang //",
    "T16D4395:326b-12": "slong ba rnams kyi sdug bsngal zhi la bdag /",
    "T16D4395:326b-13": "rtag tu dzambha la dang 'dra bar shog / rin",
    "T16D4395:326b-14": "chen chos ston pa yis mi ngal ba //",
    "T16D4395:326b-15": "bdag ni chos 'phags lta bur 'gyur ba dang //",
    "T16D4395:326b-16": "shes rab pha rol phyin pa tshol ba la //",
    "T16D4395:326b-17": "byang sems rtag tu du dang mtshungs par shog / gzhan yang yongs su bsngo ba bdun dag la //",
    "T16D4395:326b-18": "mkhas pa rdo rje rgyal mtshan lta bu dang //",
    "T16D4395:326b-19": "ma lus bdun rnams yongs su rdzogs pa las //",
    "T16D4395:326b-20": "rtag par ring ba rgyal ba bzhin gyur cig / de ltar lhag pa'i bsam pas yon tan tshogs //",
    "T16D4395:326b-21": "skyon med grags pa de dang de las ni //",
    "T16D4395:326b-22": "sras bcas rgyal rnams rab tu dgyes pa dang //",
    "T16D4395:326b-23": "'gro ba thams cad rtag tu zhi gyur cig / rgyal ba sras dang bcas pa'i yon tan rnams //",
    "T16D4395:326b-24": "mngon par 'dod las yang dag dge thob pa //",
    "T16D4395:326b-25": "shin tu 'phel ba de yis mtha' yas pa'i //",
    "T16D4395:326b-26": "'gro rnams yon tan tshogs des rab gnas shog /",
    "T16D4395:326b-27": "smon lam rin po che'i rgyal po zhes bya ba",
    "T16D4395:326b-28": "/ slob dpon chen po klu sgrub kyi zhal snga nas mdzad pa rdzogs so /",
    "T16D4395:326b-31": "// / rgya gar shar phyogs kyi sadna ga ra'i pandi ta",
    "T16D4395:326b-32": "chen po gnas brtan nags kyi rin chen gyi zhal",
    "T16D4395:326b-33": "snga nas dang / dge slong chos smra ba bsod nams rgya mtsho'i sdes /"
}