{
    "T02TD1631E:245a-0": "@245a pa'i dkyil 'khor gyi lha la bstod pa bzhugs /",
    "T02TD1631E:245a-2": "# // dpal ldan rdo rje mkha' 'gro ma //",
    "T02TD1631E:245a-3": "mkha' 'gro ma yi 'khor los sgyur //",
    "T02TD1631E:245a-4": "ye shes lnga dang sku gsum nyid //",
    "T02TD1631E:245a-5": "'gro ba skyo ba la phyag 'tshal lo //",
    "T02TD1631E:245a-6": "ji snyed rdo rje mkha' 'gro ma //",
    "T02TD1631E:245a-7": "kun du rtog pa 'ching gcod cing //",
    "T02TD1631E:245a-8": "'jig rten bya ba rab 'jug ma //",
    "T02TD1631E:245a-9": "de snyed rnams la phyag 'tshal lo //",
    "T02TD1631E:245a-10": "gnyis med ye shes mkha' 'gro ma //",
    "T02TD1631E:245a-11": "lhan cig skyes pa'i ro snyoms shing //",
    "T02TD1631E:245a-12": "bdag med ngo bo phyag rgya che //",
    "T02TD1631E:245a-13": "sangs rgyas mkha' 'gro phyag 'tshal bstod //",
    "T02TD1631E:245a-14": "byang chub sems mchog rnam par dag /'gyur ba med pa rdo rje'i dbyings /",
    "T02TD1631E:245a-15": "mi bskyod rdo rje ye shes che //",
    "T02TD1631E:245a-16": "rdo rje mkha' 'gro phyag 'tshal bstod //",
    "T02TD1631E:245a-17": "mchog sbyin ma ni bde ba che //",
    "T02TD1631E:245a-18": "mi zad rdo rje nor bu'i dbyings //",
    "T02TD1631E:245a-19": "bla na med pa'i dbang bskur ba //",
    "T02TD1631E:245a-20": "rin chen mkha' 'gro phyag 'tshal bstod //",
    "T02TD1631E:245a-21": "dri med chos ni rnam par dag / sku gsung thugs ni mtshan ma bral //",
    "T02TD1631E:245a-22": "dri med ye shes che bsnyems pa //",
    "T02TD1631E:245a-23": "padma mkha' 'gro phyag 'tshal bstod //",
    "T02TD1631E:245a-24": "rdo rje las ni thogs pa med //",
    "T02TD1631E:245a-25": "rnal 'byor dbang phyugs 'gro ba'i ma mgon //",
    "T02TD1631E:245a-26": "nan tan ye shes che ba bsnyems pa //",
    "T02TD1631E:245a-27": "las kyi mkha' 'gro phyag 'tshal bstod //",
    "T02TD1631E:245a-28": "dpal ma h'a m'a y'a'i dkyil 'khor gyi lha la bstod pa /",
    "T02TD1631E:245a-29": "slob dpon chen po ku ku ri pas zhal gzigs pa'i tshe bstod pa'o//"
}