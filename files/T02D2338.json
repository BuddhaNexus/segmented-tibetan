{
    "T02D2338:302b-0": "@302b # // rgya gar skad du /",
    "T02D2338:302b-1": "karna tantra badzra pa da n'a ma /",
    "T02D2338:302b-2": "bod skad du /",
    "T02D2338:302b-3": "snyan brgyud rdo rje'i tshig rkang zhes bya ba /",
    "T02D2338:302b-4": "bcom ldan 'das dpal rdo rje 'chang la phyag 'tshal lo //",
    "T02D2338:302b-5": "ae ma ho //",
    "T02D2338:302b-6": "sangs rgyas kun gyi yang dag gsang ba'i mchog / ye shes rgyal po thig le mchog gi lam //",
    "T02D2338:302b-7": "tshig tu brjod pa kun dang bral ba'i don //",
    "T02D2338:302b-8": "theg chen skye med rang sgra 'di skad thos //",
    "T02D2338:302b-9": "rdo rje 'chang ngas skal ldan don du bshad //",
    "T02D2338:302b-10": "gus btud nas ni ye shes mkha' 'gro nyon //",
    "T02D2338:303a-0": "bslab @303a * //",
    "T02D2338:303a-1": "gsum rgyan ldan nyams myong bla ma'i mchog / dad brtson shes rab snying rje slob ma'o //",
    "T02D2338:303a-2": "nyes dmigs dran pas tshe 'di'i bya ba btang //",
    "T02D2338:303a-3": "thog mar 'khor lo sdom pa la brten nas //",
    "T02D2338:303a-4": "drug cu rtsa gnyis dkyil 'khor dbang bzhi bskur //",
    "T02D2338:303a-5": "lha mo bco lnga dbang bzhi brda yis mtshon //",
    "T02D2338:303a-6": "smin par byas nas thabs shes zung du sbrel //",
    "T02D2338:303a-7": "rgyal po blon sogs rnal 'byor bdun la 'bad //",
    "T02D2338:303a-8": "bsre ba ro snyoms dam tshig gsum la sbyar //",
    "T02D2338:303a-9": "gtum mo bde drod rang 'bar lam gyi gzhung //",
    "T02D2338:303a-10": "lus gnad bdun ldan lha sku'i stong ra gnad //",
    "T02D2338:303a-11": "dh'u t'i la la ras 'khor lo bzhi //",
    "T02D2338:303a-12": "aa ham 'bar 'dzag srog rtsol thur sel gcud //",
    "T02D2338:303a-13": "rdo rje bzlas pa rtsa ba'i rlung lnga bsgom //",
    "T02D2338:303a-14": "zin dang brtan pa shes rab snyoms par 'jug / dga' bzhi goms pas rtsa rlung thig le 'dres //",
    "T02D2338:303a-15": "dh'u t'ir rlung sems tshud pas mi rtog pa //",
    "T02D2338:303a-16": "nyon mongs rang zhi bde gsal rgyun mi 'chad //",
    "T02D2338:303a-17": "ngo bo mthong nas chos sku'i ngang du gnas //",
    "T02D2338:303a-18": "bogs 'don sgyu lus chos brgyad rang grol la //",
    "T02D2338:303a-19": "'khor 'das thams cad sgyu mar shes byas te //",
    "T02D2338:303a-20": "sgyu ma'ang 'ja' tshon chu zla lta bu'o //",
    "T02D2338:303a-21": "da ltar snang ba dngos po'i chos rnams ni ;",
    "T02D2338:303a-22": "/ bden cing rtag na 'gyur bar ga la rigs //",
    "T02D2338:303a-23": "'khrul gzugs yin phyir don la grub pa med //",
    "T02D2338:303a-24": "gzugs rnams snang stong sgra rnams brag car ltos //",
    "T02D2338:303a-25": "gnyis 'dzin zhig pas chags sdang kun dang bral //",
    "T02D2338:303a-26": "de ltar shes pas sna tshogs zhen med spyod //",
    "T02D2338:303a-27": "'ja' lus chos sku thob par 'gyur ro kye //",
    "T02D2338:303a-28": "mtshan dus rmi lam 'khrul pa rang sangs la //",
    "T02D2338:303a-29": "sgo gsum 'bad pa dran pa'i lcags kyus gzung //",
    "T02D2338:303a-30": "'dzin sbyangs spel bsgyur sprul cing gegs rnams sel //",
    "T02D2338:303a-31": "nyi zla zhon dang zhing khams mtha' dag bgrod //",
    "T02D2338:303a-32": "bzang ngan sgyu ma cir snang rang grol ltos //",
    "T02D2338:303a-33": "mthar phyin sa bcu non nas don chen thob //",
    "T02D2338:303a-34": "khyad par 'od gsal ma rig mun bral la //",
    "T02D2338:303a-35": "lus gnad thabs ldan ting 'dzin bzhi la sbyor //",
    "T02D2338:303a-36": "thig le gus ldan dug gsum 'dzin med ltos //",
    "T02D2338:303a-37": "gnyid dang rmi lam rnam rtog bar nas bzung //",
    "T02D2338:303b-0": "rim pa bzhi dang nyin mtshan @303b bsre zhing goms //",
    "T02D2338:303b-1": "gsal stong 'dzin bral lhan skyes ye shes de //",
    "T02D2338:303b-2": "brjod du med pa 'od gsal rgyun mi 'chad //",
    "T02D2338:303b-3": "ma rtogs sbyang zhing phyag rgya chen por blta //",
    "T02D2338:303b-4": "'pho ba gser 'gyur ma bsgoms sangs rgyas ni //",
    "T02D2338:303b-5": "'chi ltas shar tshe dga' zhing zhen pa btang //",
    "T02D2338:303b-6": "sgo dgu bkag la rdzas dang smon lam rgyan //",
    "T02D2338:303b-7": "h'um dang rlung sems dbyer med dh'u t'ir drang //",
    "T02D2338:303b-8": "ksha yig gsal la tshangs pa'i lam nas 'phang //",
    "T02D2338:303b-9": "chos sku bla ma rgyal ba'i zhing du 'pho //",
    "T02D2338:303b-10": "lhag par grong 'jug sprul lpags 'dor len ni //",
    "T02D2338:303b-11": "rlung sems dbang thob bskyed rdzogs brtan pa yis //",
    "T02D2338:303b-12": "skyon med ro la rnam shes yig 'bru 'phang //",
    "T02D2338:303b-13": "dus yul rdzas dang gnad shes mngon du gyur //",
    "T02D2338:303b-14": "the tshom bral ba'i skyes bu gzhan don spyod //",
    "T02D2338:303b-15": "mkha' 'gro'i gsang ba bde ba chen po ni //",
    "T02D2338:303b-16": "bcu drug nyer lnga'i bar gyi rig ma ni //",
    "T02D2338:303b-17": "padma ri dags dung can la sogs pa //",
    "T02D2338:303b-18": "phyag rgya mtshan ldan rdo rje rnal 'byor ma //",
    "T02D2338:303b-19": "skal ldan skyes bu he ru ka lta bu //",
    "T02D2338:303b-20": "gnyis med 'khril sbyor zag bcas zag med rol //",
    "T02D2338:303b-21": "thig le dbab bzung bzlog dgram gnas su spel //",
    "T02D2338:303b-22": "bya rgod gcud la sang ge glang chen dang //",
    "T02D2338:303b-23": "rma bya stag mo rus sbal la sogs bya //",
    "T02D2338:303b-24": "dga' ba bzhi gsum bcu gnyis don la blta //",
    "T02D2338:303b-25": "lhan skyes ye shes rang bzhin dbyer med ston //",
    "T02D2338:303b-26": "snang srid thams cad zag med bde bar 'char //",
    "T02D2338:303b-27": "gsang dbang phyag rgya bdud rtsi ril bu'i phyir //",
    "T02D2338:303b-28": "thig le bcu drug phyed phyed bzhi cha sbyin //",
    "T02D2338:303b-29": "bzhi gsum 'khor lo dag la dgram par bya //",
    "T02D2338:303b-30": "bag med 'dod sred gzhan dbang chang gis myos //",
    "T02D2338:303b-31": "don la nyams shing slar yang ngan song ltung //",
    "T02D2338:303b-32": "des na rdo rje'i lus la gnad du bsnun //",
    "T02D2338:303b-33": "tshe 'dir sangs rgyas ster bar the tshom med //",
    "T02D2338:303b-34": "phyag rgya chen po ye shes gsal byed ni //",
    "T02D2338:303b-35": "sgo gsum g-yo med sgo lnga ha dang sa gzhag",
    "T02D2338:303b-36": "/ bltas pas mthong med sems kyi mtshan nyid ltos",
    "T02D2338:303b-37": "// dmigs su med pas ma bcos rang sor gzhag",
    "T02D2338:303b-38": "/ gzhan du ma tshol ngo bo rtogs par gyis",
    "T02D2338:303b-39": "// // gzhi nas ma bcos ye nas lhun grub la //",
    "T02D2338:303b-40": "tha mal rang lugs chen por bzhag pa na //",
    "T02D2338:304a-0": "'pho 'gyur med pa nam mkha'i klong yangs su @304a * //",
    "T02D2338:304a-1": "skye shi med pa chos sku'i lus mthong 'gyur //",
    "T02D2338:304a-2": "phyi rol yul sems chos rnams ji snyed pa //",
    "T02D2338:304a-3": "rang sems yin phyir gzhan na grub pa med //",
    "T02D2338:304a-4": "'khrul rtog gnyis 'dzin sna tshogs gang shar rnams //",
    "T02D2338:304a-5": "cir snang gzhi med rang byung rang brlag ltas //",
    "T02D2338:304a-6": "sems nyid skye med stong pa ches kyi sku //",
    "T02D2338:304a-7": "'gag med gsal dangs gang shar sprul pa'i sku //",
    "T02D2338:304a-8": "gnas med bde chen zung 'jug longs spyod rdzogs //",
    "T02D2338:304a-9": "phyag ni gnyis med ye shes ngo yis zin //",
    "T02D2338:304a-10": "rgya ni 'khor ba'i mdud pa dral bas bde //",
    "T02D2338:304a-11": "chen po zung 'jug sgron me bltams pa las /",
    "T02D2338:304a-12": "gzhan gyis ma yin rang grol chos sku'o //",
    "T02D2338:304a-13": "sgrib gnyis rang dag gzung 'dzin mtha' dang bral //",
    "T02D2338:304a-14": "'du shes blo dang 'khor 'das chos rnams zang //",
    "T02D2338:304a-15": "mkhyen tshad yon tan ji snyed rang la rdzogs //",
    "T02D2338:304a-16": "bsam brjod blo 'das sangs rgyas rang 'khrungs yin //",
    "T02D2338:304a-17": "bar do ngo sprod yang dag zab don bstan //",
    "T02D2338:304a-18": "skye shi rmi lam srid pa'i bar do gcod //",
    "T02D2338:304a-19": "bltar med bltas pas mthong med mthong ba'i mchog /",
    "T02D2338:304a-20": "rang rig gsal stong mi rtog sgrib ga yogs bral",
    "T02D2338:304a-21": "// bde chen chos dbyings ye shes rnam par dag",
    "T02D2338:304a-22": "/ rang bzhin dbyer med sku gsum rang shar ltos",
    "T02D2338:304a-23": "// // ma rtogs lus ldan bar do rnam gsum la //",
    "T02D2338:304a-24": "bskyed rim sgyu lus 'od gsal chos sku 'dre //",
    "T02D2338:304a-25": "sa chu me rlung 'byung ba rim gyis thim //",
    "T02D2338:304a-26": "brgyad cu 'gags nas snang ba gsum 'das te //",
    "T02D2338:304a-27": "dkar dmar sems gsum chu skyes nang du 'dzom //",
    "T02D2338:304a-28": "'od gsal ngos 'dzin ma bu dbyer med 'dre //",
    "T02D2338:304a-29": "chos sku sangs rgyas dbang po yang rab bo //",
    "T02D2338:304a-30": "de ma zin na rlung gsum rkyen gyis 'ching //",
    "T02D2338:304a-31": "'bring po chu la nya ltar longs skur 'gyur //",
    "T02D2338:304a-32": "rtsal lnga zer lnga dug gsum las kyi dbang //",
    "T02D2338:304a-33": "chags sdang gnyis kyis mngal du 'jug 'gyur bas //",
    "T02D2338:304a-34": "bsre ba lnga ldan lam khyer phyag rgya bzhi //",
    "T02D2338:304a-35": "sngar sbyangs ldan pas bar do rang grol 'gyur //",
    "T02D2338:304a-36": "tha mas chags sdang grol nas sprul sku thob //",
    "T02D2338:304a-37": "gdams pa spyi la gegs bsal bdud dngos bzung //",
    "T02D2338:304a-38": "rtsa ba drug la yan lag so dgu yi //",
    "T02D2338:304a-39": "rdo rje lus kyi 'khrul 'khor gnad du bsnun //",
    "T02D2338:304b-0": "bya spyod thams cad tshogs su @304b bsgyur bar bya //",
    "T02D2338:304b-1": "go rims ma nor nyams su blangs gyur na //",
    "T02D2338:304b-2": "skad cig bzhi la dga' ba gsum ston te //",
    "T02D2338:304b-3": "dangs ma yas byon 'gyu ba mas brten pa //",
    "T02D2338:304b-4": "rtsa mdud rim pas grol nas dh'u t'ir 'gyur //",
    "T02D2338:304b-5": "nyi khri chig stong drug brgya rtsa ba lnga //",
    "T02D2338:304b-6": "rlung dang nyon mongs 'gags nas ye shes 'gyur //",
    "T02D2338:304b-7": "gnas dang nye gnas nyi shu bzhi la sogs //",
    "T02D2338:304b-8": "p'ulli ma ru yar chad gang bar 'gyur //",
    "T02D2338:304b-9": "sprul sku longs spyod rdzogs pa'i zhal ston cing //",
    "T02D2338:304b-10": "mngon shes yon tan brgya dang ther 'bum thob //",
    "T02D2338:304b-11": "dus 'dir sa lam rim pa sgong byed de //",
    "T02D2338:304b-12": "rdo rje 'dzin pa'i go 'phang thob par 'gyur //",
    "T02D2338:304b-13": "bcu gsum bar du tshig rgyud rgya yis gdab //",
    "T02D2338:304b-14": "mdo rgyud kun gyi snying po 'di yin pas //",
    "T02D2338:304b-15": "skal ldan grol phyir gsang ba'i nges don mdzod //",
    "T02D2338:304b-16": "ces ye shes mkha' 'gro mal gdams pa /",
    "T02D2338:304b-17": "snyan brgyud rdo rje'i tshig rkang rdzogs so /",
    "T02D2338:304b-19": "// / mkhas pa n'a ro pan chen gyi zhal snga dang /",
    "T02D2338:304b-20": "lo ts'a ba mar pa chos kyi blo gros kyis"
}