{
    "K06D0037_H0038:421b-0": "@421b / /rgya gar skad du /",
    "K06D0037_H0038:421b-1": "pranytsa shikshyu nu sa sa s'u tra /",
    "K06D0037_H0038:421b-2": "bod skad du /",
    "K06D0037_H0038:421b-3": "bslab pa lnga'i phan yon gyi mdo /",
    "K06D0037_H0038:421b-4": "'phags pa dkon mchog gsum la gus pas phyag 'tshal lo //",
    "K06D0037_H0038:421b-5": "'di skad bdag gis thos pa dus gcig na /",
    "K06D0037_H0038:421b-6": "bcom ldan 'das ?? dang; chu srin byis pa gsod kyi ri dang /",
    "K06D0037_H0038:421b-7": "sman gyi nags ri dvags rgyu ba'i gnas na bzhugs so //",
    "K06D0037_H0038:421b-8": "de nas bcom ldan 'das snga dro'i dus su chos gos gyon lhung bzod? thogs te /",
    "K06D0037_H0038:421b-9": "pha na ku la'i khyim bdag gang na yod pa'i gnas der gshegs shing nye bar gshegs te /",
    "K06D0037_H0038:421b-10": "gdan bshams pa la bzhugs so //",
    "K06D0037_H0038:421b-11": "de nas yang pha na ku la? 'khyim bdag dang /",
    "K06D0037_H0038:421b-12": "ma na ku la'i khyim bdag mos /",
    "K06D0037_H0038:421b-13": "bcom ldan 'das gal ba de? mong? zhing nye bar mong? nas /",
    "K06D0037_H0038:421b-14": "bcom ldan 'das la phyag byas te /",
    "K06D0037_H0038:421b-15": "phyogs gcig tu 'khod do //",
    "K06D0037_H0038:421b-16": "phyogs gcig tu 'khod nas pa na ku la'i khyim",
    "K06D0037_H0038:421b-17": "bdag des bcom ldan 'das? 'di skad ces gsol? to",
    "K06D0037_H0038:421b-18": "// gang gi tshe btsun pa bcom ldan 'das /",
    "K06D0037_H0038:422a-0": "man ku la'i khyim bdag mo bdag phye'u yi dus su bu mo @422a *//",
    "K06D0037_H0038:422a-1": "gzhon nu ma blangs te /",
    "K06D0037_H0038:422a-2": "ma na ku la'i khyim bdag mo las log par g-yem pa'i sems ma skyes so //",
    "K06D0037_H0038:422a-3": "lus kyi skyon gang yang ma byung ba las btsun",
    "K06D0037_H0038:422a-4": "ba bcom ldan 'das mthong ba'i chos 'di la phan",
    "K06D0037_H0038:422a-5": "tshun du mthong ngo //",
    "K06D0037_H0038:422a-6": "skye ba gzhan du phan tshun du mthong bar bdag 'dod do //",
    "K06D0037_H0038:422a-7": "ma na ku la'i khyim bdag mos /",
    "K06D0037_H0038:422a-8": "bcom ldan 'das la 'di skad ces gsol to //",
    "K06D0037_H0038:422a-9": "gang gi tshe btsun pa bcom ldan 'das pha na",
    "K06D0037_H0038:422a-10": "ku la'i khyim bdag gzhon nu'i dus su bdag gzhon",
    "K06D0037_H0038:422a-11": "nu ma blangs so //",
    "K06D0037_H0038:422a-12": "pha na ku la'i khyim bdag las 'dod pa log par g-yem pa'i sems ma skyes so //",
    "K06D0037_H0038:422a-13": "lus kyi skyon ma byung ba gang las btsun ba",
    "K06D0037_H0038:422a-14": "bcom ldan 'das mthong ba'i chos 'di la phan tshun",
    "K06D0037_H0038:422a-15": "du mthong ngo // skye ba gzhan du phan tshun du mthong bar bdag 'dod do //",
    "K06D0037_H0038:422a-16": "de nas bcom ldan 'das kyis bka' stsal pa /",
    "K06D0037_H0038:422a-17": "khyim bdag dang /",
    "K06D0037_H0038:422a-18": "khyim bdag mo gnyis po la 'dod pa yod par gyur pas /",
    "K06D0037_H0038:422a-19": "mthong ba'i chos 'di la phan tshun du mthong bar gyur to //",
    "K06D0037_H0038:422a-20": "skye ba gzhan du mthong bar 'gyur ro //",
    "K06D0037_H0038:422a-21": "gnyis po dag dad pa mnyam pa dang /",
    "K06D0037_H0038:422a-22": "tshul khrims mnyam pa dang; gtong ba mnyam pa dang /",
    "K06D0037_H0038:422a-23": "shes rab ma lus pa rnams kyis mthong ba'i chos 'di la phan tshun du mthong bar gyur to //",
    "K06D0037_H0038:422a-24": "skye ba gzhan du mthong bar 'gyur ro //",
    "K06D0037_H0038:422b-0": "yang @422b tshigs su bcad pa 'di bka' stsal te /",
    "K06D0037_H0038:422b-1": "gnyis ka dad dang chos tshig dang //",
    "K06D0037_H0038:422b-2": "mnyam dang chos kyi 'tsho ba dang //",
    "K06D0037_H0038:422b-3": "phan tshun du ni dga' ba'i tshig /",
    "K06D0037_H0038:422b-4": "de ltar skyes pa bud med gcig /",
    "K06D0037_H0038:422b-5": "nor mang dang ni ldan pa dang //",
    "K06D0037_H0038:422b-6": "gnas ni bzang por skye bar 'gyur //",
    "K06D0037_H0038:422b-7": "dgra ni de la dga' ba dang //",
    "K06D0037_H0038:422b-8": "gnyis ka mnyam ba'i tshul khrims kyis //",
    "K06D0037_H0038:422b-9": "'di ltar chos ni sbyad pa dang //",
    "K06D0037_H0038:422b-10": "gnyis ka tshul khrims ldan pa dang //",
    "K06D0037_H0038:422b-11": "'dod cing 'dod la yi rang bas //",
    "K06D0037_H0038:422b-12": "lha yi gnas su dga' bar 'gyur //",
    "K06D0037_H0038:422b-13": "de'i phyir bslab pa rnam pa lnga po bsrung bar bya'o //",
    "K06D0037_H0038:422b-14": "'di lta ste /",
    "K06D0037_H0038:422b-15": "srog gcod pa spong ba dang; ma byin par len pa spong ba dang /",
    "K06D0037_H0038:422b-16": "'dod pas log par g-yem pa spong ba dang /",
    "K06D0037_H0038:422b-17": "brdzun du smra ba spong ba dang /",
    "K06D0037_H0038:422b-18": "myos par 'gyur ba'i chang gi btung ba spong ba'o //",
    "K06D0037_H0038:422b-19": "bslab pa lnga ba 'di ni bsrung bar bya'o //",
    "K06D0037_H0038:422b-20": "de nas yang dge slong rnams kyis tshul khrims lnga'i phan yon zhus pa /",
    "K06D0037_H0038:422b-21": "gzhan yang /",
    "K06D0037_H0038:422b-22": "btsun pa bcom ldan 'das /",
    "K06D0037_H0038:422b-23": "srog gcod pa spangs pa'i rnam par smin pa ji ltar shes par bgyi /",
    "K06D0037_H0038:422b-24": "ma byin par len pa spangs pa'i rnam par smin pa ji ltar shes par bgyi /",
    "K06D0037_H0038:422b-25": "'dod pas leg par g-yem pa spangs pa'i rnam par smin pa ji ltar shes par bgyi /",
    "K06D0037_H0038:422b-26": "brdzun du smra ba spangs pa'i rnam par smin pa ji ltar shes par bgyi /",
    "K06D0037_H0038:422b-27": "myos par 'gyur ba'i chang gi btung ba spangs pa'i rnam par smin pa ji ltar shes par bgyi /",
    "K06D0037_H0038:423a-0": "de nas bcom ldan @423a *//",
    "K06D0037_H0038:423a-1": "'das kyis de rnams kyis dris bde bstan cing rtogs par bya ba'i phyir bka' stsal pa /",
    "K06D0037_H0038:423a-2": "dge slong dag /",
    "K06D0037_H0038:423a-3": "srog gcod pa ni sprul dug can dang 'dra bar blta bar bya'o //",
    "K06D0037_H0038:423a-4": "sdig pa du ma dang ldan pa dang /",
    "K06D0037_H0038:423a-5": "yi dvags kyi skye gnas su skye ba dang /",
    "K06D0037_H0038:423a-6": "dud 'gro'i skye gnas su skye ba dang /",
    "K06D0037_H0038:423a-7": "dmyal ba'i skye gnas su skye bar 'gyur te /",
    "K06D0037_H0038:423a-8": "de'i lus zhig nas shi ba'i pha rol tu dmyal ba yang so sos su skye'o //",
    "K06D0037_H0038:423a-9": "de ni dmyal ba yang sos su dmyal ba'i srung mas yang dag par bsreg pa dang /",
    "K06D0037_H0038:423a-10": "mtshon sna tshogs pa gzung nas dum bur gcod cing lus la bug pa 'bugs par byed do //",
    "K06D0037_H0038:423a-11": "rnam pa lnga yis bcing ngo zhes pas las byed cing byed la /",
    "K06D0037_H0038:423a-12": "dmyal ba'i sems can de yang dang /",
    "K06D0037_H0038:423a-13": "yang du shi nas yang dang /",
    "K06D0037_H0038:423a-14": "yang du 'tsho bas na yang sos su skye'o //",
    "K06D0037_H0038:423a-15": "de rnams de la yang sos kyi sdug bsngal dag po /",
    "K06D0037_H0038:423a-16": "rtsub pa /",
    "K06D0037_H0038:423a-17": "tsha ba 'joms shing 'joms la gang zhig la thams",
    "K06D0037_H0038:423a-18": "cad lci zhing srog bcad pa'i rnam par smin pa",
    "K06D0037_H0038:423a-19": "de'o // de mir skyes kyang tshe thung bar 'gyur ro //",
    "K06D0037_H0038:423a-20": "dbang po yongs su ma tshang bar 'gyur /",
    "K06D0037_H0038:423a-21": "gzugs ngan pa dang /",
    "K06D0037_H0038:423a-22": "shes rab 'chal pa dang /",
    "K06D0037_H0038:423a-23": "rtag tu skrag pa dang; rtag tu khro ba dang /",
    "K06D0037_H0038:423a-24": "nad dang bcas pa dang /",
    "K06D0037_H0038:423a-25": "mya ngan dang bcas pa dang /",
    "K06D0037_H0038:423a-26": "dga' ba dang 'bral ba dang /",
    "K06D0037_H0038:423a-27": "thams cad dang 'brel? ba dang /",
    "K06D0037_H0038:423b-0": "rtag tu yun ring du 'bral bar @423b 'gyur ro //",
    "K06D0037_H0038:423b-1": "de'i phyir bcom ldan 'das kyis bka' stsal pa /",
    "K06D0037_H0038:423b-2": "skye ba lnga brgyar yi dvags dang //",
    "K06D0037_H0038:423b-3": "nya sbrul ri dvags 'ug pa dang //",
    "K06D0037_H0038:423b-4": "ma he khyi dang wa rnams ni //",
    "K06D0037_H0038:423b-5": "srog bcad pa yi nyes pa'o //",
    "K06D0037_H0038:423b-6": "'di ni srog bcad pa'i rnam par smin pa'o //",
    "K06D0037_H0038:423b-7": "srog gcod pa ni spangs pa yis //",
    "K06D0037_H0038:423b-8": "skyes pa 'am ni bud med lus //",
    "K06D0037_H0038:423b-9": "thob par 'gyur te phan yon ni //",
    "K06D0037_H0038:423b-10": "yon tan nyi shu mi dman par //",
    "K06D0037_H0038:423b-11": "yan lag nying lag phun sum tshogs //",
    "K06D0037_H0038:423b-12": "lus ni shed dang ldan pa dang //",
    "K06D0037_H0038:423b-13": "rigs bzang por ni myur du skye //",
    "K06D0037_H0038:423b-14": "yan lag gtsang zhing 'jam pa dang //",
    "K06D0037_H0038:423b-15": "tshe ring ba dang bde ba dang //",
    "K06D0037_H0038:423b-16": "dpa' zhing stobs dang ldan pa dang //",
    "K06D0037_H0038:423b-17": "tshig ni mchog tu bzang ba dang //",
    "K06D0037_H0038:423b-18": "lha dang bcas pa dga' ba dang //",
    "K06D0037_H0038:423b-19": "'jig rten pa yis ngan mi byed //",
    "K06D0037_H0038:423b-20": "'phags pas tshig ngan mi brjod dang //",
    "K06D0037_H0038:423b-21": "byad stems ngan bas mi 'chi zhing //",
    "K06D0037_H0038:423b-22": "mtha' yas pa yi 'khor dang ldan //",
    "K06D0037_H0038:423b-23": "kha dog gzugs dang yang dag ldan //",
    "K06D0037_H0038:423b-24": "nad dang mya ngan nyung ba dang //",
    "K06D0037_H0038:423b-25": "khyim gyi gnas ni mi spong dang //",
    "K06D0037_H0038:423b-26": "gzhan gyis mi dgar mi 'gyur ro //",
    "K06D0037_H0038:423b-27": "srog gcod pa ni spangs pa yis //",
    "K06D0037_H0038:423b-28": "skyes pa 'am ni bud med kyis //",
    "K06D0037_H0038:423b-29": "phan yon 'di ni myong bar 'gyur //",
    "K06D0037_H0038:423b-30": "lha rnams dang ni mi rnams su'o //",
    "K06D0037_H0038:423b-31": "de lus zhig cing shi nas bde 'gro mtho ris lha'i 'jig rten du nye bar skye'o //",
    "K06D0037_H0038:423b-32": "ma byin par len pa ni ma byin pa'i pha",
    "K06D0037_H0038:423b-33": "rol kyi rdzas rnam par shes pa dang bcas pa",
    "K06D0037_H0038:423b-34": "dang / rnam par shes pa med pa gang rung /",
    "K06D0037_H0038:424a-0": "@424a *// khang pa phug nas rku ba la sogs pa'o //",
    "K06D0037_H0038:424a-1": "pha rol bslus nas lon pa dang /",
    "K06D0037_H0038:424a-2": "rang 'tsho ba'i phyir de rnams de lta bu'i rim",
    "K06D0037_H0038:424a-3": "pas ma byin par len pa de'i lus zhig nas",
    "K06D0037_H0038:424a-4": "shi ba'i pha rol tu ngu 'bod du skye bar",
    "K06D0037_H0038:424a-5": "'gyur ro // ngu 'bod ces pa'i ming ni ngu 'bod gnyis te /",
    "K06D0037_H0038:424a-6": "'bar ba'i ngu 'bod dang /",
    "K06D0037_H0038:424a-7": "du ba'i ngu 'bod do //",
    "K06D0037_H0038:424a-8": "'bar ba'i ngu? 'bod ni tshe bskal pa gcig tu gnas so //",
    "K06D0037_H0038:424a-9": "bar bar du me 'bar bas yongs su gang ba'o //",
    "K06D0037_H0038:424a-10": "du ba'i ngu? 'bod ni du ba 'tshub cing de",
    "K06D0037_H0038:424a-11": "gnyis la me 'bar bas ngu 'bod du sems can",
    "K06D0037_H0038:424a-12": "dmyal ba rnams 'tshed do //",
    "K06D0037_H0038:424a-13": "bu ga dgu nas me 'byung zhing lus bsreg go /",
    "K06D0037_H0038:424a-14": "'di ni du ba'i ngu 'bod do //",
    "K06D0037_H0038:424a-15": "du ba'i ngu 'bod ni sems can dmyal ba rnams su 'tshed do //",
    "K06D0037_H0038:424a-16": "bu ga dgu nas du ba 'tshub cing 'byung ngo //",
    "K06D0037_H0038:424a-17": "ji ltar zan 'tshed pa ltar lus 'tshed do //",
    "K06D0037_H0038:424a-18": "sems can gnyis ka mya ngan gyi sgra chen po sgrogs so //",
    "K06D0037_H0038:424a-19": "de dag ni der sdug bsngal drag cing rtsub pa dang; tsha ba myong bar 'gyur ro //",
    "K06D0037_H0038:424a-20": "ma byin par len pa ni /",
    "K06D0037_H0038:424a-21": "dge slong dag /",
    "K06D0037_H0038:424a-22": "sbrul dug can 'dra bar blta bar bya'o //",
    "K06D0037_H0038:424a-23": "dmyal bar 'jug pa dang /",
    "K06D0037_H0038:424a-24": "yi dvags kyi yul du 'jug pa dang /",
    "K06D0037_H0038:424a-25": "dud 'gro'i skye gnas su skye bar 'gyur ro //",
    "K06D0037_H0038:424a-26": "gang zhig ma byin par len pa'i rnam par smin pa ni shin tu chen po'o //",
    "K06D0037_H0038:424b-0": "mir skyes kyang longs spyod rnams nyams @424b par 'gyur ba dang /",
    "K06D0037_H0038:424b-1": "ma byin par blangs pa'i sems can gyi lag tu",
    "K06D0037_H0038:424b-2": "dngos po cung zad kyang 'chags par mi 'gyur ro",
    "K06D0037_H0038:424b-3": "// bza' ba dang /",
    "K06D0037_H0038:424b-4": "btung ba dang /",
    "K06D0037_H0038:424b-5": "gos dang /",
    "K06D0037_H0038:424b-6": "stan la sogs pa rnyed dka' bar 'gyur ba dang /",
    "K06D0037_H0038:424b-7": "rgyun mi 'chad par zug rngu can dang /",
    "K06D0037_H0038:424b-8": "gzhan sdang ba dang /",
    "K06D0037_H0038:424b-9": "'tshe bar 'gyur ro //",
    "K06D0037_H0038:424b-10": "gang dang /",
    "K06D0037_H0038:424b-11": "gang rnyed pa de dang /",
    "K06D0037_H0038:424b-12": "de ni nyams par 'gyur ro //",
    "K06D0037_H0038:424b-13": "gzhan gyis longs spyod par 'gyur ro //",
    "K06D0037_H0038:424b-14": "gang 'dod pa'i longs spyod ni rnyed dka' bar 'gyur ro //",
    "K06D0037_H0038:424b-15": "dngos po yod pa rnams 'phel bar mi 'gyur ro //",
    "K06D0037_H0038:424b-16": "bde ba dang 'bral bar 'gyur ro //",
    "K06D0037_H0038:424b-17": "de'i phyir bcom ldan 'das kyis gsungs pa /",
    "K06D0037_H0038:424b-18": "'dir ni dbul dang bkren pa dang //",
    "K06D0037_H0038:424b-19": "gzugs ngan nye bar 'tshe ba dang //",
    "K06D0037_H0038:424b-20": "rigs ngan du ni skye ba ni //",
    "K06D0037_H0038:424b-21": "ma byin len pa'i nyes pa'o //",
    "K06D0037_H0038:424b-22": "ma byin par len pa'i rnam par smin pa'o //",
    "K06D0037_H0038:424b-23": "ma byin len pa spangs pa yis //",
    "K06D0037_H0038:424b-24": "skyes pa 'am ni bud med ni //",
    "K06D0037_H0038:424b-25": "thob par 'gyur te phan yon ni //",
    "K06D0037_H0038:424b-26": "yon tan nyi shu mi dman par //",
    "K06D0037_H0038:424b-27": "rtag tu 'bru ni mang ba dang //",
    "K06D0037_H0038:424b-28": "mtha' yas longs spyod phun sum tshogs //",
    "K06D0037_H0038:424b-29": "sngar med pa ni rab tu 'phel //",
    "K06D0037_H0038:424b-30": "'dod pa rnams ni brtan pa dang //",
    "K06D0037_H0038:424b-31": "gzugs sgra ro dang dri dang ni //",
    "K06D0037_H0038:424b-32": "reg bya rnams ni yid du 'ong //",
    "K06D0037_H0038:424b-33": "dom du gnyer ba thams cad la //",
    "K06D0037_H0038:424b-34": "bsam pa thams cad myur du 'grub //",
    "K06D0037_H0038:424b-35": "de la rgyal po chom kun? dang //",
    "K06D0037_H0038:424b-36": "mi mdza' ba yis mi 'phrogs dang //",
    "K06D0037_H0038:424b-37": "me 'am yang ni chu dang ni //",
    "K06D0037_H0038:425a-0": "de @425a *//",
    "K06D0037_H0038:425a-1": "rnams kyis ni 'tshe mi 'gyur //",
    "K06D0037_H0038:425a-2": "'di 'dra ba yi longs spyod ldan //",
    "K06D0037_H0038:425a-3": "gang zhig ster dang za ba la //",
    "K06D0037_H0038:425a-4": "med ces pa ni 'byung mi 'gyur //",
    "K06D0037_H0038:425a-5": "rtag tu bde bar gnas pa dang //",
    "K06D0037_H0038:425a-6": "ma byin len pa spangs pa yis //",
    "K06D0037_H0038:425a-7": "skyes pa 'am ni bud med la //",
    "K06D0037_H0038:425a-8": "thob par 'gyur te phan yon no //",
    "K06D0037_H0038:425a-9": "lha rnams dang ni mi rnams su //",
    "K06D0037_H0038:425a-10": "de lus zhig cing shi nas bde 'gro mtho ris dang /",
    "K06D0037_H0038:425a-11": "lha'i 'jig rten du nye bar skye'o //",
    "K06D0037_H0038:425a-12": "'dod pa rnams la log par g-yem pas ni 'tsho ba'i 'jig rten 'dir 'dod par byed pa ni /",
    "K06D0037_H0038:425a-13": "de'i lus zhig nas shi ba'i pha rol tu ngu 'bod chen por skye zhing ltung bar 'gyur ro //",
    "K06D0037_H0038:425a-14": "de nas phyi ru chu bo rab med kyi ngogs",
    "K06D0037_H0038:425a-15": "gnyis su sh'al ma li'i nags dpag tshad brgyad cu",
    "K06D0037_H0038:425a-16": "gyen du mnyam zhing mtho ba /",
    "K06D0037_H0038:425a-17": "tsher ma sor bcu drug pa yal ga rnams thur la 'phyang ba /",
    "K06D0037_H0038:425a-18": "lus po rgyang grags bcu gnyis dang ldan zhing lus la me gyen du 'bar ba /",
    "K06D0037_H0038:425a-19": "dpag tshad drug cur gyen du 'gro zhing de la",
    "K06D0037_H0038:425a-20": "rtag tu sna tshogs pa'i mtshon gyis phan tshun du",
    "K06D0037_H0038:425a-21": "gsod cing / de ni sh'al ma li'i shing gi nags la shon no //",
    "K06D0037_H0038:425a-22": "lo stong phrag mang por shing gi tsher ma la 'dzeg go /",
    "K06D0037_H0038:425a-23": "gzhan yang dmyal ba'i srung ma rnams kyis mtshon blangs",
    "K06D0037_H0038:425a-24": "nas rgyab pas du zhing mgo thur la bstan nas",
    "K06D0037_H0038:425a-25": "lhung ngo // lhung ba'i dus su lcags bsregs kyis",
    "K06D0037_H0038:425b-0": "gzhir gsal shing @425b btsugs pa rnams la lhung ngo",
    "K06D0037_H0038:425b-1": "lhung ngo // // de rnams bshang lam nas 'thon pas /",
    "K06D0037_H0038:425b-2": "de rnams kyis sdug bsngal myong bar 'gyur ro //",
    "K06D0037_H0038:425b-3": "rgyun tu ngu zhing dpag tshad drug cu pa'i lcags",
    "K06D0037_H0038:425b-4": "kyi bum pa na bskal pa gcig tu sdod do",
    "K06D0037_H0038:425b-5": "// me mdag gis yongs su gang bar dmyal ba'i srung ma rnams kyis khar lugs so //",
    "K06D0037_H0038:425b-6": "de'i phyir bcom ldan 'das kyis bka' stsal pa /",
    "K06D0037_H0038:425b-7": "ri nag rtsegs pa mnyam zhing mtho //",
    "K06D0037_H0038:425b-8": "shing ni tsher mar bcas pa dang //",
    "K06D0037_H0038:425b-9": "lcags kyi tsher ma rnon po yis //",
    "K06D0037_H0038:425b-10": "'jig rten mi la bde ba med //",
    "K06D0037_H0038:425b-11": "shing gi rtse mor gnas pa yi //",
    "K06D0037_H0038:425b-12": "dus kyi chung mas ci zhig bya; ;de'i phyir bcom ldan 'das kyis bka' stsal pa /",
    "K06D0037_H0038:425b-13": "dge slong dag /",
    "K06D0037_H0038:425b-14": "'dod pa rnams la log par g-yem pa ni /",
    "K06D0037_H0038:425b-15": "sbrul dug can dang 'dra bar blta bar bya'o //",
    "K06D0037_H0038:425b-16": "dmyal bar 'jug pa dang /",
    "K06D0037_H0038:425b-17": "yi dvags kyi yul du 'jug pa dang /",
    "K06D0037_H0038:425b-18": "dud 'gro'i skye gnas su skye bar 'gyur ro //",
    "K06D0037_H0038:425b-19": "gang zhig 'dod pa rnams la log par g-yem pa'i rnam par smin pa ni shin tu chen po'o //",
    "K06D0037_H0038:425b-20": "de mir skyes kyang /",
    "K06D0037_H0038:425b-21": "sdug bsngal chen po myong bar 'gyur ro //",
    "K06D0037_H0038:425b-22": "de'i phyir bcom ldan 'das kyis bka' stsal pa /",
    "K06D0037_H0038:425b-23": "skye ba lnga brgyar bud med 'gyur //",
    "K06D0037_H0038:425b-24": "de bzhin du ni ma ning 'gyur //",
    "K06D0037_H0038:425b-25": "skyug bro'i mdze can yang yang 'gyur //",
    "K06D0037_H0038:425b-26": "log par g-yem pa'i nyes pa'o //",
    "K06D0037_H0038:425b-27": "skye ba du mar nye bar 'tshe? ba dang /",
    "K06D0037_H0038:425b-28": "dgra mang bar 'gyur ba dang /",
    "K06D0037_H0038:426a-0": "mi mdza' ba dang rtag tu lhan cig tu @426a *//",
    "K06D0037_H0038:426a-1": "gnas par 'gyur ba dang /",
    "K06D0037_H0038:426a-2": "nyal ba dang ldang ba'i tshe sdug bsngal dang bcas pa dang /",
    "K06D0037_H0038:426a-3": "dus rtag tu khro ba dang /",
    "K06D0037_H0038:426a-4": "mis gnod par byed pa dang /",
    "K06D0037_H0038:426a-5": "rtag tu lus sgur bar 'gyur ba dang /",
    "K06D0037_H0038:426a-6": "'on pa dang /",
    "K06D0037_H0038:426a-7": "skye ba nas skye bar dmus long la sogs par skye bar 'gyur ro //",
    "K06D0037_H0038:426a-8": "rnam par 'gyur bar nges pa dang /",
    "K06D0037_H0038:426a-9": "rtag tu sems mi dga' bar 'gyur ba dang /",
    "K06D0037_H0038:426a-10": "phan tshun du 'thab pa la dga' ba dang /",
    "K06D0037_H0038:426a-11": "dga' ba'i sems dang 'bral bar 'gyur ro //",
    "K06D0037_H0038:426a-12": "de lus zhig nas shi ba'i pha rol tu ngu",
    "K06D0037_H0038:426a-13": "'bod chen po'i dmyal bar ltung zhing skye bar 'gyur",
    "K06D0037_H0038:426a-14": "ro; ;der yang de la sdug bsngal drag po dang",
    "K06D0037_H0038:426a-15": "/ rtsub pa dang /",
    "K06D0037_H0038:426a-16": "tsha ba nyams su myong bar 'gyur ro //",
    "K06D0037_H0038:426a-17": "'dod pas log par g-yem pa'i rnam par smin pa'o //",
    "K06D0037_H0038:426a-18": "log par g-yem pa spangs pa yi //",
    "K06D0037_H0038:426a-19": "skyes pa'am ni bud med kyis //",
    "K06D0037_H0038:426a-20": "thob par 'gyur te phan yon no //",
    "K06D0037_H0038:426a-21": "yon tan nyi shu mi dman pa //",
    "K06D0037_H0038:426a-22": "de la dgra ni med pa dang //",
    "K06D0037_H0038:426a-23": "'jig rten thams cad dga' ba dang //",
    "K06D0037_H0038:426a-24": "bza' dang btung ba rnyed par sla //",
    "K06D0037_H0038:426a-25": "gos dang stan dang gnas rnams dang //",
    "K06D0037_H0038:426a-26": "bde bar nyal dang bde bar 'dug /",
    "K06D0037_H0038:426a-27": "de ni bde bar ldang ba dang //",
    "K06D0037_H0038:426a-28": "ngan song 'jigs las rnam par grol //",
    "K06D0037_H0038:426a-29": "mya ngan med dang 'jigs pa'ang med //",
    "K06D0037_H0038:426a-30": "nad rnams thams cad de la med //",
    "K06D0037_H0038:426a-31": "ma ning bud med du mi skye //",
    "K06D0037_H0038:426a-32": "cung zad gang ni don gnyer 'dod //",
    "K06D0037_H0038:426b-0": "@426b de yi 'dod pa grub par 'gyur //",
    "K06D0037_H0038:426b-1": "phan tshun du ni mdza' ba dang //",
    "K06D0037_H0038:426b-2": "gzhan ni mi dga' de la med //",
    "K06D0037_H0038:426b-3": "dbang po kun ni tshang ba dang //",
    "K06D0037_H0038:426b-4": "dge ba'i mtshan nyid yang dag ldan //",
    "K06D0037_H0038:426b-5": "mi bzod chung dang dogs pa med //",
    "K06D0037_H0038:426b-6": "skyes pa bud med dogs med do //",
    "K06D0037_H0038:426b-7": "log par g-yem pa spangs pa yi //",
    "K06D0037_H0038:426b-8": "skyes pa'am ni bud med kyis //",
    "K06D0037_H0038:426b-9": "phan yon 'di ni myong bar 'gyur //",
    "K06D0037_H0038:426b-10": "lha'am yang na mi rnams kyis //",
    "K06D0037_H0038:426b-11": "de'i lus zhig nas shi ba'i pha rol tu mtho ris dang /",
    "K06D0037_H0038:426b-12": "lha'i 'jig rten du bde 'gror skye bar 'gyur ro //",
    "K06D0037_H0038:426b-13": "gang zhig skyes pa 'dod pa yis //",
    "K06D0037_H0038:426b-14": "skye ba yang dang yang du ni; ;bud med gzhan la 'gro mi bya //",
    "K06D0037_H0038:426b-15": "sems kyi dri ma bkru ba'o //",
    "K06D0037_H0038:426b-16": "bud med gang zhig gis gyos sgyug la nye bar mi bsnyen pa dang /",
    "K06D0037_H0038:426b-17": "rang gi khyo la nye bar mi bsnyen pa dang /",
    "K06D0037_H0038:426b-18": "rang gi khyo la mi brtsi ba dang /",
    "K06D0037_H0038:426b-19": "rang gi khyo'i bu bo la mi 'dud pa dang /",
    "K06D0037_H0038:426b-20": "rang gi khyo'i sring mo rnams la gnod par byed pa dang /",
    "K06D0037_H0038:426b-21": "gzhan yang /",
    "K06D0037_H0038:426b-22": "lag pa dang /",
    "K06D0037_H0038:426b-23": "rkang pa dang /",
    "K06D0037_H0038:426b-24": "rgyab la las su bya ba mi byed pa dang /",
    "K06D0037_H0038:426b-25": "bza' ba dang /",
    "K06D0037_H0038:426b-26": "btung ba gang 'dod pa mi ster ba dang /",
    "K06D0037_H0038:426b-27": "de rnams la ngo tsha dang /",
    "K06D0037_H0038:426b-28": "khrel du mi byed pa dang /",
    "K06D0037_H0038:426b-29": "rang gi khyo bo la klog par byed pa dang /",
    "K06D0037_H0038:426b-30": "skur pa btab na dmyal bar skye bar 'gyur ro //",
    "K06D0037_H0038:426b-31": "lcags bsregs kyi sa gzhi'i steng du nyal ba dang /",
    "K06D0037_H0038:426b-32": "'bar ba'i lcags kyu kha ru bcug nas mchil bas",
    "K06D0037_H0038:427a-0": "nya la bya ba bzhin du lce'i rtse mo @427a",
    "K06D0037_H0038:427a-1": "*// phyi rol tu phyung ste /",
    "K06D0037_H0038:427a-2": "thag pas bcings nas phyi rol tu 'don to //",
    "K06D0037_H0038:427a-3": "de ltar phyi rol tu bton pa la /",
    "K06D0037_H0038:427a-4": "lce'i rtse mo la mtshon chas brgyab pa'i gnas su",
    "K06D0037_H0038:427a-5": "mchu rang la skyes pa'i srin 'bu chen pos za'o",
    "K06D0037_H0038:427a-6": "// de ltar zos bas cung zad kyang smra bar mi nus so //",
    "K06D0037_H0038:427a-7": "de ltar de ni de la lo stong phrag du mar 'tshed par 'gyur ro //",
    "K06D0037_H0038:427a-8": "btsos nas yang dmyal ba chen por lhung bar 'gyur ro //",
    "K06D0037_H0038:427a-9": "de'i phyir bcom ldan 'das kyis bka' stsal pa /",
    "K06D0037_H0038:427a-10": "gang zhig bud med skyes pa 'dod //",
    "K06D0037_H0038:427a-11": "skye ba skye bar yang dang yang //",
    "K06D0037_H0038:427a-12": "lha dang lha mo ji bzhin du //",
    "K06D0037_H0038:427a-13": "rang gi khyo ni spang mi bya //",
    "K06D0037_H0038:427a-14": "brdzun du smras pas slar yang thig nag tu skye bar 'gyur ro //",
    "K06D0037_H0038:427a-15": "der yang dmyal ba'i srung ma rnams kyis sgra chen",
    "K06D0037_H0038:427a-16": "po'i tshig sgrogs shing; mtshon cha 'bar ba sna tshogs",
    "K06D0037_H0038:427a-17": "pa blangs nas lcags bsregs kyi sa gzhi la dmyal",
    "K06D0037_H0038:427a-18": "ba'i sems can gcig gis gcig 'grud pa dang /",
    "K06D0037_H0038:427a-19": "'bar ba'i thig nag pos 'debs pa dang /",
    "K06D0037_H0038:427a-20": "'bar ba'i mtshon cha bzung nas yang dag par bsgyur ba dang /",
    "K06D0037_H0038:427a-21": "zhib mas 'tshag pa bzhin du /",
    "K06D0037_H0038:427a-22": "ste'u dang /",
    "K06D0037_H0038:427a-23": "dgra stas gzhogs pa dang /",
    "K06D0037_H0038:427a-24": "de rnams kyis sgra chen po sgrogs te du zhing gnas so //",
    "K06D0037_H0038:427a-25": "rang gi khrag 'thung zhing nang du der gnas pa de thig nag ste /",
    "K06D0037_H0038:427a-26": "brdzun du smras pas skye'o //",
    "K06D0037_H0038:427a-27": "der sdug bsngal drag pa dang /",
    "K06D0037_H0038:427a-28": "rtsub pa dang /",
    "K06D0037_H0038:427b-0": "@427b tsha ba'i tshor ba myong bar 'gyur ro //",
    "K06D0037_H0038:427b-1": "dge slong dag /",
    "K06D0037_H0038:427b-2": "brdzun du smra ba ni sbrul dug can dang 'dra bar yid la bya'o //",
    "K06D0037_H0038:427b-3": "des sdug bsngal mang po byed do //",
    "K06D0037_H0038:427b-4": "dmyal bar 'jug pa dang /",
    "K06D0037_H0038:427b-5": "yi dvags kyi yul du 'jug pa dang /",
    "K06D0037_H0038:427b-6": "dud 'gro'i skye gnas su skye bar 'gyur ro //",
    "K06D0037_H0038:427b-7": "gang zhig brdzun du smra ba ni //",
    "K06D0037_H0038:427b-8": "rnam par smin pa chen po'o //",
    "K06D0037_H0038:427b-9": "de mir skyes kyang snying rje med pa dang /",
    "K06D0037_H0038:427b-10": "skad bya rog gi dang 'dra ba dang /",
    "K06D0037_H0038:427b-11": "lce mi bde ba dang /",
    "K06D0037_H0038:427b-12": "so la srin 'byung ba dang /",
    "K06D0037_H0038:427b-13": "kha dri mi zhim pa dang /",
    "K06D0037_H0038:427b-14": "so mi snyoms pa dang /",
    "K06D0037_H0038:427b-15": "tshig rtsub pa dang /",
    "K06D0037_H0038:427b-16": "gre ba 'dzer ba dang /",
    "K06D0037_H0038:427b-17": "mchu mi bde ba dang /",
    "K06D0037_H0038:427b-18": "phrag dog dang bcas pa dang /",
    "K06D0037_H0038:427b-19": "rtag tu sred pa dang ldan pa dang /",
    "K06D0037_H0038:427b-20": "de lus zhig nas shi ba'i pha rol tu thig nag tu skye bar 'gyur ro //",
    "K06D0037_H0038:427b-21": "de'i phyir bcom ldan 'das kyis bka' stsal pa /",
    "K06D0037_H0038:427b-22": "kha nas rnag gi dri ldang zhing //",
    "K06D0037_H0038:427b-23": "dpag tshad gcig tu dri ngan 'gro /",
    "K06D0037_H0038:427b-24": "chos ni shes par yang mi 'gyur //",
    "K06D0037_H0038:427b-25": "brdzun du smras pa'i nyes pa'o //",
    "K06D0037_H0038:427b-26": "brdzun du smras pa'i rnam par smin pa'o //",
    "K06D0037_H0038:427b-27": "brdzun du smra ba spangs pa yis //",
    "K06D0037_H0038:427b-28": "skyes pa'am ni bud med ni //",
    "K06D0037_H0038:427b-29": "thob par 'gyur te phan yon ni //",
    "K06D0037_H0038:427b-30": "sum cu rtsa gsum mi nyung ba //",
    "K06D0037_H0038:427b-31": "mig dang rna ba sna dang ni //",
    "K06D0037_H0038:427b-32": "lce dang lus dang de bzhin yid //",
    "K06D0037_H0038:427b-33": "de la rnam par dag par 'gyur //",
    "K06D0037_H0038:427b-34": "padma'i ze 'bru ltar mtshungs so //",
    "K06D0037_H0038:427b-35": "mig dang so ni mnyam pa dang //",
    "K06D0037_H0038:427b-36": "lus ni mi ring mi thung la //",
    "K06D0037_H0038:428a-0": "ha cang sbom dang phra ba @428a *//",
    "K06D0037_H0038:428a-1": "min; ;'di ltar legs par bshad pa'i tshig /",
    "K06D0037_H0038:428a-2": "ji ltar autpa la yi dri //",
    "K06D0037_H0038:428a-3": "rtag tu kun nang kha yi dri //",
    "K06D0037_H0038:428a-4": "g-yog rnams thams cad bsnyen bkur 'gyur //",
    "K06D0037_H0038:428a-5": "mchod par 'os par tshig gis so //",
    "K06D0037_H0038:428a-6": "chos rnams kun la mkhas pa dang //",
    "K06D0037_H0038:428a-7": "don dang tshig 'bru rnam par mkhas //",
    "K06D0037_H0038:428a-8": "sems kyi rtog pa la zhu ma med //",
    "K06D0037_H0038:428a-9": "rtag tu khyad par 'phags pa'i tshig /",
    "K06D0037_H0038:428a-10": "brdzun du smra ba spangs pa yi //",
    "K06D0037_H0038:428a-11": "skyes pa'am ni bud med kyis //",
    "K06D0037_H0038:428a-12": "phan yon 'di ni myong bar 'gyur //",
    "K06D0037_H0038:428a-13": "lha dang mi ru skyes pa na //",
    "K06D0037_H0038:428a-14": "de'i lus zhig nas shi ba'i pha rol tu bde 'gro lha'i 'jig rten dang /",
    "K06D0037_H0038:428a-15": "mtho ris su skye'o //",
    "K06D0037_H0038:428a-16": "brdzun du smra ba zhes bya ba ni /",
    "K06D0037_H0038:428a-17": "kha na ma tho ba dang bcas pa'o //",
    "K06D0037_H0038:428a-18": "'dod pa'i don rnams la rigs kyi bus mi bya ba nyid do //",
    "K06D0037_H0038:428a-19": "bden pa dang /",
    "K06D0037_H0038:428a-20": "legs pa'i bcud rnams de lta bu ni blang bar bya'o //",
    "K06D0037_H0038:428a-21": "brdzun du smra ba zhes bya ba don med par byed pa'o //",
    "K06D0037_H0038:428a-22": "'jig rten slu bar byed do //",
    "K06D0037_H0038:428a-23": "skye ba gzhan du mar mnar med pa'i dmyal bar skye bar 'gyur ro //",
    "K06D0037_H0038:428a-24": "de'i phyir 'tsho ba'i slad du brdzun du smra bar mi bya'o //",
    "K06D0037_H0038:428a-25": "thams cad mkhyen pa sangs rgyas /",
    "K06D0037_H0038:428a-26": "byang chub sems dpa' sgrib pa dang bcas pa'i dus na'ang phra ma ni /",
    "K06D0037_H0038:428a-27": "yung nga'i kha dog ltar yun ring por mi gnas so //",
    "K06D0037_H0038:428a-28": "phub ma'i phung po'i steng du phur pa btsugs na yun ring du mi gnas pa bzhin no //",
    "K06D0037_H0038:428b-0": "rta'i rgyab tu @428b shing thog ril bu bzhag na",
    "K06D0037_H0038:428b-1": "yun ring du mi gnas pa bzhin du smras pa'i",
    "K06D0037_H0038:428b-2": "tshig la ral gris ske 'breg pa'i tshe tshig gnyis",
    "K06D0037_H0038:428b-3": "mi smra ba bzhin no //",
    "K06D0037_H0038:428b-4": "bden pa yun ring por smras bas dge sbyong dang /",
    "K06D0037_H0038:428b-5": "bram zes pha rol tu sgrol bar byed do //",
    "K06D0037_H0038:428b-6": "chang 'thungs pa ni tsha ba'i dmyal bar ltung zhing skye bar 'gyur ro //",
    "K06D0037_H0038:428b-7": "der lhung ba'i sems can ni lo stong phrag mang",
    "K06D0037_H0038:428b-8": "por 'tshed par 'gyur ro; ;de nas phyir phyung nas",
    "K06D0037_H0038:428b-9": "chu bo rab med kyi ngogs su skyur bar byed",
    "K06D0037_H0038:428b-10": "do // gang du'ang 'gro sa med par yang dang /",
    "K06D0037_H0038:428b-11": "yang du rkyal bar byed do //",
    "K06D0037_H0038:428b-12": "der dmyal ba srung ma rnams kyis mchil pas nya",
    "K06D0037_H0038:428b-13": "'don pa ltar lcags bsregs kyi sa gzhi la rdebs",
    "K06D0037_H0038:428b-14": "par byed do // 'di ltar sgrogs te /",
    "K06D0037_H0038:428b-15": "kye /",
    "K06D0037_H0038:428b-16": "skyes bu khyod ci 'dod /",
    "K06D0037_H0038:428b-17": "jo bo /",
    "K06D0037_H0038:428b-18": "skom mo //",
    "K06D0037_H0038:428b-19": "dmyal ba'i srung ma des lcags 'bar ba'i lcags kyus",
    "K06D0037_H0038:428b-20": "kha phye ste lcags bzhu ba'i khu ba ldugs par",
    "K06D0037_H0038:428b-21": "byed do // de la de'i mchu sreg go /",
    "K06D0037_H0038:428b-22": "mgrin pa yang sreg go /",
    "K06D0037_H0038:428b-23": "brang sreg go /",
    "K06D0037_H0038:428b-24": "rgyu ma sreg go /",
    "K06D0037_H0038:428b-25": "snying yang sreg go /",
    "K06D0037_H0038:428b-26": "bshang lam na mar 'thon par byed do //",
    "K06D0037_H0038:428b-27": "de rnams kyis sdug bsngal myong bar byed cing /",
    "K06D0037_H0038:428b-28": "dul 'dre bar byed do //",
    "K06D0037_H0038:428b-29": "de'i dus su yang 'chi bar ni mi 'gyur te /",
    "K06D0037_H0038:428b-30": "ji srid kyi bar du sdig pa'i las kyi 'bras bu myong bar byed do //",
    "K06D0037_H0038:428b-31": "de srid du de rnams kyis rnam par smin pa'i tshor ba myong bar byed do //",
    "K06D0037_H0038:429a-0": "de'i phyir bcom ldan 'das kyis @429a *//",
    "K06D0037_H0038:429a-1": "bka' stsal pa /",
    "K06D0037_H0038:429a-2": "tsha zhing rtsub pa'i chu bo ni //",
    "K06D0037_H0038:429a-3": "rab med shin tu bgrod par dka'//",
    "K06D0037_H0038:429a-4": "lcags kyi padma'i 'dab ma rnams //",
    "K06D0037_H0038:429a-5": "'dab ma rno ba'i steng du 'gre /",
    "K06D0037_H0038:429a-6": "chu bo rab med gzhi med par //",
    "K06D0037_H0038:429a-7": "chos min ji ltar spyod par 'gyur //",
    "K06D0037_H0038:429a-8": "gang zhig chad 'thung ba de ni sdig pa chung ba ma yin no //",
    "K06D0037_H0038:429a-9": "de mir gyur kyang rtag tu brjed ngas pa dang /",
    "K06D0037_H0038:429a-10": "lug ltar lkugs pa dang /",
    "K06D0037_H0038:429a-11": "shes rab 'chal pa dang /",
    "K06D0037_H0038:429a-12": "rig pa mi shes pa dang /",
    "K06D0037_H0038:429a-13": "rtag tu gnyid du 'gro ba dang /",
    "K06D0037_H0038:429a-14": "blo gos dman pa dang /",
    "K06D0037_H0038:429a-15": "gti mug che ba dang /",
    "K06D0037_H0038:429a-16": "'jigs pa dang /",
    "K06D0037_H0038:429a-17": "skrag par 'gyur ba dang /",
    "K06D0037_H0038:429a-18": "dogs par 'gyur ba dang /",
    "K06D0037_H0038:429a-19": "phra ma can dang /",
    "K06D0037_H0038:429a-20": "tshig mi brtan pa dang /",
    "K06D0037_H0038:429a-21": "ser sna can dang /",
    "K06D0037_H0038:429a-22": "phrag dog can dang /",
    "K06D0037_H0038:429a-23": "nges par mi 'byung ba dang /",
    "K06D0037_H0038:429a-24": "ngo tsha med pa dang /",
    "K06D0037_H0038:429a-25": "khrel med pa dang /",
    "K06D0037_H0038:429a-26": "shes rab chung ba dang /",
    "K06D0037_H0038:429a-27": "dge ba'i chos rnams mi reg pa ste /",
    "K06D0037_H0038:429a-28": "skye ba lnga brgyar gnod sbyin ste //",
    "K06D0037_H0038:429a-29": "skye ba lnga brgyar khyi dang ni //",
    "K06D0037_H0038:429a-30": "mtha' yas smyon par skye bar 'gyur //",
    "K06D0037_H0038:429a-31": "chang 'thungs pa yi nyes pa'o //",
    "K06D0037_H0038:429a-32": "myos par 'gyur ba'i chang gi btung ba'i rnam par smin pa'o //",
    "K06D0037_H0038:429a-33": "chang 'thungs ba ni spangs pa yis //",
    "K06D0037_H0038:429a-34": "skyes pa'am ni bud med ni //",
    "K06D0037_H0038:429a-35": "thob skye de yi phan yon ni //",
    "K06D0037_H0038:429a-36": "sum cu rtsa drug mi dman par //",
    "K06D0037_H0038:429a-37": "'das dang ma 'ongs pa yi dus //",
    "K06D0037_H0038:429b-0": "da ltar byung ba cung @429b zad du //",
    "K06D0037_H0038:429b-1": "myur du shes par 'gyur ba dang //",
    "K06D0037_H0038:429b-2": "rtag tu dran pa gnas pa dang //",
    "K06D0037_H0038:429b-3": "de ni smyo bar mi 'gyur zhing //",
    "K06D0037_H0038:429b-4": "khyad par 'phags pa'i shes rab dang //",
    "K06D0037_H0038:429b-5": "mi rmongs pa dang bag yod dang //",
    "K06D0037_H0038:429b-6": "tshig ni shin tu gsal ba dang //",
    "K06D0037_H0038:429b-7": "ngo tsha shes shing tshig ni gsal //",
    "K06D0037_H0038:429b-8": "de ni log par smra mi 'gyur //",
    "K06D0037_H0038:429b-9": "phra ma dang ni tshig rtsub med //",
    "K06D0037_H0038:429b-10": "don med pa la mi bstod cing; ;nyin dang mtshan du de bzhin bya //",
    "K06D0037_H0038:429b-11": "byas pa shes shing byas pa tshor //",
    "K06D0037_H0038:429b-12": "'dod med gtong dang tshul khrims ldan //",
    "K06D0037_H0038:429b-13": "khro ba med cing tshig ni drang //",
    "K06D0037_H0038:429b-14": "'jigs pa med cing rnam par mkhas //",
    "K06D0037_H0038:429b-15": "ngo tsha khrel yod phun sum tshogs //",
    "K06D0037_H0038:429b-16": "'jigs pa dang ni dogs pa med //",
    "K06D0037_H0038:429b-17": "yid gzhungs thos pa 'dzin pa dang //",
    "K06D0037_H0038:429b-18": "don yod skye bo mang nang mkhas //",
    "K06D0037_H0038:429b-19": "chang gi btung ba spangs pa yis //",
    "K06D0037_H0038:429b-20": "skyes pa 'am ni bud med kyis //",
    "K06D0037_H0038:429b-21": "phan yon 'di rnams myong bar 'gyur //",
    "K06D0037_H0038:429b-22": "lha rnams dang ni mi rnams su //",
    "K06D0037_H0038:429b-23": "de'i lus zhig nas shi ba'i pha rol tu bde 'gro mtho ris lha'i 'jig rten dang /",
    "K06D0037_H0038:429b-24": "mtho ris su skye'o //",
    "K06D0037_H0038:429b-25": "tshul khrims 'di rnams bsrung bar bya'o //",
    "K06D0037_H0038:429b-26": "'di gang zag gang su dag skyes pa'am /",
    "K06D0037_H0038:429b-27": "bud med kyis tshul khrims bsrung bar mi byed pa dang /",
    "K06D0037_H0038:429b-28": "bsgom par mi byed na de'i lus zhig nas shi",
    "K06D0037_H0038:429b-29": "ba'i pha rol tu ngan song ngan 'gro log par",
    "K06D0037_H0038:429b-30": "ltung bar skye bar 'gyur ro //",
    "K06D0037_H0038:429b-31": "gang su dag /",
    "K06D0037_H0038:430a-0": "@430a *// tshul khrims srung bar byed pa dang /",
    "K06D0037_H0038:430a-1": "sgom par byed pa rnams ni /",
    "K06D0037_H0038:430a-2": "de'i lus zhig nas shi ba'i pha rol tu bde 'gro mtho ris dang /",
    "K06D0037_H0038:430a-3": "lha'i 'jig rten du skye bar 'gyur ro //",
    "K06D0037_H0038:430a-4": "bcom ldan 'das kyis de skad ces bka' stsal pa dang /",
    "K06D0037_H0038:430a-5": "dge slong de rnams bcom ldan 'das kyis gsungs pa la mngon par bstod do //",
    "K06D0037_H0038:430a-6": "tshul khrims lnga'i phan yon bstan pa'i mdo rdzogs so ////",
    "K06D0037_H0038:430a-7": "pandi ta chen po aa nanda shr'i'i zhal snga nas /",
    "K06D0037_H0038:430a-8": "mang du thos pa'i lo tstsha ba sh'akya'i dge slong nyi ma rgyal mtshan dpal bzang pos /",
    "K06D0037_H0038:430a-9": "skad gnyis smra ba rnams kyi gdan sa /",
    "K06D0037_H0038:430a-10": "gtsug lag khang chen po dpal thar pa gling du bsgyur cing zhus te gtan la phab pa'o //"
}