{
    "T06TD4074E:126b-0": "@126b # // rgya gar skad du /",
    "T06TD4074E:126b-1": "yo ga aa ba ta ra /",
    "T06TD4074E:126b-2": "bod skad du /",
    "T06TD4074E:126b-3": "rnal 'byor la 'jug pa /",
    "T06TD4074E:127a-0": "'phags pa @127a * //",
    "T06TD4074E:127a-1": "'jam dpal gzhon nur gyur pa la phyag 'tshal lo //",
    "T06TD4074E:127a-2": "bstan bcos rgya chen bo ni thos nas kyang /",
    "T06TD4074E:127a-3": "don dam de bzhin nyid ni nges byas la //",
    "T06TD4074E:127a-4": "dad ldan de ni 'jam pa'i stan gnas te /",
    "T06TD4074E:127a-5": "blo dang ldan pas rnal 'byor brtson par bya /",
    "T06TD4074E:127a-6": "gzung dang 'dzin dang gnyi ga gnyis min dang /",
    "T06TD4074E:127a-7": "bdag dang gzhan dang mya ngan 'das pa dang //",
    "T06TD4074E:127a-8": "'khor ba zhes bya'i rnam rtog mang po ni //",
    "T06TD4074E:127a-9": "rtag tu spangs la yid ni mnyam par gzhag / sgyu ma dri za'i grong khyer lta bu ni //",
    "T06TD4074E:127a-10": "shes bya ma lus rnam par bltas nas su //",
    "T06TD4074E:127a-11": "de bzhin nyid kyi ye shes rdo rje yis //",
    "T06TD4074E:127a-12": "lus kyi 'khrul 'khor rab tu gzhig par bya //",
    "T06TD4074E:127a-13": "rnam pa thams cad du ni rab mdzes la //",
    "T06TD4074E:127a-14": "thog dang tha ma'i cha bral rnam mi rtog //",
    "T06TD4074E:127a-15": "dri ma med pa'i 'od zer stong gis ni //",
    "T06TD4074E:127a-16": "mun pa nges bsal mkha' dang mtshungs pa yin //",
    "T06TD4074E:127a-17": "rang gi snang ba tsam gyi ngo bo ru //",
    "T06TD4074E:127a-18": "gzod nas skye ba med pa'i rang sems mthong //",
    "T06TD4074E:127a-19": "gang gis kyang ni de mthong gyur pa dag / de yang de bzhin du ni blta bar bya //",
    "T06TD4074E:127a-20": "dmigs pa med dang bcas pa'i sems nyid ni //",
    "T06TD4074E:127a-21": "de bzhin nyid dang yang dag mtha' ru bshad //",
    "T06TD4074E:127a-22": "de ltar rim gyis bslabs par gyur pa las //",
    "T06TD4074E:127a-23": "ming du shes pa 'gog pa 'thob par 'gyur //",
    "T06TD4074E:127a-24": "de la yang dag reg par sbyor ba las //",
    "T06TD4074E:127a-25": "'bad pa med par mngon shes lnga ru 'gyur //",
    "T06TD4074E:127a-26": "de dang mngon par ldan pa'i rnal 'byor pa //",
    "T06TD4074E:127a-27": "'gro ba'i don ni dpag tu med par byed //",
    "T06TD4074E:127a-28": "'di ni yongs su rdzogs pa'i rnal 'byor pa //",
    "T06TD4074E:127a-29": "shin tu yun ring dus su gnas par 'gyur //",
    "T06TD4074E:127a-30": "lus ni rdo rje lta bur mi shig shing //",
    "T06TD4074E:127a-31": "nyon mongs bdud la sogs pas g-yo mi 'gyur //",
    "T06TD4074E:127a-32": "shes rab pha rol phyin pa zhes bya yi //",
    "T06TD4074E:127a-33": "rnal 'byor 'di dag rtag tu rab ldan pa //",
    "T06TD4074E:127a-34": "nam mkha' mdzod la sogs pa'i ting nge 'dzin //",
    "T06TD4074E:127a-35": "mang po rnams ni yang dag rdzogs par 'gyur //",
    "T06TD4074E:127a-36": "bdag gi rnal 'byor pa ni 'jug pa tsam //",
    "T06TD4074E:127a-37": "yang dag sbyar bas dge ba gang bsags pa //",
    "T06TD4074E:127a-38": "der ni 'gro ba thams cad rab myur ba //",
    "T06TD4074E:127a-39": "thams cad mkhyen pa'i ye shes thob par shog //",
    "T06TD4074E:127b-0": "rnal 'byor la 'jug @127b pa zhes bya ba //",
    "T06TD4074E:127b-1": "slob dpon phyogs kyi glang po'i zhal snga nas mdzad pa rdzogs so /",
    "T06TD4074E:127b-3": "// / rgya gar gyi mkhan po dha rmma shr'i bha dra dang /",
    "T06TD4074E:127b-4": "lo ts'a ba dge slong rin chen bzang pos bsgyur cing zhus te gtan la phab pa /"
}