{
    "T02TD2427E:40b-0": "@40b # // rgya gar skad du /",
    "T02TD2427E:40b-1": "su kha du:kha aa dhya pa rirya gha drishti n'a ma /",
    "T02TD2427E:40b-2": "bod skad du /",
    "T02TD2427E:40b-3": "bde sdug gnyis bral gyi lta ba zhes bya ba /",
    "T02TD2427E:40b-4": "yum shes rab kyi pha rol tu phyin ma la phyag 'tshal lo //",
    "T02TD2427E:40b-5": "sgom las 'das pa sgrub rgyu med //",
    "T02TD2427E:40b-6": "mgon po rnams kyi bdag nyid can //",
    "T02TD2427E:40b-7": "grub thob rnams kyi bla ma la //",
    "T02TD2427E:40b-8": "phyag 'tshal gnyis bral lta ba bshad //",
    "T02TD2427E:40b-9": "rang bzhin bsgom rgyu med pa'i phyir //",
    "T02TD2427E:40b-10": "rnal 'byor sgom las 'das pa yin //",
    "T02TD2427E:40b-11": "dngos dang dngos min gnyis dang bral //",
    "T02TD2427E:40b-12": "de phyir kun rdzob grub pa med //",
    "T02TD2427E:40b-13": "dngos po sgom med dngos med min //",
    "T02TD2427E:40b-14": "rang bzhin dbyer med rgyu las 'das //",
    "T02TD2427E:40b-15": "nam yang rang bzhin ye shes te //",
    "T02TD2427E:40b-16": "zung 'jug dga' ba gnyis su med //",
    "T02TD2427E:40b-17": "dran pa dang bral dran med de //",
    "T02TD2427E:40b-18": "rnal 'byor pa yi 'khrul pa yin //",
    "T02TD2427E:40b-19": "shes rab thabs kyi zung 'jug la //",
    "T02TD2427E:40b-20": "rnal 'byor gzhan gyi dgongs pa ni //",
    "T02TD2427E:40b-21": "dang po thabs ni bsgom pa'i phyir //",
    "T02TD2427E:40b-22": "mi rtog shes rab skad cig la //",
    "T02TD2427E:40b-23": "ma grub thabs kyang grub mi 'gyur //",
    "T02TD2427E:40b-24": "mthong min de ni bsgom pa min //",
    "T02TD2427E:40b-25": "gang zhig thabs ni sgom byed na //",
    "T02TD2427E:40b-26": "bla ma'i gdams ngag ldan pa yis //",
    "T02TD2427E:40b-27": "yang dag phyag rgya thabs nyid kyis //",
    "T02TD2427E:40b-28": "phra zhing rang bzhin ba rgyu ba //",
    "T02TD2427E:40b-29": "ye shes kun gyi bdud rtsi 'bab //",
    "T02TD2427E:40b-30": "mtshon pa'i 'od gsal skad cig la //",
    "T02TD2427E:40b-31": "blo ldan brtan pa'i sems kyis bsgom //",
    "T02TD2427E:40b-32": "brtags pas ma grub rtog bral yin //",
    "T02TD2427E:40b-33": "dper na 'gron po yul 'gro bzhin //",
    "T02TD2427E:40b-34": "chos sku'i mtshan mar sems gtad pas //",
    "T02TD2427E:40b-35": "rim gyis sleb pas de nyid min //",
    "T02TD2427E:40b-36": "sngar bzhin mtshan ma med gyur pas //",
    "T02TD2427E:40b-37": "rnam rtog dang bral bde chen 'grub //",
    "T02TD2427E:40b-38": "sna tshogs pa yi rigs pa rnams //",
    "T02TD2427E:40b-39": "rang rig gzhan gyis rig mi 'gyur //",
    "T02TD2427E:40b-40": "de rtogs nyin mtshan bde chen mnyam //",
    "T02TD2427E:40b-41": "gnyis dang gnyis med spangs gyur pa'i //",
    "T02TD2427E:40b-42": "gang la mi gnas rnal 'byor de //",
    "T02TD2427E:40b-43": "shes rab pha rol phyin pa rtogs //",
    "T02TD2427E:40b-44": "de rtogs bdag med lta ba yin //",
    "T02TD2427E:40b-45": "rnal 'byor bde sdug gnyis dang bral //",
    "T02TD2427E:41a-0": "gnyis @41a * //",
    "T02TD2427E:41a-1": "bral rnal 'byor sh'anti pa //",
    "T02TD2427E:41a-2": "rtogs pas phyag rgya chen po thob //",
    "T02TD2427E:41a-3": "bde sdug gnyis bral gyi lta ba zhes bya ba slob dpon sh'anti pas mdzad pa rdzogs so//"
}