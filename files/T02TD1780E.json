{
    "T02TD1780E:274a-0": "@274a # // rgya gar skad du /",
    "T02TD1780E:274a-1": "badzra mah'a k'a la aashta ka sto tra /",
    "T02TD1780E:274a-2": "bod skad du /",
    "T02TD1780E:274a-3": "rdo rje nag po chen po'i bstod pa brgyad pa /",
    "T02TD1780E:274a-4": "aom nag po chen po la phyag 'tshal lo //",
    "T02TD1780E:274a-5": "h'a h'a h'um mdzad ki li ki li sgrogs pa'i sgra yis 'byung po'i tshogs pa rnam par 'thag / h'um h'um sgrogs pa'i zhal rnams kyis ni mi yi sha za rgyu ma'i phreng ba 'khrug pa'i sku //",
    "T02TD1780E:274a-6": "phyag na kha tv'am ga dang mdung thung mi yi lag pa'i mtshan pa 'dzin cing mdzes pa'i gzugs //",
    "T02TD1780E:274b-0": "mi sdug gzugs can spyan dang dbu skra dmar ser dur @274b khrod la dgyes zhing skyong kun nas srungs //",
    "T02TD1780E:274b-1": "zhal dang zhal nas phem phem phat ces sgrogs pas so sor bskyed pa'i me dpung chen po yi //",
    "T02TD1780E:274b-2": "phreng ba rab tu 'bar ba'i dbus na bzhugs shing sku la brgyan pas yan lag nye bar mdzes //",
    "T02TD1780E:274b-3": "gsod byed drag po'i phyag gis mi yi khrag 'dzag rgyun du btung zhing sbrul gyi phreng bas brgyan //",
    "T02TD1780E:274b-4": "dmyal bar bsreg pa sel zhing sa steng zhing rnams skyong ba khyod ni rol zhing rol bar mdzod //",
    "T02TD1780E:274b-5": "dri med rdzogs pa'i byang chub brnyes kyang srid pa gsum po khengs par 'gengs nus 'o dod kyis //",
    "T02TD1780E:274b-6": "h'um h'um phat ces ma rungs dgra yis nyin bzhin 'jig rten phyugs rnams kyi ni bgegs 'joms shing //",
    "T02TD1780E:274b-7": "h'a h'a aanta dgod pa yis ni dus rnams kun du shin tu rab tu 'jigs par byed //",
    "T02TD1780E:274b-8": "mgo skyes ral pa sma ra shin tu dmar ser nye bar 'phro ba'i zhing skyong srung bar mdzod //",
    "T02TD1780E:274b-9": "sgeg cing rol pa'i 'jo sgeg dang ldan gsus pa 'phyang ba phyag na ral gri kham kham kham //",
    "T02TD1780E:274b-10": "rakta 'thungs ba'i spyan dang phyag ni khrag ltar dmar ba ram ram ti dang ru ru ru //",
    "T02TD1780E:274b-11": "ngo mtshar snang mdzad gtum po'i shugs can khro bo'i lta bas khro gnyer mdzod cig krum krum krum //",
    "T02TD1780E:274b-12": "'khor bcas skyong ba'i zhing skyong ma lus bdud dang ro langs 'dul bar mdzad pa tam tam tam //",
    "T02TD1780E:274b-13": "nges par gnod pa'i bdud dang nyon mongs bag chags gcod byed gri gug 'dzin pa hrim hrim hrim //",
    "T02TD1780E:274b-14": "nag po'i mchu dang 'dra ba'i sku ni rtsod dang nyes 'phrog thod pa'i phreng can kam kam kam //",
    "T02TD1780E:274b-15": "rmad byung 'od kyis 'jig rten g-yo zhing snang bar mdzad pa gtum po'i shugs can tsam tsam tsam //",
    "T02TD1780E:274b-16": "lha mchog dam tshig ldan pa khyod kyis tshogs kyi mchog dang zhing rnams skyongs shig sam sam sam //",
    "T02TD1780E:274b-17": "'gro ba sna tshogs dri med chu bzhin gzigs nas nges par gshin rje 'gog byed yam yam yam //",
    "T02TD1780E:274b-18": "rlung gi shugs bzhin myur du rgyu bas nyon mongs 'jig rten snang bar mdzad pa bam bam bam //",
    "T02TD1780E:274b-19": "smin ma gya gyu'i khro gnyer bsnyer bas 'jigs par mdzad kyang 'jigs las thar byed bhrum bhrum bhrum //",
    "T02TD1780E:274b-20": "sgrub po rnams la phan dang bde mdzad gnod pa'i sgo rnams bsrung ba'i zhing skyong ksham ksham ksham //",
    "T02TD1780E:275a-0": "bzod pa'i lus can kshim kshim kshim zhes gdug pa rnams kyis bzod @275a * //",
    "T02TD1780E:275a-1": "par dka' ba'i ca co sgrog / ka ha ka ha'i gsung gi rgyun dang char sprin sngon po'i lus can gcig bus thams cad gnon //",
    "T02TD1780E:275a-2": "hr'im kl'im shr'im gis sngags dang pa tsa pa tsa'i sngags rnams kyis ni lus can thal bar byed //",
    "T02TD1780E:275a-3": "sgrub po rnams la kun du gcod pa'i gegs rnams nye bar zhi bar mdzod cig zhing skyong che //",
    "T02TD1780E:275a-4": "klam klam klam zhes rtag tu nyon mongs gyur pa'i lus can srid gsum 'gro ba'i nyon mongs rnams //",
    "T02TD1780E:275a-5": "rnam par bsal nas phyag gi zhags pas skyong zhing srung ba la phan phyugs bdag pam pam pam //",
    "T02TD1780E:275a-6": "sngags kyi bdag nyid sngags kyi sku can sngags myos sngags kyis zhi ba'i bde ster 'bras bu'i phyag / mtha' dag rgyal ba'i sku bzhin mdzes pa zhing rnams skyong bar mdzad pa khyod kyis de rnams srungs //",
    "T02TD1780E:275a-7": "sgrub pa po'am slob dpon gang zhig dam tshig dge mchog mkhas pa'i blo can thun gsum du //",
    "T02TD1780E:275a-8": "sngags kyi bstod pa brgyad po klog byed de rnams bsod nams ldan zhing rgyal bar 'gyur ba dang //",
    "T02TD1780E:275a-9": "tshe dang dpal dang grags dang 'byor ldan mnyam med stobs kyis rnam par gnon pa'i gzi brjid rgyas //",
    "T02TD1780E:275a-10": "thams cad shes shing de yis nyin mtshan rtag tu bgegs kyi tshogs ni myos shing nyams par 'gyur //",
    "T02TD1780E:275a-11": "rdo rje nag po chen po'i bstod pa brgyad pa slob dpon chen po klu sgrub kyi zhal snga nas mdzad pa'o//"
}