{
    "T02TD3536E:178a-0": "@178a # // rgya gar skad du /",
    "T02TD3536E:178a-1": "sam kshipta m'a r'i tsyee s'a dha nam /",
    "T02TD3536E:178a-2": "bod skad du /",
    "T02TD3536E:178a-3": "'od zer can gyi sgrub thabs mdor bsdus pa /",
    "T02TD3536E:178a-4": "'phags ma 'od zer can la phyag 'tshal lo //",
    "T02TD3536E:178a-5": "rang gi snying gar zla ba la mam yig bsams nas /",
    "T02TD3536E:178a-6": "de'i 'od zer rnams kyis bskyed pa'i bla ma dang sangs rgyas dang byang chub sems dpa' rnams mdun du bltas nas phyag 'tshal ba dang mngon par mchod nas sdig pa bshags pa la sogs pa bya'o //",
    "T02TD3536E:178a-7": "de nas chos thams cad kyi bdag nyid kyang sgyu ma'i dpe la sogs pas so sor snang ba tsam sa bon las bsams nas rang bzhin rnam par dag pa brjod par bya ste /",
    "T02TD3536E:178a-8": "de nas stong pa nyid kyis lhag par grol ba la sogs pa brjod par bya'o //",
    "T02TD3536E:178a-9": "de nas de'i sa bon yongs su gyur pa las mya ngan med pa'i shing /",
    "T02TD3536E:178a-10": "de'i steng du zla ba la gnas pa'i mam yig / de thams cad yongs su gyur pa las bdag nyid 'od zer can gyi skur blta'o //",
    "T02TD3536E:178a-11": "de yang sku mdog ser mo zhal gsum pa /",
    "T02TD3536E:178a-12": "so sor spyan gsum pa /",
    "T02TD3536E:178a-13": "phyag brgyad pa /",
    "T02TD3536E:178a-14": "na bza' dmar po mnabs pa /",
    "T02TD3536E:178a-15": "phu dud dmar po'i stod g-yogs can /",
    "T02TD3536E:178a-16": "rgyan thams cad kyis brgyan pa /",
    "T02TD3536E:178a-17": "rnam par snang mdzad kyis dbu brgyan cing 'od 'phro ba'i 'phreng ba 'khrigs pa bandhu dzi ba ka'i me tog lta bu dang ldan pa'i phyag g-yon pa rnams kyis sdigs mdzub kyi zhags pa dang /",
    "T02TD3536E:178a-18": "gzhu dang /",
    "T02TD3536E:178a-19": "mya ngan med pa'i yal ga dang /",
    "T02TD3536E:178a-20": "skud pa bsnams pa /",
    "T02TD3536E:178a-21": "g-yas na rdo rje dang /",
    "T02TD3536E:178a-22": "mda' dang /",
    "T02TD3536E:178a-23": "lcags kyu dang /",
    "T02TD3536E:178a-24": "khab bsnams pa /",
    "T02TD3536E:178a-25": "mchod rten gyi nang na gnas shing phag bdun gyi shing rta la zhabs g-yon brkyang gis bzhugs pa /",
    "T02TD3536E:178a-26": "lang tsho gzhon nus gnas shing spyan rgyas pa /",
    "T02TD3536E:178a-27": "de'i rtsa ba'i zhal zhi zhing sgeg pa /",
    "T02TD3536E:178b-0": "g-yon na phag zhal @178b nag po khro ba dang bcas pa khro gnyer gtsigs shing 'jigs par byed pa ljags bskyod pa'o //",
    "T02TD3536E:178b-1": "zhal g-yas pa dmar zhing zlum pa padma r'a ga dang mtshungs pa gtsang khang nang na bzhengs shing mya ngan med pa'i shing gi me tog gcal du bkram pa /",
    "T02TD3536E:178b-2": "'og tu rlung gi dkyil 'khor la ham yig la sa byung ba'i sgra gcan zla ba dang nyi ma 'dzin pa lha mo bzhis yongs su bskor ba'i bcom ldan 'das ma bsam par bya'o //",
    "T02TD3536E:178b-3": "de la shar du lha mo batt'a li sku mdog dmar mo phyag bzhi pa phyag g-yon pa dag gis zhags pa dang mya ngan med pa'i shing bsnams pa /",
    "T02TD3536E:178b-4": "g-yas pa dag gis rdo rje dang lcags kyu dang /",
    "T02TD3536E:178b-5": "khab bsnams pa'o //",
    "T02TD3536E:178b-6": "lho ru lha mo ba d'a li sku mdog ser mo phyag bzhi pa g-yon pa dag gis zhags pa dang rdo rje g-yas pa dag na mya ngan med pa'i shing dang /",
    "T02TD3536E:178b-7": "khab bsnams pa'o //",
    "T02TD3536E:178b-8": "nub tu lha mo ba r'a li de'i gzugs 'chang ba phyag g-yon pa dag gis zhags pa dang /",
    "T02TD3536E:178b-9": "mya ngan med pa'i shing /",
    "T02TD3536E:178b-10": "g-yas pa dag gis rdo rje dang /",
    "T02TD3536E:178b-11": "khab bsnams pa'o //",
    "T02TD3536E:178b-12": "byang du lha mo b'a r'a h'a mu khi sku mdog dmar mo phyag bzhi pa phyag g-yon pa dag gis mya ngan med pa'i shing dang gzhu /",
    "T02TD3536E:178b-13": "g-yas pa dag gis mda' dang rdo rje bsnams pa bsam par bya'o //",
    "T02TD3536E:178b-14": "yang na thams cad dkar mo rin po che'i cod pan can /",
    "T02TD3536E:178b-15": "phal zhal gcig pa spyan gsum pa /",
    "T02TD3536E:178b-16": "rgyan sna tshogs pas brgyan pa phu dung dmar po'i stod g-yogs can bsam par bya'o //",
    "T02TD3536E:178b-17": "de nas rdo rje lcags kyu ma la sogs pa rnams kyi phyag rgya dang sngags kyis ye shes sems dpa' dgug pa la sogs pa bya'o //",
    "T02TD3536E:178b-18": "dza: h'um bam ho:zhes pa 'dis ye shes sems dpa' dgug pa dang gzhug pa dang bcing ba dang dbang du bya bas mnyes par bya'o //",
    "T02TD3536E:178b-19": "de nas 'od zer can gyi phyag rgyas gnyis su med par bya zhing bsgom pa sngon du 'gro bas bzlas par bya'o //",
    "T02TD3536E:178b-20": "aom m'a r'i tsyee sv'a h'a /",
    "T02TD3536E:178b-21": "dge ba thams cad yongs su bsngo nas gshegs su gsol lo //",
    "T02TD3536E:178b-22": "aom m'a r'i tsyee mu:zhes pas gshegs su gsol zhes so //",
    "T02TD3536E:178b-23": "'od zer can gyi sgrub thabs mdor bsdus pa rdzogs so//"
}