{
    "T02D2224:70b-0": "@70b # // rgya gar skad du /",
    "T02D2224:70b-1": "do ha ko sha g'i ti /",
    "T02D2224:70b-2": "bod skad du //",
    "T02D2224:70b-3": "do ha mdzod kyi glu /",
    "T02D2224:70b-4": "'jam dpal gzhon nur gyur pa la phyag 'tshal lo //",
    "T02D2224:70b-5": "dug sprul lta bu'i skal med ni //",
    "T02D2224:70b-6": "nges par skye bo dam pa la ;",
    "T02D2224:70b-7": "/ skyon gyi dri mas dgod pa'i phyir //",
    "T02D2224:70b-8": "mthong ba tsam gyis 'jigs par byos //",
    "T02D2224:70b-9": "de nyid mi shes bram ze ni //",
    "T02D2224:70b-10": "gyi na rigs byed gzhi dag 'don //",
    "T02D2224:70b-11": "sa chu ku sha dag byed dang //",
    "T02D2224:70b-12": "khyim na gnas shing me la bsreg / don med sbyin sreg byed pa ni //",
    "T02D2224:70b-13": "du bas mig la gnod par bas //",
    "T02D2224:70b-14": "dbyu gu dbyug gsum legs ldan gzugs //",
    "T02D2224:70b-15": "tha dad pa dang dad pas bstan pa dang //",
    "T02D2224:70b-16": "chos dang chos min shes par mi mnyam zhing //",
    "T02D2224:70b-17": "'gro ba rnams ni brdzun pa nyid du gol //",
    "T02D2224:70b-18": "ae ra'i thal bas lus la byugs nas su //",
    "T02D2224:71a-0": "mgo la ral pa'i @71a * //",
    "T02D2224:71a-1": "khur bu khur bar byed //",
    "T02D2224:71a-2": "khyim du mar me btang nas gnas //",
    "T02D2224:71a-3": "mtshams su 'dug nas dril bu 'khrol //",
    "T02D2224:71a-4": "skyil krung bcas nas mig btsums te //",
    "T02D2224:71a-5": "rna bar shub shub skye bo slu bar byed //",
    "T02D2224:71a-6": "khyo med skra med 'di 'dra gzhan la ston //",
    "T02D2224:71a-7": "dbang rnams bskur zhing bla ma'i yon rnams len //",
    "T02D2224:71a-8": "sen mo ring zhing lus la dri mas g-yogs //",
    "T02D2224:71a-9": "gos dang bral zhing skra ni 'bal bar byed //",
    "T02D2224:71a-10": "nam mkha'i yid can gnod byed lam gyi gzugs //",
    "T02D2224:71a-11": "thar pa'i ched du bdag nyid 'gro byed slu //",
    "T02D2224:71a-12": "gcer bus gal te grol 'gyur na //",
    "T02D2224:71a-13": "khyi dang wa sogs cis mi grol //",
    "T02D2224:71a-14": "spu btogs pas ni grol 'gyur na //",
    "T02D2224:71a-15": "bud med spu btogs grol bar 'gyur //",
    "T02D2224:71a-16": "mjug spu bslang bas grol 'gyur na //",
    "T02D2224:71a-17": "rma bya g-yag sogs grol bar 'gyur //",
    "T02D2224:71a-18": "langs te za bas grol 'gyur na //",
    "T02D2224:71a-19": "rta dang glang po ci phyir min //",
    "T02D2224:71a-20": "mda' bsnun na re nam mkha'i yid can la //",
    "T02D2224:71a-21": "thar pa nam yang yod pa ma yin zer //",
    "T02D2224:71a-22": "bde pa'i de nyid dang ni bral gyur zhing //",
    "T02D2224:71a-23": "lus kyi dka' thub 'ba' zhig tsam ldan pas //",
    "T02D2224:71a-24": "dge tshul dge slong gnas brtan zhes bya bas //",
    "T02D2224:71a-25": "bande rnams ni de ltar rab byung nas //",
    "T02D2224:71a-26": "kha cig mdo sde 'chad par byed cing 'jug / la la ro gcig sems kyi tshul 'dzin mthong //",
    "T02D2224:71a-27": "kha cig theg chen de la rgyug byed cing //",
    "T02D2224:71a-28": "de ni gzhung lugs tshad ma'i bstan bcos yin //",
    "T02D2224:71a-29": "gzhan yang dkyil 'khor 'khor lo ma lus bsgom //",
    "T02D2224:71a-30": "kha cig bzhi pa'i don 'chad pa la zhugs ;",
    "T02D2224:71a-31": "/ la la nam mkha'i khams la rtog par snang //",
    "T02D2224:71a-32": "gzhan yang stong nyid ldan par byed pa de //",
    "T02D2224:71a-33": "phal cher mi mthun phyogs la zhugs pa yin //",
    "T02D2224:71a-34": "lhan cig skyes bral gzhan gang gis //",
    "T02D2224:71a-35": "mya ngan 'das gang sgom byed pa //",
    "T02D2224:71a-36": "de dag 'gas kyang don dam ni //",
    "T02D2224:71a-37": "cig shos 'grub par mi 'gyur ro //",
    "T02D2224:71a-38": "gang zhig gang la mos par gyur pa des //",
    "T02D2224:71a-39": "bsam gtan gnas pas thar pa thob bam ci //",
    "T02D2224:71a-40": "mar me ci dgos lha bshos de ci dgos //",
    "T02D2224:71a-41": "de la ci bya gsang sngags bstan pa ci zhig dgos //",
    "T02D2224:71a-42": "'bab stegs 'gro dang dka' thub mi dgos te //",
    "T02D2224:71b-0": "chu la zhugs pas thar pa thob @71b bam ci //",
    "T02D2224:71b-1": "snying rje dang bral stong pa nyid zhugs gang //",
    "T02D2224:71b-2": "des ni lam mchog rnyed pa ma yin no //",
    "T02D2224:71b-3": "'on te snying rje 'ba' zhig bsgoms na yang //",
    "T02D2224:71b-4": "'khor ba 'dir gnas thar pa thob mi 'gyur //",
    "T02D2224:71b-5": "gang yang gnyis po sbyor par nus pa des //",
    "T02D2224:71b-6": "'khor par mi gnas mya ngan 'das mi gnas //",
    "T02D2224:71b-7": "kye lags gang smras brdzun zhing log pa de bor la //",
    "T02D2224:71b-8": "gang la zhen pa yod pa de yang thong //",
    "T02D2224:71b-9": "rtogs par gyur na thams cad de yin te /",
    "T02D2224:71b-10": "de la gzhan pa sus kyang shes mi 'gyur //",
    "T02D2224:71b-11": "klog pa de yin 'dzin dang sgom pa de yin te //",
    "T02D2224:71b-12": "bstan bcos snying la 'chad pa'ang de yin no //",
    "T02D2224:71b-13": "de mi mtshon pa'i lta pa yod min te //",
    "T02D2224:71b-14": "'on kyang gcig bu bla ma'i zhal la ltos pa yin //",
    "T02D2224:71b-15": "bla ma'i smras pa gang gi snying zhugs pa //",
    "T02D2224:71b-16": "lag pa'i mthil du gnas pa'i gter mthong 'dra //",
    "T02D2224:71b-17": "gnyug ma'i rang bzhin byis bas ma mthong bar //",
    "T02D2224:71b-18": "'khrul pas byis ba bslus zhes mda' bsnun smra //",
    "T02D2224:71b-19": "bsam gtan med cing rab tu 'byung ba med //",
    "T02D2224:71b-20": "khyim na gnas shing chung ma dag dang lhan cig tu //",
    "T02D2224:71b-21": "gang zhig yul gyi dga' bas bcings las mi grol na //",
    "T02D2224:71b-22": "mda' bsnun da ni de nyid shes pa yin zhes smra //",
    "T02D2224:71b-23": "gal te mngon du gyur na bsam gtan ci //",
    "T02D2224:71b-24": "gal te lkog tu gyur na mun pa 'jal //",
    "T02D2224:71b-25": "lhan cig skyes pa'i rang bzhin de nyid ni //",
    "T02D2224:71b-26": "dngos dang dngos po med pa ma yin te //",
    "T02D2224:71b-27": "mda' bsnun 'o dong rtag tu 'bod par byed //",
    "T02D2224:71b-28": "gang zhig blangs nas skye shi gnas gyur pa //",
    "T02D2224:71b-29": "de nyid blangs nas bde chen mchog grub ces //",
    "T02D2224:71b-30": "skad gsang mthon bos mda' bsnun smra byed kyang //",
    "T02D2224:71b-31": "byol song 'jig rten mi go ji ltar bya //",
    "T02D2224:71b-32": "bsam gtan bral bas ci zhig bsam byar yod //",
    "T02D2224:71b-33": "brjod du med gang ji ltar bshad du yod //",
    "T02D2224:71b-34": "srid pa'i phyag rgyas 'gro ba ma lus bslus //",
    "T02D2224:71b-35": "rang bzhin gnyug ma lus kyang blangs pa med //",
    "T02D2224:71b-36": "rgyud med sngags med bsam bya bsam gtan med //",
    "T02D2224:71b-37": "de kun rang yid 'khrul bar byed pa'i rgyu //",
    "T02D2224:71b-38": "rang bzhin ngag pa'i sems la bsam gtan dag gis mi bslad da //",
    "T02D2224:71b-39": "bdag gi de nyid bde la gnas shing gdung bar",
    "T02D2224:71b-40": "ma byed cig / za zhing 'thung la gnyid sprod",
    "T02D2224:71b-41": "kyis dga' zhing // rtag tu yang dang yang du 'khor lo 'gengs //",
    "T02D2224:72a-0": "chos 'di lta bus 'jig @72a * //",
    "T02D2224:72a-1": "rten pha rol 'grub 'gyur te //",
    "T02D2224:72a-2": "rmongs pa 'jig rten mgon por rdog pas mnan nas song //",
    "T02D2224:72a-3": "gang du rlung dang sems ni mi rgyu zhing //",
    "T02D2224:72a-4": "nyi ma zla ba 'jug pa med gyur pa //",
    "T02D2224:72a-5": "mi shes pa dag gnas de dbugs phyung cig /",
    "T02D2224:72a-6": "mda' bsnun gyis ni man ngag thams cad bstan nas",
    "T02D2224:72a-7": "song // gnyis su mi bya gcig tu bya ba ste //",
    "T02D2224:72a-8": "rigs la bye brag dag tu ma 'byed par //",
    "T02D2224:72a-9": "khams gsum ma lus 'di dag thams cad ni //",
    "T02D2224:72a-10": "'dod chags chen po gcig tu kha dog sgyur cig dang //",
    "T02D2224:72a-11": "der ni thog ma dbus mtha' med //",
    "T02D2224:72a-12": "ji srid mya ngan 'das pa min ;",
    "T02D2224:72a-13": "/ bde ba chen po mchog 'di la //",
    "T02D2224:72a-14": "bdag dang gzhan du yod ma yin //",
    "T02D2224:72a-15": "mdun dang rgyab dang phyogs bcu ru //",
    "T02D2224:72a-16": "gang gang mthong ba de de nyid //",
    "T02D2224:72a-17": "de ring nyid du mgon po da ltar 'khrul pa chad //",
    "T02D2224:72a-18": "da ni su la'ang dri par mi bya'o //",
    "T02D2224:72a-19": "dbang po gang du nub gyur cing //",
    "T02D2224:72a-20": "rang gi ngo bor nyams par 'gyur //",
    "T02D2224:72a-21": "grogs dag de ni lhan cig skyed pa'i lus //",
    "T02D2224:72a-22": "bla ma'i zhal las gsal par bris //",
    "T02D2224:72a-23": "yid ni gar 'ching rlung gar dengs //",
    "T02D2224:72a-24": "sa steng 'di na yan lag gnas //",
    "T02D2224:72a-25": "de ni rmongs pas mtshams su yongs shes bya //",
    "T02D2224:72a-26": "gti mug rgya mtsho 'chad pa gang shes pa //",
    "T02D2224:72a-27": "'di ni bde chen mchog yin te //",
    "T02D2224:72a-28": "sa ra ha yis bstan nas 'gro //",
    "T02D2224:72a-29": "kye ho 'di ni rang rig yin pa ste //",
    "T02D2224:72a-30": "yid la 'khrul pa ma byed cig / dngos dang dngos med bde par gshegs pa'i 'ching pa ste //",
    "T02D2224:72a-31": "srid dang mnyam nyid tha dad ma 'byed par //",
    "T02D2224:72a-32": "gnyug ma'i yid ni gcig tu gtod dang rnal 'byor pa //",
    "T02D2224:72a-33": "tshul chu bzhag bzhin du shes par byos //",
    "T02D2224:72a-34": "bsam gtan brdzun pas thar pa rnyed min no //",
    "T02D2224:72a-35": "sgyu lus dra bas ji ltar pang du 'khyud //",
    "T02D2224:72a-36": "bla ma dam pa'i bka' yis bde par yid ches par //",
    "T02D2224:72a-37": "nga yis brjod du yod min zhes ni mda' bsnun smra //",
    "T02D2224:72a-38": "gdod nas dag pa nam mkha'i rang bzhin la //",
    "T02D2224:72a-39": "bltas shing bltas shing mthong pa 'gag par 'gyur //",
    "T02D2224:72a-40": "de lta bu nyid dus su 'gog par 'gyur //",
    "T02D2224:72a-41": "gnyug ma nyid la skyon gyis byis pa bslus //",
    "T02D2224:72a-42": "skyo bo ma lus lhag par sun 'byin cing //",
    "T02D2224:72b-0": "nga rgyal skyon @72b gyis de nyid mtshon mi nus //",
    "T02D2224:72b-1": "'jig rten ma lus bsam gtan gyis rmongs 'gyur //",
    "T02D2224:72b-2": "gnyug ma'i rang bzhin sus kyang mtshon du med //",
    "T02D2224:72b-3": "sems kyi rtsa ba min mtshon te //",
    "T02D2224:72b-4": "lhan cig skyes pa rnam gsum gyi //",
    "T02D2224:72b-5": "gang las de skyes gang du nub //",
    "T02D2224:72b-6": "gang du gnas 'gyur gsal bar mi shes so //",
    "T02D2224:72b-7": "rtsa ba bral pa'i de nyid gang sems pa //",
    "T02D2224:72b-8": "bla ma'i man ngag mthong pa de yis chog //",
    "T02D2224:72b-9": "khro pa'i rang bzhin sems kyi ngo bo nyid yin zhes //",
    "T02D2224:72b-10": "rmongs rnams mda' bsnun gyis smras tse ne shes par byos //",
    "T02D2224:72b-11": "gnyug ma'i rang bzhin tshig gis mi brjod kyang ;",
    "T02D2224:72b-12": "/ slob dpon man ngag mig gis mthong bar 'gyur //",
    "T02D2224:72b-13": "chos dang chos min mnyes nas zos pa yis //",
    "T02D2224:72b-14": "'di la nyes pa rdul tsam yod ma lags //",
    "T02D2224:72b-15": "gnyug ma'i yid ni gang tshe sbyangs gyur pa //",
    "T02D2224:72b-16": "de tshe bla ma'i yon tan snying la 'jug par 'gyur //",
    "T02D2224:72b-17": "'di ltar rtogs nas mda' bsnun glu len te /",
    "T02D2224:72b-18": "sngags dang rgyud rnams gcig kyang ma mthong ngo //",
    "T02D2224:72b-19": "'gro rnams las kyis so sor bcings gyur te //",
    "T02D2224:72b-20": "las las grol na yid ni thar pa yin //",
    "T02D2224:72b-21": "rang rgyud grol na nges par gzhan med de// mchog gi mya ngan 'das pa thob par 'gyur //",
    "T02D2224:72b-22": "sems nyid gcig pu kun gyi sa bon te //",
    "T02D2224:72b-23": "gang la srid dang mya ngan 'das 'phro ba //",
    "T02D2224:72b-24": "'dod pa'i 'bras bu ster bar byed pa yi //",
    "T02D2224:72b-25": "yid bzhin nor 'dra'i sems la phyag 'tshal lo //",
    "T02D2224:72b-26": "sems bcings pas ni 'chings 'gyur te /",
    "T02D2224:72b-27": "de nyid grol na the tshom med //",
    "T02D2224:72b-28": "blun po gang gis 'ching 'gyur ba //",
    "T02D2224:72b-29": "mkhas rnams de yis myur du grol //",
    "T02D2224:72b-30": "sems ni nam mkha' 'dra bar gzung bya ste //",
    "T02D2224:72b-31": "nam mkha'i rang bzhin nyid du sems gzung bya //",
    "T02D2224:72b-32": "yid de yid ma yin par byed 'gyur na //",
    "T02D2224:72b-33": "des ni bla med byang chub thob par 'gyur //",
    "T02D2224:72b-34": "mkhas 'drar byas na rlung ni rnam par 'ching //",
    "T02D2224:72b-35": "mnyam nyid yongs su shes pas rab tu thim //",
    "T02D2224:72b-36": "mda' bsnun gyis smras nam zhig nus ldan na //",
    "T02D2224:72b-37": "mi rtag g-yo ba myur du spong par 'gyur //",
    "T02D2224:72b-38": "rlung dang me dang dbang chen 'gags pa na //",
    "T02D2224:73a-0": "bdud rtsi rgyu pa'i dus su rlung ni sems la 'jug / nam @73a * //",
    "T02D2224:73a-1": "zhig sbyor bzhi gnas gcig la ni zhugs pa na //",
    "T02D2224:73a-2": "bde chen mchog ni nam mkha'i khams su mi shong ngo //",
    "T02D2224:73a-3": "khyim dang khyim na de yis gtam smra yang //",
    "T02D2224:73a-4": "bde chen gnas ni yongs su shes pa med //",
    "T02D2224:73a-5": "'gro kun bsam pas sun 'byin mda' bsnun smra //",
    "T02D2224:73a-6": "bsam gyis mi khyab grub pa 'ga' yang med //",
    "T02D2224:73a-7": "srog chags thams cad kun la yang //",
    "T02D2224:73a-8": "de nyid yod de rtogs pa med //",
    "T02D2224:73a-9": "thams cad ro mnyam rang bzhin pas //",
    "T02D2224:73a-10": "bsam pas ye shes bla med pa'o //",
    "T02D2224:73a-11": "kha sang de ring de bzhin sang dang gzhan //",
    "T02D2224:73a-12": "don rnams phun sum tshogs par skye bo 'dod //",
    "T02D2224:73a-13": "kye ho bzhin bzangs snyim pa chus bkang pa //",
    "T02D2224:73a-14": "'dzags pa bzhin du nyams pa ma tshor ro //",
    "T02D2224:73a-15": "bya ba byed dang bya ba min byed pa //",
    "T02D2224:73a-16": "nges par rtogs na 'ching dang grol ba med //",
    "T02D2224:73a-17": "yi ge med las 'chad par yod 'dod pa //",
    "T02D2224:73a-18": "gang zhig rnal 'byor brgya la 'ga' yis mtshon //",
    "T02D2224:73a-19": "'jur bus bcings pa'i sems 'di ni //",
    "T02D2224:73a-20": "glod na grol par the tshom med //",
    "T02D2224:73a-21": "dngos po gang gi rmongs pas 'chings //",
    "T02D2224:73a-22": "mkhas rnams de yis rnam par grol //",
    "T02D2224:73a-23": "bcings pa dag ni phyogs bcur 'gro ba rtsom //",
    "T02D2224:73a-24": "mthong bar gyur na mi g-yo brtan par gnas //",
    "T02D2224:73a-25": "go bzlog rnga mo lta bur bdag gis rtogs //",
    "T02D2224:73a-26": "bu khyod rnams kyang rang la cher te ltos //",
    "T02D2224:73a-27": "kye lags dbang po ltos shig dang //",
    "T02D2224:73a-28": "'di las ngas ni ma gtogs so //",
    "T02D2224:73a-29": "las zin pa yi skyes bu yi //",
    "T02D2224:73a-30": "drung du sems thag gcad par byos //",
    "T02D2224:73a-31": "rlung bcings pa la rang nyid ma sems skye //",
    "T02D2224:73a-32": "shing gi rnal 'byor sna rtser ma 'dug cig /",
    "T02D2224:73a-33": "ae ma'o ma yin lhan cig skyes pa mchog chags",
    "T02D2224:73a-34": "byos // srid pa'i sna rtser 'ching ba yang dag spang //",
    "T02D2224:73a-35": "'di ni yid 'dus pa la rlung gi rlabs //",
    "T02D2224:73a-36": "g-yo zhing 'phyar la shin tu mi srun 'gyur //",
    "T02D2224:73a-37": "lhan cig skyes pa'i rang bzhin rtogs gyur na //",
    "T02D2224:73a-38": "de yis bdag nyid brten par gyur pa yin //",
    "T02D2224:73a-39": "gang tshe yid ni nye par 'gags gyur na //",
    "T02D2224:73b-0": "lus kyi 'ching ba rnam par 'chad @73b par 'gyur //",
    "T02D2224:73b-1": "gang tshe lhan cig skyes dang ro mnyam pa //",
    "T02D2224:73b-2": "de tshe dman pa'i rigs dang bram ze med //",
    "T02D2224:73b-3": "'di ni zla ba rgya mtsho nyid dang ni //",
    "T02D2224:73b-4": "'di ni gang+g'a'i rgya mtsho nyid dang ni //",
    "T02D2224:73b-5": "b'a r'a na s'i sra ya gha ya ti //",
    "T02D2224:73b-6": "'di ni zla ba gsal byed nyid //",
    "T02D2224:73b-7": "zhing kun gnas dang nye ba'i gnas sogs pa //",
    "T02D2224:73b-8": "phyin te bltas pa'i rtogs pa gang smra ba //",
    "T02D2224:73b-9": "lus dang 'dra ba'i mu gnas gzhan na med //",
    "T02D2224:73b-10": "dge ba nga yis nges par yang ngag mthong //",
    "T02D2224:73b-11": "'dab ldan padma'i sdong po ge sar gyi dbus na //",
    "T02D2224:73b-12": "shin tu phra ba'i rnal ma dri dang kha dog ldan //",
    "T02D2224:73b-13": "bye brag 'ongs shing rmongs pa mya ngan gyis //",
    "T02D2224:73b-14": "gdungs pa'i 'bras bu med par ma byed cig //",
    "T02D2224:73b-15": "gang tshe tshangs pa khyab 'jug mig gsum dang //",
    "T02D2224:73b-16": "'jig rten ma lus thams cad gzhir gyur pa //",
    "T02D2224:73b-17": "rigs med de la mchod na las kyi yang //",
    "T02D2224:73b-18": "mtha' yi tshogs ni yang dag zad par 'gyur //",
    "T02D2224:73b-19": "kye ho bu nyon rtsod pa'i ro ni dag par yang dag gnas shes pa //",
    "T02D2224:73b-20": "'gro ba 'chad cing 'don la sogs pas de ni shes par nus ma yin //",
    "T02D2224:73b-21": "kye ho bu nyon de nyid sna tshogs kyis //",
    "T02D2224:73b-22": "ro 'di bstan par nus pa ma yin te //",
    "T02D2224:73b-23": "bde ba'i gnas mchog rtog spangs te //",
    "T02D2224:73b-24": "'gro ba nye par skye pa nyid bzhin no //",
    "T02D2224:73b-25": "blo ni rnam 'gags yid ni pham gyur pa //",
    "T02D2224:73b-26": "gang du mngon pa'i nga rgyal chad pa'o //",
    "T02D2224:73b-27": "de nyid sgyu ma'i rang bzhin mchog tu rtog pa ste //",
    "T02D2224:73b-28": "de la bsam gtan 'ching ba des ni ci byar yod //",
    "T02D2224:73b-29": "dngos por skyas pa mkha'i ltar rang bzhin na ;",
    "T02D2224:73b-30": "/ dngos po rnam spangs phyi nas ci zhig skye //",
    "T02D2224:73b-31": "gdod nas skye med rang bzhin yin pa la //",
    "T02D2224:73b-32": "de ring dpal ldan bla ma bstan pas rtogs //",
    "T02D2224:73b-33": "mthong dang thos dang rig dang dran pa dang //",
    "T02D2224:73b-34": "za snom 'khyam dang 'gro dang 'dug pa dang //",
    "T02D2224:73b-35": "cal col gtam dang lan smra gyur pa la //",
    "T02D2224:73b-36": "sems so zhe na gcig gi rnam pa la mi",
    "T02D2224:73b-37": "bskyod// gang zhig bla ma'i man ngag bdud rtsi'i chu",
    "T02D2224:73b-38": "/ gdung sel bsal ba ngo mas par mi 'thung",
    "T02D2224:73b-39": "par// de ni bstan bcos don mang mya ngam gyi",
    "T02D2224:73b-40": "/ // thang la skom pas gdungs te 'chi bar zad //",
    "T02D2224:73b-41": "bla mas bstan pa brjod min na //",
    "T02D2224:73b-42": "slob mas go ba ma yin te /",
    "T02D2224:74a-0": "lhan cig @74a * //",
    "T02D2224:74a-1": "skyes pa bdud rtsi'i ro //",
    "T02D2224:74a-2": "gang gis ji ltar bsten par bya //",
    "T02D2224:74a-3": "tshad mar 'dzin pa'i dbang gis su //",
    "T02D2224:74a-4": "blun pos bye brag rnyed pa ste //",
    "T02D2224:74a-5": "de tshe rdol ba'i khyim du rol //",
    "T02D2224:74a-6": "'on kyang dri mas mi gos so //",
    "T02D2224:74a-7": "gang tshe slong na srang kha'i kham phor gyis spyod de /",
    "T02D2224:74a-8": "bdag ni rgyal po yin na slar yang ci byar yod //",
    "T02D2224:74a-9": "dbye ba rnam par spangs nas de nyid gnas pa la //",
    "T02D2224:74a-10": "rang bzhin mi g-yo btang snyoms lhun gyis grub //",
    "T02D2224:74a-11": "mya ngan 'das pa la gnas srid par mdzes //",
    "T02D2224:74a-12": "nad gzhan dag la sman gzhan gtang mi bya //",
    "T02D2224:74a-13": "bsam dang bsam bya rab tu spangs nas su //",
    "T02D2224:74a-14": "ji ltar bu chung tshul du gnas par bya //",
    "T02D2224:74a-15": "bla ma'i lung la bsgrims te rab 'bad na //",
    "T02D2224:74a-16": "lhan cig skyes pa 'byung bar the tshom med //",
    "T02D2224:74a-17": "kha dog yon tan yi ge dpe bral ba //",
    "T02D2224:74a-18": "smra ru mi btung de ni bdag gis gyin mtshon //",
    "T02D2224:74a-19": "gzhon nu ma yi bde pa snying la zhen pa bzhin //",
    "T02D2224:74a-20": "dbang phyug dam pa de ni su la bstan nus sam //",
    "T02D2224:74a-21": "dngos dang dngos med yongs su bcad pa dang //",
    "T02D2224:74a-22": "der ni 'gro ba ma lus rab tu thim par 'gyur //",
    "T02D2224:74a-23": "gang tshe yid ni mi g-yo rang gnas brtan pa ste //",
    "T02D2224:74a-24": "de tshe 'khor pa'i dngos po las ni rang grol 'gyur //",
    "T02D2224:74a-25": "gang tshe bdag gzhan yongs su shes med ni //",
    "T02D2224:74a-26": "de tshe bla med lus ni thob par 'gyur //",
    "T02D2224:74a-27": "de ltar bstan pa nyid las nges par ma 'khrul",
    "T02D2224:74a-28": "par// rang gis rang la legs par shes par byas",
    "T02D2224:74a-29": "nas ni // rdul min rdul bral ma yin sems kyang min //",
    "T02D2224:74a-30": "dngos po de dag gdod nas zhen pa med //",
    "T02D2224:74a-31": "mda' bsnun gyi smras de tsam zhig tu zad// kye",
    "T02D2224:74a-32": "ho ma lus dri med don dam shes par byos",
    "T02D2224:74a-33": "; / khyim na gnas pa phyi rol song nas",
    "T02D2224:74a-34": "tshol// khyim bdag mthong nas khyim tshes dag la dri",
    "T02D2224:74a-35": "; // mda' bsnun gyis smras bdag nyid shes par byos //",
    "T02D2224:74a-36": "blun pos bsam gtan bsam bya bzlas brjod min //",
    "T02D2224:74a-37": "gang tshe bla mas bstan cing thams cad shes byas kyang //",
    "T02D2224:74a-38": "bdag gis yongs su brtags pas thar pa thob bam ci //",
    "T02D2224:74a-39": "yul rnams bgrod cing gdung bas nyen byas kyang //",
    "T02D2224:74a-40": "lhan cig skyes pa mi rnyed sdig pas 'dzin //",
    "T02D2224:74a-41": "yul rnams bsten pas yul gyis mi gos so //",
    "T02D2224:74a-42": "autpala 'dab ma chu yis ma reg bzhin //",
    "T02D2224:74b-0": "gang ltar rtsa ba rnal 'byor @74b skyabs su 'gro //",
    "T02D2224:74b-1": "dug gi sngags can dug gis ga la tshugs //",
    "T02D2224:74b-2": "lha la mchod pa khri phrag byin nas kyang //",
    "T02D2224:74b-3": "bdag nyid de yis 'ching 'gyur ci zhig bya //",
    "T02D2224:74b-4": "de 'dras 'khor pa 'di ni 'chad min te //",
    "T02D2224:74b-5": "gnyug ma'i rang bzhin ma rtogs rgal mi nus //",
    "T02D2224:74b-6": "mig ni mi 'dzums sems kyang mi 'gog dang //",
    "T02D2224:74b-7": "rlung 'gog pa ni dpal ldan bla mas rtogs //",
    "T02D2224:74b-8": "gang tshe rlung rgyud de ni mi g-yo ste //",
    "T02D2224:74b-9": "'ching ba'i tshe na rnal 'byor pas ci bya //",
    "T02D2224:74b-10": "ji srid dbang po yul gyi grong la lhung //",
    "T02D2224:74b-11": "de srid rang nyid las med rab tu rgyas //",
    "T02D2224:74b-12": "khyed cag da ltar ci byed sam dang kye //",
    "T02D2224:74b-13": "de ni shin tu dka' ba'i dgongs pa 'jug / gang zhig gang la gnas pa ni //",
    "T02D2224:74b-14": "de ni de ru mi mthong ste //",
    "T02D2224:74b-15": "mkhas pa thams cad bstan bcos 'chad pa yis //",
    "T02D2224:74b-16": "lus la sangs rgyas yod par ma rtogs so //",
    "T02D2224:74b-17": "glang chen lo bas nas sems tshags chud pas na //",
    "T02D2224:74b-18": "der ni 'gro 'ong chad nas ngal ba ste //",
    "T02D2224:74b-19": "'di ltar rtogs na gang du 'ang dri sa med //",
    "T02D2224:74b-20": "mkhas pa ngo cha med pas de ma rtogs //",
    "T02D2224:74b-21": "gson pa gang zhig rnam par ma gyur pa //",
    "T02D2224:74b-22": "de ni rgas shing 'chi bar 'gyur ram ci //",
    "T02D2224:74b-23": "bla mas bstan pa'i dri med blo gros ni //",
    "T02D2224:74b-24": "de nyid gter yin gzhan pa gang zhig lo //",
    "T02D2224:74b-25": "yul nyid rnam par dag ste bstan bya min //",
    "T02D2224:74b-26": "stong pa 'ba' zhig gis ni spyad par bya //",
    "T02D2224:74b-27": "ji ltar gzings las 'phur pa'i bya rog bzhin //",
    "T02D2224:74b-28": "skor zhing skor zhing slar yang de ru 'bab //",
    "T02D2224:74b-29": "thag pa nag po'i dug sbrul bzhin //",
    "T02D2224:74b-30": "mthong btsam gyis sdang par 'gyur //",
    "T02D2224:74b-31": "grogs dag skye bo dam pa ni //",
    "T02D2224:74b-32": "yul gnyis skyon gyis bcing par 'gyur //",
    "T02D2224:74b-33": "yul la zhen pas 'ching bar ma byed cig / kye ho rmongs pa mda' bsnun gyis smras pa //",
    "T02D2224:74b-34": "nya dang phye leb glang chen bung ba dang //",
    "T02D2224:74b-35": "'di ni ri dags bzhin du bya bar byos //",
    "T02D2224:74b-36": "gang zhig sems las rnam 'phros pa //",
    "T02D2224:74b-37": "de srid ma gon po'i rang bzhin te //",
    "T02D2224:74b-38": "chu dang rlabs dag gzhan yin nam //",
    "T02D2224:74b-39": "srid dang mnyam zhing nam mkha'i rang bzhin no //",
    "T02D2224:74b-40": "gang zhig bstan te gang thos pa //",
    "T02D2224:75a-0": "dgongs pa gang @75a * //",
    "T02D2224:75a-1": "yin dam par skyol ba na //",
    "T02D2224:75a-2": "nyi zer lkugs pa sa yi rdul bzhin brlag / snying ga nyid du nub par gyur pa yin //",
    "T02D2224:75a-3": "ji ltar chu la chu bzhag na //",
    "T02D2224:75a-4": "de rnyed chu ru ru mnyam 'gyur //",
    "T02D2224:75a-5": "skyon dang yon tan mnyam ldan sems //",
    "T02D2224:75a-6": "mgon po sus kyang mthong mi 'gyur //",
    "T02D2224:75a-7": "rmongs pa dag la gnyen po gang yang med //",
    "T02D2224:75a-8": "nags la mched pa'i lce bzhin //",
    "T02D2224:75a-9": "gdong du bab ba'i ltar snang ba kun //",
    "T02D2224:75a-10": "sems kyi rtsa ba stong pa nyid du lhan cig byos //",
    "T02D2224:75a-11": "gal te yid du 'ong ngam snyam pa'i sems //",
    "T02D2224:75a-12": "snying la bab pa gces par byas na ni //",
    "T02D2224:75a-13": "til gyi shun pa tsam gyi zug rdus kyang //",
    "T02D2224:75a-14": "nams kyang sdug bsngal 'ba' zhig byed par zad //",
    "T02D2224:75a-15": "de ltar yin te de ltar ma yin no //",
    "T02D2224:75a-16": "grogs po phag dang glang chen ltos //",
    "T02D2224:75a-17": "ji ltar yid bzhin nor bu'i dgos pa bzhin //",
    "T02D2224:75a-18": "'khrul pa zhig pa'i mkhas pa ngo mtshar che //",
    "T02D2224:75a-19": "rang la rang rig bde ba chen po'i bag chags gzugs //",
    "T02D2224:75a-20": "thams cad de tshe mkha' mnyam byed par 'gyur //",
    "T02D2224:75a-21": "ka la ku ta smos su ci rung ste //",
    "T02D2224:75a-22": "rang bzhin mkha' mnyam yid kyis 'dzin pa yin //",
    "T02D2224:75a-23": "yid de yid ma yin par byed 'gyur na //",
    "T02D2224:75a-24": "rang bzhin lhan cig skyes pa mchog tu mdzes //",
    "T02D2224:75a-25": "khyim dang khyim na de ni brjod min te //",
    "T02D2224:75a-26": "bde chen gnas ni yongs su shes pa min //",
    "T02D2224:75a-27": "'gro kun sems khral khur pa mda' bsnun 'dra //",
    "T02D2224:75a-28": "de ni bsam med sus kyang rtogs ma yin //",
    "T02D2224:75a-29": "bde gsang yan lag yongs su spangs pa na //",
    "T02D2224:75a-30": "bsgom dang mi sgom dbyer med bdag gis mthong//",
    "T02D2224:75a-31": "yul gyis mtshon pas gzhan dag bsam par byed //",
    "T02D2224:75a-32": "de nyid bsam pas ma rtogs rang gzhan 'gags par 'gyur //",
    "T02D2224:75a-33": "gal te sems kyis sems ni mtshon du 'gro //",
    "T02D2224:75a-34": "rnam rtog dang ni mi g-yo brtan par gnas //",
    "T02D2224:75a-35": "ji ltar lan tshva chu la thim pa ltar //",
    "T02D2224:75a-36": "de ltar sems ni rang bzhin la thim 'gyur //",
    "T02D2224:75a-37": "de tshe bdag dang gzhan ni mnyam par mthong //",
    "T02D2224:75a-38": "'bad de bsam gtan byas pas ci byar yod //",
    "T02D2224:75a-39": "lhan cig la ni lung rnam sma lus mthong //",
    "T02D2224:75a-40": "rang gi 'dod pa mang po gsal par snang //",
    "T02D2224:75a-41": "mgon po bdag nyid gcig pu gzhan rnams 'gal //",
    "T02D2224:75b-0": "@75b khyim dang khyim grub mtha' de grub po //",
    "T02D2224:75b-1": "gcig zos pas ni thams cad tshig / phyi rol song nas khyim bdag chol //",
    "T02D2224:75b-2": "'ongs kyang ma mthong phyin kyang med //",
    "T02D2224:75b-3": "'dug par gyur kyang ngo ma shes //",
    "T02D2224:75b-4": "dpal rlabs med pa'i dbang phyug mchog //",
    "T02D2224:75b-5": "rnyog pa med pa'i bsam gtan 'gyur ;",
    "T02D2224:75b-6": "/ chu dang mar me rang gsal gcig tu zhog //",
    "T02D2224:75b-7": "'gro 'ong nga yis mi len mi 'dor ro //",
    "T02D2224:75b-8": "gang yang snga na med pa'i sgeg mo dang phrad nas //",
    "T02D2224:75b-9": "nyal ba'i sems ni gzhi med pa la brten //",
    "T02D2224:75b-10": "rang gi gzugs dang tha dad ma lta cig / de ltar sangs rgyas lag tu gtod pa yin ;",
    "T02D2224:75b-11": "/ gang tshe lus dang ngag yid dbyer med pa //",
    "T02D2224:75b-12": "lhan cig skyes pa'i rang bzhin de tshe mdzes //",
    "T02D2224:75b-13": "khyim bdag zos nas khyim bdag mo longs spyod //",
    "T02D2224:75b-14": "yul ni gang zag mthong ste spyad par bya //",
    "T02D2224:75b-15": "nga yis rtsed mo byas pa la //",
    "T02D2224:75b-16": "bus pa rnams ni aa thang chad //",
    "T02D2224:75b-17": "aa ma bzhag nas bu de skye mi 'gyur //",
    "T02D2224:75b-18": "des ni rnal 'byor spyod pa dpe dang bral //",
    "T02D2224:75b-19": "bdag po za zhing rang bzhin mdzes //",
    "T02D2224:75b-20": "chags pa'i spyod des gang ba'i sems de nyid //",
    "T02D2224:75b-21": "chags dang chags bral spangs nas dbu mar zhugs //",
    "T02D2224:75b-22": "sems nyams pas na rnal 'byor ngas ma mthong//",
    "T02D2224:75b-23": "za zhing 'thung la bsam du med par gyur //",
    "T02D2224:75b-24": "grogs mo 'di ni sems la gang snang ba //",
    "T02D2224:75b-25": "phyi rol sems la mtshon med bdag gis 'dzin //",
    "T02D2224:75b-26": "sgyu ma'i rnal 'byor pa ni dpe dang bral pa ste //",
    "T02D2224:75b-27": "sa gsum du yang dri med mi gnas mi 'byung ste //",
    "T02D2224:75b-28": "me ni spra ba nyid la rkyen gyis 'bar ;",
    "T02D2224:75b-29": "/ zla ba chu 'dzag nor bu rang dbang med //",
    "T02D2224:75b-30": "thabs kyis rgyal srid kun la dbang bsgyur pa //",
    "T02D2224:75b-31": "sems nyid de nyid grub pa'i rnal 'byor ma'o //",
    "T02D2224:75b-32": "lhan chig skyes pa'i sdom par shes par bya //",
    "T02D2224:75b-33": "yi ge 'gro pa ma lus pa //",
    "T02D2224:75b-34": "yi ge med pa gcig kyang med //",
    "T02D2224:75b-35": "ji srid yi ge med gyur pa //",
    "T02D2224:75b-36": "de srid yi ge rab tu shes //",
    "T02D2224:75b-37": "snag tsha mnyes pas klag tu med //",
    "T02D2224:75b-38": "rag byed don med 'don pas nyams //",
    "T02D2224:75b-39": "dam pa sems dang cig shos mi shes na //",
    "T02D2224:75b-40": "gang nas shar cing gang du nub //",
    "T02D2224:75b-41": "ji ltar phyi rol de bzhi nang //",
    "T02D2224:76a-0": "bcu bzhi pa yi @76a * //",
    "T02D2224:76a-1": "sa la rgyun du gnas //",
    "T02D2224:76a-2": "lus med lus la sbas pa ste //",
    "T02D2224:76a-3": "de shes de yis grol par 'gyur //",
    "T02D2224:76a-4": "sgrub yig bzhi las dang po bdag gis ston //",
    "T02D2224:76a-5": "khu ba 'thungs pas nga ni brjed par gyur //",
    "T02D2224:76a-6": "gang gis yi ge gcig shes pa //",
    "T02D2224:76a-7": "de yis ming ni mi shes so //",
    "T02D2224:76a-8": "rkyen bral gsum ni yi ge gcig / zag med gsum gyi dbus na lha //",
    "T02D2224:76a-9": "gang zhig gsum po zag pa ni //",
    "T02D2224:76a-10": "gdol pa rig byed de bzhin no //",
    "T02D2224:76a-11": "ma lus rang bzhin mi shes pas //",
    "T02D2224:76a-12": "kun du ru yi skabs su bde chen sgrub ba ni //",
    "T02D2224:76a-13": "ji ltar sgom pas smig rgyu'i chu snyegs bzhin ;",
    "T02D2224:76a-14": "/ skom nas 'chi yang nam mkha'i chu rnyed dam //",
    "T02D2224:76a-15": "rdo rje padma gnyis kyi bar gnas pa //",
    "T02D2224:76a-16": "bde ba gang gis rnam par rol pa yin //",
    "T02D2224:76a-17": "ci ste de bden nus pa med pas na //",
    "T02D2224:76a-18": "sa gsum re ba gang gis rdzogs par 'gyur //",
    "T02D2224:76a-19": "yang na thabs kyi bde ba skad cig ma ;",
    "T02D2224:76a-20": "/ yang na de nyid gnyis su 'gyur ba ste /",
    "T02D2224:76a-21": "bla ma'i drin gyis slar yang ni //",
    "T02D2224:76a-22": "brgya la 'ga' yis shes par 'gyur //",
    "T02D2224:76a-23": "grogs dag zab pa dang ni rgya che ba //",
    "T02D2224:76a-24": "gzhan med bdag nyid ma yin no //",
    "T02D2224:76a-25": "lhan cig skyes dga' bzhi pa'i dus //",
    "T02D2224:76a-26": "gnyug ma nyams su myong bar shes //",
    "T02D2224:76a-27": "mun nag chen por zla ba nor bu ni //",
    "T02D2224:76a-28": "ji ltar 'char bar byed pa bzhin //",
    "T02D2224:76a-29": "mchog tu bde chen skad cig gcig la ni //",
    "T02D2224:76a-30": "bsam pa'i sdig pa ma lus phan par byed pa'o //",
    "T02D2224:76a-31": "sdug bsngal snang byed nub pa na //",
    "T02D2224:76a-32": "skar ma'i bdag po gza' dang mnyam du shar //",
    "T02D2224:76a-33": "'di ltar gnas pas sprul par sprul //",
    "T02D2224:76a-34": "de ni dkyil 'khor 'khor lo dam pa'o //",
    "T02D2224:76a-35": "kye ho rmongs pa'i sems kyis sems la brtags na ni //",
    "T02D2224:76a-36": "lta ba ngan pa thams cad las ni rang grol 'gyur //",
    "T02D2224:76a-37": "mchog tu bde ba chen po'i dbang gis ni //",
    "T02D2224:76a-38": "de la gnas na dngos grub dam pa'o //",
    "T02D2224:76a-39": "sems kyi glang po yan du chug / de ni",
    "T02D2224:76a-40": "bdag nyid dris la gcig / nam mkha'i ri bo",
    "T02D2224:76a-41": "chu 'thung dang // de yi 'gram du zhog cig rang dga' bar //",
    "T02D2224:76a-42": "yul gyi glang po'i dbang po lag pas blangs nas su //",
    "T02D2224:76b-0": "ji ltar gsod par rang dbang @76b snang bar 'gyur //",
    "T02D2224:76b-1": "rnal 'byor ba ni glang po skyong ba bzhin //",
    "T02D2224:76b-2": "de nyid nas ni ldog par 'gyur pa yin //",
    "T02D2224:76b-3": "gang zhig 'khor ba de ni mya ngan 'das par nges //",
    "T02D2224:76b-4": "dbye ba gzhan du sems pa ma yin te //",
    "T02D2224:76b-5": "rang bzhin gcig gis dbye ba rnam par spangs //",
    "T02D2224:76b-6": "dri ma med pa nga yis rab tu rtogs ;",
    "T02D2224:76b-7": "/ yid kyis de nyid dmigs dang bcas //",
    "T02D2224:76b-8": "dmigs pa stong pa nyid yin la //",
    "T02D2224:76b-9": "gnyis la skyon ni yod pa ste /",
    "T02D2224:76b-10": "rnal 'byor gang gis sgom pa min //",
    "T02D2224:76b-11": "sgom pa dmigs bcas dmigs med de //",
    "T02D2224:76b-12": "sgom dang mi sgom tha snyad med //",
    "T02D2224:76b-13": "bde pa'i rnam pa'i rang bzhin no //",
    "T02D2224:76b-14": "rab tu bla med rang 'byung ba //",
    "T02D2224:76b-15": "bla ma'i dus thabs bsten pas shes //",
    "T02D2224:76b-16": "nags su ma 'gro khyim du ma 'dug par //",
    "T02D2224:76b-17": "gang yang de ru yid kyis yongs shes nas //",
    "T02D2224:76b-18": "ma lus rgyun du byang chub rtag par gnas //",
    "T02D2224:76b-19": "'khor ba gang yin mya ngan 'das pa gang //",
    "T02D2224:76b-20": "yid kyi dri ma dag la lhan cig skyes pa ste //",
    "T02D2224:76b-21": "de tshe mi mthun phyogs kyis 'jug pa med //",
    "T02D2224:76b-22": "ji ltar rgya mtsho dang bar gyur pa la //",
    "T02D2224:76b-23": "chu bur chu nyid yin te de nyid thim par 'gyur //",
    "T02D2224:76b-24": "nags dang khyim na byang chub gnas pa med //",
    "T02D2224:76b-25": "de ltar byed pa yongs su shes nas su //",
    "T02D2224:76b-26": "dri ma med pa'i sems kyi rang bzhin gyis //",
    "T02D2224:76b-27": "ma lus mi rtog pa ru brten par 'os //",
    "T02D2224:76b-28": "de ni bdag yin gzhan yang de bzhin no //",
    "T02D2224:76b-29": "gang bsgom yongs su bsgom pa gang //",
    "T02D2224:76b-30": "dbye ba de nyid 'ching dang bral bar bya //",
    "T02D2224:76b-31": "'on kyang bdag nyid rnam par grol pa'o //",
    "T02D2224:76b-32": "bdag dang gzhan du 'khrul pa ma byed dang //",
    "T02D2224:76b-33": "ma lus rgyun du gnas pa'i sangs rgyas te //",
    "T02D2224:76b-34": "sems ni ngo bo nyid kyis dag pa na //",
    "T02D2224:76b-35": "de nyid dri med mchog gi go 'phang ngo //",
    "T02D2224:76b-36": "gnyis med sems kyi sdong po dam pa ni //",
    "T02D2224:76b-37": "khams gsum ma lus kun du khyab par song //",
    "T02D2224:76b-38": "snying rje'i me tog gzhan phan 'bras bu 'dzin //",
    "T02D2224:76b-39": "ming ni mchog tu gzhan la phan pa'o //",
    "T02D2224:76b-40": "stong pa'i sdong po dam pa me tog rgyas //",
    "T02D2224:76b-41": "snying rje dam pa sna tshogs du mar ldan //",
    "T02D2224:76b-42": "lhun gyis grub pa phyi ma'i 'bras bu ste //",
    "T02D2224:76b-43": "bde ba 'di ni gzhan pa'i sems min no //",
    "T02D2224:76b-44": "stong pa'i sdong po dam pa'i snying rje min //",
    "T02D2224:77a-0": "gang la slar yang rtsa ba me tog @77a * //",
    "T02D2224:77a-1": "lo 'dab med //",
    "T02D2224:77a-2": "de la dmigs par byed pa gang yin pa //",
    "T02D2224:77a-3": "der lhung bas ni yan lag med par 'gyur //",
    "T02D2224:77a-4": "sa bon gcig la sdong po gnyis //",
    "T02D2224:77a-5": "rgyu mtshan de las 'bras bu gcig / de yang dbyer med gang sems pa //",
    "T02D2224:77a-6": "de ni 'khor dang mya ngan 'das rnams grol //",
    "T02D2224:77a-7": "gang zhig 'dod pa can gyi skye bo 'ongs pa'i tshe //",
    "T02D2224:77a-8": "de ni re ba med na gal te 'gro ba ni //",
    "T02D2224:77a-9": "phyi sgor bor ba'i kham phor blangs nas su //",
    "T02D2224:77a-10": "de bas khyim thab bor nas bsdad pa rung //",
    "T02D2224:77a-11": "gzhan la phan pa'i don ni mi byed pa //",
    "T02D2224:77a-12": "'dod pa po la sbyin pa mi ster ba //",
    "T02D2224:77a-13": "'di ni 'khor ba'i 'bras bu gang yin lo //",
    "T02D2224:77a-14": "de bas bdag nyid bor bar byas na rung //",
    "T02D2224:77a-15": "rnal 'byor gyi dbang phyug chen po dpal sa ra",
    "T02D2224:77a-16": "ha chen po'i zhal snga nas mdzad pa do ha",
    "T02D2224:77a-17": "mdzod ces bya ba de kho na nyid rnal du"
}