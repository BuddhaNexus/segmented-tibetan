{
    "K10D0255_H0256:109b-0": "@109b / /rgya gar skad du /",
    "K10D0255_H0256:109b-1": "dharma sa mu dra n'a ma ma h'a y'a na s'u tra /",
    "K10D0255_H0256:109b-2": "bod skad du /",
    "K10D0255_H0256:109b-3": "theg pa chen po'i mdo chos rgya mtsho zhes bya ba /",
    "K10D0255_H0256:109b-4": "'di skad bdag gis thos pa dus gcig na /",
    "K10D0255_H0256:109b-5": "bcom ldan 'das rgya mtsho'i gling phran po ta la",
    "K10D0255_H0256:109b-6": "ka'i ri la rgyal ba'i sras phyir mi ldog pa",
    "K10D0255_H0256:109b-7": "phal po ches bskor cing mdun du byas te bzhugs",
    "K10D0255_H0256:109b-8": "so // de nas bcom ldan 'das kyis 'jig rten",
    "K10D0255_H0256:109b-9": "gyi dbang po byang chub sems dpa' sems dpa' chen",
    "K10D0255_H0256:109b-10": "po la bka' stsal pa; skyes bu dam pa /",
    "K10D0255_H0256:109b-11": "chos kyi gtam ci 'dod pa dri bar gyis shig /",
    "K10D0255_H0256:109b-12": "ces pa dang /",
    "K10D0255_H0256:109b-13": "brtse ba la bsgribs pa med pas rnam par grol ba thob pa /",
    "K10D0255_H0256:109b-14": "'jig rten gyi dbang po byang chub sems dpas bcom ldan 'das la gsol pa /",
    "K10D0255_H0256:109b-15": "btsun pa /",
    "K10D0255_H0256:109b-16": "ji ltar na /",
    "K10D0255_H0256:109b-17": "gzhon nur gyur pas bdud las rgyal ba lags /",
    "K10D0255_H0256:109b-18": "gang gis byang chub kyi sems bskyed ma thag gis 'dod pa la rtog cing mi sten pa dang /",
    "K10D0255_H0256:109b-19": "mi 'chang ba dang /",
    "K10D0255_H0256:109b-20": "nga rgyal med pa dang /",
    "K10D0255_H0256:109b-21": "shes rab dang /",
    "K10D0255_H0256:109b-22": "thabs la mkhas pa dang /",
    "K10D0255_H0256:109b-23": "stong pa nyid la shin tu mos pa dang ldan te /",
    "K10D0255_H0256:109b-24": "yod pa dang med pa spangs pa dang /",
    "K10D0255_H0256:109b-25": "yang dag pa ma yin pa la brlags pas grangs med par 'khor bar gyur /",
    "K10D0255_H0256:110a-0": "ji ltar na @110a *//",
    "K10D0255_H0256:110a-1": "dge bar gsungs pa'i chos dang 'dul bar rab tu",
    "K10D0255_H0256:110a-2": "byung zhing yang dag par rdzogs pa'i bsnyen par rdzogs",
    "K10D0255_H0256:110a-3": "pa lags / 'gro ba tha dad pa'i ches rnams las 'das pa dang /",
    "K10D0255_H0256:110a-4": "gnas ngan len la brten cing 'jug pa'i sems dang /",
    "K10D0255_H0256:110a-5": "yid dang /",
    "K10D0255_H0256:110a-6": "yid kyi rnam par shes pa las 'das te mi gnyis pa'i chos thos pa ni /",
    "K10D0255_H0256:110a-7": "shin tu rab tu byung ba'o //",
    "K10D0255_H0256:110a-8": "sems can gang tha dad pa 'di lta bus rab tu byung ba de ni /",
    "K10D0255_H0256:110a-9": "yang dag par rab tu byung ba'o //",
    "K10D0255_H0256:110a-10": "gang rab tu byung yang tshul khrims dang /",
    "K10D0255_H0256:110a-11": "spyod yul dang /",
    "K10D0255_H0256:110a-12": "'tsho ba dang /",
    "K10D0255_H0256:110a-13": "lta ba dang /",
    "K10D0255_H0256:110a-14": "bsam pa nyams pa ste /",
    "K10D0255_H0256:110a-15": "de ni /",
    "K10D0255_H0256:110a-16": "mgo dang kha spu bregs kyang don med pa ste /",
    "K10D0255_H0256:110a-17": "rnyog pa 'chang bas rang rnyog pa des ngan song du gzhol ba yin no;/",
    "K10D0255_H0256:110a-18": "ngas dad bas byin pa spyod du gnang ba ni /",
    "K10D0255_H0256:110a-19": "rigs pas grol ba ste /",
    "K10D0255_H0256:110a-20": "dge slong gang brtson pa mi 'dor ba des gzugs mi 'dor /",
    "K10D0255_H0256:110a-21": "tshor ba dang /",
    "K10D0255_H0256:110a-22": "'du shes dang /",
    "K10D0255_H0256:110a-23": "'du byed dang /",
    "K10D0255_H0256:110a-24": "rnam par shes pa mi 'dor /",
    "K10D0255_H0256:110a-25": "phung po lnga tha dad pa dang /",
    "K10D0255_H0256:110a-26": "ril gyis brtags pa'i rang bzhin bas na /",
    "K10D0255_H0256:110a-27": "mi rtag pa dang /",
    "K10D0255_H0256:110a-28": "sdug bsngal ba dang /",
    "K10D0255_H0256:110a-29": "stong pa dang /",
    "K10D0255_H0256:110a-30": "bdag med par lta ba de dag kyang mi dmigs pa'i tsul gyis khams dang /",
    "K10D0255_H0256:110b-0": "skye mched rnams ma yin par spro ba dam par byed pas @110b rtag tu sgom mo //",
    "K10D0255_H0256:110b-1": "snying po med pa dang /",
    "K10D0255_H0256:110b-2": "'brum pa can /",
    "K10D0255_H0256:110b-3": "zug rdu can dang ldan pas skyon can /",
    "K10D0255_H0256:110b-4": "pha rol po slu ba'i chos nyid ces sun 'byin",
    "K10D0255_H0256:110b-5": "pa de dag kyang mi dmigs pa'i tshul du sbyor",
    "K10D0255_H0256:110b-6": "bas / gang lus kyis lus la sred pa dang /",
    "K10D0255_H0256:110b-7": "lus la byasm pa dang /",
    "K10D0255_H0256:110b-8": "lus la bdag yid ches pa dang /",
    "K10D0255_H0256:110b-9": "lus la zhen pa de dag rab tu spong ngo //",
    "K10D0255_H0256:110b-10": "gang 'di lta bu'i dge slong ni /",
    "K10D0255_H0256:110b-11": "dge bar gsungs pa'i chos dang 'du las la rab tu byung bar gyur /",
    "K10D0255_H0256:110b-12": "dad pas bsnyen par rdzogs pa'i yang dag par rdzogs pa yin te; 'di lta bu'i dge slong ni /",
    "K10D0255_H0256:110b-13": "lha dang 'jig rten du bcas pa rnams kyi sbyin gnas su gyur pa'o //",
    "K10D0255_H0256:110b-14": "de nas byams pa byang chub sems dpas 'jig rten",
    "K10D0255_H0256:110b-15": "gyi dbang po byang chub sems dpa' la smras pa",
    "K10D0255_H0256:110b-16": "/ bcom ldan 'das kyis ci las dgongs te 'gro",
    "K10D0255_H0256:110b-17": "ba tha dad pa'i chos rnams las 'das shing 'jig",
    "K10D0255_H0256:110b-18": "rten las 'das pa'i chos rnams thob pa de ni",
    "K10D0255_H0256:110b-19": "/ / dge bar gsungs pa'i chos dang 'dul ba la rab tu byung bar gyur /",
    "K10D0255_H0256:110b-20": "bsnyen par rdzogs pa'i yang dag par rdzogs pa zhes gsungs /",
    "K10D0255_H0256:110b-21": "gzhan gang zhig rab tu byung zhing bsnyen par rdzogs kyang bdag bslus pa ste /",
    "K10D0255_H0256:110b-22": "pha bang ltar byi ba'ang ma yin /",
    "K10D0255_H0256:110b-23": "bya'ang ma yin pa bzhin du de ni /",
    "K10D0255_H0256:110b-24": "khyim pa'ang ma yin /",
    "K10D0255_H0256:111a-0": "rab tu @111a *//",
    "K10D0255_H0256:111a-1": "byung ba'ang ma yin pas na glen pa'i skyes bu de de lta bu'i tshul du zungs shig /",
    "K10D0255_H0256:111a-2": "skyes bu dam pa 'gro ba tha dad pa'i chos de dag ni /",
    "K10D0255_H0256:111a-3": "sgyu ma lta bu ste; de las 'da' bar yang mi nus /",
    "K10D0255_H0256:111a-4": "'gro ba tha dad pa'i chos ni /",
    "K10D0255_H0256:111a-5": "yongs su ma rdzogs pas na de las 'da' bar yang dka'/",
    "K10D0255_H0256:111a-6": "sems can gyi khams ni /",
    "K10D0255_H0256:111a-7": "phyi na'ang med /",
    "K10D0255_H0256:111a-8": "nang na'ang med de /",
    "K10D0255_H0256:111a-9": "gnyis kar yang dmigs su med pas na /",
    "K10D0255_H0256:111a-10": "gang sems can gyi khams kyi dngos po de ni /",
    "K10D0255_H0256:111a-11": "'gro ba tha dad pa'i chos kyi dngos po ste /",
    "K10D0255_H0256:111a-12": "de las 'da' bar yang dka' ba de la kye rgyal ba'i sras /",
    "K10D0255_H0256:111a-13": "bcom ldan 'das kyis 'gro ba tha dad pa'i chos",
    "K10D0255_H0256:111a-14": "las 'das shing 'jig rten las 'das pa'i chos thob",
    "K10D0255_H0256:111a-15": "pa'i dge slong de ni /",
    "K10D0255_H0256:111a-16": "rab tu byung bar gyur /",
    "K10D0255_H0256:111a-17": "bsnyen par rdzogs par yang dag par rdzogs pa ste /",
    "K10D0255_H0256:111a-18": "de ni /",
    "K10D0255_H0256:111a-19": "dad pas byin pa spyod pa'i mchod gnas su gyur pa'o; ;zhes gsungs pa'ang kye rgyal ba'i sras /",
    "K10D0255_H0256:111a-20": "rten pa'i gnas med na de la thob pa gang",
    "K10D0255_H0256:111a-21": "ci ste 'jig rten las 'das pa'i chos rnams 'thob",
    "K10D0255_H0256:111a-22": "par 'gyur na / de ni; dmigs par gyur pa'o //",
    "K10D0255_H0256:111a-23": "de bzhin gshegs pa dgra bcom pa yang dag par rdzogs pa'i sangs rgyas kyi chos nyid ni /",
    "K10D0255_H0256:111a-24": "mi dmigs pa ste /",
    "K10D0255_H0256:111b-0": "bcom ldan @111b 'das kyis kyang 'di ltar dgongs nas",
    "K10D0255_H0256:111b-1": "'gro ba tha dad pa'i chos las 'das shing 'jig",
    "K10D0255_H0256:111b-2": "rten las 'das pa'i chos thob pa de ni /",
    "K10D0255_H0256:111b-3": "dge slong yang dag par gyur pa steg dad pas byin pa spyod pa'i mchod gnas so //",
    "K10D0255_H0256:111b-4": "de nas byams pa byang chub sems dpas 'jig rten",
    "K10D0255_H0256:111b-5": "gyi dbang po byang chub sems dpa' la smras pa",
    "K10D0255_H0256:111b-6": "/ bcom ldan 'das kyis ci las dgongs te brtson",
    "K10D0255_H0256:111b-7": "pa mi 'dor ba'i dge slong gang gis gzugs mi",
    "K10D0255_H0256:111b-8": "/ 'dor / tshor ba dang /",
    "K10D0255_H0256:111b-9": "'du shes dang /",
    "K10D0255_H0256:111b-10": "'du byed dang /",
    "K10D0255_H0256:111b-11": "rnam par shes pa mi 'dor ba de ni /",
    "K10D0255_H0256:111b-12": "rab tu byung ba'i dge slong ste /",
    "K10D0255_H0256:111b-13": "de ni /",
    "K10D0255_H0256:111b-14": "dge bar gsungs pa'i chos kyi 'dul ba la shin tu rab tu byung bar gyur pas na /",
    "K10D0255_H0256:111b-15": "'di lta bu'i dge slong ni; dad pas byin pa spyod pa'i mchod gnas su gyur pa'o //",
    "K10D0255_H0256:111b-16": "zhes gsungs /",
    "K10D0255_H0256:111b-17": "'jig rten gyi dbang pos smras pa /",
    "K10D0255_H0256:111b-18": "kye rgyal ba'i sras /",
    "K10D0255_H0256:111b-19": "bcom ldan 'das kyis chos nyid la dgongs te chos kyi dbyings nang na'ang med /",
    "K10D0255_H0256:111b-20": "phyi na'ang med de /",
    "K10D0255_H0256:111b-21": "gnyi gar yang dmigs su med pas na /",
    "K10D0255_H0256:111b-22": "nad med par btags pa dang /",
    "K10D0255_H0256:111b-23": "mi skye bar btags pa dang /",
    "K10D0255_H0256:111b-24": "mi 'gag par btags pa rnams gdags su med pa ste /",
    "K10D0255_H0256:111b-25": "sems can gyi khams mnyam pa bzhin du chos kyi dbyings mnyam pa nyid /",
    "K10D0255_H0256:112a-0": "@112a *// chos kyi dbyings mnyam pa bzhin du sems can gyi khams mnyam pa nyid de /",
    "K10D0255_H0256:112a-1": "sems can gyi khams mnyam pa nyid dang /",
    "K10D0255_H0256:112a-2": "chos kyi dbyings mnyam pa nyid du mi gnyis ste /",
    "K10D0255_H0256:112a-3": "gnyis su med do //",
    "K10D0255_H0256:112a-4": "de mi gnyis te gnyis su med pas na /",
    "K10D0255_H0256:112a-5": "de la dor ba'ang med /",
    "K10D0255_H0256:112a-6": "mi dor ba'ang med /",
    "K10D0255_H0256:112a-7": "gang dor ba'ang med; mi dor ba'ang med pas na /",
    "K10D0255_H0256:112a-8": "de la 'da' ba dang /",
    "K10D0255_H0256:112a-9": "thob par mi nus te /",
    "K10D0255_H0256:112a-10": "bcom ldan 'das kyis kyang 'di ltar dgongs nas gdags",
    "K10D0255_H0256:112a-11": "su med pa'i dge slong btags pa la mi 'jug",
    "K10D0255_H0256:112a-12": "go / gang yi ge med pa'i dge slong yi ge las 'das pa ste /",
    "K10D0255_H0256:112a-13": "de la grangs kyis bstan par yang mi rung ste /",
    "K10D0255_H0256:112a-14": "de ni /",
    "K10D0255_H0256:112a-15": "mi 'ong /",
    "K10D0255_H0256:112a-16": "mi 'gro //",
    "K10D0255_H0256:112a-17": "mi gnas; mi 'dug /",
    "K10D0255_H0256:112a-18": "nyal bar yang mi rtog go /",
    "K10D0255_H0256:112a-19": "zhi ba dang /",
    "K10D0255_H0256:112a-20": "nye bar zhi ba rnams mi dmigs pa'i dge slong la brtags pa ste /",
    "K10D0255_H0256:112a-21": "spyod pa rnams kyang brtags pa'o //",
    "K10D0255_H0256:112a-22": "log pa la rnam pa mang du rtog pa'i dge slong spyod pa ni /",
    "K10D0255_H0256:112a-23": "ma brtags pa'o //",
    "K10D0255_H0256:112a-24": "bcom ldan 'das kyis 'di ltar dgongs nas 'di lta bu'i dge slong ni /",
    "K10D0255_H0256:112a-25": "dad pas spyin pa spyod pa'i sbyin gnas su gyur pa'o //",
    "K10D0255_H0256:112a-26": "de nas bcom ldan 'das kyis spyan ras gzigs kyi",
    "K10D0255_H0256:112a-27": "dbang po byang chub sems dpa' la dge ba byin",
    "K10D0255_H0256:112b-0": "te / ngas dgongs @112b te bshad pa bzhin du skyes bu dam pa khyod kyis bstan pa ni /",
    "K10D0255_H0256:112b-1": "dge'o dge'o //",
    "K10D0255_H0256:112b-2": "dge bar gsungs pa'i chos kyi 'dul ba la rab",
    "K10D0255_H0256:112b-3": "tu byung ba 'di bla na med pa dam pa'i",
    "K10D0255_H0256:112b-4": "chos kyi phyag rgya ste /",
    "K10D0255_H0256:112b-5": "'di tshul khrims nyams pa dang /",
    "K10D0255_H0256:112b-6": "ma dul ba dang /",
    "K10D0255_H0256:112b-7": "nga rgyal mngon par byed pa rnams kyi mdun du mi bshad par gyis shig /",
    "K10D0255_H0256:112b-8": "de lta bu de dag /",
    "K10D0255_H0256:112b-9": "rnams kyi snyems pa spang pa'i phyir phyag rgya 'di",
    "K10D0255_H0256:112b-10": "la gang gis yang dag pa ji lta ba bzhin",
    "K10D0255_H0256:112b-11": "du shes rab kyis bltas shing mi dmigs pa'i lus",
    "K10D0255_H0256:112b-12": "mngon du byas na /",
    "K10D0255_H0256:112b-13": "des yid kyi lus myur du 'thob bo //",
    "K10D0255_H0256:112b-14": "gang gi yid kyi lus des grangs med pa'i sems can rnams byang chub tu smin par byed do //",
    "K10D0255_H0256:112b-15": "de nas chos kyi gzhung 'di bshad pa'i tshe dge",
    "K10D0255_H0256:112b-16": "slong bdun stong zag pa med par mi skye ba'i",
    "K10D0255_H0256:112b-17": "sems rnam par grol bar gyur /",
    "K10D0255_H0256:112b-18": "byang chub sems dpa' stong phrag bcu mi skye ba'i chos la bzod pa thob par gyur /",
    "K10D0255_H0256:112b-19": "dmigs pa can gyi dge slong lnga brgya chos kyi gzhung 'di mi sgrub cing mi 'jug pa dang /",
    "K10D0255_H0256:112b-20": "ma dad pas na stan las langs te dong ngo //",
    "K10D0255_H0256:112b-21": "bcom ldan 'das ngas dgongs te gsungs pa 'di dag",
    "K10D0255_H0256:112b-22": "'jig rten thams cad yid mi ches pa'i gnyen po",
    "K10D0255_H0256:112b-23": "yin pas na / chos kyi gzhung 'di dmigs pa dang bcas pa rnams mi mthun pa'o //",
    "K10D0255_H0256:113a-0": "yod pa ma @113a *//",
    "K10D0255_H0256:113a-1": "yin pa la brten pa rnams dang mi 'gal te /",
    "K10D0255_H0256:113a-2": "dge ba'i bshes gnyen gyis bzung ba rnams dang /",
    "K10D0255_H0256:113a-3": "zab mo'i chos la mos pa rnams dang /",
    "K10D0255_H0256:113a-4": "skyo zhing chog shes pas bsnyungs te dben pa la mngon par dga' ba rnams dang /",
    "K10D0255_H0256:113a-5": "sngon gyi sangs rgyas rnams la dge ba'i rtsa ba",
    "K10D0255_H0256:113a-6": "bskrun pa rnams kyis nga'i chos kyi gzhung 'di la",
    "K10D0255_H0256:113a-7": "ston par shes so //",
    "K10D0255_H0256:113a-8": "kye rgyal ba'i sras /",
    "K10D0255_H0256:113a-9": "'di lta ste /",
    "K10D0255_H0256:113a-10": "dper na /",
    "K10D0255_H0256:113a-11": "skyes bu gang zhig gnyid kyis log pa'i rmi lam",
    "K10D0255_H0256:113a-12": "na 'gro ba mang po'i mdun na smra zhing chos",
    "K10D0255_H0256:113a-13": "'chad kyang chos de 'jig rten thams cad las ma",
    "K10D0255_H0256:113a-14": "grags na / kye rgyal ba'i sras /",
    "K10D0255_H0256:113a-15": "ci 'gro ba mang po de rnams yod de /",
    "K10D0255_H0256:113a-16": "gang des sangs rgyas kyi chos bshad pa dang mi 'gal ba snyam du sems sam /",
    "K10D0255_H0256:113a-17": "byams pas smras pa /",
    "K10D0255_H0256:113a-18": "rmi lam ni /",
    "K10D0255_H0256:113a-19": "yang dag par ma mchis pa ste /",
    "K10D0255_H0256:113a-20": "'khrul ba tsam zhing mchis par bas na /",
    "K10D0255_H0256:113a-21": "de ngan 'gro phal po che la chos 'chad par gyur pa lta ga la zhig mchis /",
    "K10D0255_H0256:113a-22": "kye rgyal ba'i sras /",
    "K10D0255_H0256:113a-23": "de ltar de bzhin du chos thams cad ni /",
    "K10D0255_H0256:113a-24": "rmi lam dang mtshungs te /",
    "K10D0255_H0256:113a-25": "yang dag pa ma yin par 'byung bar byung nas kyang med par gyur pa ste /",
    "K10D0255_H0256:113a-26": "kun rdzob kyang 'khrul pa tsam zhig yod kyi don dam par ni /",
    "K10D0255_H0256:113a-27": "ma yin no //",
    "K10D0255_H0256:113b-0": "'phags pa'i shes rab kyis ji lta ba @113b mngon",
    "K10D0255_H0256:113b-1": "du byas na bsam gtan sems pa'i bsam gtan pa'ang",
    "K10D0255_H0256:113b-2": "mi dmigs pa ste /",
    "K10D0255_H0256:113b-3": "de la chos kyi tshul tsam zhig yod kyi kun tu btags pa dang /",
    "K10D0255_H0256:113b-4": "gzhan gyi dbang las kyi rnams ni /",
    "K10D0255_H0256:113b-5": "yod pa ma yin no //",
    "K10D0255_H0256:113b-6": "de ltar de bzhin du chos 'di ni /",
    "K10D0255_H0256:113b-7": "'jig rten pa thams cad dang mi mthun pa'o //",
    "K10D0255_H0256:113b-8": "chos 'di dag la dmigs pa rnams kyis ni /",
    "K10D0255_H0256:113b-9": "don dam par 'dzin gyi 'phags pa'i rnams ni /",
    "K10D0255_H0256:113b-10": "mi dmigs so //",
    "K10D0255_H0256:113b-11": "byis pa rnams mi shes pas de la mngon par zhen pas na /",
    "K10D0255_H0256:113b-12": "dmyal ba dang /",
    "K10D0255_H0256:113b-13": "yi dvags rnams kyis sdug bsngal gyis nyon mongs pa myong bar 'gyur ro //",
    "K10D0255_H0256:113b-14": "chos kyi gzhung 'di ji lta ba de ni /",
    "K10D0255_H0256:113b-15": "dmigs pa'o //",
    "K10D0255_H0256:113b-16": "ji ltar dmigs pa de ni /",
    "K10D0255_H0256:113b-17": "chos thams cad do //",
    "K10D0255_H0256:113b-18": "de ltar dus gsum gyi chos thams cad mnyam pa nyid de /",
    "K10D0255_H0256:113b-19": "mi dmigs pas na gang dmigs pa de ni /",
    "K10D0255_H0256:113b-20": "rtags pa'o //",
    "K10D0255_H0256:113b-21": "gang rtogs pa de ni /",
    "K10D0255_H0256:113b-22": "thob pa /",
    "K10D0255_H0256:113b-23": "gang thob pa de ni /",
    "K10D0255_H0256:113b-24": "byang chub /",
    "K10D0255_H0256:113b-25": "gang byang chub pa de ni /",
    "K10D0255_H0256:113b-26": "de bzhin nyid /",
    "K10D0255_H0256:113b-27": "gang de bzhin nyid pa de ni /",
    "K10D0255_H0256:113b-28": "yang dag pa'i mtha'/",
    "K10D0255_H0256:113b-29": "gang yang dag pa'i mtha' de ni /",
    "K10D0255_H0256:113b-30": "stong pa nyid /",
    "K10D0255_H0256:113b-31": "gang stong pa nyid de ni /",
    "K10D0255_H0256:113b-32": "mtshan ma med pa; gang mtshan ma med pa de ni /",
    "K10D0255_H0256:113b-33": "smon pa med pa /",
    "K10D0255_H0256:113b-34": "gang smon pa med pa de ni /",
    "K10D0255_H0256:113b-35": "don dam pa /",
    "K10D0255_H0256:113b-36": "gang don dam pa de ni /",
    "K10D0255_H0256:113b-37": "chos kyi dbyings /",
    "K10D0255_H0256:113b-38": "gang chos kyi dbyings de ni /",
    "K10D0255_H0256:114a-0": "@114a *// gnyis su med pa'i mtha'/",
    "K10D0255_H0256:114a-1": "gang gnyis su med pa'i mtha' de ni /",
    "K10D0255_H0256:114a-2": "dbu mar sgrub pa /",
    "K10D0255_H0256:114a-3": "gang dbu mar sgrub pa de ni /",
    "K10D0255_H0256:114a-4": "yang dag par rdzogs pa'i sangs rgyas kyi chos kyi sku rtag pa /",
    "K10D0255_H0256:114a-5": "brtan pa /",
    "K10D0255_H0256:114a-6": "mi 'gyur ba ste /",
    "K10D0255_H0256:114a-7": "rtag pa'ang ma yin /",
    "K10D0255_H0256:114a-8": "mi rtag pa'ang ma yin te /",
    "K10D0255_H0256:114a-9": "de ni /",
    "K10D0255_H0256:114a-10": "gdags pa'ang ma yin /",
    "K10D0255_H0256:114a-11": "mi gdags pa'ang ma yin /",
    "K10D0255_H0256:114a-12": "gang gdags pa'ang ma yin /",
    "K10D0255_H0256:114a-13": "mi gdags pa'ang ma yin pa de ni /",
    "K10D0255_H0256:114a-14": "'jig rten pa'ang ma yin /",
    "K10D0255_H0256:114a-15": "'jig rten las 'das pa'ang ma yin; gang 'jig rten pa'ang ma yin /",
    "K10D0255_H0256:114a-16": "'jig rten las 'das pa'ang ma yin pa de ni /",
    "K10D0255_H0256:114a-17": "brjod du med pa /",
    "K10D0255_H0256:114a-18": "gang brjod du med pa de ni /",
    "K10D0255_H0256:114a-19": "cung zad kyang med pa /",
    "K10D0255_H0256:114a-20": "gang cung zad kyang med pa de ni /",
    "K10D0255_H0256:114a-21": "sems can rnams kyi bsod nams kyi zhing /",
    "K10D0255_H0256:114a-22": "gang sems can rnams kyi bsod nams kyi zhing de ni /",
    "K10D0255_H0256:114a-23": "ston pa /",
    "K10D0255_H0256:114a-24": "gang ston pa de ni /",
    "K10D0255_H0256:114a-25": "rnam par mi rtog pa /",
    "K10D0255_H0256:114a-26": "gang rnam par mi rtog pa de ni /",
    "K10D0255_H0256:114a-27": "dmigs pa med pa /",
    "K10D0255_H0256:114a-28": "gang dmigs pa med pa de ni /",
    "K10D0255_H0256:114a-29": "mi 'gyur ba grub pa /",
    "K10D0255_H0256:114a-30": "gang mi 'gyur ba grub pa de ni /",
    "K10D0255_H0256:114a-31": "yid bzhin nor bu rin po che ste /",
    "K10D0255_H0256:114a-32": "'dul ba'i sems can rnams kyi bsam pa thams cad",
    "K10D0255_H0256:114a-33": "yongs su rdzogs par bya ba'i phyir ji ltar mos",
    "K10D0255_H0256:114a-34": "pa thams cad byed do //",
    "K10D0255_H0256:114b-0": "de nas byang @114b chub sems dpa' mang po de dag gi tshig mthun par smras pa /",
    "K10D0255_H0256:114b-1": "chos kyi gzhung 'di gang na spyod pa'i sa phyogs de rdo rje lta bu ste /",
    "K10D0255_H0256:114b-2": "sangs rgyas dang /",
    "K10D0255_H0256:114b-3": "byang chub sems dpa' rnams bzhugs pas na /",
    "K10D0255_H0256:114b-4": "sems can de myur du mngon par shes pa dang /",
    "K10D0255_H0256:114b-5": "dbang po rnon por 'gyur bar rig par bya'o //",
    "K10D0255_H0256:114b-6": "gang zhig chos kyi gzhung 'di la brjod dam; 'dzin tam /",
    "K10D0255_H0256:114b-7": "klog gam /",
    "K10D0255_H0256:114b-8": "chub par byed dam /",
    "K10D0255_H0256:114b-9": "kha ton du byed dam /",
    "K10D0255_H0256:114b-10": "tshul bzhin du yid la byed na /",
    "K10D0255_H0256:114b-11": "de bdud kyi dbang du mi 'gyur ro //",
    "K10D0255_H0256:114b-12": "bcom ldan 'das kyis dgongs pa 'di bshad nas 'jig rten gyi dbang po dang /",
    "K10D0255_H0256:114b-13": "byams pa la sogs pa byang chub sems dpa' rnams dang /",
    "K10D0255_H0256:114b-14": "nyan thos chen po rnams dang /",
    "K10D0255_H0256:114b-15": "lha dang mir bcas pa dang /",
    "K10D0255_H0256:114b-16": "lha ma yin dang /",
    "K10D0255_H0256:114b-17": "dri za'i 'jig rten rnams bcom ldan 'das kyis bshad pa la mngon par dga'o //"
}