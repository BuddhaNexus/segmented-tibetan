{
    "T02D3232:6b-0": "@6b # // rgya gar skad du /",
    "T02D3232:6b-1": "m'a r'i tsyee s'a dha nam /",
    "T02D3232:6b-2": "bod skad du /",
    "T02D3232:6b-3": "'od zer can gyi sgrub thabs /",
    "T02D3232:6b-4": "sngar bshad pa'i rim pas sdig pa bshags pa la",
    "T02D3232:6b-5": "sogs pa byas pa'i rjes thogs su stong pa nyid",
    "T02D3232:6b-6": "rnam par bsgoms la /",
    "T02D3232:6b-7": "sna tshogs padma dang nyi ma la sa bon gyi",
    "T02D3232:6b-8": "yi ge mam dmar po yongs su gyur pa las",
    "T02D3232:6b-9": "aoo di ya nas byung ba'i 'od zer can te",
    "T02D3232:6b-10": "sku mdog dmar mo zhal drug ma /",
    "T02D3232:6b-11": "phyag bcu gnyis ma zhal re re zhing spyan gsum",
    "T02D3232:6b-12": "gsum ma dmar mo dang nag mo dang dkar mo",
    "T02D3232:6b-13": "dang ljang gu dang ser mo ni g-yas nas bskor",
    "T02D3232:6b-14": "ba'i zhal lnga yin no //",
    "T02D3232:6b-15": "steng ma ni nag mo ste phag gi zhal yin no //",
    "T02D3232:6b-16": "dang po nas rim pa ji lta bar g-yas kyi",
    "T02D3232:6b-17": "phyag drug po rnams na ral gri dang 'khor lo",
    "T02D3232:6b-18": "dang dbyug to dang mda' dang mdung dang rdo rje",
    "T02D3232:6b-19": "rtse gcig pa rnams so //",
    "T02D3232:6b-20": "sdigs mdzub dang /",
    "T02D3232:6b-21": "zhags pa dang /",
    "T02D3232:6b-22": "kha tv'am ga dang thod pa dang shing mya ngan med 'dab ma dang ldan pa dang /",
    "T02D3232:6b-23": "tshangs pa'i mgo bo dang /",
    "T02D3232:6b-24": "gzhu dang mdud rtse gsum pa rnams ni g-yon gyi phyag rnams na'o //",
    "T02D3232:6b-25": "klu'i rgyal po brgyad kyis sku la brgyan par gyur pa /",
    "T02D3232:6b-26": "dbu skra kham ser gyen du 'phur ba /",
    "T02D3232:6b-27": "zhal mche ba rnam par gtsigs pa /",
    "T02D3232:6b-28": "mgo thod skam po lnga'i phreng ba'i cod pan dang ldan pa /",
    "T02D3232:6b-29": "rnam par 'dzag bar gyur ba'i mgo bo'i phreng ba rab tu 'phyang ba'i do shal can /",
    "T02D3232:6b-30": "rin po che du mas spras pa'i shing rta 'og",
    "T02D3232:6b-31": "na rnam par bkra ba'i phag bdun dang ldan pa",
    "T02D3232:6b-32": "bcibs pa ste / phyi rol dur khrod brgyad kyis",
    "T02D3232:6b-33": "yongs su bskor ba'i mchod rten gyi nang na bzhugs",
    "T02D3232:6b-34": "bcibs pa ste / pa'o // shing rta'i dbus na skyil krung gis bzhugs pa'o //",
    "T02D3232:6b-35": "rdo rje dang khab dang mya ngan med bsnams shing sdigs mdzub dang /",
    "T02D3232:6b-36": "'od zer can kha dog dmar mo ste /",
    "T02D3232:6b-37": "stod shag ser po bsnams pa /",
    "T02D3232:6b-38": "rgyan sna tshogs dang ldan pa /",
    "T02D3232:6b-39": "stag gi pags pa'i sham thabs can /",
    "T02D3232:6b-40": "'od zer dmar pos brgyan pa /",
    "T02D3232:6b-41": "de bzhin gshegs pa lnga spro bar mdzad pa skad cig gis bsgoms la /",
    "T02D3232:6b-42": "de'i thugs kar nyi ma la sa bon mam las",
    "T02D3232:6b-43": "kun nas nges par spro ba'i 'od zer brgya phrag",
    "T02D3232:6b-44": "gis yang dag par spyan drangs pa'i sangs rgyas dang",
    "T02D3232:6b-45": "byang chub sems dpa' rnams las dbang blangs pas rnam",
    "T02D3232:6b-46": "par snang mdzad dbu rgyan la gnas par bdag nyid",
    "T02D3232:7a-0": "la rnam par @7a * //",
    "T02D3232:7a-1": "bsam mo //",
    "T02D3232:7a-2": "de nas gnyug ma'i sa bon gyis rab tu bsgrubs",
    "T02D3232:7a-3": "pa'i dam tshig gi rdzas ji ltar rnyed pa bsnyen",
    "T02D3232:7a-4": "pa sngon du btang ba'i sngags pas sa bon de",
    "T02D3232:7a-5": "nas kun nas des par byung ba'i yi ge rnams",
    "T02D3232:7a-6": "phreng ba'i rnam pas snying ga nas byung nas lte",
    "T02D3232:7a-7": "bar lte ba nas slar yang snying gar te /",
    "T02D3232:7a-8": "de ltar 'khor lo 'khor ba'i sbyor bas sngags bzlas par bya ba ni /",
    "T02D3232:7a-9": "aom m'a r'i tsyee mam h'um h'um phat phat sv'a h'a /",
    "T02D3232:7a-10": "dus phyis ni ting nge 'dzin nye bar btang la bzlas pa dang /",
    "T02D3232:7a-11": "de'i sbyor ba nyid kyis ji ltar bde bar rgyu bar bya'o //",
    "T02D3232:7a-12": "au d+yan nas byung ba'i 'od zer can gyi sgrub thabs so //"
}