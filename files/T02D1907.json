{
    "T02D1907:31b-0": "@31b # // rgya gar skad du /",
    "T02D1907:31b-1": "shr'i sarba durga ti pa ri sho dha na tantr'a",
    "T02D1907:31b-2": "ta aud dhitya lo tsa n'a y'a durga ti sho",
    "T02D1907:31b-3": "dha na bi dhi:/ bod skad du /",
    "T02D1907:31b-4": "dpal ngan song thams cad yongs su spyang ba'i rgyud",
    "T02D1907:31b-5": "las phyung ba spyan ma'i ngan song sbyong pa'i cho",
    "T02D1907:31b-6": "ga / bcom ldan 'das ma 'phags pa dpal ldan",
    "T02D1907:31b-7": "spyan ma la phyag 'tshal lo //",
    "T02D1907:31b-8": "lha mo spyan ma zhes bya gzhan don la //",
    "T02D1907:31b-9": "dgyes pa shi ba sos byed la btud nas //",
    "T02D1907:31b-10": "shi ba 'tsho bar byed pa'i sbyor ba las //",
    "T02D1907:31b-11": "shi ba mtho ris sbyar ba bshad par bya //",
    "T02D1907:31b-12": "shi ba'i bdag nyid rab dben par //",
    "T02D1907:31b-13": "dal 'byor nyer spyod kun ldan pa //",
    "T02D1907:31b-14": "me tog dkar po'i dbu rgyan 'chang //",
    "T02D1907:31b-15": "dri yang dkar pos byugs shing zhi //",
    "T02D1907:31b-16": "gos dang rgyan yang dkar ba dang //",
    "T02D1907:31b-17": "dang por yang na der mos pas //",
    "T02D1907:31b-18": "rdo rje rdo rje dril bzung ste//",
    "T02D1907:31b-19": "'jam zhing mtho ba'i stan 'dug la //",
    "T02D1907:31b-20": "tsandan dkar sogs dri dang ni //",
    "T02D1907:31b-21": "bdud rtsi lnga ni chur ldan pas //",
    "T02D1907:31b-22": "kun du dkyil 'khor nyer byugs la //",
    "T02D1907:31b-23": "me tog dkar pos mdzes par bya //",
    "T02D1907:31b-24": "yon chab sogs sngags sv'a:h'a mtha' //",
    "T02D1907:31b-25": "yang dag skul byed bzla bar bya //",
    "T02D1907:32a-0": "snying ga'i zla bar sa @32a * //",
    "T02D1907:32a-1": "bon ni //",
    "T02D1907:32a-2": "gnyug ma bltas nas gnas sogs bsrung //",
    "T02D1907:32a-3": "de la gnas dang bdag dang rnal 'byor bsrung ba'i sngags ni /",
    "T02D1907:32a-4": "aom a'a:bigh'anta kri ta h'um zhes pa'o //",
    "T02D1907:32a-5": "yang na na ma:sa manta zhes bya ba la sogs pa'o //",
    "T02D1907:32a-6": "rnal 'byor cho ga rig pas cho ga bzhin //",
    "T02D1907:32a-7": "spyan ma'i rnal 'byor rab tu byas nas ni //",
    "T02D1907:32a-8": "snying ga'i sa bon gnyug ma de las ni //",
    "T02D1907:32a-9": "grub pa yang ni yang dag spro bar bya //",
    "T02D1907:32a-10": "de yis 'jig rten pha rol song ba yi //",
    "T02D1907:32a-11": "shes pa dang zhing chags pa dgug par bya //",
    "T02D1907:32a-12": "yang na chos kyi sgo yi rnam pa ni //",
    "T02D1907:32a-13": "mar me rlung gis g-yo ba med pa bzhin //",
    "T02D1907:32a-14": "bkug nas de yi shes pa ro yi ni //",
    "T02D1907:32a-15": "spyi bo nas ni snying gar gzhug par bya //",
    "T02D1907:32a-16": "de rjes 'dug pa langs nas ni //",
    "T02D1907:32a-17": "de ni shes pa ldan par blta //",
    "T02D1907:32a-18": "de yi 'od phreng 'bar ba yis //",
    "T02D1907:32a-19": "de snying gti mug dga' ma gzhug / de lus stong par byas nas ni //",
    "T02D1907:32a-20": "rnam par shes pa lhag mar blta //",
    "T02D1907:32a-21": "de rjes mo ha ra ti brjod //",
    "T02D1907:32a-22": "de ni spyan ma rnam par bsgom //",
    "T02D1907:32a-23": "de yi mig sogs lus sogs la //",
    "T02D1907:32a-24": "rnam pa kun du byin brlab bya //",
    "T02D1907:32a-25": "snying ga'i ye shes lha yi ni //",
    "T02D1907:32a-26": "snying gar zla gnas rtsa sngags rgyal //",
    "T02D1907:32a-27": "lha sprin pa dud rtsi'i 'od zer gyis //",
    "T02D1907:32a-28": "lag pa dang bcas bkru bar bya//",
    "T02D1907:32a-29": "rang gi lus las spros pa'i nam mkha'i dkyil 'khor",
    "T02D1907:32a-30": "ma lus pa khyab pa'i 'od spros pas bsdus nas",
    "T02D1907:32a-31": "'od kyi gong bu lta bu las spyan ma'i sprin",
    "T02D1907:32a-32": "dang de'i sngags bzlas pa'i chus gang ba dang dbang",
    "T02D1907:32a-33": "bskur ba'i tshul gyis bkrus nas kyang de bzhin du",
    "T02D1907:32a-34": "dbang bskur bar bya ste /",
    "T02D1907:32a-35": "mgo la dbu rgyan byin ;",
    "T02D1907:32a-36": "lag pa gnyis la rdo rje dang dril bu'o //",
    "T02D1907:32a-37": "de'i rjes la sngags pas ku sha'i rtse mo rdo rje rtse gcig pa rnon por bsgoms la /",
    "T02D1907:32a-38": "der bcug pa lta bur rdo rje'i bug par bcug",
    "T02D1907:32a-39": "nas de'i rjes la sems mnyam par bzhag pas de'i",
    "T02D1907:32a-40": "snying gar bkod pa'i shes pa rnam par gsal ba",
    "T02D1907:32a-41": "yang dag par bskul zhing rdo rje'i 'od zer rlung",
    "T02D1907:32a-42": "gis byung ba 'bar ba /",
    "T02D1907:32a-43": "'od zer snying gnas phyung bas reg pas dngul chu lta bur gyur par bsam mo //",
    "T02D1907:32a-44": "steng gi lam nas byung ste sangs rgyas kyi zhing rnam par dag par grol ba'o //",
    "T02D1907:32b-0": "gal te shes pa lam gzhan du 'gro na 'khor ba'i rgya mtshor @32b ltung ngo //",
    "T02D1907:32b-1": "de'i phyir steng gi lam du de 'pho bar bya'o //",
    "T02D1907:32b-2": "mgo po las ni gzugs med du 'gro'o //",
    "T02D1907:32b-3": "mdzod spu nas gzugs khams zhes bya bar ro //",
    "T02D1907:32b-4": "mig gnyis las ni mi nyid du'o //",
    "T02D1907:32b-5": "rna ba gnyis las ni grub pa'i lha'i 'gro bar ro //",
    "T02D1907:32b-6": "sna bug gnyis nas ni gnod sbyin nyid du'o //",
    "T02D1907:32b-7": "kha las ni dri zar 'gro'o //",
    "T02D1907:32b-8": "lte ba las ni 'dod pa'i lhar ro //",
    "T02D1907:32b-9": "khu ba'i rtsa las ni yi dags kyi 'gro bar ro //",
    "T02D1907:32b-10": "gci ba las ni lha ma yin nam byol song gi skye gnas so //",
    "T02D1907:32b-11": "bshang lam las ni dmyal ba'i 'gro bar ro //",
    "T02D1907:32b-12": "ye shes dman pas 'gro bas na de'i phyir lam la dga' bas sbang bar bya'o//",
    "T02D1907:32b-13": "de'i phyir de thar pa'i grong khyer du gzhag par",
    "T02D1907:32b-14": "bya ba'i phyir zhi ba'i sbyin sreg gsungs pa'i cho",
    "T02D1907:32b-15": "ga yongs su rdzogs pas sam /",
    "T02D1907:32b-16": "rdzas gcig bsreg pa'i phyogs su gsungs pa'i cho gas",
    "T02D1907:32b-17": "mchod sbyin pas byin pa thams cad rdo rje slob",
    "T02D1907:32b-18": "dpon gyis ye shes kyi me la zhi ba'i sbyin",
    "T02D1907:32b-19": "sreg bya'o // yang de'i tshe shes rab kyi pha",
    "T02D1907:32b-20": "rol tu phyin pa la sogs pa theg pa chen",
    "T02D1907:32b-21": "po'i mdo lnga bklag par bya'o //",
    "T02D1907:32b-22": "de'i rjes la thams cad bsdus nas mchod sbyin byed pa las yon blang ngo //",
    "T02D1907:32b-23": "mchod sbyin byed pas kyang rang gi 'byor ba dang",
    "T02D1907:32b-24": "rjes su 'tsham pa'i gos dang rgyan dang mal stan",
    "T02D1907:32b-25": "dang khyim dang zhing dang khol po dang khol mo",
    "T02D1907:32b-26": "la sogs pa'i yon slob dpon la gus pa dang",
    "T02D1907:32b-27": "bcas pas dbul lo //",
    "T02D1907:32b-28": "de nas shi pa 'du byed pa'i skye bo rnams",
    "T02D1907:32b-29": "kyis yi ge gsum brjod cing mchod phyir thogs bcing",
    "T02D1907:32b-30": "ngo // de nas ro khyer ba rnams 'jig rten skyong ba rnams su mos te /",
    "T02D1907:32b-31": "gdugs 'dzin pa ni lha'i rgyal po dang /",
    "T02D1907:32b-32": "rda yab 'dzin pa ni tshangs pa dang /",
    "T02D1907:32b-33": "ral gri 'dzin pa ni khyab 'jug dang /",
    "T02D1907:32b-34": "bstod pa 'don pa bde byed dang /",
    "T02D1907:32b-35": "dbu rgyan 'dzin pa'i bya ba byed pa gshin rje dang /",
    "T02D1907:32b-36": "bum pa 'dzin pa chu lha dang /",
    "T02D1907:32b-37": "dgang gzar dang blugs gzar 'dzin pa me lha dang /",
    "T02D1907:32b-38": "bza' ba dang ston mo 'dzin pa bden bral dang /",
    "T02D1907:32b-39": "ba dan 'dzin pa rlung lha dang /",
    "T02D1907:32b-40": "gzhan rnams ni lha dang lha ma yin la sogs par mos par bya'o //",
    "T02D1907:32b-41": "de nas yi ge brgya pa lan bdun brjod nas",
    "T02D1907:32b-42": "rang gi dge ba bla na med pa yang dag",
    "T02D1907:32b-43": "par rdzogs pa'i byang chub tu bsngos la ldang bar",
    "T02D1907:33a-0": "bya'o // langs @33a * //",
    "T02D1907:33a-1": "nas kyang rdo rje slob dpon rdo rje 'chang gi",
    "T02D1907:33a-2": "rang bzhin sangs rgyas thams cad skyed par mdzad pas",
    "T02D1907:33a-3": "spyan ma'i sngags sam /",
    "T02D1907:33a-4": "ngan song yongs su sbyong ba'i rgyud las gsungs pa'i",
    "T02D1907:33a-5": "ngan song thams cad yongs su sbyong ba'i sngags bzla",
    "T02D1907:33a-6": "zhing mdun nas 'gro'o //",
    "T02D1907:33a-7": "ro yang 'jig rten skyong ba rnams kyis drang por",
    "T02D1907:33a-8": "khyer bzhin pas nye bar dga' bas bstod pa byed",
    "T02D1907:33a-9": "bzhin pa dang lha dang mi rnams kyis mchod par",
    "T02D1907:33a-10": "blta'o // brdung dkrol sna tshogs pa'i sgra dang bkra shis kyi tshigs su bcad pa rnams dang /",
    "T02D1907:33a-11": "rdo rje'i glu la sogs pa dril bu dang 'khar rda dang ting ting shag dang ;",
    "T02D1907:33a-12": "gling bu dang pi wang gi sgra'i rjes su 'brang bas nye bar spyod pa lnga'i mchod pa dang /",
    "T02D1907:33a-13": "ba dan dang gos nam mkhar lding ba dang /",
    "T02D1907:33a-14": "kun du bgo ba mang ldan pa //",
    "T02D1907:33a-15": "dal gyis pha yi gnas thob bya //",
    "T02D1907:33a-16": "der ni bud shing 'o can skam //",
    "T02D1907:33a-17": "dge ba'i sems kyis bkod nas ni //",
    "T02D1907:33a-18": "de steng legs par bzhag nas su //",
    "T02D1907:33a-19": "bum pa 'dzin pas bkru bar bya //",
    "T02D1907:33a-20": "de nas cho ga dang ldan pas //",
    "T02D1907:33a-21": "me yis yongs su bsal bar bya //",
    "T02D1907:33a-22": "ji srid thal bar 'gyur bar du //",
    "T02D1907:33a-23": "de sbyin byed pas mnyam gzhag pas //",
    "T02D1907:33a-24": "theg pa chen po cher 'byung ba'i //",
    "T02D1907:33a-25": "mdo 'di sngon bzhin legs par bklag /",
    "T02D1907:33a-26": "'khar gsil da ma ru'i rjes 'gro ba'i //",
    "T02D1907:33a-27": "rdo rje'i glu ni len du gzhug / yang na",
    "T02D1907:33a-28": "skye bo 'ga' zhig gis grol ba'i lam ma yin",
    "T02D1907:33a-29": "pa la sbyar bas mi dge ba'i phyir dang //",
    "T02D1907:33a-30": "cig shos stobs dang ldan pas lam ngan par 'gro bar 'gyur ro //",
    "T02D1907:33a-31": "de'i phyir rang yang lam log par 'gro ba spangs la ;",
    "T02D1907:33a-32": "/ nyi ma de nas brtsams te nyi ma brgyad",
    "T02D1907:33a-33": "la ngan song yongs su sbyong ba'i rgyud las gsungs",
    "T02D1907:33a-34": "pa'i cho gsang na song sbyong ba la sogs pa'i",
    "T02D1907:33a-35": "bya ba'i rim pas bya ba'o //",
    "T02D1907:33a-36": "der ji srid de'i rus pa blang ba de srid",
    "T02D1907:33a-37": "du de'i gos la de'i ming brjod pa sngon du",
    "T02D1907:33a-38": "'gro ba'i bya bas bya'o //",
    "T02D1907:33a-39": "blangs nas ji srid nyi ma brgyad kyi bar du gos der rus pa bya'o //",
    "T02D1907:33a-40": "de yang lho'i char stegs gru bzhi pa khru gang",
    "T02D1907:33a-41": "tsam la ba'i lci pas la ma lhung bas byug",
    "T02D1907:33a-42": "ba byas pa las byung bas bang sa par bya'o",
    "T02D1907:33a-43": "// der nye bar byugs nas dkyil 'khor byugs pa'i dri ma me tog la gnas bar bya'o //",
    "T02D1907:33b-0": "de'i steng du bum pa mtshan nyid dang @33b ldan pa dgod de /",
    "T02D1907:33b-1": "sman dang yal ga dang nor bu dang dri dang /",
    "T02D1907:33b-2": "'bru lnga dang yang dag par ldan pa gdugs dang ba dan gyis brgyan pa /",
    "T02D1907:33b-3": "mgrin par gos sngon po dang ldan pa /",
    "T02D1907:33b-4": "nye bar skyod pa lnga dang brtsas pa /",
    "T02D1907:33b-5": "legs par sdug pa /",
    "T02D1907:33b-6": "'bab stegs kyi chu dang ldan pa /",
    "T02D1907:33b-7": "ku sha 'khyil pa byas pa'i gdan la gnas pa /",
    "T02D1907:33b-8": "rigs kyi bdag po'i rtags kyis mtshan brgya chen po lhag par gnas par byas /",
    "T02D1907:33b-9": "yi ge gsum dang ldan pa'i rtsa ba'i sa bon gyi sngags lan brgya rtsa brgyad kyis bkru'o //",
    "T02D1907:33b-10": "de nas yang mdun du 'bras dkar btags pas lte",
    "T02D1907:33b-11": "ba dang bcas pa mu khyud legs par 'bar ba",
    "T02D1907:33b-12": "dang bcas pa'i 'khor lo rtsibs brgyad pa bris la",
    "T02D1907:33b-13": "me tog dkar po dgod par byas nas /",
    "T02D1907:33b-14": "de'i dbus su bum pa stong pa'i steng du kham",
    "T02D1907:33b-15": "phor bum pa can gzhag / de'i rjes la kham",
    "T02D1907:33b-16": "phor der de'i rus pa ma lus pa gzhag go",
    "T02D1907:33b-17": "// ting nge 'dzin gsum bsgoms pas phyir bzlog kyang bya'o //",
    "T02D1907:33b-18": "don grub me tog dang bcas pas rim pas rigs",
    "T02D1907:33b-19": "rnams shis pa'i tshig brjod pa dang bcas pas de'i",
    "T02D1907:33b-20": "ming ngam rus pa la des brdeg par bya'o //",
    "T02D1907:33b-21": "de nas sngags kyi tshig rnams su 'gyur ba ni /",
    "T02D1907:33b-22": "aom sarba p'a pam da ha na badzra h'um phat /",
    "T02D1907:33b-23": "aom sarba p'a pam bi shodha na h'um phat /",
    "T02D1907:33b-24": "aom sarba karm'a aa ba ra n'a ni bha smi ku ru h'um phat /",
    "T02D1907:33b-25": "aom bhr'um bhr'um bi n'a sh'a ya a'a ba ra n'a ni dzam h'um phat /",
    "T02D1907:33b-26": "aom bhr'um bi sho dha ya a'a ba ra n'a ni h'um phat /",
    "T02D1907:33b-27": "aom sarba karma a'a ba ra n'a ni h'um phat /",
    "T02D1907:33b-28": "aom jva la dzva la dha ka dha ka ha",
    "T02D1907:33b-29": "na ha na a'a ba ra n'a ni h'um phat",
    "T02D1907:33b-30": "/ aom srum sa ra sa ra pra sa ra",
    "T02D1907:33b-31": "pra sa ra a'a ba ra n'a ni h'um phat",
    "T02D1907:33b-32": "/ / aom h'um ha ra ha ra sarba a'a ba ra n'a ni h'um phat /",
    "T02D1907:33b-33": "aom h'um sarba a'a ba ra n'a ni spho ta ya h'um phat /",
    "T02D1907:33b-34": "aom bhri ta bhri ta sarba a'a ba ra n'a ni h'um phat /",
    "T02D1907:33b-35": "aom tr'a tatr'a ta sarba a'a ba ra n'a ni h'um phat /",
    "T02D1907:33b-36": "aom tstshandi tstshandi /",
    "T02D1907:33b-37": "sarba a'a ba ra n'a ni h'um phat /",
    "T02D1907:33b-38": "aom da ha da ha sarba na ra ka ga ti he tum h'um phat /",
    "T02D1907:33b-39": "aom pa ce pa tsa sarba pre ta ka ti he tum h'um phat /",
    "T02D1907:33b-40": "aom ma tham tha sarba t'irya ka ga ti he tum h'um phat /",
    "T02D1907:33b-41": "ces pa ni rus pa la sogs pa la me tog brdeg pa'i sngags so //",
    "T02D1907:33b-42": "de nas lhag par gnas par byas pa'i bum pa'i",
    "T02D1907:33b-43": "chus de'i rus pa la sogs par brjod cing bkru'o",
    "T02D1907:33b-44": "// sngags ni /",
    "T02D1907:33b-45": "aom na mo bha ga ba te sarba du rga",
    "T02D1907:33b-46": "ti pa ri sho dha ni r'a dz'a ya ta",
    "T02D1907:33b-47": "th'a ga t'a ya /",
    "T02D1907:34a-0": "@34a * // aa rha te /",
    "T02D1907:34a-1": "samyaksam buddh'a ya /",
    "T02D1907:34a-2": "tadya tha /",
    "T02D1907:34a-3": "aom sho dha ne sho dha ne /",
    "T02D1907:34a-4": "sarba p'a pam bi sho dha ne /",
    "T02D1907:34a-5": "shuddhe bi shuddhe /",
    "T02D1907:34a-6": "sarba karma a'a ba ra n'a ni bi shuddhe sv'a h'a /",
    "T02D1907:34a-7": "zhes bya ba ni rus pa la sogs pa bkru ba'i sngags so //",
    "T02D1907:34a-8": "de nas me tog gtor zhing sngags bzlas la lam bstan par bya'o //",
    "T02D1907:34a-9": "sngags ni /",
    "T02D1907:34a-10": "aom ratne ratne ratna sambha be /",
    "T02D1907:34a-11": "ratna ki ra ne /",
    "T02D1907:34a-12": "ratna m'a la bi shuddhe /",
    "T02D1907:34a-13": "sho dha ya /",
    "T02D1907:34a-14": "sarba p'a pam h'um tr'a ta /",
    "T02D1907:34a-15": "lam bstan pa'i sngags so //",
    "T02D1907:34a-16": "de nas me tog dang chu gtor zhing lam rnam par sbyang bar bya'o //",
    "T02D1907:34a-17": "sngags ni /",
    "T02D1907:34a-18": "aom padme padme padmod bha be su kh'a ba dyam ga tstsham tu sv'a h'a /",
    "T02D1907:34a-19": "zhes bya ba ni lam rnam par sbyang ba'i sngags so //",
    "T02D1907:34a-20": "sngags kyi tshig de dang de la bskul tshig sbyar bar bya'o //",
    "T02D1907:34a-21": "lam sbyang ba'i sngags kyis me tog gi char dbab par bya'o //",
    "T02D1907:34a-22": "glu mkhan bkra shis tshigs bcad ni //",
    "T02D1907:34a-23": "mnyam par gzhag pas glur blang bya //",
    "T02D1907:34a-24": "thun gsum mam ni thun gcig tu //",
    "T02D1907:34a-25": "de bzhin nyin re bzhin du bya //",
    "T02D1907:34a-26": "ji skad gsungs pa'i cho ga bzhin //",
    "T02D1907:34a-27": "mchod nas thams cad bsdu bar bya //",
    "T02D1907:34a-28": "de la bkra shis kyi tshigs su bcad pa ni //",
    "T02D1907:34a-29": "bkra shis gang zhig sems can kun la gcig tu phan mdzad cing //",
    "T02D1907:34a-30": "sangs rgyas skyon rnams spangs pa rnam par dag pa rtogs gyur pa //",
    "T02D1907:34a-31": "shes rab yan lag la 'khyud bde ba mdzes pa'i bdag nyid can //",
    "T02D1907:34a-32": "de yis khyod la dbang bskur mchog gi bkra shis",
    "T02D1907:34a-33": "'byung bar shog / bkra shis gang zhig de yis",
    "T02D1907:34a-34": "gsungs ba dam pa chos kyi mchog / bla na",
    "T02D1907:34a-35": "med pa lha dang mi dang lha min gyis mchod",
    "T02D1907:34a-36": "cing // 'jig rten gsum du bdag med rab tu rtogs 'gyur gang yin pa //",
    "T02D1907:34a-37": "de yis khyod la dbang bskur mchog gi bkra shis",
    "T02D1907:34a-38": "'byung bar shog / bkra shis gang zhig dam chos",
    "T02D1907:34a-39": "rab mchog rtag tu 'dzin mdzad pa //",
    "T02D1907:34a-40": "sa yi dam par son pa rgyal ba'i sras tshogs legs pa rnams //",
    "T02D1907:34a-41": "sems can phan bar mdzad la mkhas pa shin tu bkra shis pa //",
    "T02D1907:34a-42": "de yis khyod la dbang bskur mchog gi bkra shis 'byung bar shog / ces bya ba'o //",
    "T02D1907:34a-43": "bkra shis kyi tshigs su bcad pa de dag rus",
    "T02D1907:34a-44": "pa bkru pa'i dus su yang glur blang pa'am blang",
    "T02D1907:34a-45": "du gzhug go // de la gshegs su gsol ba'i sngags ni /",
    "T02D1907:34b-0": "aom @34b khyed kyis sems can don kun mdzad //",
    "T02D1907:34b-1": "rjes su mthun pa'i dngos grub stsol //",
    "T02D1907:34b-2": "slar yang 'byon par mdzad slad du //",
    "T02D1907:34b-3": "sangs rgyas yul du gshegs su gsol //",
    "T02D1907:34b-4": "mu:zhes pa'o //",
    "T02D1907:34b-5": "de nas mtshan mo'i tshogs kyi 'khor lo byas nas thams cad bsdu'o //",
    "T02D1907:34b-6": "'byor pa ci yod pas ngan song yongs su sbyong",
    "T02D1907:34b-7": "ba'i dkyil 'khor cho ga ji lta bas bris nas",
    "T02D1907:34b-8": "ji skad gsungs pa'i cho ga rnams bya'o //",
    "T02D1907:34b-9": "slar yang rdo rje slob dpon gyis sbyin bdag la yon bslang bar bya'o //",
    "T02D1907:34b-10": "des kyang 'byor pa dang rjes su 'tsham pa rab tu dbul lo //",
    "T02D1907:34b-11": "bkrus nas gos slob dpon la dbul lo //",
    "T02D1907:34b-12": "ji skad du /",
    "T02D1907:34b-13": "ro la dmigs nas gnyen rnams kyis //",
    "T02D1907:34b-14": "slob dpon la ni gang byin pa //",
    "T02D1907:34b-15": "de ni mtho ris la bzhag pas //",
    "T02D1907:34b-16": "de la sbyin par shes par bya //",
    "T02D1907:34b-17": "nyi ma bdun nas rab bshad pa'i //",
    "T02D1907:34b-18": "de yis ci 'dod nor dbul bya //",
    "T02D1907:34b-19": "de la byin pas nges par ni //",
    "T02D1907:34b-20": "bde ba can du mchod par 'gyur //",
    "T02D1907:34b-21": "gang phyir bsam gtan bya ba kun //",
    "T02D1907:34b-22": "cho gas lus ni stong byas nas //",
    "T02D1907:34b-23": "sdig pa ma lus spangs nas ni //",
    "T02D1907:34b-24": "bde ba can du nges par gnas //",
    "T02D1907:34b-25": "de rjes de yi rus pa rnam dag pa //",
    "T02D1907:34b-26": "phye ma shin tu zhib par byas nas ni //",
    "T02D1907:34b-27": "mchod pas yang dag mchod nas 'bab chu ni //",
    "T02D1907:34b-28": "shin tu rgya cher rab tu dor bar bya //",
    "T02D1907:34b-29": "yang na sa 'dzin chen po mtho ba yi //",
    "T02D1907:34b-30": "steng gi rtse mo la ni bsdad nas su //",
    "T02D1907:34b-31": "rlung gi shugs ni yongs su rgyu ba na //",
    "T02D1907:34b-32": "de dad rjes su mthun par 'phyar bar bya //",
    "T02D1907:34b-33": "shin tu drag po'i las kyi dbang gis ni //",
    "T02D1907:34b-34": "gal te bde ba can ni ma thob kyang //",
    "T02D1907:34b-35": "'di yis ngan sod rnams ni yongs spangs te //",
    "T02D1907:34b-36": "sum cu rtsa gsum gnas su 'gro bar nges //",
    "T02D1907:34b-37": "dpal ldan bzang po'i zhabs kyi padmo las //",
    "T02D1907:34b-38": "thob pa'i man ngag shin tu 'dod pa ni //",
    "T02D1907:34b-39": "dpal ldan gsang ba 'dus pa las byung ba //",
    "T02D1907:34b-40": "shin tu yid 'ong cho ga byas pa ni //",
    "T02D1907:34b-41": "gang zhig dpal ldan gsang 'dus ma rdzogs pa //",
    "T02D1907:34b-42": "dpal ldan ngan song yongs su sbyong ba yi //",
    "T02D1907:34b-43": "rgyud las gsungs pa'i las gang yod pa yi //",
    "T02D1907:34b-44": "las de yongs su rdzogs par byas pa yin //",
    "T02D1907:35a-0": "shi ba bde 'gror sbyar ba'i cho ga shin tu 'dod pa mchog tu gyur @35a * //",
    "T02D1907:35a-1": "pa zhes bya ba'i ming can dpal stong nyid ting",
    "T02D1907:35a-2": "nge 'dzin rdo rje'i zhabs kyis mdzad pa rdzogs so",
    "T02D1907:35a-4": "/ // / rgya gar gyi mkhan po aa ba dh'u t'i bee ro tsa na badzra'i zhal snga nas dang /"
}