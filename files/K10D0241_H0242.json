{
    "K10D0241_H0242:465a-0": "@465a / /rgya gar skad du /",
    "K10D0241_H0242:465a-1": "a'arya sa m'a dhi tsakra n'a ma mah'a y'a na s'u tra /",
    "K10D0241_H0242:465a-2": "bod skad du /",
    "K10D0241_H0242:465a-3": "'phags pa ting nge 'dzin gyi 'khor lo zhes bya ba theg pa chen po'i mdo /",
    "K10D0241_H0242:465a-4": "sangs rgyas dang /",
    "K10D0241_H0242:465a-5": "byang chub sems dpa' thams cad la phyag 'tshal lo //",
    "K10D0241_H0242:465a-6": "'di skad bdag gis thos pa dus gcig na /",
    "K10D0241_H0242:465a-7": "bcom ldan 'das rgyal po'i khab bya rgod kyi phung po'i ri la bzhugs te /",
    "K10D0241_H0242:465a-8": "dge slong gi dge 'dun stong nyis brgya lnga bcu dang /",
    "K10D0241_H0242:465a-9": "byang chub sems dpa'i dge 'dun tshad med grangs med pa dang thabs gcig tu bzhugs so //",
    "K10D0241_H0242:465a-10": "gzhan yang lha dang /",
    "K10D0241_H0242:465a-11": "klu dang /",
    "K10D0241_H0242:465a-12": "gnod sbyin la sogs pa'i 'khor sna tshogs pas bskor nas chos ston par gyur te /",
    "K10D0241_H0242:465a-13": "de'i tshe bcom ldan 'das ting nge 'dzin gyi 'khor",
    "K10D0241_H0242:465a-14": "lo zhes bya ba'i ting nge 'dzin la snyoms par",
    "K10D0241_H0242:465a-15": "zhugs pa dang / ting nge 'dzin de'i mthus sangs",
    "K10D0241_H0242:465a-16": "rgyas kyi zhing thams cad rab tu g-yos par gyur",
    "K10D0241_H0242:465a-17": "zhugs pa dang / to // snang ba chen pos kyang thams cad gsal bar gyur te /",
    "K10D0241_H0242:465a-18": "de nas 'khor der byang chub sems dpa' 'jam dpal gzhon nur gyur pa 'dug par gyur te /",
    "K10D0241_H0242:465a-19": "stan las langs nas bcom ldan 'das la 'di skad ces gsol to //",
    "K10D0241_H0242:465a-20": "bcom ldan 'das /",
    "K10D0241_H0242:465a-21": "ting nge 'dzin gyi 'khor lo la snyoms par zhugs pa ni /",
    "K10D0241_H0242:465b-0": "bcom @465b ldan 'das /",
    "K10D0241_H0242:465b-1": "ngo mtshar to //",
    "K10D0241_H0242:465b-2": "bde bar gshegs pa /",
    "K10D0241_H0242:465b-3": "shin tu ngo mtshar lags so //",
    "K10D0241_H0242:465b-4": "bcom ldan 'das kyis bka' stsal pa /",
    "K10D0241_H0242:465b-5": "'jam dpal /",
    "K10D0241_H0242:465b-6": "khyod kyis yang dag pa'i mtha' shes sam /",
    "K10D0241_H0242:465b-7": "byang chub sems dpa' 'jam dpal gyis gsol pa /",
    "K10D0241_H0242:465b-8": "bcom ldan 'das /",
    "K10D0241_H0242:465b-9": "bdag gis 'tshal lags so //",
    "K10D0241_H0242:465b-10": "bka' stsal pa /",
    "K10D0241_H0242:465b-11": "'jam dpal /",
    "K10D0241_H0242:465b-12": "yang dag pa'i mtha' gang na 'dug /",
    "K10D0241_H0242:465b-13": "gsol pa /",
    "K10D0241_H0242:465b-14": "bcom ldan 'das /",
    "K10D0241_H0242:465b-15": "yang dag pa'i mtha' ni gang na ma mchis pa de na mchis lags so //",
    "K10D0241_H0242:465b-16": "bka' stsal pa /",
    "K10D0241_H0242:465b-17": "'jam dpal /",
    "K10D0241_H0242:465b-18": "gang na med pa de gang yin /",
    "K10D0241_H0242:465b-19": "gsol pa /",
    "K10D0241_H0242:465b-20": "bcom ldan 'das /",
    "K10D0241_H0242:465b-21": "yul thams cad dang bral ba'o //",
    "K10D0241_H0242:465b-22": "bka' stsal pa /",
    "K10D0241_H0242:465b-23": "'jam dpal /",
    "K10D0241_H0242:465b-24": "sgom pa gang yin /",
    "K10D0241_H0242:465b-25": "bcom ldan 'das /",
    "K10D0241_H0242:465b-26": "sgom pa ni sgom pa ma mchis pa'i don to //",
    "K10D0241_H0242:465b-27": "'jam dpal gyis gsol pa /",
    "K10D0241_H0242:465b-28": "de bzhin gshegs pas chos ji ltar ston par mdzad /",
    "K10D0241_H0242:465b-29": "bka' stsal pa /",
    "K10D0241_H0242:465b-30": "'jam dpal /",
    "K10D0241_H0242:465b-31": "nga ni gzugs rnam par 'jig pa med pa dang /",
    "K10D0241_H0242:465b-32": "skye ba med par chos ston to //",
    "K10D0241_H0242:465b-33": "tshor ba dang /",
    "K10D0241_H0242:465b-34": "'du shes dang /",
    "K10D0241_H0242:465b-35": "'du byed dang /",
    "K10D0241_H0242:465b-36": "rnam par shes pa rnam par 'jig pa med pa dang /",
    "K10D0241_H0242:465b-37": "skye ba med par chos ston to //",
    "K10D0241_H0242:465b-38": "'dod chags dang /",
    "K10D0241_H0242:465b-39": "zhe sdang dang /",
    "K10D0241_H0242:465b-40": "gti mug rnam par 'jig pa med pa dang /",
    "K10D0241_H0242:465b-41": "skye ba med pa'i chos kyi 'khor lo skor ro //",
    "K10D0241_H0242:465b-42": "ngas ni 'di ltar chos gang yang ma bshig /",
    "K10D0241_H0242:465b-43": "ma bskyed pa de ltar bla na med pa yang dag par rdzogs pa'i sangs rgyas su gsungs so //",
    "K10D0241_H0242:466a-0": "@466a *// de nas bcom ldan 'das kyis mkhyen bzhin du 'jam",
    "K10D0241_H0242:466a-1": "dpal gzhon nur gyur pa la 'di skad ces bka'",
    "K10D0241_H0242:466a-2": "stsal to // 'jam dpal /",
    "K10D0241_H0242:466a-3": "khyod kyis chos kyi dbyings shes sam /",
    "K10D0241_H0242:466a-4": "gsol pa /",
    "K10D0241_H0242:466a-5": "gal te bdag gis dmigs na 'tshal lags so //",
    "K10D0241_H0242:466a-6": "bka' stsal pa /",
    "K10D0241_H0242:466a-7": "'jam dpal /",
    "K10D0241_H0242:466a-8": "khyod kyis 'jig rten gang la spyod pa shes sam /",
    "K10D0241_H0242:466a-9": "gsol pa /",
    "K10D0241_H0242:466a-10": "bcom ldan 'das /",
    "K10D0241_H0242:466a-11": "'jig rten na sgyu ma sprul pa'i mi gang kho na la spyod pa de la spyod pas so //",
    "K10D0241_H0242:466a-12": "bcom ldan 'das /",
    "K10D0241_H0242:466a-13": "'jig rten zhes bgyi ba ni dngos po ma mchis",
    "K10D0241_H0242:466a-14": "pa'i ngo bo nyid lags so; ;bcom ldan 'das kyis",
    "K10D0241_H0242:466a-15": "bka' stsal pa / de bzhin gshegs pa chos gsan par ni bzhed kyi /",
    "K10D0241_H0242:466a-16": "khyod spobs par gyis shig /",
    "K10D0241_H0242:466a-17": "gsol pa /",
    "K10D0241_H0242:466a-18": "ci las brtsams te spobs par bgyid pa lags /",
    "K10D0241_H0242:466a-19": "bka' stsal pa /",
    "K10D0241_H0242:466a-20": "'jam dpal /",
    "K10D0241_H0242:466a-21": "khyod chos kyi dbyings las rtsoms shig /",
    "K10D0241_H0242:466a-22": "gsol pa /",
    "K10D0241_H0242:466a-23": "bcom ldan 'das /",
    "K10D0241_H0242:466a-24": "gang bdag gis chos kyi dbyings ma lags pa'i chos",
    "K10D0241_H0242:466a-25": "de bdag gis yang dag par rjes su ma mthong",
    "K10D0241_H0242:466a-26": "lags so // bka' stsal pa /",
    "K10D0241_H0242:466a-27": "mngon pa'i nga rgyal can rnams rab tu skrag par 'gyur ro //",
    "K10D0241_H0242:466a-28": "gsol pa /",
    "K10D0241_H0242:466a-29": "bcom ldan 'das /",
    "K10D0241_H0242:466a-30": "gal te yang dag pa'i mtha' skrag par gyur na /",
    "K10D0241_H0242:466a-31": "de'i slad du mngon pa'i nga rgyal kyang skrag par 'gyur ro //",
    "K10D0241_H0242:466a-32": "de ci'i slad du zhe na /",
    "K10D0241_H0242:466a-33": "yang dag pa'i mtha' dang /",
    "K10D0241_H0242:466b-0": "mngon @466b pa'i nga rgyal can gnyis gcig cing dbyer med pa'i phyir ro //",
    "K10D0241_H0242:466b-1": "bcom ldan 'das kyis bka' stsal pa /",
    "K10D0241_H0242:466b-2": "'jam dpal /",
    "K10D0241_H0242:466b-3": "khyod ni rdo rje'i gzhi yin no //",
    "K10D0241_H0242:466b-4": "'jam dpal gyis gsol pa /",
    "K10D0241_H0242:466b-5": "bcom ldan 'das /",
    "K10D0241_H0242:466b-6": "chos thams cad mi phyed cing bsam gyis mi khyab pas na rdo rje'i gzhi lags so //",
    "K10D0241_H0242:466b-7": "de ci'i slad du rdo rje'i gzhi zhes bgyi na /",
    "K10D0241_H0242:466b-8": "sems can ma mchis pa dang /",
    "K10D0241_H0242:466b-9": "dngos po ma mchis pa'i slad du rdo rje'i gzhi lags so //",
    "K10D0241_H0242:466b-10": "gsol pa /",
    "K10D0241_H0242:466b-11": "bcom ldan 'das /",
    "K10D0241_H0242:466b-12": "de ltar lags pa'i yang dag pa'i mtha' ni ma mchis pa lags te /",
    "K10D0241_H0242:466b-13": "de lta bu'i mtha' gang lags pa de ni tshur mchi ba dang /",
    "K10D0241_H0242:466b-14": "phar mchi ba ma mchis te /",
    "K10D0241_H0242:466b-15": "bcom ldan 'das /",
    "K10D0241_H0242:466b-16": "de lta bu'i mtha' can gyi don la gnas nas rang bzhin med pa'i don sgom par byed do //",
    "K10D0241_H0242:466b-17": "dben pa sten par yang byed do //",
    "K10D0241_H0242:466b-18": "'du 'dzi spong ngo //",
    "K10D0241_H0242:466b-19": "de nas tshe dang ldan pa sh'a ri'i bus byang",
    "K10D0241_H0242:466b-20": "chub sems dpa' 'jam dpal la 'di skad ces smras",
    "K10D0241_H0242:466b-21": "so // 'jam dpal /",
    "K10D0241_H0242:466b-22": "khyod kyis chos bstan pa ni rab tu ngo mtshar to //",
    "K10D0241_H0242:466b-23": "'jam dpal gyis smras pa /",
    "K10D0241_H0242:466b-24": "btsun pa sh'a ri'i bu /",
    "K10D0241_H0242:466b-25": "ngo mtshar mi che ste /",
    "K10D0241_H0242:466b-26": "dgra bcom pa zag pa med pa ni chos ston pa'i snod ma yin te /",
    "K10D0241_H0242:466b-27": "de ci'i phyir zhe na /",
    "K10D0241_H0242:466b-28": "'di ltar chos bstan pa 'di ni so so'i skye bo'i chos la zhugs pa ma yin /",
    "K10D0241_H0242:466b-29": "dgra bcom pa'i chos la zhugs pa ma yin /",
    "K10D0241_H0242:466b-30": "rang sangs rgyas kyi chos la zhugs pa ma yin /",
    "K10D0241_H0242:467a-0": "de bzhin gshegs @467a *//",
    "K10D0241_H0242:467a-1": "pa'i chos la zhugs pa ma yin pa'i phyir te /",
    "K10D0241_H0242:467a-2": "'di ni chos dmigs pa'i phyir yang zhugs pa ma yin no //",
    "K10D0241_H0242:467a-3": "'di ni gang du'ang zhugs pa dang /",
    "K10D0241_H0242:467a-4": "ldog pa med pa'i phyir ro //",
    "K10D0241_H0242:467a-5": "chos thams cad shin tu dben pa'i phyir ro //",
    "K10D0241_H0242:467a-6": "smras pa /",
    "K10D0241_H0242:467a-7": "'jam dpal /",
    "K10D0241_H0242:467a-8": "ci la bsams te smra /",
    "K10D0241_H0242:467a-9": "'jam dpal gyis smras pa /",
    "K10D0241_H0242:467a-10": "btsun pa sh'a ri'i bu /",
    "K10D0241_H0242:467a-11": "dgra bcom pa nyid ni 'dod chags dang /",
    "K10D0241_H0242:467a-12": "zhe sdang dang /",
    "K10D0241_H0242:467a-13": "gti mug zad pa yin na de dag gang gi",
    "K10D0241_H0242:467a-14": "snod yin zhing de gang ji lta bu zhig gi",
    "K10D0241_H0242:467a-15": "snod du 'gyur snyam ste /",
    "K10D0241_H0242:467a-16": "de las bsams nas dgra bcom pa; zag pa zad pa /",
    "K10D0241_H0242:467a-17": "chos bstan pa'i snod ma yin par kho bo de skad smra'o //",
    "K10D0241_H0242:467a-18": "smras pa /",
    "K10D0241_H0242:467a-19": "btsun pa sh'a ri'i bu /",
    "K10D0241_H0242:467a-20": "khyod 'chi 'pho ba dang /",
    "K10D0241_H0242:467a-21": "skye ba med pa'i chos yin par mos sam /",
    "K10D0241_H0242:467a-22": "smras pa /",
    "K10D0241_H0242:467a-23": "'jam dpal /",
    "K10D0241_H0242:467a-24": "bdag mos so //",
    "K10D0241_H0242:467a-25": "de nas bcom ldan 'das kyis byang chub sems dpa' 'jam dpal la bka' stsal pa /",
    "K10D0241_H0242:467a-26": "'jam dpal /",
    "K10D0241_H0242:467a-27": "legs so //",
    "K10D0241_H0242:467a-28": "legs so //",
    "K10D0241_H0242:467a-29": "chos zab mo'i don la khyod rab tu mkhas par bsngags gyur to //",
    "K10D0241_H0242:467a-30": "bcom ldan 'das kyis de skad ces bka' stsal nas /",
    "K10D0241_H0242:467a-31": "byang chub sems dpa' 'jam dpal gzhon nur gyur pa dang /",
    "K10D0241_H0242:467a-32": "tshe dang ldan pa sh'a ri'i bu dang /",
    "K10D0241_H0242:467a-33": "lha dang /",
    "K10D0241_H0242:467a-34": "mi dang /",
    "K10D0241_H0242:467a-35": "lha ma yin dang /",
    "K10D0241_H0242:467a-36": "dri zar bcas pa'i 'jig rten yi rangs te /",
    "K10D0241_H0242:467a-37": "bcom ldan 'das kyis gsungs pa la mngon par bstod do //"
}