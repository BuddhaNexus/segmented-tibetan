{
    "T02TD1428E:193a-0": "@193a # // rgya gar skad du /",
    "T02TD1428E:193a-1": "shr'i tsa kra sam ba ra sto tra sarba aartha siddhi bi shuddha ts'u da ma ni n'a ma /",
    "T02TD1428E:193a-2": "bod skad du /",
    "T02TD1428E:193a-3": "dpal 'khor lo sdom pa'i bstod pa /",
    "T02TD1428E:193a-4": "don thams cad grub pa rnam dag gtsug gi nor bu zhes bya ba /",
    "T02TD1428E:193a-5": "dpal bde mchog la phyag 'tshal lo //",
    "T02TD1428E:193a-6": "thugs rje dbyings las bzhengs pa'i sku mchog ni //",
    "T02TD1428E:193a-7": "nyon mongs rnam dag ye shes sku brnyes shing //",
    "T02TD1428E:193a-8": "srid pa sbyor mdzad nyon mongs gdung bsel //",
    "T02TD1428E:193a-9": "sgyu ma sprul pas 'gro don sgrub mdzad pa'i //",
    "T02TD1428E:193a-10": "'khor lo sngom pa mkha' 'gro kun gyi gtso //",
    "T02TD1428E:193a-11": "'jigs mdzad dpa' bo bskal pa'i me ltar 'bar //",
    "T02TD1428E:193a-12": "sna tshogs phrin las rigs lngas yongs mtshon pa'i //",
    "T02TD1428E:193a-13": "ral ba'i thor tshugs sna tshogs rdo rjes mdzes //",
    "T02TD1428E:193a-14": "byang chub sems mchog chos rnams rab gsungs pa'i //",
    "T02TD1428E:193a-15": "spyi bor zla tshes cod pa na 'khor los brgyan //",
    "T02TD1428E:193a-16": "zhal gdangs khro gnyer smin ma glog ltar 'gyu //",
    "T02TD1428E:193a-17": "skye shi rtsad gcod keng rus mche ba gtsigs //",
    "T02TD1428E:193a-18": "tshad med bzhi ldan dpa' bo zhal bzhi la //",
    "T02TD1428E:193a-19": "mi bskyod rigs mtshon ye shes lnga ldan pa'i //",
    "T02TD1428E:193a-20": "rdo rje'i phreng dang thod pa lnga lngas brgyan //",
    "T02TD1428E:193a-21": "stong nyid snying rje rab tu 'dres gyur pa'i //",
    "T02TD1428E:193a-22": "'od zer 'phro ba sna tshogs du ma las //",
    "T02TD1428E:193a-23": "sangs rgyas tshogs kyis kun du sprin 'phro ba'i //",
    "T02TD1428E:193a-24": "sku gsum dpa' bo ye shes lnga bdag nyid //",
    "T02TD1428E:193a-25": "sgeg pa la sogs rol pa'i nyams kyis mdzes //",
    "T02TD1428E:193a-26": "snying rje'i spyan dmar bcu gnyis me bzhin 'jigs //",
    "T02TD1428E:193a-27": "he ru ka dpal bde mchog sprul pa'i sku //",
    "T02TD1428E:193a-28": "'chad byed chos dang nyan pa'i tshogs ldan pa'i //",
    "T02TD1428E:193a-29": "nyan thos rang sangs bla med rgyal ba dang //",
    "T02TD1428E:193a-30": "'jig rten rab gnas 'jig rten 'das pa yi //",
    "T02TD1428E:193a-31": "rang bzhin nyid ni khyod las gzhan ma mchis //",
    "T02TD1428E:193a-32": "gsang ba'i bde mchog bdud bral ye shes sku //",
    "T02TD1428E:193a-33": "pha rol phyin drug phyag rgya drug gis mdzes //",
    "T02TD1428E:193a-34": "aa la la zhes dur khrod gar dang ldan //",
    "T02TD1428E:193a-35": "phem gyi sgra sgrogs mkha' 'gro'i tshogs rnams sdud //",
    "T02TD1428E:193a-36": "'du byed rnam dag mgo bo'i phreng bas brgyan //",
    "T02TD1428E:193a-37": "drag po kun 'dul stag gi sham thabs can //",
    "T02TD1428E:193a-38": "rdo rje'i rta gad khams gsum bsdigs mdzad cing //",
    "T02TD1428E:193a-39": "ma rig la sogs rten 'brel rnam dag pa //",
    "T02TD1428E:193b-0": "@193b byams pa'i thugs mnga' bcu gnyis phyag dang ldan //",
    "T02TD1428E:193b-1": "g-yas kyi dang po rdo rje rtse lnga ni //",
    "T02TD1428E:193b-2": "ye shes lnga ldan dug lnga rnam par 'joms //",
    "T02TD1428E:193b-3": "phyag g-yon dang po dril bu rnam 'dzin pa //",
    "T02TD1428E:193b-4": "rtog pa rnam spangs shas rab rang bzhin ldan //",
    "T02TD1428E:193b-5": "de 'og phyag gnyis gti mug rnam dag pa'i //",
    "T02TD1428E:193b-6": "glang chen ko rlon dpa' bo'i gos su mnabs //",
    "T02TD1428E:193b-7": "chos rnams sgrogs pa'i da ma ru bsnams shing //",
    "T02TD1428E:193b-8": "lha sku rnam dag kha tv'am rdo rjes mtshon //",
    "T02TD1428E:193b-9": "gri gug 'bar bas nyon mongs 'ching ba gcod //",
    "T02TD1428E:193b-10": "'dod chags rnam dag thod pa khrag chen 'dzin //",
    "T02TD1428E:193b-11": "thugs rje'i dgra stas drag po'i lha rnams 'joms //",
    "T02TD1428E:193b-12": "sdigs mdzub zhags pas bdud dang gshin rje 'dul //",
    "T02TD1428E:193b-13": "tri sh'ul rtse gsum skyes bu phug cing 'phyar //",
    "T02TD1428E:193b-14": "bdud bzhi las rgyal lha chen rnams bsad cing //",
    "T02TD1428E:193b-15": "tshangs pa'i mgo bcad dpa' bo'i lag na 'dzin //",
    "T02TD1428E:193b-16": "rtag chad spangs phyir sna tshogs padma dang //",
    "T02TD1428E:193b-17": "nyi ma'i dbus na bgegs chen du ma gzir //",
    "T02TD1428E:193b-18": "'jigs byed dus mtshan g-yas brkyang zhabs kyis mnan //",
    "T02TD1428E:193b-19": "ha ha sgra sgrogs phag mo'i sku la 'khril //",
    "T02TD1428E:193b-20": "khros pa'i dpung chen bdud dgra rlag par byed //",
    "T02TD1428E:193b-21": "gsang ba'i mgon po rang nyid la gus shing //",
    "T02TD1428E:193b-22": "bskyed rdzogs la gnas gsang ba'i mchog la dgyes //",
    "T02TD1428E:193b-23": "brtan pa'i blo can brtson pa'i rnal 'byor pa /",
    "T02TD1428E:193b-24": "dngos grub mchog stsol he ru ka la 'dud //",
    "T02TD1428E:193b-25": "gsang ba kun ldan rdo rje phag mo ni //",
    "T02TD1428E:193b-26": "bde mchog 'khor lo 'jigs byed rgyal po'i yum //",
    "T02TD1428E:193b-27": "'dod pa'i dbang phyug sangs rgyas mkha' 'gro che //",
    "T02TD1428E:193b-28": "hi hir bzhad cing bde gshegs sku la 'khril //",
    "T02TD1428E:193b-29": "bdud 'dul rgyal mo skal ldan dbang phyug ma //",
    "T02TD1428E:193b-30": "sku mdog dmar mo thod pa'i phreng ba can //",
    "T02TD1428E:193b-31": "gri gug sdigs mdzub gdug pa sreg mdzad cing //",
    "T02TD1428E:193b-32": "thod pa khrag can he ru ka la 'khyud //",
    "T02TD1428E:193b-33": "mche ba gtsigs shing drag shul 'jigs ldan ma //",
    "T02TD1428E:193b-34": "dman pas 'grub 'gyur mkha' 'gro dbang du sdud //",
    "T02TD1428E:193b-35": "chags ltar rtog med zhal gnyis ldan pa yi //",
    "T02TD1428E:193b-36": "rdo rje rnal 'byor stong nyid snying rje che //",
    "T02TD1428E:193b-37": "bdud 'dul mkha' 'gro dbang phyug ye shes sku //",
    "T02TD1428E:193b-38": "gsang ba'i lha mo 'gro ba'i don mdzad ma //",
    "T02TD1428E:193b-39": "ye shes me dpung klong na klog ltar 'gyur //",
    "T02TD1428E:193b-40": "mkha' 'gro phag mo 'bar ba'i gzi brjid can //",
    "T02TD1428E:193b-41": "'jigs pa'i cha byad bdud bzhi kun skrag byed //",
    "T02TD1428E:194a-0": "'khor @194a * //",
    "T02TD1428E:194a-1": "los dbu rgyan rdo rje'i rna cha can //",
    "T02TD1428E:194a-2": "mgul rgyan do shal spyi gtsug nor bu dang //",
    "T02TD1428E:194a-3": "dpung rgyan lag gdub se ral khar byas shing //",
    "T02TD1428E:194a-4": "dum bu'i ske rags sil sil sgra dang ldan //",
    "T02TD1428E:194a-5": "zhabs gnyis brkyang bskum gnyis med 'khril pa'i tshul //",
    "T02TD1428E:194a-6": "bde ba'i rang bzhin legs pa'i chos dbyings ldan //",
    "T02TD1428E:194a-7": "dbu sgra grol zhing thugs rjes kun khyab pas //",
    "T02TD1428E:194a-8": "zhi rgyas dbang dang mngon spyod la sogs dang //",
    "T02TD1428E:194a-9": "grub chen brgyad sogs sgrub po la ster zhing //",
    "T02TD1428E:194a-10": "ye shes spyan gsum dus gsum gdul bya gzigs //",
    "T02TD1428E:194a-11": "dang pa'i sems kyis 'jigs dus khyod dran na //",
    "T02TD1428E:194a-12": "sdug bsngal kun sel dngos grub mchog stsol zhing //",
    "T02TD1428E:194a-13": "longs spyod sprul pa sna tshogs skur ston pa'i //",
    "T02TD1428E:194a-14": "sgrub po'i don mdzod rnal 'byor ma la 'dud //",
    "T02TD1428E:194a-15": "bde chen 'khor lo sna tshogs padma yi //",
    "T02TD1428E:194a-16": "'dab brgyad phyogs nas m'a ma k'i sogs gnas //",
    "T02TD1428E:194a-17": "zhal bzhi la phyogs dngos grub ster ba yi //",
    "T02TD1428E:194a-18": "gsang ba'i dbang phyug dpa' mo bzhi la 'dud //",
    "T02TD1428E:194a-19": "me long ye shes las skyes thod phreng can //",
    "T02TD1428E:194a-20": "aindra n'i la'i mdog can gtum pa mo //",
    "T02TD1428E:194a-21": "gsang ba'i lha mo dpal ldan dbang phyug sku //",
    "T02TD1428E:194a-22": "g-yas brkyang dpa' mo ro yi steng na gnas //",
    "T02TD1428E:194a-23": "phyag bzhi nag mo 'jigs pa'i glu len ma //",
    "T02TD1428E:194a-24": "gri gug thod pa kha tv'am cang te'u bsnams //",
    "T02TD1428E:194a-25": "lus rjes dran pa'i ngo bo chu rang bzhin //",
    "T02TD1428E:194a-26": "rdo rje mkha' 'gro che la phyag 'tshal lo //",
    "T02TD1428E:194a-27": "bya ba nan tan ye shes dpal ldan ma //",
    "T02TD1428E:194a-28": "sems ma rdo rje dam tshig sgrol ma'i mchog /'khor lo la sogs phyag rgya lnga yis brgyan //",
    "T02TD1428E:194a-29": "da ma ru sgras gtso mo skul byed cing //",
    "T02TD1428E:194a-30": "kha tv'am ga bsnams 'jigs pa'i phem sgra sgrogs //",
    "T02TD1428E:194a-31": "tshor rjes dran pa'i rang bzhin rlung bdag nyid //",
    "T02TD1428E:194a-32": "ljang khu'i mdog can gri gug thod pa 'dzin //",
    "T02TD1428E:194a-33": "las rigs mkha' 'gro l'a ma che la 'dud //",
    "T02TD1428E:194a-34": "so sor kun rtog ye shes dbyings phyug ma //",
    "T02TD1428E:194a-35": "r'a ga'i mdog can gar gyi stobs ldan ma //",
    "T02TD1428E:194a-36": "da ma ru 'khrol kha tv'am g-yon na bsnams //",
    "T02TD1428E:194a-37": "gri gug thod khrag dgra bgegs zhal du gsol //",
    "T02TD1428E:194a-38": "chos rjes dran ba'i gcer bu spyan gsum ma //",
    "T02TD1428E:194a-39": "me yi bdag nyid padma'i mkha' 'gro che //",
    "T02TD1428E:194a-40": "sku mdog dmar mo ma rungs gsod pa yi //",
    "T02TD1428E:194a-41": "khanda ro ha che la phyag 'tshal lo //",
    "T02TD1428E:194b-0": "mnyam @194b nyid ye shes rang bzhin las skyes shing //",
    "T02TD1428E:194b-1": "bdud 'dul dpa' mo rus pa'i rgyan 'dzin cing //",
    "T02TD1428E:194b-2": "me dpung nang bzhugs mgo phreng ngo shal can //",
    "T02TD1428E:194b-3": "gri gug gcod mdzad thod pa'i khrag 'thung ma //",
    "T02TD1428E:194b-4": "kha tv'am ga bsnams sor mo cang te'u 'khrol //",
    "T02TD1428E:194b-5": "sems rjes dran pa'i mkha' 'gro kun gyi gtso //",
    "T02TD1428E:194b-6": "rigs can mkha' 'gro sa yi bdag nyid ma //",
    "T02TD1428E:194b-7": "gzugs can dbang phyug ma la phyag 'tshal lo //",
    "T02TD1428E:194b-8": "snying rje'i sems kyi bdud bzhi tshar gcod cing //",
    "T02TD1428E:194b-9": "dam tshig can la dngos grub mchog stsol byed //",
    "T02TD1428E:194b-10": "dam tshig nyams pa'i sngags pa gsong la brtson //",
    "T02TD1428E:194b-11": "ye shes mkha' 'gro bzhi la phyag 'tshal lo //",
    "T02TD1428E:194b-12": "mtshams kyi padmar rin chen bum pa'i stengs //",
    "T02TD1428E:194b-13": "'dod chags zhe sdang gti mug rnam dag pa'i //",
    "T02TD1428E:194b-14": "dngos grub dang ldan mtshan bzang ka p'a la //",
    "T02TD1428E:194b-15": "bdud rtsi lnga ldan bde ba che la 'dud //",
    "T02TD1428E:194b-16": "pull'i ra mar dpa' bo thod dum ni //",
    "T02TD1428E:194b-17": "zhal gcig phyag bzhi sen mo sol gnas //",
    "T02TD1428E:194b-18": "rab tu gtum mo 'dun pa'i rdzu 'phrul rkang //",
    "T02TD1428E:194b-19": "gcer bu mgor gnas ma la phyag 'tshal lo //",
    "T02TD1428E:194b-20": "dza lan dha rar ma h'a kam ka la //",
    "T02TD1428E:194b-21": "mkha' la spyod byed skra spu la gnas dang //",
    "T02TD1428E:194b-22": "gtum pa'i mig can brtson pa'i rdzu 'phrul rkang //",
    "T02TD1428E:194b-23": "spyi gtsug la gnas khyod la phyag 'tshal lo //",
    "T02TD1428E:194b-24": "ao dyan la gnas dpa' bo kam ka la //",
    "T02TD1428E:194b-25": "pags pa dri ma rnam dags bla 'dul //",
    "T02TD1428E:194b-26": "'od ldan ma ni dpyod pa'i rdzu 'phrul rkang //",
    "T02TD1428E:194b-27": "rna g-yas la gnas khyod la phyag 'tshal lo //",
    "T02TD1428E:194b-28": "aa ra pu dar gnas mche ba rnam par gtsigs //",
    "T02TD1428E:194b-29": "lha rnams 'dul zhing sha la rnam par gnas //",
    "T02TD1428E:194b-30": "sna chen ma ni sems kyi rdzu 'phrul rkang //",
    "T02TD1428E:194b-31": "rgyab la gnas gyur mkha' 'gro khyod phyag 'tshal //",
    "T02TD1428E:194b-32": "go d'a ba rir su ra b'i ri ni //",
    "T02TD1428E:194b-33": "rgyus pa rnams dag g-yas brkyang zhabs kyis gnas //",
    "T02TD1428E:194b-34": "dad pa'i dbang po brtan pa'i blo can ma //",
    "T02TD1428E:194b-35": "rna ba g-yon pa la gnas khyod phyag 'tshal //",
    "T02TD1428E:194b-36": "'od dpag med ni rus pa'i khams dag cing //",
    "T02TD1428E:194b-37": "brkyang bskums tshul gyis r'a me shva rir gnas //",
    "T02TD1428E:194b-38": "smin ma'i dbus gnas brtson dbang mi'u thung ma /",
    "T02TD1428E:194b-39": "snyoms las rab spangs mkha' 'gro khyod phyag 'tshal //",
    "T02TD1428E:195a-0": "mchin pa rnam dag @195a * //",
    "T02TD1428E:195a-1": "de wa'i ko ti ru //",
    "T02TD1428E:195a-2": "rdo rje 'od ni 'byung kun 'dul bas gnas //",
    "T02TD1428E:195a-3": "dran pa'i dbang po langka'i dbang phyug ma //",
    "T02TD1428E:195a-4": "mig gnyis la gnas mkha' 'gro khyod phyag 'tshal //",
    "T02TD1428E:195a-5": "m'a la ber gnas dpa' bo rdo rje'i sku //",
    "T02TD1428E:195a-6": "snying la rab gnas drag po 'jigs byed 'dul //",
    "T02TD1428E:195a-7": "shing grib ma ni ting 'dzin dbang po ste //",
    "T02TD1428E:195a-8": "phrag pa gnyis gnas mkha' 'gro khyod phyag 'tshal //",
    "T02TD1428E:195a-9": "thugs kyi 'khor lo mkha' la rnam spyod cing //",
    "T02TD1428E:195a-10": "rnam thar brgyad ldan rtsibs brgyad sngon po ste //",
    "T02TD1428E:195a-11": "rdo rje'i rigs mtshon rdo rje'i phreng bas mdzes //",
    "T02TD1428E:195a-12": "zhe sdang can 'dul rdo rje khyod phyag 'tshal //",
    "T02TD1428E:195a-13": "myu gu can ni k'a ma rur gnas shing //",
    "T02TD1428E:195a-14": "mig gnyis rnam dag ae ra ba ti mdzes //",
    "T02TD1428E:195a-15": "sa srungs ma ni shes rab dbang ba ste //",
    "T02TD1428E:195a-16": "mchan khung rnam dag mkha' 'gro khyod phyag 'tshal //",
    "T02TD1428E:195a-17": "ao ter gnas pa'i rdo rje ral ba can //",
    "T02TD1428E:195a-18": "mkhris pa rnam dag rdo rje rol pa'i zhabs //",
    "T02TD1428E:195a-19": "dad pa'i stobs ni 'jigs byed chen mo ste //",
    "T02TD1428E:195a-20": "nu ma rnam dag mkha' 'gro khyod phyag 'tshal //",
    "T02TD1428E:195a-21": "tri sha ku ner dpa' bo chen po chang //",
    "T02TD1428E:195a-22": "glo ba rnam dag rab tu 'jigs pa'i gzugs //",
    "T02TD1428E:195a-23": "rlung gi shugs can brtson 'grus stobs rang bzhin //",
    "T02TD1428E:195a-24": "lte ba'i dkyil 'khor dpa' mo khyod phyag 'tshal //",
    "T02TD1428E:195a-25": "ko sa lar ni rdo rje h'um mdzad do //",
    "T02TD1428E:195a-26": "rgyu ma rnam dag phem gi sgra sgrogs shing //",
    "T02TD1428E:195a-27": "dran pa'i stobs ni chang 'thung dpa' mo ste //",
    "T02TD1428E:195a-28": "sna rtse la gnas dpa' mo khyod phyag 'tshal //",
    "T02TD1428E:195a-29": "ka ling kar gnas rab tu bzang mo ni //",
    "T02TD1428E:195a-30": "gnye ma la gnas dngos grub kun ster ba'i //",
    "T02TD1428E:195a-31": "ljang lha mo ni ting 'dzin stobs ldan zhing ;",
    "T02TD1428E:195a-32": "/ kha yi nang gnas mkha' 'gro khyod phyag 'tshal //",
    "T02TD1428E:195a-33": "lam p'a kar gnas rdo rje bzang po ni //",
    "T02TD1428E:195a-34": "grod pa rnam dag dpa' bo chen po ste //",
    "T02TD1428E:195a-35": "shes rab stobs ni shin tu bzang mo yin //",
    "T02TD1428E:195a-36": "mgrin pa la gnas mkha' 'gro khyod phyag 'tshal //",
    "T02TD1428E:195a-37": "k'anytsi'i gnas su 'jigs byed chen po ste /",
    "T02TD1428E:195a-38": "zhabs gnyis brkyang bskum chu so la gnas shing //",
    "T02TD1428E:195a-39": "rta rna ma ni ting 'dzin yan lag ste //",
    "T02TD1428E:195a-40": "snying ga la gnas mkha' 'gro khyod phyag 'tshal //",
    "T02TD1428E:195a-41": "hi m'a lar ni dpa' bo mig mi bzangs //",
    "T02TD1428E:195a-42": "skra mtshams la gnas ha ha'i sgra sgrogs shing //",
    "T02TD1428E:195b-0": "brtson 'krus yan lag bya gdong chen @195b mo ste ;",
    "T02TD1428E:195b-1": "/'doms bar la gnas mkha' 'gro khyod phyag 'tshal //",
    "T02TD1428E:195b-2": "gsung gi 'khor lo sa stengs longs spyod cing //",
    "T02TD1428E:195b-3": "rnam thar brgyad ldan rtsibs brgyad dmar po ste //",
    "T02TD1428E:195b-4": "gsung gi rigs mtshan padma'i phreng bas mdzes //",
    "T02TD1428E:195b-5": "'dod chags can 'dul padma khyod phyag 'tshal //",
    "T02TD1428E:195b-6": "pre ta pu rir dpa' bo stobs chen ni //",
    "T02TD1428E:195b-7": "bad kan rnam dag phyag bzhis rnam par brgyan //",
    "T02TD1428E:195b-8": "dga' ba byang chub yan lag 'khor lo'i shugs //",
    "T02TD1428E:195b-9": "mtshan ma la gnas mkha' 'gro khyod phyag 'tshal //",
    "T02TD1428E:195b-10": "gri ha de bar rin chen rdo rje ni //",
    "T02TD1428E:195b-11": "sna tshogs dag la g-yas brkyang rol pas bzhugs //",
    "T02TD1428E:195b-12": "shin tu sbyangs ba'i yan lag dum skyes ma //",
    "T02TD1428E:195b-13": "bshang lam la gnas mkha' 'gro khyod phyag 'tshal //",
    "T02TD1428E:195b-14": "soo r'ashtar rta mgrin rgyal ba ni //",
    "T02TD1428E:195b-15": "khrag la gnas shing drag po kun 'dul ba //",
    "T02TD1428E:195b-16": "chos rnams rab 'byed yan lag glang sna ma //",
    "T02TD1428E:195b-17": "bral gnyis la gnas mkha' 'gro khyod phyag 'tshal //",
    "T02TD1428E:195b-18": "su wa rnna dv'i na ma mkha'i snying po ste //",
    "T02TD1428E:195b-19": "'jigs byed dpa' bo rdul tshogs rnam dag cing //",
    "T02TD1428E:195b-20": "dran pa yan lag 'khor lo'i go cha ma //",
    "T02TD1428E:195b-21": "byin pa la gnas mkha' 'gro khyod phyag 'tshal //",
    "T02TD1428E:195b-22": "na ga rar gnas dpal ldan he ru ka / tshil khrag rnam dag phyag rgya drug gis mdzes //",
    "T02TD1428E:195b-23": "shin tu dpa' mo btang snyoms yan lag ste //",
    "T02TD1428E:195b-24": "sor mo la gnas mkha' 'gro khyod phyag 'tshal //",
    "T02TD1428E:195b-25": "sindh'u'i gnas su padma gar dbang phyug / mchi ma rnam dag 'jigs mdzad dpa' bo che //",
    "T02TD1428E:195b-26": "stobs chen dpa' mo yang dag lta ba ste //",
    "T02TD1428E:195b-27": "rkang pa'i bol gnas mkha' 'gro khyod phyag 'tshal //",
    "T02TD1428E:195b-28": "ma ro'i gnas su rnam par snang mdzad che //",
    "T02TD1428E:195b-29": "mchil ma rnam dag dbang phyug chen po'i sku //",
    "T02TD1428E:195b-30": "'khor los sgyur ma yang dag rtog pa ste //",
    "T02TD1428E:195b-31": "mthe bong la gnas mkha' 'gro khyod phyag 'tshal //",
    "T02TD1428E:195b-32": "ku lu t'ar gnas rdo rje sems dpa' ni //",
    "T02TD1428E:195b-33": "'gro ba'i mgon po snabs sogs rnam dag pa //",
    "T02TD1428E:195b-34": "brtson 'grus chen mo yang dag ngag ldan zhing //",
    "T02TD1428E:195b-35": "pus mo la gnas mkha' 'gro khyod phyag 'tshal //",
    "T02TD1428E:195b-36": "sku yi 'khor lo sa 'og la gnas shing //",
    "T02TD1428E:195b-37": "rnam thar brgyad ldan rtsibs brgyad dkar po ste //",
    "T02TD1428E:195b-38": "sku yi rigs mtshon 'khor lo'i phreng bas mdzes //",
    "T02TD1428E:196a-0": "gti mug can 'dul 'khor lo khyod phyag @196a * //",
    "T02TD1428E:196a-1": "'tshal ;",
    "T02TD1428E:196a-2": "/'gro ba'i don la thugs rje sprul pa'i gnas //",
    "T02TD1428E:196a-3": "mkha' 'gro'i tshogs ldan nyi shu rtsa bzhi ru //",
    "T02TD1428E:196a-4": "sku gsung thugs gnas sgrub la brtser dgongs pa'i //",
    "T02TD1428E:196a-5": "'khor lo'i lha la rtag par phyag 'tshal lo //",
    "T02TD1428E:196a-6": "ma rungs 'dul mdzad rnam rgyal la sogs rnams //",
    "T02TD1428E:196a-7": "gdul bya'i dbang gis khro mo'i skur ston cing //",
    "T02TD1428E:196a-8": "sgo mtshams dag na ma rungs phyogs bdag 'dul //",
    "T02TD1428E:196a-9": "khra gdong la sogs sprul pa'i mkha' 'gro gnas //",
    "T02TD1428E:196a-10": "bya rog gdong can mkha' 'gro 'jigs pa'i gzugs //",
    "T02TD1428E:196a-11": "zhal gyi nga ros 'brug stong bdud las rgyal //",
    "T02TD1428E:196a-12": "gar gyi sbyor ldan gcer bu phyag bzhi ma //",
    "T02TD1428E:196a-13": "nag mo 'jigs byed ma la phyag 'tshal lo //",
    "T02TD1428E:196a-14": "shar gyi sgo srung yi dags gdan la bzhugs //",
    "T02TD1428E:196a-15": "dpa' mo spyan gsum phyag rgya lnga yis mdzes //",
    "T02TD1428E:196a-16": "kha nas khrag 'dzag aa la la zhes sgrogs //",
    "T02TD1428E:196a-17": "yang dag las mtha'i dpa' mo khyod phyag 'tshal //",
    "T02TD1428E:196a-18": "'ug pa'i gdong can bgegs tshogs sreg mdzad ma //",
    "T02TD1428E:196a-19": "kha nas lce 'dril mche ba rnam par gtsigs //",
    "T02TD1428E:196a-20": "ha ha dgod cing spyan mig glog ltar 'gyu //",
    "T02TD1428E:196a-21": "dgra bgegs tshar gcod ma la phyag 'tshal lo //",
    "T02TD1428E:196a-22": "byang gi sgo srung ljang dmar 'od ldan ma //",
    "T02TD1428E:196a-23": "mkha' 'gro mi srun rus pa'i rgyan dang ldan //",
    "T02TD1428E:196a-24": "sku mdog dmar ljang gri gug thong pa 'dzin //",
    "T02TD1428E:196a-25": "yang dag 'tsho ba'i dpa' mo khyod phyag 'tshal //",
    "T02TD1428E:196a-26": "khyi yi gdong can thod pa'i rgyan ldan ma //",
    "T02TD1428E:196a-27": "sku mdog dmar mo phat kyi sgra sgrogs shing //",
    "T02TD1428E:196a-28": "spyan gsum sdang mig dus mtha'i me bzhin 'jigs //",
    "T02TD1428E:196a-29": "sgrub pa'i don mdzad ma la phyag 'tshal lo //",
    "T02TD1428E:196a-30": "nub kyi sgo srung dpa' mo stobs ldan ma //",
    "T02TD1428E:196a-31": "zhabs gnyis brkyang bskum 'byung po zil gyis gnon //",
    "T02TD1428E:196a-32": "mkha' 'gro mgo bo'i phreng bas do shal byas //",
    "T02TD1428E:196a-33": "yang dag rtsol ba'i ngo bo khyod phyag 'tshal //",
    "T02TD1428E:196a-34": "phag gi gdong can gsang ba'i dbang phyug ma ;",
    "T02TD1428E:196a-35": "/ bdud 'dul mkha' 'gro phyag rgya gar gyis skyod //",
    "T02TD1428E:196a-36": "rna cha mgul rgyan spyi gtsug nor bus brgyan //",
    "T02TD1428E:196a-37": "'jigs byed khrag 'thung ma la phyag 'tshal lo //",
    "T02TD1428E:196a-38": "lho yi sgo srung ser mo 'jigs pa'i gzugs //",
    "T02TD1428E:196b-0": "zhal nas me 'bar bdud kyi dpung rnams sreg /da ma ru 'khrol kha tv'am @196b g-yon na bsgreng //",
    "T02TD1428E:196b-1": "yang dag dran pa'i dpa' mo khyod phyag 'tshal //",
    "T02TD1428E:196b-2": "shar lhor dbang sgyur gshin rje brtan ma ni //",
    "T02TD1428E:196b-3": "g-yas sngo g-yon ser brkyang bskum tshul du bzhugs //",
    "T02TD1428E:196b-4": "rgyan rnams kun gyis rab mdzes mkha' 'gro ma //",
    "T02TD1428E:196b-5": "dbang phyug gsang ba'i lha la phyag 'tshal lo //",
    "T02TD1428E:196b-6": "rdo rje mkha' 'gro sems can don brtson ma //",
    "T02TD1428E:196b-7": "rus pa'i ska rags khrag gi thig le can //",
    "T02TD1428E:196b-8": "dpal ldan mkha' 'gro dur khrod chas kyis brgyan //",
    "T02TD1428E:196b-9": "dge chos yang dag bskyed la phyag 'tshal lo //",
    "T02TD1428E:196b-10": "lho nub dri med gshin rje pho nya mo //",
    "T02TD1428E:196b-11": "g-yas ser g-yon dmar mkha' 'gro gzugs mdzes ma //",
    "T02TD1428E:196b-12": "ha ha'i sgra sgrogs gsed byed na thu rtsal can //",
    "T02TD1428E:196b-13": "mkha' 'gro dgos 'dod skong la phyag 'tshal lo //",
    "T02TD1428E:196b-14": "thabs dang shes rab mnyam nyid rol pa'i sku //",
    "T02TD1428E:196b-15": "bde chen mnyam nyid mkha' 'gro kun gyi gtso //",
    "T02TD1428E:196b-16": "kha nas khrag 'dzag gri gug thod pa 'dzin //",
    "T02TD1428E:196b-17": "dge chos yang dag bsrungs la phyag 'tshal lo //",
    "T02TD1428E:196b-18": "nub byad mkha' 'gro gshin rje mche ba mo //",
    "T02TD1428E:196b-19": "g-yas dmar g-yon sngo spyan bgrad 'jigs pa'i gzugs //",
    "T02TD1428E:196b-20": "gsang ba'i lha mo rdo rje'i glu len ma //",
    "T02TD1428E:196b-21": "stobs chen mkha' 'gro ma la phyag 'tshal lo //",
    "T02TD1428E:196b-22": "rus pa'i dum bu khrag gi thig les brgyan //",
    "T02TD1428E:196b-23": "tshangs skud mgo bo'i phreng bas rab brgyan pas //",
    "T02TD1428E:196b-24": "rus pa'i ska rags sil sil sgra dang ldan //",
    "T02TD1428E:196b-25": "mi dge yang dag spong la phyag 'tshal lo //",
    "T02TD1428E:196b-26": "byang shar gsang ba'i gshin rje 'joms byed ma //",
    "T02TD1428E:196b-27": "g-yas ljang g-yon sdo 'gying zhing rol pa'i sku //",
    "T02TD1428E:196b-28": "zhal gcig phyag bzhi g-yas brkyang gdan la bzhugs //",
    "T02TD1428E:196b-29": "mkha' 'gro dbyings phyug ma la phyag 'tshal lo //",
    "T02TD1428E:196b-30": "nyon mongs 'khrugs byed 'bar ba'i 'od ldan ma //",
    "T02TD1428E:196b-31": "khro gnyer mche gtsigs dgra bgegs zhal du gsol //",
    "T02TD1428E:196b-32": "bsnyen sgrub byed la gsang ba'i dngos grub ster //",
    "T02TD1428E:196b-33": "mi dge skyed mi byed la phyag 'tshal lo //",
    "T02TD1428E:196b-34": "dam tshig 'khor lo mi'am ci sogs 'dul //",
    "T02TD1428E:196b-35": "phyogs bzhi gdong can mtshams bzhi phyed gzugs ma //",
    "T02TD1428E:196b-36": "las kyi rigs mtshon sna tshogs rdo rjes mdzes //",
    "T02TD1428E:196b-37": "phrag dog can 'dul 'khor lo khyod phyag 'tshal //",
    "T02TD1428E:196b-38": "sku gsum ye shes lnga ldan 'jig rten gsum //",
    "T02TD1428E:196b-39": "phyi nang brtan g-yo'i dngos po khyod rang bzhin //",
    "T02TD1428E:197a-0": "khyod kyi srid gsum rang bzhin lhan cig @197a * //",
    "T02TD1428E:197a-1": "skyes ;",
    "T02TD1428E:197a-2": "/ khyod 'dab phyogs bzhir yum bzhi mtshams bum thong //",
    "T02TD1428E:197a-3": "rim gsum dpa' bo dpa' mo bzhi bcu brgyad //",
    "T02TD1428E:197a-4": "sgo mtshams lha mo brgyad de drug cu gnyis //",
    "T02TD1428E:197a-5": "sgrub la brtser dgongs 'khor lo lngar gnas pa'i //",
    "T02TD1428E:197a-6": "lha tshogs la ni gus pas phyag 'tshal lo //",
    "T02TD1428E:197a-7": "he ru ka dpal gsang ba'i grong khyer mchog / dkyil 'khor bde chen sdig pa rab 'joms pa'i //",
    "T02TD1428E:197a-8": "nyon mongs zhi bas pad nyi zlum por gnas //",
    "T02TD1428E:197a-9": "mi shes gcod phyir gri gug phreng bas mdzes //",
    "T02TD1428E:197a-10": "lha rnams mchod phyir yon tan kun ldan pa'i //",
    "T02TD1428E:197a-11": "bum pa sna tshogs bdud rtsis rab bkang nas ;",
    "T02TD1428E:197a-12": "/'dod yon snam bur lha mo kun ldan zhing //",
    "T02TD1428E:197a-13": "panytsa r'a ga rin chen pha gur ldan //",
    "T02TD1428E:197a-14": "dra ba dra phyed rin chen nyi zla dang //",
    "T02TD1428E:197a-15": "me tog phreng dang gser gyi dril bu dpyangs //",
    "T02TD1428E:197a-16": "brtson 'grus rlung bskyod dam pa'i chos sgra sgrogs //",
    "T02TD1428E:197a-17": "da ru ka sogs mdzes pa'i rgyan gyis brgyan //",
    "T02TD1428E:197a-18": "yon tan rgyas phyir gru bzhi sgo bzhis mdzes //",
    "T02TD1428E:197a-19": "rin chen rta babs chos 'khor gdugs kyis phub //",
    "T02TD1428E:197a-20": "yid 'od ri dags ba dan bcu drug ldan //",
    "T02TD1428E:197a-21": "rin chen ka ba tva ra na bzhis mdzes //",
    "T02TD1428E:197a-22": "ba so padma bkra shis bum pa dang //",
    "T02TD1428E:197a-23": "thod pa'i phreng ba rdo rje ra bas mdzes //",
    "T02TD1428E:197a-24": "legs pa'i sgo khyud dpal ldan phyogs bzhir gnas //",
    "T02TD1428E:197a-25": "mi dge rnams bsrung sna tshogs padma'i phyir //",
    "T02TD1428E:197a-26": "rdo rje'i sa gzhi ra ba bla re gur //",
    "T02TD1428E:197a-27": "mda' yi dra ba 'jigs pa'i me dpung 'bar //",
    "T02TD1428E:197a-28": "lha klu gnod sbyin srin po gshin rje dang //",
    "T02TD1428E:197a-29": "drag po sreg byed tsha tsha skar ltar 'phro //",
    "T02TD1428E:197a-30": "tshogs brgyad dag phyir dur khrod rab 'jigs byed //",
    "T02TD1428E:197a-31": "shi risha sogs byang chub shing brgyad la //",
    "T02TD1428E:197a-32": "khva gdong la sogs shing lha sprin dang bcas //",
    "T02TD1428E:197a-33": "klu dang gnod sbyin lha chen brgyad por ldan //",
    "T02TD1428E:197a-34": "dbang po me dang gshin rje srin po dang //",
    "T02TD1428E:197a-35": "chu bdag rlung lha nor bdag 'byung por ldan //",
    "T02TD1428E:197a-36": "sa yi lha mo nyi zla tshangs pa dang //",
    "T02TD1428E:197a-37": "drag po zhing skyong phyogs mtshams kun na gnas //",
    "T02TD1428E:197a-38": "mchod rten brag sogs chu dang me brgyad dang //",
    "T02TD1428E:197a-39": "nyi shu rtsa bzhi mkha' 'gro gnas pa'i sa //",
    "T02TD1428E:197a-40": "'byung po 'dus pa ce spyang sgra sgrogs shing //",
    "T02TD1428E:197a-41": "sha za ro langs 'phra men ma brgyad dang //",
    "T02TD1428E:197a-42": "au ma dus mtshan dur khrod bdag mor bcas //",
    "T02TD1428E:197b-0": "rgyal chen bzhi sogs @197b 'jig rten dbang phyug ldan //",
    "T02TD1428E:197b-1": "grub chen brgyad sogs phyag rgya mchog ldan zhing //",
    "T02TD1428E:197b-2": "grub pa'i rnal 'byor spyod pa rnams mdzes pa'i //",
    "T02TD1428E:197b-3": "sgrub pa'i rten gyur bde gshegs kun gyi gnas //",
    "T02TD1428E:197b-4": "snod bcud dag la gsang ba'i dkyil 'khor mchog / yon tan kun ldan thar pa'i grong mchog la ;",
    "T02TD1428E:197b-5": "/ bdag ni rab gus dang bas phyag 'tshal lo //",
    "T02TD1428E:197b-6": "lhan cig skyes dga' rang bzhin bde mchog ni //",
    "T02TD1428E:197b-7": "'khor lo lnga sogs dur khrod bcas bstod pa'i //",
    "T02TD1428E:197b-8": "dge ba gang byung des ni 'gro ba ma lus pa //",
    "T02TD1428E:197b-9": "bde mchog la gnas myur du sangs rgyas nyid thob shog / dpal 'khor lo sdom pa'i bstod pa don thams cad grub pa rnam dag gtsug gi nor bu zhes bya ba rgyal po mchog gi dngos grub thob pa /",
    "T02TD1428E:197b-10": "slob dpon d'a ri ka pas mdzad pa rdzogs so /",
    "T02TD1428E:197b-12": "// / yul kha che'i mkhan po dharm'a badzra dang /",
    "T02TD1428E:197b-13": "bod kyi lo ts'a ba rgya brtson 'grus seng ges bsgyur ba'o //",
    "T02TD1428E:197b-14": "slad kyi rgya gar gyi mkhan po thun mong gi dngos grub brnyes pa'i pandi ta ku m'a ra badzra dang /",
    "T02TD1428E:197b-15": "bod kyi lo ts'a ba dge slong nyi ma'i rdo rjes rgya gar shar phyogs kyi grong khyer mnga' ldan du bsgyur cing zhus te dag par byas so//"
}