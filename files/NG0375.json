{
    "NG0375:1": "@#// rgya gar skad du /",
    "NG0375:2": "ka ra sha ri ram dz+wa la tsi ti ka[文档] ka tan+t+ra na ma /",
    "NG0375:3": "bod skad du /",
    "NG0375:4": "sku gdung 'bar ba tsha tsha dang mchod rten gyi rgyud ces bya ba /",
    "NG0375:5": "bcom ldan 'das gsang ba'i bdag po la phyag 'tshal lo //",
    "NG0375:6": "'di skad bdag gis thos pa'i dus gcig na /",
    "NG0375:7": "ri ma la ya gnas lcags yod pa'i rtse mo seng ge'i za 'gram lta bu'i gnas na /",
    "NG0375:8": "bcom ldan @#//",
    "NG0375:9": "'das gsang ba'i bdag po rdo rje 'dzin chen po la /",
    "NG0375:10": "lang ka'i bdag po blo gros thabs ldan dang */",
    "NG0375:11": "klu'i rgyal po gtsug na rin chen blo gros rgya mtsho dang */",
    "NG0375:12": "tshangs pa gtsug phud 'dzin blo gros mtha' yas dang */",
    "NG0375:13": "gnod sbyin skar mda' gdong blo gros dad sel dang */",
    "NG0375:14": "li tsa byi dri ma med par grags pa blo gros rab zhi dang */",
    "NG0375:15": "chos kyi rgyal po chen po'i pho brang na thams",
    "NG0375:16": "cad theg pa chen po'i don la thabs cig tu",
    "NG0375:17": "bzhugs so // de nas dge slong chen po li",
    "NG0375:18": "tsa byi dri ma med par grags pa rang gi",
    "NG0375:19": "gdan las bzhengs nas /",
    "NG0375:20": "bcom ldan 'das gsang ba mchog gi bdag po rdo",
    "NG0375:21": "rje 'dzin chen po la 'di skad ces gsol ba",
    "NG0375:22": "'deb so // sems can sangs rgyas lam 'dod na //",
    "NG0375:23": "dge ba'i las las khyad 'phags dang *//",
    "NG0375:24": "bde gshegs zhabs tog bya ba'i phyir //",
    "NG0375:25": "mchod rten bzheng na ji ltar bya //",
    "NG0375:26": "rnying nas gsar par bzheng na ci //",
    "NG0375:27": "bdag gis sprul pa'i ston pa la //",
    "NG0375:28": "thos bzhin khyod kyis khyad par du //",
    "NG0375:29": "gsang sngags lam gyi mchod rten gsungs //",
    "NG0375:30": "zhes zhus so //",
    "NG0375:31": "de nas gdul dka' 'dul ba'i ded dpon chen po gsang ba'i bdag pos 'di skad ces gsungs so //",
    "NG0375:32": "theg pa thun mong mchod rten dang */",
    "NG0375:33": "khyad par rgyud lung man ngag lugs //",
    "NG0375:34": "thun mong byung tshul man ngag las /",
    "NG0375:35": "khyad par gsang ba'i lugs rnams ni //",
    "NG0375:36": "gzugs sku gnyis kyi man ngag rnams /",
    "NG0375:37": "khyed la bshad kyis rab tu nyon //",
    "NG0375:38": "ces gsungs so //",
    "NG0375:39": "tsha tsha dang mchod rten gyi rgyud sku gdung 'bar ba las /",
    "NG0375:40": "gleng gzhi dang gleng bslang ba'i le'u ste dang po'o",
    "NG0375:41": "// // de nas bcom ldan 'das gsang ba'i bdag",
    "NG0375:42": "pos theg pa thun mong gi mchod rten gyi byung",
    "NG0375:43": "tshul 'di dag gsungs so //",
    "NG0375:44": "mchod rten lo rgyus lnga yod de //",
    "NG0375:45": "de yang gang dang gang zhe na //",
    "NG0375:46": "mchod rten bla na med pa'i rgyu //",
    "NG0375:47": "yid kyi mchod rten zhes bya dang *//",
    "NG0375:48": "rang bzhin gyis grub mchod rten dang *//",
    "NG0375:49": "sprul par byung ba'i mchod rten dang *//",
    "NG0375:50": "gzugs brnyan rtsigs pa'i mchod rten no //",
    "NG0375:51": "bla med mchod rten zhes bya ba //",
    "NG0375:52": "sangs rgyas rdo rje sems dpa' yi //",
    "NG0375:53": "sku gsung 'dzam gling phrag brgya las //",
    "NG0375:54": "gling bzhir chags pas mchod rten snang *//",
    "NG0375:55": "shar du byams pa brtsegs pa la //",
    "NG0375:56": "lho phyog snying rje rin chen brtsegs //",
    "NG0375:57": "nub tu dga' ba pad+ma brtsegs //",
    "NG0375:58": "byang du btang snyoms don yod grub //",
    "NG0375:59": "'di dus shakya thub pa ni //",
    "NG0375:60": "srid rtser byang sems bcu drug dang *//",
    "NG0375:61": "dgra bcom bskor nas bzhugs pa'o //",
    "NG0375:62": "yid kyi mchod rten zhes bya ni //",
    "NG0375:63": "nam mkha'i dbyings sam rgya mtsho'i gling *//",
    "NG0375:64": "mkhas pas dkyil 'khor mchod rten ni //",
    "NG0375:65": "byang chub sems kyi yid kyis bri //",
    "NG0375:66": "phyag gis rgyas gdab grangs bzung zhing *//",
    "NG0375:67": "ngag gis sngags brjod byin gyis brlabs //",
    "NG0375:68": "yid kyis rin chen mchod rten bsam //",
    "NG0375:69": "snang zhing stong la stong zhing gsal //",
    "NG0375:70": "rang @#//",
    "NG0375:71": "bzhin grub pa'i mchod rten ni //",
    "NG0375:72": "srid pas grub dang sprul pas grub //",
    "NG0375:73": "srid pas grub pas ri rab nyid //",
    "NG0375:74": "de yang ji ltar grub ce na //",
    "NG0375:75": "chos rnams stong pa'i rang bzhin las //",
    "NG0375:76": "ak+sho b+h+ya'i byin rlabs dang *//",
    "NG0375:77": "nam mkhas gsal ba'i go yang 'byed //",
    "NG0375:78": "dmyal ba'i 'jig rten gnas sar chags //",
    "NG0375:79": "don yod grub pa'i byin rlabs las //",
    "NG0375:80": "de las rlung gi dkyil 'khor chags //",
    "NG0375:81": "rlung lha ba dan thogs rnams gnas //",
    "NG0375:82": "rin chen 'byung ldan byin rlabs las //",
    "NG0375:83": "de steng me yi dkyil 'khor chags //",
    "NG0375:84": "me lha'i tshogs rnams de na gnas //",
    "NG0375:85": "snang ba mtha' yas byin rlabs las //",
    "NG0375:86": "chu yi dkyil 'khor rgya mtshor gyur //",
    "NG0375:87": "klu yi gnas kyang de na yod //",
    "NG0375:88": "rnam par snang mdzad byin rlabs las //",
    "NG0375:89": "sa gzhi chen po chags pa la //",
    "NG0375:90": "gling bzhi ri rab grub pa na //",
    "NG0375:91": "gling bzhi gling phran mi yi gnas //",
    "NG0375:92": "ri rab rgyal chen rigs bzhi sogs //",
    "NG0375:93": "gnod sbyin gza' skar lha chen gnas //",
    "NG0375:94": "rtse la 'thab bral man chad nas //",
    "NG0375:95": "gzugs khams gnas ris bcu bdun dang *//",
    "NG0375:96": "gzugs med ming bzhi phung por gnas //",
    "NG0375:97": "nyan thos rnams kyang de na bzhugs //",
    "NG0375:98": "bkri ba'i don du mdzad pa'i gnas //",
    "NG0375:99": "sprul pas grub pa'i mchod rten ni //",
    "NG0375:100": "shakya thub pa lhums zhugs dus //",
    "NG0375:101": "u dum wa ra sbu gur gyur //",
    "NG0375:102": "'dzam gling sprul pa'i mchod rten gcig / shaka thub byang chub shing drung bltams //",
    "NG0375:103": "u dum wa ra kha yang 'bus //",
    "NG0375:104": "yid bzhin lhun grub mchod rten byung *//",
    "NG0375:105": "shakya thub pa rab byung mdzad //",
    "NG0375:106": "u dum wa ra ldum bur gyur //",
    "NG0375:107": "nub tu dpe med bsam 'das byung *//",
    "NG0375:108": "chu 'gram byang chub dka' thub mdzad //",
    "NG0375:109": "u dum wa ra sdong por 'dril //",
    "NG0375:110": "nub tu rmad grags chos dbyings mdzad //",
    "NG0375:111": "rtswa mchog grong khyer gshegs pa'i tshe //",
    "NG0375:112": "sdong po las ni yal ga gyes //",
    "NG0375:113": "byang phyogs yon tan rin chen brtsegs //",
    "NG0375:114": "lang ka pu rir gshegs pa'i tshe //",
    "NG0375:115": "yal ga las ni lo mar gyur /",
    "NG0375:116": "khams gsum bde rgyas sgron ma byung *//",
    "NG0375:117": "bdud btul tho rangs sangs rgyas dus //",
    "NG0375:118": "lo ma las ni me tog shar //",
    "NG0375:119": "shar du byams ldan bsod nams gter //",
    "NG0375:120": "mya ngan 'da' ba'i tshul bstan pa //",
    "NG0375:121": "mthar legs g.yung drung rdzogs pa shar //",
    "NG0375:122": "rang bzhin mchod rten ye shes sku //",
    "NG0375:123": "thugs rje'i byin rlabs rmad po che //",
    "NG0375:124": "mtshan ma'i sdug bsngal yongs bsal zhing *//",
    "NG0375:125": "sems can kun la byams thugs ldan //",
    "NG0375:126": "sprul par 'byung ba'i mchod rten ni //",
    "NG0375:127": "byang phyogs rna thos sras kyi spyan //",
    "NG0375:128": "g.yas mthong sreg la g.yon mthong 'jig / mig mi bzang gis gar bltas sar //",
    "NG0375:129": "mi nad phyugs nad mu ge 'bebs //",
    "NG0375:130": "rgyal pos bcom ldan 'das la zhus //",
    "NG0375:131": "bdag gis ma bsgrubs gnod pa'i mig / ji ltar thabs kyis bsgyur du gsol //",
    "NG0375:132": "bcom ldan 'das kyis rnam thos bu'i //",
    "NG0375:133": "phyag tu ring bsrel mchod rten byin //",
    "NG0375:134": "mig ngan smin @#//",
    "NG0375:135": "mtshams sha ri ram //",
    "NG0375:136": "mchod 'bul byas pas shin tu ge / sprul pa'i mchod rten ting 'dzin sku //",
    "NG0375:137": "byams shing snyoms pa'i kun gyi mgon //",
    "NG0375:138": "thugs rje chen pos bskyod du med //",
    "NG0375:139": "nub byang rgyal po'i mig nad sel //",
    "NG0375:140": "gzugs chen mchod rten brtsigs pa ni //",
    "NG0375:141": "rgyal po d+harma a sho kas //",
    "NG0375:142": "ri gsum rtse gdong lung gsum mdo //",
    "NG0375:143": "ri lung mang po 'dus pa'i rgyun //",
    "NG0375:144": "pho brang btab pas bstun nad zin //",
    "NG0375:145": "rmi lam 'byung zhing mchod rten bzhengs //",
    "NG0375:146": "nad las thar te rgyal srid 'dzin //",
    "NG0375:147": "tha chung sras grongs phung po bsregs //",
    "NG0375:148": "tsha tshwa btab cing mchod rten bzhengs //",
    "NG0375:149": "dgra bcom 'bras bu thob par gyur //",
    "NG0375:150": "sras 'bring nad kyis zin de 'das //",
    "NG0375:151": "bdun tshigs bdun gyis rigs drug drangs //",
    "NG0375:152": "thal ba tsha tsha btab nas ni //",
    "NG0375:153": "bla na med pa'i byang chub thob //",
    "NG0375:154": "li tsa bi yis mi shes sam //",
    "NG0375:155": "de nas li tsa bi dgyes nas //",
    "NG0375:156": "da ltar shar gyi phyag rdor khyod //",
    "NG0375:157": "dus der bzhugs pa ngas ma mthong *//",
    "NG0375:158": "bag chags sol la gsang bar shod //",
    "NG0375:159": "ces gsungs so //",
    "NG0375:160": "sku gdung 'bar ba mchod rten gyi rgyud las /",
    "NG0375:161": "mchod rten byung tshul lo rgyus kyi le'u ste gnyis",
    "NG0375:162": "pa'o // // de nas gsang ba'i bdag pos dam",
    "NG0375:163": "pa'i rigs can rnam pa lnga la thun mong mchod",
    "NG0375:164": "rten gyi man ngag 'di dag gsungs so //",
    "NG0375:165": "mchod rten bya ba'i sa btsal ba //",
    "NG0375:166": "snum zhing 'bol la mnyes pa'i sar //",
    "NG0375:167": "yungs kar dag la sngags 'di yis //",
    "NG0375:168": "lan bdun brjod la mtshams bcad do //",
    "NG0375:169": "om a mr-i ta ha na ha na hum phat /",
    "NG0375:170": "seng lding lcags phur sor brgyad la //",
    "NG0375:171": "rdo rje phur par bsams nas ni //",
    "NG0375:172": "lan bdun sngags brjod dbus dang ni //",
    "NG0375:173": "gra bzhir btab la gzhag par bya //",
    "NG0375:174": "om badzra ki la ya sa rba dush+tam hum phat /",
    "NG0375:175": "de nas thig skud rin chen la //",
    "NG0375:176": "rdo rje skud par rab bsam nas //",
    "NG0375:177": "rgya khyon cir na thig gis bskor //",
    "NG0375:178": "sngags 'di lan ni gsum brjod pas //",
    "NG0375:179": "sa gzhi rin chen gyur par bsam //",
    "NG0375:180": "om badzra su tra hum phat /",
    "NG0375:181": "om badzra kha na kha na hum phat /",
    "NG0375:182": "des ni rdo rjes bsam pa yi //",
    "NG0375:183": "lag chas sa ni rko ba'i sngags //",
    "NG0375:184": "tshar nas gnas gtsang phyin nas ni //",
    "NG0375:185": "bdud rtsi 'khyil pa'i phyag rgya ni //",
    "NG0375:186": "rdo rje rtse gsum mnan nas ni //",
    "NG0375:187": "lan bdun sngags bzlas tho bas brdung *//",
    "NG0375:188": "om badzra mung+ga ra a ko ta ya a ko ta ya hum phat /",
    "NG0375:189": "tsan+dan gur gum dri chab chus //",
    "NG0375:190": "'jim pa sbrus byas lan bdun brjod //",
    "NG0375:191": "om a mr-i te hum phat /",
    "NG0375:192": "a dkar bdud rtsi'i chu ru dmigs //",
    "NG0375:193": "chu de gtor la 'jim pa brdzi //",
    "NG0375:194": "sngags 'di lan bdun gtor bar bya //",
    "NG0375:195": "om shud+d+he bi sho d+ha na ya swa ha /",
    "NG0375:196": "de nas 'jim pa brdzi ba'i dus /",
    "NG0375:197": "de nyid rdo rje rin chen bsam //",
    "NG0375:198": "om badzra pra mar ta na ye hum phataswa ha /",
    "NG0375:199": "de nas 'jim pa'i gong bu la //",
    "NG0375:200": "sngags 'di gsum brjod byin brlabs pas //",
    "NG0375:201": "'od lngas don mdzad 'phros 'dus nas //",
    "NG0375:202": "rin @#//",
    "NG0375:203": "chen lngar ni gyur par bsam //",
    "NG0375:204": "om na mahsa man bud+d+ha nan /",
    "NG0375:205": "a pra ti ha ta sha sa na nan /",
    "NG0375:206": "om badzra a yu she swa ha /",
    "NG0375:207": "de nas 'jim pa byin rlabs kyi //",
    "NG0375:208": "sngags 'di nyi shu rtsa gcig bzlas //",
    "NG0375:209": "mchod rten gcig byas tsam gyis ni //",
    "NG0375:210": "bye ba byas par 'gyur ba'o //",
    "NG0375:211": "om na mo b+ha ga wa te be ro tsa na pra b+ha ra dza ya /",
    "NG0375:212": "ar ha te sam myag sam bud+d+ha ya /",
    "NG0375:213": "om suk+sh+me sa me sa ma ye /",
    "NG0375:214": "sa ma te sa ma ro se /",
    "NG0375:215": "a na pa ra ne ta ra ma pe ya",
    "NG0375:216": "sho / ma ha te dzo ra dza ku le",
    "NG0375:217": "ni rba ni / sarba ta tha ga to hr-i da ya /",
    "NG0375:218": "a d+hish+tha na a d+hish+thi te swa ha /",
    "NG0375:219": "rigs lnga so so'i sngags gzhug gam //",
    "NG0375:220": "yi dam sngags sam gang byed sngags //",
    "NG0375:221": "bris te tsha tsha'i nang du gzhug / gro gar gur gum dag gis bri //",
    "NG0375:222": "om d+ha ra d+ha ra ya d+ha ra ya badzra",
    "NG0375:223": "d+h+rig / om sha shwa ta pa re sha shwa",
    "NG0375:224": "to e h+ye ni dzi na dzig / om badzra",
    "NG0375:225": "sur+ya ta tra mo /",
    "NG0375:226": "bam d+ha ma na ma sa ma ya twa ma",
    "NG0375:227": "a ham rat+na d+h+r-ig / om badzra d+harma sa ma",
    "NG0375:228": "ya hum lu hum lu a ro l-ika / om",
    "NG0375:229": "phu phu hi hi d+ha ra d+ha ra pra dz+nya",
    "NG0375:230": "d+h+r-ig / yang na sngags thung 'di bris te /",
    "NG0375:231": "tsha tshwa chung ngu'i nang du gzug / om tri ya d+hi ka ni /",
    "NG0375:232": "sarba ta tha ga ta nan /",
    "NG0375:233": "tad+ya tha /",
    "NG0375:234": "om suk+sh+me suk+sh+me /",
    "NG0375:235": "shan+te shan+te /",
    "NG0375:236": "dan+te dan+te /",
    "NG0375:237": "ni ra ku le /",
    "NG0375:238": "ya sho ya sho / te dzo ba ti /",
    "NG0375:239": "sarba bud+d+ha /",
    "NG0375:240": "a d+hish+thi te swa ha /",
    "NG0375:241": "de nas 'bi 'bi gzhug pa'i sngags //",
    "NG0375:242": "gsum brjod thabs dang shes rab 'brel pa yi //",
    "NG0375:243": "chos dbyings nyid du grub par bsam //",
    "NG0375:244": "de yi sngags ni 'di yin no //",
    "NG0375:245": "om a mr-i ta yu she swa ha /",
    "NG0375:246": "de nas 'bi 'bi bya ba'i sngags //",
    "NG0375:247": "ma zin bar du brjod par bya //",
    "NG0375:248": "om trai yat+te sarba ta tha ga to hr-i da ha ya /",
    "NG0375:249": "gar+b+he dz+wa la /",
    "NG0375:250": "d+harma d+ha tu gar+b+he sang ha ra na /",
    "NG0375:251": "a yu na sam sho d+ha ya pa bam /",
    "NG0375:252": "sarba ta tha ga ta sa man+to bi ma la bi shud+d+he swa ha /",
    "NG0375:253": "mar dang nyung rtsi 'bul ba'i sngags //",
    "NG0375:254": "nyon mongs rdul bral byang chub bsam //",
    "NG0375:255": "om a ra dze bi ra dze swa ha /",
    "NG0375:256": "rkol phor nang du gzhug pa'i sngags //",
    "NG0375:257": "thabs dang shes rab 'brel pa chos dbyings bzhugs //",
    "NG0375:258": "om d+ha tu gar+b+he swa ha /",
    "NG0375:259": "rkol phor sa la brdab pa'i sngags //",
    "NG0375:260": "mchod rten grub pas 'gro don bsam //",
    "NG0375:261": "om d+ha ra ma ra te badzra mud ga ra a ko ta ya hum /",
    "NG0375:262": "de nas mchod rten dbyung ba'i sngags //",
    "NG0375:263": "shel sgong dag pa lta bur bsam //",
    "NG0375:264": "om badzra d+ha rod pra ba ya swa ha /",
    "NG0375:265": "rgyu yi chos rnams rdzogs pa la //",
    "NG0375:266": "gzugs kyi sku ni rnam pa gnyis //",
    "NG0375:267": "'bras bu'i chos rnams rdzogs pa las //",
    "NG0375:268": "chos kyi sku ru byin gyis brlabs //",
    "NG0375:269": "om sarba ta tha ga ta nirma ka ya sa ma ya s+t+wam /",
    "NG0375:270": "om sarba ta tha ga ta sam b+ho ga ka ya sa ma ya s+t+wam /",
    "NG0375:271": "om sarba ta tha ga ta d+harma ka ya ma",
    "NG0375:272": "ha su kha badzra su ta sa ma ya s+t+wam",
    "NG0375:273": "/ de nas srog shing gzug pas ni //",
    "NG0375:274": "mi nub brtan par gyur par bsam //",
    "NG0375:275": "om badz+wa a yu she swa ha /",
    "NG0375:276": "'khor lo bcu gsum gzug pas ni //",
    "NG0375:277": "sa ni bcu gsum gyur pa'o //",
    "NG0375:278": "om bra mar+d+ha na ya swa ha /",
    "NG0375:279": "dar gyi cod pan btags pa yis //",
    "NG0375:280": "thabs dang shes rab ldan par bya //",
    "NG0375:281": "om pa ta ka @#//",
    "NG0375:282": "lam pa swa ha /",
    "NG0375:283": "ba dan sna tshogs 'phyar ba yis //",
    "NG0375:284": "sems can chos kyi snyan pa sgrogs //",
    "NG0375:285": "om pa ta ka swa ha /",
    "NG0375:286": "chu srin rgyal mtshan btsugs pa yis //",
    "NG0375:287": "bdud bzhi las rgyal 'khor ba 'dzin //",
    "NG0375:288": "om kum b+hi ra ra dza swa ha /",
    "NG0375:289": "gdugs kyi sems can ma lus kun //",
    "NG0375:290": "bla na med pa'i skyabs dang ldan //",
    "NG0375:291": "om pra ha ma ta na ya swa ha //",
    "NG0375:292": "me tog phreng ba bcings pa yis //",
    "NG0375:293": "sems can mi brjed gzungs rnams 'dzin //",
    "NG0375:294": "om rat+na ma le tram hum /",
    "NG0375:295": "mtshan dang dpe byad rab ldan pas //",
    "NG0375:296": "blta bas mi ngoms ldan pa'i sngags //",
    "NG0375:297": "na ma s+t+rai ya te d+ha nu ga te /",
    "NG0375:298": "pra ti ta shru sa ge ta be ta /",
    "NG0375:299": "ta tha ga ta ya /",
    "NG0375:300": "ar+ha te samya ka sam bud+d+ha ya /",
    "NG0375:301": "tad+ya tha push+thi swa ha /",
    "NG0375:302": "gdan rnams ma lus dbul ba'i sngags //",
    "NG0375:303": "rin chen nyi zla sems can pad //",
    "NG0375:304": "om sun+d+ha ri dza ya swa ha /",
    "NG0375:305": "gzhal yas khang du gshegs pa'i sngags //",
    "NG0375:306": "om da ra da ra ku ta ka ra dza ye swa ha /",
    "NG0375:307": "rin chen gzhal yas chos kyi pho brang du //",
    "NG0375:308": "nyi zla rin chen gdan la bzhugs su gsol //",
    "NG0375:309": "om su pra tish+tha badzra ye swa ha /",
    "NG0375:310": "de la dbang rnams ma lus pa //",
    "NG0375:311": "rdzogs par bskur te gnas par bya'o //",
    "NG0375:312": "om badzra d+ha tu shwa ri a d+hish+thi te a b+hi shiny+tsa mam /",
    "NG0375:313": "sku dang gsung thugs yon tan las //",
    "NG0375:314": "phrin las rdo rje nyid gyur bsam //",
    "NG0375:315": "om sarba ta tha ga ta ka ya wak+ka tsit+ta ma ha sa ma ya s+t+wam /",
    "NG0375:316": "om sarba ta tha ga ta gu+u na karma ma ha sa ma ya s+t+wam /",
    "NG0375:317": "de nas mchod pa sna tshogs rnams //",
    "NG0375:318": "mnyes par ma lus dbul bar bya //",
    "NG0375:319": "om badzra a mr-i te ar+g+ham pra tits+tsha swa ha /",
    "NG0375:320": "om badzra d+hu pe swa ha /",
    "NG0375:321": "om badzra push+pe swa ha /",
    "NG0375:322": "om badzra alo ke swa ha /",
    "NG0375:323": "om badzra gan+d+he swa ha /",
    "NG0375:324": "om ba lin+ta te dzo ba lin ta swa ha /",
    "NG0375:325": "zhes gsungs so //",
    "NG0375:326": "sku gdung 'bar ba mchod rten gyi rgyud las //",
    "NG0375:327": "mchod rten gdab thabs man ngag gi le'u ste gsum",
    "NG0375:328": "pa'o // // de nas bcom ldan 'das gsang ba'i",
    "NG0375:329": "bdag pos thun mong gi mchod rten las kyi rim",
    "NG0375:330": "pa 'di dag gsungs so //",
    "NG0375:331": "chos dbyings mngon gyur ye shes sku brnyes shing *//",
    "NG0375:332": "sku gsung thugs kyis 'gro ba'i don mdzad pa //",
    "NG0375:333": "thugs rje'i ci 'dul yid bzhin re skong ba'i //",
    "NG0375:334": "phyogs bcu'i sangs rgyas ma lus gshegs su gsol //",
    "NG0375:335": "nyon mongs dug sel yon tan 'byung ba'i gnas //",
    "NG0375:336": "gsung rab bcu gnyis 'phags lam rgyal ba'i bka' //",
    "NG0375:337": "bcom ldan shes rab pha rol phyin la sogs //",
    "NG0375:338": "rnam dag dbyings kyi dam chos gshegs su gsol //",
    "NG0375:339": "chos sku gzugs brnyan byang chub sems kyi ngang *//",
    "NG0375:340": "gling bzhi 'dul mdzad mchod rten chen po brgyad //",
    "NG0375:341": "bsod nams zhing dang 'gro ba 'dren pa'i gtso //",
    "NG0375:342": "sku gdung ring bsrel ma lus gshegs su gsol //",
    "NG0375:343": "sa bcu rgyal sras che la mnga' brnyes shing *//",
    "NG0375:344": "byams dang snying rjes brtson 'grus go bgos nas //",
    "NG0375:345": "shes rab thabs kyis 'gro ba'i don mdzad pa //",
    "NG0375:346": "byang chub sems dpa' ma lus gshegs @#//",
    "NG0375:347": "su gsol //",
    "NG0375:348": "bden bzhi'i don rtogs log lta'i skyon spangs shing *//",
    "NG0375:349": "tshul khrims dri med dug lnga'i skyon bsal nas //",
    "NG0375:350": "'phags lam don brtson yon tan rgyan mnga' ba *//",
    "NG0375:351": "dgra bcom rang rgyal ma lus gshegs su gsol //",
    "NG0375:352": "byang chub sems ldan bde bar gshegs pa'i 'khor /",
    "NG0375:353": "khams gsum sa drug gnas la mnga' mdzad pa //",
    "NG0375:354": "bcom ldan 'das kyi bstan pa srung mdzad pa //",
    "NG0375:355": "srid gsum srung ma'i tshogs gyur gshegs su gsol //",
    "NG0375:356": "zhes spyir spyan drang bar gsungs so //",
    "NG0375:357": "chos dbyings rnam dag bzang mo'i dkyil 'khor 'dir //",
    "NG0375:358": "nyon mongs ma gos nam mkha'i rang bzhin la //",
    "NG0375:359": "rtogs pa'i ting 'dzin chags pa'i skur bstan nas //",
    "NG0375:360": "chos sku zab mo'i mchod rten gshegs su gsol //",
    "NG0375:361": "byams pa chen po dpag tshad med pa'i chos //",
    "NG0375:362": "gdug pa'i tshogs rnams thams cad 'dul slad du //",
    "NG0375:363": "me long lta bu chos kyi don rtogs nas //",
    "NG0375:364": "rdo rje brtsegs pa'i mchod rten gshegs su gsol //",
    "NG0375:365": "dga' rab don phyir 'khrul pa kun spangs shing *//",
    "NG0375:366": "'jigs med rin chen bang rim brtsegs pa la //",
    "NG0375:367": "sprul pa'i yon tan tshogs kyi phreng bas brgyan //",
    "NG0375:368": "rin chen brtsegs pa'i mchod rten gshegs su gsol //",
    "NG0375:369": "nyon mongs skyon bral pad+ma'i gdan steng na //",
    "NG0375:370": "dga' ba brtsegs pa'i bang rim bdud bzhi 'joms //",
    "NG0375:371": "bum pa chos dbyings spros pa med pa'i dbyings //",
    "NG0375:372": "pad+ma brtsegs pa'i mchod rten gshegs su gsol //",
    "NG0375:373": "nyon mongs 'khor ba'i sdug bsngal las kyis sbyangs //",
    "NG0375:374": "rnam par rtog pa'i mtshan ma kun bcom nas //",
    "NG0375:375": "bsod nams dge tshul bsags pa'i mchod rten brtsegs //",
    "NG0375:376": "byang chub rdzogs pa'i mchod rten gshegs su gsol //",
    "NG0375:377": "shakya thub pa sprul pa'i sangs rgyas kyis //",
    "NG0375:378": "sku yi 'od zer sprul pas sgrib pa sbyong *//",
    "NG0375:379": "yon tan tshogs kyi cha las skur brten pa //",
    "NG0375:380": "'od 'byung sprul pa'i mchod rten gshegs su gsol //",
    "NG0375:381": "byang chub tshogs kyis rab tu brgyan pa'i sku //",
    "NG0375:382": "'dzam gling kun nas bsod nams sprin tshogs 'du //",
    "NG0375:383": "bkra shis dge ba bsod nams tshogs bsags shing *//",
    "NG0375:384": "mi mthun sgrib pa'i bag chags bsal ba'i phyir //",
    "NG0375:385": "bkra shis brtsegs pa'i mchod rten gshegs su gsol //",
    "NG0375:386": "dge tshul bsod nams mchod rten gshegs su gsol //",
    "NG0375:387": "yon tan tshogs kyi mchod rten gshegs su gsol //",
    "NG0375:388": "nyon mongs mun sel mar me gshegs su gsol //",
    "NG0375:389": "zhes so so'i spyan drang bar gsungs so //",
    "NG0375:390": "de nas bzhugs su gsol ba gsungs //",
    "NG0375:391": "'ja' tshon spel legs bkod 'dra ba'i //",
    "NG0375:392": "dge bcu dag pa'i pad+ma'i gdan steng du //",
    "NG0375:393": "rim bzhin 'tshams par bzhugs su gsol //",
    "NG0375:394": "chos dbyings pho brang rin chen gzhal yas 'dir //",
    "NG0375:395": "'ja' tshon spel 'dra'i gdan bzang bting lags kyi //",
    "NG0375:396": "bla med yid dang rang bzhin mchod rten dang *//",
    "NG0375:398": "[(]15[)]@#// sprul pa'i gzugs can ma lus mchod rten kun //",
    "NG0375:399": "dog cing tshor ba mi mnga' bar //",
    "NG0375:400": "sku gsung rdo rje lta bur byin brlabs nas //",
    "NG0375:401": "'gro ba sems can rnams la sman slad du //",
    "NG0375:402": "brtan par bzhugs nas thugs rjes dgongs su gsol //",
    "NG0375:403": "de nas phyag 'tshal rim pa gsungs //",
    "NG0375:404": "chos sku mkha' la ye shes dkar bkram zhing *//",
    "NG0375:405": "thugs rje'i phrin las gzugs sku'i char 'bebs pa //",
    "NG0375:406": "'khor ba'i mun sel bdud bzhi 'joms mdzad pa //",
    "NG0375:407": "dus gsum bde gshegs rnams la phyag 'tshal lo //",
    "NG0375:408": "dmigs med chags bral bdud rtsi 'dus ma byas //",
    "NG0375:409": "rgyu 'bras bstan dang lam dang gnyen po'i chos //",
    "NG0375:410": "sdug bsngal zad mdzad srid pa'i mun sel ba //",
    "NG0375:411": "dam chos bdud rtsi rnams la phyag 'tshal lo //",
    "NG0375:412": "bcom ldan shakya seng ge'i byin rlabs las //",
    "NG0375:413": "srid rtse rin chen sna lnga'i gzhal yas na //",
    "NG0375:414": "rigs bzhi'i phyag rgya mchod rten bzhir snang ba //",
    "NG0375:415": "'gro don rdzogs par mdzad la phyag 'tshal lo //",
    "NG0375:416": "ji ltar u dum wa ra'i me tog ltar //",
    "NG0375:417": "bde gshegs mdzad pa mthar phyin grub pa'i rtags //",
    "NG0375:418": "'khor ba zad mdzad thar lam 'dren pa'i gtso //",
    "NG0375:419": "bla med mchod rten brgyad la phyag 'tshal lo //",
    "NG0375:420": "rnam dag dbyings kyi byin brlabs rgyal ba'i gdung *//",
    "NG0375:421": "ma rig mun sel nges par legs pa'i gzhi //",
    "NG0375:422": "sprul pa'i mchod rten srid pas bkur ba'i gnas //",
    "NG0375:423": "ring bsrel 'jig rten rgyan la phyag 'tshal lo //",
    "NG0375:424": "thabs mkhas thugs rjes 'gro ba'i don mdzad cing *//",
    "NG0375:425": "bden gnyis don rtogs sa bcu mchog brnyes shing *//",
    "NG0375:426": "gzhan don rnam par grol ba'i sku mnga' ba //",
    "NG0375:427": "byang chub sems dpa' rnam la phyag 'tshal lo //",
    "NG0375:428": "nyon mongs dug spangs tshul khrims rgyan mnga' zhing *//",
    "NG0375:429": "slob dang mi slob 'phags lam don bsgoms te //",
    "NG0375:430": "rig pa gsum gyi mtshan ma'i dgra bcom pa //",
    "NG0375:431": "nyan thos rang rgyal rnams la phyag 'tshal lo //",
    "NG0375:432": "srid pa gsum gyi bdag po'i gzugs 'dzin cing *//",
    "NG0375:433": "lha klu gnod sbyin bdag por zhal 'ches pa'i //",
    "NG0375:434": "rnam bzhi 'khor du gtogs la phyag 'tshal lo //",
    "NG0375:435": "shar phyogs mngon dga'i sangs rgyas zhing khams na //",
    "NG0375:436": "rdo rje ri bo lhun po'i mchod rten bzhugs //",
    "NG0375:437": "'od zer 'bar ba nyi ma stong gi gzi //",
    "NG0375:438": "sangs rgyas rdo rje'i 'khor la phyag 'tshal lo //",
    "NG0375:439": "lho phyogs dpal ldan yid bzhin zhing khams na //",
    "NG0375:440": "rin chen ri bo lhun po'i mchod rten bzhugs //",
    "NG0375:441": "'od zer 'bar ba nyi ma stong gi gzi //",
    "NG0375:442": "sangs rgyas rin chen 'khor la phyag 'tshal lo //",
    "NG0375:443": "nub phyogs bde ldan dga' ba'i zhing khams na //",
    "NG0375:444": "pad+ma ri bo lhun po'i mchod rten bzhugs //",
    "NG0375:445": "'od zer 'bar ba nyi ma stong gi gzi //",
    "NG0375:446": "sangs rgyas pad+ma'i 'khor la phyag 'tshal lo //",
    "NG0375:447": "byang phyogs rnam par dag pa'i zhing khams na //",
    "NG0375:448": "las kyi ri bo lhun po'i mchod rten bzhugs //",
    "NG0375:449": "'od zer 'bar ba nyi ma stong gi gzi //",
    "NG0375:450": "sangs rgyas @#//",
    "NG0375:451": "don grub 'khor la phyag 'tshal lo //",
    "NG0375:452": "sngar 'das rgyal ba'i ring srel yum gyi dbyings //",
    "NG0375:453": "'gro don lhun grub bsod nams dbyings kyi gtso //",
    "NG0375:454": "mtshan ma med las mtshan ma'i skur yang gsal //",
    "NG0375:455": "sangs rgyas rab bdun da ltar bstan pa'i skur //",
    "NG0375:456": "'khor lo bdun te phyag rgya'i mtshan mar gsal //",
    "NG0375:457": "log par dad sel gser thub 'khor ba 'jigs //",
    "NG0375:458": "thams cad skyobs dang 'od srungs mar me mdzad //",
    "NG0375:459": "shakya thub pa la sogs sangs rgyas sku //",
    "NG0375:460": "'gro don lhun grub mdzad la phyag 'tshal lo //",
    "NG0375:461": "rtsing po'i blo yis mchod rten 'dzin pa yang *//",
    "NG0375:462": "nges par mkhyen pa'i khyad par ka ni ka / 'jig rten ye shes mun sel zla ltar gsal //",
    "NG0375:463": "'di lta'i rmad mchog dam pa chos kyi dbyings //",
    "NG0375:464": "de phyir bla na med pa'i mchod rten la //",
    "NG0375:465": "lus rab btud de sri zhus bdag phyag 'tshal //",
    "NG0375:466": "dang ba'i yid kyis dmigs te mchod pa 'bul //",
    "NG0375:467": "'di dag thugs rjes dgongs te shes su gsol //",
    "NG0375:468": "'gro don yon bdag sems can ma lus rnams //",
    "NG0375:469": "mtho ris bgrod nas sangs rgyas 'grub par shog / de nas mchod pa 'bul ba gsungs //",
    "NG0375:470": "ye shes tshogs rdzogs sku gsum lhun gyis grub //",
    "NG0375:471": "bzhi bcom drug ldan mi gnas mya ngan 'das //",
    "NG0375:472": "thugs rje sprul pas 'khor ba'i 'dam skems pa'i //",
    "NG0375:473": "phyogs bcu'i sangs rgyas rnams la mchod pa 'bul //",
    "NG0375:474": "ye shes nyi mas ma rig mun sel ba'i //",
    "NG0375:475": "dri med bdud rtsis 'khor ba'i nad rnams 'joms //",
    "NG0375:476": "don dam dmigs med bde bar gshegs pa'i gnas //",
    "NG0375:477": "'phags pa'i lam gyur chos la mchod pa 'bul //",
    "NG0375:478": "byams dang snying rje dga' dang btang snyoms tshul //",
    "NG0375:479": "bde gshegs rdor rin pad+mo las kyi rtags //",
    "NG0375:480": "rin chen bzhi las mngon du gyur pa'i sku //",
    "NG0375:481": "rigs bzhi mchod rten rnams la mchod pa 'bul //",
    "NG0375:482": "lho phyogs 'dzam gling rin chen dkyil 'khor 'dir //",
    "NG0375:483": "ye shes dpag yas thugs rjes 'brel ba'i sku //",
    "NG0375:484": "rang byung sprul pa'i mchod rten chen po dang *//",
    "NG0375:485": "yid bzhin lhun gyis grub la mchod pa 'bul //",
    "NG0375:486": "nub phyogs bde ldan pad+mo'i dkyil 'khor na //",
    "NG0375:487": "thabs kyi bye brag ring bsrel skur bstan pa //",
    "NG0375:488": "dpe rnams bsam las 'das pa'i mchod rten dang *//",
    "NG0375:489": "rmad grags chos kyi dbyings la mchod pa 'bul //",
    "NG0375:490": "byang phyogs dpag yas yid bzhin dkyil 'khor na //",
    "NG0375:491": "thams cad dga' byed dpal zhing chos kyi gdung *//",
    "NG0375:492": "yon tan rin chen brtsegs pa'i mchod rten dang */",
    "NG0375:493": "khams gsum bde rgyas sgron la mchod pa 'bul //",
    "NG0375:494": "shar gyi lus 'phags ye shes dkyil 'khor na //",
    "NG0375:495": "byams pas 'khor ba 'dren mdzad ring bsrel sku //",
    "NG0375:496": "byams ldan bsod nams gter gyi mchod rten dang *//",
    "NG0375:497": "mthar legs g.yung drung rdzogs la mchod pa 'bul /",
    "NG0375:498": "khri 'phang dang por dran pa nyer gzhag bzhi //",
    "NG0375:499": "lus dran sems dran @#//",
    "NG0375:500": "chos dran rjes su dran //",
    "NG0375:501": "spyi dang rang gi mtshan nyid mngon rtogs pa'i //",
    "NG0375:502": "rig pa shes rab mkhyen la mchod pa 'bul //",
    "NG0375:503": "bang rim gnyis par yang dag spong ba bzhi //",
    "NG0375:504": "sdig rnams mi bskyed dge ba'i chos spel zhing *//",
    "NG0375:505": "dge ba'i chos bskyed chos don rdzogs mdzad pa //",
    "NG0375:506": "rtog pa'i bag chags bral la mchod pa 'bul //",
    "NG0375:507": "bang rim gsum par rdzu 'phrul rkang pa bzhi //",
    "NG0375:508": "'dun dang sems dang dpyod dang brtson 'grus rnams //",
    "NG0375:509": "spong ba'i 'du byed ldan pa'i rdzu 'phrul gyis //",
    "NG0375:510": "thogs med 'gro don mdzad la mchod pa 'bul //",
    "NG0375:511": "bang rim bzhi par snang ba dbang po lnga //",
    "NG0375:512": "dad brtson dran dang ting 'dzin dbang po dang *//",
    "NG0375:513": "shes rab dbang pos chos la dbang bsgyur nas //",
    "NG0375:514": "'dod dgu dge rtsa spyod la mchod pa 'bul //",
    "NG0375:515": "'gyur med bum rten 'degs pa'i stobs lnga ste //",
    "NG0375:516": "dad dang brtson 'grus dran dang ting 'dzin stobs //",
    "NG0375:517": "shes rab stobs kyis nyon mongs zil gyis gnon //",
    "NG0375:518": "mthu dbang mngon du gyur la mchod pa 'bul //",
    "NG0375:519": "bum par mngon 'phags byang chub yan lag bdun //",
    "NG0375:520": "dran dang tshor byed brtson 'grus dga' ba dang *//",
    "NG0375:521": "shin tu sbyangs dang ting 'dzin btang snyoms kyis //",
    "NG0375:522": "'grub 'gyur thogs pa med la mchod pa 'bul /",
    "NG0375:523": "kha khyer 'phags pa'i lam gyi yan lag brgyad //",
    "NG0375:524": "lta dang rtogs dang ngag dang las kyi mtha' //",
    "NG0375:525": "'tsho dang rtsol dang dran dang ting 'dzin gyis //",
    "NG0375:526": "'phags lam gnas rab 'jug la mchod pa 'bul //",
    "NG0375:527": "srog shing mkhyen pa bcu yi bdag nyid de //",
    "NG0375:528": "thabs dang shes rab rig pa'i rtsal mchog gis //",
    "NG0375:529": "dam chos bdud rtsi 'dzin la srog tu gyur //",
    "NG0375:530": "shes rab don kun rig la mchod pa 'bul //",
    "NG0375:531": "'khor lo bcu gsum stobs bcu nyer gzhag gsal //",
    "NG0375:532": "shes rab spyan ldan thams cad mngon gzigs pa'i //",
    "NG0375:533": "shes bya'i bag chags sbyong la thogs pa med //",
    "NG0375:534": "ye shes phun sum tshogs la mchod pa 'bul //",
    "NG0375:535": "char khebs skyabs chen thugs rje'i bdag nyid de //",
    "NG0375:536": "'dul ba'i dus dang sems can rgyud mkhyen rnams //",
    "NG0375:537": "'jig rten rnams la phan 'dogs rab brtson pa'i //",
    "NG0375:538": "phyi mthar yun ring bzhugs la mchod pa 'bul //",
    "NG0375:539": "dad brtson shugs kyis lus ngag sems btud de //",
    "NG0375:540": "brtson 'grus drag pos rin chen sna lnga dang *//",
    "NG0375:541": "'byung ba lnga las grub pa'i mchod rten sogs //",
    "NG0375:542": "sku gdung ring bsrel rnams la mchod pa 'bul //",
    "NG0375:543": "sku gsung thugs las sprul pa'i rgyal ba'i sras //",
    "NG0375:544": "thugs rje'i shugs kyis phyi mtha' gzhan don mdzad //",
    "NG0375:545": "skye 'gag med pa'i don gyi blo sbyangs la //",
    "NG0375:546": "byang chub sems dpa' rnams la mchod pa 'bul //",
    "NG0375:547": "rnam grol thar lam mchog tu rab brtson pa //",
    "NG0375:548": "zung bzhi ya brgyad rig pa'i skyes bu'i tshogs //",
    "NG0375:549": "rten cing 'brel pa rig pa'i sangs rgyas pas //",
    "NG0375:550": "'phags pa'i dge 'dun rnams la mchod pa 'bul //",
    "NG0375:551": "dge @#//",
    "NG0375:552": "ba bcu bskyed skal ldan sangs rgyas zhing *//",
    "NG0375:553": "tshangs pa'i skal gyis ngan song mthar spangs te //",
    "NG0375:554": "rdzu 'phrul shugs kyis 'gro ba'i don mdzad pa //",
    "NG0375:555": "'jig rten srung ma'i tshogs la mchod pa 'bul //",
    "NG0375:556": "rdo rings them skas chu srin rgyal mtshan dang *//",
    "NG0375:557": "gdugs dang ba dan dar gyi cod pan dang *//",
    "NG0375:558": "pad+ma nyi zla sil snyan lha yi rdzas //",
    "NG0375:559": "tshangs pa'i dbyangs ldan dmigs pa dag pas mchod //",
    "NG0375:560": "ting 'dzin sngags dang phyag rgya'i mthu gyur pa'o //",
    "NG0375:561": "yon chab bdug spos me tog mar me dang *//",
    "NG0375:562": "bshos gsang dri chab la sogs sbyar ba dag / mchod yon rnam lnga'i tshogs kyi mchod pa 'bul //",
    "NG0375:563": "dngos su 'byor dang yid kyis rnam sprul pa'i //",
    "NG0375:564": "'jig rten 'das dang 'jig rten grub pa'i rdzas //",
    "NG0375:565": "kun bzang rnam dag mchod pa'i sprin phung gis //",
    "NG0375:566": "nam mkha' gang bar dmigs te mchod pa 'bul //",
    "NG0375:567": "'jig rten 'khor ba'i gnas nas drang ba dang *//",
    "NG0375:568": "'gro don mdzad pa'i thugs dam bskang slad du //",
    "NG0375:569": "ye shes nyi mas mtshan ma'i skyon spangs nas //",
    "NG0375:570": "byams pa'i thugs rjes mchod pa bzhes su gsol //",
    "NG0375:571": "rgyal ba 'khor bcas ring bsrel mchod 'os rnams //",
    "NG0375:572": "spyan drangs phyag 'tshal mchod cing bkur ba'i mthus //",
    "NG0375:573": "sngon bsags lam gyi sgrib pa kun sbyangs nas //",
    "NG0375:574": "'gro drug tshogs rnams mngon par sangs rgyas shig / de nas ar+g+ha'i gsol mchod bshad //",
    "NG0375:575": "mchod rten sku yi cha lugs ni //",
    "NG0375:576": "'og gi rmang bting ye shes bzhi //",
    "NG0375:577": "gyen du khri 'phang rnam thar gsum //",
    "NG0375:578": "chags med pad+ma'i gdan steng na //",
    "NG0375:579": "bum pa bzang po chos kyi rje //",
    "NG0375:580": "gser gyi bre phul 'od zer 'phro //",
    "NG0375:581": "srog shing drang srong bla na med //",
    "NG0375:582": "'khor lo bzhi dang ye shes brgyad //",
    "NG0375:583": "'bar ba me dpung rdo rjes bskor //",
    "NG0375:584": "bkra shis dpal tshogs gzhal yas 'dir //",
    "NG0375:585": "bla med mchod pa'i gdan bshams shing *//",
    "NG0375:586": "chu bo gang+ga'i rgyun bzhin du //",
    "NG0375:587": "ar+g+ha'i rgyun yang mi 'chad de //",
    "NG0375:588": "bkra shis mchod pa 'di 'bul na //",
    "NG0375:589": "thugs rjes dgongs nas bzhes su gsol //",
    "NG0375:590": "mchod rten gsung gi cha lugs ni //",
    "NG0375:591": "man ngag tshig gi snying po brjod //",
    "NG0375:592": "bzlas brjod gsung rab bcu gnyis brjod //",
    "NG0375:593": "don dam sgra skad kun la mkhas //",
    "NG0375:594": "rgyal ba rgya mtsho 'khor dang bcas //",
    "NG0375:595": "gsung gi mchod rten thams cad la //",
    "NG0375:596": "bkra shis dpal tshogs gzhal yas 'dir //",
    "NG0375:597": "bla med mchod pa'i rgyan bshams nas //",
    "NG0375:598": "chu bo gang+ga'i rgyun bzhin du //",
    "NG0375:599": "ar+g+ha'i rgyun yang mi 'chad de //",
    "NG0375:600": "bkra shis mchod pa 'di 'bul na //",
    "NG0375:601": "thugs rjes dgongs nas bzhes su gsol //",
    "NG0375:602": "mchod rten thugs kyi cha lugs ni //",
    "NG0375:603": "dpe med bsam 'das nam mkha' che //",
    "NG0375:604": "ting 'dzin nyid las cir yang gsal //",
    "NG0375:605": "ye shes nyid yin cir yang rtogs //",
    "NG0375:606": "shes rab nyid dpal mkhyen rab gsal //",
    "NG0375:607": "thams cad mkhyen @#//",
    "NG0375:608": "pas lhun gyis grub //",
    "NG0375:609": "don dam sems rtog yid las 'das //",
    "NG0375:610": "bkra shis dpal tshogs gzhal yas 'dir //",
    "NG0375:611": "bla med mchod pa'i rgyan bshams nas //",
    "NG0375:612": "chu bo gang+ga'i rgyun bzhin du //",
    "NG0375:613": "ar+g+ha'i rgyun yang mi 'chad de //",
    "NG0375:614": "bkra shis mchod pa 'di 'bul na //",
    "NG0375:615": "thugs rjes dgongs la bzhes su gsol //",
    "NG0375:616": "bla med mchod rten cha lugs ni //",
    "NG0375:617": "rin chen 'bar ba'i srid rtse ni //",
    "NG0375:618": "tsin+ta ma ni ye shes bzhi //",
    "NG0375:619": "bkra shis dpal tshogs gzhal yas 'dir //",
    "NG0375:620": "bla med mchod pa'i rgyan bshams shing *//",
    "NG0375:621": "chu bo gang+ga'i rgyun bzhin du //",
    "NG0375:622": "ar+g+ha'i rgyun yang mi 'chad de //",
    "NG0375:623": "bkra shis mchod pa 'di 'bul na //",
    "NG0375:624": "thugs rjes dgongs te bzhes su gsol //",
    "NG0375:625": "yid kyi mchod rten cha lugs ni //",
    "NG0375:626": "nam mkha'i dbyings dang rgya mtsho'i 'jing *//",
    "NG0375:627": "byang chub sems kyi mchod rten bris //",
    "NG0375:628": "snang zhing stong la stong zhing gsal //",
    "NG0375:629": "yid kyi mchod rten thams cad la //",
    "NG0375:630": "bkra shis dpal tshogs gzhal yas na //",
    "NG0375:631": "bla med mchod pa'i rgyan bshams shing *//",
    "NG0375:632": "chu bo gang+ga'i rgyun bzhin du //",
    "NG0375:633": "ar+g+ha'i rgyun yang mi 'chad de //",
    "NG0375:634": "bkra shis mchod pa 'di 'bul na //",
    "NG0375:635": "thugs rjes dgongs nas bzhes su gsol //",
    "NG0375:636": "rang bzhin mchod rten cha lugs ni //",
    "NG0375:637": "thugs rje'i byin rlabs rmad po che //",
    "NG0375:638": "mtshan ma'i sdug bsngal rab bsal nas //",
    "NG0375:639": "sems can kun la byams thugs ldan //",
    "NG0375:640": "bkra shis dpal tshogs gzhal yas 'dir //",
    "NG0375:641": "bla med mchod pa'i rgyan bshams nas //",
    "NG0375:642": "chu bo gang+ga'i rgyud bzhin du //",
    "NG0375:643": "ar+g+ha'i rgyun yang mi 'chad de //",
    "NG0375:644": "bkra shis mchod pa 'di 'bul na //",
    "NG0375:645": "thugs rjes dgongs nas bzhes su gsol //",
    "NG0375:646": "sprul pa'i mchod rten ting 'dzin sku //",
    "NG0375:647": "byams shing snyems pas kun gyi mgon //",
    "NG0375:648": "thugs rje chen pos skyo dub med //",
    "NG0375:649": "nub byang rgyal po'i mig nas sel //",
    "NG0375:650": "sprul pa'i mchod rten thams cad la //",
    "NG0375:651": "bkra shis dpal tshogs gzhal yas 'dir //",
    "NG0375:652": "bla med mchod pa'i rgyan bshams shing //",
    "NG0375:653": "chu bo gang+ga'i rgyun bzhin du //",
    "NG0375:654": "ar+g+ha'i rgyun yang mi 'chad de //",
    "NG0375:655": "bkra shis mchod pa 'di 'bul na //",
    "NG0375:656": "thugs rjes dgongs nas bzhengs su gsol //",
    "NG0375:657": "gzugs 'dzin mchod rten shes rab sku //",
    "NG0375:658": "bdud kyi 'khor dang gshin rje'i 'khor //",
    "NG0375:659": "srin po'i tshogs dang lha ma yin //",
    "NG0375:660": "gnod sbyin ma lus thams cad kyi //",
    "NG0375:661": "gzi byin mthu stobs 'phrog mdzad pa'i //",
    "NG0375:662": "gnod sbyin srin po'i rgyu srang gcod //",
    "NG0375:663": "gzugs chen mchod rten thams cad la //",
    "NG0375:664": "bkra shis dpal tshogs gzhal yas 'dir //",
    "NG0375:665": "bla med mchod pa'i rgyan bshams shing *//",
    "NG0375:666": "chu bo gang+ga'i rgyun bzhin du //",
    "NG0375:667": "ar+g+ha'i rgyun yang mi 'chad de //",
    "NG0375:668": "bkra shis mchod pa 'di 'bul na //",
    "NG0375:669": "thugs rjes dgongs nas bzhes su gsol //",
    "NG0375:670": "de nas mchod rten bstod pa gsungs //",
    "NG0375:671": "bla med mchod rten bstod pa ni //",
    "NG0375:672": "tshogs chen rdzogs pa chos kyi sku //",
    "NG0375:673": "bla med byang chub thugs rje'i @#//",
    "NG0375:674": "gnas /",
    "NG0375:675": "khams gsum 'gro rnams don gyi phyir //",
    "NG0375:676": "ye shes gzugs sprul mchod rten 'di //",
    "NG0375:677": "gzhi rmang dge bcu pad+ma dag pas 'jam //",
    "NG0375:678": "dran pa nyer gzhag rmang gi khri 'phang brtan //",
    "NG0375:679": "sdig pa spangs pa'i bang rim gnyis pa las //",
    "NG0375:680": "rdzu 'phrul rkang pa bang rim gsum pa ste //",
    "NG0375:681": "rnam grol dbang po bang rim bzhi pa bzang *//",
    "NG0375:682": "thugs rje'i tshad med chos kyi char khebs lding *//",
    "NG0375:683": "bden bzhi'i bstan pa 'jig rten skyong bzhis btsugs //",
    "NG0375:684": "stobs lnga'i bum pa'i dbyings sdug kun tu zlum //",
    "NG0375:685": "byang chub yan lag pad+ma shin tu mdzes //",
    "NG0375:686": "ting 'dzin bslabs pas gang tshe brai legs pa //",
    "NG0375:687": "'phags lam bre legs gru bzhi rim pas sdug / shes bcu srog shing gzhung tshugs med par drang *//",
    "NG0375:688": "stobs bcu'i 'phang lo gshib pas sgrib pa spangs //",
    "NG0375:689": "bla med brnyes pa'i gdugs mchog mkha' la 'phags //",
    "NG0375:690": "yang dag rdzogs pa'i byang chub cod pan ldem //",
    "NG0375:691": "ma 'dres nyer gzhag gdugs kyis rnam par mtho //",
    "NG0375:692": "dbyangs rab yan lag gsung snyan dril bu 'khrol //",
    "NG0375:693": "chos 'khor bskor ba'i gsar bye'u ba dan 'phur //",
    "NG0375:694": "mi 'jigs bag skyong rdo rings seng ge brjid //",
    "NG0375:695": "thabs ldan sprul pas skye bo 'dul bar mdzad //",
    "NG0375:696": "rdzogs pa chen po'i tshul du lham me ba //",
    "NG0375:697": "byang chub snying po'i rten la phyag 'tshal bstod //",
    "NG0375:698": "yid kyi mchod rten bstod pa ni //",
    "NG0375:699": "'khor ldog med pa'i gnas dang spyod yul ni //",
    "NG0375:700": "nam mkha' sa gzhi la ni gzhi blangs te //",
    "NG0375:701": "ye shes bzhi yi khri 'phang bzhi ni brtsigs //",
    "NG0375:702": "mtshan med bum rten la ni gzhi blangs te //",
    "NG0375:703": "chos dbyings mkha' las 'phags pa'i bum pa bgyis //",
    "NG0375:704": "dpag tu med pa'i srog shing legs btsugs nas //",
    "NG0375:705": "pha rol phyin bcu'i 'khor lo legs btags nas //",
    "NG0375:706": "mtha' gnyis bum pa'i gdugs ni yas 'bubs la //",
    "NG0375:707": "mnyam nyid dar dpyangs kyis ni rab brgyan te //",
    "NG0375:708": "mtha' dang dbus med mi dmigs mi rtog pa //",
    "NG0375:709": "ma bcos lhun grub gnas pa'i chos kyi sku //",
    "NG0375:710": "skyon bral yang dag nyid la phyag 'tshal bstod //",
    "NG0375:711": "rang bzhin mchod rten la bstod pa ni /",
    "NG0375:712": "yid bzhin lhun grub bkra shis gzhal yas khang *//",
    "NG0375:713": "chags med ye nas dag pa chos kyi dbyings //",
    "NG0375:714": "srid gsum mi 'khor mchod rten ka ni ka /",
    "NG0375:715": "gzhi yi rmang bting ya mtshan rdo rje brag /",
    "NG0375:716": "gyen du khri 'phang khyad par dkon mchog gsum //",
    "NG0375:717": "ha 'dab dmar smug 'khyil cing ldem pa la //",
    "NG0375:718": "shel gyi bum pa dri med rnam par dag / gser gyi bre phul yangs pas chos kyi dbyings //",
    "NG0375:719": "srog shing ma skyes sems kyi ngo bo nyid //",
    "NG0375:720": "ma 'khor ma byung chos kyi dbyings dang 'dra //",
    "NG0375:721": "rma bya chen mo yid 'ong gzugs sgra sgrogs //",
    "NG0375:722": "stong zhing gsal ba'i me long 'od po che //",
    "NG0375:723": "sku gsum dbyer med byams snyoms kun gyi mgon //",
    "NG0375:724": "mi g.yo mnyam nyid chos mchog dpe las @#//",
    "NG0375:725": "'phags //",
    "NG0375:726": "sku gsung thugs kyi chos tshul rab kyi dbyings //",
    "NG0375:727": "rin chen sangs rgyas sku mchog mngon bstan nas //",
    "NG0375:728": "thugs rjes sprul pas 'od zer spyi gtsug rdzogs //",
    "NG0375:729": "las dang nyon mongs sdug bsngal zhi mdzad pa /",
    "NG0375:730": "khams gsum mi ldog g.yung drung byang chub mkhar //",
    "NG0375:731": "dgra bcom ba gam bzhi po spyi rdzogs yangs //",
    "NG0375:732": "ye shes glo skar thabs kyi mda' 'phangs pas //",
    "NG0375:733": "'chi bdag gshin rje ma rig sems can gcod //",
    "NG0375:734": "bsam gtan skyogs sgo yangs pas srid pa'i 'khor rnams 'joms //",
    "NG0375:735": "lcog dmar dpe med srid gsum rtse las yang dag 'phags //",
    "NG0375:736": "mda' yab rtag par rdo rje me ltar 'bar //",
    "NG0375:737": "dbyar zhing sa brlan drod gsher zil mi 'go /",
    "NG0375:738": "dgun zhing sprin phung rlung 'tshubs rdul mi 'go /",
    "NG0375:739": "gnyan te klu rgyal chen po sbrul mi 'khri //",
    "NG0375:740": "gzar te ha lu man+tha spre'u mi 'dzeg / ye shes mchod rten chos dbyings rnam dag sku //",
    "NG0375:741": "de bzhin nyid kyi sku la phyag 'tshal bstod //",
    "NG0375:742": "sprul pa'i mchod rten la bstod pa /",
    "NG0375:743": "bla med ye shes srid gsum mun sel ba //",
    "NG0375:744": "kun la sgrib pa mi mnga' thugs rje dpal ldan pa //",
    "NG0375:745": "skye dgu rnams la sman slad rgyal ba'i ring bsrel snod //",
    "NG0375:746": "chos skur byin gyis brlabs nas mchod rten tshul bstan pa //",
    "NG0375:747": "rnam par 'gro ba'i rigs ldan sa gzhi lta bu la //",
    "NG0375:748": "byang chub sems mchog rdo rje gdan bsgrubs te //",
    "NG0375:749": "chos la dran pa nyer gzhag bang rim ni //",
    "NG0375:750": "sdug bsngal tshogs las yid byung lam gyi thog mar bshad //",
    "NG0375:751": "bang rim gnyis pa nyon mongs yang dag spong ba bzhi //",
    "NG0375:752": "mi dge chos rnams rab sdom rnal 'byor rten yang byed //",
    "NG0375:753": "bang rim gsum pa ting 'dzin rdzu 'phrul rkang pa ste //",
    "NG0375:754": "sems kyi tha ba 'dul zhing bzod pa'i mchog tu gyur //",
    "NG0375:755": "bang rim bzhi pa bsam gtan dbang po lnga rnams ni //",
    "NG0375:756": "mthong ba'i lam gyi gnas yin de nyid stobs thob pa //",
    "NG0375:757": "bum rten khyad par tshul grub 'jig rten ches mchog ste //",
    "NG0375:758": "thar pa'i rgyu mtshan dam pa de las lhag pa med //",
    "NG0375:759": "bum pa byang chub yan lag dbyibs sdug snying po'i don //",
    "NG0375:760": "shin tu spras pa med phyir kun nas zlum po gnas //",
    "NG0375:761": "de la brten pa'i 'phags pa'i yan lag lam rnams ni //",
    "NG0375:762": "bre legs zur phyin lta bur yon tan rdzogs par snang *//",
    "NG0375:763": "srog shing dpag bsam ye shes smon lam chen po yin //",
    "NG0375:764": "shin tu brten par gnas pa rmad byung chos kyi sku //",
    "NG0375:765": "'khor lo rim par brtsegs legs shes bcu'i rim gsum ste //",
    "NG0375:766": "ma 'dres bco brgyad chos kyang de 'dra'i tshul du snang *//",
    "NG0375:767": "rnam thar brgyad kyis zur bsam rin chen mgur chu bzang *//",
    "NG0375:768": "phan 'dogs skyon ma mchis pas nyon mongs med pa'i tshul //",
    "NG0375:769": "rnam grol shes rab ye shes 'od ldan gzugs kun zil gnon pa //",
    "NG0375:770": "bla med yon tan rgyan gcig chos sku bzang la 'os //",
    "NG0375:771": "steng gi rin chen gdugs mdzes rnam kun @#//",
    "NG0375:772": "mkhyen pa'i mchog / bsnyel ba med pa'i rgyus bzung thugs rje khyad par byung *//",
    "NG0375:773": "de phyir yang dag rim bzhin dam chos sgra sgrogs pa //",
    "NG0375:774": "mi shes gnyid las sad mdzad yan lag bcu gnyis ldan //",
    "NG0375:775": "nor bu'i phreng ba spel legs pha rol phyin bcu ste //",
    "NG0375:776": "'jig rten 'das pa'i dpal dang bkra shis kun mnga'i zhing *//",
    "NG0375:777": "sa steng gdugs kyis skyabs ltar tshad med bzhis khyab pa //",
    "NG0375:778": "rgyal ba mi rnams la yang dgongs pa mnyam par 'gyur //",
    "NG0375:779": "yid bzhin nor bu'i 'od 'bar mngon par mkhyen pa",
    "NG0375:780": "drug / 'khor ba'i mnga' la rtag gsal kun tu",
    "NG0375:781": "snang mdzad pa // mi 'gyur kha lo sgyur mchog tshogs chen yongs rdzogs phyir //",
    "NG0375:782": "dam chos rgyal por mnga' gsol gser gyi cod pan 'phur //",
    "NG0375:783": "byang chub sems kyi zla tshes dkar po'i chos rgyu dang *//",
    "NG0375:784": "ye shes chen po'i me long dus gsum sgrib med",
    "NG0375:785": "dag / rgyu 'bras bzang por 'brel pas bstan pa",
    "NG0375:786": "yongs kyi dbus gnas pa //",
    "NG0375:787": "'gro ba'i skyon rnams sel la phyag 'tshal bstod //",
    "NG0375:788": "rgyal chen phyogs bzhir bkod pa snyems pa mi mnga'i tshul //",
    "NG0375:789": "bsrung med stobs bcu'i rtsal yangs brjid pa seng ge ste //",
    "NG0375:790": "rgyal bas bdud kyi tshogs btul mkhyen ldan pa'i //",
    "NG0375:791": "ye shes lhun gyis grub la phyag 'tshal bstod //",
    "NG0375:792": "theg gsum thar pa'i skas btsugs rnam thar sgo ldan pa //",
    "NG0375:793": "so so'i dbang po rim bzhin bsgral nas kyang *//",
    "NG0375:794": "byang chub chen po'i gdung rgyud 'phel mdzad pa //",
    "NG0375:795": "spyan mnga' rnam par sbyangs la phyag 'tshal bstod //",
    "NG0375:796": "rang bzhin bzod mthar rnam dag de bzhin nyid //",
    "NG0375:797": "spros pa'i dri mas ma gos dkar ba'i tshul gcig kyang *//",
    "NG0375:798": "rin chen rnam par spras pa'i mtshan mchog rdzogs pa'i sku //",
    "NG0375:799": "'gro don lhag par mdzad la phyag 'tshal bstod //",
    "NG0375:800": "bde gshegs sku gdung dbyibs bcas chos sku rnam par",
    "NG0375:801": "dag / gang gis mthong thos dran gus mchod cing",
    "NG0375:802": "reg pas kyang *// mtho ris nges dpal thar mchog bde thob pas //",
    "NG0375:803": "yon tan rmad byung tshogs mnga' khyod la phyag 'tshal bstod //",
    "NG0375:804": "bsam gyis mi khyab gnas te brjod par mi nus bzhin //",
    "NG0375:805": "dad pas 'ol byi cha shas gus par bstod pa la //",
    "NG0375:806": "don med sku rmongs 'phang smad nongs par gyur to 'tshal //",
    "NG0375:807": "bde gshegs mngon sum spyan la nongs skur shin tu bshad //",
    "NG0375:808": "yon tan rgya mtsho mnga' las gal te thigs tsam",
    "NG0375:809": "zhig / don dang tshig gi sgo nas tshul 'dra",
    "NG0375:810": "brjod zhe na // dge ba bzang po de ni bdag gi gter chen de //",
    "NG0375:811": "skye dgu mgron du gnyen phyir byang chub mchog tu bsngo //",
    "NG0375:812": "zhes ni phyi rabs 'byung rnams lung bstan to //",
    "NG0375:813": "de 'dra'i tshul du shes rab kyis gus pas bstod do //",
    "NG0375:814": "gzugs chen mchod rten la bstod pa //",
    "NG0375:815": "bcom ldan shakya seng ge'i ring bsrel snod //",
    "NG0375:816": "srid gsum mchod gnas bla med yul gyi rgyan @#//",
    "NG0375:817": "bzhugs pa /",
    "NG0375:818": "'od bzang 'tsher bas shel gyi dkar po bzhin du sba //",
    "NG0375:819": "gzi chen lham me lhan ne lhag ge phyogs bcu gar yang gsal //",
    "NG0375:820": "bkra shis byin chags rgyang rings su mthong yang *//",
    "NG0375:821": "sdig sbyangs dpal bskyed yid 'ong spro kun bde ba thob //",
    "NG0375:822": "mthu chen gnyan pos yul ljaungs stong khams byin chags shing *//",
    "NG0375:823": "lha mi 'jig rten gsum gyi mgon skyabs rten gyi",
    "NG0375:824": "mchog / ye shes tshogs chen rgyas pas bde gshegs",
    "NG0375:825": "chos kyi sku // rnam rtog mtha' dang bral bas yon tan kun gyi gzhi //",
    "NG0375:826": "dran pa nye bar gzhag pa rmang gi khri 'phang dang po brtan //",
    "NG0375:827": "brtson 'grus gang dag spros pa'i khri 'phang gnyis pa legs //",
    "NG0375:828": "ting 'dzin rdzu 'phrul rkang pa'i khri 'phang gsum pa",
    "NG0375:829": "dge / rnam grol dbang po lnga yi khri 'phang",
    "NG0375:830": "bzhi pa brjid // bum rten stobs lnga bum pa byang chub yan lag bdun //",
    "NG0375:831": "bre legs gru bzhi 'phags pa'i lam gyi yan lag brgyad //",
    "NG0375:832": "srog shing stobs bcu gdugs kyi 'phreng ba bcu //",
    "NG0375:833": "gdugs phreng gsum po ma 'dres dran pa nye bar gzhag pa la //",
    "NG0375:834": "snying rje chen pos 'phags pa'i chos kyi char khebs lding *//",
    "NG0375:835": "bla med go 'phang brnyes pa'i gdugs kyi gnas 'phang mtho //",
    "NG0375:836": "'jig rten mun sel dag pa'i ye shes zla ba gsal //",
    "NG0375:837": "dbyangs snyan tshangs pa'i gsung gi dril bu sgra snyan 'khrol //",
    "NG0375:838": "yang dag rdzaugs pa'i byang chub dar gyi cod pan 'phur //",
    "NG0375:839": "bden bzhi bshad pa'i 'jig rten skyong zhing btsun //",
    "NG0375:840": "rnam dag tshul khrims phung po me tog 'phreng ba bzang *//",
    "NG0375:841": "skyon bral bsrung ba med gzhi chos kyi them skas mdzes //",
    "NG0375:842": "chos kyi 'khor lo bskor ba'i ba dan dkar po sba //",
    "NG0375:843": "bdud bzhi rgyal mtshan snyel ba'i rtags su chu srin rgyal mtshan grags //",
    "NG0375:844": "mi 'jigs bzhi yi rdo rings seng ges brjid //",
    "NG0375:845": "'di 'dra'i dam chos ngo mtshar rmad du byung *//",
    "NG0375:846": "thabs mkhas thugs rje'i dbang gis mchod rten tshul du sprul //",
    "NG0375:847": "nam mkha'i dbyings nas 'ja' tshon gsal ba ji bzhin du //",
    "NG0375:848": "yon tan blo yi khyad par kha dog dbyibs su sgyur //",
    "NG0375:849": "dpal ldan rin chen 'byung gnas ya mtshan chen po la //",
    "NG0375:850": "dus gsum rgyal ba rnams kyi mchod rten skur byung tshul //",
    "NG0375:851": "dpal 'byung ka ni ka dang ting 'dzin tshul gcig la //",
    "NG0375:852": "bsod nams gzi brjid chen pos yul khams byin brlabs shing *//",
    "NG0375:853": "sangs rgyas sprul pa chen po'i mchod rten rnams //",
    "NG0375:854": "phrin las rdzogs par mdzad la phyag 'tshal bstod //",
    "NG0375:855": "de nas sku khrus gsol ba ni //",
    "NG0375:856": "rnam dag skyon bral byang chub sems kyi dbyings //",
    "NG0375:857": "rnam dag skyon bral yon tan tshogs kyi gter //",
    "NG0375:858": "bkra shis bstod cing phyag 'tshal bstod pa'i gnas //",
    "NG0375:859": "bdud bzhi'i dpung rnams rab tu tshar gcod phyir //",
    "NG0375:860": "chos dbyings dag pa'i sku la sku khrus gsol //",
    "NG0375:861": "nyon mongs 'khrul pa'i rtog pa dag gyur cig / ji ltar me long ngos la @#//",
    "NG0375:862": "gzugs brnyan snang 'gyur yang *//",
    "NG0375:863": "chos kyi sku las rdul tsam g.yos pa med //",
    "NG0375:864": "rin chen sna lngas bsgrubs pa'i mchod rten dang *//",
    "NG0375:865": "sa'am chu'am 'on te bar snang la //",
    "NG0375:866": "sems can don du rin chen skur bstan pa //",
    "NG0375:867": "mchod pa dmigs par bcas te sku khrus gsol /",
    "NG0375:868": "khams gsum gnas pa'i bag chags dag gyur cig / dad rmang gzhi btsugs rnam dag dbu ma 'jams //",
    "NG0375:869": "dran pa nyer gzhag rmang gi khri 'phang mtho //",
    "NG0375:870": "theg pa rnams kyi bang rim brtsegs pa la //",
    "NG0375:871": "chos dbyings spros med bum pa zlum po ste //",
    "NG0375:872": "smon lam chen po'i ting 'dzin srog shing btsugs //",
    "NG0375:873": "dge ba'i longs spyod nam mkha' gdugs kyis bkang *//",
    "NG0375:874": "byang chub sems dpa' zla tshes rnam par dag / mdo sde bcu gnyis 'khor lo'i phreng bas brgyan //",
    "NG0375:875": "snang dbyings chos kyi sku la sku khrus gsol //",
    "NG0375:876": "shar phyogs byams pa'i 'khor lo sku khrus gsol //",
    "NG0375:877": "zhe sdang gdug pa'i skyon rnams kun bsal nas //",
    "NG0375:878": "rtag tu byams pa'i ting 'dzin thob par shog / lho phyogs rin chen chos sku brtsegs pa las //",
    "NG0375:879": "nga rgyal gdug pa'i tshogs kun bsal ba'i phyir //",
    "NG0375:880": "byang chub mchog gi chu bos sku khrus gsol /",
    "NG0375:881": "khams gsum 'khor ba'i nga rgyal skyon bral nas //",
    "NG0375:882": "rtag tu 'dod pa'i yon tan tshogs dang ldan gyur",
    "NG0375:883": "shog / nub phyogs rnam dag pad+ma byang chub chos",
    "NG0375:884": "kyi dbyings // 'dod chags skyon bral pad+ma'i khri brtsegs na /",
    "NG0375:885": "khams gsum gnas pa'i bag chags byang bar bya //",
    "NG0375:886": "chos kyi sku la ye shes sku khrus gsol //",
    "NG0375:887": "sems can rnams kyi 'dod chags byang gyur cig / byang phyogs rnam dag las kyi zhing khams nas //",
    "NG0375:888": "'dod chags sred spangs yon tan rdzogs par ston /",
    "NG0375:889": "rin chen in+d+ra lta bu'i mchod rten la //",
    "NG0375:890": "las kyi sgrib pa sbyang phyir sku khrus gsol //",
    "NG0375:891": "sems can rnams kyi 'dod pa 'grub gyur cig / de nas mchod rten dbang skur ba //",
    "NG0375:892": "rtog pa ye shes dbang mchog gis //",
    "NG0375:893": "dbang mchog dam pa bskur ba ni //",
    "NG0375:894": "srog shing tshugs pa shes pa bcu yi dbang *//",
    "NG0375:895": "'khor lo pha rol phyin pa bcu yi dbang *//",
    "NG0375:896": "char khebs thugs rje chen po'i dbang *//",
    "NG0375:897": "gdugs ni mtha' gnyis skyob pa'i dbang *//",
    "NG0375:898": "rgyal mtshan bdud bzhi las rgyal dbang *//",
    "NG0375:899": "ba dan khams gsum ma chags dbang *//",
    "NG0375:900": "me tog phreng ba tshul khrims dag pa'i dbang *//",
    "NG0375:901": "cod pan khams gsum dbang du sdud pa'i dbang *//",
    "NG0375:902": "rin chen sna brgyad rgyud las byas pa'i dbang *//",
    "NG0375:903": "sems can ma lus re 'dod skong ba'i dbang *//",
    "NG0375:904": "sku mdog mu tig dkar po dri med ltar //",
    "NG0375:905": "gdugs mchog sha ri ram gyi dbang bskur ro //",
    "NG0375:906": "gzugs su snang ba rnam par snang mdzad sogs //",
    "NG0375:907": "phyag rgya chen po'i tshogs kyis dbang bskur ro //",
    "NG0375:908": "ye shes lnga yi 'od zer 'phro //",
    "NG0375:909": "ye shes lnga yi dbang bskur ro //",
    "NG0375:910": "thams cad du yang skye ba med //",
    "NG0375:911": "chos nyid @#//",
    "NG0375:912": "kun bzang dbang bskur ro //",
    "NG0375:913": "zhes gsungs so //",
    "NG0375:914": "sku gdung 'bar ba mchod rten gyi rgyud las /",
    "NG0375:915": "thun mong las kyi rim pa bstan pa'i le'u ste",
    "NG0375:916": "bzhi pa'o // // de nas bcom ldan 'das gsang",
    "NG0375:917": "ba'i bdag pos khyad par du gdab pa 'di gsungs",
    "NG0375:918": "so // lha nyid sgom dang rgyu byin brlab //",
    "NG0375:919": "gdab cing rab gnas bya ba'o //",
    "NG0375:920": "de nas bdag nyid byin brlab pa //",
    "NG0375:921": "bdag nyid pha ma lta bu'i sems /",
    "NG0375:922": "khams gsum gnas pa'i sems can rnams //",
    "NG0375:923": "bu yi 'du shes nyer gzhag nas //",
    "NG0375:924": "bsod nams tshogs dang ye shes tshogs //",
    "NG0375:925": "tshogs chen zung la lam sbyang phyir //",
    "NG0375:926": "dngos rnams rang bzhin mi rtogs pas //",
    "NG0375:927": "bdag kyang stong pa nyid du gnas //",
    "NG0375:928": "de bas bdag nyid las kyi lha //",
    "NG0375:929": "rigs lnga zhi khro gang mos su //",
    "NG0375:930": "bskyed la thugs ka ye shes sems //",
    "NG0375:931": "dbang bskur sku gsung thugs byin brlab //",
    "NG0375:932": "spyan drang gzhug cing brtan par bya //",
    "NG0375:933": "de ni bdag nyid bsgom par gsungs //",
    "NG0375:934": "om ahhum swa ha /",
    "NG0375:935": "de ltar gsal ba'i rnal 'byor las //",
    "NG0375:936": "'byung lnga'i rgyu rnams byin gyis brlabs //",
    "NG0375:937": "phyag rgya khong stong rab sbyar nas //",
    "NG0375:938": "a yis 'byung ba rnam pa lnga //",
    "NG0375:939": "stong nyid ngang las cir yang snang *//",
    "NG0375:940": "ye shes sgyu ma gang 'dod gyur //",
    "NG0375:941": "nam mkha' dag la 'debs 'dod na //",
    "NG0375:942": "phyag rgya thal mo khong stong sbyar //",
    "NG0375:943": "gang zhig sa la 'debs pa ni //",
    "NG0375:944": "phyag rgya spyan gyis 'dul byed bya //",
    "NG0375:945": "chu la 'debs na ma ma ki'i //",
    "NG0375:946": "rdo rje bsdams nas mthe'u chung bsgreng *//",
    "NG0375:947": "me la 'debs par 'dod pa na //",
    "NG0375:948": "phyag rgya thal mo khong stong las //",
    "NG0375:949": "sor mo me dpung tshul du bya //",
    "NG0375:950": "rlung la 'debs par 'dod pa na //",
    "NG0375:951": "phyag rgya thal mo g.yab par bya //",
    "NG0375:952": "'byung lnga'i byin gyis brlab pa'i sngags //",
    "NG0375:953": "yum chen rnam pa lnga yi sngags //",
    "NG0375:954": "om bi ra dza badzra swa ha /",
    "NG0375:955": "dbyings phyug mas nam mkha' byin gyis brlab pa'o //",
    "NG0375:956": "om badzra d+ha ri dza a ta ka ra swa ha /",
    "NG0375:957": "sangs rgyas spyan gyis sa byin gyis brlab pa'o //",
    "NG0375:958": "om rma ri na ni badzra d+ha ra swa ha /",
    "NG0375:959": "ma ma kis chu byin gyis brlab pa'o //",
    "NG0375:960": "om badzraag+ni gar sha swa ha /",
    "NG0375:961": "gos dkar mos me byin gyis brlab pa'o //",
    "NG0375:962": "om badzra a na li a no la pra tsa la mo hum li t+ya da dar swa ha /",
    "NG0375:963": "dam tshig sgrol mas rlung byin gyis brlab par bya ba'i sngags so //",
    "NG0375:964": "'byung ba rnam pa lnga po yang *//",
    "NG0375:965": "ye shes rdo rje'i rang bzhin las //",
    "NG0375:966": "cir yang snang du rung bar brlab //",
    "NG0375:967": "bdag nyid lha yi thugs ka nas //",
    "NG0375:968": "ram yam kham gi yi ge las //",
    "NG0375:969": "brkos por sbyangs nas gzhal yas khang *//",
    "NG0375:970": "nyi zla gdan dang bcas par bsam //",
    "NG0375:971": "gdab lugs rnam pa lngar shes te //",
    "NG0375:972": "yi dam phrin las rten 'brel dang *//",
    "NG0375:973": "lha rnams bsgrubs shing tshe 'das sbyang *//",
    "NG0375:974": "phyi nang 'byung ba rnam lnga la //",
    "NG0375:975": "g.yon pas phreng ba'i grangs bzung zhing *//",
    "NG0375:976": "g.yas pas brkos por btab pa yis //",
    "NG0375:977": "gzhal yas lha dang bcas par bsgom //",
    "NG0375:978": "hum badzra d+h+r-ig mum d+ha ta+e shwa @#//",
    "NG0375:979": "ri //",
    "NG0375:980": "om dzi na dz-ig / lam dwe sha ra te /",
    "NG0375:981": "swa rat+na d+h+r-ig / mam mo ha ra ti /",
    "NG0375:982": "am a ro lig pyam ra ga ra ti /",
    "NG0375:983": "ha pradz+nya d+h+r-ig / tam badzra ra te /",
    "NG0375:984": "nam mkha' mi bskyod yab yum nyid //",
    "NG0375:985": "sa ni rnam par snang mdzad la //",
    "NG0375:986": "chu ni rin 'byung yab dang yum //",
    "NG0375:987": "me ni snang ba mtha' yas te //",
    "NG0375:988": "rlung ni don grub yab yum la //",
    "NG0375:989": "'byung lnga rigs lnga sangs rgyas pa'o //",
    "NG0375:990": "gang zhig phrin las sgrub 'dod na //",
    "NG0375:991": "zhi ba rnam par snang mdzad la //",
    "NG0375:992": "rgyas pa rin chen 'byung ldan de //",
    "NG0375:993": "dbang la snang ba mtha' yas la //",
    "NG0375:994": "drag po don yod grub pa'o //",
    "NG0375:995": "yang na bde gshegs he ru ka / rin chen khrag 'thung pad+ma las //",
    "NG0375:996": "gti mug can ni zhi ba la //",
    "NG0375:997": "nga rgyal che la rgyas pa de //",
    "NG0375:998": "'dod chags dbang du 'dus pa dang *//",
    "NG0375:999": "phrag dog zhe sdang drag por snang *//",
    "NG0375:1000": "chu rlung rgyu ba zhi ba las //",
    "NG0375:1001": "sa rlung rgyu dus rgyas pa grub //",
    "NG0375:1002": "me yi rlung gis dbang du 'gyur //",
    "NG0375:1003": "rlung gi rlung la drag por snang *//",
    "NG0375:1004": "srog 'dzin las rnams kun la bsngags //",
    "NG0375:1005": "om shan+tim ku ru swa ha /",
    "NG0375:1006": "om push+tim ku ru swa ha /",
    "NG0375:1007": "om ba shang ku ru swa ha /",
    "NG0375:1008": "om ma ra ya phat /",
    "NG0375:1009": "'od dkar bkug nas gdug pa zhi //",
    "NG0375:1010": "ser pos tshe dang bsod nams 'phel //",
    "NG0375:1011": "dmar pos 'gro ba bzang mo dbang *//",
    "NG0375:1012": "nag pos dgra bgegs gsod par byed //",
    "NG0375:1013": "ye shes lha rnams bsgrub pa ni //",
    "NG0375:1014": "snying po bris la tsha tshwar gzhug / bskyed bstim mchod bstod bzlas par bya //",
    "NG0375:1015": "mchog gi dngos grub ster bar 'gyur //",
    "NG0375:1016": "'jig rten lha rnams sgrub 'dod na //",
    "NG0375:1017": "gang bsgrub srog sngags tsha tshar bzhugs //",
    "NG0375:1018": "bskyed la spyan drang mchod pa 'bul //",
    "NG0375:1019": "lha lnga nges par 'grub 'gyur la //",
    "NG0375:1020": "thun mong dngos grub ster ba dang *//",
    "NG0375:1021": "srog ser gtad sogs 'grub pa'o //",
    "NG0375:1022": "ser ba bcad dam ngag mnan nam //",
    "NG0375:1023": "phas kyi rbod gtong bzlog pa sogs //",
    "NG0375:1024": "las rnams ma lus 'grub pa yin //",
    "NG0375:1025": "thams cad kun gyi gzhir 'gyur ro //",
    "NG0375:1026": "gang zhig tshe las 'das pa la //",
    "NG0375:1027": "rus pa gos sam dri ma la //",
    "NG0375:1028": "gur gum la sogs chus bkrus nas //",
    "NG0375:1029": "mchod rten nang na yi dam lha //",
    "NG0375:1030": "mdun na sgrib pa sbyong ba gnas //",
    "NG0375:1031": "om da ha da ha sarba na ra ka ga te he tu hum phat /",
    "NG0375:1032": "om pa tsa pa tsa sarba pre ta ga te he tu hum phat /",
    "NG0375:1033": "om ma tha ma tha sarba tir ya ka ga te he tu hum phat /",
    "NG0375:1034": "de nas sku gdung byin brlabs la //",
    "NG0375:1035": "me long ngos la tsan+dan gyis //",
    "NG0375:1036": "sngags ni tshar yang bdun bris la //",
    "NG0375:1037": "re re la ni brgya rtsa brgyad //",
    "NG0375:1038": "bzlas nas bum pa'i nang du blugs //",
    "NG0375:1039": "de bzhin bum pa khengs pa'i chu //",
    "NG0375:1040": "dkar rtsi sbyar nas mchod rten byug / yang na 'dag pa'i gseb tu btang *//",
    "NG0375:1041": "ye d+harma he tu pra b+ha ba he tun+te shan ta tha ga to h+ya ba data /",
    "NG0375:1042": "te shany+tsa yo ni ro d+ha e bam ba di",
    "NG0375:1043": "ma ha shra ma nah rgyu 'bras chos rnams rdzogs",
    "NG0375:1044": "pa ru // sngags 'dis byin gyis brlab par bya //",
    "NG0375:1045": "om badzra ku sha mr-i ti ud pa ta sa myeg a rid ti /",
    "NG0375:1046": "i tra pa ya ma bo d+hi ang gar d+ya ar+ya ba ti u rnam ga pa ri @#//",
    "NG0375:1047": "sur na ru phyi ti ku ru swa ha /",
    "NG0375:1048": "'bras bu'i chos rnams rdzogs bya'i phyir //",
    "NG0375:1049": "mnyam pa'i phyag rgyas 'od 'phros las //",
    "NG0375:1050": "chos rnams rdzogs par byin gyis brlabs /",
    "NG0375:1051": "sku dang ye shes gnyis su gsal //",
    "NG0375:1052": "om badzra dz+nya na pany+tsa ka ya /",
    "NG0375:1053": "g+hu ya gar b+ha ma tra shu tri ni /",
    "NG0375:1054": "ku ru dz+nya sarba ba ga / a mo ka la ya swa ha /",
    "NG0375:1055": "zhes gsungs so //",
    "NG0375:1056": "sku gdung 'bar ba mchod rten gyi rgyud las /",
    "NG0375:1057": "gsang ba chen po las kyi rim pa sna tshogs",
    "NG0375:1058": "pa grub par bstan pa'i le'u ste lnga pa'o //",
    "NG0375:1059": "// de nas bcom ldan 'das dpal gsang ba'i bdag",
    "NG0375:1060": "po chen pos lus kyi mchod rten 'di gsungs so",
    "NG0375:1061": "// he ru ka yi gnas bcu nas //",
    "NG0375:1062": "gdug pa thabs kyis bsgral ba'i phyir //",
    "NG0375:1063": "dur khrod chen po'i gnas brgyad du //",
    "NG0375:1064": "rang byung mchod rten chen po ni //",
    "NG0375:1065": "shar phyogs rgya gar yul na ni //",
    "NG0375:1066": "ma ga d+ha yi ljongs dag na //",
    "NG0375:1067": "dur khrod chen po bsil ba'i tshal /",
    "NG0375:1068": "lum ba'i tshal du sku bltams nas //",
    "NG0375:1069": "ba su ki dang sgrogs pa dang *//",
    "NG0375:1070": "shir sha'i shing dang lha dbang dang *//",
    "NG0375:1071": "yid bzhin lhun grub bde byed bstan //",
    "NG0375:1072": "dus gsum sangs rgyas rab bdun byung *//",
    "NG0375:1073": "mkhas shing snying stobs che ba'i gnas //",
    "NG0375:1074": "gtum drag in+d+ra bo d+hi'i gnas //",
    "NG0375:1075": "'byung po rag sha seng mdog bzhugs //",
    "NG0375:1076": "shar lho mtshams ni bal po'i yul //",
    "NG0375:1077": "ta na ya ma kha byang kri //",
    "NG0375:1078": "lhun grub dur khraud byin za dang *//",
    "NG0375:1079": "shi bu ka ran tsa ta 'bim pa dang *//",
    "NG0375:1080": "mchod rten kha shor bya khi kha //",
    "NG0375:1081": "ston pa dka' thub mdzad pa de //",
    "NG0375:1082": "bal rje na le 'be ba yod //",
    "NG0375:1083": "de na zas kyi longs spyod che //",
    "NG0375:1084": "bkra shis mchod rten hu lu ka / 'byung po gu gu ta nags gnas //",
    "NG0375:1085": "lho phyogs sing ha'i yul dag na //",
    "NG0375:1086": "dur khrod chen po sku la rdzogs //",
    "NG0375:1087": "tsu ta'i shing na gshin rje dang *//",
    "NG0375:1088": "keng rus can te sin+d+hu'i mtsho //",
    "NG0375:1089": "ston pa rab tu byung ba'i gnas //",
    "NG0375:1090": "mthong thos rdzu 'phrul mang po ldan //",
    "NG0375:1091": "pad+ma drag po g.yo ba dang *//",
    "NG0375:1092": "mchod rten ri bo ta la nyid //",
    "NG0375:1093": "'byung po ser skya ral pa can //",
    "NG0375:1094": "lho nub mtshams kyi tho gar yul //",
    "NG0375:1095": "dur khrod chen po gsang chen na //",
    "NG0375:1096": "rigs ldan dang ni gtum pa dang *//",
    "NG0375:1097": "shang ni ral twa srin po dang *//",
    "NG0375:1098": "ston pas bdud rnams btul ba'i gnas //",
    "NG0375:1099": "mthu dbang rab tu che ba'i yul //",
    "NG0375:1100": "phyag na rdo rjes dbang bskur zhing *//",
    "NG0375:1101": "rgyal po ku ku ra dza'i gnas //",
    "NG0375:1102": "mun pa drag po drag kyang yul //",
    "NG0375:1103": "mchod rten mgo mangs bsod nams gter //",
    "NG0375:1104": "'byung po nag po dbang ldan bzhugs //",
    "NG0375:1105": "nub kyi phyogs na za hor yul //",
    "NG0375:1106": "dur khrod khu byug kong dgu na //",
    "NG0375:1107": "shing bu kang kol klu dbang gnas //",
    "NG0375:1108": "kar ko ta dang g.yo bstan dang *//",
    "NG0375:1109": "rgya mtsho rba klong can dag na //",
    "NG0375:1110": "rgyal po tshangs pa byin gyi dbang *//",
    "NG0375:1111": "rdo rje 'bar ba mya ngan 'das //",
    "NG0375:1112": "mchod rten bde byed gzhon nu bzhugs //",
    "NG0375:1113": "rin chen sna brgyad yod pa'i gnas //",
    "NG0375:1114": "'byung po rdo rje sna yon yod //",
    "NG0375:1115": "nub byang mtshams su kha che'i yul //",
    "NG0375:1116": "dur khrod chen @#//",
    "NG0375:1117": "po he chen rol //",
    "NG0375:1118": "klu bdag dung skyong sprin dbang phyug / bar ka par ta'i nags tshal na //",
    "NG0375:1119": "ston pa khab tu bzhengs pa'i gnas //",
    "NG0375:1120": "rgyal po ma skyes dgra yi yul //",
    "NG0375:1121": "'dod pa'i yon tan phun sum tshogs //",
    "NG0375:1122": "ki ki ki la sgra yang sgrogs //",
    "NG0375:1123": "mchod rten thar legs chen po yin //",
    "NG0375:1124": "'byung chen gcer bu ral pa can //",
    "NG0375:1125": "byang gi phyogs na u rgyan yul //",
    "NG0375:1126": "dur khrod pad+ma brtsegs pa na //",
    "NG0375:1127": "a shwad shing la gnod sbyin dang *//",
    "NG0375:1128": "'jog po dang ni cher sgrogs dang *//",
    "NG0375:1129": "ston pas chos kyi 'khor lo bskor //",
    "NG0375:1130": "u rgyan thor cog can gyi yul //",
    "NG0375:1131": "bying chu'i rgya mtsho chen po ni //",
    "NG0375:1132": "u rgyan rgyal po u pa ra //",
    "NG0375:1133": "tshang tshing na ni chos kyi gter //",
    "NG0375:1134": "gzi yi mchod rten chos 'khor can //",
    "NG0375:1135": "'byung po'i tsa na dbus na yod //",
    "NG0375:1136": "byang shar mtshams na li yi yul //",
    "NG0375:1137": "dur khrod 'jig rten mngon rdzogs na //",
    "NG0375:1138": "dpal ldan pad+ma chen po dang *//",
    "NG0375:1139": "mi bzad drag po gang ba dang *//",
    "NG0375:1140": "mchod rten gau te shan zhes bya //",
    "NG0375:1141": "ston pas cho 'phrul bstan pa'i gnas //",
    "NG0375:1142": "chu byin me 'bar 'phrul snang mang *//",
    "NG0375:1143": "li rje btsan po'i rgyal khams yin //",
    "NG0375:1144": "de ltar dur khrod chen po brgyad //",
    "NG0375:1145": "mchod rten chen po brgyad rnams bzhugs /",
    "NG0375:1146": "sangs rgyas sku yi rten yin te //",
    "NG0375:1147": "rigs lnga'i sangs rgyas sku gdung dang *//",
    "NG0375:1148": "sprul pa sku yi sku gdung dang *//",
    "NG0375:1149": "nyan thos rang rgyal byang chub sems //",
    "NG0375:1150": "mya ngan 'das pa'i sku gdung snod //",
    "NG0375:1151": "mchod rten bum par gnas pa yin //",
    "NG0375:1152": "sku gdung rnams kyi rgyu bshad na //",
    "NG0375:1153": "de rgyu'i snying po byang chub sems //",
    "NG0375:1154": "rkyen ni sngags dang phyag rgya dang *//",
    "NG0375:1155": "ting 'dzin bzang mos 'grub pa de //",
    "NG0375:1156": "mdor na bskyed dang rdzogs par snang *//",
    "NG0375:1157": "stong nyid rab tu 'byongs las byung *//",
    "NG0375:1158": "'bras bu rgyu dang 'brel ba ni //",
    "NG0375:1159": "byang chub sems rtog ring bsrel byung *//",
    "NG0375:1160": "gzugs sku 'byongs na yi dam sku //",
    "NG0375:1161": "ye shes rtogs na 'ja' tshon 'od //",
    "NG0375:1162": "bla ma mnyes na yi ge'i 'bru //",
    "NG0375:1163": "mkha' 'gro 'dus na sgra yang sgrogs //",
    "NG0375:1164": "sku rnams 'byongs na sku gdung nyid //",
    "NG0375:1165": "gsung rnams 'thebs na yi ge sngags //",
    "NG0375:1166": "thugs nyid 'byongs na ring bsrel shar //",
    "NG0375:1167": "mtshan rtags mthar phyin tshogs rdzogs nas //",
    "NG0375:1168": "dung gi gzugs su snang ba yin //",
    "NG0375:1169": "mdo bzlas ngag la 'thebs pa ni //",
    "NG0375:1170": "me tog gzugs kyang 'byung ba yin //",
    "NG0375:1171": "mdor na dge ba'i las brtson na //",
    "NG0375:1172": "dge rtags ci yang snang ba yin //",
    "NG0375:1173": "sku gsum 'grub pa'i rgyu yin pas //",
    "NG0375:1174": "ma 'ongs chos la bsgom bsgrub rnams //",
    "NG0375:1175": "brtson pas byas nas 'bad pas 'grub //",
    "NG0375:1176": "rang lus mchod rten chen por shar //",
    "NG0375:1177": "lto ba rmang gzhi legs pa la //",
    "NG0375:1178": "yan lag bzhi po bang rim nyid //",
    "NG0375:1179": "mgo ni bum par gnas pa yin //",
    "NG0375:1180": "phung po lnga dang 'byung ba lnga //",
    "NG0375:1181": "dbang po rnam shes mchod rten lha //",
    "NG0375:1182": "lus kyi tshul du sangs rgyas pa'o //",
    "NG0375:1183": "rdzogs pa a nu yo ga yi //",
    "NG0375:1184": "srog shing gsum gyi mchod rten la //",
    "NG0375:1185": "me rlung gnyis kyi rmang @#//",
    "NG0375:1186": "gzhi bting *//",
    "NG0375:1187": "'khor lo bzhi yi bang rim la //",
    "NG0375:1188": "dbu yi gtsug tor bum par shar /",
    "NG0375:1189": "khams kyi bdud rtsi lha yi bu //",
    "NG0375:1190": "dri chen rnam snang byang chub sems //",
    "NG0375:1191": "mi bskyod sha chen rin chen 'byung *//",
    "NG0375:1192": "pad+ma rak+ta snang mtha' yas //",
    "NG0375:1193": "dri chu las te 'byung bzhi yum //",
    "NG0375:1194": "sngags kyi yi ge ngag tu gnas //",
    "NG0375:1195": "'od kyis 'gro ba'i sgrib pa sbyangs //",
    "NG0375:1196": "snying po rlung ni thugs su gnas //",
    "NG0375:1197": "'gro ba ma lus gnas 'dir gnas //",
    "NG0375:1198": "'gro ba ma lus gnas 'dir 'dus //",
    "NG0375:1199": "om ahhum /",
    "NG0375:1200": "'jug dang ldan dang gnas pa yis //",
    "NG0375:1201": "sku gsum mi zad rgyan 'khor 'grub //",
    "NG0375:1202": "om ahhum swa ha /",
    "NG0375:1203": "lnga yi bdag nyid bcu ming can //",
    "NG0375:1204": "'di ni rnam shes gzhol ba'i lha //",
    "NG0375:1205": "rigs lnga 'khor bcas sangs rgyas pa'o //",
    "NG0375:1206": "a nr-i su tri pre du /",
    "NG0375:1207": "'dod pa'i khams na gnas pa rnams //",
    "NG0375:1208": "yi ge drug gis rab tu sbyangs //",
    "NG0375:1209": "om gzugs khams bsam gtan gnas pa kun //",
    "NG0375:1210": "sngags kyi mchod rten nyid du nges //",
    "NG0375:1211": "gzugs med sangs rgyas a ru sangs rgyas pa /",
    "NG0375:1212": "khams gsum ye nas mchod rten sbyangs //",
    "NG0375:1213": "zhes gsungs so //",
    "NG0375:1214": "sku gdung 'bar ba mchod rten gyi rgyud las /",
    "NG0375:1215": "rang lus mchod rten du bstan pa'i le'u ste drug",
    "NG0375:1216": "pa'o // // de nas bcom ldan 'das kyis man",
    "NG0375:1217": "ngag rdzogs pa'i mchod rten 'di gsungs so //",
    "NG0375:1218": "kun gzhi'i rnam shes mchod rten la //",
    "NG0375:1219": "nyon mongs yid kyi bang rim bcas //",
    "NG0375:1220": "yid kyi rnam shes bus pa la //",
    "NG0375:1221": "sgo lnga'i rnam shes 'khor lor gsal //",
    "NG0375:1222": "kun gzhi rnam dag chos kyi sku //",
    "NG0375:1223": "rang byung ye shes rdzogs pa'i yid //",
    "NG0375:1224": "nyon mongs rnam lnga ye shes 'khor //",
    "NG0375:1225": "sgo lnga snang ba rol par bshad //",
    "NG0375:1226": "'khor ba nyid ni mya ngan 'das //",
    "NG0375:1227": "snang srid gzhi bzhengs chos kyi sku //",
    "NG0375:1228": "byas pa med par ngang gis grol //",
    "NG0375:1229": "rang byung ye shes mchod rten du //",
    "NG0375:1230": "'khor 'das ma lus rdzogs par gnas //",
    "NG0375:1231": "ma byas lhun gyis grub pa'o //",
    "NG0375:1232": "sku gdung 'bar ba mchod rten gyi rgyud las /",
    "NG0375:1233": "man ngag rdzogs pa'i mchod rten gyi le'u ste bdun",
    "NG0375:1234": "pa'o // // de nas gsang ba'i bdag po la",
    "NG0375:1235": "dge slong li tsa byi dri ma med par grags",
    "NG0375:1236": "pas zhus pa / bcom ldan 'das ma 'ongs pa'i",
    "NG0375:1237": "sems can skal ba dman pa rnams kyi don du",
    "NG0375:1238": "pas zhus pa / / mchod rten gyi smon lam",
    "NG0375:1239": "rgya chen po yon gyi bdag po rnams kyis go",
    "NG0375:1240": "bar gsung du gsol /",
    "NG0375:1241": "zhes zhus so //",
    "NG0375:1242": "de nas bcom ldan 'das kyis rtsod dus kyi blau",
    "NG0375:1243": "dman pa rnams kyis go bar bya ba 'di gsungs",
    "NG0375:1244": "so // bcom ldan 'das de bzhin gshegs pa dgra",
    "NG0375:1245": "bcom pa yang dag par rdzogs pa'i sangs rgyas rnam",
    "NG0375:1246": "par snang mdzad dang */",
    "NG0375:1247": "bcom ldan 'das mi 'khrugs pa dang */",
    "NG0375:1248": "bcom ldan 'das rin chen 'byung ldan dang */",
    "NG0375:1249": "bcom ldan 'das snang ba mtha' yas dang */",
    "NG0375:1250": "bcom ldan 'das don yod grub pa dang */",
    "NG0375:1251": "bcom ldan 'das shakya thub pa la sogs te /",
    "NG0375:1252": "ston pa chos kyi rgyal po chen po sku",
    "NG0375:1254": "[(]16[)]@#// gsum dang ye shes bzhi mnga' ba /",
    "NG0375:1255": "stobs dang ma 'dres pas brgyan pa thams cad la /",
    "NG0375:1256": "ming 'di zhes bgyi ba lus ngag yid dang bas gus par phyag 'tshal lo //",
    "NG0375:1257": "don dam pa'i chos gsung rab mdo sde bcu gnyis dang */",
    "NG0375:1258": "sde snod gsum gyis bsdus pa rgyu dang 'bras bur",
    "NG0375:1259": "bcas pa thams cad la gus par phyag 'tshal lo",
    "NG0375:1260": "// byang chub sems dpa'i dge 'dun 'phags pa byams pa dang */",
    "NG0375:1261": "'jam dpal dang */",
    "NG0375:1262": "spyan ras gzigs kyi dbang phyug dang */",
    "NG0375:1263": "phyag na rdo rje dang */",
    "NG0375:1264": "sa'i snying po dang */",
    "NG0375:1265": "nam mkha'i snying po dang */",
    "NG0375:1266": "sgrib pa rnam par sel ba dang */",
    "NG0375:1267": "kun tu bzang po la sogs te sa bcu rim par bzhugs pa thams cad la phyag 'tshal lo //",
    "NG0375:1268": "'phags pa nyan thos kyi dge 'dun /",
    "NG0375:1269": "'phags pa sha ri'i bu dang */",
    "NG0375:1270": "'phags pa mo'u 'gal gyi bu dang */",
    "NG0375:1271": "'phags pa rab 'byor dang 'od srungs la sogs te /",
    "NG0375:1272": "skyes bu zung bzhi dang */",
    "NG0375:1273": "gang zag ya brgyad kyis bsdus pa thams cad la gus par phyag 'tshal lo //",
    "NG0375:1274": "mchod rten dang sku gdung dang ring bsrel la sogs pa /",
    "NG0375:1275": "de bzhin gshegs pa mya ngan las 'das pa'i slad du /",
    "NG0375:1276": "sems can rnams kyis bsod nams thob par bgyi ba'i slad du /",
    "NG0375:1277": "thugs rje chen pos khyab pa'i byin gyis brlabs te /",
    "NG0375:1278": "bzhugs pa thams cad la yang gus par phyag 'tshal lo //",
    "NG0375:1279": "dpal tshangs pa dang */",
    "NG0375:1280": "brgya byin dang */",
    "NG0375:1281": "rgyal po chen po bzhi dang */",
    "NG0375:1282": "phyogs skyong bcu la sogs pa la yang gus par phyag 'tshal lo //",
    "NG0375:1283": "dam pa'i chos bsrung zhing lha dang mi'i srid par",
    "NG0375:1284": "sbyor ba'i srung ma dam tshig can thams cad la",
    "NG0375:1285": "gus par phyag 'tshal lo //",
    "NG0375:1286": "'phags pa thams cad ming 'di zhes bgyi ba la dgongs su gsol /",
    "NG0375:1287": "mchod rten ni de bzhin gshegs pa thams cad kyi sku gzugs brnyan rgyu dang 'bras bur bstan te /",
    "NG0375:1288": "rgyu'i chos bang rim dang po dran pa nye bar gzhag pa bzhi dang */",
    "NG0375:1289": "bang rim gnyis pa yang dag par spong ba bzhi dang */",
    "NG0375:1290": "bang rim gsum pa rdzu 'phrul gyi rkang pa bzhi dang */",
    "NG0375:1291": "bang rim bzhi pa dbang po lnga dang */",
    "NG0375:1292": "bum rten gyis stobs lnga dang */",
    "NG0375:1293": "bum pa byang chub kyi yan lag bdun dang */",
    "NG0375:1294": "kha khyer gyis 'phags pa'i lam yan lag brgyad dang */",
    "NG0375:1295": "'bras bu'i chos kyi 'khor lo bcu gsum gyis /",
    "NG0375:1296": "de bzhin gshegs pa'i stobs bcu ma 'dres pa'i dran pa nye bar gzhag pa bzhi dang */",
    "NG0375:1297": "char khebs kyis thugs rje bstan pa dang srog shing gi shes pa bcu bstan te /",
    "NG0375:1298": "de bzhin gshegs pa chos kyi sku'i gzugs can de lta bu bgyi ba'i rgyu ni /",
    "NG0375:1299": "da ltar gyi sa dang 'jim pa 'di dag gser dang dngul dang shel la sogs pa /",
    "NG0375:1300": "rin po che sna tshogs su dmigs te de dag",
    "NG0375:1301": "las grub pa'i mchod rten 'phang du dpag tshad tsam",
    "NG0375:1302": "la rgya dpag tshad phyed tsam gyi nang na /",
    "NG0375:1303": "sku yi gzugs brnyan tsha tshwa btab pa rnams /",
    "NG0375:1304": "dpal rnam par snang mdzad la sogs @#//",
    "NG0375:1305": "pa /",
    "NG0375:1306": "sangs rgyas dang byang chub sems dpa' sha stag bzhugs pa'i zhal nas /",
    "NG0375:1307": "gsang sngags dang */",
    "NG0375:1308": "rig sngags dang */",
    "NG0375:1309": "gzungs sngags kyi 'od zer byung ste /",
    "NG0375:1310": "sems can rnams kyi sgrib pa sbyong zhing don mdzad pa de lta bus /",
    "NG0375:1311": "phyogs bcu'i 'jig rten gyi khams lag mthil ltar mnyam",
    "NG0375:1312": "pa thams cad du gang bar mos shing de bzhin",
    "NG0375:1313": "du gyur cig / de ltar bzhugs pa'i 'phags pa",
    "NG0375:1314": "thams cad la ming 'di zhes bgyi ba dang bdag",
    "NG0375:1315": "cag la sogs pas /",
    "NG0375:1316": "lus rdul snyed du gyur pa'i lus dang ngag dang",
    "NG0375:1317": "yid rab tu dang bar gus pa'i phyags 'tshal lo",
    "NG0375:1318": "// dpal kun tu bzang po'i mchod pa'i sprin phung rgyas pa thams cad kyis mchod do //",
    "NG0375:1319": "sku dang gsung dang thugs dang phrin las kyi yon tan khyad par can mnga' ba rnams la //",
    "NG0375:1320": "sems dang bas dmigs te chags pa med pa'i dbyangs snyan pas bstod do //",
    "NG0375:1321": "'phags pa thams cad ming 'di zhes bgyi ba dang */",
    "NG0375:1322": "bdag cag la sogs pa la dgongs su gsol /",
    "NG0375:1323": "ming 'di zhes bgyi ba dang bdag cag la sogs pas /",
    "NG0375:1324": "chos kyi sku+u dang gzugs kyi sku mthong zhing thob par bgyi ba la /",
    "NG0375:1325": "sdig pa mi dge ba'i chos ci mchis so 'tshal 'thol zhing bshags so //",
    "NG0375:1326": "'phags pa rnams kyi sku de dag mnyes pa dang */",
    "NG0375:1327": "sku de dag thob par gyur pa'i so so skye",
    "NG0375:1328": "bo yan chad kyi dge ba'i rtsa ba thams cad",
    "NG0375:1329": "la rjes su yi rang ngo *//",
    "NG0375:1330": "thugs rje'i dbang gi sprul pa'i sku 'byung ba thams cad chos kyi 'khor lo bskor bar gsol lo //",
    "NG0375:1331": "gang gis chos kyi 'khor lo bskor nas sems can gyi don mdzad nas /",
    "NG0375:1332": "'dul ba'i ched du thabs kyis mya ngan las 'das",
    "NG0375:1333": "par ston par bzhed pa de dag thams cad mya",
    "NG0375:1334": "ngan las mi 'da' bar gsol ba btab bo //",
    "NG0375:1335": "ji ltar 'phags pa rnams kyis sems can gyi don du byang chub tu thugs bskyed cing *//",
    "NG0375:1336": "de dge ba'i rtsa ba bla na med pa'i bsngos pa de ltar /",
    "NG0375:1337": "ming 'di zhes bgyi ba dang bdag cag la sogs pas kyang */",
    "NG0375:1338": "byang chub tu sems bskyed cing */",
    "NG0375:1339": "dge ba'i bla na med par bsngo'o //",
    "NG0375:1340": "sku gdung 'bar ba mchod rten gyi rgyud las /",
    "NG0375:1341": "smon lam dge ba bsngo ba'i le'u ste brgyad pa'o",
    "NG0375:1342": "// // de nas gsang ba'i bdag pos rnying pa",
    "NG0375:1343": "spo ba 'di gsungs so //",
    "NG0375:1344": "sku gdung rnying pa spo ba ni //",
    "NG0375:1345": "sbyor ba dngos gzhi rjes yin no //",
    "NG0375:1346": "de la sbyor ba'i bsam pa ni //",
    "NG0375:1347": "bgres shing gnas nas 'o brgyal bas //",
    "NG0375:1348": "de brten gzhan la sdig sod pas //",
    "NG0375:1349": "mos pas bzang por bzhed par bya //",
    "NG0375:1350": "dngos gzhi 'di ltar bya ba ste //",
    "NG0375:1351": "rnying pa gshegs la gsar ba bzhengs //",
    "NG0375:1352": "gshegs pa'i cho ga rab gnas gso //",
    "NG0375:1353": "mchod cing mnga' gsol gshegs par zhu //",
    "NG0375:1354": "sdig sgrib nyams bshags gshegs su gsol //",
    "NG0375:1355": "rten 'brel snying pos 'jig par bya //",
    "NG0375:1356": "sa rdo dkor yin ma yar bar //",
    "NG0375:1357": "bzhengs pa'i gnas su ma lus @#//",
    "NG0375:1358": "bskyal //",
    "NG0375:1359": "de nas gsar pa bzhengs pa ni //",
    "NG0375:1360": "dus rings ma lon sngar tshad lhag / sdig bsags spangs te dge la gnas //",
    "NG0375:1361": "bzhengs nas rab gnas ldan par bya //",
    "NG0375:1362": "rjes la bkur sti phu dud sogs //",
    "NG0375:1363": "mchod rten mchod pa rgyas par bya'o //",
    "NG0375:1364": "zhes gsungs pas /",
    "NG0375:1365": "dman pa'i lus kyi sems dpa' rnams //",
    "NG0375:1366": "gsang ba'i bdag po la bstod pa /",
    "NG0375:1367": "kye gsang ba'i bdag po khyod //",
    "NG0375:1368": "bla med rang bzhin yid gzugs sprul //",
    "NG0375:1369": "sngags dang mchod rten kun tshang ba'i //",
    "NG0375:1370": "mchod rten 'bar ba'i rgyud gsungs pas //",
    "NG0375:1371": "mtha' yas sems can tshogs rnams rdzogs //",
    "NG0375:1372": "sangs rgyas nyid du 'di 'gyur ro //",
    "NG0375:1373": "zhes bstod do //",
    "NG0375:1374": "de nas ston pas gsungs pas /",
    "NG0375:1375": "dam pa'i rigs can dra ma rnams //",
    "NG0375:1376": "sku gdung 'bar ba'i rgyud 'di ni //",
    "NG0375:1377": "sngo dman rnams kyis go bar bya ba'i phyir /",
    "NG0375:1378": "khyed la man ngag gnyis su gtad //",
    "NG0375:1379": "ces gsungs pa la rjes su yi rang ngo *//",
    "NG0375:1380": "sku gdung 'bar ba'i rgyud las /",
    "NG0375:1381": "rten spo ba dang rjes su yi rang ba'i le'u ste dgu pa'o ///"
}