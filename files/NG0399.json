{
    "NG0399:0": "[(]23[)]@#// yis //",
    "NG0399:1": "lag pa'i gter dang phrad par mtshungs //",
    "NG0399:2": "de nyid rtsa bral lhun grub lam //",
    "NG0399:3": "ma bgrod ye nas rdzogs pa'i lam //",
    "NG0399:4": "gsang ba kun 'dus gter gyi lam //",
    "NG0399:5": "bya bral rdzogs pas lhun gyis grub //",
    "NG0399:6": "gdod nas rdzogs pa'i rang bzhin la //",
    "NG0399:7": "rim gyis bgrod pa log pa'i lam //",
    "NG0399:8": "gsang ba ma bcos rang bzhin ni //",
    "NG0399:9": "drang bzhag rig pas klungs su 'jug / rtsol ba'i lam gyis thob pa yin //",
    "NG0399:10": "ma btsal gdod nas dag pa'i thugs //",
    "NG0399:11": "bcos pa med de lhun gyis mnos //",
    "NG0399:12": "rdzogs pa nyi ma'i snying po ltar //",
    "NG0399:13": "ye rdzogs byin brlabs lhun gyis grub //",
    "NG0399:14": "gdod nas ma bsags lhun grub la //",
    "NG0399:15": "grub dang mi grub kun gyis stong *//",
    "NG0399:16": "'dod dgur bsgyur zhing thabs mi spong *//",
    "NG0399:17": "drang gnas rig pa gter la spyod //",
    "NG0399:18": "ye nas kun 'byung lhun grub ni //",
    "NG0399:19": "nam mkha' gsang ba chen po ltar //",
    "NG0399:20": "phyogs 'dzin rim pas thob ma yis //",
    "NG0399:21": "ma bcings gsang ba thabs kyis grol //",
    "NG0399:22": "zhes gsungs so //",
    "NG0399:23": "nya mo 'khor lo rgyud las //",
    "NG0399:24": "bgrod cing sbyang du med pa'i le'u ste bcu pa'o ///",
    "NG0399:25": "/ de nas byang chub sems dpa' sems dpa' chen",
    "NG0399:26": "dpa' chen po rdo rje snying pos 'di skad ces",
    "NG0399:27": "gsol te // dus gsum sangs rgyas thams cad kyis //",
    "NG0399:28": "snying po dri med rnam par dag / rang gsal ye shes nyag gcig las //",
    "NG0399:29": "rnam par phye ba'i dgongs pa gang *//",
    "NG0399:30": "thugs rjes bdag la gzung mdzod de //",
    "NG0399:31": "nges pa'i don la dgod du gsol //",
    "NG0399:32": "zhes zhus so //",
    "NG0399:33": "de nas bcom ldan 'das dpal kun tu bzang pos /",
    "NG0399:34": "ye shes gsal bar 'grel pa zhes bya ba'i ting",
    "NG0399:35": "nge 'dzin la gnas nas 'di skad ces gsungs so",
    "NG0399:36": "// kye sems dpa' chen po de legs par nyon cig / rdzogs chen sems kyi rang bzhin la //",
    "NG0399:37": "dngos la dbye ba mi gnas kyang *//",
    "NG0399:38": "bsam pa'i rtogs pa'i khyad par gyis //",
    "NG0399:39": "rnam par dbye ba'i tshul gyis mtshon //",
    "NG0399:40": "de nyid gzhi dang 'jug byed lam //",
    "NG0399:41": "rin chen lhun grub 'bras bur bshad //",
    "NG0399:42": "gdod nas dbyer med rang bzhin ni //",
    "NG0399:43": "kun gzhi rig pa'i 'od gsal de //",
    "NG0399:44": "ma bcos rang gsal lhun grub pa //",
    "NG0399:45": "bzhi pas gzhi nyid rdzogs lung bshad //",
    "NG0399:46": "'jug pa thabs kyi lam 'di nyid //",
    "NG0399:47": "brda sprad gsang ba rig pa'i thabs //",
    "NG0399:48": "lta dang ting 'dzin spyod pa dang *//",
    "NG0399:49": "dam tshig dbang dang sgrub pa dang *//",
    "NG0399:50": "dkyil 'khor 'phrin las sgrib pa yis //",
    "NG0399:51": "rtsol bral rig pa nyid la sbyor //",
    "NG0399:52": "rang gsal theg pa'i snying po la //",
    "NG0399:53": "gnyis 'dzin rig pa mi gnas kyang *//",
    "NG0399:54": "rang gsal shes rab gnyis gsal bas //",
    "NG0399:55": "lta ba gza' gtad bral ba'i lung *//",
    "NG0399:56": "gnyis pa sems yul rig pas bstan //",
    "NG0399:57": "gnyis pa rig pa goms pa yis //",
    "NG0399:58": "brda phrad rig pa'i gdeng can gyis //",
    "NG0399:59": "ting 'dzin rang gsal lung 'jug pas //",
    "NG0399:60": "gsum pa ting 'dzin gter gyi lung *//",
    "NG0399:61": "lta dang ting 'dzin gdeng @#//",
    "NG0399:62": "ldan pas //",
    "NG0399:63": "rang gsal nyag gcig ma rtogs par //",
    "NG0399:64": "med phyir ltung ba'i 'jigs med pas //",
    "NG0399:65": "drug pa spyod yul bral ba'i lung *//",
    "NG0399:66": "dus gsum de las mi 'da' zhing *//",
    "NG0399:67": "ma yengs rgyal ba'i dgongs pa ni //",
    "NG0399:68": "dus gsum lhag pa'i sdom pa rdzogs //",
    "NG0399:69": "bcu bzhi'i rig pa dam tshig go / dam tshig bsrung bral brda med pas //",
    "NG0399:70": "rig pa gnyis med cig car 'jug / de yi brda phrad rig pa ni //",
    "NG0399:71": "brgyad pa dbang gi khyad par bshad //",
    "NG0399:72": "'jug pa thabs kyi lam 'di dag / brda phrad gsang ba rig pa'i thabs //",
    "NG0399:73": "lta dang ting 'dzin spyod pa dang *//",
    "NG0399:74": "dam tshig dbang dang sgrub pa dang *//",
    "NG0399:75": "dkyil 'khor 'phrin las bgrod pa yis //",
    "NG0399:76": "rtsol bral rig pa nyid la sbyor //",
    "NG0399:77": "rang gsal theg pa'i snying po la //",
    "NG0399:78": "gnyis 'dzin rig pa mi gnas kyang *//",
    "NG0399:79": "rang gsal shes rab gnyis gsal bas //",
    "NG0399:80": "lta ba gza' gtad bral ba'i lung *//",
    "NG0399:81": "gnyis pa sems yul rig pas bstan //",
    "NG0399:82": "gnyis pa rig pa goms pa yi //",
    "NG0399:83": "brda phrad rig pa'i gdeng can gyis //",
    "NG0399:84": "ting 'dzin rang gsal lung 'jug pas //",
    "NG0399:85": "gsum pa ting 'dzin gter gyi lung *//",
    "NG0399:86": "lta dang ting 'dzin gdeng ldan pas //",
    "NG0399:87": "rang gsal nyag gcig ma gtogs pa //",
    "NG0399:88": "med phyir ltung ba'i 'jigs med pas //",
    "NG0399:89": "drug pa spyod yul bral ba'i lung *//",
    "NG0399:90": "dus gsum de las mi 'da' zhing *//",
    "NG0399:91": "ma yengs rgyal ba'i dgongs pa ni //",
    "NG0399:92": "dus gsum lhag pa'i sdom pa rdzogs //",
    "NG0399:93": "bcu bzhi rig pa'i dam tshig go / dam tshig bsrung bral 'da' med pas //",
    "NG0399:94": "rig pa gnyis med cig car 'jug / de yi brda phrad rig pa ni //",
    "NG0399:95": "brgyad kyi dbang gi khyad par bshad //",
    "NG0399:96": "brda phrad rig pa'i gsang nyams de //",
    "NG0399:97": "ma yengs 'bab chu'i tshul bzhin du //",
    "NG0399:98": "ma bsgrubs de ltar gnas pa ni //",
    "NG0399:99": "dgu pa gsang bas grub pa yin //",
    "NG0399:100": "ma bsgrubs rang gsal mnyam pa nyid //",
    "NG0399:101": "sku gsum 'khor lo bsam mi khyab //",
    "NG0399:102": "rig pas de ltar gsal gyur ba //",
    "NG0399:103": "mtshan med rig pa'i 'khor lo can //",
    "NG0399:104": "sku gsung mdzad pa mi 'gag kyang *//",
    "NG0399:105": "bya bral 'phrin las lhun rdzogs pas //",
    "NG0399:106": "rtsal bral rig pa'i 'phrin las ni //",
    "NG0399:107": "bdun gnyis gcig tu nges par bstan //",
    "NG0399:108": "de ltar thabs kyi khyad par gyis //",
    "NG0399:109": "bgrod pas phyin par mi 'gyur gyis //",
    "NG0399:110": "ma bcos ye nas bla ma'i sa //",
    "NG0399:111": "sa lam bcu pa nyid du shes //",
    "NG0399:112": "'bras bu lhun grub chen po la //",
    "NG0399:113": "ye shes ngo bo snang tshul de //",
    "NG0399:114": "de dag nges par dbye bar bya //",
    "NG0399:115": "rang gsal rig pa mchog gi nyams //",
    "NG0399:116": "thams cad gsal ba'i ngo bo ste //",
    "NG0399:117": "bcu gnyis ye shes rig pa'i lung *//",
    "NG0399:118": "snang tshul nor bu rin chen ltar //",
    "NG0399:119": "phyogs ris mi mnga' lhun grub pas //",
    "NG0399:120": "ji ltar bltas pa de ltar snang *//",
    "NG0399:121": "bcu drug 'bras bu gsang ba po //",
    "NG0399:122": "kun kyang thig le byang chub sems //",
    "NG0399:123": "rang gsal dri med gsang ba'i nyams //",
    "NG0399:124": "ma bcos rig pa mngon sum pa //",
    "NG0399:125": "thams cad 'dus @#//",
    "NG0399:126": "pa lnga pa'o //",
    "NG0399:127": "zhes gsungs so //",
    "NG0399:128": "nya mo 'khor lo'i rgyud las //",
    "NG0399:129": "ye shes 'brel ba'i le'u ste bcu gcig pa'o ///",
    "NG0399:130": "/ de nas yang byang chub sems dpa' sems dpa'",
    "NG0399:131": "chen po rdo rje snying pos 'di skad ces gsol",
    "NG0399:132": "to // dus gsum sangs rgyas thams cad kyi //",
    "NG0399:133": "mkhyen pa'i ye shes spyod yul la //",
    "NG0399:134": "'di dang 'di zhes mi gnas kyang *//",
    "NG0399:135": "gsang ba'i ye shes bsam mi khyab //",
    "NG0399:136": "de nyid mtshon zhing shes pa'i phyir //",
    "NG0399:137": "bdag la nges par gsal bar gsungs //",
    "NG0399:138": "zhes zhus so //",
    "NG0399:139": "de nas bcom ldan 'das dpal kun tu bzang pos /",
    "NG0399:140": "gsang ba'i rig pa bsam gyis mi khyab ba zhes",
    "NG0399:141": "bya ba'i ting nge 'dzin la snyoms par zhugs nas",
    "NG0399:142": "'di skad ces gsungs so //",
    "NG0399:143": "kye sems dpa' chen po /",
    "NG0399:144": "gsang ba'i thabs kyis mnyam sbyar nas //",
    "NG0399:145": "rang byung rig pa bsam mi khyab //",
    "NG0399:146": "rang byung rig pa nyag gcig la //",
    "NG0399:147": "yon tan khyad par bgrang med kyang *//",
    "NG0399:148": "bsam pa'i tshul nas phye ba yis //",
    "NG0399:149": "mkha' la gza' skar bkram pa 'dra //",
    "NG0399:150": "gcig la snang zhing nyid du 'du //",
    "NG0399:151": "gsang ba'i 'khor lo dbye ba med //",
    "NG0399:152": "rig pa'i ye shes gsang ba la //",
    "NG0399:153": "dbye dang bsdu bar mi byed de //",
    "NG0399:154": "dngos la'ang de ltar mi gnas so //",
    "NG0399:155": "phyogs ris med pa'i ye shes ni //",
    "NG0399:156": "nam mkha' lta bur kun la khyab //",
    "NG0399:157": "mtshan nyid cig yang ma yin te //",
    "NG0399:158": "ye nas rig pas gsal bar shes //",
    "NG0399:159": "don de shes pas ye shes so //",
    "NG0399:160": "mi shes pa nyid ye shes te //",
    "NG0399:161": "bgrod pa rig pas gsal bar mthong *//",
    "NG0399:162": "shes pa rgyu ba bcad pas na //",
    "NG0399:163": "de ma thag tu rig pa 'char //",
    "NG0399:164": "rang byung don la g.yo med mchog gi don //",
    "NG0399:165": "ma yengs gsal ba mngon sum du //",
    "NG0399:166": "rang nyams nyid la de ltar snang *//",
    "NG0399:167": "ye nas rig pa'i 'khor lo la //",
    "NG0399:168": "rnam rtog zhen pa'i chos med pas //",
    "NG0399:169": "ye nas rang gsal ye shes te //",
    "NG0399:170": "bsgribs pa'i chos kyis gdod nas stong *//",
    "NG0399:171": "stong nyid ye shes mtshan mas dben //",
    "NG0399:172": "chos dbyings ye shes ma bcos pa //",
    "NG0399:173": "me long ye shes mi rtog gsal //",
    "NG0399:174": "mnyam nyid rig pa sems su gsal //",
    "NG0399:175": "so sor rtog pa ma 'dres gsal //",
    "NG0399:176": "bya ba nan tan mthar phyin pa'o //",
    "NG0399:177": "rang byung ye shes rgyu rkyen bral //",
    "NG0399:178": "lhun grub ye shes phyogs ris med //",
    "NG0399:179": "bsam pa'i ye shes bsam mi khyab //",
    "NG0399:180": "rang gsal ye shes dmigs dang bral //",
    "NG0399:181": "gang yang ma yin de bzhin nyid //",
    "NG0399:182": "ma bcos sems kyi rang bzhin la //",
    "NG0399:183": "ma yengs gsal bar gnas pas grub //",
    "NG0399:184": "ma gzhag rig pas shugs kyis gsal //",
    "NG0399:185": "ma btsal chu ltar rnyog dang bral //",
    "NG0399:186": "bdag gzhan phyogs ris mi mnga' bas //",
    "NG0399:187": "phyogs med gsal ba'i ye shes so //",
    "NG0399:188": "mi 'phro mi bsdu rig par gsal //",
    "NG0399:189": "shes pa ma yin mi shes min //",
    "NG0399:190": "mtha' bral dbu ma'i lam du gsal //",
    "NG0399:191": "gsal ba'i ye shes mtha' dbus med //",
    "NG0399:192": "brjod bral ye shes sgra las 'das //",
    "NG0399:193": "thams cad ye shes yin pas na //",
    "NG0399:194": "gnyis @#//",
    "NG0399:195": "pa ma yin rig par gcig / mkha' ltar dag pa'i g.yung drung la //",
    "NG0399:196": "sbyang zhing bgrod pa'i yul las 'das //",
    "NG0399:197": "spyad rtsol rig pas ci spyad pa //",
    "NG0399:198": "phyogs bcas 'khor ba'i lam du ltung *//",
    "NG0399:199": "phyogs bral ye shes ma shar na //",
    "NG0399:200": "phyogs 'dzin gsang ba'i lam las gol //",
    "NG0399:201": "ma bcos gsang ba'i ye shes ni //",
    "NG0399:202": "rig pa rang gsal nyag gcig pa //",
    "NG0399:203": "ma bcos rnal du gzhag pas gsal //",
    "NG0399:204": "'gyur med klong du zhugs pas gol //",
    "NG0399:205": "rang byung rig pa nyag gcig la //",
    "NG0399:206": "phyogs 'dzin zhen pa'i rtsol brgyad kyis //",
    "NG0399:207": "brtag bral ngang la cir ma brtags //",
    "NG0399:208": "gang ltar gzung ba phyin ci log / 'du shes ma lus kun bral la //",
    "NG0399:209": "bsam zhing spyod pa'i yul las grol //",
    "NG0399:210": "kun 'dus gsang ba'i ye shes la //",
    "NG0399:211": "rtog spyod nam mkha' mtha' tshol 'dra //",
    "NG0399:212": "dus gsum rig pa rang gsal la //",
    "NG0399:213": "rdzogs pas dbye bas chos mi gnas //",
    "NG0399:214": "gang ltar gsal yang ye shes yin //",
    "NG0399:215": "zhes gsungs so //",
    "NG0399:216": "nya mo 'khor lo'i rgyud las //",
    "NG0399:217": "ye shes bstan pa'i le'u ste bcu gnyis pa'o ///",
    "NG0399:218": "/ de nas byang chung sems dpa'i sems dpa' chen",
    "NG0399:219": "po rdo rje snying pos 'di skad ces gsol to",
    "NG0399:220": "// kye ma sangs rgyas thams cad kyis //",
    "NG0399:221": "rang gsal nyag gcig dri med las //",
    "NG0399:222": "dngos po gsum du mi gnas na //",
    "NG0399:223": "rnam par phye ba'i dgongs pa gang *//",
    "NG0399:224": "zhes zhus so //",
    "NG0399:225": "de nas bcom ldan 'das kyis lhun gyis grub pa'i",
    "NG0399:226": "ting nge 'dzin la snyoms par zhugs nas 'di skad",
    "NG0399:227": "ces gsungs so // kye sems dpa' chen po nyon cig / chos kun rang byung rdzogs pa'i lung *//",
    "NG0399:228": "bdag nyid lhun grub nyag gcig la //",
    "NG0399:229": "rnam par dbye ba mi gnas na //",
    "NG0399:230": "rtog pa'i ngo la gsum du byung *//",
    "NG0399:231": "dngos nyid mi g.yo bde chen la //",
    "NG0399:232": "grangs dang mtshan ma 'dzin pa nyid //",
    "NG0399:233": "ye shes lhun rdzogs don dang 'gal //",
    "NG0399:234": "thams cad sems nyid snang bas na //",
    "NG0399:235": "sems ma yin pa'i chos mi gnas //",
    "NG0399:236": "nam mkha'i dbyings kyi tshul dang mthun //",
    "NG0399:237": "bdag gzhan mi mnga' phyogs ris med //",
    "NG0399:238": "rtog pa'i ngo la so sor snang *//",
    "NG0399:239": "rtogs na rang gsal gcig las med //",
    "NG0399:240": "kun gzhi sems kyi rang bzhin la //",
    "NG0399:241": "brjod pa'i tha snyad kun dang bral //",
    "NG0399:242": "de nyid sgra yi 'khor los bstan //",
    "NG0399:243": "brjod 'byung sgra yi 'khor lor bstan //",
    "NG0399:244": "lam med rim med cig car 'jug / mkha' 'dra'i sems la bgrod du med //",
    "NG0399:245": "rang byung rig pa rgyu rkyen med //",
    "NG0399:246": "kun 'dus rig pa sems kyi gter //",
    "NG0399:247": "'od gsal rig pa dbyings la 'du //",
    "NG0399:248": "klaung dgu bstan pa'i sgo mo yang *//",
    "NG0399:249": "sems nyid rig pa gzhi la rdzogs //",
    "NG0399:250": "ma bcos rdzogs pa'i rang bzhin ni //",
    "NG0399:251": "lhun gyis grub pa'i byang chub sems //",
    "NG0399:252": "ci yang yin no rnam kun bcas //",
    "NG0399:253": "gang ltar yin pa de ltar yin //",
    "NG0399:254": "thams cad khyab pa'i byang chub sems /",
    "NG0399:255": "khyab par gsal la rang bzhin med //",
    "NG0399:256": "'du 'bral med pas dbyings kyi @#//",
    "NG0399:257": "lung *//",
    "NG0399:258": "kun kyang mnyam nyid byang chub la //",
    "NG0399:259": "sgro dang skur pa ci zhig yod //",
    "NG0399:260": "de nyid ma yin mi gnas pas //",
    "NG0399:261": "kun kyang de dang mnyam du gsal //",
    "NG0399:262": "kun rdzogs bya bral rdzogs lung ni //",
    "NG0399:263": "gcig la kun tu khyab par bdal //",
    "NG0399:264": "gsang ba thabs kyi me long gis //",
    "NG0399:265": "gsal la 'dzin pa kun gyis dben //",
    "NG0399:266": "mdo 'dus sems kyi rtsa ba ni //",
    "NG0399:267": "chos rnams kun gyi snying po yin //",
    "NG0399:268": "rang byung mchog gi dgongs pa ni //",
    "NG0399:269": "bcos pa med do mkha' ltar bzhag / bsam bral mkha' ltar gnas pa ni //",
    "NG0399:270": "rig pa'i 'od gsal dbyings kyi ngang *//",
    "NG0399:271": "sems kyis sgrib par mi bya zhing *//",
    "NG0399:272": "glod na grol bar the tshom med //",
    "NG0399:273": "rdo rje dam pa'i rigs can la //",
    "NG0399:274": "mkha' ltar khyab bdal man ngag gis //",
    "NG0399:275": "gnang bkag med pa'i spyod ba bstan //",
    "NG0399:276": "'di la grol 'gyur the tshom med //",
    "NG0399:277": "rdo rje bla ma mi 'dzin zhing *//",
    "NG0399:278": "gsang ba'i man ngag 'phel 'gyur na //",
    "NG0399:279": "'di la rdo rje dmyal ba'i gnas //",
    "NG0399:280": "'grub 'gyur the tshom med par 'gro //",
    "NG0399:281": "dam tshig mi ldan rdo rje yang *//",
    "NG0399:282": "gsang ba'i dam sri gang byed pa //",
    "NG0399:283": "rdo rje dmyal ba nyid kyi gnas //",
    "NG0399:284": "gnyis ka bar mtshams med par ltung *//",
    "NG0399:285": "dad dang dam tshig ldan pa dang *//",
    "NG0399:286": "mi g.yo sems la dad pa dang *//",
    "NG0399:287": "gsang ba 'phel bar mi byed pa'i //",
    "NG0399:288": "rgyal tshab nges pa gcig la gtad //",
    "NG0399:289": "snod dang mi ldan slob ma ni //",
    "NG0399:290": "dam pa kun gyi dgra yin pas //",
    "NG0399:291": "bstan na 'jigs pa chen po nyid //",
    "NG0399:292": "mthong dang ma mthong gnyis kar byung *//",
    "NG0399:293": "'di la rang gsal klong gi don //",
    "NG0399:294": "'phyar zhing gcam pas bshad byas na //",
    "NG0399:295": "de yi rnam smin ma bstan te //",
    "NG0399:296": "bstan na myos pa nyid du 'gyur //",
    "NG0399:297": "rdo rje dam pa'i rigs can la //",
    "NG0399:298": "rtsol bral rig pa sems kyi lung *//",
    "NG0399:299": "yang gsang thugs kyi nyid khu 'di //",
    "NG0399:300": "rna brgyud 'phrul mig ldan pa yis //",
    "NG0399:301": "legs par sems kyi dkyil du bzhag / mi g.yo gsal bar gzung ba yin //",
    "NG0399:302": "yon tan nam mkha'i mtha' dang mnyam //",
    "NG0399:303": "kun bzang rgyal bas mchog tu gsungs //",
    "NG0399:304": "zhes gsungs so //",
    "NG0399:305": "nya mo 'khor lo'i rgyud las /",
    "NG0399:306": "thams cad 'dus par bstan pa'i le'u ste bcu gsum pa'o ///",
    "NG0399:307": "/ de nas yang byang chub sems dpa' rdo rje",
    "NG0399:308": "snying pos bcom ldan 'das dpal kun tu bzang po",
    "NG0399:309": "la 'di ska ces gsol to //",
    "NG0399:310": "dus gsum sangs rgyas thams cad kyis //",
    "NG0399:311": "sku gsung gsang ba rig pa ste //",
    "NG0399:312": "phyogs med bsrung bral dam tshig 'di //",
    "NG0399:313": "'dus pa'i tshogs la legs par gsungs //",
    "NG0399:314": "zhes zhus so //",
    "NG0399:315": "de nas yang bcom ldan 'das kyis 'da' ba med",
    "NG0399:316": "pa'i ting 'dzin la snyoms par zhugs te 'di skad",
    "NG0399:317": "ces gsungs so // kye sems dpa' chen po legs par nyon //",
    "NG0399:318": "dus gsum sangs rgyas thams cad kyis //",
    "NG0399:319": "srung sdom dam tshig mtha' yas pa //",
    "NG0399:320": "sku gsung thugs su nges par 'dus //",
    "NG0399:321": "de nyid rig pa'i dam tshig go / de nyid lhag pa'i dam tshig bzhi //",
    "NG0399:322": "ma @#//",
    "NG0399:323": "bcos lhun grub dam tshig la //",
    "NG0399:324": "bsrung dang mi bsrung phyogs bral bas //",
    "NG0399:325": "'da' ba med par lhun gyis rdzogs //",
    "NG0399:326": "bdag nyid rig pa ma yin pa //",
    "NG0399:327": "bsrung dang mi bsrung med pa'i phyir //",
    "NG0399:328": "gnyis ka ma yin phyir mi dgongs //",
    "NG0399:329": "bsrung bral rig pa'i dam tshig ni //",
    "NG0399:330": "bsrungs pas mkhan la tshad 'dor 'dra //",
    "NG0399:331": "bsrung du med pas mi bsrung zhing *//",
    "NG0399:332": "de nyid ma 'dzin 'dzin dang bral //",
    "NG0399:333": "nam mkha'i mtha' ltar bsrung med pas //",
    "NG0399:334": "nam mkha' rdo rje dam tshig mchog / ye nas thub pas bsrung du med //",
    "NG0399:335": "gsang ba'i rig pa'i dam tshig la //",
    "NG0399:336": "bsrung dang mi bsrung log pa'i chos //",
    "NG0399:337": "bsrungs pas grub pa ma yin zhing *//",
    "NG0399:338": "de bzhin ma bsrungs 'da' ba med //",
    "NG0399:339": "'gro 'dul thabs kyi dam tshig la //",
    "NG0399:340": "mi bsrung med pa'i don rtogs nas //",
    "NG0399:341": "kun thub thabs kyi dam tshig ste //",
    "NG0399:342": "ji ltar mthun pa de ltar yin //",
    "NG0399:343": "bsrung dang mi bsrung chos med pas //",
    "NG0399:344": "nam mkha'i rgyal po'i dam tshig 'di //",
    "NG0399:345": "phyogs med bdal ba ma bcos dang *//",
    "NG0399:346": "gang zhig phyogs su srung ba ni //",
    "NG0399:347": "ched byas phyogs 'dzin bsrung ba'i chos //",
    "NG0399:348": "phyogs bcas 'khor ba'i dam tshig yin //",
    "NG0399:349": "ma bcos gsang ba'i dam tshig la //",
    "NG0399:350": "phyogs ris che chung yongs kyis med //",
    "NG0399:351": "mkhyen pa'i phyogs bral dam tshig ni //",
    "NG0399:352": "ma bcos ngang la rdzogs par ldan //",
    "NG0399:353": "kun 'dus sems kyi me long la //",
    "NG0399:354": "sgrib pa med par rang bzhin 'char //",
    "NG0399:355": "dus gsum mnyam par rang gsal dang *//",
    "NG0399:356": "ma 'dres khyad par so sor gzigs //",
    "NG0399:357": "ji bzhin pa dang ji snyed pa //",
    "NG0399:358": "snying po rang gsal rdzogs pa'i lung *//",
    "NG0399:359": "sems kyi lung la gnyis med kyang *//",
    "NG0399:360": "ji ltar bltas pa de ltar snang *//",
    "NG0399:361": "'gro 'dul phyogs med dam tshig la //",
    "NG0399:362": "mdzad pa ngos gzung mi mnga' ste //",
    "NG0399:363": "de nyid mthong tshul khyad par gyis //",
    "NG0399:364": "phyogs ris med par rang bzhin 'char //",
    "NG0399:365": "ji ltar sna tshogs 'dul gyur ba //",
    "NG0399:366": "de lta de ltar mngon par snang *//",
    "NG0399:367": "ji bzhin nyi la phyogs med bas //",
    "NG0399:368": "thugs rje rang snang phyogs ris med //",
    "NG0399:369": "bdag nyid chen po kun 'dus pa //",
    "NG0399:370": "rang gsal gcig las 'das pa med //",
    "NG0399:371": "gcig po ye shes rdzogs pa nyid //",
    "NG0399:372": "rnam par 'byed pa'i chos dang bral //",
    "NG0399:373": "de nyid rig pa'i dam tshig ste //",
    "NG0399:374": "ye shes gsang ba'i ngo bo yin //",
    "NG0399:375": "dri med dam tshig chen po la //",
    "NG0399:376": "rnam rtog zhen pa'i chos mi gnas //",
    "NG0399:377": "sems nyid rdzogs pa'i rang bzhin la //",
    "NG0399:378": "kun rdzogs rang gsal snying por rdzogs //",
    "NG0399:379": "gcig pu'i ngang las mi 'da' na //",
    "NG0399:380": "rdzogs chen dam tshig chen po nyid //",
    "NG0399:381": "gcig bu yin par rab tu bsgra gas //",
    "NG0399:382": "lhun grub dam tshig chen po la //",
    "NG0399:383": "ma bsrungs rdzogs pas rang bzhin tshang *//",
    "NG0399:384": "phyogs ris med pas lhun gyis grub //",
    "NG0399:385": "btsal du med pas lhun gyis grub //",
    "NG0399:386": "gdod nas rdzogs pas lhun gyis grub //",
    "NG0399:387": "bsrung bral lhun rdzogs dam tshig la //",
    "NG0399:388": "gang ltar bsrungs pa phyin ci @#//",
    "NG0399:389": "log / bsrungs med chos la bsrungs pas bslad //",
    "NG0399:390": "btsal med chos la rtsol bas bcings //",
    "NG0399:391": "'dzin med chos la 'dzin pas gzung *//",
    "NG0399:392": "gcig gi don la gnyis su spyad //",
    "NG0399:393": "bgraud rtsol bral ba'i dam tshig la //",
    "NG0399:394": "bgrod pas ltun grub dam tshig 'khrul //",
    "NG0399:395": "bya bral chos la byas pas nor //",
    "NG0399:396": "de phyir dam pa'i rdo rje yin //",
    "NG0399:397": "lhag pa'i dam tshig mi ldan na //",
    "NG0399:398": "phyogs kyi dam tshig gang srungs kyang *//",
    "NG0399:399": "sprel ma g.yang du lhung ba bzhin /",
    "NG0399:400": "khams gsum 'khor ba'i gnas su ltung *//",
    "NG0399:401": "zhes gsungs so //",
    "NG0399:402": "nya mo 'khor lo'i rgyud las /",
    "NG0399:403": "lhun grub bsrung bral rig par rdzogs pa bstan pa'i le'u ste bcu bzhi ba'o ///",
    "NG0399:404": "/ de nas byang chub sems dpa' rdo rje snying po des 'di skad ces gsol ba btab bo //",
    "NG0399:405": "dus gsum sangs rgyas thams cad kyi //",
    "NG0399:406": "sku gsung thugs kyi mdzad pa la //",
    "NG0399:407": "brjod pa'i mtshan ma mi mnga' yang *//",
    "NG0399:408": "dman pa'i blo la ci 'tsham par //",
    "NG0399:409": "'phrul tshig sgra yi pra krid kyis //",
    "NG0399:410": "btsal med sems kyi'i 'phrin las 'di //",
    "NG0399:411": "'dus pa'i tshogs la bshad du gsol //",
    "NG0399:412": "zhes zhus pa las /",
    "NG0399:413": "de bzhin gshegs pa kun tu bzang pos 'di skad ces gsungs so //",
    "NG0399:414": "kye sems dpa' chen po /",
    "NG0399:415": "btsal med sems kyi rang bzhin la //",
    "NG0399:416": "bya byed 'phrin las mi gnas kyang *//",
    "NG0399:417": "lhun grub sems kyi byin brlabs las //",
    "NG0399:418": "btsal med 'phrin las phyogs bcur bdal //",
    "NG0399:419": "bya bral rdzogs pa'i 'phrin las ni //",
    "NG0399:420": "yin no dgag bral lhun gyis grub //",
    "NG0399:421": "chu dang rol ba lhun grub bltar //",
    "NG0399:422": "byas pa med par rang bzhin gsal //",
    "NG0399:423": "btsal bral sems kyi 'phrin las ni /",
    "NG0399:424": "khyab par gsal la dngos po med //",
    "NG0399:425": "dper na nyi ma'i 'od dang mtshungs //",
    "NG0399:426": "gsang ba rig pa'i rjes su mthun //",
    "NG0399:427": "byas ba zin pas bya mi dgos //",
    "NG0399:428": "lhun gyis grub pas btsal mi dgos //",
    "NG0399:429": "ye nas dag pas sbyang mi dgos /",
    "NG0399:430": "khams gsum rig par gcig pas na //",
    "NG0399:431": "'phrin las rnam bzhi bya mi dgos //",
    "NG0399:432": "'gro drug sems su sangs rgyas dang *//",
    "NG0399:433": "snying rjes 'gro don bya dang bral //",
    "NG0399:434": "ye nas byar med bya dang bral //",
    "NG0399:435": "dngos la de ltar mi gnas kyang */",
    "NG0399:436": "khyab pa'i gdul bya'i snang ba la //",
    "NG0399:437": "lhun grub rin chen 'bar ba ltar //",
    "NG0399:438": "btsal med byin gyis brlabs kyis 'byung *//",
    "NG0399:439": "gdul bya'i dus na skabs kyis mthun //",
    "NG0399:440": "lhun grub dus na phyogs ris med //",
    "NG0399:441": "sku gsung mdzad pa mtha' yas pa //",
    "NG0399:442": "lhun grub sems kyi mdzad pa yin //",
    "NG0399:443": "lhun grub mdzad pa ma rtogs na //",
    "NG0399:444": "phyogs 'dzin mdzad pas don mi mthong *//",
    "NG0399:445": "bya bral gsang ba'i mdzad pa ni //",
    "NG0399:446": "gang yang min no de ltar yin //",
    "NG0399:447": "thabs ldan rig pa gter gyi dbyings //",
    "NG0399:448": "bag yangs thabs la 'gag pa med //",
    "NG0399:449": "ma rig log pa drangs thabs su //",
    "NG0399:450": "thabs kyi mdzad pa bsam mi khyab //",
    "NG0399:451": "mu stegs dman pa'i mdzad spyod kyang *//",
    "NG0399:452": "rol pa bde mchog nyid yin na //",
    "NG0399:453": "gzhan lta @#//",
    "NG0399:454": "smos pa ci zhig dgos //",
    "NG0399:455": "gsang don btags na bde ba'i sa //",
    "NG0399:456": "de ma thag tu lhun gyi grub //",
    "NG0399:457": "ma chags thabs kyi mdzad pa ni //",
    "NG0399:458": "ci yang yin no gang yang rung *//",
    "NG0399:459": "ma bcos thabs kyi 'phrin las la //",
    "NG0399:460": "bya dang mi bya ci la yod //",
    "NG0399:461": "bdag med gzhan med rig pa'i klong *//",
    "NG0399:462": "bsam zhing spyad med de bzhin nyid //",
    "NG0399:463": "phyi nang kun bral chos kyi dbyings /",
    "NG0399:464": "khyab par gsal la ngos gzung med //",
    "NG0399:465": "mi 'byung mi 'jug dgongs pa'i klong *//",
    "NG0399:466": "bya med ma ma yengs dran bsam bral //",
    "NG0399:467": "rang gzhag rig pa gyi nar gnas //",
    "NG0399:468": "bya bral rig pa'i 'phrin las te //",
    "NG0399:469": "ma bcos rig pa thabs kyi sa //",
    "NG0399:470": "zhes gsungs so //",
    "NG0399:471": "nya mo 'khor lo'i rgyud las /",
    "NG0399:472": "bya btsal bral bar bstan pa'i le'u ste bco lnga pa'o ///",
    "NG0399:473": "/ de nas yang byang chub sems dpa' rdo rje snying pos /",
    "NG0399:474": "bcom ldan 'das la 'di skad ces gsol to //",
    "NG0399:475": "kye ma sangs rgyas thams cad kyi //",
    "NG0399:476": "rang byung nyag gcig dri med la //",
    "NG0399:477": "rtsol zhing sgrub pa'i chos med pa'i //",
    "NG0399:478": "rang byung 'bras bu ji ltar smon //",
    "NG0399:479": "zhes zhus so //",
    "NG0399:480": "de nas de bzhin gshegs pa kun tu bzang pos //",
    "NG0399:481": "'dus pa'i tshogs la 'di skad ces gsungs so //",
    "NG0399:482": "kye sems dpa' chen po /",
    "NG0399:483": "gdod nas ma btsal lhun grub pas //",
    "NG0399:484": "bgrod pas thob pa'i 'bras bu min //",
    "NG0399:485": "rgyu rkyen med pa'i rang byung bas //",
    "NG0399:486": "skye zhing 'jig pa'i 'bras bu min //",
    "NG0399:487": "thams cad byang chub snying po bas //",
    "NG0399:488": "gzhan las thob pa'i 'bras bu min //",
    "NG0399:489": "dus gsum cig car lhun rdzogs pas //",
    "NG0399:490": "rim par thob pa'i 'bras bu min //",
    "NG0399:491": "thog ma tha ma'i tshad med pas //",
    "NG0399:492": "grangs dang tshad kyi 'bras bu min //",
    "NG0399:493": "ma btsal rang bzhin lhun grub pas //",
    "NG0399:494": "btsal zhing sgrub pa'i 'bras bu min //",
    "NG0399:495": "dang por skye ba'i rgyu med pas //",
    "NG0399:496": "tha mar 'jig cing 'gag pa med //",
    "NG0399:497": "rang byung lhun grub 'bras bu ni //",
    "NG0399:498": "gdod nas lhun grub rang 'char bas //",
    "NG0399:499": "'byung ba lnga la rag ma las //",
    "NG0399:500": "sku gsung thugs la rten mi 'cha' //",
    "NG0399:501": "gsal byed rig pa'i sgron ma yis //",
    "NG0399:502": "gter khyim phung po gsal byed ltar //",
    "NG0399:503": "dman pa'i blo spangs gang dag la //",
    "NG0399:504": "lag gi nor bu bstan dang mtshungs //",
    "NG0399:505": "tak+sha ka yi nor bu ltar //",
    "NG0399:506": "ma bsags lhun grub byin rlabs can //",
    "NG0399:507": "'dzin rtog zhen pa mi mnga' yang *//",
    "NG0399:508": "byin rlabs rgya mtsho'i tshul du snang *//",
    "NG0399:509": "sur+ya 'od kyi snying po ltar //",
    "NG0399:510": "gdod nas rdzogs pa'i byin brlabs nyid //",
    "NG0399:511": "'gro 'ong med par snang ba las //",
    "NG0399:512": "rgyu 'bras rim pa ga la yod //",
    "NG0399:513": "'bras bu nyid la 'bras bu 'byung *//",
    "NG0399:514": "gdod nas lhun rdzogs snying po la //",
    "NG0399:515": "rgyu dang 'bras lta ga la yod //",
    "NG0399:516": "rin chen gser gyi gong bu ltar //",
    "NG0399:517": "ji ltar snang yang dbyings la 'dus /",
    "NG0399:518": "khyab ba ro yi tshul bzhin du //",
    "NG0399:519": "kun kyang chos sku nyid la 'dus //",
    "NG0399:520": "rang byung ye shes rtogs gyur na //",
    "NG0399:521": "lhun grub ye nas btsal mi dgos //",
    "NG0399:522": "lhun grub rin chen snying po @#//",
    "NG0399:523": "ltar //",
    "NG0399:524": "ma btsal lhun rdzogs kun tu bzang *//",
    "NG0399:525": "zhes gsungs so //",
    "NG0399:526": "nya mo 'khor lo'i rgyud las //",
    "NG0399:527": "lhun gyis grub pa'i le'u ste bcu drug pa'o ///",
    "NG0399:528": "/ de nas 'dus pa'i tshogs /",
    "NG0399:529": "bcom ldan 'das bde ba chen pos 'di skad ces gsungs so //",
    "NG0399:530": "kye 'dus ba'i tshogs chen po /",
    "NG0399:531": "gsang mdzod rig pa thugs kyi gter //",
    "NG0399:532": "thams cad byang chub sems kyi lung *//",
    "NG0399:533": "bde chen rdzogs pa klong gi mdo //",
    "NG0399:534": "gsang ba rig pa thabs kyi dbyig / bya bral rdzogs lung yang snying ste //",
    "NG0399:535": "gsang ba kun 'dus rdzogs pa ste //",
    "NG0399:536": "nya mo 'khor lo gsang ba'i rgyud //",
    "NG0399:537": "med las kun 'byung rang gsal bas //",
    "NG0399:538": "zad med gter chen mdzod yin te //",
    "NG0399:539": "thams cad sems su gsal bas na //",
    "NG0399:540": "byang chub sems kyi rdzogs lung la //",
    "NG0399:541": "bde chen ngang du kun rdzogs pas //",
    "NG0399:542": "sel med rig pa klong gi mdo //",
    "NG0399:543": "rtog ge'i spyod yul ma yin zhing *//",
    "NG0399:544": "btsal med thams kyis kun 'byung ba'o //",
    "NG0399:545": "thams cad rdzogs pa'i byang chub sems //",
    "NG0399:546": "rgyal ba'i snying po sems kyi lung *//",
    "NG0399:547": "sgro skur med par bshad pa yin //",
    "NG0399:548": "zab mo brtag dka'i spyod yul la //",
    "NG0399:549": "ma 'dus pa yi chos med pas //",
    "NG0399:550": "rdzogs chen kun 'dus theg pa'i rtse //",
    "NG0399:551": "rgya mtsho gting gi nya mo ltar //",
    "NG0399:552": "btsal bral rig pa dbyings la rgyu //",
    "NG0399:553": "spyod lam 'gag med nyam nga med //",
    "NG0399:554": "ji ltar gnas pa legs pa'i lam //",
    "NG0399:555": "'khor lo sgro 'dogs skur pa gcod //",
    "NG0399:556": "dus gsum rgyal ba'i dgongs pa yis //",
    "NG0399:557": "gsang ba thugs kyi rna rgyud 'di //",
    "NG0399:558": "rin chen gser gyi snod chen du //",
    "NG0399:559": "rtsal 'chang 'o ma blug pa ltar //",
    "NG0399:560": "yang gsang rig pa'i gter du bzhag / rigs nges rgyal tshab cig la gtad //",
    "NG0399:561": "bstan pa'i yang snying snying ltar gzung *//",
    "NG0399:562": "zhes gsungs so //",
    "NG0399:563": "nya mo 'khor lo'i rgyud las /",
    "NG0399:564": "rgyud gzung ba'i le'u ste ste bcu bdun pa'o ///",
    "NG0399:565": "/ byang chub kyi sems rdzogs pa chen po kun",
    "NG0399:566": "'dus gser gyi nya mo 'khor lo bskor ba'i rgyud",
    "NG0399:567": "chen po rdzogs so ///",
    "NG0399:568": "/ dgon phug gi bka' rgyud 'di rnam 'di rnams",
    "NG0399:569": "kyang bstan pa'i yang snying gi yang snying yin pas"
}