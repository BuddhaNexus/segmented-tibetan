{
    "K10acip-k_lha_sa-068-017:131b-0": "@131b / /rgya gar skad du /",
    "K10acip-k_lha_sa-068-017:131b-1": "sh'i ksha tra ya n'a ma s'u tra /",
    "K10acip-k_lha_sa-068-017:131b-2": "bod skad du /",
    "K10acip-k_lha_sa-068-017:131b-3": "bslab pa gsum gyi mdo zhes bya ba /",
    "K10acip-k_lha_sa-068-017:131b-4": "sangs rgyas dang /",
    "K10acip-k_lha_sa-068-017:131b-5": "byang chub sems dpa' thams cad la phyag 'tshal lo //",
    "K10acip-k_lha_sa-068-017:131b-6": "'di skad bdag gis thos pa dus gcig na /",
    "K10acip-k_lha_sa-068-017:132a-0": "bcom ldan 'das @132a *//",
    "K10acip-k_lha_sa-068-017:132a-1": "yul spong byed na /",
    "K10acip-k_lha_sa-068-017:132a-2": "ljongs rgyu zhing gshegs pa dang /",
    "K10acip-k_lha_sa-068-017:132a-3": "grong spyil bu can du byon te /",
    "K10acip-k_lha_sa-068-017:132a-4": "grong spyil bu can gyi grong gi byang phyogs kyi shing s'a la'i tshal na /",
    "K10acip-k_lha_sa-068-017:132a-5": "dge slong gi dge 'dun chen po dang thabs gcig tu bzhugs so //",
    "K10acip-k_lha_sa-068-017:132a-6": "de nas bcom ldan 'das kyis dge slong rnams la bka' stsal pa /",
    "K10acip-k_lha_sa-068-017:132a-7": "dge slong dag /",
    "K10acip-k_lha_sa-068-017:132a-8": "'di dag ni tshul khrims yin no //",
    "K10acip-k_lha_sa-068-017:132a-9": "'di ni ting nge 'dzin yin no //",
    "K10acip-k_lha_sa-068-017:132a-10": "'di ni shes rab yin no //",
    "K10acip-k_lha_sa-068-017:132a-11": "dge slong dag /",
    "K10acip-k_lha_sa-068-017:132a-12": "tshul khrims la goms par byas na /",
    "K10acip-k_lha_sa-068-017:132a-13": "ting nge 'dzin la yun ring du gnas par 'gyur ro //",
    "K10acip-k_lha_sa-068-017:132a-14": "ting nge 'dzin la goms par byas na /",
    "K10acip-k_lha_sa-068-017:132a-15": "shes rab thob par 'gyur /",
    "K10acip-k_lha_sa-068-017:132a-16": "shes rab la goms par byas na /",
    "K10acip-k_lha_sa-068-017:132a-17": "'di lta ste /",
    "K10acip-k_lha_sa-068-017:132a-18": "'dod chags dang /",
    "K10acip-k_lha_sa-068-017:132a-19": "zhe sdang dang /",
    "K10acip-k_lha_sa-068-017:132a-20": "gti mug dag las sems yang dag pa kho nar rnam par grol bar 'gyur ro //",
    "K10acip-k_lha_sa-068-017:132a-21": "de ltar sems yang dag pa kho nar rnam par grol ba'i 'phags pa'i nyan thos kyis ni bdag gi zag pa 'di zad do //",
    "K10acip-k_lha_sa-068-017:132a-22": "tshangs par spyod pa ni bsten to //",
    "K10acip-k_lha_sa-068-017:132a-23": "bya ba ni byas so //",
    "K10acip-k_lha_sa-068-017:132a-24": "'di las srid pa gzhan mi shes so zhes yang dag pa kho nar shes par 'gyur ro //",
    "K10acip-k_lha_sa-068-017:132a-25": "bcom ldan 'das kyis de skad ces bka' stsal nas dge slong de dag yi rangs te /",
    "K10acip-k_lha_sa-068-017:132a-26": "bcom ldan 'das kyis gsungs pa la mngon par bstod do //",
    "K10acip-k_lha_sa-068-017:132a-27": "bslab pa gsum gyi mdo rdzogs so ////"
}