{
    "T02D3212:217a-0": "@217a # // rgya gar skad du /",
    "T02D3212:217a-1": "ku ru kulla s'a dha nam /",
    "T02D3212:217a-2": "bod skad du /",
    "T02D3212:217a-3": "ku ru kulle'i sgrub thabs /",
    "T02D3212:217a-4": "ku ru kulle la phyag 'tshal lo //",
    "T02D3212:217a-5": "dang por sngags pas gdong ba'i phyi byad la sogs pa byas te /",
    "T02D3212:217a-6": "bde ba'i stan la gnas pas yi ge aa las",
    "T02D3212:217a-7": "byung ba'i rang gi snying ga'i zla ba la yi",
    "T02D3212:217a-8": "ge hr'i: shin tu dmar ba'i 'od zer gyi lha",
    "T02D3212:217a-9": "mo ku ru kulle yang dag par spyan drangs shing",
    "T02D3212:217a-10": "/ snying ga'i sa bon las kun nas byung ba'i",
    "T02D3212:217a-11": "mchod pa'i khyad par gyis legs par mchod la phyag",
    "T02D3212:217a-12": "/ 'tshal ba dang / sdig pa bshags pa dang /",
    "T02D3212:217a-13": "bsod nams rjes su yi rang ba dang /",
    "T02D3212:217a-14": "bsngo ba dang /",
    "T02D3212:217a-15": "gsum la skyabs su 'gro ba dang /",
    "T02D3212:217a-16": "byang chub tu sems bskyed pa dang /",
    "T02D3212:217a-17": "gnas bzhi bsgom par bya ba rnams kyang byas te /",
    "T02D3212:217b-0": "stong pa nyid kyang rnam par bsgom zhing sngags kyis @217b kyang byin gyis brlabs la /",
    "T02D3212:217b-1": "snying ga'i sa bon las nges par grub pa'i autpala",
    "T02D3212:217b-2": "dmar po las skyes pa'i zla ba'i dkyil 'khor la",
    "T02D3212:217b-3": "sa bon de nyid bsgom par bya ba'o //",
    "T02D3212:217b-4": "de dag thams cad yongs su gyur pa las bcom ldan 'das ma ste /",
    "T02D3212:217b-5": "sku mdog dmar mo padma dang zla ba dmar po'i",
    "T02D3212:217b-6": "gdan la na bza' dmar po dang dbu rgyan dang",
    "T02D3212:217b-7": "ldan pa / phyag bzhi g-yas pas mi 'jigs pa rab tu sbyin pa /",
    "T02D3212:217b-8": "gzhan gyis ni legs par bkang ba'i mda'o //",
    "T02D3212:217b-9": "g-yon pa'i gcig gis ni rin po che'i gzhu bsnams pa /",
    "T02D3212:217b-10": "gzhan gyis ni autpala dmar po bsnams pa dbu rgyan",
    "T02D3212:217b-11": "la snang ba mtha' yas ku ru kulle'i khong na",
    "T02D3212:217b-12": "bzhugs par gyur pa'i sgeg pa'i nyams dang ldan zhing",
    "T02D3212:217b-13": "mchog tu 'bar bar gyur pa'i gzhon nu lang tshol",
    "T02D3212:217b-14": "bab pa'i ku ru kulle ji srid du skyo bar",
    "T02D3212:217b-15": "ma gyur pa de srid du bsgom par bya ba'o",
    "T02D3212:217b-16": "// skyo bar ni sngags bzlas par bya ba'o //",
    "T02D3212:217b-17": "de la sngags ni 'di yin te /",
    "T02D3212:217b-18": "aom ku ru kulle hr'i: sv'a h'a /",
    "T02D3212:217b-19": "bsgrub bya dbang du bya bar 'dod pas ni shing",
    "T02D3212:217b-20": "mya ngan med dmar po'i rtsa bar le brgyan rtsis",
    "T02D3212:217b-21": "dkyil 'khor gru gsum pa byas la /",
    "T02D3212:217b-22": "de la me tog dmar pos lha mo yang dag par mchod cing /",
    "T02D3212:217b-23": "bdag nyid kyang gos dmar pos bsgrub bya skra grol ba gcer bur gyur cing /",
    "T02D3212:217b-24": "myos pa rdog pas mnan te /",
    "T02D3212:217b-25": "snying autpala dmar po'i mdas 'bigs bzhin pas sngags bzlas par bya ba'o //",
    "T02D3212:217b-26": "de la sngags ni 'di yin te /",
    "T02D3212:217b-27": "aom ku ru kulle hr'i: che ge mo bdag gi dbang du gyis sv'a h'a zhes bya ba'o //",
    "T02D3212:217b-28": "ku ru kulle'i sgrub thabs so //"
}