{
    "T02D3108:204a-0": "@204a # // rgya gar skad du /",
    "T02D3108:204a-1": "aushn'i sha bha ba si t'a ta pa tre bi dhi n'a ma /",
    "T02D3108:204a-2": "bod skad du /",
    "T02D3108:204a-3": "gtsug tor nas byung ba'i gdugs dkar mo can gyi cho ga zhes bya ba /",
    "T02D3108:204a-4": "rje btsun phyag na rdo rje la phyag 'tshal lo //",
    "T02D3108:204a-5": "rnam snang mdzad rigs gtsug tor grags //",
    "T02D3108:204a-6": "phyag stong spyan stong zhabs btud nas //",
    "T02D3108:204a-7": "gzungs kyi rim pa las byung ba'i //",
    "T02D3108:204a-8": "dkyil 'khor cho ga bshad par bya //",
    "T02D3108:204a-9": "chu klung ngam /",
    "T02D3108:204a-10": "nags tshal lam /",
    "T02D3108:204a-11": "chu bo'i 'gram mam /",
    "T02D3108:204a-12": "ri'i sul lam /",
    "T02D3108:204a-13": "phug gam /",
    "T02D3108:204a-14": "yid dang mthun pa'i yul dben pa bas mtha'i dgon par /",
    "T02D3108:204a-15": "slob dpon gtsug lag mkhas pa chos la dga' ba bslab pa bsrung ba 'grogs na bde ba /",
    "T02D3108:204a-16": "snying rje can gyi dkyil 'khor du dbang bskur ba",
    "T02D3108:204a-17": "thob pa dkyil 'khor la sogs pa'i las la mkhas",
    "T02D3108:204a-18": "pa rmi lam du rtags dang mtshan ma thob pa",
    "T02D3108:204a-19": "/ sgrub pa'i grogs po rigs btsun pa chos spyod",
    "T02D3108:204a-20": "pa dad pa can snying stobs che zhing brtson 'grus",
    "T02D3108:204a-21": "/ can ; bsam pa bzang zhing mi skyo ba",
    "T02D3108:204a-22": "gzhan gyis brid kyang 'phags pa'i tshul mi gtong ba'i",
    "T02D3108:204a-23": "grogs dang lhan cig tu stan bde ba la 'dug",
    "T02D3108:204a-24": "/ can ; ste / sgrub pa'i yan lag ni rdzas me tog dkar po dri zhim pa dang /",
    "T02D3108:204a-25": "rtsa ba dang sdong bu la sogs pa sbyar ba'i spos dkar po dang /",
    "T02D3108:204a-26": "tsandan dkar po'i dri dang /",
    "T02D3108:204a-27": "'bras dkar gyi bshos dang /",
    "T02D3108:204a-28": "lug la sogs pa dkar ba las byung ba mar gyi mar me dang /",
    "T02D3108:204a-29": "'bras yos dang /",
    "T02D3108:204a-30": "tsandan dkar po dang /",
    "T02D3108:204a-31": "me tog dkar po dang ldan pa'i aargham dang /",
    "T02D3108:204a-32": "gtsug tor dkar mo'i nye ba'i snying po bzlas pa'i khrus byas la /",
    "T02D3108:204a-33": "snying po'i sngags bzlas te /",
    "T02D3108:204a-34": "stod g-yogs dang smad g-yogs dkar po bgos nas /",
    "T02D3108:204a-35": "gtsug tor nas byung ba bzhin tshogs gsog pa'i lha mdun du spyan drangs la /",
    "T02D3108:204a-36": "bdun rnam dag byas te /",
    "T02D3108:204a-37": "gtsug tor nas byung ba bzhin du khro mo bcu",
    "T02D3108:204a-38": "bdun bsgoms la sngags bcu gsum brjod nas thugs ka'i",
    "T02D3108:204a-39": "'od zer las ra ba dang dra ba dang /",
    "T02D3108:204a-40": "bla re dang me 'od rnams byung ste bsrung bar bsam par bya'o //",
    "T02D3108:204a-41": "de nas rang gi snying gar yi ge h'um bkod",
    "T02D3108:204a-42": "nas chos thams cad bdag med par bsgom par bya'o",
    "T02D3108:204a-43": "// de nas dbyangs yig bcu drug las zla ba'i dkyil 'khor bskyed la /",
    "T02D3108:204a-44": "de'i steng du yi ge h'um bsam mo //",
    "T02D3108:204b-0": "de yongs su gyur pa las rdo rje dkar po @204b rtse dgu ba bsam mo //",
    "T02D3108:204b-1": "de nas 'od zer spha ra na h'um zhes pas spro ba dang /",
    "T02D3108:204b-2": "sam ha ra na h'um zhes pas bsdus nas /",
    "T02D3108:204b-3": "bdag nyid bcom ldan 'das phyag na rdo rje rdo rje dang zhags pa bsnams pa /",
    "T02D3108:204b-4": "bgegs kyi rgyal po bi n'a ya ka gdan du bting ba /",
    "T02D3108:204b-5": "sku mdog sngon po sangs rgyas lnga'i cod pan can /",
    "T02D3108:204b-6": "rdo rje'i rgyan gyes brgyan pa me'i phung po'i dbus na bzhugs par bsams la /",
    "T02D3108:204b-7": "de'i snying ga nas nye ba'i snying po'i sngags brjod",
    "T02D3108:204b-8": "pas shar la sogs pa me 'bar ma la sogs",
    "T02D3108:204b-9": "pa'i khro mo brgyad sbrul pa h'um drum hr'i: shtom",
    "T02D3108:204b-10": "gyis bdag dang khro mo brgyad byin gyis brlabs la",
    "T02D3108:204b-11": "snying po dang nye ba'i snying po bzlas nas /",
    "T02D3108:204b-12": "de'i mdun du gdug pa can thams cad tshar gcod pa'i dkyil 'khor dbu stong mnga' ba /",
    "T02D3108:204b-13": "phyag stong mnga' ba /",
    "T02D3108:204b-14": "spyan bye ba brgya stong mnga' ba /",
    "T02D3108:204b-15": "mi byed 'bar ba'i mtshan rtags can 'grel pa nas 'byung ba bzhin bsgoms la /",
    "T02D3108:204b-16": "mchod pas mchod pa dang /",
    "T02D3108:204b-17": "gtsug tor dkar mo'i gzungs kyis bstod pa dang /",
    "T02D3108:204b-18": "bdag dang mtha' yas pa'i sems can thams cad srung du gsol zhes phrin las bcol la /",
    "T02D3108:204b-19": "snying po'i dkyil 'khor phyogs skyong ba bcus bskor bar bsams la /",
    "T02D3108:204b-20": "gtor ma bcu dbul ba dang /",
    "T02D3108:204b-21": "gdon thams cad la gtor ma gsum mkha' spyod dang /",
    "T02D3108:204b-22": "sa spyod dang sa 'og na spyod pa'i dbye bas",
    "T02D3108:204b-23": "phye ba la mchod pa phul nas gzungs nas 'byung",
    "T02D3108:204b-24": "ba bzhin du phrin las bcol la gshegs su gsol",
    "T02D3108:204b-25": "bar bsam par bya'o //",
    "T02D3108:204b-26": "de nas nye ba'i snying po'i 'khrul 'khor bris la rgyal rigs la sogs pa la gdags so //",
    "T02D3108:204b-27": "yang na rgyal mtshan gyi rtse mo la btags nas grong dam grong khyer ram /",
    "T02D3108:204b-28": "grong rdal gyi sgor btsugs te /",
    "T02D3108:204b-29": "klog pa bzhi phyogs bzhir bzhag la mchod pa chen po byas la /",
    "T02D3108:204b-30": "bskor ba brgya rtsa brgyad bya ba'am /",
    "T02D3108:204b-31": "yang na rgyal mtshan gyi rtse mo la btags nas grong ngam grong khyer ram grong rdal la /",
    "T02D3108:204b-32": "bskor ba bya'o //",
    "T02D3108:204b-33": "las 'di thams cad la snying bo dang nye ba'i snying po 'bum sngon du bzlas te /",
    "T02D3108:204b-34": "gzungs brgya rtsa brgyad bzlas la tshon dkar pos dkyil 'khor bris te /",
    "T02D3108:204b-35": "mchod nas las thams cad shes par bya'o //",
    "T02D3108:204b-36": "gtsug tor nas byung ba gdugs dkar mo can gyi",
    "T02D3108:204b-37": "gzungs 'don pa'i cho ga / slob dpon sh'u ram",
    "T02D3108:205a-0": "ga barma badzras mdzad pa @205a * //",
    "T02D3108:205a-1": "rdzogs so /"
}