{
    "NG0506:1": "ma bcos rang bzhin lhug pa la //",
    "NG0506:2": "bsam gtan nyid ni dmigs mi bya //",
    "NG0506:3": "dmigs med mkha' ltar dag pa'i sems //",
    "NG0506:4": "skye 'gag med pa'i gnas lugs 'di //",
    "NG0506:5": "bsam brjod bral ba'i ngang du bzhag / rang bzhin gdod nas rnam dag pa //",
    "NG0506:6": "gsal la 'dzin med stong pa nyid //",
    "NG0506:7": "cir yang ma grub gzhi yis stong *//",
    "NG0506:8": "cis kyang ma byas lam gyis stong *//",
    "NG0506:9": "ci yang ma yin 'bras bus stong *//",
    "NG0506:10": "mtshan ma bral bas dmigs gtad stong *//",
    "NG0506:11": "mtha' dang bral bas phyogs ris stong *//",
    "NG0506:12": "lhun gyis grub pas bcos ma stong *//",
    "NG0506:13": "rang 'byung yin pas rkyen rnams stong *//",
    "NG0506:14": "rang gsal yin pas sgrib pa stong *//",
    "NG0506:15": "rang rig yin pas 'khrul pa ste //",
    "NG0506:16": "rang snang yin pas gzung 'dzin stong *//",
    "NG0506:17": "stong pa nyid la med zhen bral //",
    "NG0506:18": "ci yang ma 'gags sa le ba //",
    "NG0506:19": "gzugs ni gzugs kyi ngo bo'i stong *//",
    "NG0506:20": "dper na chu yi zla ba bzhin //",
    "NG0506:21": "sgra dang dri ro reg bya chos //",
    "NG0506:22": "nam mkha' bzhin du ngo bo stong *//",
    "NG0506:23": "stong nyid ma skyes chos kyi dbyings //",
    "NG0506:24": "zad pa med cing 'phel ba med //",
    "NG0506:25": "skye ba med pa 'gag pa med //",
    "NG0506:26": "gang ba med cing bri ba med //",
    "NG0506:27": "thob pa med cing ma thob med //",
    "NG0506:28": "yod dang med pa gnyis su med //",
    "NG0506:29": "gnyis med mtha' bral stong pa nyid //",
    "NG0506:30": "spros dang bral ba'i chos nyid la //",
    "NG0506:31": "rang rang gzung 'dzin dag pa ni //",
    "NG0506:32": "stong pa nyid ces rgyal ba bzhed //",
    "NG0506:33": "ji srid gzung 'dzin yod kyi bar //",
    "NG0506:34": "de srid dngos po mtshan ma yin //",
    "NG0506:35": "gzung 'dzin med pa'i snang ba de //",
    "NG0506:36": "stong pa nyid kyi rang bzhin yin //",
    "NG0506:37": "stong pa'i rang bzhin mi shes pas //",
    "NG0506:38": "mi rtog bsgoms pas rmongs pa phung *//",
    "NG0506:39": "rnam pa kun ldan stong pa nyid //",
    "NG0506:40": "rang bzhin dag pa'i chos sku yin //",
    "NG0506:41": "ngo bo spros bral lhan cig skyes //",
    "NG0506:42": "rnam pa kun ldan chos nyid la //",
    "NG0506:43": "phyag ni stong pa'i ye shes la //",
    "NG0506:44": "rgya ni gzung 'dzin mtshan ma bral //",
    "NG0506:45": "chen po 'khor 'das zung du 'jug / gnyis med mtha' bral phyag rgya che //",
    "NG0506:46": "ye nas ma bcos chos kyi dbyings //",
    "NG0506:47": "kun la khyab pa snying po ste //",
    "NG0506:48": "ma rig dus na 'khor ba la //",
    "NG0506:49": "rig cing rtogs pa mya ngan 'das //",
    "NG0506:50": "gnyis med rtog pa yang dag lam //",
    "NG0506:51": "de bzhin nyid kyi chos nyid la //",
    "NG0506:52": "rims kyis yongs su sbyangs pa yis //",
    "NG0506:53": "rnam dag 'gyur ba med pa'i don //",
    "NG0506:54": "lhun gyis grub pa ye shes mchog / thams cad rang rig rang gsal du //",
    "NG0506:55": "sems su rtogs pa chos yin la //",
    "NG0506:56": "bde gsal mi rtog rang bzhin la //",
    "NG0506:57": "mi 'da' dam tshig phyag rgya ste //",
    "NG0506:58": "thabs shes gnyis kyi rgyu rkyen gyis //",
    "NG0506:59": "gong du rtsal sbyangs lam gyi rgya //",
    "NG0506:60": "dbyer med kun la khyab pa yi //",
    "NG0506:61": "nga yi rang bzhin 'di rig na //",
    "NG0506:62": "chos rnams thams cad rig 'gyur bas //",
    "NG0506:63": "bya byed rtsol grub kun la 'das //",
    "NG0506:64": "ma btsal lhun gyis grub par 'gyur //",
    "NG0506:65": "'gyur med mi rtog ting 'dzin la //",
    "NG0506:66": "yengs med gnas pa'i rtse gcig @#//",
    "NG0506:67": "la //",
    "NG0506:68": "re dogs gzung 'dzin mkha' ltar dag / sems kyi rang bzhin spros dang bral //",
    "NG0506:69": "gang du mi rtog mnyam pa nyid //",
    "NG0506:70": "sna tshogs ro gcig 'od gsal dang *//",
    "NG0506:71": "spang blang mtshan ma'i chos bral na //",
    "NG0506:72": "bsgom bya sgom byed gnyis med cing *//",
    "NG0506:73": "slob cing sbyangs bgrod med pa yi //",
    "NG0506:74": "rang bzhin dag pa'i chos nyid la //",
    "NG0506:75": "mi slob pa ni yang dag don //",
    "NG0506:76": "rnam par rtog med lhun gyis grub //",
    "NG0506:77": "thams cad ma lus rdzogs pa che //",
    "NG0506:78": "rnam dag rang rig ye shes la //",
    "NG0506:79": "sangs rgyas sems can 'byung ba med //",
    "NG0506:80": "dri med zang thal chos kyi sku //",
    "NG0506:81": "phyi nang snod bcud 'khor 'das kun //",
    "NG0506:82": "ma rtogs blo la snang mod kyi //",
    "NG0506:83": "snang la rang bzhin med pa yi //",
    "NG0506:84": "rang 'byung ye shes gdangs su shar //",
    "NG0506:85": "rang la rang snang snod bcud kun //",
    "NG0506:86": "sku dang zhing khams ye sangs rgyas //",
    "NG0506:87": "thams cad ma lus chos su gcig / sangs rgyas nyid las gzhan ma yin //",
    "NG0506:88": "sangs rgyas nyid kyis mi rnyed do //",
    "NG0506:89": "sangs rgyas ma rtogs sems can ni //",
    "NG0506:90": "thog ma med nas tha ma'i bar //",
    "NG0506:91": "gnas lugs gcig gi spyod yul te //",
    "NG0506:92": "kun gzhi byang chub sems kyi rtsal //",
    "NG0506:93": "sems las ma rtogs chos kun med //",
    "NG0506:94": "sems su 'dzin pa 'khrul ba'i blo //",
    "NG0506:95": "blo las grol na gnyis su med //",
    "NG0506:96": "lhan cig skyes pa ye shes de //",
    "NG0506:97": "mtshon du yod pa ma yin te //",
    "NG0506:98": "ston ka'i zla ltar dri ma med //",
    "NG0506:99": "bde gsal stong pa'i bkrag mdangs can //",
    "NG0506:100": "dri ma dri bral chos nyid dbyings //",
    "NG0506:101": "bde ba che las gzhan med pas //",
    "NG0506:102": "rnam pa kun ldan spros med bdag / ji bzhin nyid las ma g.yos pas //",
    "NG0506:103": "rin chen gling gi snod bcud bzhin //",
    "NG0506:104": "kun tu bzang po'i rang bzhin no //",
    "NG0506:105": "rang bzhin lhun gyis grub pa'i dbyings //",
    "NG0506:106": "rtsol ba med par rdzogs sangs rgyas //",
    "NG0506:107": "rtsol bas rtsol ba'i nad du 'gro //",
    "NG0506:108": "rdzogs pa'i sangs rgyas des mi 'grub //",
    "NG0506:109": "ma btsal bzhag pas don kun 'grub //",
    "NG0506:110": "'di ni rgyal ba kun gyi gsung *//",
    "NG0506:111": "'bras bu gsang ba bla na med pa'i rgyud chen po dri ma med pa'i snying po las /",
    "NG0506:112": "zab don rdzogs rim gyi le'u ste bcu bzhi pa'o ///",
    "NG0506:113": "/ theg pa sna tshogs thabs tshul gyis //",
    "NG0506:114": "'gro ba'i don du bstan pa yang *//",
    "NG0506:115": "theg pa dgu yis nges 'byung ba //",
    "NG0506:116": "theg pa gsum du legs bsdus nas //",
    "NG0506:117": "theg pa gcig gi 'bras bu ni //",
    "NG0506:118": "bla med theg pa thabs kyi mchog / gzhi yi dus na bden gnyis te //",
    "NG0506:119": "lam du thabs shes nyams blangs pas //",
    "NG0506:120": "'bras bu gnyis ldan sangs rgyas de //",
    "NG0506:121": "tshe 'di nyid la ster byed pas //",
    "NG0506:122": "'bras bu'i theg par ming du 'bod //",
    "NG0506:123": "'jig rten lha mi'i theg pa yi //",
    "NG0506:124": "sdig spong dge bcu spyod pa dang *//",
    "NG0506:125": "nyan thos rang rgyal theg pa yis //",
    "NG0506:126": "spangs thob tshul khrims yon tan dang *//",
    "NG0506:127": "theg chen byang chub sems dpa' yis //",
    "NG0506:128": "pha rol phyin pa'i sa lam rnams //",
    "NG0506:129": "sngags kyi lam du ma gyur med //",
    "NG0506:130": "rig pa'i ye shes @#//",
    "NG0506:131": "ma rtogs pa'i //",
    "NG0506:132": "dus gsum sangs rgyas ma mchis pas //",
    "NG0506:133": "theg pa'i mthar thug gsang sngags che //",
    "NG0506:134": "gsang sngags rgyal ba'i don kun 'grub //",
    "NG0506:135": "don gcig nyid la ma rmongs shing *//",
    "NG0506:136": "thabs mang dka' ba med pa ste //",
    "NG0506:137": "mi dge spangs pas ngan song grol //",
    "NG0506:138": "las sgrib dag pas bde 'gro thob //",
    "NG0506:139": "dge ba spel bas tshogs gnyis rdzogs //",
    "NG0506:140": "byang sems lam nyid mngon du byas //",
    "NG0506:141": "gnyis med rtogs pa'i skad cig la //",
    "NG0506:142": "'khor ba ma yengs rang sar grol //",
    "NG0506:143": "myang 'das ma bsgrubs lhun gyis grub //",
    "NG0506:144": "'khor 'das rang grol gnyug ma'i ngang *//",
    "NG0506:145": "zung 'jug bde ba chen po'i sku //",
    "NG0506:146": "gzhi bde lam bde 'bras bu bde //",
    "NG0506:147": "bde ba las ni bde ba 'byung *//",
    "NG0506:148": "bde ba'i 'byung gnas rdo rje 'chang *//",
    "NG0506:149": "rgyud kun gyi ni bdag po ste //",
    "NG0506:150": "dpal ldan dgyes pa rdo rje mchog / dbang po rnon pos dbang byas phyir //",
    "NG0506:151": "sngags kyi theg pa khyad par 'phags //",
    "NG0506:152": "srid gsum ye nas sangs rgyas zhing *//",
    "NG0506:153": "'khor ba nyid ni mya ngan 'das //",
    "NG0506:154": "nyon mongs lnga ni ye shes la //",
    "NG0506:155": "'dod yon lnga la bde bar spyod //",
    "NG0506:156": "rnam rtog nyid kyang chos kyi sku //",
    "NG0506:157": "gzugs rnams thams cad he ru ka / 'jig rten thams cad gzhal yas khang *//",
    "NG0506:158": "skye 'gro kun yang rgyal ba'i sku //",
    "NG0506:159": "log rtog nyid kyang yang dag don //",
    "NG0506:160": "snang ba thams cad chos sku'i 'od //",
    "NG0506:161": "ma rig pa yang chos kyi dbyings //",
    "NG0506:162": "gang byas chos nyid rol pa'i klong *//",
    "NG0506:163": "ci bde bar ni brten pas 'grub //",
    "NG0506:164": "dka' thub sbyin sreg mchod sbyin dang *//",
    "NG0506:165": "bsam gtan la yang dmigs mi bya //",
    "NG0506:166": "sngags bzlas cho ga'i rim pa kun //",
    "NG0506:167": "ma tshang ba dang chad gyur pa //",
    "NG0506:168": "tshad du bya ba gang yang med //",
    "NG0506:169": "ma byas pa ni rgya cher 'gyur //",
    "NG0506:170": "so ma lhug pa rang dga' ru //",
    "NG0506:171": "ma bcos bzhag pas don kun 'grub //",
    "NG0506:172": "dper na skyes bu sngags mkhas pas //",
    "NG0506:173": "dug dang rgyal po'i chad pa las //",
    "NG0506:174": "thar par 'gyur gyis gzhan gyis min //",
    "NG0506:175": "de bzhin nyon mongs las kyi dbang *//",
    "NG0506:176": "nyin re bram ze gsod pa dang *//",
    "NG0506:177": "mtshams med lnga po byed pa yang *//",
    "NG0506:178": "chos 'di la zhugs gyur na //",
    "NG0506:179": "dka' ba med par grol bar 'gyur //",
    "NG0506:180": "theg pa gzhan gyis de ltar min //",
    "NG0506:181": "de ni bla ma'i byin rlabs las //",
    "NG0506:182": "thabs gzhan rten pa rmongs pa yin //",
    "NG0506:183": "chos rnams mi shes ma rtogs kyang *//",
    "NG0506:184": "dam pa mchog gi bla ma la //",
    "NG0506:185": "mos gus rim gro tshar byas na //",
    "NG0506:186": "bla med byang chub mchog gi don //",
    "NG0506:187": "'grub 'gyur 'di la the tshom med //",
    "NG0506:188": "mun pa la ni mar me ltar //",
    "NG0506:189": "rang rig ye shes mngon gyur pas //",
    "NG0506:190": "yun ring dus su dka' spyad kyi //",
    "NG0506:191": "sdug bsngal tshor ba myong mi dgos //",
    "NG0506:192": "skad cig thams cad mngon par rtog / skad cig gcig gis bye brag phyed //",
    "NG0506:193": "skad cig gcig gis rdzogs sangs rgyas //",
    "NG0506:194": "ye shes sku re rang 'byung ba //",
    "NG0506:195": "rnam par rtog med lhun gyis grub //",
    "NG0506:196": "lhun grub don de kun la khyab //",
    "NG0506:197": "mdun dang rgyab dang @#//",
    "NG0506:198": "phyogs bcu ru //",
    "NG0506:199": "rgyun chad med par gang snang yang *//",
    "NG0506:200": "de de nyid las gzhan med kyang *//",
    "NG0506:201": "ma rig 'khrul pa'i theg pa rnams //",
    "NG0506:202": "gnad dang mi ldan don ma rtogs //",
    "NG0506:203": "dper na ba bzhon 'o ma ni //",
    "NG0506:204": "lus kun khyab kyang rwa 'jug nas //",
    "NG0506:205": "'then yang 'o ma mi 'ong la //",
    "NG0506:206": "nu sor 'then na dka' med 'byung *//",
    "NG0506:207": "de bzhin rang rig chos kyi sku //",
    "NG0506:208": "lus ngag yid gsum ma yengs par //",
    "NG0506:209": "rdo rje gsum gyi gnas lugs kyi //",
    "NG0506:210": "thabs dang ldan pa'i gnad shes pas //",
    "NG0506:211": "sku gsung thugs kyi yon tan de //",
    "NG0506:212": "rjes dpag ma yin mngon sum du //",
    "NG0506:213": "mngon par rdzogs par sangs rgyas 'gyur //",
    "NG0506:214": "de la 'di ltar lta ba nyid //",
    "NG0506:215": "phyogs med mtha' bral kun tu gsal //",
    "NG0506:216": "ma dmigs bsam gtan sgom pa dang *//",
    "NG0506:217": "shugs 'byung rang grol dgag sgrub dag / mi 'da'",
    "NG0506:218": "dam tshig gtan gyi bdag / nyin mo bcom ldan",
    "NG0506:219": "rdo rje can // mtshan mo shes rab pha rol phyin //",
    "NG0506:220": "zung 'jug yangs pa phyag rgya che //",
    "NG0506:221": "don gyi dbu ma spros dang bral //",
    "NG0506:222": "'di la yi bsam yod ma yod //",
    "NG0506:223": "bzang ngan mi smra gang yang med //",
    "NG0506:224": "ji ltar bdag nyid de ltar gzhan //",
    "NG0506:225": "sku gsung thugs kyi rdo rje 'chang *//",
    "NG0506:226": "mnyam med dam pa rin po che //",
    "NG0506:227": "'od gsal chen po'i ngang la bzhugs //",
    "NG0506:228": "mtha' brgyad skyon gyis ma gos pa'i //",
    "NG0506:229": "chos kyi sku la phyag 'tshal bstod //",
    "NG0506:230": "rtsi sman btab pa'i 'o ma de //",
    "NG0506:231": "klu rnams kun gyi sman yin te //",
    "NG0506:232": "sbrul la byin na dug tu 'gyur //",
    "NG0506:233": "de bzhin gsang sngags theg chen 'di //",
    "NG0506:234": "skad cig nyon mongs 'joms pa yi //",
    "NG0506:235": "mkhas pa rnams kyi sman yin te //",
    "NG0506:236": "brda dang don la rmongs pa yi //",
    "NG0506:237": "byis pa 'dod pa'i sgra don 'brang *//",
    "NG0506:238": "tshul bzhin ma yin longs spyad pas //",
    "NG0506:239": "dug gis 'chi dang ltung bar 'gyur /",
    "NG0506:240": "kha cig dug gi dbang gis 'tsho /",
    "NG0506:241": "kha cig dug gi rkyen gyis 'chi //",
    "NG0506:242": "nga yi bstan pa snyigs ma la //",
    "NG0506:243": "tshong dus khyer ba'i 'o ma bzhin //",
    "NG0506:244": "don ma rtogs pa'i tshig gis bslad //",
    "NG0506:245": "log rtog thur du ltung bar byed //",
    "NG0506:246": "de bas don gyi phu thag chod //",
    "NG0506:247": "thabs dang shes rab 'brel bar gyis //",
    "NG0506:248": "zung 'jug yangs pa shing rta'i srol //",
    "NG0506:249": "'bras bu gsang ba bla na med pa'i rgyud chen po dri ma med pa'i snying po las //",
    "NG0506:250": "rig pa 'dzin pa thabs kyi che ba'i le'u ste bco lnga pa'o ///",
    "NG0506:251": "/ sems nyid ngo bo nyid kyi sku //",
    "NG0506:252": "'dus ma byas shing lhun grub tu //",
    "NG0506:253": "sdod nas yin kyang dper na ni //",
    "NG0506:254": "rgya mtsho mching nam klong dkyil na //",
    "NG0506:255": "klu yi bdag pos dbang byas pa'i //",
    "NG0506:256": "nor bu rin chen bai dur+ya /",
    "NG0506:257": "kha dog 'od dang bcas pa yis //",
    "NG0506:258": "skye 'gro'i dbul ba sel gyur kyang *//",
    "NG0506:259": "shugs bcas sbubs kyis bsgribs pa na //",
    "NG0506:260": "nor bu rin chen sa rdo yin //",
    "NG0506:261": "chos kyi dbyings kyi dkyil 'khor du //",
    "NG0506:262": "nga dang bdag tu bzung ba yis //",
    "NG0506:263": "rig pa'i ye shes snying po de //",
    "NG0506:264": "chos sku kun la khyab pa yi //",
    "NG0506:265": "gzugs sku 'gag pa med gyur @#//",
    "NG0506:266": "kyang *//",
    "NG0506:267": "de nyid ma rig 'khrul pa yis //",
    "NG0506:268": "las dang nyon mongs rkyen dbang sems //",
    "NG0506:269": "'khor ba'i sems can byung ba yin //",
    "NG0506:270": "sangs rgyas ma yin sems can ni //",
    "NG0506:271": "gang na yod pa ma yin pas //",
    "NG0506:272": "'gro kun sangs rgyas mnga' bdag go / stobs dang ldan pa'i nus pa can //",
    "NG0506:273": "ded dpon mkhas pas lag tu blangs //",
    "NG0506:274": "sbubs dang dri ma gsal gyur nas /",
    "NG0506:275": "kha dog rang 'od 'bar tsam na //",
    "NG0506:276": "nor bu rin thang med pa ste //",
    "NG0506:277": "bla ma dam pa'i bdud rtsi yis //",
    "NG0506:278": "tshogs gnyis dge ba las byung mthus //",
    "NG0506:279": "ma rig sgrib pa'i tshogs dag nas //",
    "NG0506:280": "shes rab gsum la sbyangs pa yis //",
    "NG0506:281": "rang sems nam mkha' lta bu'i don //",
    "NG0506:282": "chos sku dri ma med par rtogs //",
    "NG0506:283": "rims kyis pha rol phyin pa yi //",
    "NG0506:284": "sa bcu lam gyi rtags rnams kyang *//",
    "NG0506:285": "'di nyid rtogs pa'i yon tan yin //",
    "NG0506:286": "sngags kyi sku dang zhing khams yang *//",
    "NG0506:287": "de nyid stobs dang rtsal las byung *//",
    "NG0506:288": "rgyal po'i pho brang blta na sdug / rgyal mtshan rtse la phyar byas nas //",
    "NG0506:289": "gang gi gsol ba btab pa na //",
    "NG0506:290": "rang gi bsod nams las mthun pa'i //",
    "NG0506:291": "'gro ba kun gyi dgos 'dod ni //",
    "NG0506:292": "'bad pa med pa'i longs spyod 'byung *//",
    "NG0506:293": "nor bu rin chen 'gyur ba med //",
    "NG0506:294": "thogs med sbubs nas 'od yod kyang *//",
    "NG0506:295": "rang gi shun pas bsgribs pa las //",
    "NG0506:296": "gzhan gyis nor bu sgribs mi nus //",
    "NG0506:297": "nor bu mun sel sgron me yin //",
    "NG0506:298": "rnyog ma sel bas dngas ma yin /",
    "NG0506:299": "kha dog gsal bas mdog mngon yin //",
    "NG0506:300": "nad rnams sel bas bdud rtsi yin //",
    "NG0506:301": "de nyid yon tan mthar phyin pas //",
    "NG0506:302": "chos sku mnyam rjes mi mnga' ba'i //",
    "NG0506:303": "rang rig ye shes mngon du 'gyur //",
    "NG0506:304": "kun la khyab pa'i thugs rjes yis //",
    "NG0506:305": "gzugs sku'i 'phrin las thogs pa med //",
    "NG0506:306": "gang la gang 'dod 'gro don 'byung *//",
    "NG0506:307": "btsal ba med par lhun gyis grub //",
    "NG0506:308": "sems nyid rtog na sangs rgyas kyang *//",
    "NG0506:309": "rnam rtog blo bur 'khrul pas bsgribs //",
    "NG0506:310": "'khrul pa zhig na mngon sangs rgyas //",
    "NG0506:311": "sangs rgyas thams cad mkhyen pa la //",
    "NG0506:312": "rnam par rtog pa rdul tsam med //",
    "NG0506:313": "rdo rje'i sku las ma g.yos bzhin //",
    "NG0506:314": "sems can khams dang 'phags pa'i lam //",
    "NG0506:315": "rgyal ba'i sku la sogs pa yi //",
    "NG0506:316": "thams cad kun gyi don mdzad do //",
    "NG0506:317": "'bras bu gsang ba bla na med pa'i rgyud chen po dri ma med pa'i snying po las /",
    "NG0506:318": "sems nyid yid bzhin nor bu'i dpe don bstan pa'i le'u ste bcu drug pa'o ///",
    "NG0506:319": "/ nges 'byung gsum po sgrod pa yid //",
    "NG0506:320": "rig pa 'dzin pa'i don rtogs nas //",
    "NG0506:321": "ting 'dzin las kyi 'phro 'thud de //",
    "NG0506:322": "gsang sngags rigs 'dzin sgrub pa po //",
    "NG0506:323": "mi tshe bdun las phyir mi 'gyed //",
    "NG0506:324": "rnam par smin pa'i lus 'di la //",
    "NG0506:325": "'byung bzhi dag pas sgyu ma'i lus //",
    "NG0506:326": "'chi bdag 'jigs pa grol ba yi //",
    "NG0506:327": "tshe la dbang ba'i rigs 'dzin thob //",
    "NG0506:328": "skye ba gcig gis phyir mi thogs //",
    "NG0506:329": "rang sems phyag rgya chen po yi //",
    "NG0506:330": "rigs @#//",
    "NG0506:331": "'dzin sa la bden gnas nas //",
    "NG0506:332": "skye dang 'jug la dbang byed pa //",
    "NG0506:333": "phyag rgya chen po'i rigs 'dzin ni //",
    "NG0506:334": "tshe gcig sangs rgyas sa la 'gro //",
    "NG0506:335": "lhun gyis grub pa'i rigs 'dzin ni //",
    "NG0506:336": "rnam bcu dbang ldan che ba po //",
    "NG0506:337": "ci tsam 'dod pa'i tshe la dbang *//",
    "NG0506:338": "las su rung ba'i sems dbang thob //",
    "NG0506:339": "nam mkha' mdzod kyi yo byad dbang *//",
    "NG0506:340": "gang ltar byed pa'i las la dbang *//",
    "NG0506:341": "rang dbang can gyi skye ba dbang *//",
    "NG0506:342": "rig pa rdzu 'phrul sna tshogs dbang *//",
    "NG0506:343": "smon lam gang btab 'bras bu dang *//",
    "NG0506:344": "theg pa kun gyi chos la dbang *//",
    "NG0506:345": "gdul bya mos ston 'phrin las dbang *//",
    "NG0506:346": "sku dang ye shes mchog la dbang *//",
    "NG0506:347": "rigs 'dzin ye shes sgrub pa po //",
    "NG0506:348": "rnal 'byor dbang phyug he ru ka / 'bras bu",
    "NG0506:349": "gsang ba bla na med pa'i rgyud chen po dri",
    "NG0506:350": "ma med pa'i snying po las //",
    "NG0506:351": "rigs 'dzin thob pa'i le'u ste bcu bdun pa'o ///",
    "NG0506:352": "/ ma bcos lhun grub 'dus ma byas //",
    "NG0506:353": "bsam brjod yul 'das sgros skur bral //",
    "NG0506:354": "chos sku nam mkha' lta bu ni //",
    "NG0506:355": "phyi nang phyogs rigs rgyun chad med //",
    "NG0506:356": "kun la khyab pa'i bde ba che //",
    "NG0506:357": "rang gsal nyi ma'i snying po bzhin //",
    "NG0506:358": "gsal 'grib med pa chos kyi sku //",
    "NG0506:359": "rang snang 'od kyi dkyil 'khor de //",
    "NG0506:360": "sku dang zhing khams 'khor du gsal //",
    "NG0506:361": "gcig dang tha dad ma yin pa'i //",
    "NG0506:362": "zag med chos rnams ma lus la //",
    "NG0506:363": "g.yo ba med pa'i rten gyur pas //",
    "NG0506:364": "rang snang phun tshogs chos kyi sku //",
    "NG0506:365": "kun mkhyen ye shes gcig gi ngang *//",
    "NG0506:366": "gsal la 'dzin med sku yi dbang *//",
    "NG0506:367": "brjod med mkhyen brtse thugs kyi dbang *//",
    "NG0506:368": "thogs med ye shes rdzu 'phrul dbang *//",
    "NG0506:369": "gang la gang 'dod yon tan dbang *//",
    "NG0506:370": "kun gyi don grub 'phrin las dbang *//",
    "NG0506:371": "zhing khams bde chen 'od kyi dbang *//",
    "NG0506:372": "kun la snang ba rten gyi dbang *//",
    "NG0506:373": "g.yo ba med pa'i dbang phyug ni //",
    "NG0506:374": "chos sku'i yon tan longs spyod do //",
    "NG0506:375": "chos sku'i ngang las thugs rje'i 'od //",
    "NG0506:376": "yid bzhin nor bu'i dgos 'dod bzhin //",
    "NG0506:377": "rtsol ba med par gzhan snang du //",
    "NG0506:378": "bsam gyis mi khyab 'od snang sku //",
    "NG0506:379": "shes bya'i sgrib pa la gnas pa'i //",
    "NG0506:380": "'khor ba'i nyon mongs dag pa yi //",
    "NG0506:381": "sems pa'i rigs kyi gdul bya la //",
    "NG0506:382": "longs sku mtshan dpes brgyan pa yi //",
    "NG0506:383": "zhing khams bsam gyis mi khyab 'byung *//",
    "NG0506:384": "sku dang zhing dang 'khor gyi tshogs //",
    "NG0506:385": "bsam gyis mi khyab snang ba kun //",
    "NG0506:386": "bsod nams bsags pa'i stobs las byung *//",
    "NG0506:387": "chos sku'i mkhyen pa gcig la ni //",
    "NG0506:388": "longs sku'i chos rnams thams cad kun //",
    "NG0506:389": "me long lta bu'i ye shes te //",
    "NG0506:390": "thams cad dbyer med mnyam pa nyid //",
    "NG0506:391": "mtshan nyid ma 'dres so sor rtogs //",
    "NG0506:392": "don gnyis gcig grub bya ba grub //",
    "NG0506:393": "kun gyi gnas lugs gcig gi ngang *//",
    "NG0506:394": "chos kyi dbyings kyi ye shes te //",
    "NG0506:395": "lam gyi dus su 'char ba yin //",
    "NG0506:396": "'bras bu shes dang mi shes bral //",
    "NG0506:397": "'dus ma byas shing lhun @#//",
    "NG0506:398": "grub yin //",
    "NG0506:399": "'khor ba'i bag chags ma dag pa'i //",
    "NG0506:400": "nyon mongs can gyi gdul bya la //",
    "NG0506:401": "sngon gyi smon lam thugs rje dang *//",
    "NG0506:402": "rang bzhin ngang ngam shugs las su //",
    "NG0506:403": "sprul pa sna tshogs 'byung ba ste //",
    "NG0506:404": "'jig rten khams na sangs rgyas zhing *//",
    "NG0506:405": "rdul snyed bsam gyis mi khyab pas //",
    "NG0506:406": "gdul bya steng chung lta bu la //",
    "NG0506:407": "'dul byed chu zla lta bu yin //",
    "NG0506:408": "gang la gang 'dul sna tshogs 'byung *//",
    "NG0506:409": "tha dad min pa'i rnam par gnas //",
    "NG0506:410": "rang bzhin bzo skyes byang chub sems //",
    "NG0506:411": "gdul bya gang gi blo 'tsham par //",
    "NG0506:412": "mya ngan 'das dang rtags ston pa'i //",
    "NG0506:413": "sna tshogs thabs kyi sprul pa mdzad //",
    "NG0506:414": "sku gsum thugs kyi gzugs brnyan dang *//",
    "NG0506:415": "rang byung bzo yi gnas rnams dang *//",
    "NG0506:416": "rdzas dang longs spyod rten rnams kyis //",
    "NG0506:417": "'gro la phan pa ji snyed pa //",
    "NG0506:418": "rang bzhin sangs rgyas sprul sku ste //",
    "NG0506:419": "thugs rje brdal ba'i 'phrin las yin //",
    "NG0506:420": "skyes pa bud med la sogs pa //",
    "NG0506:421": "gang dang gang gis 'dul ba la //",
    "NG0506:422": "de dang de ru skye ba ston //",
    "NG0506:423": "skye ba sprul pa'i sku zhes bya //",
    "NG0506:424": "byang chub sems kyi sprul pa ni //",
    "NG0506:425": "chos nyid ngang las ma g.yos par //",
    "NG0506:426": "dga' ldan gnas nas 'pho ba dang *//",
    "NG0506:427": "lhums zhugs bltams dang gom pa bor //",
    "NG0506:428": "bzo gnas mkhas shing stobs dang ldan //",
    "NG0506:429": "btsun mo'i 'khor dang dgyes pa rol //",
    "NG0506:430": "nges 'byung dka' spyad byang chub mdzad //",
    "NG0506:431": "chos 'khor skor mdzad mya ngan 'das //",
    "NG0506:432": "tshul dang la lar gang ston pa //",
    "NG0506:433": "sangs rgyas mya ngan yong mi 'da' //",
    "NG0506:434": "dam pa'i chos kyang mi nub ste //",
    "NG0506:435": "skye ba ma dag snang ba ru //",
    "NG0506:436": "sangs rgyas mya ngan 'da' tshul ston //",
    "NG0506:437": "don dam dbyings na 'gyur med bzhin //",
    "NG0506:438": "ji srid 'khor ba gnas kyi bar //",
    "NG0506:439": "de srid sna tshogs don mdzad pa //",
    "NG0506:440": "byang chub sems kyi sprul sku'o //",
    "NG0506:441": "sprul pa'i sku la nges pa med //",
    "NG0506:442": "'gro rnams rang rang rtog pa yin //",
    "NG0506:443": "sems kyi sprul par 'byung ba yin //",
    "NG0506:444": "sangs rgyas sprul pa bstan pa med //",
    "NG0506:445": "kun dang 'bral med thugs rje de //",
    "NG0506:446": "gdod nas lhun grub 'gyur ba med //",
    "NG0506:447": "sangs rgyas thams cad mkhyen pa ni //",
    "NG0506:448": "'phrin las thogs med gcig gi don //",
    "NG0506:449": "kun la khyab pa'i rin po che //",
    "NG0506:450": "don gnyis phun tshogs bdag nyid do //",
    "NG0506:451": "'bras bu gsang ba bla na med pa'i rgyud chen po dri ma med pa'i snying po las //",
    "NG0506:452": "'bras bu sku dang ye shes longs spyod pa'i le'u ste bco brgyad pa'o ///",
    "NG0506:453": "/ chos nyid gcig gi gnas lugs la //",
    "NG0506:454": "'brel dang ma tshangs med pa dang *//",
    "NG0506:455": "breng chags pa dang rgyun ma chad //",
    "NG0506:456": "phun sum tshogs pa rgyud ces bya //",
    "NG0506:457": "rgyud kyi 'brel pa rnam gsum ste //",
    "NG0506:458": "kun gzhi chos dbyings stong pa'i rtsal //",
    "NG0506:459": "rnam par shes pa gzhi'i rgyud //",
    "NG0506:460": "ma rig rig pa'i ye shes su //",
    "NG0506:461": "thabs dang shes rab zab mo yis //",
    "NG0506:462": "gnyis med rtogs pa lam gyi rgyu //",
    "NG0506:463": "gnas lugs 'od gsal phyag rgya che //",
    "NG0506:464": "rang rig ye shes mngon du gyur //",
    "NG0506:465": "rtsol sgrub @#//",
    "NG0506:466": "bral bas 'bras bu'i rgyud //",
    "NG0506:467": "gzhi dang lam dang 'bras bu gsum //",
    "NG0506:468": "rgyud rnams kun gyi don bsdus pas //",
    "NG0506:469": "dbyer med snying po don gyi rgyud //",
    "NG0506:470": "thams cad ma lus kun tshang ba'i //",
    "NG0506:471": "nam mkha' lta bu'i rgyud mchog yin //",
    "NG0506:472": "dus gsum dus bzhi sangs rgyas kyis //",
    "NG0506:473": "dgongs te byin gyis brlabs pa'i bka' //",
    "NG0506:474": "rjes su gnang zhing brda bstan dang *//",
    "NG0506:475": "zhal nas gsungs shing snyan du brgyud //",
    "NG0506:476": "theg pa sna tshogs mtha' yas las //",
    "NG0506:477": "brgyad khri bzhi stong grangs snyed chos //",
    "NG0506:478": "sde snod gsum dang rgyud sde bzhi //",
    "NG0506:479": "don kun tshangs pas spyi rgyud yin //",
    "NG0506:480": "rgyal ba'i dgongs pa ma lus rnams //",
    "NG0506:481": "kun gyis rtogs par bya ba'i phyir //",
    "NG0506:482": "rgyud dang lung gi man ngag rnams //",
    "NG0506:483": "gab dang sbas dang gsang med par //",
    "NG0506:484": "tshig don 'khrul med gsal ba'i phyir //",
    "NG0506:485": "dri ma med pa'i rgyud ces bya //",
    "NG0506:486": "dam chos bdud rtsi'i rgya mtsho nas //",
    "NG0506:487": "snying po yid bzhin nor bu'i rgyud //",
    "NG0506:488": "rdo rje sems dpa'i snying khrag 'di //",
    "NG0506:489": "sangs rgyas bstan pa'i srog shing yin //",
    "NG0506:490": "'di ma rtogs pa'i sangs rgyas ni //",
    "NG0506:491": "gcig kyang snga phyi bar gsum med //",
    "NG0506:492": "dus gsum bde gshegs dgongs pa'i bcud //",
    "NG0506:493": "de nyid rig byed gsang ba'i sngags //",
    "NG0506:494": "ye shes rig pa mchog gi rgyud //",
    "NG0506:495": "snying po gsal ba zhes bya'o //",
    "NG0506:496": "dam chos kun gyi mthar thug pa //",
    "NG0506:497": "gsang sngags rgyal po kun gyi bcud //",
    "NG0506:498": "rgyud chen gsang ba'i snying po 'di //",
    "NG0506:499": "nam mkha' mnyam pa'i dkyil 'khor nas //",
    "NG0506:500": "gsang ba'i bdag po khyed kyis bsdus /",
    "NG0506:501": "khyod kyis mkha' dang mnyam pa'i don //",
    "NG0506:502": "skal ldan bu la gtad rgya gtod //",
    "NG0506:503": "gang gis 'brel pa don che yang *//",
    "NG0506:504": "ji ltar chu ni rnyog ma'i nang *//",
    "NG0506:505": "zla ba'i gzugs brnyan mi gsal bzhin //",
    "NG0506:506": "sangs rgyas rnams ni byon gyur kyang *//",
    "NG0506:507": "skal ba med pas de mi rtogs //",
    "NG0506:508": "dam chos bdud rtsi'i 'o ma 'di //",
    "NG0506:509": "snod ngan sbrul gdug lta bu yi //",
    "NG0506:510": "blo dman dad brtson snying rje med //",
    "NG0506:511": "log rtog the tshom chos brgyad can //",
    "NG0506:512": "nga rgyal rgyud khengs mos gus chung *//",
    "NG0506:513": "dam med rnams la rgyas btab bo //",
    "NG0506:514": "ma 'ongs rtsod pa dar ba'i dus //",
    "NG0506:515": "mi khoms brgyad kyi 'gro ba yang *//",
    "NG0506:516": "nyam thag snying rje'i dus nyid du //",
    "NG0506:517": "blo gros thabs ldan rig rtsal can //",
    "NG0506:518": "'gro phan snying rje ldan pa yi //",
    "NG0506:519": "byang chub sems dpa'i rigs ldan 'byung *//",
    "NG0506:520": "de yi dad ldan blo gros can //",
    "NG0506:521": "shes rab bsal zhing dad brtson ldan //",
    "NG0506:522": "thabs chen ngang tshul bzang ba'i rigs //",
    "NG0506:523": "thar pa thob 'dod rnams la bstan //",
    "NG0506:524": "don rgyud gsang 'dus snying po 'di //",
    "NG0506:525": "rin chen gser gyis legs bris shing *//",
    "NG0506:526": "sna tshogs dar gyi sbubs su gsal //",
    "NG0506:527": "gang gis 'chang ngam mthong thos rung *//",
    "NG0506:528": "mchod pa'i rten dang phyag byas gyur //",
    "NG0506:529": "tshe ring nad med gdon las grol //",
    "NG0506:530": "dpal dang bsod nams longs spyod 'phel //",
    "NG0506:531": "rig pa sku ru smin pa yis //",
    "NG0506:532": "'da' khar mngon par @#//",
    "NG0506:533": "byang chub rtags //",
    "NG0506:534": "sku gdung ring bsrel 'ja' 'od dang *//",
    "NG0506:535": "gsal dag nam mkha' dngas pa 'byung *//",
    "NG0506:536": "'di yod 'gro ba sangs rgyas yin //",
    "NG0506:537": "nyams blangs don rtogs smos ci dgos //",
    "NG0506:538": "zab mo rgyud kyi snying po 'di //",
    "NG0506:539": "gang na yod pa'i sa phyogs su //",
    "NG0506:540": "mkha' 'gro ba'i doms sprin bzhin 'dus //",
    "NG0506:541": "skal ldan 'ga' yi spyod yul las //",
    "NG0506:542": "kun gyis mthong thos ma yin no //",
    "NG0506:543": "mi mjed khams kyi 'dzam bu'i gling *//",
    "NG0506:544": "o rgyan mtshos skyes par ma 'dzin //",
    "NG0506:545": "rgyud mchog 'gro ba'i don byed 'gyur //",
    "NG0506:546": "bde chen zhing du byang chub thob //",
    "NG0506:547": "rgyal ba mtha' yas 'od dpag med //",
    "NG0506:548": "thugs rje'i 'od la 'brel tshad 'khod //",
    "NG0506:549": "byang chub sems dpar kun dang 'gro //",
    "NG0506:550": "'di ni gsang chen nges pa'i lung *//",
    "NG0506:551": "gsang sngags snying po'i rgyud 'di zung *//",
    "NG0506:552": "zhes bcom ldan 'das kyis bka' stsal pa //",
    "NG0506:553": "gsang sngags rigs 'dzin 'khor tshogs rnams //",
    "NG0506:554": "rang rig ye shes snying po las //",
    "NG0506:555": "chos kyi sku ru yi rang zhing *//",
    "NG0506:556": "'gro don lhun grub dgyes par spyod //",
    "NG0506:557": "phyogs bcu'i sangs rgyas thams cad kyis //",
    "NG0506:558": "de nyid dus su dbang bskur ro //",
    "NG0506:559": "'di las lhag pa'i lung ma mchis //",
    "NG0506:560": "phyogs rnams kun tu mngon par bstod //",
    "NG0506:561": "'bras bu gsang ba bla na med pa'i rgyud chen po dri ma med pa'i snying po las /",
    "NG0506:562": "mtshan don gtad rgya lung gi le'u ste bcu dgu pa'o ///",
    "NG0506:563": "/ 'bras bu gsang ba bla na med pa'i rgyud",
    "NG0506:564": "chen po dri ma med pa'i snying po zhes bya",
    "NG0506:565": "ba'i rgyud kyi rgyal po rdzogs so ///",
    "NG0506:566": "/ o rgyan gyi mkhan po pad+ma 'byung gnas kyi zhal snga dang *//",
    "NG0506:567": "lo tsa ba dge slong bai ro tsa nas dpal",
    "NG0506:568": "bsam yas kyi gtsug lag khang chen por bsgyur ba'o",
    "NG0506:569": "// phyis mnga' bdag sras on gsum gyis //",
    "NG0506:570": "o rgyan la zhus te //",
    "NG0506:571": "dag par gtan la phab nas //",
    "NG0506:572": "dkar chag la phab ste //",
    "NG0506:573": "las 'phro can dang phrad par shog cig gi smon lam btab nas //",
    "NG0506:574": "nam mkha'i rdzong du a tham rgya /",
    "NG0506:575": "sarga ru ku r+tahra /",
    "NG0506:576": "e ma bdag 'dra pad+ma 'byung gnas kyis //",
    "NG0506:577": "gsang sngags mthar thug rgyud mchog 'di //",
    "NG0506:578": "rtsod ldan dus kyi lnga brgya la //",
    "NG0506:579": "zab mo'i rgyud rnams tshig tu song *//",
    "NG0506:580": "tha snyad mang la nyams len med //",
    "NG0506:581": "de dus phan phyir gter du sbas //",
    "NG0506:582": "gzhan na ma chis rgyal ba'i bka' //",
    "NG0506:583": "las 'phro can dang phrad par shog / gter srung rnams kyis thub par srungs //",
    "NG0506:584": "sa ma ya rgya rgya rgya /",
    "NG0506:585": "rin chen gling pas gter nas gdan drangs shog ser la //",
    "NG0506:586": "zhal shus bka' shog dag la bris pa'i dge ba yis //",
    "NG0506:587": "'di 'dzin rigs ldan rnams dang 'gro ba ma lus kun //",
    "NG0506:588": "gsang sngags snying po'i don rtogs sangs rgyas myur thob shog / g+hu h+ye /",
    "NG0506:589": "sa ma ya /",
    "NG0506:590": "rgya rgya rgya /",
    "NG0506:591": "e ma ho /",
    "NG0506:592": "o rgyan thugs sras rin chen gling ba yis //",
    "NG0506:593": "zab mo'i gter nas rgyud chen gdan drangs te //",
    "NG0506:594": "snyigs dus 'gro ba thugs rjes nyer dgongs nas //",
    "NG0506:595": "chos kyi bka' bkrol dar zhing rgyas @#//",
    "NG0506:596": "par mdzad //",
    "NG0506:597": "gter slob kun gyis bka' drin rjed par 'phangs //",
    "NG0506:598": "da lta'i dus na las 'phro snyom las can //",
    "NG0506:599": "tshe 'dir thar pa'i byang chub 'dod gyur kyang *//",
    "NG0506:600": "le lo'i dbang ngam bsod nams dman pa yis //",
    "NG0506:601": "nyams len ma grub o rgyan thugs rjes bskul //",
    "NG0506:602": "dge ba dri med bco lnga'i zla 'dra des //",
    "NG0506:603": "pha mas gtso byas 'gro ba nyam thag rnams //",
    "NG0506:604": "thar lam chen po snying po'i don rtogs nas //",
    "NG0506:605": "bde ldan zhing du mtha' yas zhabs drung du //",
    "NG0506:606": "dkar smug 'dab ma stong ldan ze 'bru la //",
    "NG0506:607": "longs spyod rdzogs sku mtshan dpe ldan pa yis //"
}