{
    "T02TD2171E:323a-0": "@323a # // rgya gar skad du /",
    "T02TD2171E:323a-1": "ma h'a yaksha se n'a pa ta ye n'i l'm ba ra dha ra badzra p'a ni mandal bi dhi n'a ma /",
    "T02TD2171E:323a-2": "bod skad du /",
    "T02TD2171E:323a-3": "gdod sbyin gyi sde dpon chen po lag na rdo rje gos sngon po can gyi dkyil 'khor gyi cho ga zhes bya ba /",
    "T02TD2171E:323a-4": "bcom ldan 'das rdo rje 'dzin pa la phyag 'tshal lo //",
    "T02TD2171E:323a-5": "bdud rnams thams cad tshar gcod pa'i //",
    "T02TD2171E:323a-6": "mthu stobs can la phyag 'tshal nas //",
    "T02TD2171E:323a-7": "chags la mos par gyur pa yi //",
    "T02TD2171E:323a-8": "rnal 'byor lam pa'i don ched du //",
    "T02TD2171E:323a-9": "rgyud rnams kun dang mi 'gal ba'i //",
    "T02TD2171E:323a-10": "dkyil 'khor cho ga bshad par bya //",
    "T02TD2171E:323a-11": "slob dpon mtshan nyid ldan pa yis //",
    "T02TD2171E:323a-12": "sngon du bsnyen pa rdzogs byas te //",
    "T02TD2171E:323a-13": "de nas dkyil 'khor bri bar bya //",
    "T02TD2171E:323a-14": "yid du 'ong ba'i gnas dag tu //",
    "T02TD2171E:323a-15": "dri bzang tsandan spos kyis byugs //",
    "T02TD2171E:323a-16": "dri zhim me tog mchod bkram nas //",
    "T02TD2171E:323a-17": "lho ru kha bltas rol pa'i 'dug stangs bya //",
    "T02TD2171E:323a-18": "yang na bsnyen pa zhi ba'i tshul yin pas //",
    "T02TD2171E:323a-19": "shar du kha bltas sems dpa'i skyil krung bca' //",
    "T02TD2171E:323a-20": "'khor ba'i 'dam du bying ba yi //",
    "T02TD2171E:323a-21": "'gro la phan dang skyob pa'i phyir //",
    "T02TD2171E:323a-22": "snying rje chen pos dmigs par bya //",
    "T02TD2171E:323a-23": "bskyed pa'i rim pa'i tshul bsgom bya //",
    "T02TD2171E:323a-24": "de nas bzlas brjod tshul bzhin bya //",
    "T02TD2171E:323a-25": "dkyil 'khor gtso bo'i 'bum du bzlas //",
    "T02TD2171E:323a-26": "de las gzhan pa khri ru bzlas //",
    "T02TD2171E:323a-27": "mtshan ma rnam gsum thob pa yis //",
    "T02TD2171E:323a-28": "yang na bsnyen sbyor goms pas ni //",
    "T02TD2171E:323a-29": "rdul tshon dkyil 'khor brtsam par bya'o //",
    "T02TD2171E:323a-30": "slob ma snod dang ldan pa yis //",
    "T02TD2171E:323a-31": "dang por gsol gsum btab nas ni //",
    "T02TD2171E:323a-32": "bsnyen rdzogs gting la gdab par bya //",
    "T02TD2171E:323a-33": "dang por sa ni brtag par bya //",
    "T02TD2171E:323a-34": "phyogs gcad dbyibs ldan skyon bral ba'i //",
    "T02TD2171E:323b-0": "mkhas pas ci @323b nus brtag par bya //",
    "T02TD2171E:323b-1": "mandal lags byas me tog dgram //",
    "T02TD2171E:323b-2": "lha yi gnas dang gdan du bsam //",
    "T02TD2171E:323b-3": "lha bskyed la sogs byas nas ni //",
    "T02TD2171E:323b-4": "mchod dang bstod pa tshul bzhin bya //",
    "T02TD2171E:323b-5": "dgongs shig dus gsum mgon po rnams //",
    "T02TD2171E:323b-6": "sangs rgyas thams cad mchod pa dang //",
    "T02TD2171E:323b-7": "slob ma rnams la sman slad du //",
    "T02TD2171E:323b-8": "bdag ming 'di zhes bgyi ba yis //",
    "T02TD2171E:323b-9": "dpal ldan rdo rje 'dzin pa yi //",
    "T02TD2171E:323b-10": "dkyil 'khor dam pa 'dri bar 'tshal //",
    "T02TD2171E:323b-11": "rgyal ba sras dang bcas rnams kyis //",
    "T02TD2171E:323b-12": "bdag la byin gyis brlab tu gsol //",
    "T02TD2171E:323b-13": "zhes lan gsum du brjod de gsol ba gdab par bya'o //",
    "T02TD2171E:323b-14": "de nas chos skyod pa'i srung ma rnams la /",
    "T02TD2171E:323b-15": "mchod dang gtor ma byin nas ni //",
    "T02TD2171E:323b-16": "bstod cing gsol ba gdab par bya //",
    "T02TD2171E:323b-17": "de nas las thams cad pa'i thab khung du sbyin sreg gis sbyang bar bya'o //",
    "T02TD2171E:323b-18": "sbyin sreg grub par ma gyur na //",
    "T02TD2171E:323b-19": "las thams cad pa'i gsang sngags chus //",
    "T02TD2171E:323b-20": "bgegs ni nye bar zhi bar bya'o //",
    "T02TD2171E:323b-21": "de nas ji ltar brtags pa'i dbus su /",
    "T02TD2171E:323b-22": "byin rlabs rdo rjes khru gang brko //",
    "T02TD2171E:323b-23": "skyon rnams spangs nas sa rim bca' //",
    "T02TD2171E:323b-24": "'thas par bcags la byug par bya //",
    "T02TD2171E:323b-25": "sngags dang phyag rgyas byin rlabs pa'i //",
    "T02TD2171E:323b-26": "ri rab gzhal yas bskyed nas ni //",
    "T02TD2171E:323b-27": "lha bskyed la sogs rdzogs byas la //",
    "T02TD2171E:323b-28": "de nas skad cig myur du khros //",
    "T02TD2171E:323b-29": "'khor rnams kyis ni gsol ba gdab //",
    "T02TD2171E:323b-30": "khro bo'i mig dang rkang sogs byin gyis brlab //",
    "T02TD2171E:323b-31": "rdo rje dril bu gnyis bzung nas //",
    "T02TD2171E:323b-32": "stang stabs sbyor ba la sogs kyis //",
    "T02TD2171E:323b-33": "bgegs rnams ma lus tshar gcad do //",
    "T02TD2171E:323b-34": "de nas sa yi lha mo la//",
    "T02TD2171E:323b-35": "mchod bstod gsol ba btab pa yis //",
    "T02TD2171E:323b-36": "dbang po phyir ni sta gon gnas //",
    "T02TD2171E:323b-37": "bdud rtsi thig le la sogs bya //",
    "T02TD2171E:323b-38": "lha rnams cho ga la sogs rdzogs //",
    "T02TD2171E:323b-39": "de nas gsol ba gdab par bya //",
    "T02TD2171E:323b-40": "bdug spos lag thogs pus btsugs la //",
    "T02TD2171E:323b-41": "bcom ldan rdo rje 'dzin pa mchog / rig sngags rgyal la phyag 'tshal lo //",
    "T02TD2171E:323b-42": "thugs rje'i bdag nyid can rnams kyis //",
    "T02TD2171E:323b-43": "dkyil 'khor dag ni bri bar bya //",
    "T02TD2171E:323b-44": "slob ma rnams la brtse ba dang //",
    "T02TD2171E:323b-45": "khyed rnams la yang mchod pa'i phyir //",
    "T02TD2171E:323b-46": "bcom ldan bdag ni gus pa la //",
    "T02TD2171E:323b-47": "de ni gnang ba mdzad par rigs //",
    "T02TD2171E:324a-0": "sangs rgyas 'gro don bya don @324a * //",
    "T02TD2171E:324a-1": "gsol ;",
    "T02TD2171E:324a-2": "/ byang chub sems dpa' gsang sngags lha //",
    "T02TD2171E:324a-3": "'jig rten skyong dang mthu chen dang //",
    "T02TD2171E:324a-4": "gang yang rdo rje'i spyan mnga' ba'i //",
    "T02TD2171E:324a-5": "sems can bstan la dga' ba rnams //",
    "T02TD2171E:324a-6": "bdag ming 'di zhes bgyi ba yis //",
    "T02TD2171E:324a-7": "rdo rje 'dzin gyi dkyil 'khor du //",
    "T02TD2171E:324a-8": "yo byad ci yod pas 'drin //",
    "T02TD2171E:324a-9": "deng bdag slob mar bcas pa la //",
    "T02TD2171E:324a-10": "thugs brtse bar ni dgongs su gsol //",
    "T02TD2171E:324a-11": "tshogs pa thams cad dkyil 'khor du //",
    "T02TD2171E:324a-12": "byin gyis brlab par mdzad du gsol //",
    "T02TD2171E:324a-13": "de ltar lan gsum gsol btab nas //",
    "T02TD2171E:324a-14": "rab dra bas mtshams bya'o //",
    "T02TD2171E:324a-15": "gser la sogs pa'i bum pa yi //",
    "T02TD2171E:324a-16": "lto ba che ba mgrin ring ba //",
    "T02TD2171E:324a-17": "skyon spangs nyes pa bral ba dang //",
    "T02TD2171E:324a-18": "yon tan la sogs lha grangs bstun //",
    "T02TD2171E:324a-19": "rdzas dang kha rgyan mgul chings ldan //",
    "T02TD2171E:324a-20": "mtshan ma rdzogs nas byin gyis brlab //",
    "T02TD2171E:324a-21": "rnam rgyal las kyi bum pa la //",
    "T02TD2171E:324a-22": "khyad par cho ga la sogs bya //",
    "T02TD2171E:324a-23": "de nas slob ma blo ldan la //",
    "T02TD2171E:324a-24": "slob dpon gyis ni cho ga bya //",
    "T02TD2171E:324a-25": "slob ma sgo yi drung gnas te //",
    "T02TD2171E:324a-26": "dga' chen khyod bdag ston pas //",
    "T02TD2171E:324a-27": "slob dpon khyod ni dgongs su gsol //",
    "T02TD2171E:324a-28": "byang chub chen po'i tshul bstan pa //",
    "T02TD2171E:324a-29": "mgon po chen po bdag 'tshal lo //",
    "T02TD2171E:324a-30": "dam tshig de ni stsal du gsol ;",
    "T02TD2171E:324a-31": "/ byang chub sems ni bdag la stsol //",
    "T02TD2171E:324a-32": "sangs rgyas chos dang dge 'dun te //",
    "T02TD2171E:324a-33": "dkon mchog gsum ni bdag la stsol //",
    "T02TD2171E:324a-34": "thar pa chen po'i grong mchog tu //",
    "T02TD2171E:324a-35": "mgon po bdag nyid 'jug par 'tshal //",
    "T02TD2171E:324a-36": "de ltar lan gsum gsol btab nas //",
    "T02TD2171E:324a-37": "slob dpon gtso bo'i ting 'dzin zhugs //",
    "T02TD2171E:324a-38": "tshigs bcad 'di ni gsang sngags sbyin //",
    "T02TD2171E:324a-39": "bu tshur theg pa chen po yis //",
    "T02TD2171E:324a-40": "gsang sngags tshul spyod cho ga 'di //",
    "T02TD2171E:324a-41": "khyod la yang dag bstan par bya //",
    "T02TD2171E:324a-42": "khyod ni tshul chen snod yin te //",
    "T02TD2171E:324a-43": "dus gsum 'byung ba'i sangs rgyas rnams //",
    "T02TD2171E:324a-44": "sku gsung thugs kyi rdo rje dang //",
    "T02TD2171E:324a-45": "rdo rje gsang sngags rab bsgom pa'i //",
    "T02TD2171E:324a-46": "dpa' bo byang chub shing drung du //",
    "T02TD2171E:324a-47": "thams cad mkhyen pa mtshan med brnyes //",
    "T02TD2171E:324a-48": "gsang sngags sbyor ba mnyam med de //",
    "T02TD2171E:324a-49": "sh'akya seng ge skyob pa yis //",
    "T02TD2171E:324a-50": "bdud sde shin tu mi bzad pa'i //",
    "T02TD2171E:324b-0": "dpung chen dag kyang de yis @324b bcom ;",
    "T02TD2171E:324b-1": "/'jig rten rjes 'jug par rtogs nas //",
    "T02TD2171E:324b-2": "'khor lo bskor nas mya ngan 'das //",
    "T02TD2171E:324b-3": "de bas kun mkhyen thob bya'i phyir //",
    "T02TD2171E:324b-4": "bu yis blo gros 'di gyis shig / ces smras so //",
    "T02TD2171E:324b-5": "de nas /",
    "T02TD2171E:324b-6": "skyabs 'gro sdig bshags la sogs kun //",
    "T02TD2171E:324b-7": "phyag rgya'i dkyil 'khor nyid du shes par bya //",
    "T02TD2171E:324b-8": "srog chags rnams ni gsad mi bya //",
    "T02TD2171E:324b-9": "ma byin bar yang mi blang ngo //",
    "T02TD2171E:324b-10": "'dod pa dag kyang spyad mi bya //",
    "T02TD2171E:324b-11": "brdzun du smra bar mi bya'o //",
    "T02TD2171E:324b-12": "nyes pa kun gyi rtsa ba yi //",
    "T02TD2171E:324b-13": "chang ni myos par btud ma yin //",
    "T02TD2171E:324b-14": "sems can gdul bya ma gtogs pa //",
    "T02TD2171E:324b-15": "bya ba ma yin thams cad spang //",
    "T02TD2171E:324b-16": "dam pa nye bar bsnyen bya zhing ;",
    "T02TD2171E:324b-17": "/ rnal 'byor can du bsnyen bkur bya //",
    "T02TD2171E:324b-18": "lus kyi las ni rnam gsum dang //",
    "T02TD2171E:324b-19": "ngag gi las ni rnam pa bzhi //",
    "T02TD2171E:324b-20": "yid kyi las ni rnam gsum dang //",
    "T02TD2171E:324b-21": "ci nus pa ru rjes su bsrung //",
    "T02TD2171E:324b-22": "sems can don la rgyab mi phyogs //",
    "T02TD2171E:324b-23": "theg pa dman la 'dod mi bya //",
    "T02TD2171E:324b-24": "'khor ba dag kyang spang mi bya ;",
    "T02TD2171E:324b-25": "/ rtag tu mya ngan 'das mi bya //",
    "T02TD2171E:324b-26": "lha dang lha mi gsang ba pa //",
    "T02TD2171E:324b-27": "de la brnyas par mi bya zhing //",
    "T02TD2171E:324b-28": "phyag rgya bon pa mchod cha dang //",
    "T02TD2171E:324b-29": "mtshan ma 'gom par mi bya'o //",
    "T02TD2171E:324b-30": "de ltar dam tshig phog pa dag / blo ldan khyod kyis rtag tu bsrung //",
    "T02TD2171E:324b-31": "mdor na rtsa ba yan lag gi //",
    "T02TD2171E:324b-32": "dam tshig gnyin mtshan bgrang zhing bsrung //",
    "T02TD2171E:324b-33": "de nas bla mas gsungs pa yis //",
    "T02TD2171E:324b-34": "sdom pa legs par gzung bar bya //",
    "T02TD2171E:324b-35": "tshul khrims zhes bya sogs pa ni //",
    "T02TD2171E:324b-36": "dus 'di nas ni bzung nas ni //",
    "T02TD2171E:324b-37": "ji srid byang chub snying po'i bar //",
    "T02TD2171E:324b-38": "bdag ni rab tu ldog par bgyi //",
    "T02TD2171E:324b-39": "de ltar sdom pa dang lan pa'i slob ma la /",
    "T02TD2171E:324b-40": "snying gdang mgrin pa dang dpral ba gsum du rdo rje khu tshul gyis dri'i thig le gsum du bya ste //",
    "T02TD2171E:324b-41": "nyi ma dang zla ba dang padma gsum la yi ge gsum so sor bkod la /",
    "T02TD2171E:324b-42": "sku gsung thugs su byin gyis brlab cing las thams cad pa'i sngags kyis bsrung bar bya'o //",
    "T02TD2171E:324b-43": "de nas mchod pa bya ste /",
    "T02TD2171E:324b-44": "spyi bor me tog dang spos so //",
    "T02TD2171E:324b-45": "mar me dang dri ni snying gar ro //",
    "T02TD2171E:324b-46": "lha bshos mdun du'o //",
    "T02TD2171E:324b-47": "de nas tshig ni 'dis su sbyin //",
    "T02TD2171E:324b-48": "dus 'di nas ni bzung nas su //",
    "T02TD2171E:324b-49": "'khor ba'i nyes pas ma gos par //",
    "T02TD2171E:324b-50": "mchod pa dag dang ldan par ni //",
    "T02TD2171E:324b-51": "dus kun du ni bde bar mnos //",
    "T02TD2171E:325a-0": "de nas tshems shing la @325a * //",
    "T02TD2171E:325a-1": "sogs sbyin par bya //",
    "T02TD2171E:325a-2": "'jig rten du ni kun mkhyen rnams //",
    "T02TD2171E:325a-3": "au dumw'a ra'i me tog bzhin //",
    "T02TD2171E:325a-4": "brgya lam zhes bya ba la sogs pa'i chos bshad par bya'o //",
    "T02TD2171E:325a-5": "de nas thig byin gyis brlab pa la sogs pa shes par bya'o //",
    "T02TD2171E:325a-6": "de nas thig skud gdab pa ni //",
    "T02TD2171E:325a-7": "dkyil 'khor spyi dang mthun pas na //",
    "T02TD2171E:325a-8": "tshon rnams bying yi brlabs nas ni //",
    "T02TD2171E:325a-9": "tshon rnams bkye ba'i las bya'o //",
    "T02TD2171E:325a-10": "padma 'dab ma brgyad dkyil du //",
    "T02TD2171E:325a-11": "zla ba nyi ma'i gdan stengs su //",
    "T02TD2171E:325a-12": "gtso bo bri bar bya ba yin //",
    "T02TD2171E:325a-13": "'dab ma brgyad la lha brgyad khri //",
    "T02TD2171E:325a-14": "gru chad pa ni la lha mo bzhi //",
    "T02TD2171E:325a-15": "sgo bzhir sgo ba bzhi bri'o //",
    "T02TD2171E:325a-16": "de nas rgyan sogs bri bar bya //",
    "T02TD2171E:325a-17": "de 'og lhag chad bskang bya'o //",
    "T02TD2171E:325a-18": "nam mkha' 'degs par 'dod pa dang //",
    "T02TD2171E:325a-19": "yang bskyed yang sdud byed pa gnyis //",
    "T02TD2171E:325a-20": "gong ltar mos pa 'jug pa yis //",
    "T02TD2171E:325a-21": "gtso bo sngon du 'gro ba rdzogs pa yin //",
    "T02TD2171E:325a-22": "'khor rnams sprul pa'i tshogs bskyed//",
    "T02TD2171E:325a-23": "dbus su gtso bo sku mdog sngon po ste //",
    "T02TD2171E:325a-24": "zhal gzig phyag g-yas rdo rje bsnams //",
    "T02TD2171E:325a-25": "g-yon ni gdul bya'i bskabs dang sbyar //",
    "T02TD2171E:325a-26": "shar gyi padmar rnam par rgyal //",
    "T02TD2171E:325a-27": "sku mdog dmar po dbu gsum pa //",
    "T02TD2171E:325a-28": "phyag g-yas rdo rje rtse lnga 'dzin //",
    "T02TD2171E:325a-29": "g-yon pas dgra sta bar ma gnyis //",
    "T02TD2171E:325a-30": "gung mo mthe bo ngos mdud nas //",
    "T02TD2171E:325a-31": "gzhan rnams yongs su dpyad ba yin //",
    "T02TD2171E:325a-32": "de nyid snying gar bzung nas ni //",
    "T02TD2171E:325a-33": "de 'og zhags pa ral gri bsnams //",
    "T02TD2171E:325a-34": "lho yi padmar mgon po ni //",
    "T02TD2171E:325a-35": "sku mdog nag po zhal gcig phyag gnyis pa //",
    "T02TD2171E:325a-36": "g-yas g-yon tsandan bing chen zhags pa bsnams//",
    "T02TD2171E:325a-37": "nub kyi 'dab mar lus ngan po //",
    "T02TD2171E:325a-38": "sku mdog ljang gu zhal gcig pa //",
    "T02TD2171E:325a-39": "phyag gnyis mchod rten ne le bsnams //",
    "T02TD2171E:325a-40": "byang gi 'dab mar bdud rtsi 'khyil //",
    "T02TD2171E:325a-41": "sku mdog sngon po zhal gcig pa //",
    "T02TD2171E:325a-42": "phyag gnyis brang bsnol sdigs mdzub 'phyar //",
    "T02TD2171E:325a-43": "shar lho'i 'dab mar gnod sbyin bskyed ;",
    "T02TD2171E:325a-44": "/ sku mdog dmar na gzhal gcig pa //",
    "T02TD2171E:325a-45": "phyag gnyis gri gug cang te'u bsnams //",
    "T02TD2171E:325a-46": "lho nub padmar ro langs ma //",
    "T02TD2171E:325a-47": "sku mdog sngo skya zhal gcig ma //",
    "T02TD2171E:325a-48": "phyag gnyis rdo rje lcags sgrog bzung nas su //",
    "T02TD2171E:325a-49": "gung mo srin lag la sogs gsum po rnams //",
    "T02TD2171E:325b-0": "dam por bkug @325b nas yongs su bsdam //",
    "T02TD2171E:325b-1": "mthe ba mdzub bzhi rnams rab brkyang ste //",
    "T02TD2171E:325b-2": "spyi bor nges par bsnol ba bsnams //",
    "T02TD2171E:325b-3": "nub byang 'dab mar rdo rje mkha' 'gro ma //",
    "T02TD2171E:325b-4": "sku mdog dmar skya zhal gcig ma //",
    "T02TD2171E:325b-5": "phyag gnyis spyi bor sbyar nas su //",
    "T02TD2171E:325b-6": "me lce phreng ba yongs su 'dzin //",
    "T02TD2171E:325b-7": "byang shar mtshams kyi 'dab ma la //",
    "T02TD2171E:325b-8": "'jigs byed kha dog sngo nag la //",
    "T02TD2171E:325b-9": "zhal gsum phyag drug zhabs gnyis pa //",
    "T02TD2171E:325b-10": "g-yas kyi dang pos glang po bsnams //",
    "T02TD2171E:325b-11": "g-yon pas glang chen pags pa bsnams //",
    "T02TD2171E:325b-12": "de 'og dgra sta rdo rje bsnams //",
    "T02TD2171E:325b-13": "thams mi mgo lcags kyu bsnams //",
    "T02TD2171E:325b-14": "gru chad bzhi la lha mo bzhi //",
    "T02TD2171E:325b-15": "'od bskyed sku mdog dkar mo /",
    "T02TD2171E:325b-16": "zhal gcig phyag gnyis me tog bsnams //",
    "T02TD2171E:325b-17": "yid 'phrog ma sku mdog ser mo /",
    "T02TD2171E:325b-18": "zhal gcig phyag gnyis dri'i spos phor bsnams //",
    "T02TD2171E:325b-19": "kun bzang ma sku mdog dkar mo /",
    "T02TD2171E:325b-20": "zhal gcig phyag gnyis ro mchog bsnams //",
    "T02TD2171E:325b-21": "glu sgra ma sku mdog sngon mo /",
    "T02TD2171E:325b-22": "zhal gcig phyag gnyis sgra snyan gar /",
    "T02TD2171E:325b-23": "shar gyi sgo ru srog gcod ma /",
    "T02TD2171E:325b-24": "zhal gcig phyag gnyis sku mdog mthing //",
    "T02TD2171E:325b-25": "phyag gnyis tho ba zhags pa bsnams /",
    "T02TD2171E:325b-26": "lho sgor dbugs rngub ma ser mo /",
    "T02TD2171E:325b-27": "zhal gcig phyag gnyis ho ma gzar zhags //",
    "T02TD2171E:325b-28": "nub sgor khrag 'thung ma sku mdog dmar mo /",
    "T02TD2171E:325b-29": "zhal gcig phyag gnyis gri gug zhags //",
    "T02TD2171E:325b-30": "byang sgor sha za ma sku mdog sngon mo /",
    "T02TD2171E:325b-31": "zhal gcig phyag gnyis rnon po zhags //",
    "T02TD2171E:325b-32": "de ltar gsal bar bskyed nas su //",
    "T02TD2171E:325b-33": "ye shes dkyil 'khor spyan drangs nas ;",
    "T02TD2171E:325b-34": "/ nam mkhar bzhugs pa de nyid la //",
    "T02TD2171E:325b-35": "mchod bstod byas nas dam tshig gi //",
    "T02TD2171E:325b-36": "dkyil 'khor dag la bstim par bya //",
    "T02TD2171E:325b-37": "de nas bdag nyid shar sgo ru //",
    "T02TD2171E:325b-38": "dang po nyid nas mes po'i tshul //",
    "T02TD2171E:325b-39": "shar sgo ru ni gnas pa'am //",
    "T02TD2171E:325b-40": "yang na phyi nas sras kyi tshul //",
    "T02TD2171E:325b-41": "de nas byin rlabs dbang bskur bya //",
    "T02TD2171E:325b-42": "mchod dang bstod pa rdzogs byas la //",
    "T02TD2171E:325b-43": "sgrub pa'i bzlas brjod thim pa dang //",
    "T02TD2171E:325b-44": "slob ma dkyil 'khor gzhug par bya //",
    "T02TD2171E:325b-45": "de nas yol bas bcad bar du //",
    "T02TD2171E:325b-46": "las kyi chu bo gtor ba dang //",
    "T02TD2171E:325b-47": "gdong g-yogs bcing ba dang //",
    "T02TD2171E:325b-48": "yon phul nas ni mthong ba dri //",
    "T02TD2171E:326a-0": "chu blud @326a * //",
    "T02TD2171E:326a-1": "bka' bsgo byas nas me tog dor //",
    "T02TD2171E:326a-2": "mig dbye lha ngo de ni rim bzhin bstan //",
    "T02TD2171E:326a-3": "de nas dbang bskur rim bzhin bya //",
    "T02TD2171E:326a-4": "yab yum snyoms zhugs 'od zer las //",
    "T02TD2171E:326a-5": "bde gshegs 'od bskul bum par thim //",
    "T02TD2171E:326a-6": "ma 'dres pas ni 'od zhu nas //",
    "T02TD2171E:326a-7": "spyi bor chu yi dbang bskur ro //",
    "T02TD2171E:326a-8": "tshigs bcad 'dis ni sbyin par bya //",
    "T02TD2171E:326a-9": "sku gsung dam tshig las byung ba'i //",
    "T02TD2171E:326a-10": "ye shes bdud rtsi dri ma med //",
    "T02TD2171E:326a-11": "lha yi chu ni dag pa yis //",
    "T02TD2171E:326a-12": "mi bskyod pa yi dbang bskur ro //",
    "T02TD2171E:326a-13": "aom badzra a'a darsha dzny'a na aa bhi shinytsa zhes pas so //",
    "T02TD2171E:326a-14": "dbu rgyan man ngag shes byas la //",
    "T02TD2171E:326a-15": "'di skad do ;",
    "T02TD2171E:326a-16": "/ sangs rgyas kun gyi rgyal srid de //",
    "T02TD2171E:326a-17": "dbu rgyan rin chen dam pa ste //",
    "T02TD2171E:326a-18": "dbu rgyan rin chen mchog 'gro bas //",
    "T02TD2171E:326a-19": "rdzogs sangs rgyas la phyag 'tshal lo //",
    "T02TD2171E:326a-20": "aom samanta dzany'a na ratna n'a ma h'um tashthi aa bhi shnytsi zhes pas so //",
    "T02TD2171E:326a-21": "rdo rje'i man ngag shes byas la //",
    "T02TD2171E:326a-22": "sangs rgyas kun gyi rdo rje'i dbang //",
    "T02TD2171E:326a-23": "mi phyed rdo rje 'od gsal ba //",
    "T02TD2171E:326a-24": "dam chos 'byung pa'i sgor gyur pa //",
    "T02TD2171E:326a-25": "rdo rje chos kyi dbang bskur ro //",
    "T02TD2171E:326a-26": "aom pra ta aa bhi she ka dzny'a na badzra aa bhi shinytsa /",
    "T02TD2171E:326a-27": "dril bu'i man ngag shes byas la //",
    "T02TD2171E:326a-28": "thabs dang shes rab ldan pa yis //",
    "T02TD2171E:326a-29": "'gro don mnyam med byed pa dang //",
    "T02TD2171E:326a-30": "mchod pa'i las rnams rdzogs byed pas //",
    "T02TD2171E:326a-31": "rdo rje las kyi dbang bskur ro //",
    "T02TD2171E:326a-32": "aom kri ta aa nutta dzny'a na badzra aa bhi shinytsa /",
    "T02TD2171E:326a-33": "ming gi man ngag shes byas la //",
    "T02TD2171E:326a-34": "rdo rje ming gi dbang bskur bas //",
    "T02TD2171E:326a-35": "byang chub snying po'i bar du ni //",
    "T02TD2171E:326a-36": "cis kyang mi shigs mi g-yo bas //",
    "T02TD2171E:326a-37": "rdo rje'i ming du rab tu grags//",
    "T02TD2171E:326a-38": "aom pra ti shodha dha rma dh'a tu dzny'a na n'a ma aa bhi shinytsa mi /",
    "T02TD2171E:326a-39": "de nas dam tshig gsum gyi dbang bskur bya ste //",
    "T02TD2171E:326a-40": "dkyil 'khor phyi rgyud cho ga bzhin //",
    "T02TD2171E:326a-41": "tshigs bcad rnams kyang bsgrag par bya //",
    "T02TD2171E:326a-42": "aom a'a: h'um /",
    "T02TD2171E:326a-43": "de gsum man ngag 'od zer ni //",
    "T02TD2171E:326a-44": "bla ma las ni shes par bya //",
    "T02TD2171E:326a-45": "de nas me long dbang bskur bya //",
    "T02TD2171E:326a-46": "gong ma bzhin du man ngag gtso //",
    "T02TD2171E:326a-47": "de nas khyad par dbang bskur ni //",
    "T02TD2171E:326a-48": "phyag rgya'i dkyil 'khor ji bzhin no //",
    "T02TD2171E:326a-49": "gos sngon sgrub pa'i dbang bskur ba rdzogs so /",
    "T02TD2171E:326a-51": "// / rdo rje slob dpon 'dod pa yis //",
    "T02TD2171E:326a-52": "yon gyis bla ma mnyes byas la //",
    "T02TD2171E:326b-0": "phyag 'tshal nas ni @326b gsol ba gdab //",
    "T02TD2171E:326b-1": "byang chub rdo rje sangs rgyas la //",
    "T02TD2171E:326b-2": "ji ltar mchod cing stsol mdzad pa //",
    "T02TD2171E:326b-3": "bdag la srung ba'i don gyi phyir //",
    "T02TD2171E:326b-4": "nam mkha'i rdo rje ba dag la stsol //",
    "T02TD2171E:326b-5": "zhes gsol ba gdab bo //",
    "T02TD2171E:326b-6": "de nas shar phyogs su dkyil 'khor chen po dang /",
    "T02TD2171E:326b-7": "bar du 'dom gyis chod par ni dbang gi dkyil 'khor tshul bzhin bris la de'i steng du dbang stegs kyi khri byas la ras la gdan padma 'dab ma brgyad pa seng ges mtshan pa bzhag ste /",
    "T02TD2171E:326b-8": "de la gdugs la sogs pa thams cad kyis bklubs la /",
    "T02TD2171E:326b-9": "rnam par rgyal ba dang /",
    "T02TD2171E:326b-10": "lha thams cad kyi bum pa dang las thams cad kyi bum pas man ngag ji lta ba bzhin dbang bskur ro //",
    "T02TD2171E:326b-11": "de nas rdo rje brtul zhugs dang /",
    "T02TD2171E:326b-12": "lung bstan pa dang /",
    "T02TD2171E:326b-13": "rdo rje 'dzin pa dbugs dbyung ba dang /",
    "T02TD2171E:326b-14": "dung dang 'khor lo la sogs pa'i dbang byin la /",
    "T02TD2171E:326b-15": "de nas dkyil 'khor de nyid bstan //",
    "T02TD2171E:326b-16": "de nas yon phul la /",
    "T02TD2171E:326b-17": "de nas gsang ba'i dbang bskur bar gsol ba gdab bo //",
    "T02TD2171E:326b-18": "gsang ba'i dbang bskur ba yang 'od dang grib ma'i tshul du g-yon du bsams la /",
    "T02TD2171E:326b-19": "man ngag bzhin du byang sems dbab //",
    "T02TD2171E:326b-20": "phab pas sbyin par bya ba dang //",
    "T02TD2171E:326b-21": "yang na bdud rtsi rnam lnga ni //",
    "T02TD2171E:326b-22": "mtshan dang ldan pa'i snod bzhag nas //",
    "T02TD2171E:326b-23": "sa bon lnga la rigs lnga ni //",
    "T02TD2171E:326b-24": "snyoms zhugs bdud rtsir zhu par bsam //",
    "T02TD2171E:326b-25": "yang na dbab pa'i tshul du bya //",
    "T02TD2171E:326b-26": "yang na dngos su dbab pa dang //",
    "T02TD2171E:326b-27": "yang na gnyis kas bya ba yin //",
    "T02TD2171E:326b-28": "cu gang gis ni 'de gu sbyar //",
    "T02TD2171E:326b-29": "cha gnyis bsres pas gong bzhin no //",
    "T02TD2171E:326b-30": "tshigs bcad 'dis ni gsol ba gdab //",
    "T02TD2171E:326b-31": "rdo rje sems dpa' khyod kyi mthus //",
    "T02TD2171E:326b-32": "sangs rgyas kyi ni bde ba 'grub //",
    "T02TD2171E:326b-33": "rnam dag byang chub sems dpa' ni //",
    "T02TD2171E:326b-34": "rgya cher sras su bcas pa rnams //",
    "T02TD2171E:326b-35": "yun ring stong nyid sgom gdung la //",
    "T02TD2171E:326b-36": "dga' bas yid 'od bde chen gyis ni dgyes par mdzod //",
    "T02TD2171E:326b-37": "kye 'dod chags dri med kun tu bzang po'i sbyod pa ste //",
    "T02TD2171E:326b-38": "dga' ba'i 'dod chags rdo rje'i dam tshig la ni phye mdzad nas //",
    "T02TD2171E:326b-39": "dga' ba rnam pa drug po spyod pas shin tu gdung ba ni //",
    "T02TD2171E:326b-40": "rab tu dgyes dbang 'dod pa'i bde ba nyid kyis 'jug par 'tshal //",
    "T02TD2171E:326b-41": "byang chub sems ni rin chen 'bar 'byung ba'i //",
    "T02TD2171E:327a-0": "ma lus rgyal @327a * //",
    "T02TD2171E:327a-1": "ba rnams ni lus skams la //",
    "T02TD2171E:327a-2": "rnam dag rdo rje las byung ye shes chu //",
    "T02TD2171E:327a-3": "dri med rin chen sbyin dbab dbang bskur ro //",
    "T02TD2171E:327a-4": "mnyam dang mi mnyam 'dod chags tshul dag pas //",
    "T02TD2171E:327a-5": "padma'i gnas su rdo rje gtong mdzad pa //",
    "T02TD2171E:327a-6": "sna tshogs sems dpa' sems can brlag gyur pa//",
    "T02TD2171E:327a-7": "spyor ba gzhan pa yin pa ma thogs bshad par gsol //",
    "T02TD2171E:327a-8": "rdo rje sems khyod dbang mchog bde bar byed pa yi //",
    "T02TD2171E:327a-9": "rdo rje padma dbye ba'i tshul gyis sbyor mdzad de //",
    "T02TD2171E:327a-10": "rgyal ba kun gyi gzugs sku rab ston nas //",
    "T02TD2171E:327a-11": "thams cad bde grub nyid kyis bdag la dgyes par mdzod //",
    "T02TD2171E:327a-12": "de nas tshogs kyis mchod byas la //",
    "T02TD2171E:327a-13": "mtshan ldan snod nas blangs nas ni //",
    "T02TD2171E:327a-14": "rdo rje srin mtheb byin rlabs la //",
    "T02TD2171E:327a-15": "aom aa mri ta gu hya aa bhi shinytsa zhes pas mgrin par gsung la dbul bar bya'o //",
    "T02TD2171E:327a-16": "slob mas kyang bdud rtsi chen por bsams la aa ho su kha zhes pas btung bar bya'o //",
    "T02TD2171E:327a-17": "de nas gsang ba'i dbang bskur ba'i bstod pa yang bya'o //",
    "T02TD2171E:327a-18": "da ni shes rab ye shes kyi dbang bskyur bar bya ste /",
    "T02TD2171E:327a-19": "phyag rgya la brten mi 'jug la //",
    "T02TD2171E:327a-20": "man ngag 'di ni bstan pa yin //",
    "T02TD2171E:327a-21": "yid kyi lha mo gzugs mdzes la //",
    "T02TD2171E:327a-22": "bdud rtsi chen po man ngag sbyar bar bya //",
    "T02TD2171E:327a-23": "yang na rdo rje lce thung gi //",
    "T02TD2171E:327a-24": "sbyor ba'i man ngag bsten pa dang //",
    "T02TD2171E:327a-25": "yang na rtsa ni gnyis po la //",
    "T02TD2171E:327a-26": "phyag rgya'i sbyor ba bstan pa dang //",
    "T02TD2171E:327a-27": "yang na rdzas rnams mthu chen gyis //",
    "T02TD2171E:327a-28": "byung pas dga' ba skye 'gyur ro //",
    "T02TD2171E:327a-29": "slob mas yon dbul gsol ba gdab //",
    "T02TD2171E:327a-30": "mchod cing bstod pas mnyes byas la //",
    "T02TD2171E:327a-31": "'di skad tshig kyang brjod par bya //",
    "T02TD2171E:327a-32": "khams gsum las ni rnam grol zhing //",
    "T02TD2171E:327a-33": "nam mkha' dang ni mnyam gyur ba //",
    "T02TD2171E:327a-34": "'dod pa rnams kyis ma gos pa //",
    "T02TD2171E:327a-35": "dmigs med khyod la phyag 'tshal lo //",
    "T02TD2171E:327a-36": "phung po rnams dang khams rnams dang //",
    "T02TD2171E:327a-37": "skye mched rnams la mi brten cing //",
    "T02TD2171E:327a-38": "phyin ci log pas rnam grol zhing //",
    "T02TD2171E:327a-39": "nam mkha' dang ni mnyam 'gyur zhing //",
    "T02TD2171E:327a-40": "'dod pa dag gis ma gos pa //",
    "T02TD2171E:327a-41": "dmigs med khyod la phyag 'tshal lo //",
    "T02TD2171E:327a-42": "rnam rtog med cing kun rtog med //",
    "T02TD2171E:327a-43": "thugs ni rab tu mi gnas pa //",
    "T02TD2171E:327a-44": "bsam gyis mi khyab pa yi thugs //",
    "T02TD2171E:327a-45": "dmigs med khyod la phyag 'tshal lo //",
    "T02TD2171E:327b-0": "@327b ji ltar nam mkha' gnas med cing //",
    "T02TD2171E:327b-1": "spros med gos pa med pa ltar //",
    "T02TD2171E:327b-2": "mkha' dang mnyam pa'i thugs mnga' ba'i //",
    "T02TD2171E:327b-3": "dmigs med khyod la phyag 'tshal lo //",
    "T02TD2171E:327b-4": "thams cad stong pa'i rang bzhin can //",
    "T02TD2171E:327b-5": "mngon par byang chub blta par 'tshal //",
    "T02TD2171E:327b-6": "dga' mchog sgo nas bstod mdzad pa ;",
    "T02TD2171E:327b-7": "/ lhan cig ye shes khyod phyag 'tshal //",
    "T02TD2171E:327b-8": "de nas sngags 'di brjod par bya'o //",
    "T02TD2171E:327b-9": "aom pradzny'a dzny'a na aa bhi shinyts'a mi /",
    "T02TD2171E:327b-10": "zhes pa lan bdun nam nyi shu rtsa gcig bzlas so //",
    "T02TD2171E:327b-11": "de nas dbang bzhi bstan pa ni //",
    "T02TD2171E:327b-12": "gzhung lugs mi 'dra mang mod kyang //",
    "T02TD2171E:327b-13": "dang po'i tshig rten man ngag ni //",
    "T02TD2171E:327b-14": "rnab dag tu brgyud pa yin //",
    "T02TD2171E:327b-15": "tha ma lhan cig dga' ba yin //",
    "T02TD2171E:327b-16": "dang po bum pa'i dbang gis ni //",
    "T02TD2171E:327b-17": "man ngag rnams ni bstan pa yin //",
    "T02TD2171E:327b-18": "de nas gsang ba yi bstan la //",
    "T02TD2171E:327b-19": "khyad par sngags kyi don rnams bstan //",
    "T02TD2171E:327b-20": "sngags rnams don dang bcas rnams ni //",
    "T02TD2171E:327b-21": "rna ba brgyud par bya ba ni //",
    "T02TD2171E:327b-22": "aom n'i l'am ba ra dha ra badzra p'a ni h'um h'um phat /",
    "T02TD2171E:327b-23": "ao prdzny'a ti sa ta ni ya h'um phat /",
    "T02TD2171E:327b-24": "aom sha sba g'a pa ya h'um phat /",
    "T02TD2171E:327b-25": "aom ga ti pri ya ni h'um phat /",
    "T02TD2171E:327b-26": "aom mam sa bha kasha ni h'um phat /",
    "T02TD2171E:327b-27": "aom tree lo kya bi dza ya h'um phat /",
    "T02TD2171E:327b-28": "aom badzra ya kasha h'um phat /",
    "T02TD2171E:327b-29": "aom ma h'a ka'a la ro sha na h'um phat /",
    "T02TD2171E:327b-30": "aom badzra be t'a l'i h'um phat /",
    "T02TD2171E:327b-31": "aom bee shra ba na ye h'um phat ;",
    "T02TD2171E:327b-32": "aom badzra d'a ki ye h'um phat /",
    "T02TD2171E:327b-33": "aom aa mri ta kunda li ha na ha na h'um phat /",
    "T02TD2171E:327b-34": "aom badzra bha ra ya h'um phat /",
    "T02TD2171E:327b-35": "aom pra bid pa na ya h'um phat /",
    "T02TD2171E:327b-36": "aom ma na ma ha ra n'a ya h'um phat /",
    "T02TD2171E:327b-37": "aom sa manta bha dra ya h'um phat /",
    "T02TD2171E:327b-38": "aom shabta g'i ti ya h'um phat /",
    "T02TD2171E:327b-39": "aom n'i l'am ba ra dha ra badzra p'a ni mah'a yaksha se na pa ta ye h'um h'um phat /",
    "T02TD2171E:327b-40": "sngags kyi don rnams ma shes na //",
    "T02TD2171E:327b-41": "ngag gi sgrib pa mi dag phyir //",
    "T02TD2171E:327b-42": "des na slob dpon rna brgyud kyi //",
    "T02TD2171E:327b-43": "man ngag de la nan tan bya //",
    "T02TD2171E:327b-44": "de nas shes rab ye shes kyi //",
    "T02TD2171E:327b-45": "man ngag de ni bstan par bya //",
    "T02TD2171E:327b-46": "dga' ba bum pa'i don bstan la //",
    "T02TD2171E:327b-47": "mchog dga' gsang ba'i don bstan no //",
    "T02TD2171E:327b-48": "khyad par shes rab ye shes bstan //",
    "T02TD2171E:327b-49": "lhan cig skyes pa'i dga' ba ni //",
    "T02TD2171E:327b-50": "bzhi pa kho na bstan pa yin //",
    "T02TD2171E:327b-51": "yang na bum pa'i dbang bskur nas //",
    "T02TD2171E:327b-52": "bskyed pa'i rim pa bstan pa yin //",
    "T02TD2171E:327b-53": "de nas gsang ba'i dbang bskur na //",
    "T02TD2171E:327b-54": "rdo rje bzlas pa bstan par bya //",
    "T02TD2171E:328a-0": "shes rab ye shes dbang bskur @328a * //",
    "T02TD2171E:328a-1": "nas ;",
    "T02TD2171E:328a-2": "/ sems dben par ni bstan par bya //",
    "T02TD2171E:328a-3": "de nas sgyur ma la gnas pas //",
    "T02TD2171E:328a-4": "bzhi pa'i man ngag bstan par bya //",
    "T02TD2171E:328a-5": "mde nas 'od gsal la brten nas //",
    "T02TD2171E:328a-6": "zung 'jug ting 'dzin bsgom par bya //",
    "T02TD2171E:328a-7": "zung 'jug ting 'dzin mthar phyin pa //",
    "T02TD2171E:328a-8": "chos kyi sku zhes de la bya //",
    "T02TD2171E:328a-9": "de ltar bzhi pa'i rna brgyud bstan //",
    "T02TD2171E:328a-10": "dbang bskur rdzogs nas tshogs 'khor bya //",
    "T02TD2171E:328a-11": "gtor ma btang nas mkha' 'gro bskang //",
    "T02TD2171E:328a-12": "sbyin sreg gis ni lhag chad bskang //",
    "T02TD2171E:328a-13": "yi ge brgya pa zlos byed cing //",
    "T02TD2171E:328a-14": "dkyil 'khor bskor zhing sgra rnams brdung //",
    "T02TD2171E:328a-15": "ye shes gshegs nas ting 'dzin bsdu /",
    "T02TD2171E:328a-16": "rdul tshon phyags la chu la dor //",
    "T02TD2171E:328a-17": "mandal zhal bsil dga' ston bya //",
    "T02TD2171E:328a-18": "rnal 'byor lam pa'i don ched du //",
    "T02TD2171E:328a-19": "rgyud rnams kun dang mi 'gal ba'i //",
    "T02TD2171E:328a-20": "dkyil 'khor cho ga 'di byas pas //",
    "T02TD2171E:328a-21": "'di byas dge ba'i rtsa ba yis //",
    "T02TD2171E:328a-22": "bdag dang mtha' yas sems can rnams //",
    "T02TD2171E:328a-23": "thams cad byang chub thob par shog / dkyil 'khor gyi cho ga slob dpon bha bas mdzad pa rdzogs so /",
    "T02TD2171E:328a-25": "// / lo ts'a ba dge slong gzhon nu tshul khrims kyis bsgyur cing gtan la phab pa//",
    "T02TD2171E:328a-27": "! // lung bstan sbyor ba'i man ngag bzhugs /"
}