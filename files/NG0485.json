{
    "NG0485:0": "[(]1[)]'phags pa 'jam dpal gyi rgyud bzhi'i don gsal bar byed pa'i rgyud zhes bya ba bzhugs so //",
    "NG0485:1": "tha",
    "NG0485:3": "@#// rgya gar skad du //",
    "NG0485:4": "many+dzu shri tan tra tsa ta ri a ta la tan tra na ma //",
    "NG0485:5": "bod skad du //",
    "NG0485:6": "'phags pa 'jal dpal gyi rgyud bzhi'i don gsal bar byed pa'i rgyud ces bya ba //",
    "NG0485:7": "dpal rdo rje 'chang la phyag 'tshal lo //",
    "NG0485:8": "'di skad bdag gis thos pa dus gcig na //",
    "NG0485:9": "bcom ldan 'das pad+ma brtsegs pa'i gnas yid 'dres kyi 'tshal na bzhugs te //",
    "NG0485:10": "rdo rje 'chang dang mkha' 'gro ma rnams dang thabs",
    "NG0485:11": "cig go / de'i tshe gsang ba'i bdag po stan",
    "NG0485:12": "las bzhengs te 'di skad ces gsol to //",
    "NG0485:13": "kye bcom ldan rdo rje 'chang *//",
    "NG0485:14": "rgyud kyi rgyal po 'jam dpal rnam pa bzhi //",
    "NG0485:15": "de yi don gyi dgongs pa ji ltar lags //",
    "NG0485:16": "'jam dpal zhes kyis ci la bgyi //",
    "NG0485:17": "rgyan ces bya ba ji ltar lags //",
    "NG0485:18": "zhes zhus so //",
    "NG0485:19": "de nas yang ston pas @#//",
    "NG0485:20": "bka' stsal pa //",
    "NG0485:21": "'jam dpal sde bzhi ngas bshad kyis //",
    "NG0485:22": "rdo rje 'dzin sogs legs zung zhig / 'jam dpal sde bzhi dgongs pa ni //",
    "NG0485:23": "rang rang re re'i mtshan nyid bsdus pa bshad //",
    "NG0485:24": "dang po zhus pa'i don bshad de //",
    "NG0485:25": "'jam dpal zhes pa rnam pa gnyis //",
    "NG0485:26": "tshig dang de bzhin don du bshad //",
    "NG0485:27": "tshig rgyud le'u bcu pa'o //",
    "NG0485:28": "tha snyad spros pa bstan pa ni //",
    "NG0485:29": "ston pas dgongs pa ma nor bshad pas na //",
    "NG0485:30": "tshig gi 'jam dpal dam pa yin //",
    "NG0485:31": "don gyi 'jam dpal rnam pa gnyis //",
    "NG0485:32": "sangs rgyas dang ni bde gshegs dgongs //",
    "NG0485:33": "sangs rgyas sku dang ye shes te //",
    "NG0485:34": "'jam dpal chos sku gzugs sku gnyis //",
    "NG0485:35": "bdag gzhan gdul bya gnyis kyi dpal //",
    "NG0485:36": "'jam dpal chos kyi dbyings zhes bya //",
    "NG0485:37": "mnyam pa nyid kyi ye shes gnyis //",
    "NG0485:38": "ye shes rnam gsum dpal yin no //",
    "NG0485:39": "'jam dpal ngang la dpal gyis so //",
    "NG0485:40": "'jam dpal bcom la dpal gyis ldan //",
    "NG0485:41": "de yi dgongs pa dang sbyar na //",
    "NG0485:42": "'jal dpal ngang ste ma bcos g.yos pa med //",
    "NG0485:43": "rang bzhin ma 'gags sku dang ye shes dpal ma 'gags don la sbyor ba'o //",
    "NG0485:44": "'jam dpal zhes kyang de la bya //",
    "NG0485:45": "don gyi 'jam dpal kun mthun te //",
    "NG0485:46": "tshig rgyud le'u bcu pa dang *//",
    "NG0485:47": "rgyu dang lnga yi bdag nyid can //",
    "NG0485:48": "ces gsungs so //",
    "NG0485:49": "'jam dpal bshad pa'i rgyud las //",
    "NG0485:50": "'jam dpal spyi'i bstan pa ste le'u dang po'o //    // de nas yang ston pas gsungs so //",
    "NG0485:51": "rdo rje 'dzin pa nges zung zhig / ye shes la yang rnam pa gnyis //",
    "NG0485:52": "tshig dang don du bstan pa yin //",
    "NG0485:53": "don gyi ye shes rgyu yang lnga //",
    "NG0485:54": "yang na gnyis su bsdus pa yin //",
    "NG0485:55": "'phral 'byung med dang ye shes dang *//",
    "NG0485:56": "man pa'i don kyang de bzhin no //",
    "NG0485:57": "tshig gi ye shes rdzogs chen lung *//",
    "NG0485:58": "gzhan gyi ye shes don mi shes //",
    "NG0485:59": "rdzogs chen ye shes gtan 'bebs pas //",
    "NG0485:60": "ye shes don gyi ngo bo gsal //",
    "NG0485:61": "ye shes zhes kyang de la bya //",
    "NG0485:62": "rgyan ces bya ba rnam pa gnyis //",
    "NG0485:63": "brjod bya don dang rjod byed tshig / tshig gi rgyan ni rnam pa gnyis //",
    "NG0485:64": "'jam dpal tshig la rdzogs chen lung gis brgyan //",
    "NG0485:65": "rdzogs chen tshig la 'jam dpal lung gis brgyan //",
    "NG0485:66": "gcig la gcig mdzes gser la g.yus spras 'dra //",
    "NG0485:67": "don gyi rgyan @#//",
    "NG0485:68": "ni rnam pa bzhi //",
    "NG0485:69": "chos nyid dag la chos kyi sku yis brgyan //",
    "NG0485:70": "chos kyi sku la ye shes kyi gdangs dang chas pas brgyan //",
    "NG0485:71": "ye shes gdangs la thugs rje'i gzugs skus brgyan //",
    "NG0485:72": "thugs rje'i sku la bstan pa'i snying pos brgyan //",
    "NG0485:73": "rgyan ces bya ba de ltar ro //",
    "NG0485:74": "zhes gsungs so //",
    "NG0485:75": "'jam dpal bshad pa'i rgyud las //",
    "NG0485:76": "ye shes rgyan gyis bshad pa ste le'u gnyis pa'o",
    "NG0485:77": "// // de nas yang lag na rdo rje zhus",
    "NG0485:78": "pa // dgongs pa zhes ni ci la bgyi //",
    "NG0485:79": "'dus pa zhes pa ji ltar lags //",
    "NG0485:80": "thugs rje chen pos gsung du gsol //",
    "NG0485:81": "ces zhus so //",
    "NG0485:82": "ston pas bka' stsal pa //",
    "NG0485:83": "rdo rje 'dzin pas nges zung zhig / dgongs pa zhes pa'i bya ba ni //",
    "NG0485:84": "gdul bya'i bsam pa la dgongs nas //",
    "NG0485:85": "rab 'bring blo dang sbyar nas su //",
    "NG0485:86": "tha ma rnams la mtshan nyid sde gsum bstan //",
    "NG0485:87": "'bring la gsang sngags phyi nang bstan //",
    "NG0485:88": "rab la a ti ma nor bstan //",
    "NG0485:89": "dgongs pa zhes kyang de la bya //",
    "NG0485:90": "'dus pa bya ba rnam pa gnyis //",
    "NG0485:91": "spyi yi dgongs pa tshad du 'dus //",
    "NG0485:92": "mtshan gyi dgongs pa le'u ltar 'dus pas //",
    "NG0485:93": "'dus pa zhes ni bya ba 'o //",
    "NG0485:94": "zhes 'jam dpal bshad pa'i rgyud las //",
    "NG0485:95": "dgongs pa 'dus pa'i don bshad pa ste le'u gsum",
    "NG0485:96": "pa'o // // de nas yang lag na rdo rje",
    "NG0485:97": "zhus pa // mtshan brjod ces kyang ci la bgyi //",
    "NG0485:98": "thugs rje chen pos gsung du gsol //",
    "NG0485:99": "zhes zhus so //",
    "NG0485:100": "rdo rje 'chang gis bka' stsal pa //",
    "NG0485:101": "lag na rdo rjes nges zung zhig / mtshan dang rjod byed rnam pa gnyis //",
    "NG0485:102": "mtshan gyi sku dang ye shes mtshan nas brjod pas //",
    "NG0485:103": "rtog pa'i ye shes rgyud la shar //",
    "NG0485:104": "tshig gi rgyud kyi mtshan brjod pas //",
    "NG0485:105": "rab kyis don gyi dgongs pa longs //",
    "NG0485:106": "rjod byed spyi rgyud chen po yin //",
    "NG0485:107": "mtshan brjod ces kyang de la bya //",
    "NG0485:108": "zhes gsungs so //",
    "NG0485:109": "'jam dpal bshad pa'i rgyud las //",
    "NG0485:110": "mtshan brjod kyi don bshad pa ste le'u bzhi pa'o",
    "NG0485:111": "// // de nas yang lag na rdo rje sna",
    "NG0485:112": "drangs nas bskor ba bya ste //",
    "NG0485:113": "'di skad ces gsol to //",
    "NG0485:114": "e ma ho bcom ldan rdo rje 'chang *//",
    "NG0485:115": "rgyud gsum mtshan gyi nges dgongs kyis //",
    "NG0485:116": "bdag bzhan don gyi snang ba gsal //",
    "NG0485:117": "rgyud chen mtshan don dgongs pa bkrol //",
    "NG0485:118": "'gro ba'i mgon po rjes yi rang *//",
    "NG0485:119": "zhes gsungs so //",
    "NG0485:120": "'jam dpal bshad pa'i rgyud las //",
    "NG0485:121": "rjes su yi rang ba ste le'u lnga pa'o ///",
    "NG0485:122": "/ 'jam dpal bshad pa'i rgyud las //",
    "NG0485:123": "don gyi sgron ma bstan pa'i le'u ste yang snying"
}