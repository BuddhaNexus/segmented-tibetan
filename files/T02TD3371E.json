{
    "T02TD3371E:46b-0": "@46b # // rgya gar skad du /",
    "T02TD3371E:46b-1": "tree lo kya ba sham ka ra lo ke shva ra s'a dha nam /",
    "T02TD3371E:46b-2": "bod skad du /",
    "T02TD3371E:46b-3": "khams gsum dbang du byed pa'i spyan ras gzigs dbang phyug gi sgrub pa'i thabs /",
    "T02TD3371E:46b-4": "'phags pa spyan ras gzigs dbang phyug la phyag 'tshal lo //",
    "T02TD3371E:46b-5": "dang po re zhig yid dang mthun pa'i gnas su rnal 'byor pas thang sku bkram ste /",
    "T02TD3371E:46b-6": "de'i mdun du dbang chen gyi dkyil 'khor gyi dbus su gur gum gyis zla ba'i dkyil 'khor zlum po sngags 'dis bya'o //",
    "T02TD3371E:46b-7": "aom badzra re khe h'um:dza:h'um bam ho:/",
    "T02TD3371E:46b-8": "zhes bya ba'i sngags 'dis phab la dkyil 'khor gyi dbus su khams gsum dbang du byed pa'i rje btsun spyan ras gzigs sngags 'dis mchod par bya'o //",
    "T02TD3371E:46b-9": "aom tree lo kya ba sham ka ra ya badzra pushpe h'um pra t'itstsha sv'a h'a /",
    "T02TD3371E:46b-10": "aom mu ne badzra mu:'di ni bsdu ba'i sngags so //",
    "T02TD3371E:46b-11": "phyis ni rang gi snying gar a'am yig bsam par bya ste /",
    "T02TD3371E:46b-12": "de yongs su gyur pa las nyi ma'i dkyil 'khor rdzogs par bya'o//",
    "T02TD3371E:46b-13": "de'i steng du nus pa'i sa bon nyi ma shar ba lta bu'i 'od bltas la /",
    "T02TD3371E:46b-14": "de'i 'od zer gyis 'od dpag med pa mchod nas /",
    "T02TD3371E:46b-15": "sdig pa bshags pa la sogs pa byas te /",
    "T02TD3371E:46b-16": "yang rang gi lus la gzhug go //",
    "T02TD3371E:46b-17": "de thams cad yongs su gyur pa las skad cig gis padma'i steng du rdo rje skyil mo krung gis gnas pa phye ba'i spyan gsum pa ral pa'i dbu rgyan 'chang ba /",
    "T02TD3371E:46b-18": "mdog dmar ba rdo rjes mtshan pa'i zhags pa dang /",
    "T02TD3371E:46b-19": "lcags kyu phyag na'o //",
    "T02TD3371E:46b-20": "sa gsum gyi rang bzhin lug gnyis zhags pas bcings pa /",
    "T02TD3371E:46b-21": "de'i steng du bzhugs pa sna tshogs pa'i sprul pa 'chang zhing rdo rje rnal 'byor ma rnams kyis dbang bskur ba rab tu sbyin pa /",
    "T02TD3371E:46b-22": "de bzhin du byang chub sems dpa' rgyan sna tshogs dang ldan pas mchod par byed pa /",
    "T02TD3371E:46b-23": "rig pa 'dzin pa dang /",
    "T02TD3371E:46b-24": "khyab 'jug dang /",
    "T02TD3371E:46b-25": "bde byed dang /",
    "T02TD3371E:46b-26": "tshangs pa dang /",
    "T02TD3371E:47a-0": "sna tshogs pa'i rnal 'byor ma'i tshogs kyis gar dang brdung dkrol la sogs pa byed pa sna tshogs kyi 'byung po'i @47a * //",
    "T02TD3371E:47a-1": "tshogs la sogs pas /",
    "T02TD3371E:47a-2": "sna tshogs kyi mi mgo dang keng rus la sogs pas brgyan pa de bzhin du sna tshogs kyi gdugs dang /",
    "T02TD3371E:47a-3": "rnga yab la sogs pa blta bar bya'o //",
    "T02TD3371E:47a-4": "de lta bu'i dus su de bzhin gshegs pa 'od dpag med pa spyi bor blta bar bya ste /",
    "T02TD3371E:47a-5": "'di lta bu'i bdag nyid bsam par bya'o //",
    "T02TD3371E:47a-6": "phyis ni lte ba'i steng du nyi ma'i dkyil 'khor gyi 'od kyi rang bzhin bsams la /",
    "T02TD3371E:47a-7": "de'i steng du g-yon phyogs su nus pa'i sa bon snying gar khro bo'i sa bon dbyangs yig aas brgyan pa zhes bya ba ni bsgom pa'i sngags so //",
    "T02TD3371E:47a-8": "'di thams cad bsams nas rdo rje'i bdag nyid kyi sngags brjod par byas la /",
    "T02TD3371E:47a-9": "de'i bdag nyid du bsam par bya'o //",
    "T02TD3371E:47a-10": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3371E:47a-11": "rdo rje'i bdag nyid kyi sngags so //",
    "T02TD3371E:47a-12": "'di la yang goms pa'i sbyor bas 'dar ba dang /",
    "T02TD3371E:47a-13": "g-yo bas dbab par byas la /",
    "T02TD3371E:47a-14": "gnyis su med pa'i ye shes skye bar 'gyur ro //",
    "T02TD3371E:47a-15": "'di lta bu'i rnal 'byor pa ni glang po che smyon pa ltar myos byed kyi chu yis myos pa bzhin du rigs lnga la longs spyod do //",
    "T02TD3371E:47a-16": "gal te rigs lnga la mi spyod pa de'i tshe de'i lus la 'dar ba dang g-yo ba la sogs pa 'bab pa dang /",
    "T02TD3371E:47a-17": "gnyis su med pa'i ye shes mi gnas so //",
    "T02TD3371E:47a-18": "de ltar rtogs par byas nas rigs lnga la longs spyod de des ni 'grub par 'gyur ro //",
    "T02TD3371E:47a-19": "grub par gyur nas gzhan gyi lus la yang g-yo ba dang 'dar bas dbab par byas la 'dod chags dang /",
    "T02TD3371E:47a-20": "zhe sdang la sogs pa dgag par mi bya'o //",
    "T02TD3371E:47a-21": "de ltar grub pa'i dngul chus phug pa'i zangs ma'i nag po spangs pa bzhin du lus po nyid gnyis med kyi ro yis phug na 'dod chags dang /",
    "T02TD3371E:47a-22": "zhe sdang la sogs pa spong bar 'gyur ro //",
    "T02TD3371E:47a-23": "hr'i:h'um aa:bzlas pa'i sngags so //",
    "T02TD3371E:47a-24": "aom hr'i:aa:ha ri ti ya kshe shva ri sv'a h'a /",
    "T02TD3371E:47a-25": "'phrog ma'i sngags so //",
    "T02TD3371E:47a-26": "aom aam kram hr'im sa ka la ga na n'i de b'i r'i shva ri n'im pa ri ka re aa aa aa ba ta ra aa ba ta ra aa ba ta rantu da sha di ga lo ka p'a la ai dam ba lim grihna grihna h'um phat sv'a h'a /",
    "T02TD3371E:47a-27": "gtor ma'i sngags so //",
    "T02TD3371E:47a-28": "khams gsum dbang du byed pa'i spyan ras gzigs dbang phyug gi sgrub thabs slob dpon sa ra has mdzad pa rdzogs so //",
    "T02TD3371E:47a-29": "pandi ta don yod rdo rje dang /",
    "T02TD3371E:47a-30": "khams pa lo ts'a ba dge slong ba ris bsgyur ba'o /"
}