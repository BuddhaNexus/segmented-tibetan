{
    "T02D3406:71a-0": "@71a # // rgya gar skad du /",
    "T02D3406:71a-1": "sha ta ksha ra s'a dha nam /",
    "T02D3406:71a-2": "bod skad du /",
    "T02D3406:71a-3": "yi ge drug pa'i sgrub thabs /",
    "T02D3406:71a-4": "'phags pa spyan ras gzigs dbang phyug la phyag 'tshal lo //",
    "T02D3406:71a-5": "mgon po padma'i rigs las byung //",
    "T02D3406:71a-6": "thams cad mkhyen pa'i cod pan can //",
    "T02D3406:71a-7": "nad rnams thams cad zhi ba'i phyir //",
    "T02D3406:71a-8": "phyag btsal nas ni sgrub thabs brtsam //",
    "T02D3406:71a-9": "dang por re zhig dngos grub slob dpon gyi rjes su 'jug pas /",
    "T02D3406:71a-10": "de'i phyir thams cad du sgom pa dang /",
    "T02D3406:71a-11": "bla ma'i mchod pa la brtson par bya ste /",
    "T02D3406:71b-0": "@71b bla ma yongs su mnyes pas thams cad du",
    "T02D3406:71b-1": "las rnams 'grub par 'gyur zhing dkyil 'khor du rab",
    "T02D3406:71b-2": "tu zhugs pas dngos grub thob par yang 'gyur te",
    "T02D3406:71b-3": "/ rang gi dam tshig dang sdom pa bsrungs pas nges par dngos grub thob bo //",
    "T02D3406:71b-4": "sngon du kha bsang ba la sogs pa byas nas",
    "T02D3406:71b-5": "lha khang du rje btsun gyi thang sku la sogs",
    "T02D3406:71b-6": "pa bkram nas rang gi thugs kar dang po'i yi",
    "T02D3406:71b-7": "ge las zla ba'i dkyil 'khor /",
    "T02D3406:71b-8": "de'i steng du brgyad pa'i bzhi pa'i sa bon la bdun pa'i gnyis pa'i gdan dang /",
    "T02D3406:71b-9": "dang po'i bzhi pas brgyan cing /",
    "T02D3406:71b-10": "bcu drug pa dang yang dag par ldan pa kha dog dkar zhing yid du 'ong ba'o //",
    "T02D3406:71b-11": "de las sna tshogs pa'i 'od zer 'phros te /",
    "T02D3406:71b-12": "'od zer de rnams kyi tshogs las bla ma rdzogs",
    "T02D3406:71b-13": "pa'i sangs rgyas kyi skur bsgoms nas mchod pa dang",
    "T02D3406:71b-14": "/ phyag dang bstod pa bya ste /",
    "T02D3406:71b-15": "sngags 'dis so //",
    "T02D3406:71b-16": "aom badzra pushpe h'um /",
    "T02D3406:71b-17": "aom badzra dh'u pe h'um /",
    "T02D3406:71b-18": "aom badzra d'i pe h'um /",
    "T02D3406:71b-19": "aom badzra gandhe h'um /",
    "T02D3406:71b-20": "aom badzra nee bi dye h'um /",
    "T02D3406:71b-21": "zhes so ;",
    "T02D3406:71b-22": "/ de nas /",
    "T02D3406:71b-23": "dkon mchog gsum la bdag skyabs mchi //",
    "T02D3406:71b-24": "sdig pa thams cad so sor bshags //",
    "T02D3406:71b-25": "'gro ba'i dge la rjes yi rang //",
    "T02D3406:71b-26": "sangs rgyas byang chub yid kyis gzung //",
    "T02D3406:71b-27": "sangs rgyas chos dang tshogs mchog la //",
    "T02D3406:71b-28": "byang chub bar du bdag skyabs mchi //",
    "T02D3406:71b-29": "rang gzhan don ni rab sgrub phyir //",
    "T02D3406:71b-30": "byang chub sems ni bdag gis bskyed //",
    "T02D3406:71b-31": "byang chub mchog tu sems bskyed nas //",
    "T02D3406:71b-32": "sems can thams cad mgron du gnyer //",
    "T02D3406:71b-33": "mngon 'dod byang chub mchog spyad pas //",
    "T02D3406:71b-34": "'gro la phan phyir sangs rgyas shog / smon pa",
    "T02D3406:71b-35": "sngon du 'gro bas chos thams cad bdag med par",
    "T02D3406:71b-36": "bsgom par bya'o // aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3406:71b-37": "zhes so //",
    "T02D3406:71b-38": "sa bon sgyu ma'i dper byas nas //",
    "T02D3406:71b-39": "khams gsum pa ni ma lus pa //",
    "T02D3406:71b-40": "blta zhing reg nas de bzhin du //",
    "T02D3406:71b-41": "ji ltar thams cad sgyu ma bzhin //",
    "T02D3406:71b-42": "thams cad de bzhin dmigs med pas //",
    "T02D3406:71b-43": "'gro ba gnas pa rtag tu grol//",
    "T02D3406:71b-44": "des na thog ma med pa'i dus nas rnam rtog",
    "T02D3406:71b-45": "ngan pa'i sa bon las byung ba'i rang bzhin las",
    "T02D3406:71b-46": "grol bar byas te /",
    "T02D3406:71b-47": "aom sva bh'a wa shuddha:sarba dharm'a:sva bh'a wa shuddho&amp; ham /",
    "T02D3406:71b-48": "de nas sngon du gsungs pa'i sa bon yongs su gyur pa las padma'o //",
    "T02D3406:72a-0": "de'i steng du hr'i:yig de thams cad yongs su gyur pa las dpal @72a * //",
    "T02D3406:72a-1": "ldan 'jig rten mgon po rdo rje dang /",
    "T02D3406:72a-2": "padma'i snying po la zla ba'i steng du rdo rje skyil krung gis bzhugs pa /",
    "T02D3406:72a-3": "ri bong 'dzin pa'i 'od zer lta bu /",
    "T02D3406:72a-4": "kunda dang zla ba'i kha dog 'bar ba las /",
    "T02D3406:72a-5": "ral pa'i cod pan can zhi zhing 'od dpag tu med pas dbu brgyan pa /",
    "T02D3406:72a-6": "stag gi pags pa'i sham thabs bsnams pa /",
    "T02D3406:72a-7": "phyag bzhi pa sna tshogs pa'i rgyan gyis brgyan pa /",
    "T02D3406:72a-8": "phyag g-yas na bgrang phreng bsnams pa /",
    "T02D3406:72a-9": "phyag g-yon na padma dang nor bus rnam par brgyan pa /",
    "T02D3406:72a-10": "phyag gnyis thal mo sbyar ba /",
    "T02D3406:72a-11": "rgyal ba'i dbang po kun gyi phyag rgya thugs kar gnas pa'o //",
    "T02D3406:72a-12": "de nas nga rgyal bsgom par bya ste /",
    "T02D3406:72a-13": "bdag nyid 'jig rten dbang phyug go //",
    "T02D3406:72a-14": "zhes so //",
    "T02D3406:72a-15": "de nas ji ltar nye bar bstan pas ye shes sems dpa' spyan drangs te /",
    "T02D3406:72a-16": "rang gi sngags kyis mchod yon dang zhabs bsil la sogs pa phul te /",
    "T02D3406:72a-17": "phyag rgya bsdus nas gcig tu byas te /",
    "T02D3406:72a-18": "sngags 'dis lhan cig tu dgod do //",
    "T02D3406:72a-19": "aom su ra ta stvam /",
    "T02D3406:72a-20": "badzra aa la la la la ho /",
    "T02D3406:72a-21": "sa ma ya stvam /",
    "T02D3406:72a-22": "sa ma ya stvam /",
    "T02D3406:72a-23": "sa ma ya stvam /",
    "T02D3406:72a-24": "aa ham zhes so //",
    "T02D3406:72a-25": "ji ltar nye bar bstan pas dbang bskur ba dang /",
    "T02D3406:72a-26": "go cha dang /",
    "T02D3406:72a-27": "dar dpyangs bcings pas lhag par grol bar 'gyur ro //",
    "T02D3406:72a-28": "dus thams cad du mchod pa dang /",
    "T02D3406:72a-29": "bstod pa dang /",
    "T02D3406:72a-30": "bsgom pa sngon du 'gro bar byas nas bzlas pa bya'o //",
    "T02D3406:72a-31": "rang gi snying gar zla ba'i steng du yi ge",
    "T02D3406:72a-32": "drug pa 'od zer gyi phreng ba bzhin du byas",
    "T02D3406:72a-33": "pa'i khyim gyi nang du blta bar bya'o //",
    "T02D3406:72a-34": "sngags ni aom ma ni padme h'um zhes pa yi ge 'bum du bzlas so //",
    "T02D3406:72a-35": "de nas gnyis pa dang gsum pas sdig pa dag par 'gyur ro //",
    "T02D3406:72a-36": "mtshams med pa lnga byed pas kyang bye ba bzlas pas dngos grub tu 'gyur ro //",
    "T02D3406:72a-37": "de las ldang bar 'dod na mchod yon la sogs pa phul nas /",
    "T02D3406:72a-38": "khyad par 'phags pa'i nga rgyal gyis gnas par bya'o //",
    "T02D3406:72a-39": "thun mtshams bzhir bzlas shing dge ba'i rtsa ba mngon par 'dod pa'i dngos grub tu bsngo'o //",
    "T02D3406:72a-40": "nam phyed nas ye shes sems dpa' gshegs su gsol la yi ge brgya pa brjod cing /",
    "T02D3406:72a-41": "lus dang /",
    "T02D3406:72a-42": "ngag dang /",
    "T02D3406:72a-43": "yid bsrung bar byas nas ci bder gnas par bya ste /",
    "T02D3406:72a-44": "gal te nad la sogs pa zhi bar 'dod na /",
    "T02D3406:72a-45": "de la ji ltar nye bar bstan pas skar ma",
    "T02D3406:72b-0": "rgyal las lam lhung ba'i ba'i @72b lci bas rje",
    "T02D3406:72b-1": "btsun gyi drung du mandal gru bzhi bya ste /",
    "T02D3406:72b-2": "mngon par 'dod pa la yi ge drug pa dang sbyar nas lan brgya rtsa brgyad bzlas par bya'o //",
    "T02D3406:72b-3": "zla ba drug gis the tshom med par 'grub po zhes so //"
}