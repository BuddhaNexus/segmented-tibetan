{
    "T02TD3240E:10a-0": "@10a # // rgya gar skad du /",
    "T02TD3240E:10a-1": "ba su dh'a ra n'i au pa de sha /",
    "T02TD3240E:10a-2": "bod skad du /",
    "T02TD3240E:10a-3": "nor rgyun ma'i gzungs kyi man ngag / nor rgyun ma'i thang ka 'am /",
    "T02TD3240E:10a-4": "sku gzugs kyi mdun du tsandan gyi mandala gru bzhi pa byas la /",
    "T02TD3240E:10a-5": "de la bcom ldan 'das ma yid kyis bzhugs su gsol zhing mchod pa byas te /",
    "T02TD3240E:10a-6": "tsandan byugs pa'i lag pas nor rgyun ma'i gzungs kyi po ti bsnams la /",
    "T02TD3240E:10a-7": "skud pas legs par sbrel ba'i me tog gi phreng ba btags pa mdun du bzhag pa'i chu'i snod du bsgyur la /",
    "T02TD3240E:10a-8": "sems can thams cad la yang byams pa chen por sems kyis yang dag par dmigs te /",
    "T02TD3240E:10a-9": "mngon par 'dod pa'i don grub par 'dod pa snying la legs par bzhag pas nor rgyun ma'i gzungs bklag par bya ba'o //",
    "T02TD3240E:10a-10": "bklags nas kyang sv'a h'a dang ldan par 'gyur te /",
    "T02TD3240E:10a-11": "sngags rnams la sv'a h'a'i sgra nye bar brjod pas me tog dkar po rtsa d'ur ba dang bcas pa dang /",
    "T02TD3240E:10a-12": "'bru ma nyams pa chu'i snod du gzhug par bya ste /",
    "T02TD3240E:10a-13": "ji srid zla ba drug gi bar du'o //",
    "T02TD3240E:10a-14": "bklags pa'i rjes la ni sa phyogs gtsang mar chu de gshegs su gsol bar bya'o //",
    "T02TD3240E:10a-15": "nor rgyun ma'i gzungs kyi man ngag rdzogs so /",
    "T02TD3240E:10a-18": "// / d'a byang chub sems dpa' las tshul khrims rgyal mtshan gyis bsgyur ba'o//"
}