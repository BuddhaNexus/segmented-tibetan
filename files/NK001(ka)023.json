{
    "NK001(ka)023:0": "slob dpon chen po'i bstod pa sku gsum ma zhes bya ba bzhugs so //",
    "NK001(ka)023:1": "sku gsum rgyal ba yongs kyi thugs rje'i shugs //",
    "NK001(ka)023:2": "gcig bsdus rig 'dzin rgyal po'i tshul 'chang ba //",
    "NK001(ka)023:3": "bde chen mkha' 'gro'i dbang phyug rdo rje'i sku //",
    "NK001(ka)023:4": "0d+ma thod phreng rtsal la phyag 'tshal bsto. /",
    "NK001(ka)023:6": "1 / snang ba mtha' yas mgon po spyan ras gzigs //",
    "NK001(ka)023:7": "dbyer med sin+d+hu'i dwangs mtshor sprul pa'i sku //",
    "NK001(ka)023:8": "'jig rten gsum na che ba'i rig sngags 'chang //",
    "NK001(ka)023:9": "mnyam med bla ma khyed la phyag 'tshal bsto. /",
    "NK001(ka)023:11": "2 / 0d+ma las 'khrungs pad+ma bzhad pa'i zhal //",
    "NK001(ka)023:12": "mtshan dpe'i gzi 'bar rgyal kun zhal skyin mchog /",
    "NK001(ka)023:13": "'jig rten mnga' bsgyur mtshungs med rgyal ba'i sras //",
    "NK001(ka)023:14": "bde mchog pad+ma rgyal por phyag 'tshal bsto. /",
    "NK001(ka)023:16": "3 / gnas yul rnams su brtul zhugs spyod pa bskyangs //",
    "NK001(ka)023:17": "ma tshogs dregs pa dbang bsdus las la bkol //",
    "NK001(ka)023:18": "sa steng kun tu gsang sngags bstan pa spel //",
    "NK001(ka)023:19": "nyi ma 'od zer zhabs la phyag 'tshal bsto. /",
    "NK001(ka)023:21": "4 / shes bya'i gnas rnams gzigs pa tsam gyis rtogs //",
    "NK001(ka)023:22": "lnga rig kun mkhyen mkhas pa'i phul du phyin //",
    "NK001(ka)023:23": "'jam pa'i dbyangs dang dbyer med rgyal ba'i sras //",
    "NK001(ka)023:24": "blo ldan mchog sred khyed la phyag 'tshal bsto. /",
    "NK001(ka)023:26": "5 / sde snod gsum dang rgyud sde rnam drug gi //",
    "NK001(ka)023:27": "dgongs spyod mthar phyin rgyal dang rgyal sras kyi //",
    "NK001(ka)023:28": "rnam thar rgya mtsho'i tshul la mnga' dbang brnyes //",
    "NK001(ka)023:29": "0d+ma sam b+ha ba la phyag 'tshal bsto. /",
    "NK001(ka)023:31": "6 / rgyal ba mchog nyid slar yang byon pa bzhin //",
    "NK001(ka)023:32": "rnam dag phung po lnga 'chang mchog sprul tshul //",
    "NK001(ka)023:33": "chos mchog seng ge'i sgra dbyangs sa gsum bsgrags //",
    "NK001(ka)023:34": "sh+aakya seng ge khyod la phyag 'tshal bsto. /",
    "NK001(ka)023:36": "7 / 'chi med rdo rje'i tshe dang rig 'dzin sa //",
    "NK001(ka)023:37": "dngos grub kun gyi mnga' dbang dam pa brnyes //",
    "NK001(ka)023:38": "dkyil 'khor kun gyi gtso dang gnyis su med //",
    "NK001(ka)023:39": "0d+ma 'byung gnas khyed la phyag 'tshal bsto. /",
    "NK001(ka)023:41": "8 / bdud dang mu stegs phas kyi rgol ba rnams //",
    "NK001(ka)023:42": "rdzu 'phrul chen pos ming gi lhag mar byas //",
    "NK001(ka)023:43": "che btsan 'gran med rdo rje'i mthu stobs bdag /",
    "NK001(ka)023:44": "seng ge sgra sgrogs khyed la phyag 'tshal bsto. /",
    "NK001(ka)023:46": "9 / gangs can ljongs su rgyal ba'i bstan pa spel //",
    "NK001(ka)023:47": "nag po'i rtsa lag rdo rje'i mthu yis btul //",
    "NK001(ka)023:48": "sa steng thams cad zab mo'i gter gyis bkang //",
    "NK001(ka)023:49": "rdo rje gro lod rtsal la phyag 'tshal bsto. /",
    "NK001(ka)023:51": "10 / sku gcig mtshan brgyad 'phrul mtshan nyi shu dang //",
    "NK001(ka)023:52": "mi 'jed 'jig rten so drug la sogs par //",
    "NK001(ka)023:53": "mtha' yas sprul pa'i zhing khams kun tu khyab //",
    "NK001(ka)023:54": "sgyu 'phrul rgyal po khyed la phyag 'tshal bsto. /",
    "NK001(ka)023:56": "11 / rgyal sras sems dpa' brgyad dang sgrub sde brgyad //",
    "NK001(ka)023:57": "la sogs rgyal ba rgyal sras rgya mtsho dang //",
    "NK001(ka)023:58": "dbyer med bla ma dkyil 'khor kun gyi bdag /",
    "NK001(ka)023:59": "mtshungs med 'dren pa khyod la phyag 'tshal bsto. /",
    "NK001(ka)023:61": "12 / sangs rgyas kun gyi thugs rje gcig bsdus nas //",
    "NK001(ka)023:62": "snyigs ma'i 'gro ba bskyab par mdzad pa'i phyir //",
    "NK001(ka)023:63": "byin rlabs thugs rje lhag par myur ba yis //",
    "NK001(ka)023:64": "las can rjes su 'dzin la phyag 'tshal bsto. /",
    "NK001(ka)023:66": "13 / dpal ldan rdzogs pa'i sangs rgyas pad+ma skyes //",
    "NK001(ka)023:67": "rnam pa kun mkhyen ye shes mdzod 'dzin pa //",
    "NK001(ka)023:68": "rig 'dzin rgyal po sgyu 'phrul sna tshogs ston //",
    "NK001(ka)023:69": "kun las che ba sangs rgyas rig sngags 'chang /",
    "NK001(ka)023:71": "14 / rang byung kun tu bzang po khyod nyid la //",
    "NK001(ka)023:72": "mi phyed dad pas legs par bstod pa yi //",
    "NK001(ka)023:73": "bsod nams nyin mor byed pa'i 'od zer gyis //",
    "NK001(ka)023:74": "mtsho skyes bstan pa'i pad tshal rgyas gyur cig 15 /",
    "NK001(ka)023:75": "snod bcud rgud pa mtha' dag rab tu zhi //",
    "NK001(ka)023:76": "dpal dang grags pa bkra shis bde legs 'phel //",
    "NK001(ka)023:77": "'gro kun mtshungs med gu rus rjes bzung nas //",
    "NK001(ka)023:78": "rang byung pad+ma'i go 'phang mchog thob shog 16 /",
    "NK001(ka)023:79": "ces tshigs su bcad pa dga' ba bcu drug gi",
    "NK001(ka)023:80": "grangs ldan 'di ni zil gnon me rta zla ba",
    "NK001(ka)023:81": "brgyad pa'i tshes nyer bdun la mi pham 'jam dpal"
}