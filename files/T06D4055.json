{
    "T06D4055:1b-0": "@1b # // rgya gar skad du /",
    "T06D4055:1b-1": "tring shi ka k'a ri k'a /",
    "T06D4055:1b-2": "bod skad du /",
    "T06D4055:1b-3": "sum cu pa'i tshig le'ur byas pa /",
    "T06D4055:1b-4": "'jam dpal gzhon nur gyur pa la phyag 'tshal lo //",
    "T06D4055:1b-5": "bdag dang chos [dd] su nyer 'dogs pa //",
    "T06D4055:1b-6": "sna tshogs dag ni gang byung ba //",
    "T06D4055:1b-7": "de ni rnam par shes par gyur //",
    "T06D4055:1b-8": "gyur pa de yang rnam gsum ste //",
    "T06D4055:1b-9": "rnam par smin dang ngar sems dang //",
    "T06D4055:1b-10": "yul la rnam par rig pa'o //",
    "T06D4055:1b-11": "de la kun gzhi rnam shes ni //",
    "T06D4055:1b-12": "rnam smin sa bon thams cad pa //",
    "T06D4055:1b-13": "de ni len pa dag dang gnas //",
    "T06D4055:1b-14": "rnam par rig pa mi rig pa //",
    "T06D4055:1b-15": "rtag tu reg dang yid byed dang //",
    "T06D4055:1b-16": "rig dang 'du shes sems par ldan //",
    "T06D4055:1b-17": "de la tshor ba btang snyoms te //",
    "T06D4055:1b-18": "de ni ma bsgribs lung ma bstan //",
    "T06D4055:1b-19": "reg la sogs pa'ang de bzhin no //",
    "T06D4055:1b-20": "de ni rgyun 'bab chu bo bzhin //",
    "T06D4055:1b-21": "dgra bcom nyid na de ldog go //",
    "T06D4055:1b-22": "de la gnas te rab 'byung zhing //",
    "T06D4055:1b-23": "de la dmigs pa yid ces bya //",
    "T06D4055:1b-24": "rnam shes ngar sems bdag nyid can //",
    "T06D4055:1b-25": "bsgribs la lung du ma bstan pa'i //",
    "T06D4055:2a-0": "nyon mongs @2a * //",
    "T06D4055:2a-1": "bzhi dang rtag tu 'grogs //",
    "T06D4055:2a-2": "bdag tu lta dang bdag tu rmongs //",
    "T06D4055:2a-3": "bdag rgyal bdag chags 'du shes pa //",
    "T06D4055:2a-4": "gang du skyes pa de'i'o gzhan //",
    "T06D4055:2a-5": "reg sogs kyang de dgra bcom med //",
    "T06D4055:2a-6": "'gog pa'i snyoms par 'jug la med //",
    "T06D4055:2a-7": "'jig rten 'das pa'i lam na'ang med //",
    "T06D4055:2a-8": "'di ni gyur pa gnyis pa'o //",
    "T06D4055:2a-9": "gsum pa yul rnam drug po la //",
    "T06D4055:2a-10": "dmigs pa gang yin de dag ste //",
    "T06D4055:2a-11": "dge dang mi dge gnyi ga min //",
    "T06D4055:2a-12": "kun tu 'gro dang bye brag des //",
    "T06D4055:2a-13": "sems las byung ba dge ba dang //",
    "T06D4055:2a-14": "de bzhin nyon mongs nye nyon mongs //",
    "T06D4055:2a-15": "tshor ba gsum dang de mtshungs ldan //",
    "T06D4055:2a-16": "dang po'i reg la sogs pa dang //",
    "T06D4055:2a-17": "'dun mos dran dang bcas pa dang ;",
    "T06D4055:2a-18": "/ ting nge 'dzin blo bye brag des //",
    "T06D4055:2a-19": "dad dang ngo tsha khrel yod dang //",
    "T06D4055:2a-20": "ma chags la sogs gsum brtson 'grus //",
    "T06D4055:2a-21": "shin tu sbyangs dang bag yod bcas //",
    "T06D4055:2a-22": "rnam mi 'tshe dge nyon mongs ni //",
    "T06D4055:2a-23": "'dod chags khong khro gti mug dang //",
    "T06D4055:2a-24": "nga rgyal lta ba the tshom mo //",
    "T06D4055:2a-25": "khro dang khon du 'dzin pa dang //",
    "T06D4055:2a-26": "'chab dang 'tshig dang phrag dog dang //",
    "T06D4055:2a-27": "ser sna dang ni sgyur bcas dang //",
    "T06D4055:2a-28": "g-yo rgyags rnam 'tshe ngo tsha med //",
    "T06D4055:2b-0": "khrel med @2b rmugs dang rgod pa dang //",
    "T06D4055:2b-1": "ma dad pa dang le lo dang //",
    "T06D4055:2b-2": "bag med pa dang brjed ngas dang //",
    "T06D4055:2b-3": "rnam g-yeng shes bzhin ma yin dang //",
    "T06D4055:2b-4": "'gyod dang gnyid kyang de bzhin te //",
    "T06D4055:2b-5": "rtog pa dang ni dpyod pa dang //",
    "T06D4055:2b-6": "nye ba'i nyon mongs gnyis rnam gnyis //",
    "T06D4055:2b-7": "lnga rnams rtsa ba'i rnam shes las //",
    "T06D4055:2b-8": "ji lta'i rkyen las 'byung ba ni //",
    "T06D4055:2b-9": "rnam shes lhan cig gam ma yin //",
    "T06D4055:2b-10": "chu la rlabs rnams ji bzhin no //",
    "T06D4055:2b-11": "yid kyi rnam shes 'byung ba ni //",
    "T06D4055:2b-12": "rtag tu'o 'du shes med pa dang //",
    "T06D4055:2b-13": "snyoms par 'jug pa rnam gnyis dang //",
    "T06D4055:2b-14": "sems med gnyid dang brgyal ma gtogs //",
    "T06D4055:2b-15": "rnam par shes par gyur pa 'di //",
    "T06D4055:2b-16": "rnam rtog yin te de yis gang //",
    "T06D4055:2b-17": "rnam brtags de med des na 'di //",
    "T06D4055:2b-18": "thams cad rnam par rig pa tsam //",
    "T06D4055:2b-19": "rnam shes sa bon thams cad pa //",
    "T06D4055:2b-20": "phan tshun dag gi dbang gis na //",
    "T06D4055:2b-21": "de lta de ltar 'gyur bar 'gro //",
    "T06D4055:2b-22": "des na rnam rtog de de skye //",
    "T06D4055:2b-23": "las kyi bag chags 'dzin gnyis kyi //",
    "T06D4055:2b-24": "bag chags bcas pas snga ma yis //",
    "T06D4055:2b-25": "rnam par smin pa zad nas gzhan //",
    "T06D4055:2b-26": "rnam smin skyed pa de yin no //",
    "T06D4055:2b-27": "rnam par rtog pa gang gang gis //",
    "T06D4055:2b-28": "dngos po gang gang rnam brtags pa //",
    "T06D4055:2b-29": "de nyid kun tu brtags pa yi //",
    "T06D4055:2b-30": "ngo bo nyid med de med do //",
    "T06D4055:2b-31": "gzhan gyi dbang gi ngo bo nyid //",
    "T06D4055:2b-32": "rnam rtog yin te rkyen las byung //",
    "T06D4055:2b-33": "grub ni de la snga ma po //",
    "T06D4055:2b-34": "rtag tu med par gyur pa gang //",
    "T06D4055:2b-35": "de phyir de nyid gzhan dbang las //",
    "T06D4055:2b-36": "gzhan min gzhan ma yin pa'ang min //",
    "T06D4055:2b-37": "mi rtag pa sogs bzhin du brjod //",
    "T06D4055:2b-38": "de ma mthong bar de mi mthong //",
    "T06D4055:2b-39": "ngo bo nyid ni rnam gsum gyis //",
    "T06D4055:2b-40": "ngo bo nyid med rnam gsum la //",
    "T06D4055:2b-41": "dgongs nas chos rnams thams cad kyi //",
    "T06D4055:2b-42": "ngo bo nyid med bstan pa yin //",
    "T06D4055:2b-43": "dang po pa ni mtshan nyid kyi //",
    "T06D4055:2b-44": "ngo bo nyid med gzhan pa yang //",
    "T06D4055:2b-45": "de ni rang nyid mi 'byung bas //",
    "T06D4055:2b-46": "ngo bo nyid med gzhan yin no //",
    "T06D4055:2b-47": "chos kyi don gyi dam pa'ang de //",
    "T06D4055:2b-48": "'di ltar de bzhin nyid kyang de //",
    "T06D4055:2b-49": "dus rnams kun na'ang de bzhin nyid //",
    "T06D4055:2b-50": "de nyid rnam par rig pa tsam //",
    "T06D4055:2b-51": "ji srid rnam rig tsam nyid la //",
    "T06D4055:2b-52": "rnam par shes pa mi gnas pa //",
    "T06D4055:2b-53": "'dzin pa gnyis kyi bag la nyal //",
    "T06D4055:2b-54": "de nyid rnam par mi ldog go //",
    "T06D4055:3a-0": "'di @3a * //",
    "T06D4055:3a-1": "dge rnam rig tsam nyid ces //",
    "T06D4055:3a-2": "de snyam du ni dmigs nas su //",
    "T06D4055:3a-3": "ci yang rung ste mdun 'jog na //",
    "T06D4055:3a-4": "de ni tsam la mi gnas so //",
    "T06D4055:3a-5": "nam zhig shes pas dmigs pa rnams //",
    "T06D4055:3a-6": "mi dmigs de yi tshe na ni //",
    "T06D4055:3a-7": "rnam par rig pa tsam la gnas //",
    "T06D4055:3a-8": "gzung ba med pas de 'dzin med //",
    "T06D4055:3a-9": "de ni sems med mi dmigs pa //",
    "T06D4055:3a-10": "'jig rten 'das pa'i ye shes med //",
    "T06D4055:3a-11": "gnas kyang gzhan du gyur pa ste //",
    "T06D4055:3a-12": "gnas ngan len gnyis spangs pa'o //",
    "T06D4055:3a-13": "de nyid zag pa med dang dbyings //",
    "T06D4055:3a-14": "bsam gyis mi khyab dge dang brtan //",
    "T06D4055:3a-15": "de ni bde ba rnam grol sku //",
    "T06D4055:3a-16": "thub ba chen po'i chos zhes bya //",
    "T06D4055:3a-17": "sum cu pa'i tshig le'ur byas pa slob dpon chen po dbyig gnyen gyis mdzad pa rdzogs so /",
    "T06D4055:3a-19": "// / rgya gar gyi mkhan po dzi na mi tra dang sh'i len dra po dhi dang /"
}