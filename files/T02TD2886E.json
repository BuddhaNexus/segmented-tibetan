{
    "T02TD2886E:227b-0": "@227b # // rgya gar skad du /",
    "T02TD2886E:227b-1": "n'i l'am ba ra dha ra badzra p'a ni s'a dha nam /",
    "T02TD2886E:227b-2": "bod skad du /",
    "T02TD2886E:227b-3": "phyag na rdo rje gos sngon po can gyi sgrub pa'i thabs /",
    "T02TD2886E:228a-0": "bcom ldan 'das phyag na @228a * //",
    "T02TD2886E:228a-1": "rdo rje la phyag 'tshal lo //",
    "T02TD2886E:228a-2": "lhag pa'i khro rgyal skyon kun las rgyal ba //",
    "T02TD2886E:228a-3": "rnam dag byang chub sems can don mdzad pa //",
    "T02TD2886E:228a-4": "gos sngon phyag na rdo rje la btud de //",
    "T02TD2886E:228a-5": "de yi sgrub thabs sems can phan phyir bshad //",
    "T02TD2886E:228a-6": "'di la lhag par dbang ba'i sngags pa ni //",
    "T02TD2886E:228a-7": "snying rje yis ni yid ni gcugs gyur cing //",
    "T02TD2886E:228a-8": "lhag par mos pa brtan po'i yid can ni //",
    "T02TD2886E:228a-9": "byang chub sems kyi rnam pas rab tu brgyan //",
    "T02TD2886E:228a-10": "dkon mchog gsum la gcig tu skyabs su song //",
    "T02TD2886E:228a-11": "bla ma'i rjes gnang thob cing yon tan ldan //",
    "T02TD2886E:228a-12": "rang 'dod lha dang bla ma dbyer med lha //",
    "T02TD2886E:228a-13": "shin tu brtson ldan dbang du gyur pa yis //",
    "T02TD2886E:228a-14": "snga bar langs te snying gar nyi ma la //",
    "T02TD2886E:228a-15": "h'um yig sngon po phung ba lta bu'i 'od //",
    "T02TD2886E:228a-16": "'od gsal ba ni blo ldan gyis bltas nas //",
    "T02TD2886E:228a-17": "kha la sogs pa rab tu dag par bya //",
    "T02TD2886E:228a-18": "tsandan aa ka ra dz'a ti ae la dang //",
    "T02TD2886E:228a-19": "rams dang so ba shing gi lo ma yis //",
    "T02TD2886E:228a-20": "bsres pa'i dri zhim chu yis byugs pa la //",
    "T02TD2886E:228a-21": "me tog sngon pos nye bar brgyan byas te //",
    "T02TD2886E:228a-22": "sha khar dri sogs bdug pa bdag gis ni //",
    "T02TD2886E:228a-23": "bdug cing yid du 'ong bar gyur pa yis //",
    "T02TD2886E:228a-24": "nye bar 'tshe ba'i 'jigs pa rnam spongs te //",
    "T02TD2886E:228a-25": "yangs shing 'jam pa'i stan la rab 'dug nas //",
    "T02TD2886E:228a-26": "de nas khams gsum rnam par rgyal ba yi //",
    "T02TD2886E:228a-27": "bdag nyid khro rgyal gtso bo dag tu ni //",
    "T02TD2886E:228a-28": "rnam par bsgoms nas g-yas kyi sdigs mdzub la //",
    "T02TD2886E:228a-29": "ram yig dmar po rnam par bsgom par bya //",
    "T02TD2886E:228a-30": "de nas de las byung ba'i nyi ma la //",
    "T02TD2886E:228a-31": "h'um yig sngon po las ni byung ba yi //",
    "T02TD2886E:228a-32": "mi bzad pa yi rdo rje rtse dgu pa //",
    "T02TD2886E:228a-33": "'od zer rab tu 'phros pa bsam par bya //",
    "T02TD2886E:228a-34": "de nas phyogs bcu dag tu ni //",
    "T02TD2886E:228a-35": "khros pas sngags ni brjod bya zhing //",
    "T02TD2886E:228a-36": "go rims ji bzhin se gol gyis //",
    "T02TD2886E:228a-37": "gnas bdag rnal 'byor bsrung bar bya //",
    "T02TD2886E:228a-38": "de la gnas la sogs pa bsrung ba'i sngags ni //",
    "T02TD2886E:228a-39": "aom badzra kro dha sarba bighn'am ha na ha na h'um phat raksha raksha sv'ah'a zhes bya'o //",
    "T02TD2886E:228a-40": "de nas sngon gsungs nyid kyis ni //",
    "T02TD2886E:228a-41": "dri zhim chu yis dkyil 'khor yang //",
    "T02TD2886E:228a-42": "byas nas me tog dgram par bya //",
    "T02TD2886E:228a-43": "aargham la sogs h'um bzlas bya //",
    "T02TD2886E:228a-44": "de nas rang gi snying gar 'od zer gyi phreng ba'i lcags kyus bkug pa'i de bzhin gshegs pa thams cad dang /",
    "T02TD2886E:228b-0": "byang chub sems dpa'i dge 'dun gyis nam mkha'i phyogs su nye bar gnas par @228b lhag par mos te /",
    "T02TD2886E:228b-1": "de rnams la yang dag pa'i dad pa nye bar bskyed de /",
    "T02TD2886E:228b-2": "de kun bla na med pa'i mchod pa rnam pa bdun bya'o //",
    "T02TD2886E:228b-3": "dus gsum bzhugs pa'i sangs rgyas la //",
    "T02TD2886E:228b-4": "lus ngag yid kyis phyag 'tshal lo //",
    "T02TD2886E:228b-5": "rab gus rgya che'i mchod pa yis //",
    "T02TD2886E:228b-6": "bde gshegs rnams la nye bar mchod //",
    "T02TD2886E:228b-7": "'jigs pas de mdun ma lus pa'i //",
    "T02TD2886E:228b-8": "sdig pa byas pa bshags par bgyi //",
    "T02TD2886E:228b-9": "sangs rgyas sogs bgyis bsod nams la //",
    "T02TD2886E:228b-10": "deng 'dir rjes su yi rang ngo //",
    "T02TD2886E:228b-11": "chos kyi 'khor lo bskor slad du //",
    "T02TD2886E:228b-12": "bde gshegs rnams la bskul bar bgyi //",
    "T02TD2886E:228b-13": "bde gshegs mya ngan 'da' bzhed la //",
    "T02TD2886E:228b-14": "de rnams yun ring gnas gsol 'debs //",
    "T02TD2886E:228b-15": "gsung mchog rang bzhin bsod nams dang //",
    "T02TD2886E:228b-16": "dge ba gzhan yang bdag gis ni //",
    "T02TD2886E:228b-17": "gang de thams cad byang chub dag / gcig tu bsdus nas bsngo bar bgyi //",
    "T02TD2886E:228b-18": "de nas skyabs su 'gro bya ste /",
    "T02TD2886E:228b-19": "dus gsum 'byung ba'i sangs rgyas dang //",
    "T02TD2886E:228b-20": "theg chen dam chos 'di dang ni //",
    "T02TD2886E:228b-21": "dge 'dun sangs rgyas sras tshogs la //",
    "T02TD2886E:228b-22": "byang chub bar du skyabs su mchi //",
    "T02TD2886E:228b-23": "de nas bdag nyid dbul bya ste //",
    "T02TD2886E:228b-24": "bdag nyid thal mo sbyar nas ni //",
    "T02TD2886E:228b-25": "sangs rgyas rnams la 'bul bar bgyi //",
    "T02TD2886E:228b-26": "bdag kyang rab tu bzhes mdzod la //",
    "T02TD2886E:228b-27": "ji ltar dgyes pa bzhin du sbyor //",
    "T02TD2886E:228b-28": "de nas byang chub tu sems bskyed par bya ste /",
    "T02TD2886E:228b-29": "ngo mtshar che mchog byang chub ni //",
    "T02TD2886E:228b-30": "bla med dag ni thob nas su //",
    "T02TD2886E:228b-31": "shin tu mthar thug mya ngan 'das //",
    "T02TD2886E:228b-32": "'gro ba myur du dgod par bgyi //",
    "T02TD2886E:228b-33": "de nas lam ni bstan bya ste //",
    "T02TD2886E:228b-34": "gong 'dir rgyal dang rgyal ba'i sras //",
    "T02TD2886E:228b-35": "snying rje mchog gi bstan bya ba //",
    "T02TD2886E:228b-36": "rdo rje theg ba bla na med //",
    "T02TD2886E:228b-37": "mchog gyur snying po bsten par bgyi //",
    "T02TD2886E:228b-38": "de nas snying rje bsgom byas te //",
    "T02TD2886E:228b-39": "'khor ba'i rgya mtsho ma brgal ba'i //",
    "T02TD2886E:228b-40": "'gro ba ma lus rnams bltas nas //",
    "T02TD2886E:228b-41": "sdug bsngal sel bar byed pa yi //",
    "T02TD2886E:228b-42": "snying rje mthar thug bsgom par bya //",
    "T02TD2886E:228b-43": "de nas stong nyid bsgom bya ste //",
    "T02TD2886E:228b-44": "gzung dang 'dzin pa mi ldan pa'i //",
    "T02TD2886E:228b-45": "ma dpyad dngos po yong ma yin //",
    "T02TD2886E:228b-46": "de phyir 'gro kun stong pa nyid //",
    "T02TD2886E:228b-47": "gnyis su med pa bsgom par bya //",
    "T02TD2886E:228b-48": "de nas aom sh'un+ya d'a dzny'a na badzra sva bh'a ba a'atma konya\\ham zhes bya ba 'dis byin gyis brlab par bya'o //",
    "T02TD2886E:228b-49": "de nas rgyu mthun pa las yongs su rdzogs pa'i 'byung ba bzhi ste /",
    "T02TD2886E:229a-0": "@229a * // dkyil 'khor bzhi'i rnam pa'i 'byung ba chen po bzhi bsgom par bya'o //",
    "T02TD2886E:229a-1": "de la lam skyes ser po ste //",
    "T02TD2886E:229a-2": "mthar ni ma lus rdo rjes mtshan //",
    "T02TD2886E:229a-3": "gru bzhi pa la rab rgyas pa'i //",
    "T02TD2886E:229a-4": "dbang chen dkyil 'khor bsgom par bya //",
    "T02TD2886E:229a-5": "de nas bam skyes dkar po ni //",
    "T02TD2886E:229a-6": "zlum po bum pas mtshan pa ste //",
    "T02TD2886E:229a-7": "chu yi dkyil 'khor zlum po de //",
    "T02TD2886E:229a-8": "steng du gnas pa yang dag bsam //",
    "T02TD2886E:229a-9": "de nas ram skyes dmar po ni //",
    "T02TD2886E:229a-10": "gru gsum ram gyis rtse mtshan pa //",
    "T02TD2886E:229a-11": "'bar zhing 'phro ba steng du ni //",
    "T02TD2886E:229a-12": "me yi dkyil 'khor bsam par bya //",
    "T02TD2886E:229a-13": "de nas yam skyes sngon po ni //",
    "T02TD2886E:229a-14": "sbyar gzhu lta bu'o 'od 'bar ba //",
    "T02TD2886E:229a-15": "ba dan dang bcas mnyam gzhag pas //",
    "T02TD2886E:229a-16": "rlung gi dkyil 'khor blta bar bya //",
    "T02TD2886E:229a-17": "'byung ba bzhi ni yang dag gyur //",
    "T02TD2886E:229a-18": "rgyas 'phro gzhal yas khang pa ste //",
    "T02TD2886E:229a-19": "rnam snang mdzad kyi rang bzhin ni //",
    "T02TD2886E:229a-20": "thar pa'i grong mchog bsgom par bya //",
    "T02TD2886E:229a-21": "gru bzhi pa la sgo bzhi pa //",
    "T02TD2886E:229a-22": "rta babs bzhi dang yang dag ldan //",
    "T02TD2886E:229a-23": "mchod snam bzhi yis yongs su bskor //",
    "T02TD2886E:229a-24": "ka ba brgyad kyis nye bar mdzes //",
    "T02TD2886E:229a-25": "rdo rje thig gis rab tu bskor //",
    "T02TD2886E:229a-26": "dra ba dra ba phyed pas brgyan //",
    "T02TD2886E:229a-27": "bla re rnga yab me long dang //",
    "T02TD2886E:229a-28": "gos dang me tog phreng gis brgyan //",
    "T02TD2886E:229a-29": "mchod pa lnga yis yang dag brgyan //",
    "T02TD2886E:229a-30": "'dod yon lnga dang yang dag ldan //",
    "T02TD2886E:229a-31": "glu dang gar sogs mchod pa ni //",
    "T02TD2886E:229a-32": "lha rdzas bsnams pa'i lha mo'i tshogs //",
    "T02TD2886E:229a-33": "ba dan rtse mo rlung bskyod pa'i //",
    "T02TD2886E:229a-34": "dril bu dag ni phyogs sgor 'khrol //",
    "T02TD2886E:229a-35": "kha dog lnga yi 'od tshogs kyis //",
    "T02TD2886E:229a-36": "ma lus pa yi khams ni gsal //",
    "T02TD2886E:229a-37": "de yi lte bar padma ni //",
    "T02TD2886E:229a-38": "sna tshogs 'dab ma ge sar bcas //",
    "T02TD2886E:229a-39": "dga' bo la sogs klu brgyad ni //",
    "T02TD2886E:229a-40": "gdan du rnam par bsam par bya //",
    "T02TD2886E:229a-41": "shar la sogs pa'i phyogs bzhi ru //",
    "T02TD2886E:229a-42": "de bzhin gdan ni bsgom bya ste //",
    "T02TD2886E:229a-43": "padma 'jigs byed stag dang ni //",
    "T02TD2886E:229a-44": "chu srin ma ni rim bzhin no //",
    "T02TD2886E:229a-45": "de nas phyi 'phar bzhi po la //",
    "T02TD2886E:229a-46": "ro langs sngon po bris pa yis //",
    "T02TD2886E:229a-47": "dkar dang nag dang sdo skya dang //",
    "T02TD2886E:229a-48": "de bzhin ser skya bsgom par bya //",
    "T02TD2886E:229a-49": "de nas dbus gdan shes rab ni //",
    "T02TD2886E:229a-50": "dbyangs yig bcu drug ngo bo nyid //",
    "T02TD2886E:229a-51": "rab rgyas zla ba bsgom bya ba //",
    "T02TD2886E:229a-52": "me long ye shes ngo bo nyid //",
    "T02TD2886E:229a-53": "de steng sum cu rtsa bzhi yi //",
    "T02TD2886E:229a-54": "gsal byed snying rje'i bdag nyid ni //",
    "T02TD2886E:229a-55": "nyi ma'i 'od gsal rnam bsams pa //",
    "T02TD2886E:229a-56": "mnyam nyid ye shes ngo bo nyid //",
    "T02TD2886E:229b-0": "de steng bam gyis h'um @229b byas pa //",
    "T02TD2886E:229b-1": "yang dag skyes las rtse lnga pa'i //",
    "T02TD2886E:229b-2": "rdo rje lte bar h'um gis mtshan //",
    "T02TD2886E:229b-3": "so sor kun rtog ye shes bsgom //",
    "T02TD2886E:229b-4": "h'um las sangs rgyas spro bya ste //",
    "T02TD2886E:229b-5": "bsdus te de la de rnams bzhugs //",
    "T02TD2886E:229b-6": "yang dag 'dus nas dbyer med pa //",
    "T02TD2886E:229b-7": "de ni bya ba grub par bsgom //",
    "T02TD2886E:229b-8": "zla ba nyis mtshan h'um yig las //",
    "T02TD2886E:229b-9": "skyes pa'i rang nyid gos sngon can //",
    "T02TD2886E:229b-10": "rnam dag ye shes ngo bo nyid //",
    "T02TD2886E:229b-11": "yun ring phyag na rdo rje bsam //",
    "T02TD2886E:229b-12": "dbu skra kham ser gyen du 'greng //",
    "T02TD2886E:229b-13": "khro gnyer spyan ni dmar ba ste //",
    "T02TD2886E:229b-14": "mche ba gtsigs pa yi ni zhal //",
    "T02TD2886E:229b-15": "glog gi ljags kyis 'jigs byed pa //",
    "T02TD2886E:229b-16": "'jig dus rlung gi dbugs dang ni //",
    "T02TD2886E:229b-17": "h'um yig 'don pa yi ni zhal //",
    "T02TD2886E:229b-18": "ha har dgod pa rtsub cing drag / rgya mtsho chen po lto che ba //",
    "T02TD2886E:229b-19": "padma dbu la rgyas par ro //",
    "T02TD2886E:229b-20": "dga' bo nyer dga' rna cha ste //",
    "T02TD2886E:229b-21": "padma chen po tshangs skud do //",
    "T02TD2886E:229b-22": "dung skyong taksha lag gdub bo //",
    "T02TD2886E:229b-23": "rigs ldan ka rko rbu rgyan te //",
    "T02TD2886E:229b-24": "lhag can nor rgyas rkang gdub bo //",
    "T02TD2886E:229b-25": "phrag ba zla ba nyi mas brgyan //",
    "T02TD2886E:229b-26": "seng ge rkang brgyad pags pa'i gos //",
    "T02TD2886E:229b-27": "rdo rje lcags sgrog rked par dkris //",
    "T02TD2886E:229b-28": "brang 'gro chen po gsol bas so //",
    "T02TD2886E:229b-29": "rang mdog rdo rje rtse gsum ni //",
    "T02TD2886E:229b-30": "g-yas kyi phyag na bsnams pa ste //",
    "T02TD2886E:229b-31": "rdo rje dbyug chen mi bzad pa //",
    "T02TD2886E:229b-32": "g-yon gyi phyag na bsnams pa'o //",
    "T02TD2886E:229b-33": "nyi ma'i gdan dang rgya brten brag / g-yon brkyang pa yi zhabs kyis gnas //",
    "T02TD2886E:229b-34": "de nas dbyug pa'i steng bsam pa //",
    "T02TD2886E:229b-35": "mkha' la 'gro bdag bya khyung ste //",
    "T02TD2886E:229b-36": "khros zhing lus ni che la dpa' //",
    "T02TD2886E:229b-37": "kha gdangs sna tshogs mdog can no //",
    "T02TD2886E:229b-38": "rkang pa gnyis kyis sprul rgyal po //",
    "T02TD2886E:229b-39": "za bzhin pa ni nyid du byed //",
    "T02TD2886E:229b-40": "zlum zhing dmar la 'bar ba'i spyan //",
    "T02TD2886E:229b-41": "'jigs shing kun tu seng seng lta //",
    "T02TD2886E:229b-42": "de nas snying gar nyis mtshan h'um //",
    "T02TD2886E:229b-43": "de nyid 'od zer 'phro ba'o //",
    "T02TD2886E:229b-44": "de bzhin spyi bo mgrin pa snying //",
    "T02TD2886E:229b-45": "aom a'a:h'um yongs bsgom par bya //",
    "T02TD2886E:229b-46": "zhes bya ba ni sbyor ba dang po zhes bya ba'i ting nge 'dzin to //",
    "T02TD2886E:229b-47": "de nas snying gar nyis gnas pa'i //",
    "T02TD2886E:229b-48": "sa bon las byung zla ba ni //",
    "T02TD2886E:229b-49": "'jigs byed la sogs brgyad la dgod //",
    "T02TD2886E:229b-50": "de rnams nyi gnas de bzhin no //",
    "T02TD2886E:229b-51": "de la zla nyi sbyor ba las //",
    "T02TD2886E:229b-52": "de bzhin sa bon brgyad du gyur //",
    "T02TD2886E:229b-53": "h'um h'um phum kunydza sham ram mam //",
    "T02TD2886E:229b-54": "thig le n'a da ldan rim bzhin //",
    "T02TD2886E:229b-55": "de rnams yongs su gyur pa las //",
    "T02TD2886E:229b-56": "mtshan ma brgyad ni go rims bzhin //",
    "T02TD2886E:229b-57": "'og nas 'byung zhing sgrub pa pos //",
    "T02TD2886E:230a-0": "rang @230a * //",
    "T02TD2886E:230a-1": "rang sa bon yang dag ldan //",
    "T02TD2886E:230a-2": "de nas zla ba nyi ma dang //",
    "T02TD2886E:230a-3": "mtshan ma sa bon las byung ba'i //",
    "T02TD2886E:230a-4": "dkyil 'khor ba ni go rims bzhin //",
    "T02TD2886E:230a-5": "rang rang gdan gnas bsam par bya //",
    "T02TD2886E:230a-6": "de la khams gsum rnam rgyal ni //",
    "T02TD2886E:230a-7": "kun du sngo ba 'bar ba'i sku //",
    "T02TD2886E:230a-8": "rtsa zhal gnag cing dkar ba ni //",
    "T02TD2886E:230a-9": "g-yas pa'i zhal te spyan mig dmar //",
    "T02TD2886E:230a-10": "g-yon zhal dmar zhing sha rgyas la //",
    "T02TD2886E:230a-11": "cung zhig mche ba gtsigs pa'i zhal //",
    "T02TD2886E:230a-12": "stag wags gos gyon khros pa ste //",
    "T02TD2886E:230a-13": "nyi gnas rnam par 'phro ba'i 'od //",
    "T02TD2886E:230a-14": "rdo rje ral gri lcags kyu rno //",
    "T02TD2886E:230a-15": "g-yas kyi phyag na bsnams pa'o //",
    "T02TD2886E:230a-16": "dril bu zhags pa mi mgo ni //",
    "T02TD2886E:230a-17": "g-yas las cig shos phyag na bsnams //",
    "T02TD2886E:230a-18": "g-yon brkyang ba yi zhabs gnas pa //",
    "T02TD2886E:230a-19": "shar gyi gdan la bsam par bya //",
    "T02TD2886E:230a-20": "sgeg cing lang tsho dang ldan zhing //",
    "T02TD2886E:230a-21": "rgyan rnams kun gyis rnam par bsam //",
    "T02TD2886E:230a-22": "lho phyogs gdan gyi nyi ma la //",
    "T02TD2886E:230a-23": "nag po chen po de nas blta //",
    "T02TD2886E:230a-24": "spyan gsum po ni dmar ba ste //",
    "T02TD2886E:230a-25": "gnag cing khros pa mche ba gtsigs //",
    "T02TD2886E:230a-26": "skra ni kham pa gyen du 'greng //",
    "T02TD2886E:230a-27": "gang yang rung ba'i rgyan gyis mdzes //",
    "T02TD2886E:230a-28": "sprul mchog mchod phyir thogs pa ste //",
    "T02TD2886E:230a-29": "g-yon brkyang pa yi zhabs kyis gnas //",
    "T02TD2886E:230a-30": "rtse mo rno zhing 'jigs pa yi //",
    "T02TD2886E:230a-31": "tsandan phur shing g-yas na bsnams //",
    "T02TD2886E:230a-32": "g-yon pa'i phyag na zhags pa ni //",
    "T02TD2886E:230a-33": "bsnams shing mi bzad pa yi gzugs //",
    "T02TD2886E:230a-34": "nub kyi gdan gyi zla ba la //",
    "T02TD2886E:230a-35": "klu yi rgyal po ba ru na //",
    "T02TD2886E:230a-36": "dkar po gdengs ka bdun gyis sgeg / mnyam pa'i zhabs kyis yang dag gnas //",
    "T02TD2886E:230a-37": "sdong po dang bcas padma phye //",
    "T02TD2886E:230a-38": "g-yas pa'i phyag na bsnams pa'o //",
    "T02TD2886E:230a-39": "de nas g-yon pa'i phyag gis ni //",
    "T02TD2886E:230a-40": "phyag byed tshul du bsgom par bya //",
    "T02TD2886E:230a-41": "byang gi gdan gyi nyi ma la //",
    "T02TD2886E:230a-42": "gsang ba'i dbang phyug rnam thos sras //",
    "T02TD2886E:230a-43": "ser zhing bzang la mchog tu dga' //",
    "T02TD2886E:230a-44": "lha rdzas rgyan gyis rnam par brgyan //",
    "T02TD2886E:230a-45": "yid bzhin nor bu 'od 'phro ba //",
    "T02TD2886E:230a-46": "g-yas pa yi ni phyag na bsnams //",
    "T02TD2886E:230a-47": "gser gyi ne'u le kha 'og bltas //",
    "T02TD2886E:230a-48": "g-yon pa yi ni phyag na bsnams //",
    "T02TD2886E:230a-49": "rtag tu bsam pa yongs rdzogs byed //",
    "T02TD2886E:230a-50": "g-yon brkyang ba yi zhabs kyis gnas //",
    "T02TD2886E:230a-51": "spyan ni kun du dmar zhing tshe //",
    "T02TD2886E:230a-52": "lto ba che zhing sbom pa bsam //",
    "T02TD2886E:230a-53": "de nas phyi 'phar bsam bya ste //",
    "T02TD2886E:230a-54": "shar gyi gdan gyi nyi ma la //",
    "T02TD2886E:230b-0": "srog za dag ni tshe zhing gnag / gri dang sdig mdzub kyi ni phyag / lho phyogs @230b gdan gyi nyi ma la //",
    "T02TD2886E:230b-1": "de nas dbugs 'phrog pa ni blta //",
    "T02TD2886E:230b-2": "d'ur blta bu ljang zhing ring //",
    "T02TD2886E:230b-3": "pags pa dang ni sdigs mdzub phyag / nub kyi gdan gyi nyi ma la //",
    "T02TD2886E:230b-4": "dmar po khrag za bsgom par bya //",
    "T02TD2886E:230b-5": "sbal ba'i khrag gis gang ba yi //",
    "T02TD2886E:230b-6": "thod pa dag ni phyag na bsnams //",
    "T02TD2886E:230b-7": "byang gi gdan gyi nyi ma la //",
    "T02TD2886E:230b-8": "sha za ba ni rnam par bsam //",
    "T02TD2886E:230b-9": "thal ba'i mdog can dri dang zhag / phyag bsnams 'jigs par byed pa'o //",
    "T02TD2886E:230b-10": "bzhi po 'di ni stobs dang ldan //",
    "T02TD2886E:230b-11": "bang mtho grims pa yi ni lus //",
    "T02TD2886E:230b-12": "mche ba gtsigs shing mi sdug pa //",
    "T02TD2886E:230b-13": "smar smin ma mgo skyes ldan //",
    "T02TD2886E:230b-14": "ha har bzhad bcas ljags 'dril ba //",
    "T02TD2886E:230b-15": "zlum zhing dmar ba yi ni spyan //",
    "T02TD2886E:230b-16": "smin ma 'khyog cing gsus po che //",
    "T02TD2886E:230b-17": "'jig dus kyi ni me yi 'od //",
    "T02TD2886E:230b-18": "drag po stag lpags kyi ni gos //",
    "T02TD2886E:230b-19": "thod pa'i rus pas rnam par brgyan //",
    "T02TD2886E:230b-20": "zhal gcig phyag gnyis khros pa ste //",
    "T02TD2886E:230b-21": "g-yon brkyang pa yi zhabs kyis gnas //",
    "T02TD2886E:230b-22": "khams gsum rnam rgyal zhes sogs nas //",
    "T02TD2886E:230b-23": "mdangs 'phrog ma yi mthar thug par //",
    "T02TD2886E:230b-24": "snying gar sa bon gdan mtshan ma //",
    "T02TD2886E:230b-25": "de nyid gsum dang ldan pa bsam //",
    "T02TD2886E:230b-26": "gzhan yang yongs rdzogs dkyil 'khor ni //",
    "T02TD2886E:230b-27": "sngags rig pa yis bltas nas su //",
    "T02TD2886E:230b-28": "rang snying sa bon 'od zer gyis //",
    "T02TD2886E:230b-29": "ye shes 'khor lo yongs su dgug de nas mdun gyi nam mkha' la /",
    "T02TD2886E:230b-30": "de bzhin gshegs pa yang dag bzhugs /",
    "T02TD2886E:230b-31": "h'um gis bgegs ni bskrad bya ste //",
    "T02TD2886E:230b-32": "bsang gtor la sogs sbyar bar bya //",
    "T02TD2886E:230b-33": "dza: h'um bam ho: sa dgug pa dang /",
    "T02TD2886E:230b-34": "gzhug dang bcing dang dgyes par ni //",
    "T02TD2886E:230b-35": "chogs dam tshig ye shes ni //",
    "T02TD2886E:230b-36": "gcig tu gyur par rnam par bsam //",
    "T02TD2886E:230b-37": "de nas snying sngags 'od zer gyis //",
    "T02TD2886E:230b-38": "nam mkha'i rgyal ba bkug nas su //",
    "T02TD2886E:230b-39": "bzhugs gsol me tog la sogs mchod //",
    "T02TD2886E:230b-40": "brtul zhugs dbang bskur gsol ba gdab //",
    "T02TD2886E:230b-41": "de nas ye shes chus gang ba'i //",
    "T02TD2886E:230b-42": "rgyal bdag rin chen bum pa yis //",
    "T02TD2886E:230b-43": "bdag dang dkyil 'khor bcas pa la //",
    "T02TD2886E:230b-44": "sangs rgyas rnams kyis dbang bskur bsgom //",
    "T02TD2886E:230b-45": "de nas dbang bskur chur gyur pas //",
    "T02TD2886E:230b-46": "kun gyi dbu la mi bskyod de //",
    "T02TD2886E:230b-47": "ral ba'i dbu rgyan gyis brgyan pa'i //",
    "T02TD2886E:230b-48": "mig sman lta bur bsgom par bya //",
    "T02TD2886E:230b-49": "de nas snying ga'i sa bon 'od //",
    "T02TD2886E:230b-50": "byung ba'i lha mo'i tshogs rnams kyis //",
    "T02TD2886E:231a-0": "yang dag mchod @231a * //",
    "T02TD2886E:231a-1": "bzhin bdag nyid kyis //",
    "T02TD2886E:231a-2": "dkyil 'khor yang dag ldan par bsam //",
    "T02TD2886E:231a-3": "de'i rjes su dkyil 'khor pa kun gyi glu gsum gyis dkyil 'khor gyi dbang phyug gi bdag nyid la bstod bzhin par blta'o //",
    "T02TD2886E:231a-4": "gsang ba'i bdag po gtso chen po //",
    "T02TD2886E:231a-5": "sangs rgyas sku dang 'dra ba'i 'od //",
    "T02TD2886E:231a-6": "gti mug rdo rje'i rang bzhin bdag / rdo rje'i sku la phyag 'tshal bstod //",
    "T02TD2886E:231a-7": "gsang ba'i bdag po gtso chen po //",
    "T02TD2886E:231a-8": "sangs rgyas gzungs dang 'dra ba'i dag /'dod chags rdo rje'i rang bzhin bdag / rdo rje'i gsung la phyag 'tshal bstod //",
    "T02TD2886E:231a-9": "gsang ba'i bdag po gtso chen po //",
    "T02TD2886E:231a-10": "sangs rgyas thugs dang mtshungs pa'i yid //",
    "T02TD2886E:231a-11": "zhe sdang rdo rje'i rang bzhin bdag / rdo rje'i thugs la phyag 'tshal bstod //",
    "T02TD2886E:231a-12": "ces pa ni dkyil 'khor rgyal po mchog ces bya ba'i ting nge 'dzin gnyis pa'o //",
    "T02TD2886E:231a-13": "de nas rjes su mthun pa'i gzugs kyis 'gro ba'i don byed pa la rjes su gnas par bya ste /",
    "T02TD2886E:231a-14": "snying ga'i 'od kyis bskul te dkyil 'khor pa kun gyis 'od spro zhing rang gi lus la sdud par bsam par bya'o //",
    "T02TD2886E:231a-15": "rang nyid dkyil 'khor gyi gtso bo las rang gi 'od yongs su spros te /",
    "T02TD2886E:231a-16": "sems can gyi don byas shing rang nyid la rang nyid kyi 'od ma lus par bsdu par bya'o //",
    "T02TD2886E:231a-17": "zhes pa ni las rgyal po mchog ces bya ba'i ting nge 'dzin gsum pa'o //",
    "T02TD2886E:231a-18": "gzhan yang bsgoms pas skyon ngal bso zhing yongs su bzlas par bya ste /",
    "T02TD2886E:231a-19": "sngags kyi yi ge phreng ba nyid ka'i nyi ma la dkyil 'khor gyi rnam par go rims bzhin du rnam par bltas nas /",
    "T02TD2886E:231a-20": "sgra khro bo'i ngag gis rab tu bzlas so //",
    "T02TD2886E:231a-21": "rdo rje'i bzlas pa mgal me'i 'khor lo'i rim pas gzhan nyid kyang ngo //",
    "T02TD2886E:231a-22": "ji srid mi skyo ba'i bar du bla ma'i man ngag gis bzlas so //",
    "T02TD2886E:231a-23": "sngags ni tadya th'a /",
    "T02TD2886E:231a-24": "bho bho pan n'a ga aa dhi pa ta ye /",
    "T02TD2886E:231a-25": "ai dam n'i l'am bar dha ra sha r'i ram /",
    "T02TD2886E:231a-26": "badzra p'a n'i hri da yam /",
    "T02TD2886E:231a-27": "ya:sa ma ti kra ma tha /",
    "T02TD2886E:231a-28": "aut+s'a da n'am /",
    "T02TD2886E:231a-29": "bha bi shya ti /",
    "T02TD2886E:231a-30": "tadya th'a /",
    "T02TD2886E:231a-31": "buddha buddha /",
    "T02TD2886E:231a-32": "bi buddha bi buddha /",
    "T02TD2886E:231a-33": "ma ti kra ma th'a /",
    "T02TD2886E:231a-34": "ha ra ha ra n'a ga n'am /",
    "T02TD2886E:231a-35": "pra ha ra pra ha ra /",
    "T02TD2886E:231a-36": "n'a ga n'am /",
    "T02TD2886E:231a-37": "tstshinda tstshinda n'a ga hri da y'a ni /",
    "T02TD2886E:231a-38": "bhinda bhinda n'a ga ma rma ni /",
    "T02TD2886E:231a-39": "bi sa ma da n'a ga sha r'i ram /",
    "T02TD2886E:231a-40": "bi spho ta ya n'a ga ya n'a g-ya tadya th'a /",
    "T02TD2886E:231a-41": "h'um phat /",
    "T02TD2886E:231a-42": "n'a ga bi d'a ra na ya h'um phad /",
    "T02TD2886E:231a-43": "n'a g'a autsh'a d'a ya phat /",
    "T02TD2886E:231a-44": "n'i l'am b'a sa n'a ya phat /",
    "T02TD2886E:231a-45": "aa pra ti ha ta ba la /",
    "T02TD2886E:231a-46": "pa ra kra m'a ya phat /",
    "T02TD2886E:231a-47": "kri t'ant'a ya phad /",
    "T02TD2886E:231a-48": "kr'i t'ant'a ru p'a ya phat /",
    "T02TD2886E:231b-0": "ro shan'a ya @231b phat /",
    "T02TD2886E:231b-1": "tr'a s'a n'a ya phat /",
    "T02TD2886E:231b-2": "kushmando t+s'a ya phat /",
    "T02TD2886E:231b-3": "pre ta bi sh'a tsi bi n'a sha ka r'a ya phat /",
    "T02TD2886E:231b-4": "yaksha aa pasm'ar bi n'a sha ka r'a ya phat /",
    "T02TD2886E:231b-5": "ha sa ha sa /",
    "T02TD2886E:231b-6": "dha ra dha ra /",
    "T02TD2886E:231b-7": "m'a ra ya m'a ra ya /",
    "T02TD2886E:231b-8": "na sha ya na sha ya /",
    "T02TD2886E:231b-9": "sarba bigham /",
    "T02TD2886E:231b-10": "bi n'a sha ka r'a ya phat /",
    "T02TD2886E:231b-11": "sarba sha tr'um sam gha bi n'a sha ka r'a ya phat /",
    "T02TD2886E:231b-12": "n'i l'am ba ra dha ra badzra p'a ni r'a dzny'a pa ya ti sv'a h'a zhes bya'o //",
    "T02TD2886E:231b-13": "bzlas pa dang bsgoms pas skyon sngags pas skyo ba yongs su spang pa'i phyir lus gso ba'i cho ga bya ste /",
    "T02TD2886E:231b-14": "bdud rtsi lnga zhu gang ba yi //",
    "T02TD2886E:231b-15": "spyi bo'i steng du zla dkyil 'khor //",
    "T02TD2886E:231b-16": "aom yig byin rlabs bsgom par bya //",
    "T02TD2886E:231b-17": "de yi 'od zer dkar spros te //",
    "T02TD2886E:231b-18": "ye shes bdud rtsi sangs rgyas la //",
    "T02TD2886E:231b-19": "'bad pas yang dag dgug par bya //",
    "T02TD2886E:231b-20": "de dag nyid las bsgrub bya ste //",
    "T02TD2886E:231b-21": "ro gcig gnyis med dag tu bya //",
    "T02TD2886E:231b-22": "srog dang rtsol ba bsdams pa las //",
    "T02TD2886E:231b-23": "de nas legs rgyun la babs pas //",
    "T02TD2886E:231b-24": "bdag nyid lus la sogs pa ste //",
    "T02TD2886E:231b-25": "gso bzhin par ni blta bar bya //",
    "T02TD2886E:231b-26": "de nas langs par 'dod na ni //",
    "T02TD2886E:231b-27": "smon lam dag kyang gdab par bya //",
    "T02TD2886E:231b-28": "phyag na rdo rje gos sngon can //",
    "T02TD2886E:231b-29": "go 'phang myur du thob par shob //",
    "T02TD2886E:231b-30": "bsod nams 'di yis 'gro ba ni //",
    "T02TD2886E:231b-31": "ma lus pa yis thob par shog / de nas de nyid gsum brjod pas //",
    "T02TD2886E:231b-32": "rang snying sa bon rang dkyil 'khor //",
    "T02TD2886E:231b-33": "bsdus te lha yi rnam pa yi //",
    "T02TD2886E:231b-34": "nga rgyal dag gis gnas par bya //",
    "T02TD2886E:231b-35": "nyin mo thun gnyis rnal 'byor bas //",
    "T02TD2886E:231b-36": "rang nyid sa bon las byung ba'i //",
    "T02TD2886E:231b-37": "yongs su rdzogs pa'i dkyil 'khor kun //",
    "T02TD2886E:231b-38": "sngon bzhin du ni rab tu bya //",
    "T02TD2886E:231b-39": "de ltar nub kyi thun mtshams su //",
    "T02TD2886E:231b-40": "'on kyang khyad par yongs gyur te //",
    "T02TD2886E:231b-41": "ye shes 'khor lo gshegs su gsol //",
    "T02TD2886E:231b-42": "'khor lo rang gi gnyug mar bsdu //",
    "T02TD2886E:231b-43": "ye shes 'khor lo gshegs su gsol ba'i sngags ni /",
    "T02TD2886E:231b-44": "aom khyed kyis sems can don kun mdzad //",
    "T02TD2886E:231b-45": "rjes su mthun pa'i dngos grub stsol //",
    "T02TD2886E:231b-46": "sangs rgyas yul du gshegs nas kyang //",
    "T02TD2886E:231b-47": "slar yang 'di ru byon par mdzod//",
    "T02TD2886E:231b-48": "mu: zhes bya'o //",
    "T02TD2886E:231b-49": "ye shes 'khor lo gshegs su gsol //",
    "T02TD2886E:231b-50": "gnyug mar dkyil 'khor bsdu bya ste //",
    "T02TD2886E:231b-51": "mal stan klu ru bsgom bya zhing //",
    "T02TD2886E:231b-52": "blo ldan seng ge bzhin du nyal //",
    "T02TD2886E:231b-53": "sngon gsungs klu ni gsum po yis //",
    "T02TD2886E:231b-54": "tho rangs bdag la bskul bzhin par //",
    "T02TD2886E:231b-55": "klu dbang rang nyid bsam par bya //",
    "T02TD2886E:232a-0": "langs nas @232a * //",
    "T02TD2886E:232a-1": "sngon gyi zhag bzhin du //",
    "T02TD2886E:232a-2": "bsgom pa'i rim pa rab tu bya //",
    "T02TD2886E:232a-3": "dngos su thun ni so so la //",
    "T02TD2886E:232a-4": "ji srid dngos grub gyur de bzhin //",
    "T02TD2886E:232a-5": "bgegs rnams nye bar zhi don du //",
    "T02TD2886E:232a-6": "sngags rig pa yis thun la ni //",
    "T02TD2886E:232a-7": "ji lta'i gdams ngag gis sbyangs te //",
    "T02TD2886E:232a-8": "cho ga bzhin du gtor ma sbyin //",
    "T02TD2886E:232a-9": "rgyal bas dbang bskur bar bsams nas //",
    "T02TD2886E:232a-10": "rang nyid rnam par dag 'dod bya //",
    "T02TD2886E:232a-11": "rtsa sngags lan gsum brjod nas su //",
    "T02TD2886E:232a-12": "blo ldan byams pas gsol bar bsam //",
    "T02TD2886E:232a-13": "rkang 'og sna tshogs rdo rje ni //",
    "T02TD2886E:232a-14": "h'um yig las ni byung bar bsam //",
    "T02TD2886E:232a-15": "de yi steng du h'um skyes pa'i //",
    "T02TD2886E:232a-16": "rdo rje rtse mo lnga pa bsam//",
    "T02TD2886E:232a-17": "de steng 'bar pa'i rdo rje yi //",
    "T02TD2886E:232a-18": "gur ni h'um las byung ba ste //",
    "T02TD2886E:232a-19": "bgegs kun zhi bar bya ba'i phyir //",
    "T02TD2886E:232a-20": "bsgom pa rnal 'byor pa yis bya //",
    "T02TD2886E:232a-21": "sgrub po'i bsgom dang rmi lam dang //",
    "T02TD2886E:232a-22": "mtshan ma rnyed gyur de nas ni //",
    "T02TD2886E:232a-23": "stegs bu rab tu bsgrub pa'i phyir //",
    "T02TD2886E:232a-24": "lha rnams kun la mchod par bya //",
    "T02TD2886E:232a-25": "ri bo dben pa skyed tshal dang //",
    "T02TD2886E:232a-26": "rgya mtsho'i 'gram dang chu bo'i dogs //",
    "T02TD2886E:232a-27": "yid 'ong byang chub sems dpa'i gzhi //",
    "T02TD2886E:232a-28": "ma mo'i khang pa gnyug gzhi 'am //",
    "T02TD2886E:232a-29": "gzhan yang sa yi cha la ni //",
    "T02TD2886E:232a-30": "nye bar 'tshe ba bral ba ru //",
    "T02TD2886E:232a-31": "dngos grub sgrub pa'i cho ga'i phyir //",
    "T02TD2886E:232a-32": "sngon gsungs dri yi chag chag gdab //",
    "T02TD2886E:232a-33": "bcu drug lo lo na mig yangs ma //",
    "T02TD2886E:232a-34": "lus rgyas mgo skyes gnag pa yi //",
    "T02TD2886E:232a-35": "khro zhing sna ni nyag gyur pa'i //",
    "T02TD2886E:232a-36": "bu mo blo ldan gyis bsgrub bya //",
    "T02TD2886E:232a-37": "blangs te chu dang 'o ma dang //",
    "T02TD2886E:232a-38": "dri zhim chu dang ldan pa yis //",
    "T02TD2886E:232a-39": "khrus byas gos sngon sar pa ni //",
    "T02TD2886E:232a-40": "de la yongs su bskon par bya //",
    "T02TD2886E:232a-41": "me tog sngon po'i phreng ba dang //",
    "T02TD2886E:232a-42": "skra yi zhags pas dkri bar bya //",
    "T02TD2886E:232a-43": "dbral par thig le byas nas su //",
    "T02TD2886E:232a-44": "de la lcags kyus bri bar bya //",
    "T02TD2886E:232a-45": "lcags kyu rtse mo rnon po ni //",
    "T02TD2886E:232a-46": "de nas lag pa g-yas su sbyin //",
    "T02TD2886E:232a-47": "mkhrang zhing gsar du byas pa yis //",
    "T02TD2886E:232a-48": "snod ni de yi g-yon du sbyin //",
    "T02TD2886E:232a-49": "bsrung ba'i sngags kyi bzlas pa yis //",
    "T02TD2886E:232a-50": "de la yungs kar brdeg par bya //",
    "T02TD2886E:232a-51": "'khor los sgyur ba'i sngags 'di ni //",
    "T02TD2886E:232a-52": "brgya rtsa brgyad du brjod par bya //",
    "T02TD2886E:232a-53": "de la 'khor los sgyur ba'i sngags ni 'di yin te /",
    "T02TD2886E:232a-54": "aom badzra p'a ni ye sarba aartha siddhi ku ru sv'a h'a /",
    "T02TD2886E:232a-55": "zhes bya'o //",
    "T02TD2886E:232a-56": "da nas sngags pas rngan byin te //",
    "T02TD2886E:232a-57": "thun mong sbyin pas 'di mnyes bya //",
    "T02TD2886E:232b-0": "bden @232b bral mtshams gnas bzang po yi //",
    "T02TD2886E:232b-1": "sa ni 'di yis blang bar bya //",
    "T02TD2886E:232b-2": "zhi ba'i sngags ni brjod par bya //",
    "T02TD2886E:232b-3": "sa ni nag po brko bar bya //",
    "T02TD2886E:232b-4": "phyung ste snod du blugs nas su //",
    "T02TD2886E:232b-5": "rung ba'i gnas su blangs la bzhag / de nas sa ni blangs pa la //",
    "T02TD2886E:232b-6": "dri zhim chu bzlas der gdab bya //",
    "T02TD2886E:232b-7": "mtho gang dang bcas sra ba yi //",
    "T02TD2886E:232b-8": "khru gang mtho ba'i stegs su dge //",
    "T02TD2886E:232b-9": "sa ni nag po dang bcas pa'i //",
    "T02TD2886E:232b-10": "sngon gsungs dri yis byug par bya //",
    "T02TD2886E:232b-11": "stegs bu me tog sngon po yis //",
    "T02TD2886E:232b-12": "dus gsum du ni nye bar brgyan //",
    "T02TD2886E:232b-13": "stegs bu'i 'og gi sa la ni //",
    "T02TD2886E:232b-14": "de nas gos sngon rnal 'byor gyis //",
    "T02TD2886E:232b-15": "ting 'dzin gsum ni rab byas te //",
    "T02TD2886E:232b-16": "bum par lhag par gnas par bya //",
    "T02TD2886E:232b-17": "nag nog rtsa ba med mchu 'phyang //",
    "T02TD2886E:232b-18": "mgrin ring lto ba che ba la //",
    "T02TD2886E:232b-19": "'bras dang 'bras bu gsum 'o ma //",
    "T02TD2886E:232b-20": "rin chen sman dang yang dag ldan //",
    "T02TD2886E:232b-21": "me tog 'bras bu ldan gyur ba'i //",
    "T02TD2886E:232b-22": "yal ga dag gis kha brgyan te //",
    "T02TD2886E:232b-23": "sngon po mgul bar gos ni sngo //",
    "T02TD2886E:232b-24": "sna tshogs me tog dag gis brgyan //",
    "T02TD2886E:232b-25": "bsam gtan dkyil 'khor yang dag ldan //",
    "T02TD2886E:232b-26": "rjes su mthun pa'i gdan la gnas //",
    "T02TD2886E:232b-27": "ji srid brgya rtsa brgyad du gnas //",
    "T02TD2886E:232b-28": "rtsa ba'i sngags ni bzlas par bya //",
    "T02TD2886E:232b-29": "mandal dgu yi rim pa ni //",
    "T02TD2886E:232b-30": "de nas stegs bu ngag la bya //",
    "T02TD2886E:232b-31": "lha yi gnas su yang dag gnas //",
    "T02TD2886E:232b-32": "dkyil 'khor rnon po 'phro zhu las //",
    "T02TD2886E:232b-33": "lha yi dkyil 'khor dge ba ni //",
    "T02TD2886E:232b-34": "dkyil 'khor steng du yang dag blta //",
    "T02TD2886E:232b-35": "ye shes dkyil 'khor bkug nas su //",
    "T02TD2886E:232b-36": "yang dag mchod de rab tu gzhug / bcing dang dgyes bya'i cho ga yis //",
    "T02TD2886E:232b-37": "yang ni aargham la sogs sbyin //",
    "T02TD2886E:232b-38": "sna tshogs mchod pas mchod nas ni //",
    "T02TD2886E:232b-39": "bstod dang sngags ni rab tu bzla //",
    "T02TD2886E:232b-40": "zhag ni nyi shu rtsa gcig tu //",
    "T02TD2886E:232b-41": "de ltar nyin re bzhin du bya //",
    "T02TD2886E:232b-42": "sngags pas bzlas pa khri phrag gcig / nyi ma re rer yongs su bkang //",
    "T02TD2886E:232b-43": "de ltar byed pa'i rnal 'byor pas //",
    "T02TD2886E:232b-44": "zhi dang rgyas dang dbang dang ni //",
    "T02TD2886E:232b-45": "mngon spyod las ni thams cad du//",
    "T02TD2886E:232b-46": "des ni nges par 'grub par 'gyur //",
    "T02TD2886E:232b-47": "skyon rnams thams cad zad 'gyur te //",
    "T02TD2886E:232b-48": "yon tan thams cad thob par 'gyur //",
    "T02TD2886E:232b-49": "dug dang nye ba'i dug dang ni //",
    "T02TD2886E:232b-50": "klu yi dug ni med par 'gyur //",
    "T02TD2886E:232b-51": "'jigs pa brgyad ni nyams 'gyur zhing //",
    "T02TD2886E:232b-52": "rims dang nad rnams de bzhin no //",
    "T02TD2886E:233a-0": "mi ma yin ni 'bros 'gyur @233a * //",
    "T02TD2886E:233a-1": "zhing //",
    "T02TD2886E:233a-2": "rgyal bo rkun po dbang du 'gyur //",
    "T02TD2886E:233a-3": "sdug bsngal skal ngan dbul ba dang //",
    "T02TD2886E:233a-4": "rtsod pas sdig pa bsags pa rnams //",
    "T02TD2886E:233a-5": "mi 'dod pa yi sbyor ba yang //",
    "T02TD2886E:233a-6": "rim gyis zad cing zil gnon 'gyur //",
    "T02TD2886E:233a-7": "g-yang dang tshe dang legs stobs dang //",
    "T02TD2886E:233a-8": "rig pa dag dang 'khor gyi rigs //",
    "T02TD2886E:233a-9": "phyugs dang nor ni thams cad dang //",
    "T02TD2886E:233a-10": "nor dang 'bru yang 'phel bar 'gyur //",
    "T02TD2886E:233a-11": "gzhan yang sbyor ba ni yang dag par bskul ba rtsa ba'i sngags ni chu la lan gsum bzlas te /",
    "T02TD2886E:233a-12": "shar phyogs su kha bltas pas g-yon pa'i lag pa phyag byed pa ltar byas te sngags pas khyor pa gsum btud par bya'o //",
    "T02TD2886E:233a-13": "zla ba drug gi nang du shes rab dang ldan par 'gyur ro //",
    "T02TD2886E:233a-14": "sor lnga brkos pa'i 'og gis dkar po dang /",
    "T02TD2886E:233a-15": "'bras zan la rtsa ba'i sngags kyis lan brgya rtsa brgyad bzlas te /",
    "T02TD2886E:233a-16": "rkun po la mngon par phyogs te gtor na rkun po rengs par byed do //",
    "T02TD2886E:233a-17": "mi ma yin pas bzung ba la de bzhin du de'i dpung pa la yongs su bzlas te skud pa sngon pos bcings na grol bar 'gyur ro //",
    "T02TD2886E:233a-18": "byi la 'dug pa'i sa la de bzhin du yongs su bzlas te dri chu rma bya'i sgro'i chun pos gtor te /",
    "T02TD2886E:233a-19": "grub pa'i don du chag chag byas na byi la rab tu zhi bar 'gyur ro //",
    "T02TD2886E:233a-20": "ba glang gi ske'am rva la de bzhin du bzlas te /",
    "T02TD2886E:233a-21": "skud pa sngon po la mdud pa brgya byas na phyugs kyi nad zhi bar 'gyur ro //",
    "T02TD2886E:233a-22": "mi mang po 'chi ba'i sar sngar bzhin du bzlas pa'i dri chu la 'bu ka'i gshog pas gtor zhing yungs kar ser po gtor na zhi bar 'gyur ro //",
    "T02TD2886E:233a-23": "khrag dang nya dang /",
    "T02TD2886E:233a-24": "sha dang 'bras dang /",
    "T02TD2886E:233a-25": "mon sran gre'u bsres pa'i zan dang /",
    "T02TD2886E:233a-26": "kha dog kun dang til dang /",
    "T02TD2886E:233a-27": "sbos dang /",
    "T02TD2886E:233a-28": "mon sran gre'u btsos pa la sogs pa sa'i kham skyong phor gdab la de bzhin du bzlas te /",
    "T02TD2886E:233a-29": "gtor ma de gang gi khyim du gtor ba de rtsa rgyud 'chad do //",
    "T02TD2886E:233a-30": "rang gi snying ga'i nyi ma las spros pa'i rab tu gtum pa'i 'od zer gyi tshogs kyis khams gsum du gtogs pa'i dug bsregs bzhin par rnam par bltas la rang gi snying ga'i sa bon las spros pa'i rab tu dkar ba'i 'od zer gyi bdud rtsis rgyas par snang bzhin par blta bar bya'o //",
    "T02TD2886E:233b-0": "khams gsum gyi dug nyams par byed pa'i @233b sbyor ba'o //",
    "T02TD2886E:233b-1": "nam mkha' la bskyod pa'i nyi ma'i dkyil 'khor la kham ser po rnam par bsams la /",
    "T02TD2886E:233b-2": "de yongs su gyur pa las mdog ser ba'i drug gi phung por nyi ma'i dkyil 'khor rnam par bsgom par bya'o //",
    "T02TD2886E:233b-3": "de nas nyi ma las byung ba'i dug gi 'od zer gyi tshogs kyi zeg ma'i rnam pa rmugs pa lta bu lhung ste /",
    "T02TD2886E:233b-4": "sems can gyi 'jig rten dang snod kyi 'jig rten gnyis khyab par bya'o //",
    "T02TD2886E:233b-5": "brtan pa dang g-yo ba dug tu bya ba'i sbyor ba'o //",
    "T02TD2886E:233b-6": "gal te yang dug de med par byed 'dod na /",
    "T02TD2886E:233b-7": "gong du bstan pa'i sbyor bas bya'o //",
    "T02TD2886E:233b-8": "dug bslang pa'o //",
    "T02TD2886E:233b-9": "klu rnams tshar bcad par 'dod na /",
    "T02TD2886E:233b-10": "klu'i gnas su sngags de nyid khro bo'i tshig gis bzlas par bya'o //",
    "T02TD2886E:233b-11": "klu 'bros par 'gyur ro //",
    "T02TD2886E:233b-12": "gal te mi 'bros na de rnams spyi bo dang mig 'gags so //",
    "T02TD2886E:233b-13": "mtsho yang skam mo //",
    "T02TD2886E:233b-14": "gzhan yang chu'i skye bo 'chi bar 'gyur ro //",
    "T02TD2886E:233b-15": "klu la sogs pa tshar bcad pa'o //",
    "T02TD2886E:233b-16": "de nas phyag na rdo rje gtum po'i sngags kyi sbyor ba brjod par bya ste /",
    "T02TD2886E:233b-17": "na mo ratna tra y'a ya /",
    "T02TD2886E:233b-18": "na ma: tsanda badzra p'a na ye /",
    "T02TD2886E:233b-19": "ma h'a yaksha se n'a pa ta ye //",
    "T02TD2886E:233b-20": "aa na le /",
    "T02TD2886E:233b-21": "pa ra le /",
    "T02TD2886E:233b-22": "h'u ru ra sv'a h'a zhes pa 'dis ske tshe'i mar khu la brgya rtsa brgyad bzlas te /",
    "T02TD2886E:233b-23": "de'i rkang pa la byugs na dpag tshad bcu ru 'gro zhing song yang mi 'chad do //",
    "T02TD2886E:233b-24": "rkang pa'i nye bar spyod pa'o //",
    "T02TD2886E:233b-25": "na mo ratna tra y'a ya /",
    "T02TD2886E:233b-26": "na ma:tsanda badzra p'a na ye /",
    "T02TD2886E:233b-27": "ma h'a yaksha se n'a pa ta ye /",
    "T02TD2886E:233b-28": "aom k'a me ka ma ya ka badzrin ki ma la ya /",
    "T02TD2886E:233b-29": "k'a ma b'a si ni ka me shva ri ni ming ti ka ma badzri ni /",
    "T02TD2886E:233b-30": "a'a n'a ya la gh'u che ge mo /",
    "T02TD2886E:233b-31": "me ba sha ma n'a ya sv'a h'a zhes bya ba'i sngags bzlas par bya'o //",
    "T02TD2886E:233b-32": "de nas gro ga la tshon sna ma lus pas sor brgyad kyi tshad phyag g-yas pa dang g-yon pa gnyis na sa bon gyis gang ba'i shing thog dang /",
    "T02TD2886E:233b-33": "rdo rje bsnams pa'i rdo rje 'dod ma bris la snying gar dri zhim po'i me tog la brgya rtsa brgyad bzlas shing snying gar dus gsum du brdegs par bya'o //",
    "T02TD2886E:233b-34": "zhag bdun phrag gsum na phyag rgya'i sbyor bas brgya byin gyi bu mo yang 'gugs par 'gyur ro //",
    "T02TD2886E:233b-35": "de la phyag rgya ni lag pa gnyis phan tshun sbyar te /",
    "T02TD2886E:233b-36": "sor mo'i rtse mo kha blta bur bya ste /",
    "T02TD2886E:234a-0": "rdo rje'i rnam par mtheb chen gnyis sdigs mdzub gnyis la sbyar @234a * //",
    "T02TD2886E:234a-1": "bar bya'o //",
    "T02TD2886E:234a-2": "dbang dang dgug pa'o //",
    "T02TD2886E:234a-3": "na mo ratna tra y'a ya /",
    "T02TD2886E:234a-4": "na ma:tsanda badzra p'a na ye /",
    "T02TD2886E:234a-5": "ma h'a yaksha se na pa ta ye /",
    "T02TD2886E:234a-6": "tadya th'a /",
    "T02TD2886E:234a-7": "na ma:tsandi yakshi ni /",
    "T02TD2886E:234a-8": "aisthi ni /",
    "T02TD2886E:234a-9": "ts'a pi sha hi sa da dz'a me da ma h'a sv'a h'a zhes bya bas shar gyi grvar phyag na rdo rje'i sku gzugs kyi mdun du stong phrag gcig bzlas par bya'o //",
    "T02TD2886E:234a-10": "de nas phyag na rdo rje la ci 'byor pas mchod pa byas la /",
    "T02TD2886E:234a-11": "sngags brgya brgya'i bar du bzlas pa byas la nyal bar bya'o //",
    "T02TD2886E:234a-12": "de'i tshe gang bsams pa de 'grub pa'am mi 'grub pa de nyid rjod par byed do //",
    "T02TD2886E:234a-13": "rmi lam brtag pa'o //",
    "T02TD2886E:234a-14": "na mo ratna tra y'a ya /",
    "T02TD2886E:234a-15": "na ma:tsanda badzra p'a na yi /",
    "T02TD2886E:234a-16": "ma h'a yaksha se n'a pa ta ye /",
    "T02TD2886E:234a-17": "aom b'a r'a h'i /",
    "T02TD2886E:234a-18": "ma h'a b'a r'a h'i /",
    "T02TD2886E:234a-19": "badzra b'a r'a h'i /",
    "T02TD2886E:234a-20": "ma h'a badzri /",
    "T02TD2886E:234a-21": "ma nu sha badzra /",
    "T02TD2886E:234a-22": "a'a be sha ya /",
    "T02TD2886E:234a-23": "de ba hrid ya /",
    "T02TD2886E:234a-24": "a'a be sha ya /",
    "T02TD2886E:234a-25": "yaksha hri da ya /",
    "T02TD2886E:234a-26": "a'a be sha ya /",
    "T02TD2886E:234a-27": "gandharba hri da ya /",
    "T02TD2886E:234a-28": "a'a be sha ya /",
    "T02TD2886E:234a-29": "dashtam ma dam shya /",
    "T02TD2886E:234a-30": "a'a be sha ya /",
    "T02TD2886E:234a-31": "a'a be sha ya /",
    "T02TD2886E:234a-32": "h'um h'um h'um /",
    "T02TD2886E:234a-33": "gardza gardza /",
    "T02TD2886E:234a-34": "ghurna ghurna /",
    "T02TD2886E:234a-35": "narda narda /",
    "T02TD2886E:234a-36": "kam pa kam pa /",
    "T02TD2886E:234a-37": "a'a be sha ya /",
    "T02TD2886E:234a-38": "a'a be sha ya /",
    "T02TD2886E:234a-39": "bh'u moo pa ta ya /",
    "T02TD2886E:234a-40": "siddha tsanda badzra p'a ni r'a dzny'a pa yi ti sv'a h'a /",
    "T02TD2886E:234a-41": "zhes bya bas aarka dkar po'i shing la sor brgyad kyi tshad la mi'i pags pa bsnams pa'i rdo rje phag mo mdun du bzhag ste /",
    "T02TD2886E:234a-42": "'bum phrag gcig bzlas pa bya'o //",
    "T02TD2886E:234a-43": "de nas nag po'i phyogs kyi tshes brgyad nas nub gsum du smyung bar gnas pas /",
    "T02TD2886E:234a-44": "lha mo'i mdun du bum pa'i chu la brgya phrag brgyad mngon par bsngags pa byas la /",
    "T02TD2886E:234a-45": "me tog gi phreng ba yang dag par bzhag ste /",
    "T02TD2886E:234a-46": "ji srid rang nyid la ma babs kyi bar de srid du bzlas pa bya'o //",
    "T02TD2886E:234a-47": "de nas dgos dgu byed pa'i g-yog pos bum pa'i chus khrus byas la /",
    "T02TD2886E:234a-48": "me tog gi phreng ba rked pa la dkris na de nas bab pas legs par gnas par 'gyur ro //",
    "T02TD2886E:234a-49": "de nas bzung ste mthong ba tsam gyis thams cad la phebs par 'gyur ro //",
    "T02TD2886E:234a-50": "sbra tshil dang myos byed kyi rang bzhin gyi sbrul la brgya phrag brgyad mngon par bzlas te /",
    "T02TD2886E:234a-51": "lha che ge mo shig ces kyang brjod par bya'o //",
    "T02TD2886E:234a-52": "de nas sbrul gyis 'dzin par 'gyur ro //",
    "T02TD2886E:234a-53": "chu bos bar du chod pa'i grong yang 'dzin to //",
    "T02TD2886E:234a-54": "de yang gzhan gyis 'tsho ba'i nus pa med do //",
    "T02TD2886E:234a-55": "gzhan yang 'tsho bar 'dod na bzung ba'i mi lha mo'i mdun du khrus byas la /",
    "T02TD2886E:234b-0": "lha @234b mo 'o mas khrus byas na de nas sos par 'gyur ro //",
    "T02TD2886E:234b-1": "tsha ba gsum gyis lto ba bkang pa'i sbra tshil gyi rang bzhin gyi gzugs byas te /",
    "T02TD2886E:234b-2": "myos byed kyi tsher mas phug la seng ldeng gi me la nyin zhag bdun du dus gsum gdungs na gang gi ming nas gzung ba de dbang du 'gyur ro //",
    "T02TD2886E:234b-3": "de ltar pho ba ras dkar po'i sbyin sreg zhag bdun du byas na de dbang du 'gyur ro //",
    "T02TD2886E:234b-4": "de yang lha mo g-yon pa'i phyag gis rdo rje bzung ba /",
    "T02TD2886E:234b-5": "g-yas pa'i phyag gis mdung 'phyar ba /",
    "T02TD2886E:234b-6": "mi bzad cing bong thung la khro bo'i lta stangs can g-yas brkyang ba'i zhabs kyis gnas pa'o //",
    "T02TD2886E:234b-7": "las kyi sbyor ba gzhan dang gzhan ni gzhung mangs pas 'jigs pas na 'dir ma brjod do //",
    "T02TD2886E:234b-8": "sngon gyi slob dpon byas pa'i gzhung //",
    "T02TD2886E:234b-9": "bltas nas ma rgyas 'khrugs pa las //",
    "T02TD2886E:234b-10": "de dag rgyas phyir 'di byas la //",
    "T02TD2886E:234b-11": "bdag la mkhas rnams bzod par mdzod //",
    "T02TD2886E:234b-12": "gos sngon phyag na rdo rje'i sgrub thabs ni //",
    "T02TD2886E:234b-13": "rab rgyas sbyor ba dang ldan byas pa las //",
    "T02TD2886E:234b-14": "bdag gis bsod nams bsags pa 'di yis ni //",
    "T02TD2886E:234b-15": "gos sngon rdo rje 'dzin pa dgra rgyal shog / klu'i bdag po thams cad kyis phyag byas pa'i phyag na rdo rje gos sngon po can gyi sgrub pa'i thabs /",
    "T02TD2886E:234b-16": "slob dpon mkhas pa chen po dpal stong nyid ting nge 'dzin rdo rje'i zhal snga nas mdzad pa rdzogs so /",
    "T02TD2886E:234b-18": "// / rang gi bla ma nyid las thos nas khams pa dge slong ba ri lo ts'a ba chen po rin chen grags pas bsgyur cing /",
    "T02TD2886E:234b-19": "slad kyis rgya gar gyi mkhan po aa bhi yug ta dang zhu dag byas nas gtan la phab pa'o//"
}