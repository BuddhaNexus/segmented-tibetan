{
    "T02D3405:70b-0": "@70b # // rgya gar skad du /",
    "T02D3405:70b-1": "a'arya sha ta ksha r'i ma h'a bidy'a s'a dha nam /",
    "T02D3405:70b-2": "bod skad du /",
    "T02D3405:70b-3": "'phags pa yi ge drug ma rig pa chen po'i sgrub thabs /",
    "T02D3405:70b-4": "'jig rten mgon po la phyag 'tshal lo //",
    "T02D3405:70b-5": "dang por re zhig sngags pas stan bde ba la 'dug ste /",
    "T02D3405:70b-6": "kha bsang ba la sogs pa byas nas rang gi",
    "T02D3405:70b-7": "snying gar zla ba la gnas pa'i hr'i:yig dkar po",
    "T02D3405:70b-8": "las 'od zer 'phros nas bla ma dang /",
    "T02D3405:70b-9": "sangs rgyas dang /",
    "T02D3405:70b-10": "byang chub sems dpa' rnams mdun du bltas te yang",
    "T02D3405:70b-11": "dag par mchod nas gsum la skyabs su 'gro ba",
    "T02D3405:70b-12": "la sogs pa bya ba ni /",
    "T02D3405:70b-13": "dkon mchog gsum la bdag skyabs mchi //",
    "T02D3405:70b-14": "zhes bya ba la sogs pas ji srid sems can rnams dang /",
    "T02D3405:70b-15": "sems can gyi khongs su gtogs shing bsdus pa rnams /",
    "T02D3405:70b-16": "sgo nga las skyes pa dang /",
    "T02D3405:70b-17": "mngal las skyes pa dang /",
    "T02D3405:70b-18": "drod gsher las skyes pa dang /",
    "T02D3405:70b-19": "rdzus te skyes pa dang /",
    "T02D3405:70b-20": "gzugs can dang /",
    "T02D3405:70b-21": "gzugs med pa dang /",
    "T02D3405:70b-22": "'du shes can dang /",
    "T02D3405:70b-23": "'du shes med pa dang /",
    "T02D3405:70b-24": "'du shes yod min med min dang /",
    "T02D3405:70b-25": "gang yang cung zad sems can gyi khongs su gtogs",
    "T02D3405:70b-26": "shing bgrang ba de dag thams cad bdag gis phung",
    "T02D3405:70b-27": "po lhag ma med pa'i mya ngan las 'das pa'i",
    "T02D3405:70b-28": "dbyings su gzhag par bya'o //",
    "T02D3405:70b-29": "de nas aom sva bh'a wa shuddha:sarba dharm'a:sva bh'a wa shuddho&amp; ham /",
    "T02D3405:70b-30": "zhes lan gsum brjod par bya'o //",
    "T02D3405:70b-31": "de'i rjes su skad cig gis stong par dmigs shing /",
    "T02D3405:70b-32": "de nas rang gi snying bar padma dkar po'i steng du zla ba'i dkyil 'khor /",
    "T02D3405:70b-33": "de'i steng du hr'i:yig dkar po /",
    "T02D3405:70b-34": "de la 'od zer brgya stong dpag tu med pa byung bar bsams la /",
    "T02D3405:70b-35": "sems can thams cad kyi dus thog ma med pa",
    "T02D3405:70b-36": "nas bsags pa'i 'dod chags la sogs pa'i nyon mongs",
    "T02D3405:70b-37": "pa'i tshogs ma lus pa rnam par dag par byas",
    "T02D3405:70b-38": "nas / slar yang de nyid la de bzhin du",
    "T02D3405:70b-39": "zhugs nas gang de nyid yongs su gyur pa las",
    "T02D3405:70b-40": "bdag nyid 'jig rten dbang phyug gi sku /",
    "T02D3405:70b-41": "rgyan thams cad kyis brgyan pa /",
    "T02D3405:70b-42": "sku mdog dkar po phyag bzhi pa g-yon padma bsnams pa /",
    "T02D3405:70b-43": "g-yas na bgrang phreng bsnams pa /",
    "T02D3405:70b-44": "phyag gzhan gnyis thugs kar thal mo sbyar ba /",
    "T02D3405:71a-0": "'od dpag med kyi ral pa'i cod pan can bsgom @71a * //",
    "T02D3405:71a-1": "par bya'o //",
    "T02D3405:71a-2": "g-yas phyogs su nor bu 'dzin pa de dang sku",
    "T02D3405:71a-3": "mdog phyag mtshan mtshungs pa padma'i nang gi steng du",
    "T02D3405:71a-4": "gnas pa'o // de bzhin du g-yon du padma gzhan",
    "T02D3405:71a-5": "gyi steng du yi ge drug ma'i rig byed ma",
    "T02D3405:71a-6": "chen mo 'jig rten dbang phyug dang 'dra ba'i sku",
    "T02D3405:71a-7": "mdog dang phyag mtshan bsgom par bya'o //",
    "T02D3405:71a-8": "de nas aom ma h'a su kha badzra satva dza:h'um bam ho:su ra ta stvam /",
    "T02D3405:71a-9": "aa la la la la ho /",
    "T02D3405:71a-10": "aa:aa:aa:a'a:zhes bya bas byin gyis brlabs pa'i sngags kyi rgyal po brjod par bya'o //",
    "T02D3405:71a-11": "de bzhin du bsgoms nas de nas 'jig rten dbang",
    "T02D3405:71a-12": "phyug gi thugs kar zla ba'i dkyil 'khor gyi rnam",
    "T02D3405:71a-13": "pa la bgrang phreng gi rnam pa lta bu kha",
    "T02D3405:71a-14": "dog dkar po zhal nas phyung ste /",
    "T02D3405:71a-15": "lte bar 'jug cing 'khor lo ltar 'khor ba'i sbyor bas /",
    "T02D3405:71a-16": "sangs rgyas thams cad kyi snying po rtog pa'i sngags",
    "T02D3405:71a-17": "kyi rgyal po yid bzhin gyi nor bu 'di mtshan",
    "T02D3405:71a-18": "ma med pa'i sbyor bas blta zhing de nas bzlas",
    "T02D3405:71a-19": "pa bya'o // de nas 'khor zhing 'dzag pa la sogs pa thob nas dad pa dang /",
    "T02D3405:71a-20": "snying rje dang ldan zhing bla ma la gus pa'i",
    "T02D3405:71a-21": "rnal 'byor pas dus mi ring bas dngos grub tu",
    "T02D3405:71a-22": "'gyur ro // aom ma ni padme h'um zhes bya ba'i sngags bzlas par bya'o //",
    "T02D3405:71a-23": "de nas ldang ba'i dus su sngags kyi rgyal po 'di brjod nas ldang bar bya'o //",
    "T02D3405:71a-24": "aom badzra satva sa ma ya /",
    "T02D3405:71a-25": "ma nu p'a la ya /",
    "T02D3405:71a-26": "badzra satva tve no pa tishtha dri dho me bha ba /",
    "T02D3405:71a-27": "su to shyo me bha ba /",
    "T02D3405:71a-28": "su po shyo me bha ba /",
    "T02D3405:71a-29": "aa nu rakto me bha ba /",
    "T02D3405:71a-30": "sarba siddhimme pra yatstsha /",
    "T02D3405:71a-31": "sarba karma su tsa me /",
    "T02D3405:71a-32": "tsittam shre ya:ku ru h'um /",
    "T02D3405:71a-33": "ha ha ha ha ho:/",
    "T02D3405:71a-34": "bha ga w'an sarba ta th'a ga ta badzra m'a",
    "T02D3405:71a-35": "me munytsa badzr'i bha ba ma h'a sa ma ya",
    "T02D3405:71a-36": "satva a'a:zhes brjod nas ci bder gnas par bya'o ;",
    "T02D3405:71a-37": "/ yi ge drug ma'i sgrub thabs /"
}