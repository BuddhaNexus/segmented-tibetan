{
    "T02D2544c:15a-0": "@15a # // rgya gar skad du /",
    "T02D2544c:15a-1": "a'arya manydzu shr'i n'a ma singg'a ti mandala bi dhi n'a ma /",
    "T02D2544c:15a-2": "bod skad du /",
    "T02D2544c:15a-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02D2544c:15a-4": "'jam dpal gzhon nur gyur pa la phyag 'tshal pas //",
    "T02D2544c:15a-5": "gzhon nur sku sprul me tog thod //",
    "T02D2544c:15a-6": "sku mdog gser can shes rab lha //",
    "T02D2544c:15a-7": "mi shes rgyun gcod ral gri 'dzin //",
    "T02D2544c:15a-8": "shes rab ye shes phyag 'tshal te //",
    "T02D2544c:15a-9": "'jam dpal rang bzhin chos sku ni //",
    "T02D2544c:15a-10": "nam mkha' lta bur khyab pa la //",
    "T02D2544c:15a-11": "gdul bya'i dbang gis dkyil 'khor drug / bde gshegs rigs kyi dkyil 'khor bshad /",
    "T02D2544c:15a-12": "de la 'dir sems can gti mug can 'dul ba'i",
    "T02D2544c:15a-13": "gnyen por bcom ldan 'das rnam par snang mdzad kyi",
    "T02D2544c:15a-14": "dkyil 'khor 'di gsungs pa yin te /",
    "T02D2544c:15b-0": "de yang gza' skar bzang po @15b la bsnyen pa'i khang pa bkra shis par 'jug par bya ste /",
    "T02D2544c:15b-1": "dpal ldan 'byor pa phun sum tshogs par byas la /",
    "T02D2544c:15b-2": "sgrub pa'i gnas de yang byi dor legs par byas",
    "T02D2544c:15b-3": "te spos bzang po yang phyogs bzhi rab btul nas",
    "T02D2544c:15b-4": "mandal la tshul dang mthun pa'i me tog bkod de",
    "T02D2544c:15b-5": "mchod pa bkram nas bde bar gshegs pa'i sku gzugs",
    "T02D2544c:15b-6": "rnams kyang bkram la ston 'bol ba'i steng du sems",
    "T02D2544c:15b-7": "can la phan pa'i blos 'dug ste /",
    "T02D2544c:15b-8": "ma rungs pa 'dul ba'i rgyal po gshin rje bshed po ni skad cig gis rdzogs par byas la /",
    "T02D2544c:15b-9": "khro bo'i rgyal po gdong drug pa phyag bcu gnyis pa /",
    "T02D2544c:15b-10": "'khor lo dang /",
    "T02D2544c:15b-11": "rdo rje dang /",
    "T02D2544c:15b-12": "ral gri dang /",
    "T02D2544c:15b-13": "mda' dang /",
    "T02D2544c:15b-14": "dgra sta dang /",
    "T02D2544c:15b-15": "lcags kyu rnams g-yas pa'i phyag na thogs pa'o //",
    "T02D2544c:15b-16": "thod pa dang /",
    "T02D2544c:15b-17": "sdigs mdzub dang /",
    "T02D2544c:15b-18": "zhags pa dang /",
    "T02D2544c:15b-19": "gzhu dang /",
    "T02D2544c:15b-20": "kha tv'am ga dang /",
    "T02D2544c:15b-21": "dbyug to rnams g-yon du thogs pa'o //",
    "T02D2544c:15b-22": "spyan dmar ba bco brgyad sdang mig bgrad pa /",
    "T02D2544c:15b-23": "ljags drug glog ltar 'gyur ba'i zhal nas h'um h'um sgrogs pa /",
    "T02D2544c:15b-24": "zhabs drug gis 'gro ba rigs drug brdzis pa /",
    "T02D2544c:15b-25": "char sprin gyi mdog lta bur bsams la bgegs thams",
    "T02D2544c:15b-26": "cad bskrad la ji ltar 'dod pa'i srung ba'i 'khor",
    "T02D2544c:15b-27": "lo bya'o // de nas bsod nams dang ye shes",
    "T02D2544c:15b-28": "kyi tshogs par byas la bdag nyid rnam par snang",
    "T02D2544c:15b-29": "mdzad du gyur pa ni dang po'i sbyor ba'o //",
    "T02D2544c:15b-30": "gzhi'i sangs rgyas aa las rnam snang dkar po byang chub mchog gi phyag rgya /",
    "T02D2544c:15b-31": "de'i thugs kar dang po'i sangs rgyas /",
    "T02D2544c:15b-32": "de'i thugs kar shes rab 'khor lo rtsibs bcu gnyis pa aas mtshan pa /",
    "T02D2544c:15b-33": "de'i steng du aa las bcom ldan 'das shes rab",
    "T02D2544c:15b-34": "ye shes dkar po g-yon 'khor lo g-yas ral gri",
    "T02D2544c:15b-35": "thugs kar aa las zla ba'i steng na aa /",
    "T02D2544c:15b-36": "sangs rgyas de'i thugs ka nas dkyil 'khor gyi 'khor",
    "T02D2544c:15b-37": "lo'i lha rnams spro bar bzhed pas sngags 'di brjid",
    "T02D2544c:15b-38": "par bya'o // aom aa a'a sarba ta th'a ga ta hri da ya /",
    "T02D2544c:15b-39": "ha ra ha ra /",
    "T02D2544c:15b-40": "aom h'um hr'i: bha ga w'an dzny'a na m'urtti /",
    "T02D2544c:15b-41": "w'a g'i shva ra ma h'a p'a tsa sarba dharm'a",
    "T02D2544c:15b-42": "ga na aa ma la su pa ri shuddha dharma",
    "T02D2544c:15b-43": "dh'a tu dzny'a na garbha a'a: zhes brjod pas /",
    "T02D2544c:15b-44": "de 'phros shing 'dus pa las lha rnams kyi gnas su yi ge aa sha stag tu gyur ro //",
    "T02D2544c:15b-45": "aa de las rdzogs pa'i sangs rgyas rnams bskyed pa ni dkyil 'khor rgyal mchog go //",
    "T02D2544c:16a-0": "de'i rjes la mtshan brjod @16a * //",
    "T02D2544c:16a-1": "cing bstod de sprul pa'i sku dpag tu med pas",
    "T02D2544c:16a-2": "gti mug gi gnas sbyong ba'i phrin las mdzad pa",
    "T02D2544c:16a-3": "ni las rgyal mchog go //",
    "T02D2544c:16a-4": "de lta bu'i bsnyen pa byas nas dkyil 'khor brtsam ste /",
    "T02D2544c:16a-5": "legs par bris nas lha dgod pa ni dbus su rnam par snang mdzad zhal gcig phyag gnyis pa /",
    "T02D2544c:16a-6": "shar du sems ma rdo rje /",
    "T02D2544c:16a-7": "lho ru rin chen sems ma /",
    "T02D2544c:16a-8": "nub tu padma sems ma /",
    "T02D2544c:16a-9": "byang du las kyi sems ma'o //",
    "T02D2544c:16a-10": "gru chad bzhi la sgeg mo la sogs pa bzhi'o //",
    "T02D2544c:16a-11": "khyams kyi gru bzhir ni bdug pa ma la sogs pa bzhi'o //",
    "T02D2544c:16a-12": "de nyid du bskal ba bzang po'i byang chub sems dpa' yang tshul dang mthun par dgod do //",
    "T02D2544c:16a-13": "sgo bzhir ni sgo ma bzhi gzhag go //",
    "T02D2544c:16a-14": "de lta bu'i dkyil 'khor mdzes pa bris te /",
    "T02D2544c:16a-15": "sems can skal pa can dag kyang der gzhug par",
    "T02D2544c:16a-16": "byas la dbang bskur ba thob pa dang slob dpon",
    "T02D2544c:16a-17": "dang dkyil 'khor gyi lha la yang ci 'byor pa'i",
    "T02D2544c:16a-18": "yon pul [*phul] la slob dpon gyis kyang dbugs dbyung",
    "T02D2544c:16a-19": "ba dang / gzengs bstod de lung bstan par bya'o //",
    "T02D2544c:16a-20": "bde gshegs rigs mchog dam pa ni //",
    "T02D2544c:16a-21": "gti mug rnam par snang mdzad dpal //",
    "T02D2544c:16a-22": "dkyil 'khor cho ga gsungs pa yis //",
    "T02D2544c:16a-23": "dge bas rdzogs pa'i byang chub shog / slob dpon 'jam dpal bshes gnyen gyis mdzad pa /"
}