{
    "T02TD3566E:196b-0": "@196b # // rgya gar skad du /",
    "T02TD3566E:196b-1": "ao di y'a na bi ni r'a ga t'a ku ru kulle s'a dha nam /",
    "T02TD3566E:196b-2": "bod skad du /",
    "T02TD3566E:196b-3": "ao di y'an las byung ba'i rigs byed ma'i sgrub thabs /",
    "T02TD3566E:197a-0": "'phags @197a * //",
    "T02TD3566E:197a-1": "ma rigs byed ma la phyag 'tshal lo //",
    "T02TD3566E:197a-2": "dang por re zhig bsgom pa'i sngon du dri bzangs lngas sa'i phyogs gcig tu nye bar byugs te /",
    "T02TD3566E:197a-3": "brtul zhugs dang ldan pas dga' ba'i sems kyis stan bde ba la nye bar 'dug ste /",
    "T02TD3566E:197a-4": "mnyam par gzhag nas /",
    "T02TD3566E:197a-5": "de nas phyis rang gi snying gar ram yig yongs su gyur pa las nyi ma'i dkyil 'khor 'bar ba'i phreng ba rnam par 'khrugs pa'o //",
    "T02TD3566E:197a-6": "de'i lte bar hr'i:yig dmar po rnam par bsam par bya'o //",
    "T02TD3566E:197a-7": "de nas hr'i:yig las byung ba'i 'od zer gyi dra bas phyogs bcu na gnas pa'i sems can gyi khams snang bar byas nas dpal ldan rigs byed ma'i gzugs su dgod par bya'o //",
    "T02TD3566E:197a-8": "slar log ste de nyid la zhugs nas de bzhin du 'od zer gyi dra ba bsgom par bya'o //",
    "T02TD3566E:197a-9": "de nas phyis mdun gyi nam mkha' la lo brgyad gnyis lon pa'i rnam pa can dbu skra 'bar ba gyen du brdzes pa thod pa ldas dbu brgyan cing ro'i steng na bzhugs pa /",
    "T02TD3566E:197a-10": "mgo bo'i phreng bas do shal shing skyil krung phyed pa'i gar stabs kyis bzhugs pa /",
    "T02TD3566E:197a-11": "zhal cung zad mche ba gtsigs shing ljags bskyod pa /",
    "T02TD3566E:197a-12": "'khor lo dang rna rgyan dang /",
    "T02TD3566E:197a-13": "mgul rgyan dang /",
    "T02TD3566E:197a-14": "dpung rgyan dang /",
    "T02TD3566E:197a-15": "ska rags dang /",
    "T02TD3566E:197a-16": "rkang gdub kyis brgyan pa /",
    "T02TD3566E:197a-17": "stag gi pags pa'i sham thabs can /",
    "T02TD3566E:197a-18": "g-yo zhing dmar la zlum pa'i spyan gsum g-yon tu blta ba /",
    "T02TD3566E:197a-19": "mgon po 'od dpag tu med pa'i dbu rgyan can /",
    "T02TD3566E:197a-20": "phyag bzhi pa rtsa ba'i phyag gnyis kyis me tog dmar po'i gzhu 'dzin cing autpal dmar po'i mde'u can gyi mda' rna ba'i rtsar 'grengs pa /",
    "T02TD3566E:197a-21": "phyag lhag ma gnyis kyis me tog dmar pos byas pa'i lcags kyu dang autpa la dmar po bsnams pa rnam par bsam par bya'o //",
    "T02TD3566E:197a-22": "'di nyid mchod pa'i phyir rang gi snying gar nyi ma'i dkyil 'khor la gnas pa'i hr'i:yig las byung ba'i nye bar spyad pa'i mchod pa lnga rnams te me tog dang /",
    "T02TD3566E:197a-23": "spos dang /",
    "T02TD3566E:197a-24": "mar me dang /",
    "T02TD3566E:197a-25": "dri dang /",
    "T02TD3566E:197a-26": "zhal zas la sogs pa rnams kyis mchod par bya'o //",
    "T02TD3566E:197a-27": "mchod nas mchog gi snying rje dang ldan pa'i rnal 'byor pas gus pas 'dud cing lus la sogs pas phyag 'tshal te /",
    "T02TD3566E:197a-28": "de nas bdag gi sdig pa bgyis pa dang /",
    "T02TD3566E:197a-29": "gang bgyid du stsal ba dang /",
    "T02TD3566E:197b-0": "@197b gang gis bgyis pa la rjes su yi rang ba bgyis pa de rnams bcom ldan 'das ma'i mdun du bshags par bgyi'o //",
    "T02TD3566E:197b-1": "de'i rjes su 'khor ba'i rgya mtshor lhung ba'i sems can gyi khams rnams bsgral ba'i rang bzhin byang chub kyi sems gzung bar bya'o //",
    "T02TD3566E:197b-2": "de nas tshad med pa'i gnas bzhi bsgom par bya'o //",
    "T02TD3566E:197b-3": "de'i rjes la stong pa nyid bsgoms te /",
    "T02TD3566E:197b-4": "de la sngags 'dis byin gyis brlab par bya'o //",
    "T02TD3566E:197b-5": "aom sh'u n+ya t'adzny'a na badzra sra bh'a wa a'atmako&amp; ham /",
    "T02TD3566E:197b-6": "zhes pas sems byin gyis brlabs la /",
    "T02TD3566E:197b-7": "de'i rjes su nam mkha'i phyogs su ram yig yongs su gyur pa las nyi ma'i dkyil 'khor 'bar zhing 'phro ba'i rnam par bsgom par bya'o //",
    "T02TD3566E:197b-8": "de'i steng du h'um yig nag po yongs su gyur pa las sna tshogs rdo rje'o //",
    "T02TD3566E:197b-9": "rab dang gur bcing ba dang /",
    "T02TD3566E:197b-10": "rdo rje'i rang bzhin gyi sa gzhi rnams bsgom par bya'o zhes pa ni srung ba'i 'khor lo'o //",
    "T02TD3566E:197b-11": "de'i dbus su ae yig gi rnam pa'i chos 'byung mdzes shing ye shes kyi rnam pa sku mdog dkar po bsgom par bya'o //",
    "T02TD3566E:197b-12": "de'i dbus su hr'i:yig dmar po las byung ba'i chu skyes dmar po 'dab ma brgyad pa'o //",
    "T02TD3566E:197b-13": "de'i steng du ze'u 'bru la ram yig yongs su gyur pa las nyi ma'o //",
    "T02TD3566E:197b-14": "de'i steng du ro'o //",
    "T02TD3566E:197b-15": "slar yang de'i steng du zla ba yongs su gang ba dkar po mtshan sum cu rtsa gnyis kyi bdag nyid do //",
    "T02TD3566E:197b-16": "de'i steng du slar yang nyi ma'i dkyil 'khor la dpe byad bzang po brgyad cu'i bdag nyid sku mdog dmar po'o //",
    "T02TD3566E:197b-17": "de'i dbus su hr'i:yig dmar po yongs su gyur pa las autpa la dmar po'i ma de'u can gyi mda' la rang gi sems nyid rab tu zhugs par bsgom par bya'o //",
    "T02TD3566E:197b-18": "phyi nas nyi ma dang zla ba ro gcig tu gyur pa las bdag nyid sngon ma bzhin du ku ru kulle'i skur bsgom par bya'o //",
    "T02TD3566E:197b-19": "rang gi snying gar ram yig las nya mi'i dkyil 'khor bsgoms la de'i lte ba la slar yang hr'i:bsgom par bya'o //",
    "T02TD3566E:197b-20": "de las byung ba'i 'od zer gyis /",
    "T02TD3566E:197b-21": "mgon po 'od dpag tu med pa gdan drangs la gsang ba dang bcas pa'i mchod pa rnams kyis yang dag par mchod nas dbang bskur bar gsol ba gdab par bya ste /",
    "T02TD3566E:197b-22": "de la 'dis gsol ba gdab po //",
    "T02TD3566E:197b-23": "mgon po 'od dpag tu med pas bdag la dbang bskur du gsol zhes so //",
    "T02TD3566E:198a-0": "@198a * // de nas mgon po 'od dpag tu med pas nyid kyi thugs ka nas bdud rtsi lngas gang ba'i bum pa lnga 'phro bar rnam par bsgom par bya'o //",
    "T02TD3566E:198a-1": "de nas bdud rtsi rnam pa lngas yongs su gang ba'i bum pa lnga po de rnams kyis khrus mdzad cing bkrus nas rang gi snying ga'i bum pa rnams la rab tu gzhug par bya'o //",
    "T02TD3566E:198a-2": "de la rab tu zhugs nas rnal 'byor pa'i spyi bor mgon po 'od dpag tu med pa bsgom par bya'o //",
    "T02TD3566E:198a-3": "thun mtshams gsum du rnam par bsgom zhing sngags bzlas par bya'o //",
    "T02TD3566E:198a-4": "de nas sngags ni aom ku tu kulle hr'i:sv'ah'a /",
    "T02TD3566E:198a-5": "tsandan dmar pos khyad par du bzlas par bya'o //",
    "T02TD3566E:198a-6": "aom a'a:h'um zhes pas sku gsung thugs byin gyis brlab par bya'o //",
    "T02TD3566E:198a-7": "de nas sngags pas skyes pa'am bud med dbang du bya bar 'dod na dkar po'i phyogs kyi tshes gcig nas brtsams te thun mtshams gsum du khri phrag re nyi ma so so la bcom ldan 'das ma'i sku la dmigs la gos dmar po'i stod g-yogs bya'o //",
    "T02TD3566E:198a-8": "de'i rjes su rang gi snying gar nyi ma la gnas pa'i hr'i:yig dmar po yongs su gyur pa las chu skyes dmar po 'dab ma brgyad pa skye gnas kyi bar du son pa'i sdong bu'i rnam pa bsgom par bya'o //",
    "T02TD3566E:198a-9": "de'i 'dab ma brgyad la bung ba brgyad do //",
    "T02TD3566E:198a-10": "bar bar du dbyangs yig yongs su gyur pa las shin tu dga' zhing dgyes pa dang khro zhing chags pa'i go rims bzhin du rang gi sna'i rlung gis bskul te 'phur nas /",
    "T02TD3566E:198a-11": "sna bug g-yon pa'i bu gnas 'thon te bsgrub bya'i sna bug g-yas pa'i bu gar rab tu zhugs te dga' bas dum bur gtub cing nyams par byas te /",
    "T02TD3566E:198a-12": "dbyangs yig dang po la sogs pa brgyad cung zhig dmar ba dang ldan pa'i 'dab ma bzhi bsgom par bya'o //",
    "T02TD3566E:198a-13": "de ltar lta bar byed pa'i rnal 'byor pas phyi nas rna ba'i bar du bkang ba'i autpa la'i mde'u can gyi mda' dang gzhu'i chad pa la blta zhing sngags ze'u 'bru la so sor rtog par bya'o //",
    "T02TD3566E:198a-14": "de nas bung pa de rnams rang gi dam tshig gis bskal nas sna bug g-yon pa'i bu gnas byung ste /",
    "T02TD3566E:198a-15": "dbyangs re re blangs shing khyer nas rnal 'byor pa'i sna bug g-yas pa'i bu gnas zhugs te rang gi snying gar rang dang gzhan gyi shes pa ngo bo gcig tu bya'o //",
    "T02TD3566E:198b-0": "phyi nas autpa las @198b ske bcings te /",
    "T02TD3566E:198b-1": "skye gnas lcags kyus phug cing mda'i dra bas bsnun cing dbang du byed par rnam par bsam par bya'o //",
    "T02TD3566E:198b-2": "mgal me'i 'khor lo la bsgrub bya gnas par bsam par bya'o //",
    "T02TD3566E:198b-3": "sgrub pa po ni sngags kyi gzugs kyis nye bar bstan par nges shing dga' bas rtag tu sngags bzlas par bya'o //",
    "T02TD3566E:198b-4": "aom ku ru kulle hr'i:che ge mo bdag gi dbang du gyis shig sv'a h'a /",
    "T02TD3566E:198b-5": "nyin mtshan thams cad du yang 'di bya'o //",
    "T02TD3566E:198b-6": "de nas de myos par gyur te 'ong bar 'gyur ro //",
    "T02TD3566E:198b-7": "sngags kyis bskul nas skra grol ba gos med pa 'dod pa myos pas non pa de thob nas rang gi yi dam gyi rnal 'byor gyis sangs rgyas kyi dkyil 'khor mchod par bya'o //",
    "T02TD3566E:198b-8": "gzhom par mi nus pa'i dngos grub rgya chen po thob par 'gyur ro //",
    "T02TD3566E:198b-9": "au tyan nas byung ba'i rigs byed ma'i sgrub thabs rdzogs so//"
}