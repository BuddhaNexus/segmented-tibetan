{
    "T10D4158:107a-0": "@107a # // rgya gar skad du /",
    "T10D4158:107a-1": "r'a dza pa ri ka th'a ratna m'a l'i /",
    "T10D4158:107a-2": "bod skad du /",
    "T10D4158:107a-3": "rgyal po la gtam bya ba rin po che'i phreng ba /",
    "T10D4158:107a-4": "sangs rgyas dang byang chub sems dpa' thams cad la phyag 'tshal lo //",
    "T10D4158:107a-5": "nyes pa kun las rnam grol zhing //",
    "T10D4158:107a-6": "yon tan kun gyis brgyan pa po //",
    "T10D4158:107a-7": "sems can kun gyi gnyen gcig po //",
    "T10D4158:107a-8": "thams cad mkhyen la bdag phyag 'tshal //",
    "T10D4158:107a-9": "rgyal po khyod la chos sgrub phyir //",
    "T10D4158:107a-10": "gcig tu dge ba'i chos bshad de //",
    "T10D4158:107a-11": "dam pa'i chos kyi snod la ni //",
    "T10D4158:107a-12": "chos 'grub 'gyur te gang zhig la //",
    "T10D4158:107a-13": "dang por mngon par mtho ba'i chos //",
    "T10D4158:107a-14": "phyis ni des par legs 'byung ba //",
    "T10D4158:107a-15": "gang phyir mngon par mtho thob nas //",
    "T10D4158:107a-16": "rim gyis nges par legs pa 'ong //",
    "T10D4158:107a-17": "de la mngon mtho bde ba ste //",
    "T10D4158:107a-18": "des par legs pa thar par 'dod //",
    "T10D4158:107a-19": "de yi bsgrub pa mdor bsdu na //",
    "T10D4158:107a-20": "mdor na dad dang shes rab bo //",
    "T10D4158:107a-21": "dad can nyid phyir chos la brten //",
    "T10D4158:107a-22": "shes rab ldan phyir yang dag rig /'di gnyis gtso bo shes rab ste //",
    "T10D4158:107a-23": "'di sngon 'gro ba dad pa yin //",
    "T10D4158:107a-24": "'dun dang zhe sdang 'jigs pa dang //",
    "T10D4158:107a-25": "rmongs pas gang zhig chos mi 'da' //",
    "T10D4158:107a-26": "de ni dad pa can zhes bya //",
    "T10D4158:107a-27": "nges par legs pa'i snod mchog yin //",
    "T10D4158:107a-28": "gang zhig lus ngag yid kyi las //",
    "T10D4158:107a-29": "thams cad legs par yongs brtags te //",
    "T10D4158:107a-30": "bdag dang gzhan la phan shes nas //",
    "T10D4158:107a-31": "rtag tu byed ba de mkhas pa //",
    "T10D4158:107a-32": "mi gsod pa dang rku spong dang //",
    "T10D4158:107a-33": "gzhan gyi chung ma sbod ba dang //",
    "T10D4158:107a-34": "log dang phra ma rtsub nyid dang //",
    "T10D4158:107a-35": "ma 'brel smra ba yang dag sdom //",
    "T10D4158:107a-36": "chags dang gnod sems med pa la //",
    "T10D4158:107a-37": "nyid kyi lta ba yongs spong ba //",
    "T10D4158:107a-38": "'di dag las lam dkar bcu ste //",
    "T10D4158:107a-39": "bzlog pa dag ni nag po yin ;",
    "T10D4158:107a-40": "/ chang mi 'thung dang 'tsho ba bzang //",
    "T10D4158:107a-41": "rnam mi 'tshe dang gus sbyin dang //",
    "T10D4158:107a-42": "mchod 'os mchod dang byams pa ste //",
    "T10D4158:107a-43": "mdor na chos ni de yin no //",
    "T10D4158:107a-44": "lus gdung byed pa 'ba' zhig las //",
    "T10D4158:107a-45": "chos med 'di ltar de yis ni //",
    "T10D4158:107a-46": "gzhan la gnod pa spong med cing //",
    "T10D4158:107b-0": "gzhan la phan 'dogs @107b yod ma yin //",
    "T10D4158:107b-1": "sbyin dang tshul khrims bzod gsal ba //",
    "T10D4158:107b-2": "dam chos lam po che la gang //",
    "T10D4158:107b-3": "ma gus lus gdung gnag lam lta'i //",
    "T10D4158:107b-4": "lam gol dag nas 'gro ba de //",
    "T10D4158:107b-5": "'khor ba'i 'brog ni mi bzad pa'i //",
    "T10D4158:107b-6": "mtha' yas skye bo shing can du //",
    "T10D4158:107b-7": "nyon mongs gdug pas 'khyud pa'i lus //",
    "T10D4158:107b-8": "shin tu yun ring 'jug par 'gyur //",
    "T10D4158:107b-9": "gsod pa yis ni tshe thung 'gyur //",
    "T10D4158:107b-10": "rnam par 'tshe bas gnod pa mang //",
    "T10D4158:107b-11": "rku ba yis ni longs spyod phongs //",
    "T10D4158:107b-12": "byi bo byed pas dgra dang bcas //",
    "T10D4158:107b-13": "brdzun du smra bas skur ba ste //",
    "T10D4158:107b-14": "phra ma yis ni bshes dang 'bye //",
    "T10D4158:107b-15": "tshig rtsub nyid kyis mi snyan thos //",
    "T10D4158:107b-16": "ma 'brel pa yis tshig mi btsun //",
    "T10D4158:107b-17": "brnab sems yid la re ba 'joms //",
    "T10D4158:107b-18": "gnod sems 'jigs pa sbyin par byed //",
    "T10D4158:107b-19": "log par lta bas lta ngan nyid //",
    "T10D4158:107b-20": "chang 'thungs pas ni blo 'khrul te //",
    "T10D4158:107b-21": "sbyin pa ma btang dbul ba nyid //",
    "T10D4158:107b-22": "log par 'tsho bas bslus pa ste //",
    "T10D4158:107b-23": "khengs pa yis ni rigs ngan nyid //",
    "T10D4158:107b-24": "phrag dog gis ni gzi chung nyid //",
    "T10D4158:107b-25": "khro bas kha dog ngan pa nyid //",
    "T10D4158:107b-26": "mkhas la mi 'dri blun pa nyid //",
    "T10D4158:107b-27": "mi nyid la ni 'bras bu 'di //",
    "T10D4158:107b-28": "kun gyi dang po ngan 'gror ro //",
    "T10D4158:107b-29": "mi dge zhes bya de dag gi / rnam smin bsgrags pa gang yin pa //",
    "T10D4158:107b-30": "dge ba dag ni thams cad la ;",
    "T10D4158:107b-31": "/'bras bu de ni bzlog ste 'byung //",
    "T10D4158:107b-32": "chags dang zhe sdang gti mug dang //",
    "T10D4158:107b-33": "des bskyed las ni mi dge ba //",
    "T10D4158:107b-34": "ma chags zhe sdang gti mug med //",
    "T10D4158:107b-35": "des bskyed las de dge ba yin //",
    "T10D4158:107b-36": "mi dge ba las sdug bsngal kun //",
    "T10D4158:107b-37": "de bzhin ngan 'gro thams cad do //",
    "T10D4158:107b-38": "dge las bde 'gro thams cad dang //",
    "T10D4158:107b-39": "skye ba kun du bde ba dag / yid dang lus dang ngag gis ni //",
    "T10D4158:107b-40": "mi dge kun las ldog bya zhing //",
    "T10D4158:107b-41": "dge la rtag tu 'jug bya ba //",
    "T10D4158:107b-42": "chos 'di rnam pa gnyis su bshad //",
    "T10D4158:107b-43": "chos 'dis dmyal ba yi dags dang //",
    "T10D4158:107b-44": "dud 'gro dag las rnam grol zhing //",
    "T10D4158:107b-45": "lha dang mi yi nang dag tu //",
    "T10D4158:107b-46": "bde dpal rgyal srid rgyas pa 'thob //",
    "T10D4158:107b-47": "bsam gtan tshad med gzugs med kyi //",
    "T10D4158:107b-48": "tshangs stsogs bde ba myong bar byed //",
    "T10D4158:107b-49": "de ltar mngon mtho'i chos 'di dang //",
    "T10D4158:107b-50": "de yi 'bras bu mdor bsdus pa'o //",
    "T10D4158:107b-51": "nges par legs pa'i chos dag kyang //",
    "T10D4158:108a-0": "phra zhing @108a * //",
    "T10D4158:108a-1": "zab par snang ba dang //",
    "T10D4158:108a-2": "byis pa thos dang mi ldan la //",
    "T10D4158:108a-3": "skrag par byed par rgyal bas gsungs //",
    "T10D4158:108a-4": "bdag yod ma yin yod mi 'gyur //",
    "T10D4158:108a-5": "bdag gi yod min mi 'gyur zhes //",
    "T10D4158:108a-6": "byis pa dag ni de ltar skrag / mkhas pa la ni skrag pa zad //",
    "T10D4158:108a-7": "skye dgu 'di ni ma lus pa ;",
    "T10D4158:108a-8": "/ ngar 'dzin pa las byung ba dang //",
    "T10D4158:108a-9": "nga yir 'dzin ldan skye dgu la //",
    "T10D4158:108a-10": "phan pa gcig tu gsung bas gsungs //",
    "T10D4158:108a-11": "bdag yod bdag gir yod ces pa //",
    "T10D4158:108a-12": "'di ni dam pa'i don du log / gang phyir yang dag ji lta ba //",
    "T10D4158:108a-13": "yongs su shes pas gnyis mi 'byung //",
    "T10D4158:108a-14": "ngar 'dzin las byung phung po rnams //",
    "T10D4158:108a-15": "ngar 'dzin de ni don du brdzun //",
    "T10D4158:108a-16": "gang gis sa bon brdzun pa de'i //",
    "T10D4158:108a-17": "skye ba bden pa ga la zhig / phung po de ltar mi bden par //",
    "T10D4158:108a-18": "mthong nas ngar 'dzin spong bar 'gyur //",
    "T10D4158:108a-19": "ngar 'dzin pa dag spangs nas ni //",
    "T10D4158:108a-20": "phyis ni phung po 'byung mi 'gyur //",
    "T10D4158:108a-21": "ji ltar me long brten nas su //",
    "T10D4158:108a-22": "rang bzhin gzugs brnyan snang mod kyi //",
    "T10D4158:108a-23": "de ni yang dag nyid du na //",
    "T10D4158:108a-24": "cung zad kyang ni yod min pa //",
    "T10D4158:108a-25": "de bzhin phung po rnams brten nas //",
    "T10D4158:108a-26": "ngar 'dzin pa ni dmigs par 'gyur //",
    "T10D4158:108a-27": "rang gi bzhin gyi gzugs brnyan bzhin //",
    "T10D4158:108a-28": "yang dag nyid du de 'ga' med //",
    "T10D4158:108a-29": "ji ltar me long ma brten par ;",
    "T10D4158:108a-30": "/ rang bzhin gzugs brnyan mi snang ltar //",
    "T10D4158:108a-31": "phung po rnams la ma brten par //",
    "T10D4158:108a-32": "ngar 'dzin pa yang de dang 'dra //",
    "T10D4158:108a-33": "'phags pa kun dga' bo yis ni //",
    "T10D4158:108a-34": "de lta bu yi don thos nas //",
    "T10D4158:108a-35": "chos la mig 'thob bdag nyid kyis //",
    "T10D4158:108a-36": "dge slong rnams la bzlas te smras //",
    "T10D4158:108a-37": "ji srid phung por 'dzin yod par //",
    "T10D4158:108a-38": "de srid de la ngar 'dzin yod //",
    "T10D4158:108a-39": "ngar 'dzin yod na yang las te //",
    "T10D4158:108a-40": "de las yang ni skye ba yin //",
    "T10D4158:108a-41": "lam gsum thog mtha' dbus med pa //",
    "T10D4158:108a-42": "'khor ba'i dkyil 'khor mgal me yi //",
    "T10D4158:108a-43": "dkyil 'khor lta bur phan tshun gyi //",
    "T10D4158:108a-44": "rgyu can 'di ni 'khor bar 'gyur //",
    "T10D4158:108a-45": "de ni rang gzhan gnyis ka dang //",
    "T10D4158:108a-46": "dus gsum nyid du'ang ma thob phyir //",
    "T10D4158:108a-47": "ngar 'dzin pa ni zad par 'gyur //",
    "T10D4158:108a-48": "de nas las dang skye ba yang //",
    "T10D4158:108a-49": "de ltar rgyu 'bras skye ba dang //",
    "T10D4158:108a-50": "de dag zad pa nyid mthong nas //",
    "T10D4158:108a-51": "yang dag nyid du 'jig rten la //",
    "T10D4158:108a-52": "yod med nyid du mi sems so //",
    "T10D4158:108a-53": "sdug bsngal thams cad zad pa yis//",
    "T10D4158:108b-0": "@108b chos 'di thos nas rtog med pa //",
    "T10D4158:108b-1": "mi 'jigs gnas la sngar bdag / yongs su mi shes phyir skrag go //",
    "T10D4158:108b-2": "mya ngan 'das la 'di dag kun //",
    "T10D4158:108b-3": "med par gyur na khyod mi 'jigs //",
    "T10D4158:108b-4": "'dir ni med par bshad pa la //",
    "T10D4158:108b-5": "khyod ni ji ste 'jigs par byed //",
    "T10D4158:108b-6": "thar la bdag med phung po med ;",
    "T10D4158:108b-7": "/ gal te thar pa de 'drar 'dod //",
    "T10D4158:108b-8": "bdag dang phung po gsal ba la //",
    "T10D4158:108b-9": "'dir ni khyod ko cis mi dga' //",
    "T10D4158:108b-10": "mya ngan 'das pa dngos med pa'ang //",
    "T10D4158:108b-11": "min na de dngos ga la yin //",
    "T10D4158:108b-12": "dngos dang dngos med der 'dzin pa //",
    "T10D4158:108b-13": "zad pa mya ngan 'das shes bya'o //",
    "T10D4158:108b-14": "mdor na med par lta ba nyid ;",
    "T10D4158:108b-15": "/ las kyi 'bras bu med ces pa //",
    "T10D4158:108b-16": "bsod nams ma yin ngan song ba //",
    "T10D4158:108b-17": "de ni log par lta zhes bshad //",
    "T10D4158:108b-18": "mdor na yod par lta ba nyid //",
    "T10D4158:108b-19": "las kyi 'bras bu yod ces pa //",
    "T10D4158:108b-20": "bsod nams bde 'gro rgyu mthun pa //",
    "T10D4158:108b-21": "yang dag lta ba zhes bshad do //",
    "T10D4158:108b-22": "shes pas med dang yod zhi'i phyir //",
    "T10D4158:108b-23": "sdig dang bsod nams las 'das pa //",
    "T10D4158:108b-24": "de yis ngan 'gro bde 'gro la //",
    "T10D4158:108b-25": "de ni thar par dam pas bshad //",
    "T10D4158:108b-26": "rgyu dang bcas pas skye mthong bas //",
    "T10D4158:108b-27": "med pa nyid las 'das pa yin //",
    "T10D4158:108b-28": "rgyu dang bcas pas 'gag mthong bas //",
    "T10D4158:108b-29": "yod pa nyid du'ang khas mi len //",
    "T10D4158:108b-30": "sngar skyes pa dang lhan cig skyes //",
    "T10D4158:108b-31": "rgyu min don du rgyu med do //",
    "T10D4158:108b-32": "btags dang yang dag nyid du na //",
    "T10D4158:108b-33": "skye ba'ang rab tu ma grags phyir //",
    "T10D4158:108b-34": "'di yod pas na 'di 'byung dper //",
    "T10D4158:108b-35": "ring po yod pas thung du bzhin //",
    "T10D4158:108b-36": "'di skyes pas na 'di skye dper //",
    "T10D4158:108b-37": "mar me byung bas 'od bzhin no /",
    "T10D4158:108b-38": "ring po yod na thung du nyid //",
    "T10D4158:108b-39": "rang gi ngo bo las ma yin //",
    "T10D4158:108b-40": "mar me byung ba med pa'i phyir //",
    "T10D4158:108b-41": "'on kyang 'byung ba med pa bzhin //",
    "T10D4158:108b-42": "de ltar rgyu 'bras skye mthong zhing //",
    "T10D4158:108b-43": "'jig rten 'di na ji bzhin du //",
    "T10D4158:108b-44": "spros las byung bar khas blangs nas //",
    "T10D4158:108b-45": "med pa nyid du khas mi len //",
    "T10D4158:108b-46": "'gog pa spros las ma byung ba //",
    "T10D4158:108b-47": "yang dag ji bzhin nyid gyur pa //",
    "T10D4158:108b-48": "khas len yod pa nyid mi 'gyur //",
    "T10D4158:108b-49": "des na gnyis mi brten pa grol //",
    "T10D4158:108b-50": "thag ring nas ni mthong ba'i gzugs //",
    "T10D4158:108b-51": "nye ba rnams kyis gsal bar mthong //",
    "T10D4158:108b-52": "smig rgyu gal te chu yin na //",
    "T10D4158:108b-53": "nye ba rnams kyis cis mi mthong /",
    "T10D4158:109a-0": "@109a * // ji ltar ring ba rnams kyis ni //",
    "T10D4158:109a-1": "'jig rten 'di ni yang dag mthong //",
    "T10D4158:109a-2": "de ltar de dang nye rnams kyis //",
    "T10D4158:109a-3": "mi mthong mtshan med smig rgyu bzhin //",
    "T10D4158:109a-4": "ji ltar smig rgyu chu 'dra ba //",
    "T10D4158:109a-5": "chu min don du ma yin pa //",
    "T10D4158:109a-6": "de bzhin phung po bdag 'dra ba //",
    "T10D4158:109a-7": "de dag bdag min don du min ;",
    "T10D4158:109a-8": "/ smig rgyu la ni 'di chu zhes //",
    "T10D4158:109a-9": "bsam de de ni song ba las //",
    "T10D4158:109a-10": "gal te chu de med do zhes //",
    "T10D4158:109a-11": "'dzin pa de ni blun pa nyid //",
    "T10D4158:109a-12": "de bzhin smig rgyu lta bu yi //",
    "T10D4158:109a-13": "'jig rten yod pa'am med pa zhes //",
    "T10D4158:109a-14": "'dzin pa de ni rmongs pa ste //",
    "T10D4158:109a-15": "rmongs pa yod na mi grol lo //",
    "T10D4158:109a-16": "med pa pa ni ngan 'gror 'gro //",
    "T10D4158:109a-17": "yod pa pa ni bde 'gror 'gro //",
    "T10D4158:109a-18": "yang dag ji bzhin yongs shes phyir //",
    "T10D4158:109a-19": "gnyis la mi brten thar par 'gyur //",
    "T10D4158:109a-20": "yang dag ji bzhin yongs shes pas //",
    "T10D4158:109a-21": "med dang yod par mi 'dod pa //",
    "T10D4158:109a-22": "de phyir med pa par 'gyur na //",
    "T10D4158:109a-23": "ci phyir yod pa par mi 'gyur //",
    "T10D4158:109a-24": "gal te yod pa sun phyung bas //",
    "T10D4158:109a-25": "don gyis 'di ni med par bslan //",
    "T10D4158:109a-26": "de bzhin med pa sun phyung bas //",
    "T10D4158:109a-27": "yod par ci yi phyir mi bslan //",
    "T10D4158:109a-28": "gang dag don gyi med nyid du //",
    "T10D4158:109a-29": "dam mi 'cha' zhing mi spyod pa //",
    "T10D4158:109a-30": "byang chub rten phyir sems med na //",
    "T10D4158:109a-31": "de dag ji ltar med par bshad //",
    "T10D4158:109a-32": "gang zag phung por smra ba yi //",
    "T10D4158:109a-33": "'jig rten grangs can 'ug phrug dang //",
    "T10D4158:109a-34": "gos med bcas la gal te zhig / yod med 'das pa smra na dris //",
    "T10D4158:109a-35": "de phyir sangs rgyas rnams kyi ni //",
    "T10D4158:109a-36": "bstan pa 'chi med yod med las //",
    "T10D4158:109a-37": "'das pa zab mo 'di bshad pa //",
    "T10D4158:109a-38": "chos kyi khud pa yin zhes gyis //",
    "T10D4158:109a-39": "zhig nas 'gro med 'ong med cing //",
    "T10D4158:109a-40": "skad cig kyang ni mi gnas pa //",
    "T10D4158:109a-41": "de ltar dus gsum 'das pa'i bdag /'jig rten don du ci yod dam //",
    "T10D4158:109a-42": "gang phyir gnyis ka 'ang yang dag tu //",
    "T10D4158:109a-43": "'gro dang 'ong dang gnas med pa //",
    "T10D4158:109a-44": "de phyir 'jig rten mya ngan 'das ;",
    "T10D4158:109a-45": "/ don du khyad par ji lta bu //",
    "T10D4158:109a-46": "gnas pa med phyir skye ba dang //",
    "T10D4158:109a-47": "'gag pa yang dag nyid min na //",
    "T10D4158:109a-48": "skye ba dang ni gnas pa dang //",
    "T10D4158:109a-49": "'gag pa don du ga la zhig / gal te rtag tu 'gyur na ni //",
    "T10D4158:109a-50": "ji ltar skad cig ma yin dngos //",
    "T10D4158:109a-51": "gal te 'gyur ba med na ni //",
    "T10D4158:109b-0": "don @109b du gzhan nyid ga la 'gyur //",
    "T10D4158:109b-1": "phyogs gcig gam ni thams cad du //",
    "T10D4158:109b-2": "zad pas skad cig 'gyur grang na //",
    "T10D4158:109b-3": "mi 'dra ba nyid mi dmigs phyir //",
    "T10D4158:109b-4": "de rnams gnyis ka'ang rigs ldan min //",
    "T10D4158:109b-5": "skad cig yin na ril med phyir //",
    "T10D4158:109b-6": "rnying pa 'ga' lta ga la zhig / ji ltar skad cig mtha' yod pa ;",
    "T10D4158:109b-7": "/ de bzhin thog ma dbus brtag go //",
    "T10D4158:109b-8": "de ltar skad cig gsum bdag phyir //",
    "T10D4158:109b-9": "'jig rten skad cig gnas pa min //",
    "T10D4158:109b-10": "thog ma dbus dang tha ma yang //",
    "T10D4158:109b-11": "skad cig bzhin du bsam par bya //",
    "T10D4158:109b-12": "thog ma dbus dang tha ma nyid //",
    "T10D4158:109b-13": "rang bzhin las kyang ma yin no //",
    "T10D4158:109b-14": "tha dad phyogs phyir gcig pu min //",
    "T10D4158:109b-15": "phyogs med pa ni 'ga' yang med //",
    "T10D4158:109b-16": "gcig med par ni du ma'ang med //",
    "T10D4158:109b-17": "yod pa med phyir med pa'ang med //",
    "T10D4158:109b-18": "zhig pa'am ni gnyen po yis //",
    "T10D4158:109b-19": "yod nyid med par 'gyur grang na //",
    "T10D4158:109b-20": "yod pa srid pa ma yin phyir //",
    "T10D4158:109b-21": "'jig pa'am gnyen por ji ltar 'gyur ;",
    "T10D4158:109b-22": "/ de phyir mya ngan 'das pa yis //",
    "T10D4158:109b-23": "'jig rten don du 'grib mi 'gyur //",
    "T10D4158:109b-24": "'jig rten mtha' dang ldan nam zhes //",
    "T10D4158:109b-25": "zhus na rgyal ba mi gsung phyir //",
    "T10D4158:109b-26": "de ltar zab mo'i chos rnams ni //",
    "T10D4158:109b-27": "snod min 'gro la mi gsung ba //",
    "T10D4158:109b-28": "de nyid phyir na mkhas rnams kyis //",
    "T10D4158:109b-29": "kun mkhyen thams cad mkhyen par shes //",
    "T10D4158:109b-30": "de ltar nges par legs pa'i chos //",
    "T10D4158:109b-31": "zab mo yongs su 'dzin med cing //",
    "T10D4158:109b-32": "gnas med ces ni rdzogs sangs rgyas //",
    "T10D4158:109b-33": "thams cad gzigs pa rnams kyis gsungs //",
    "T10D4158:109b-34": "gnas med chos 'dis skrag pa yis //",
    "T10D4158:109b-35": "skye bo gnas la mngon dga' zhing //",
    "T10D4158:109b-36": "yod dang med las ma 'das pa //",
    "T10D4158:109b-37": "mi mkhas rnams ni phung bar 'gyur //",
    "T10D4158:109b-38": "'jigs min gnas 'jigs de dag ni //",
    "T10D4158:109b-39": "phung la gzhan yang phung bar byed //",
    "T10D4158:109b-40": "rgyal po phung ba de dag gis //",
    "T10D4158:109b-41": "ci nas mi phung de ltar gyis //",
    "T10D4158:109b-42": "rgyal po khyod ni mi phung bar //",
    "T10D4158:109b-43": "bgyi slad 'jig rten 'das kyi tshul //",
    "T10D4158:109b-44": "gnyis la mi brten yang dag pa //",
    "T10D4158:109b-45": "ji bzhin lung gi dbang gis bshad //",
    "T10D4158:109b-46": "sdig dang bsod nams bya ba 'das //",
    "T10D4158:109b-47": "zab mo bkrol ba'i don dang ldan //",
    "T10D4158:109b-48": "mu stegs gzhan dang rang gi yang //",
    "T10D4158:109b-49": "gnas med 'jigs pas ma myangs pa'o //",
    "T10D4158:109b-50": "skyes bu sa min chu ma yin //",
    "T10D4158:110a-0": "me min rlung min nam @110a * //",
    "T10D4158:110a-1": "mkha' min //",
    "T10D4158:110a-2": "rnam shes ma yin kun min na //",
    "T10D4158:110a-3": "de las gzhan don skyes bu gang //",
    "T10D4158:110a-4": "skyes bu khams drug 'dus pa'i phyir //",
    "T10D4158:110a-5": "yang dag ma yin ji lta ba //",
    "T10D4158:110a-6": "de bzhin khams ni re re la'ang //",
    "T10D4158:110a-7": "'dus phyir yang dag nyid du min //",
    "T10D4158:110a-8": "phung po bdag min der de min //",
    "T10D4158:110a-9": "de la de min de med min //",
    "T10D4158:110a-10": "phung bdag me shing ltar 'dres min //",
    "T10D4158:110a-11": "de phyir bdag ni ji ltar yod //",
    "T10D4158:110a-12": "'byung gsum sa min 'di la min //",
    "T10D4158:110a-13": "de la 'di min de med min //",
    "T10D4158:110a-14": "re re'ang de bzhin de yi phyir //",
    "T10D4158:110a-15": "'byung ba rnams kyang bdag bzhin brdzun //",
    "T10D4158:110a-16": "sa chu me dang rlung rnams ni //",
    "T10D4158:110a-17": "re re'ang ngo bo nyid du med ;",
    "T10D4158:110a-18": "/ gang gsum med par re re med //",
    "T10D4158:110a-19": "gcig med par yang gsum med do //",
    "T10D4158:110a-20": "gal te gsum med re re med //",
    "T10D4158:110a-21": "gcig med par yang gsum med na //",
    "T10D4158:110a-22": "so sor yod pa ma yin te //",
    "T10D4158:110a-23": "ji ltar 'dus pa skyed par 'gyur //",
    "T10D4158:110a-24": "'on te so sor rang yod na //",
    "T10D4158:110a-25": "bud shing med par me cis med ;",
    "T10D4158:110a-26": "/ g-yo dang thogs dang sdud pa dang //",
    "T10D4158:110a-27": "chu dang rlung dang sa de bzhin //",
    "T10D4158:110a-28": "'on te me 'di grags yin na //",
    "T10D4158:110a-29": "ji ltar khyod kyis gsum gzhan rang //",
    "T10D4158:110a-30": "gsum po rten cing 'byung ba dang //",
    "T10D4158:110a-31": "chos mi mthun par rung ba'ang min //",
    "T10D4158:110a-32": "so sor rang yod de dag ni //",
    "T10D4158:110a-33": "ji lta bur na phan tshun yod //",
    "T10D4158:110a-34": "so sor rang yod ma yin pa //",
    "T10D4158:110a-35": "de dag ji ltar phan tshun yod //",
    "T10D4158:110a-36": "so so rang gi yod ce na //",
    "T10D4158:110a-37": "gang na gcig der lhag ma rnams //",
    "T10D4158:110a-38": "ma 'dres pa rnams gcig gnas med //",
    "T10D4158:110a-39": "'dres pa so sor rang yod min //",
    "T10D4158:110a-40": "so sor rang med 'byung ba rnams //",
    "T10D4158:110a-41": "so so'i rang mtshan ga la yod //",
    "T10D4158:110a-42": "so so rang med shas cher 'ang med //",
    "T10D4158:110a-43": "mtshan nyid dag ni kun rdzob bshad //",
    "T10D4158:110a-44": "kha dog dri ro reg pa dag / de dag la yang tshul 'di yin //",
    "T10D4158:110a-45": "mig dang rnam shes gzugs rnams dang //",
    "T10D4158:110a-46": "ma rig las dang skye ba dang //",
    "T10D4158:110a-47": "byed pa po las dang bya ba grangs //",
    "T10D4158:110a-48": "ldan dang rgyu 'bras dus dang ni //",
    "T10D4158:110a-49": "thung dang ring sogs shes bya dang //",
    "T10D4158:110a-50": "ming dang ming can de bzhin no //",
    "T10D4158:110a-51": "sa dang chu dang me dang rlung //",
    "T10D4158:110a-52": "ring thung phra dang sbom nyid dang //",
    "T10D4158:110a-53": "dge sogs nyid ni rnam shes su //",
    "T10D4158:110a-54": "'gag par 'gyur zhes thub pas gsungs //",
    "T10D4158:110a-55": "rnam shes bstan med mtha' yas pa //",
    "T10D4158:110a-56": "kun du bdag po de la ni //",
    "T10D4158:110b-0": "sa dang chu dang @110b me dang ni //",
    "T10D4158:110b-1": "rlung gis gnas thod 'gyur ma yin //",
    "T10D4158:110b-2": "'dir ni ring dang thung ba dang //",
    "T10D4158:110b-3": "phra sbom dge dang mi dge dang //",
    "T10D4158:110b-4": "'dir ni ming dang gzugs dag kyang //",
    "T10D4158:110b-5": "ma lus par ni 'gag par 'gyur //",
    "T10D4158:110b-6": "gang ma shes phyir rnam shes la //",
    "T10D4158:110b-7": "sngon chad 'byung ba de kun ni //",
    "T10D4158:110b-8": "de shes phyir na rnam shes su ;",
    "T10D4158:110b-9": "/ phyis ni de ltar 'gag par 'gyur //",
    "T10D4158:110b-10": "rnam shes me yi bud shing ni //",
    "T10D4158:110b-11": "'gro chos 'di kun yin par 'dod //",
    "T10D4158:110b-12": "de dag ji bzhin rab 'byed pa'i //",
    "T10D4158:110b-13": "'od dang ldan pas bsregs nas zhi //",
    "T10D4158:110b-14": "mi shes pa ni sngon brtags pa //",
    "T10D4158:110b-15": "phyis ni de nyid nges pa dang //",
    "T10D4158:110b-16": "gang tshe dngos po mi rnyed pa ;",
    "T10D4158:110b-17": "/ de tshe dngos med ga la 'gyur //",
    "T10D4158:110b-18": "gzugs kyi dngos po ming tsam phyir //",
    "T10D4158:110b-19": "nam mkha' yang ni ming tsam mo //",
    "T10D4158:110b-20": "'byung med gzugs lta ga la yod //",
    "T10D4158:110b-21": "de phyir ming tsam nyid kyang yin //",
    "T10D4158:110b-22": "tshor dang 'du shes 'du byed dang //",
    "T10D4158:110b-23": "rnam shes 'byung ba lta bu dang //",
    "T10D4158:110b-24": "bdag nyid du ni bsam bya ste ;",
    "T10D4158:110b-25": "/ de phyir khams drug bdag med do //",
    "T10D4158:110b-26": "rin po che'i phreng ba las mngon par mtho ba",
    "T10D4158:110b-27": "dang nges par legs pa bstan pa ste le'u dang",
    "T10D4158:110b-28": "po'o / //",
    "T10D4158:110b-29": "/ ji ltar chu shing yan lag dag / ma lus bcas te bshig byas na //",
    "T10D4158:110b-30": "ci yang med ltar skyes bu yang //",
    "T10D4158:110b-31": "khams bcas bshig na de dang 'dra //",
    "T10D4158:110b-32": "chos rnams thams cad bdag med ces //",
    "T10D4158:110b-33": "de phyir rgyal ba rnams kyis gsungs //",
    "T10D4158:110b-34": "khams drug de kun bdag med par //",
    "T10D4158:110b-35": "khyod la gtan la phab pa yin //",
    "T10D4158:110b-36": "de ltar bdag dang bdag med par //",
    "T10D4158:110b-37": "yang dag ji bzhin dmigs su med //",
    "T10D4158:110b-38": "bdag dang bdag med lta ba dag / de phyir",
    "T10D4158:110b-39": "thub pa chen pos bzlog / mthong dang thos sogs",
    "T10D4158:110b-40": "thub pa yis // bden min brdzun pa min par gsungs //",
    "T10D4158:110b-41": "phyogs las mi mthun phyogs 'gyur na //",
    "T10D4158:110b-42": "de ni gnyi ga don du min //",
    "T10D4158:110b-43": "de ltas dam pa'i don du na //",
    "T10D4158:110b-44": "'jig rten 'di ni bden brdzun 'das //",
    "T10D4158:110b-45": "de nyid phyir na yang dag tu //",
    "T10D4158:110b-46": "yod ces med ces zhal mi bzhes //",
    "T10D4158:110b-47": "gang zhig de ltar rnam kun du //",
    "T10D4158:110b-48": "yod min de ni kun mkhyen gyis //",
    "T10D4158:110b-49": "mtha' yod mtha' med gnyi ga dang //",
    "T10D4158:110b-50": "gnyis ma yin zhes ji skad bstan //",
    "T10D4158:111a-0": "sangs rgyas grangs med gshegs de @111a * //",
    "T10D4158:111a-1": "bzhin ;",
    "T10D4158:111a-2": "/ byon gyur pa dang da ltar bzhugs //",
    "T10D4158:111a-3": "sems can mtha' ni dus gsum skyes //",
    "T10D4158:111a-4": "bye ba de dag las 'dod cing //",
    "T10D4158:111a-5": "'jig rten 'phel ba'i rgyu med la //",
    "T10D4158:111a-6": "zad pa dus gsum du srid na //",
    "T10D4158:111a-7": "thams cad mkhyen pas ji ltar de'i //",
    "T10D4158:111a-8": "phyin chad lung ma bstan par mdzad //",
    "T10D4158:111a-9": "so so'i skye bo la gsang ba //",
    "T10D4158:111a-10": "gang yin de ni zab mo'i chos //",
    "T10D4158:111a-11": "'jig rten sgyu ma lta bu nyid //",
    "T10D4158:111a-12": "sangs rgyas bstan pa bdud rtsi yin //",
    "T10D4158:111a-13": "ji ltar sgyu ma'i glang po la //",
    "T10D4158:111a-14": "skye dang 'jig pa nyid snang yang //",
    "T10D4158:111a-15": "de la don gyi yang dag tu //",
    "T10D4158:111a-16": "skye dang 'jig pa nyid med ltar //",
    "T10D4158:111a-17": "de bzhin sgyu 'dra'i 'jig rten la //",
    "T10D4158:111a-18": "skye dang 'jig pa nyid snang yang //",
    "T10D4158:111a-19": "dam pa'i don du skye ba dang //",
    "T10D4158:111a-20": "'jig pa nyid ni yod ma yin //",
    "T10D4158:111a-21": "ji ltar sgyu ma'i glang po ni //",
    "T10D4158:111a-22": "gang nas ma 'ongs gar mi 'gro //",
    "T10D4158:111a-23": "sems rmongs tsam du zad pas na //",
    "T10D4158:111a-24": "yang dag nyid du gnas pa med //",
    "T10D4158:111a-25": "de bzhin sgyu ma'i 'jig rten ni //",
    "T10D4158:111a-26": "gang nas ma 'ongs gar mi 'gro //",
    "T10D4158:111a-27": "sems rmongs tsam du zad pas na //",
    "T10D4158:111a-28": "yang dag nyid du gnas pa med //",
    "T10D4158:111a-29": "de ltar dus gsum 'das bdag nyid //",
    "T10D4158:111a-30": "tha snyad gdags pa ma gtogs par //",
    "T10D4158:111a-31": "gang zhig yod dam med 'gyur ba'i //",
    "T10D4158:111a-32": "'jig rten don du ci zhig yod//",
    "T10D4158:111a-33": "sangs rgyas kyis ni rgyu 'di las //",
    "T10D4158:111a-34": "mtha' yod pa dang mtha' med dang //",
    "T10D4158:111a-35": "gnyis dang gnyis min rnam pa bzhi //",
    "T10D4158:111a-36": "lung bstan ma mdzad gzhan las min //",
    "T10D4158:111a-37": "re zhig lus 'di mi gtsang nyid //",
    "T10D4158:111a-38": "rags shing mngon gsum spyod yul ba //",
    "T10D4158:111a-39": "rtag tu snang ba gang gi tshe //",
    "T10D4158:111a-40": "sems la gnas pa ma yin pa //",
    "T10D4158:111a-41": "de tshe dam chos gnas med pa //",
    "T10D4158:111a-42": "phra rab mngon sum ma yin pa //",
    "T10D4158:111a-43": "zab mo de go ji lta bur //",
    "T10D4158:111a-44": "sems la bde blag 'char bar 'gyur //",
    "T10D4158:111a-45": "chos 'di zab phyir skye bo yis //",
    "T10D4158:111a-46": "shes par dka' bar thugs chud de //",
    "T10D4158:111a-47": "des na thub pa sangs rgyas nas //",
    "T10D4158:111a-48": "chos bstan pa las log par gyur //",
    "T10D4158:111a-49": "chos 'di log par shes gyur na //",
    "T10D4158:111a-50": "mi mkhas rnams ni chud kyang za //",
    "T10D4158:111a-51": "'di ltar med par lta ba yi //",
    "T10D4158:111a-52": "mi gtsang der ni bying bar 'gyur //",
    "T10D4158:111a-53": "gzhan yang de ni log bzung nas //",
    "T10D4158:111a-54": "blun pa mkhas pa'i nga rgyal can //",
    "T10D4158:111a-55": "spong bas ma rungs bdag nyid can //",
    "T10D4158:111b-0": "mnar @111b med par ni spyi'u tshugs 'gro //",
    "T10D4158:111b-1": "ji ltar kha zas bza' nyes pas //",
    "T10D4158:111b-2": "phung ba dag tu 'gyur ba dang //",
    "T10D4158:111b-3": "bza' legs tshe dang nad med dang //",
    "T10D4158:111b-4": "stobs dang bde bar 'gyur ba ltar //",
    "T10D4158:111b-5": "de bzhin log par bzung ba des //",
    "T10D4158:111b-6": "phung ba dag ni thob 'gyur zhing //",
    "T10D4158:111b-7": "legs par shes pas bde ba dang //",
    "T10D4158:111b-8": "byang chub bla na med pa thob //",
    "T10D4158:111b-9": "de phyir 'di la spong ba dang //",
    "T10D4158:111b-10": "med pa'i lta ba spangs nas ni //",
    "T10D4158:111b-11": "don kun bsgrub phyir yang dag pa'i //",
    "T10D4158:111b-12": "shes la nan tan mchog mdzod cig / chos 'di yongs su ma shes na //",
    "T10D4158:111b-13": "ngar 'dzin pa ni rjes su 'jug / de las dge dang mi dge'i las //",
    "T10D4158:111b-14": "de las skye ba bzang dang ngan //",
    "T10D4158:111b-15": "de phyir ji srid ngar 'dzin pa //",
    "T10D4158:111b-16": "sel pa'i chos 'di ma shes pa //",
    "T10D4158:111b-17": "de srid sbyin dang tshul khrims dang //",
    "T10D4158:111b-18": "bzod pa'i chos la gus par mdzod //",
    "T10D4158:111b-19": "las rnams sngon du chos gtong zhing //",
    "T10D4158:111b-20": "bar du chos ldan tha mar yang //",
    "T10D4158:111b-21": "chos ldan bsgrub pa'i sa bdag ni //",
    "T10D4158:111b-22": "'di dang gzhan du gnod mi 'gyur //",
    "T10D4158:111b-23": "chos kyis 'dir grags bde ba dang //",
    "T10D4158:111b-24": "'di dang 'chi kar 'jigs pa med //",
    "T10D4158:111b-25": "'jig rten gzhan du bde ba rgyas //",
    "T10D4158:111b-26": "de bas rtag tu chos brten mdzod //",
    "T10D4158:111b-27": "chos ni lugs kyi dam pa ste //",
    "T10D4158:111b-28": "chos kyis 'jig rten mngon dgar 'gyur //",
    "T10D4158:111b-29": "'jig rten dga' bar gyur pas kyang //",
    "T10D4158:111b-30": "'di dang gzhan du bslus mi 'gyur //",
    "T10D4158:111b-31": "chos min pas ni lugs 'dod gang //",
    "T10D4158:111b-32": "de yis 'jig rten mi dgar 'gyur //",
    "T10D4158:111b-33": "'jig rten mi dga' nyid kyi phyir //",
    "T10D4158:111b-34": "'di dang gzhan du dga' mi 'gyur //",
    "T10D4158:111b-35": "don med rig pa ngan 'gro'i lam //",
    "T10D4158:111b-36": "gzhan bslu lhur len mi bzad pa //",
    "T10D4158:111b-37": "shes rab 'chal pa rnams kyis ni //",
    "T10D4158:111b-38": "ji ltar don gyis rig par byas //",
    "T10D4158:111b-39": "pha rol slu ba lhur len pa //",
    "T10D4158:111b-40": "don du ji ltar lugs ldan yin //",
    "T10D4158:111b-41": "des ni tshe rabs stong phrag tu //",
    "T10D4158:111b-42": "bdag nyid kho na bslus par 'gyur //",
    "T10D4158:111b-43": "dgra la gnod pa bya na yang //",
    "T10D4158:111b-44": "skyon rnams btang ste yon tan bsten //",
    "T10D4158:111b-45": "des ni khyod kyis rang phan 'thob //",
    "T10D4158:111b-46": "dgra bo yang ni mi dgar 'gyur //",
    "T10D4158:111b-47": "sbyin dang snyan par smra ba dang //",
    "T10D4158:111b-48": "phan dang don gcig spyod pa ste //",
    "T10D4158:111b-49": "de dag rnams kyis 'jig rten dang //",
    "T10D4158:111b-50": "chos kyang bsdu ba nyid du mdzod //",
    "T10D4158:111b-51": "rgyal po dag la ji lta bur //",
    "T10D4158:112a-0": "bden gcig yid @112a * //",
    "T10D4158:112a-1": "ches brtan bskyed pa //",
    "T10D4158:112a-2": "de las bzlog ste brdzun pa ni //",
    "T10D4158:112a-3": "yid mi ches par byed pa'i mchog / slu ba med ldan bden min te //",
    "T10D4158:112a-4": "sems pas bsgyur ba don du min //",
    "T10D4158:112a-5": "gzhan la gcig tu phan pas bden //",
    "T10D4158:112a-6": "mi phan phyir ni cig shos min //",
    "T10D4158:112a-7": "ji ltar rgyal po'i nyes ba dag / sbyin gsal gcig gis sbed pa ltar //",
    "T10D4158:112a-8": "de bzhin 'jungs pa'ang de dag gi / yon tan bdog pa thams cad 'joms //",
    "T10D4158:112a-9": "nye bar zhi ba zab pa'i phyir //",
    "T10D4158:112a-10": "mchog tu gus pa byed par 'gyur //",
    "T10D4158:112a-11": "gus pas brjid la bka' yang brtsan //",
    "T10D4158:112a-12": "de bas nye bar zhi ba bsten ;",
    "T10D4158:112a-13": "/ shes rab ldan pas blo mi 'phrogs //",
    "T10D4158:112a-14": "gzhan gyi dring mi 'jog cing brtan //",
    "T10D4158:112a-15": "slu bas mi tshugs rgyal po ste //",
    "T10D4158:112a-16": "de bas shes rab lhur blang mdzod //",
    "T10D4158:112a-17": "bden gtong zhi dang shes rab dang //",
    "T10D4158:112a-18": "bzang po bzhi ldan mi dbang ni //",
    "T10D4158:112a-19": "chos bzangs rnam pa bzhi lta bur //",
    "T10D4158:112a-20": "lha mi rnams kyis bstod par 'gyur //",
    "T10D4158:112a-21": "phebs par smra zhing dag gyur pa //",
    "T10D4158:112a-22": "shes rab snying rje dri med dang //",
    "T10D4158:112a-23": "lhan cig 'grogs na rtag tu yang //",
    "T10D4158:112a-24": "shes rab dang ni chos kyang 'phel //",
    "T10D4158:112a-25": "phan par smra ba dkon pa ste //",
    "T10D4158:112a-26": "nyan par byed pa shin tu dkon //",
    "T10D4158:112a-27": "de dag bas kyang mi snyan yang //",
    "T10D4158:112a-28": "phan pa'i rjes su byed pa dkon //",
    "T10D4158:112a-29": "de lta bas na mi snyan yang //",
    "T10D4158:112a-30": "phan par mkhyen nas myur du spyad //",
    "T10D4158:112a-31": "nad gso'i don du bdag byams pa //",
    "T10D4158:112a-32": "mi bzad nga ba'i sman yang 'thung //",
    "T10D4158:112a-33": "srog dang nad med rgyal srid dag / mi rtag nyid ni rtag dgongs te //",
    "T10D4158:112a-34": "de nas yang dag brtson ldan par //",
    "T10D4158:112a-35": "chos la gcig tu nan tan mdzod //",
    "T10D4158:112a-36": "gdon mi za bar 'chi 'gyur zhing //",
    "T10D4158:112a-37": "shi nas sdig pas sdug bsngal ba //",
    "T10D4158:112a-38": "gzigs te 'phral du bde na yang //",
    "T10D4158:112a-39": "sdig pa bgyi bar mi rigs so //",
    "T10D4158:112a-40": "la lar 'jigs pa med mthong zhing //",
    "T10D4158:112a-41": "dus 'gar 'jigs pa mthong gyur pa //",
    "T10D4158:112a-42": "gal te gcig la yid rton na //",
    "T10D4158:112a-43": "gcig la khyod ko cis mi 'jigs //",
    "T10D4158:112a-44": "chang gis 'jig rten brnyas 'gyur zhing //",
    "T10D4158:112a-45": "don yal nor yang zad par 'gyur //",
    "T10D4158:112a-46": "rmongs pas bya ba ma yin byed //",
    "T10D4158:112a-47": "de bas chang ni rtag tu spongs //",
    "T10D4158:112a-48": "rgyan po chags dang mi dga' dang //",
    "T10D4158:112b-0": "zhe sdang g-yo sgyu dgong @112b pa'i gnas //",
    "T10D4158:112b-1": "brdzun dang kyal ba tshig rtsub rgyu //",
    "T10D4158:112b-2": "de bas rtag tu spang bar mdzod //",
    "T10D4158:112b-3": "bud med chags pa phal cher ni //",
    "T10D4158:112b-4": "bud med gzugs bzang sems las byung //",
    "T10D4158:112b-5": "bud med lus la don du ni //",
    "T10D4158:112b-6": "gtsang ba cung zad yod ma yin //",
    "T10D4158:112b-7": "kha ni kha chu rul pa dang //",
    "T10D4158:112b-8": "so rkyag mi gtsang snod yin te //",
    "T10D4158:112b-9": "sna ni rnag snabs sna chu'i snod //",
    "T10D4158:112b-10": "mig ni mig rdul mchi ma'i snod //",
    "T10D4158:112b-11": "lto ba'i khong ni bshang gci dang //",
    "T10D4158:112b-12": "glo ba mchin stsogs snod yin par //",
    "T10D4158:112b-13": "rmongs pas bud med ma mthong ba //",
    "T10D4158:112b-14": "de yi lus la chags par byed //",
    "T10D4158:112b-15": "mi shes 'ga' zhig mi gtsang ba'i //",
    "T10D4158:112b-16": "bum pa rgyan la chags pa ltar //",
    "T10D4158:112b-17": "'jig rten mi shes rmongs pa yis //",
    "T10D4158:112b-18": "bud med rnams la de bzhin no //",
    "T10D4158:112b-19": "lus yul shin tu dri nga ba //",
    "T10D4158:112b-20": "chags bral rgyu ni gang yin pa //",
    "T10D4158:112b-21": "de la'ang 'jig rten ches chags na //",
    "T10D4158:112b-22": "gang gi 'dod chags bral bar bkri //",
    "T10D4158:112b-23": "ji ltar bshang dang gci gzhi la ;",
    "T10D4158:112b-24": "/ ngan skyugs phag rab chags pa ltar //",
    "T10D4158:112b-25": "de bzhin bshang dang gci gzhi la //",
    "T10D4158:112b-26": "'dod chags ngan skyugs pag rnams chags //",
    "T10D4158:112b-27": "lus kyi grong khyer mi gtsang ba //",
    "T10D4158:112b-28": "'byung ba'i bu ga dod pa gang //",
    "T10D4158:112b-29": "de ni skye bo blun pa yis //",
    "T10D4158:112b-30": "dga' ba'i don du nye bar brtags //",
    "T10D4158:112b-31": "khyod bdag nyid kyis bshang gci stsogs //",
    "T10D4158:112b-32": "so sor mi gtsang mthong nas ni //",
    "T10D4158:112b-33": "de 'dus lus la ji lta bur //",
    "T10D4158:112b-34": "yid du 'ong ba nyid du gyur //",
    "T10D4158:112b-35": "khrag dang khu ba 'dres pa yi //",
    "T10D4158:112b-36": "sa bon mi gtsang snying pos bskyed //",
    "T10D4158:112b-37": "mi gtsang ngo bor shes bzhin du //",
    "T10D4158:112b-38": "'di la 'dod can gang zhig chags //",
    "T10D4158:112b-39": "mi gtsang phung po de'i blan gyis //",
    "T10D4158:112b-40": "brlan pa'i pags pas g-yogs pa gang //",
    "T10D4158:112b-41": "nyal ba de ni bud med kyi //",
    "T10D4158:112b-42": "chu so'i khong nas nyal bar zad //",
    "T10D4158:112b-43": "gzugs bzang ba dang gzugs ngan nam //",
    "T10D4158:112b-44": "rgan nam yang na gzhon yang rung //",
    "T10D4158:112b-45": "bud med gzugs kun mi gtsang na //",
    "T10D4158:112b-46": "khyod chags khyad par gang la bskyed //",
    "T10D4158:112b-47": "gal te mi gtsang kha dog bzang //",
    "T10D4158:112b-48": "shin tu gsar la dbyibs legs kyang //",
    "T10D4158:112b-49": "de la chags par mi 'os ltar //",
    "T10D4158:112b-50": "bud med gzugs la'ang de bzhin no //",
    "T10D4158:112b-51": "khong rul phyi rol pags pas g-yogs //",
    "T10D4158:112b-52": "ro myags 'di yi rang bzhin ni //",
    "T10D4158:112b-53": "shin tu mi bzad snang bzhin du //",
    "T10D4158:113a-0": "ji lta bur na @113a * //",
    "T10D4158:113a-1": "mthong ma gyur //",
    "T10D4158:113a-2": "pags pa 'di yang mi gtsang min //",
    "T10D4158:113a-3": "ral gu bzhin du 'dug ce na //",
    "T10D4158:113a-4": "mi gtsang phung po'i pags pa ltar //",
    "T10D4158:113a-5": "ji lta bur na gtsang mar 'gyur //",
    "T10D4158:113a-6": "mi gtsang gang ba'i bum pa ni //",
    "T10D4158:113a-7": "phyi rol bgro yang smad pa yin //",
    "T10D4158:113a-8": "mi gtsang ba yi rang bzhin lus ;",
    "T10D4158:113a-9": "/ mi gtsang gang ba cis mi smad //",
    "T10D4158:113a-10": "gal te khyod ni mi gtsang smod //",
    "T10D4158:113a-11": "dri dang phreng ba bza' btung ni //",
    "T10D4158:113a-12": "gtsang ma'ang mi gtsang byed pa gang //",
    "T10D4158:113a-13": "lus 'di ci yi phyir mi smad //",
    "T10D4158:113a-14": "ji ltar rang ngam gzhan dag gi / mi gtsang smad par bya ba gang //",
    "T10D4158:113a-15": "de bzhin rang dang gzhan dag gi /",
    "T10D4158:113a-16": "mi gtsang gzugs ko cis mi smad //",
    "T10D4158:113a-17": "ji ltar bud med gzugs mi gtsang //",
    "T10D4158:113a-18": "khyod kyi rang lus de dang 'dra //",
    "T10D4158:113a-19": "de bas phyi dang nang nyid la //",
    "T10D4158:113a-20": "'dod chags bral bar rigs min nam //",
    "T10D4158:113a-21": "rma dgu dag nas 'dzag pa can //",
    "T10D4158:113a-22": "bdag nyid mngon sum 'khru byed kyang //",
    "T10D4158:113a-23": "lus mi gtsang par mi rtogs na //",
    "T10D4158:113a-24": "khyod la bshad pas ci zhig phan //",
    "T10D4158:113a-25": "gang dag mi gtsang lus 'di la //",
    "T10D4158:113a-26": "steg chos snyan dngags byed pa ni //",
    "T10D4158:113a-27": "ae ma'o gzu lums ae ma'o blun //",
    "T10D4158:113a-28": "ae ma'o skye bos khrel du rung //",
    "T10D4158:113a-29": "mi shes mun pas bsgribs pa yi //",
    "T10D4158:113a-30": "sems can 'dir ni phal cher yang //",
    "T10D4158:113a-31": "'dod pa'i don du rtsod 'byung ba //",
    "T10D4158:113a-32": "mi gtsang don du khyi rnams bzhin //",
    "T10D4158:113a-33": "g-yan pa phrugs na bder 'gyur ba //",
    "T10D4158:113a-34": "de bas g-yen pa med na bde //",
    "T10D4158:113a-35": "de bzhin 'jig rten 'dod ldan bde //",
    "T10D4158:113a-36": "'dod pa med pa de bas bde //",
    "T10D4158:113a-37": "gal te de ltar brtags na khyod //",
    "T10D4158:113a-38": "'dod chags bral ba ma grub kyang //",
    "T10D4158:113a-39": "'on kyang 'dod chags bsrabs pa yis //",
    "T10D4158:113a-40": "bud med chags par mi 'gyur ro //",
    "T10D4158:113a-41": "tshe thung 'jigs dang sdug bsngal dang //",
    "T10D4158:113a-42": "dmyal ba'i rgyu ni mi bzad pa //",
    "T10D4158:113a-43": "ri dags lings te de lta bas //",
    "T10D4158:113a-44": "rtag tu gsod med brtan por mdzod //",
    "T10D4158:113a-45": "yan lag thams cad mi gtsang bas //",
    "T10D4158:113a-46": "bskus pa'i sprul gdug 'jigs pa ltar //",
    "T10D4158:113a-47": "gang la brten nas lus can rnams //",
    "T10D4158:113a-48": "skrag par 'gyur ba de re ngan //",
    "T10D4158:113a-49": "char sprin chen po langs pa na //",
    "T10D4158:113a-50": "zhing pa rnams ni ji lta bar //",
    "T10D4158:113a-51": "gang la brten nas lus can rnams //",
    "T10D4158:113b-0": "dga' bar 'gyur @113b ba de re bzang //",
    "T10D4158:113b-1": "de bas chos min spang bya ste //",
    "T10D4158:113b-2": "g-yel ba med par chos la brten //",
    "T10D4158:113b-3": "bdag nyid dang ni 'jig rten 'dis //",
    "T10D4158:113b-4": "bla med byang chub thob 'dod na //",
    "T10D4158:113b-5": "de yi rtsa ba byang chub sems //",
    "T10D4158:113b-6": "ri dbang rgyal po ltar brtan dang //",
    "T10D4158:113b-7": "phyogs mthas gtugs pa'i snying rje dang //",
    "T10D4158:113b-8": "gnyis la mi brten ye shes lags //",
    "T10D4158:113b-9": "rgyal po chen po skyes chen gyi //",
    "T10D4158:113b-10": "mtshan ni sum cu rtsa gnyis kyis //",
    "T10D4158:113b-11": "ji ltar khyod sku brgyan gyur pa //",
    "T10D4158:113b-12": "de lta bu dag gsan par mdzod //",
    "T10D4158:113b-13": "mchod rten mchod bya 'phags pa dang //",
    "T10D4158:113b-14": "rgan rabs rnams ni legs bkur bas //",
    "T10D4158:113b-15": "dpal ldan phyag zhabs 'khor lo yis //",
    "T10D4158:113b-16": "mtshan pa'i 'khor los sgyur bar 'gyur //",
    "T10D4158:113b-17": "rgyal po chos la rtag par ni //",
    "T10D4158:113b-18": "yang dag blangs pa brtan par mdzod //",
    "T10D4158:113b-19": "des ni shin tu zhabs gnas pa'i //",
    "T10D4158:113b-20": "byang chub sems dpar 'gyur ba lags //",
    "T10D4158:113b-21": "sbyin dang snyan pa'i tshig dang ni //",
    "T10D4158:113b-22": "phan dang don gcig spyod pa yis //",
    "T10D4158:113b-23": "dpal ldan phyag sor dra ba yis //",
    "T10D4158:113b-24": "'brel ba'i phyag ris can du 'gyur //",
    "T10D4158:113b-25": "bza' ba dang ni btung ba'i mchog / rab tu mang po byin pa yis //",
    "T10D4158:113b-26": "dpal ldan phyag dang zhabs mnyen zhing //",
    "T10D4158:113b-27": "sku che bdun yang mtho bar 'gyur //",
    "T10D4158:113b-28": "'tshe med gsad pa thar byas pas ;",
    "T10D4158:113b-29": "/ sku mdzes drang zhing che ba dang //",
    "T10D4158:113b-30": "tshe ring sor mo ring ba dang //",
    "T10D4158:113b-31": "rting pa yangs pa dag tu 'gyur //",
    "T10D4158:113b-32": "yang dag blangs pa'i chos rnams ni //",
    "T10D4158:113b-33": "spel bas dpal ldan mdog bzang zhing //",
    "T10D4158:113b-34": "zhabs kyi long bu mi mngon dang //",
    "T10D4158:113b-35": "ba spu gyen du phyogs mtshan 'gyur //",
    "T10D4158:113b-36": "rig dang bzo la sogs pa'i gnas //",
    "T10D4158:113b-37": "gus pas len dang sbyin pas khyod //",
    "T10D4158:113b-38": "ae na ya yi byin pa dang //",
    "T10D4158:113b-39": "yid rno shes rab chen por 'gyur //",
    "T10D4158:113b-40": "rang gi nor bdog blangs gyur na //",
    "T10D4158:113b-41": "myur du btang ba'i brtul zhugs kyis //",
    "T10D4158:113b-42": "phyag rgya bde dang 'jig rten gyi //",
    "T10D4158:113b-43": "rnam par 'dren pa nyid du 'gyur //",
    "T10D4158:113b-44": "gnyen bshes phan tshun bye ba dag / yang dag bsdum par byas pa yis //",
    "T10D4158:113b-45": "dpal ldan mdoms kyis pa ba ni //",
    "T10D4158:113b-46": "sbubs su nub pa'i dam par 'gyur //",
    "T10D4158:113b-47": "khang bzangs gding ba rgyan dag ni //",
    "T10D4158:113b-48": "bde zhing bzang ba rab 'byin pas //",
    "T10D4158:113b-49": "gser ni btso ma dri med pa //",
    "T10D4158:114a-0": "shin tu 'jam pa'i mdog @114a * //",
    "T10D4158:114a-1": "'drar 'gyur //",
    "T10D4158:114a-2": "bla na med pa'i dbang byin zhing //",
    "T10D4158:114a-3": "rigs par bla ma'i rjes 'jug pa //",
    "T10D4158:114a-4": "dpal ldan pa spu nyag re dang //",
    "T10D4158:114a-5": "zhal ni mdzod spus brgyan par 'gyur //",
    "T10D4158:114a-6": "snyan cing dga' bar smras pa dang //",
    "T10D4158:114a-7": "legs par smras dang mthun byas pas //",
    "T10D4158:114a-8": "khyod ni dpung mgo zlum pa dang //",
    "T10D4158:114a-9": "ro stod seng ge'i 'dra bar 'gyur //",
    "T10D4158:114a-10": "nad pa rnams la rim gro dang //",
    "T10D4158:114a-11": "gsos pas thal gong rgyas pa dang //",
    "T10D4158:114a-12": "bdag nyid rnal du gnas pa dang //",
    "T10D4158:114a-13": "ro bro ba yi mchog tu 'gyur //",
    "T10D4158:114a-14": "chos dang mthun pa'i bya ba la //",
    "T10D4158:114a-15": "thog drangs khyod kyi dbu gtsug tor //",
    "T10D4158:114a-16": "legs gnas n+ya gro dha lta bur //",
    "T10D4158:114a-17": "chu zheng gab pa dag tu 'gyur //",
    "T10D4158:114a-18": "tshig ni bden pa 'jam po dag / yun rings dus su brjod pa yis //",
    "T10D4158:114a-19": "mi yi dbang po ljags yangs shing //",
    "T10D4158:114a-20": "tshangs pa yi ni dbyangs ldan 'gyur //",
    "T10D4158:114a-21": "rtag tu rgyun mi 'chad pa ru //",
    "T10D4158:114a-22": "bden pa'i tshig ni brjod pa yis //",
    "T10D4158:114a-23": "'gram pa seng ge'i lta bu dang//",
    "T10D4158:114a-24": "dpal ldan thub pa dga' bar 'gyur //",
    "T10D4158:114a-25": "lhag par gus dang bkur sti dang //",
    "T10D4158:114a-26": "ji ltar rigs par rjes 'jug pas //",
    "T10D4158:114a-27": "tshems ni shin tu dkar ba dang //",
    "T10D4158:114a-28": "mdog ldan mnyam pa'i tshems su 'gyur //",
    "T10D4158:114a-29": "dbyen dang phra ma med pa yi //",
    "T10D4158:114a-30": "tshig ni yun rings goms pa yis //",
    "T10D4158:114a-31": "dpal ldan tshems ni bzhi bcu tham //",
    "T10D4158:114a-32": "mnyam par thags kyang bzang bar 'gyur //",
    "T10D4158:114a-33": "chags dang sdang dang rmongs med cing //",
    "T10D4158:114a-34": "byams pas sems can bltas pa yis //",
    "T10D4158:114a-35": "spyan ni bkrag can mthon mthing la //",
    "T10D4158:114a-36": "rdzi ma pa yi lta bur 'gyur //",
    "T10D4158:114a-37": "de ltar mngon na rgyur byas pa'i //",
    "T10D4158:114a-38": "sum cu rtsa gnyis de dag ni //",
    "T10D4158:114a-39": "skyes bu seng ge chen po yi //",
    "T10D4158:114a-40": "mtshan rnams legs par mkhyen par mdzod //",
    "T10D4158:114a-41": "dpe byad bzang po brgyad cu ni //",
    "T10D4158:114a-42": "byams pa'i rgyu mthun las byung ba //",
    "T10D4158:114a-43": "gzhung ni mangs su dogs pa yis //",
    "T10D4158:114a-44": "rgyal po khyod la ma bshad do //",
    "T10D4158:114a-45": "'khor los sgyur ba thams cad la //",
    "T10D4158:114a-46": "'di dag yod par 'dod mod kyi //",
    "T10D4158:114a-47": "dag dang mdzes dang gsal ba ni //",
    "T10D4158:114a-48": "sangs rgyas rnams kyi char mi phod //",
    "T10D4158:114a-49": "'khor los sgyur ba'i mtshan dang ni //",
    "T10D4158:114a-50": "dpe byad bzang po gang dag gcig / thub dbang po la sems dang ba'i //",
    "T10D4158:114a-51": "yan lag gcig las 'byung bshad pa'i //",
    "T10D4158:114a-52": "bskal pa bye ba brgya phrag ni //",
    "T10D4158:114b-0": "gcig tu bsags pa'i dge @114b pas kyang //",
    "T10D4158:114b-1": "sangs rgyas ba spu nyag gcig kyang //",
    "T10D4158:114b-2": "bskyed par nus pa ma yin no //",
    "T10D4158:114b-3": "nyi ma rnams kyi 'od byed pa //",
    "T10D4158:114b-4": "me khyer rnams dang bag 'dra ltar //",
    "T10D4158:114b-5": "sangs rgyas rnams kyi mtshan yang ni //",
    "T10D4158:114b-6": "'khor los sgyur ba rnams dang 'dra //",
    "T10D4158:114b-7": "rin po che'i phreng ba las spel ma zhes bya ba ste le'u gnyis pa'o /",
    "T10D4158:114b-9": "// / bsod nams bsam gyis mi khyab las //",
    "T10D4158:114b-10": "ji ltar sangs rgyas mtshan 'byung ba //",
    "T10D4158:114b-11": "theg pa chen po'i lung chen las //",
    "T10D4158:114b-12": "rgyal po chen po de bzhin gson //",
    "T10D4158:114b-13": "rang sangs rgyas kun las byung dang //",
    "T10D4158:114b-14": "slob dang mi slob las byung ba //",
    "T10D4158:114b-15": "'jig rten ma lus kun bsod nams //",
    "T10D4158:114b-16": "'jig rten bzhin du dpag med gang //",
    "T10D4158:114b-17": "de bcur bsgres par gyur pa yis //",
    "T10D4158:114b-18": "ba spu'i bu ga gcig 'grub ste //",
    "T10D4158:114b-19": "sangs rgyas ba spu'i bu ga ni //",
    "T10D4158:114b-20": "thams cad de dang 'dra bas 'byung //",
    "T10D4158:114b-21": "ba spu'i bu ga thams cad ni //",
    "T10D4158:114b-22": "skyed par byed pa'i bsod nams gang ;",
    "T10D4158:114b-23": "/ de dag brgyar ni bsgyur ba yis //",
    "T10D4158:114b-24": "dpe byad bzang po gcig tu bzhed //",
    "T10D4158:114b-25": "bsod nams de snyed de snyed kyis //",
    "T10D4158:114b-26": "rgyal po dpe byad bzang po ni //",
    "T10D4158:114b-27": "gcig mthar phyin te de lta bur //",
    "T10D4158:114b-28": "brgyad bcu'i bar du 'byung bar 'gyur //",
    "T10D4158:114b-29": "dpe byad bzang po brgyad cu dag /'grub pa'i bsod nams tshogs gang yin //",
    "T10D4158:114b-30": "de dag brgyar ni bsgyur ba yis //",
    "T10D4158:114b-31": "skyes bu chen po'i mtshan gcig go //",
    "T10D4158:114b-32": "mtshan ni sum cu 'grub pa'i rgyu //",
    "T10D4158:114b-33": "bsod nams rgya chen gang yin pa /",
    "T10D4158:114b-34": "de dag stong du bsgyur ba yis //",
    "T10D4158:114b-35": "zla ba nya 'dra'i mdzod spu'o //",
    "T10D4158:114b-36": "mdzod spu yi ni bsod nams dag / stong phrag brgyar ni bsdoms pa yis //",
    "T10D4158:114b-37": "spyi gtsug bltar ni mi snang ba //",
    "T10D4158:114b-38": "skyob pa'i gtsug tor skyed par byed //",
    "T10D4158:114b-39": "gtsug tor bsod nams bye ba ni //",
    "T10D4158:114b-40": "'bum phrag brgyar ni bsgyur ba las //",
    "T10D4158:114b-41": "stobs bcu mnga' ba'i chos kyi dung //",
    "T10D4158:114b-42": "gcig 'byung bar ni shes par bya //",
    "T10D4158:114b-43": "de ltar bsod nams tshad med kyang //",
    "T10D4158:114b-44": "ji ltar 'jig rten phyogs kun du //",
    "T10D4158:114b-45": "bcur bsgres ma lus brjod pa ltar //",
    "T10D4158:114b-46": "tshad dang ldan par bag tsam brjod //",
    "T10D4158:114b-47": "gang tshe sangs rgyas gzugs sku yi //",
    "T10D4158:114b-48": "rgyu yang de ltar 'jig rten bzhin //",
    "T10D4158:114b-49": "gzhal med de tshe chos sku yi //",
    "T10D4158:114b-50": "rgyu lta ji ltar gzhal du yod //",
    "T10D4158:115a-0": "@115a * // thams cad kyi ni rgyu chung las //",
    "T10D4158:115a-1": "'bras bu rgya chen skyed 'gyur na //",
    "T10D4158:115a-2": "sangs rgyas rgyu ni dpag med las //",
    "T10D4158:115a-3": "'bras bu dpag yod bsam thag chad //",
    "T10D4158:115a-4": "sangs rgyas rnams kyi gzugs sku ni //",
    "T10D4158:115a-5": "bsod nams tshogs las byung ba ste //",
    "T10D4158:115a-6": "chos kyi sku ni mdor bsdu na //",
    "T10D4158:115a-7": "rgyal po ye shes tshogs las 'khrungs //",
    "T10D4158:115a-8": "de lta bas na tshogs 'di gnyis //",
    "T10D4158:115a-9": "sangs rgyas nyid ni thob pa'i rgyu //",
    "T10D4158:115a-10": "de ltar mdor na bsod nams dang //",
    "T10D4158:115a-11": "ye shes 'di ni rtag brten mdzod //",
    "T10D4158:115a-12": "rigs pa dang ni lung bstan pa //",
    "T10D4158:115a-13": "dbugs 'byin byed pa'i rgyu 'di yis //",
    "T10D4158:115a-14": "byang chub bsgrub pa'i bsod nams ni //",
    "T10D4158:115a-15": "'di la sgyid lug mi bya'o //",
    "T10D4158:115a-16": "phyogs rnams kun du nam mkha' dang //",
    "T10D4158:115a-17": "sa dang chu dang me dang rlung //",
    "T10D4158:115a-18": "ji ltar mtha' yas de bzhin du //",
    "T10D4158:115a-19": "sdug bsngal sems can mtha' yas 'dod //",
    "T10D4158:115a-20": "sems can mtha' yas de dag ni //",
    "T10D4158:115a-21": "byang chub sems dpa'i snying brtse bas //",
    "T10D4158:115a-22": "sdug bsngal dag las drang byas te //",
    "T10D4158:115a-23": "sangs rgyas nyid la 'god par nges //",
    "T10D4158:115a-24": "de ltar brtan par gnas de ni //",
    "T10D4158:115a-25": "mi nyal ba'am nyal yang rung //",
    "T10D4158:115a-26": "yang dag blangs pa nas bzung ste //",
    "T10D4158:115a-27": "bag med gyur kyang sems can rnams //",
    "T10D4158:115a-28": "mtha' yas phyir na sems can bzhin //",
    "T10D4158:115a-29": "bsod nams mtha' yas rtag sogs 'gyur //",
    "T10D4158:115a-30": "mtha' yas des na sangs rgyas nyid //",
    "T10D4158:115a-31": "mtha' yas thob min dka' zhes bya //",
    "T10D4158:115a-32": "gang zhig dpag med dus gnas te //",
    "T10D4158:115a-33": "lus can dpag tu med don du //",
    "T10D4158:115a-34": "byang chub dpag tu med 'dod cing //",
    "T10D4158:115a-35": "dge ba dpag tu med 'dod pa //",
    "T10D4158:115a-36": "des ko byang chub dpag med kyang //",
    "T10D4158:115a-37": "dpag tu med pa rnam bzhi yi //",
    "T10D4158:115a-38": "tshogs kyis ring po mi thogs par //",
    "T10D4158:115a-39": "ci yi phyir na 'thob mi 'gyur //",
    "T10D4158:115a-40": "bsod nams mtha' yas zhes pa dang //",
    "T10D4158:115a-41": "ye shes mtha' yas zhes pa des //",
    "T10D4158:115a-42": "lus dang sems kyi sdug bsngal dag / myur ba nyid du sel bar byed //",
    "T10D4158:115a-43": "sdig pas ngan 'gror lus kyis ni//",
    "T10D4158:115a-44": "sdug bsngal bkres skom la sogs 'byung //",
    "T10D4158:115a-45": "des sdig ma byas bsod nams kyis //",
    "T10D4158:115a-46": "srid pa gzhan na de med do //",
    "T10D4158:115a-47": "rmongs pas yid kyi sdug bsngal ni //",
    "T10D4158:115a-48": "chags sdang 'jigs dang 'dod la sogs //",
    "T10D4158:115a-49": "des rten med pa'i shes pa yis //",
    "T10D4158:115a-50": "de ni myur ba nyid du spong //",
    "T10D4158:115b-0": "lus dang yid @115b kyi sdug bsngal gyis //",
    "T10D4158:115b-1": "de ltar shin tu ma smas na //",
    "T10D4158:115b-2": "gal te 'jig rten mthas gtugs par //",
    "T10D4158:115b-3": "'jig rten 'dren kyang cis te skyo //",
    "T10D4158:115b-4": "sdug bsngal ba la yun thung yang //",
    "T10D4158:115b-5": "bzod dka' yun ring smos ci dgos //",
    "T10D4158:115b-6": "sdug bsngal med cing bde ba la //",
    "T10D4158:115b-7": "mtha' yas dus kyang ji zhig gnod//",
    "T10D4158:115b-8": "de la lus kyi sdug bsngal med //",
    "T10D4158:115b-9": "yid kyi sdug bsngal ga la yod //",
    "T10D4158:115b-10": "de ni snying rjes 'jig rten sdug / de nyid kyis ni yun ring gnas //",
    "T10D4158:115b-11": "de bas sangs rgyas ring thogs shes //",
    "T10D4158:115b-12": "blo dang ldan pa sgyid mi lug / nyes zad yon tan don du ni //",
    "T10D4158:115b-13": "'di la rtag tu 'bad par bya //",
    "T10D4158:115b-14": "chags dang zhe sdang gti mug dag / nyes par mkhyen nas yongs su spongs //",
    "T10D4158:115b-15": "ma chags mis dang gti mug med //",
    "T10D4158:115b-16": "yon tan mkhyen nas gus pas brten //",
    "T10D4158:115b-17": "chags pas yi dags 'gro bar 'gro / zhe sdang gis ni dmyal bar 'phen //",
    "T10D4158:115b-18": "rmongs pas phal cher dud 'gror 'gro //",
    "T10D4158:115b-19": "bzlog pas lha dang mi nyid do //",
    "T10D4158:115b-20": "skyon spangs yon tan 'dzin pa ni //",
    "T10D4158:115b-21": "mngon par mtho ba pa yi chos //",
    "T10D4158:115b-22": "shes pas 'dzin pa spangs zad pa //",
    "T10D4158:115b-23": "nges par legs pa pa yi chos //",
    "T10D4158:115b-24": "sangs rgyas sku gzugs mchod rten dang //",
    "T10D4158:115b-25": "gtsug lag khang dag gus tshul du //",
    "T10D4158:115b-26": "shin tu rgya chen gnas mal sogs //",
    "T10D4158:115b-27": "rgya chen phyug pa bsgrub par mdzod //",
    "T10D4158:115b-28": "rin chen kun las bgyis pa yis //",
    "T10D4158:115b-29": "sangs rgyas sku gzugs dbyibs mdzes shing //",
    "T10D4158:115b-30": "legs par bris pa padma la //",
    "T10D4158:115b-31": "bzhugs pa dag kyang bgyid du stsol //",
    "T10D4158:115b-32": "dam chos dge slong dge 'dun dag / nan tan kun gyis bskyang bar mdzod //",
    "T10D4158:115b-33": "gser dang rin chen dra ba dag / nyid kyis mchod rten rnams la thogs //",
    "T10D4158:115b-34": "gser dang dngul gyi me tog dang //",
    "T10D4158:115b-35": "rdo rje byi ru mu tig dang //",
    "T10D4158:115b-36": "aanda rnyil dang bee d'urya //",
    "T10D4158:115b-37": "mthon ka chen pos mchod rten mchod //",
    "T10D4158:115b-38": "dam chos smra la mchod pa ni //",
    "T10D4158:115b-39": "rnyed dang bkur sti dang ldan pa //",
    "T10D4158:115b-40": "dga' bar 'gyur ba rnams bgyi zhing //",
    "T10D4158:115b-41": "chos drug gus par bsten par mdzod //",
    "T10D4158:115b-42": "bla ma rim gro gus nyan dang //",
    "T10D4158:115b-43": "zham ring dang ni mdongs gsol dang //",
    "T10D4158:115b-44": "byang chub sems dpa' rnams la yang //",
    "T10D4158:115b-45": "rtag tu gus pas mchod par mdzod //",
    "T10D4158:116a-0": "mu stegs gzhan @116a * //",
    "T10D4158:116a-1": "la gus pa yis //",
    "T10D4158:116a-2": "mchod dang phyag kyang mi bgyi ste //",
    "T10D4158:116a-3": "mi shes pa rnams de'i rkyen gyis //",
    "T10D4158:116a-4": "skyon dang bcas pa chags 'gyur gda' //",
    "T10D4158:116a-5": "thub dbang gsung dang des byung ba'i //",
    "T10D4158:116a-6": "gzhung rnams bri dang glegs bam ni //",
    "T10D4158:116a-7": "snag tsha dag dang smyu gu dag / sngon du 'gro ba spyin par mdzod //",
    "T10D4158:116a-8": "yul du yi ge grva khang du //",
    "T10D4158:116a-9": "slob dpon 'tsho ba'i bya ba dag / zhing stsal ba yi nges pa ni //",
    "T10D4158:116a-10": "ye shes spel ba'i slad du mdzod //",
    "T10D4158:116a-11": "rgan dang byis pa nad pa dang //",
    "T10D4158:116a-12": "sems can sdug bsngal bsal slad du //",
    "T10D4158:116a-13": "yul du sman pa 'dreg mkhan dag / zhing gi rngan pa 'jog tu stsol //",
    "T10D4158:116a-14": "'gron gnas kun dga' chu lon dang //",
    "T10D4158:116a-15": "rdzing dang mdun khang chu ra dag / mal zas rtsva dang shing ldan pa //",
    "T10D4158:116a-16": "shes rab bzang po bgyid du stsol //",
    "T10D4158:116a-17": "grong dang gtsug lag khang dag dang //",
    "T10D4158:116a-18": "grong khyer kun du 'dun khang dang //",
    "T10D4158:116a-19": "chu dkon lam rnams thams cad du ;",
    "T10D4158:116a-20": "/ chu ra dag ni bgyid du stsol //",
    "T10D4158:116a-21": "nad pa mgon med sdug bsngal gyis //",
    "T10D4158:116a-22": "nyam thag dman dang ngan pa dag / snying rjes rtag tu yongs bzung zhing //",
    "T10D4158:116a-23": "de dag gso phyir gus bsten mdzod //",
    "T10D4158:116a-24": "dus su 'byung ba'i zas skom dang //",
    "T10D4158:116a-25": "bca' ba 'bru dang shing tog dang //",
    "T10D4158:116a-26": "de dag slong ba'i skye bo la //",
    "T10D4158:116a-27": "ma stsal bar du gsol mi rigs //",
    "T10D4158:116a-28": "lham dang gdugs dang chu tshags dang //",
    "T10D4158:116a-29": "tsher ma dbyung ba'i cha sta dang //",
    "T10D4158:116a-30": "khab dang skud dang bsil yab dang //",
    "T10D4158:116a-31": "chu ra yi ni gnas su bzhag /'bras bu gsum dang tsha ba gsum ;",
    "T10D4158:116a-32": "/ mar dang sbrang rtsi mig sman dang //",
    "T10D4158:116a-33": "dug sel chu rar bzhag bgyi zhing //",
    "T10D4158:116a-34": "grub pa'i sman dang sngags kyang bri //",
    "T10D4158:116a-35": "lus dang rkang pa mgo bsku dang //",
    "T10D4158:116a-36": "bal dang khri'u dang skyo ma dang //",
    "T10D4158:116a-37": "bum pa zangs dang dgra sta sogs //",
    "T10D4158:116a-38": "chu ra dag tu 'jog tu stsol //",
    "T10D4158:116a-39": "til dang 'bras dang 'bru dang zas //",
    "T10D4158:116a-40": "bu ram snum dang ldan pa yi //",
    "T10D4158:116a-41": "chu ra chung du bsil grib tu //",
    "T10D4158:116a-42": "rung pa'i chus bkang bgyid du stsol //",
    "T10D4158:116a-43": "grog sbur tshang gi sgo dag tu //",
    "T10D4158:116a-44": "zas dang chu dang bum ram dang //",
    "T10D4158:116a-45": "'bru yi phung po rtag par ni //",
    "T10D4158:116a-46": "thugs brtan mi rnams bgyid du stsol //",
    "T10D4158:116b-0": "bshos gsol sngon dang @116b 'og dag tu //",
    "T10D4158:116b-1": "yi dvags khyi dang grog sbur dang //",
    "T10D4158:116b-2": "bya la sogs pa ci bde bar //",
    "T10D4158:116b-3": "rtag tu zas dag stsal bar mdzod //",
    "T10D4158:116b-4": "gtses pa dang ni lo nyes dang //",
    "T10D4158:116b-5": "gnon pa dang ni yams nad dang //",
    "T10D4158:116b-6": "pham gyur yul du 'jig rten pa //",
    "T10D4158:116b-7": "rjes su bzung ba rgya chen mdzod //",
    "T10D4158:116b-8": "zhing pa nyam thag gyur rnams la //",
    "T10D4158:116b-9": "sa bon zas kyis rjes su zung //",
    "T10D4158:116b-10": "nan gyis dpya khral btang ba dang //",
    "T10D4158:116b-11": "shas rnams kyang ni bskyur ba dang //",
    "T10D4158:116b-12": "chags nyen pa las yongs bskyab dang //",
    "T10D4158:116b-13": "sho gam btang dang sho gam dbri //",
    "T10D4158:116b-14": "de dag sgo na sdod pa yi //",
    "T10D4158:116b-15": "nyon mongs las kyang bzlog par mdzod //",
    "T10D4158:116b-16": "rang gi yul dang yul gzhan gyi //",
    "T10D4158:116b-17": "chom rkun rnams kyang zhi bar mdzod //",
    "T10D4158:116b-18": "dbyig gi spobs ni mnyam pa dang //",
    "T10D4158:116b-19": "rin thang rigs par bgyid du stsol //",
    "T10D4158:116b-20": "blon pos ci dang ci gsol pa //",
    "T10D4158:116b-21": "nyid kyis kun du mkhyen mdzod la //",
    "T10D4158:116b-22": "'jig rten sman pa gang dang gang //",
    "T10D4158:116b-23": "de dang de kun rtag tu mdzod //",
    "T10D4158:116b-24": "bdag phan ci dang ci bya zhes //",
    "T10D4158:116b-25": "ji ltar khyed la gus yod pa //",
    "T10D4158:116b-26": "gzhan phan ci dang ci bya zhes //",
    "T10D4158:116b-27": "de bzhin khyod ni gus par mdzod //",
    "T10D4158:116b-28": "sa dang chu dang me dang rlung //",
    "T10D4158:116b-29": "sman dang nags kyi shing bzhin du //",
    "T10D4158:116b-30": "bdag nyid yud tsam gcig tu yang //",
    "T10D4158:116b-31": "'dod dgur spyad pa nyid du mdzod //",
    "T10D4158:116b-32": "gom ba bdun pa'i dus su yang ;",
    "T10D4158:116b-33": "/ bdog pa kun gtong sems 'chang ba'i //",
    "T10D4158:116b-34": "byang chub sems dpa' rnams la ni //",
    "T10D4158:116b-35": "bsod nams mkha' 'dra dpag med skye //",
    "T10D4158:116b-36": "bu mo gzugs bzang lus mdzes la //",
    "T10D4158:116b-37": "de don gnyer ba rnams stsal na //",
    "T10D4158:116b-38": "des ni dam chos yongs 'dzin pa'i //",
    "T10D4158:116b-39": "gzungs ni so sor thob par 'gyur //",
    "T10D4158:116b-40": "rgyan rnams kun dang ldan pa yi //",
    "T10D4158:116b-41": "bu mo stong phrag brgyad cu dag / yo byad kun dang lhan cig tu //",
    "T10D4158:116b-42": "thub pa yis ni sngon stsal to //",
    "T10D4158:116b-43": "sna tshogs pa dang 'od gsal ba'i //",
    "T10D4158:116b-44": "bgo ba dag dang rgyan rnams dang //",
    "T10D4158:116b-45": "dri dang phreng ba longs spyod dag / slong ba rnams la brtse bas stsol //",
    "T10D4158:116b-46": "gang la chos don gang med na //",
    "T10D4158:116b-47": "shin tu nyam thag gyur pa de //",
    "T10D4158:116b-48": "de yi mod la bde stsal na //",
    "T10D4158:116b-49": "de las sbyin mchog ma mchis so //",
    "T10D4158:116b-50": "gang la dug ni phan 'gyur na //",
    "T10D4158:116b-51": "de la dug kyang sbyin par bgyi //",
    "T10D4158:116b-52": "kha zas mchog kyang mi phan na //",
    "T10D4158:116b-53": "de la de ni sbyin mi bgyi //",
    "T10D4158:116b-54": "sbrul gyis zin la ji lta bur //",
    "T10D4158:117a-0": "sor @117a * //",
    "T10D4158:117a-1": "mo bcad la phan bshad pa //",
    "T10D4158:117a-2": "de bzhin thub pas gzhan phan pa //",
    "T10D4158:117a-3": "mi bde ba yang bya bar gsungs //",
    "T10D4158:117a-4": "dam pa'i chos dang chos smra la //",
    "T10D4158:117a-5": "nyid kyis bkur sti mchog dang ni //",
    "T10D4158:117a-6": "gus par byas te chos nyan zhing //",
    "T10D4158:117a-7": "chos kyi sbyin pa dag kyang mdzod //",
    "T10D4158:117a-8": "'jig rten gtam la dga' ma mdzad //",
    "T10D4158:117a-9": "'jig rten 'das la dgyes par mdzod //",
    "T10D4158:117a-10": "bdag la ji ltar de bzhin du //",
    "T10D4158:117a-11": "gzhan la yon tan bskyed par mdzod //",
    "T10D4158:117a-12": "gsan pa'i chos kyis mi ngoms shing //",
    "T10D4158:117a-13": "don bzung rnam par dbye ba dang //",
    "T10D4158:117a-14": "bla ma dag la yon dbul ba //",
    "T10D4158:117a-15": "rtag tu gus par mdzad du gsol //",
    "T10D4158:117a-16": "'jig rten rgyang phan sogs mi gdon //",
    "T10D4158:117a-17": "rtsod pa'i don gyi nga rgya la spang //",
    "T10D4158:117a-18": "rang gi yon tan mi bsngags shing //",
    "T10D4158:117a-19": "dgra la'ang yon tan brjod par mdzod //",
    "T10D4158:117a-20": "gnod la dbab par mi bgyi zhing //",
    "T10D4158:117a-21": "ngan sems kyis ni gleng mi bgyi //",
    "T10D4158:117a-22": "gzhan rnams kyi dang bdag nyid kyi //",
    "T10D4158:117a-23": "'khrul pa so sor brtag par bya //",
    "T10D4158:117a-24": "nyes pa gang gis gzhan dag la //",
    "T10D4158:117a-25": "mkhas pas rtag tu kha bya ba //",
    "T10D4158:117a-26": "de ni rang gis yongs spang zhing //",
    "T10D4158:117a-27": "nus pas gzhan yang bzlog par mdzod //",
    "T10D4158:117a-28": "gzhan gyis gnod pa bgyis pa la //",
    "T10D4158:117a-29": "sngon gyi las dgongs khro mi bgyi //",
    "T10D4158:117a-30": "sdug bsngal yang 'byung mi 'gyur bar //",
    "T10D4158:117a-31": "rang gi nyes pa med par bgyi //",
    "T10D4158:117a-32": "lan la re ba ma mchis par //",
    "T10D4158:117a-33": "gzhan dag la ni phan par mdzod //",
    "T10D4158:117a-34": "sdug bsngal gcig pus gnag bgyi zhing //",
    "T10D4158:117a-35": "bde ba slong dang lhan cig spyad //",
    "T10D4158:117a-36": "lha yi phun sum tshogs pas kyang //",
    "T10D4158:117a-37": "khengs pa nyid du mi bya zhing //",
    "T10D4158:117a-38": "yi dags bzhin du dbul ba yi //",
    "T10D4158:117a-39": "rgud pas kyang ni zhum mi bgyi //",
    "T10D4158:117a-40": "bden pa gang gis rang don la //",
    "T10D4158:117a-41": "rgyal srid nyams par gyur na yang //",
    "T10D4158:117a-42": "rang gi don la rtag brjod cing //",
    "T10D4158:117a-43": "de las gzhan smra mi bgyi'o //",
    "T10D4158:117a-44": "ji skad gsungs pa de bzhin du //",
    "T10D4158:117a-45": "mdzad pa'i brtul zhugs rtag brten mdzod //",
    "T10D4158:117a-46": "des na dpal ldan sa stengs su //",
    "T10D4158:117a-47": "tshad ma yi ni dam par 'gyur //",
    "T10D4158:117a-48": "khyod ni rtag tu thams cad la //",
    "T10D4158:117a-49": "legs par brtags te mdzad pa dang //",
    "T10D4158:117a-50": "yang dag ji bzhin don gzigs pas //",
    "T10D4158:117a-51": "gzhan gyi dring mi 'jog par mdzod //",
    "T10D4158:117a-52": "chos las rgyal srid bde ba dang //",
    "T10D4158:117b-0": "phyogs rnams kun du grags @117b pa yi ;",
    "T10D4158:117b-1": "/ bla re rgya chen 'byung 'gyur zhing //",
    "T10D4158:117b-2": "blon po rnams kyang kun du 'dun //",
    "T10D4158:117b-3": "'chi ba'i rkyen ni mang ba ste //",
    "T10D4158:117b-4": "gson pa yi ni nyung zad cig / de dag nyid ni 'chi ba yin //",
    "T10D4158:117b-5": "de bas rtag tu chos mdzod cig /'di ltar rtag tu chos mdzad na //",
    "T10D4158:117b-6": "'jig rten kun dang bdag nyid la //",
    "T10D4158:117b-7": "nyams bder 'gyur ba gang lags pa //",
    "T10D4158:117b-8": "de nyid re zhig ltog mo lags //",
    "T10D4158:117b-9": "chos kyis bde bar gnyid log cing //",
    "T10D4158:117b-10": "bde bar sang pa dag tu 'gyur //",
    "T10D4158:117b-11": "nang gi bdag nyid skyon med pas //",
    "T10D4158:117b-12": "rmi lam dag kyang bde ba mthong //",
    "T10D4158:117b-13": "pha ma sri zhu lhur len dang //",
    "T10D4158:117b-14": "rigs kyi gtso la rim gro dang //",
    "T10D4158:117b-15": "longs spyod legs spyod bzod gtong dang //",
    "T10D4158:117b-16": "tshig 'jam phra ma med bden pa'i //",
    "T10D4158:117b-17": "brtul zhugs rtse gcig byas pa des //",
    "T10D4158:117b-18": "lha yi dbang po nyid thob nas //",
    "T10D4158:117b-19": "da dung du yang lha dbang bgyid //",
    "T10D4158:117b-20": "de bas de 'dra'i chos bsten mdzod //",
    "T10D4158:117b-21": "rje'u chos sum brgya'i kha zas dag / nyin re dus gsum byin ba bas ;",
    "T10D4158:117b-22": "/ byams pa yud tsam thang cig gi / bsod nams dag la char mi phod //",
    "T10D4158:117b-23": "lha mi byams par 'gyur ba dang //",
    "T10D4158:117b-24": "de dag kyang ni bsrung ba dang //",
    "T10D4158:117b-25": "yid bde ba dang bde mang dang //",
    "T10D4158:117b-26": "dug dang mtshon gyis gnod med dang //",
    "T10D4158:117b-27": "'bad pa med par don thob dang //",
    "T10D4158:117b-28": "tshangs pa'i 'jig rten skye 'gyur te //",
    "T10D4158:117b-29": "gal te grol bar ma gyur kyang //",
    "T10D4158:117b-30": "byams chos yon tan brgyad 'thob po //",
    "T10D4158:117b-31": "sems can rnams ni byang chub tu //",
    "T10D4158:117b-32": "sems bskyed bcug cing brtan byas na //",
    "T10D4158:117b-33": "ri dbang rgyal po ltar brtan zhing //",
    "T10D4158:117b-34": "byang chub sems ni rtag tu 'thob //",
    "T10D4158:117b-35": "dad pas mi khom 'gro mi 'gyur //",
    "T10D4158:117b-36": "khrims kyis 'gro ba bzang por 'gro //",
    "T10D4158:117b-37": "stong pa nyid la goms pa yis //",
    "T10D4158:117b-38": "chos rnams kun la chags med 'thob //",
    "T10D4158:117b-39": "g-yo med pas ni dran ldan 'thob //",
    "T10D4158:117b-40": "sems par byed pas blo gros 'thob //",
    "T10D4158:117b-41": "bkur sti byed pas don rtogs ldan //",
    "T10D4158:117b-42": "chos srung shes rab can du 'gyur //",
    "T10D4158:117b-43": "chos mnyan pa dang sbyin pa dag / sgrib pa med par byas pa yis //",
    "T10D4158:117b-44": "sangs rgyas rnams dang 'grogs pa nyid //",
    "T10D4158:117b-45": "'dod pa myur du 'thob par 'gyur //",
    "T10D4158:117b-46": "ma chags pas ni don 'grub ste //",
    "T10D4158:117b-47": "ser sna med pas longs spyod 'phel //",
    "T10D4158:117b-48": "nga rgyal med pas gtso bor 'gyur //",
    "T10D4158:117b-49": "chos la bzod pas gzungs 'thob po //",
    "T10D4158:118a-0": "snying @118a * //",
    "T10D4158:118a-1": "po lnga rnams byin pa dang //",
    "T10D4158:118a-2": "'jigs la mi 'jigs byin pa yis //",
    "T10D4158:118a-3": "bdud rnams kun gyis mi tshugs shing //",
    "T10D4158:118a-4": "stobs po che yi mchog tu 'gyur //",
    "T10D4158:118a-5": "mchog rten mar me phreng ba dang //",
    "T10D4158:118a-6": "mun pa dag tu sgron ma dang //",
    "T10D4158:118a-7": "mar me 'bru mar byin pa yis //",
    "T10D4158:118a-8": "lha yi mig ni 'thob par 'gyur //",
    "T10D4158:118a-9": "mchod rten mchod pa rol mo dang //",
    "T10D4158:118a-10": "dril bu dag ni phul ba dang //",
    "T10D4158:118a-11": "dung dang rnga ni rab phul bas //",
    "T10D4158:118a-12": "lha yi rna ba 'thob par 'gyur //",
    "T10D4158:118a-13": "gzhan gyi 'khrul pa mi gleng zhing //",
    "T10D4158:118a-14": "yan lag nyams pa rnams mi brjod //",
    "T10D4158:118a-15": "sems ni rjes su bsrungs pas na //",
    "T10D4158:118a-16": "gzhan gyi sems ni shes pa 'thob //",
    "T10D4158:118a-17": "lham dang bzhon pa byin pa dang //",
    "T10D4158:118a-18": "nyam chung bkur ba byas ba dang //",
    "T10D4158:118a-19": "bzhon pas bla ma bkur ba yis //",
    "T10D4158:118a-20": "mkhas pas rdzu 'phrul thob par 'gyur //",
    "T10D4158:118a-21": "chos kyi ched dang de bzhin du //",
    "T10D4158:118a-22": "chos gzhung don dag dran pa dang //",
    "T10D4158:118a-23": "chos kyi sbyin pa dri med pas //",
    "T10D4158:118a-24": "tshe rabs dran pa 'thob par 'gyur //",
    "T10D4158:118a-25": "dngos rnams ngo bo nyid med par //",
    "T10D4158:118a-26": "yang dag ji bzhin yongs shes pas //",
    "T10D4158:118a-27": "mngon shes drug ba zag pa kun //",
    "T10D4158:118a-28": "zad pa mchog ni 'thob par 'gyur //",
    "T10D4158:118a-29": "sems can thams cad dgrol ba'i phyir //",
    "T10D4158:118a-30": "de bzhin nyid shes mnyam ldan pa //",
    "T10D4158:118a-31": "snying rjes brlan pa bsgoms pa yis ;",
    "T10D4158:118a-32": "/ rnam pa'i mchog ldan rgyal bar 'gyur //",
    "T10D4158:118a-33": "smon lam sna chogs dag pa yis //",
    "T10D4158:118a-34": "sangs rgyas zhing ni dag par 'gyur //",
    "T10D4158:118a-35": "thub dbang rin chen phul ba yis //",
    "T10D4158:118a-36": "mtha' yas 'od ni rnam par 'phro //",
    "T10D4158:118a-37": "de bas de ltar las 'bras dag / mthun par mkhyen mdzad don du ni //",
    "T10D4158:118a-38": "'gro la phan pa rtag tu mdzod //",
    "T10D4158:118a-39": "de nyid khyod la phan pa lags //",
    "T10D4158:118a-40": "rin po che'i phreng ba las byang chub kyi tshogs bsdus pa zhes bya ba ste le'u gsum pa'o /",
    "T10D4158:118a-42": "// / gang phyir bzod dam mi bzod pa //",
    "T10D4158:118a-43": "shes par dka' pas rgyal po ni //",
    "T10D4158:118a-44": "chos min rigs pa min spyod kyang //",
    "T10D4158:118a-45": "rjes su 'tsho ba phal cher stod //",
    "T10D4158:118a-46": "re zhig gzhan su'ang rung ba la 'ang //",
    "T10D4158:118a-47": "mi snyan phan pa brjod dga' na //",
    "T10D4158:118a-48": "sa chen mnga' ba'i rgyal khyod la //",
    "T10D4158:118a-49": "dge slong bdag lta smos ci dgos //",
    "T10D4158:118a-50": "khyod kyis dgyes pa mdzad slad dang //",
    "T10D4158:118a-51": "'gro ba la yang brtse slad du //",
    "T10D4158:118a-52": "khyod la mi snyan yang sman pa //",
    "T10D4158:118b-0": "bdag lta @118b gcig pus te por gsol //",
    "T10D4158:118b-1": "bden 'jam don ldan 'phrod pa ni //",
    "T10D4158:118b-2": "brtse bas dus su slob ma la //",
    "T10D4158:118b-3": "brjod par bya zhes bcom ldan gsung //",
    "T10D4158:118b-4": "de lta bas na de skad brjod //",
    "T10D4158:118b-5": "brtan pa khro ba med gyur pa //",
    "T10D4158:118b-6": "bden pa'i tshig ni bsgrags pa na //",
    "T10D4158:118b-7": "khrus byed bzang po'i chu bzhin du //",
    "T10D4158:118b-8": "mnyan 'os nyams su len par bgyid //",
    "T10D4158:118b-9": "khyod la bdag gis 'di dang ni //",
    "T10D4158:118b-10": "gzhan du phan pa brjod bgyid pa //",
    "T10D4158:118b-11": "mkhyen par mdzod de bdag nyid dang //",
    "T10D4158:118b-12": "gzhan la sman par 'gyur de mdzod //",
    "T10D4158:118b-13": "slong la sngon chad sbyin bgyis pas //",
    "T10D4158:118b-14": "don brnyes gyur na mi sbyin na //",
    "T10D4158:118b-15": "byas mi gzo dang chags pa yis //",
    "T10D4158:118b-16": "phyi nas don rnams 'thob mi 'gyur //",
    "T10D4158:118b-17": "'jig rten 'di ni las byed pa //",
    "T10D4158:118b-18": "bla med lam brgyags khyer mi btub //",
    "T10D4158:118b-19": "slong ba dman pa ma dran par //",
    "T10D4158:118b-20": "phyi ma'i tshe na brgya 'gyur te //",
    "T10D4158:118b-21": "rtag tu thugs rje chen po dang //",
    "T10D4158:118b-22": "mdzad pa rgya chen las dgyes mdzod //",
    "T10D4158:118b-23": "rgya chen las las 'bras bu ni //",
    "T10D4158:118b-24": "thams cad rgya chen 'byung bar 'gyur //",
    "T10D4158:118b-25": "rgyal po dman pa rnams kyis ni //",
    "T10D4158:118b-26": "yid la'ang bsams par ma gyur pa'i //",
    "T10D4158:118b-27": "chos bzhin dkon mchog gsum gyi rten //",
    "T10D4158:118b-28": "grags pa dpal dang ldan pa'i mdzod //",
    "T10D4158:118b-29": "chos bzhin gang zhig kun 'byor pa'i //",
    "T10D4158:118b-30": "rgyal po ba spu mi ldang ba //",
    "T10D4158:118b-31": "shi na'ang snyan bar mi 'gyur bas //",
    "T10D4158:118b-32": "rgyal po de ni ma byas bla //",
    "T10D4158:118b-33": "rgya rab che phyir rgya chen rnams //",
    "T10D4158:118b-34": "snyems bral spro ba skyed byed cing //",
    "T10D4158:118b-35": "dman rnams spro ba 'joms byed pa //",
    "T10D4158:118b-36": "bdog pa thams cad gtugs te mdzod //",
    "T10D4158:118b-37": "khyod ni bdog pa kun bor nas //",
    "T10D4158:118b-38": "dbad med ga shed gshegs 'tshal bas //",
    "T10D4158:118b-39": "chos kyi slad du spyad pa kun //",
    "T10D4158:118b-40": "khyod kyi mdun du 'dor ba nyid ;",
    "T10D4158:118b-41": "/ mi dbang snga ma'i bdog pa kun //",
    "T10D4158:118b-42": "sar pa yis ni dbang gyur na //",
    "T10D4158:118b-43": "snga ma'i chos sam bde ba 'am //",
    "T10D4158:118b-44": "grags pa dag tu 'gyur ram ci //",
    "T10D4158:118b-45": "nor spyad pa yis 'di la bde //",
    "T10D4158:118b-46": "byin pas gzhan du bde bar 'gyur //",
    "T10D4158:118b-47": "ma spyad ma sbyin chud zos pas //",
    "T10D4158:118b-48": "sdug bsngal 'ba' zhig ga la bde //",
    "T10D4158:118b-49": "'chi khar blon po rjes ngan can //",
    "T10D4158:118b-50": "gces par mi 'dzin rgyal po gsar //",
    "T10D4158:118b-51": "byams par 'dod pa rnams kyis kyang //",
    "T10D4158:118b-52": "dbang med byas pas sbyin mi spyod //",
    "T10D4158:118b-53": "de bas rnal gnas myur du ni //",
    "T10D4158:118b-54": "bdog pa kun gyis chos gzhi mdzod //",
    "T10D4158:118b-55": "'chi bdag rkyen gyi nang gnas pa //",
    "T10D4158:119a-0": "rlung dmar nang 'dug mar @119a * //",
    "T10D4158:119a-1": "me bzhin //",
    "T10D4158:119a-2": "sngon gyi rgyal pos chos kyi gzhi //",
    "T10D4158:119a-3": "lha khang la sogs gzhan bgyis pa //",
    "T10D4158:119a-4": "gang dag lags pa de dag kyang //",
    "T10D4158:119a-5": "snga lugs bzhin du skyong bar mdzod //",
    "T10D4158:119a-6": "de dag 'tshe med dge spyod cing //",
    "T10D4158:119a-7": "brtul zhugs la gnas glo bur byams //",
    "T10D4158:119a-8": "bden bzod 'thab krol ma mchis pa //",
    "T10D4158:119a-9": "rtag tu brtson rnams spyod du gsol //",
    "T10D4158:119a-10": "long ba nad pa dman pa dang //",
    "T10D4158:119a-11": "mgon med sdug phongs yan lag nyams //",
    "T10D4158:119a-12": "de dag kyang ni zas dang skom //",
    "T10D4158:119a-13": "dgag pa med par snyoms thob mdzod //",
    "T10D4158:119a-14": "chos ldan don du mi gnyer ba //",
    "T10D4158:119a-15": "rgyal po gzhan yul gnas rnams la'ang ;",
    "T10D4158:119a-16": "/ rjes su gzung bar bgyid pa dag / ci rigs pa ni rab tu mdzod //",
    "T10D4158:119a-17": "chos kyi gzhi ni thams cad du //",
    "T10D4158:119a-18": "chos 'khor sna bos mi g-yel ba //",
    "T10D4158:119a-19": "mi gzan mkhas shing chos mthun pa //",
    "T10D4158:119a-20": "de dag rnams la mi gnod skos //",
    "T10D4158:119a-21": "lugs shes chos dang ldan la 'byar //",
    "T10D4158:119a-22": "gtsang zhing snying nye mi sdang ba ;",
    "T10D4158:119a-23": "/ rigs bzang ngang tshul phun sum tshogs //",
    "T10D4158:119a-24": "byas pa gzo ba'i blon po skos //",
    "T10D4158:119a-25": "gtong phod ma chags dpa' ba dang //",
    "T10D4158:119a-26": "'jam zhing ran spyod brtan pa dang //",
    "T10D4158:119a-27": "rtag tu bag ni yod pa dang //",
    "T10D4158:119a-28": "chos dang ldan pa'i dmag dpon skos //",
    "T10D4158:119a-29": "chos kyi dang tshul gtsang la gzo //",
    "T10D4158:119a-30": "don shes gtsug lag la mkhas pa //",
    "T10D4158:119a-31": "tshul ldan snyoms shing ngang 'jam pa //",
    "T10D4158:119a-32": "rgan rabs rnams ni sna bor skos //",
    "T10D4158:119a-33": "zla re zhing ni de dag las //",
    "T10D4158:119a-34": "nyid kyis 'du 'god kun gson te //",
    "T10D4158:119a-35": "gsan nas chos kyi gzhi sogs kyi //",
    "T10D4158:119a-36": "don kun nyid kyis bka' stsol cig / khyod kyi rgyal srid chos don du //",
    "T10D4158:119a-37": "grags don 'dod slad ma lags na //",
    "T10D4158:119a-38": "de ni shin tu 'bras bur bcas //",
    "T10D4158:119a-39": "de las gzhan du 'gyur ma mchis //",
    "T10D4158:119a-40": "mi dbang da lta 'jig rten na //",
    "T10D4158:119a-41": "phal cher phan tshun ltor 'dzud pas //",
    "T10D4158:119a-42": "ji ltar khyod kyis rgyal srid dang //",
    "T10D4158:119a-43": "chos su 'gyur ba de bzhin gson //",
    "T10D4158:119a-44": "shes pas rgan zhing rigs bzang ba //",
    "T10D4158:119a-45": "rig pa shes la sdig la 'dzem //",
    "T10D4158:119a-46": "nang gshin dgos pa mthong 'gyur ba //",
    "T10D4158:119a-47": "mang po rtag tu khyod kyis sogs //",
    "T10D4158:119a-48": "chad pa gzung dang brdeg la sogs //",
    "T10D4158:119a-49": "rigs pa'ang khyod kyis mi bgyi ste //",
    "T10D4158:119a-50": "snying rjes brlan par bgyis nas ni //",
    "T10D4158:119a-51": "rtag tu rjes su gzung bar mdzod //",
    "T10D4158:119b-0": "mi @119b bzad sdig pa byed pa yi //",
    "T10D4158:119b-1": "lus can dag ni thams cad la'ang //",
    "T10D4158:119b-2": "rgyal po khyod kyis rtag par yang //",
    "T10D4158:119b-3": "snying rjes phan sems kho na skyed //",
    "T10D4158:119b-4": "mi bzad sdig can gsod byed la //",
    "T10D4158:119b-5": "khyad par du yang snying rje bgyi //",
    "T10D4158:119b-6": "bdag nyid nyams pa de bdag nyid //",
    "T10D4158:119b-7": "bdag nyid chen po'i snying rje'i gnas //",
    "T10D4158:119b-8": "nyin gcig bzhin nam zhag lnga bar //",
    "T10D4158:119b-9": "nyam chung btson rnams gtong bar mdzod //",
    "T10D4158:119b-10": "lhag ma rnams kyang ci rigs mdzod //",
    "T10D4158:119b-11": "'ga' yang mi dgrol min par mdzod //",
    "T10D4158:119b-12": "khyod ni 'ga' la'ang gtang sems med //",
    "T10D4158:119b-13": "de las sdom pa min pa skye //",
    "T10D4158:119b-14": "sdom pa ma yin de las ni //",
    "T10D4158:119b-15": "rgyun mi 'chad par sdig pa sogs //",
    "T10D4158:119b-16": "btson ni ji srid ma btang ba //",
    "T10D4158:119b-17": "de yi bar du 'dreg mkhan dang //",
    "T10D4158:119b-18": "khrus dang bza' dang btung ba dang //",
    "T10D4158:119b-19": "sman dang ldan pas bde bar bgyi //",
    "T10D4158:119b-20": "snod med pa yi bu dag la //",
    "T10D4158:119b-21": "snod du rung bar bya 'dod ltar //",
    "T10D4158:119b-22": "snying rje yis ni tshar gcad bya'i ;",
    "T10D4158:119b-23": "/ sdang bas ma yin nor phyir min //",
    "T10D4158:119b-24": "rab sdang gsod par byed pa'i mi //",
    "T10D4158:119b-25": "brtags te legs par shes bgyis nas //",
    "T10D4158:119b-26": "mi gsad gnod par mi bgyi bar //",
    "T10D4158:119b-27": "yul nas bskrad pa dag tu mdzod //",
    "T10D4158:119b-28": "rang dbang yod par yul kun yang //",
    "T10D4158:119b-29": "bya ma rta yi spyan gyis gzigs //",
    "T10D4158:119b-30": "rtag tu bag yod dran ldan pas //",
    "T10D4158:119b-31": "chos dang mthun pa'i don mdzod cig / yon tan gnas la bdag nyid kyis //",
    "T10D4158:119b-32": "rab sbyin bkur sti rim gro dag / rgya che rjes su mthun sbyar zhing //",
    "T10D4158:119b-33": "lhag ma rnams la'ang ci rigs bgyi //",
    "T10D4158:119b-34": "rgyal po'i ljon shing bzod grib can //",
    "T10D4158:119b-35": "bkur sti'i me tog rgyas gyur cing //",
    "T10D4158:119b-36": "rab sbyin 'bras bu che ldan la //",
    "T10D4158:119b-37": "dmangs kyi bya rnams bsten par 'gyur //",
    "T10D4158:119b-38": "rgyal po gtong ba'i ngang tshul can //",
    "T10D4158:119b-39": "brjid dang ldan na dga' 'gyur te //",
    "T10D4158:119b-40": "sug smel na le sham rtsub pa'i //",
    "T10D4158:119b-41": "sha kha ra yi la du bzhin //",
    "T10D4158:119b-42": "de ltar rigs pas dpyad na ni //",
    "T10D4158:119b-43": "khyod kyi rgyal srid 'god mi 'gyur ;",
    "T10D4158:119b-44": "/ rigs pa ma yin mi 'gyur zhing //",
    "T10D4158:119b-45": "chos min ma yin chos su 'gyur //",
    "T10D4158:119b-46": "rgyal srid 'jig rten pha rol nas //",
    "T10D4158:119b-47": "bsnams te ma byon bsnams mi 'gyur //",
    "T10D4158:119b-48": "chos kyis snyems pas de'i slad du //",
    "T10D4158:119b-49": "chos min khyod kyis bgyi mi rigs //",
    "T10D4158:119b-50": "'tshog chas zong ni rgyal srid kyis //",
    "T10D4158:120a-0": "sdug @120a * //",
    "T10D4158:120a-1": "bsngal 'tshog chas brgyud pa dag / ci nas bsgrub par mi 'gyur bar //",
    "T10D4158:120a-2": "rgyal po de ltar nan tan mdzod //",
    "T10D4158:120a-3": "'tshog chas zong ni rgyal srid kyis //",
    "T10D4158:120a-4": "rgyal srid 'tshog chas brgyud pa dag / rgyal po ci nas mnyes 'gyur ba //",
    "T10D4158:120a-5": "de lta bur ni nan tan mdzod //",
    "T10D4158:120a-6": "gling bzhi pa yi sa thob kyang //",
    "T10D4158:120a-7": "'khor los sgyur ba'i bde ba ni //",
    "T10D4158:120a-8": "lus kyi dag dang sems kyi ste //",
    "T10D4158:120a-9": "'di gnyis kho nar zad par 'dod //",
    "T10D4158:120a-10": "lus kyi tshor ba bde ba ni //",
    "T10D4158:120a-11": "sdug bsngal phyir na bcos ma tsam //",
    "T10D4158:120a-12": "sems kyi 'du shes rang bzhin te //",
    "T10D4158:120a-13": "rtog pas byas pa kho nar zad //",
    "T10D4158:120a-14": "'jig rten bde bas bdog pa kun //",
    "T10D4158:120a-15": "sdug bsngal phyir ni bcos tsam dang //",
    "T10D4158:120a-16": "rtog pa tsam nyid yin de'i phyir //",
    "T10D4158:120a-17": "de ni don du don med do //",
    "T10D4158:120a-18": "gling dang yul dang gnas dang khyim //",
    "T10D4158:120a-19": "khyogs dang stan dang gos rnams dang //",
    "T10D4158:120a-20": "mal cha bza' btung glang po rta //",
    "T10D4158:120a-21": "bud med spyad bya re rer zad //",
    "T10D4158:120a-22": "gang tshe gang la sems 'jug pa //",
    "T10D4158:120a-23": "de tshe de yis bde zhes grag / lhag ma yid la mi byed pas //",
    "T10D4158:120a-24": "de tshe don du don med nyid //",
    "T10D4158:120a-25": "mig la sogs pa'i dbang po ldas //",
    "T10D4158:120a-26": "yul lnga 'dzin tshe gang gi phyir //",
    "T10D4158:120a-27": "rtog par mi byed de yi phyir //",
    "T10D4158:120a-28": "de tshe de la bde ba med //",
    "T10D4158:120a-29": "gang tshe yul ni gang dang gang //",
    "T10D4158:120a-30": "dbang po gang gis shes gyur pa //",
    "T10D4158:120a-31": "de tshe lhag mas lhag ma min //",
    "T10D4158:120a-32": "gang tshe de phyir don med nyid //",
    "T10D4158:120a-33": "dbang po yis ni mig gyur pa //",
    "T10D4158:120a-34": "'das pa'i yul gyi rnam pa la //",
    "T10D4158:120a-35": "yid kyis dmigs nas rtogs pa na //",
    "T10D4158:120a-36": "bde'o snyam du rlom par byed //",
    "T10D4158:120a-37": "'di ni dbang po gcig gis ni //",
    "T10D4158:120a-38": "don gcig shes pa gang yin pa //",
    "T10D4158:120a-39": "de yang don med par don med //",
    "T10D4158:120a-40": "don yang de med par don med //",
    "T10D4158:120a-41": "ji ltar pha dang ma dag la //",
    "T10D4158:120a-42": "brten nas bu ni 'byung bshad pa //",
    "T10D4158:120a-43": "de bzhin mig dang gzugs brten nas //",
    "T10D4158:120a-44": "rnam par shes pa 'byung bar bshad //",
    "T10D4158:120a-45": "yul ni 'das dang ma 'ongs rnams //",
    "T10D4158:120a-46": "dbad po dang bcas don med la //",
    "T10D4158:120a-47": "de gnyis las tha dad med phyir //",
    "T10D4158:120a-48": "gang dag da ltar yang don med //",
    "T10D4158:120a-49": "ji ltar mig ni 'khrul pa yis //",
    "T10D4158:120a-50": "mgal ma'i 'khor lo 'jig byed pa //",
    "T10D4158:120a-51": "de bzhin dbang po rnams kyis ni //",
    "T10D4158:120a-52": "de lta'i yul dag 'dzin par byed //",
    "T10D4158:120a-53": "dbang po rnams dang dbang don rnams //",
    "T10D4158:120b-0": "'byung @120b ba rnams kyi rang bzhin 'dod //",
    "T10D4158:120b-1": "'byung ba so sor don med pas //",
    "T10D4158:120b-2": "'di dag don du don med do //",
    "T10D4158:120b-3": "'byung rnams so sor tha dad na //",
    "T10D4158:120b-4": "bud shing med ba'i mer thal 'gyur //",
    "T10D4158:120b-5": "'dus na mtshan nyid med 'gyur te //",
    "T10D4158:120b-6": "lhag ma la yang de ltar nges //",
    "T10D4158:120b-7": "de ltar 'byung rnams rnam gnyis su'ang //",
    "T10D4158:120b-8": "don med pas na 'dus don med //",
    "T10D4158:120b-9": "'dus pa don med nyid kyi phyir //",
    "T10D4158:120b-10": "gzugs kyang don du don med do //",
    "T10D4158:120b-11": "rnam shes tshor dang 'du shes dang //",
    "T10D4158:120b-12": "'du byed rnams kyang thams cad du //",
    "T10D4158:120b-13": "so sor bdag nyid don med phyir //",
    "T10D4158:120b-14": "dam pa'i don du don med do //",
    "T10D4158:120b-15": "ji ltar sdug bsngal phyir bcos la //",
    "T10D4158:120b-16": "don du bde bar nga rgyal byed //",
    "T10D4158:120b-17": "de bzhin bde 'joms 'byung ba la //",
    "T10D4158:120b-18": "sdug bsngal du yang nga rgyal byed //",
    "T10D4158:120b-19": "da ltar ngo bo nyid med phyir //",
    "T10D4158:120b-20": "bde dang phrad pa'i sred pa dang //",
    "T10D4158:120b-21": "sdug bsngal bral ba'i sred pa spong //",
    "T10D4158:120b-22": "de phyir de ltar mthong ba grol //",
    "T10D4158:120b-23": "gang gis sems mthong 'gyur zhe na //",
    "T10D4158:120b-24": "tha snyad du ni sems brjod de //",
    "T10D4158:120b-25": "sems byung med par sems mi 'byung //",
    "T10D4158:120b-26": "don med lhan cig mi 'dod do //",
    "T10D4158:120b-27": "de ltar yang dag ji bzhin du //",
    "T10D4158:120b-28": "'gro ba don med shes nas ni //",
    "T10D4158:120b-29": "rgyu med pa yi me bzhin du //",
    "T10D4158:120b-30": "gnas med len med mya ngan 'da' //",
    "T10D4158:120b-31": "de ltar byang chub sems dpas kyang //",
    "T10D4158:120b-32": "mthong nas byang chub nges par 'dod //",
    "T10D4158:120b-33": "de ni snying rje 'ba' zhig gis //",
    "T10D4158:120b-34": "byang chub bar du srid mtshams sbyor //",
    "T10D4158:120b-35": "de bzhin gshegs pas theg chen las //",
    "T10D4158:120b-36": "byang chub sems dpa'i tshogs bstan na //",
    "T10D4158:120b-37": "de la kun du rmongs pa dang //",
    "T10D4158:120b-38": "rab tu sdang bas smod par byed //",
    "T10D4158:120b-39": "yon tan skyon dag mi shes pa'am ;",
    "T10D4158:120b-40": "/ yon tan skyon du 'du shes pa'am //",
    "T10D4158:120b-41": "yang na yon tan sdang ba zhig / theg pa che la smod byed grang //",
    "T10D4158:120b-42": "gzhan la gnod pa skyon dang ni //",
    "T10D4158:120b-43": "gzhan la phan pa yon tan du //",
    "T10D4158:120b-44": "shes na theg pa chen po la //",
    "T10D4158:120b-45": "smod byed yon tan sdang zhes brjod //",
    "T10D4158:120b-46": "rang gi don la mi lta zhing //",
    "T10D4158:120b-47": "gzhan don ro gcig dga' ba gang //",
    "T10D4158:120b-48": "yon tan 'byung gnas theg chen te //",
    "T10D4158:120b-49": "des na des sdang bsreg par 'gyur //",
    "T10D4158:120b-50": "dad pa can ni bzung nyes pas //",
    "T10D4158:120b-51": "cig shos sdang zhing khros pa yis //",
    "T10D4158:120b-52": "dad pa can yang bsreg bshad na //",
    "T10D4158:120b-53": "sdang bas phyir phyogs smos ci dgos //",
    "T10D4158:121a-0": "dug gis dug ni bsal bya @121a * //",
    "T10D4158:121a-1": "bar ;",
    "T10D4158:121a-2": "/ ji ltar sman dpyad las bshad bzhin //",
    "T10D4158:121a-3": "sdug bsngal gyis kyang mi phan pa //",
    "T10D4158:121a-4": "bsal bar bya ba ci zhig 'gal //",
    "T10D4158:121a-5": "chos rnams sngon du yid 'gro zhing //",
    "T10D4158:121a-6": "yid ni gtso bo zhes grags pas //",
    "T10D4158:121a-7": "sdug bsngal gyis kyang phan yid kyis //",
    "T10D4158:121a-8": "phan par byed pa cis mi phan ;",
    "T10D4158:121a-9": "/ mi bde'ang phyis rjes phan 'gyur ba //",
    "T10D4158:121a-10": "bya na bdag dang gzhan dag la //",
    "T10D4158:121a-11": "bde phan lta zhig ci smos te //",
    "T10D4158:121a-12": "chos 'di gna' yi lugs yin no //",
    "T10D4158:121a-13": "gal te bde chung yongs btang bas //",
    "T10D4158:121a-14": "bde ba rgya chen mthong 'gyur na //",
    "T10D4158:121a-15": "brtan pas bde chen yangs gzigs la //",
    "T10D4158:121a-16": "bde ba chung du btang bar mdzod //",
    "T10D4158:121a-17": "gal te de yang mi bzod na //",
    "T10D4158:121a-18": "des na sman pa la sogs pa //",
    "T10D4158:121a-19": "mi zhig sman ni sbyin byed pa //",
    "T10D4158:121a-20": "bcom 'gyur 'di ni rtad ma yin //",
    "T10D4158:121a-21": "gnod par 'gyur ba gang yin de //",
    "T10D4158:121a-22": "la lar mkhas pas phan par mthong //",
    "T10D4158:121a-23": "spyir btang dmigs kyis bsal ba dag / bstan bcos dag ni kun la bsngags //",
    "T10D4158:121a-24": "theg pa chen po gang zhig las //",
    "T10D4158:121a-25": "snying rje sngon btang spyod yul dang //",
    "T10D4158:121a-26": "ye shes dri ma med bshad pa //",
    "T10D4158:121a-27": "sems yod su zhig de la smod //",
    "T10D4158:121a-28": "shin tu rgya che rab zab la //",
    "T10D4158:121a-29": "sgyid lug bdag nyid ma sbyangs pas //",
    "T10D4158:121a-30": "bdag gzhan dgra rnams rmongs pa yis //",
    "T10D4158:121a-31": "'di ni theg pa che la smod //",
    "T10D4158:121a-32": "sbyin dang tshul khrims bzod brtson 'grus //",
    "T10D4158:121a-33": "bsam gtan shes rab snying rje'i bdag / theg chen yin na de yi phyir //",
    "T10D4158:121a-34": "'di la nyes bshad ci zhig yod //",
    "T10D4158:121a-35": "tshul khrims sbyin pas gzhan gyi don //",
    "T10D4158:121a-36": "brtson 'grus bzod pas bdag nyid kyi //",
    "T10D4158:121a-37": "bsam gtan shes rab thar pa'i rgyu //",
    "T10D4158:121a-38": "theg chen don ni bsdus pa yin //",
    "T10D4158:121a-39": "bdag dang gzhan phan thar pa'i don //",
    "T10D4158:121a-40": "mdor sangs rgyas bstan de dag ni //",
    "T10D4158:121a-41": "pha rol phyin drug kho na yin //",
    "T10D4158:121a-42": "de bas 'di ni sangs rgyas bka' //",
    "T10D4158:121a-43": "byang chub lam chen bsod nams dang //",
    "T10D4158:121a-44": "ye shes rang bzhin sangs rgyas kyis //",
    "T10D4158:121a-45": "gang las bstan pa'i theg chen de //",
    "T10D4158:121a-46": "mi shes ldongs rnams mi bzod do //",
    "T10D4158:121a-47": "yon tan mkha' ltar bsam yas pas //",
    "T10D4158:121a-48": "rgyal po'i yon tan bsam yas gsungs //",
    "T10D4158:121a-49": "gang phyir sangs rgyas bdag nyid che //",
    "T10D4158:121a-50": "theg chen las bshad 'dir bzod kyi //",
    "T10D4158:121b-0": "'phags pa @121b sha radva ti'i bus //",
    "T10D4158:121b-1": "tshul khrims tsam yang mi shes pas //",
    "T10D4158:121b-2": "des na sangs rgyas bdag nyid che //",
    "T10D4158:121b-3": "de bsam yas par ci mi bzod //",
    "T10D4158:121b-4": "theg pa che las skye med bstan //",
    "T10D4158:121b-5": "gzhan gyi zad pa stong pa nyid //",
    "T10D4158:121b-6": "zad dang mi skye don du ni //",
    "T10D4158:121b-7": "gcig pas de phyir bzod par gyis //",
    "T10D4158:121b-8": "stong nyid sangs rgyas che bdag nyid //",
    "T10D4158:121b-9": "de ltar rigs pas rjes bltas na //",
    "T10D4158:121b-10": "theg chen cig shos las gsungs pa //",
    "T10D4158:121b-11": "mkhas pa rnams la cis mi mnyam //",
    "T10D4158:121b-12": "de bzhin gshegs dgongs gsungs pa rnams //",
    "T10D4158:121b-13": "shes par bla min de yi phyir //",
    "T10D4158:121b-14": "theg gcig theg pa gsum gsungs pas //",
    "T10D4158:121b-15": "btang snyoms kyis ni bdag bsrung bya //",
    "T10D4158:121b-16": "btang snyoms kyis ni sdig mi 'gyur //",
    "T10D4158:121b-17": "sdang bas sdig 'gyur dger mi 'gyur //",
    "T10D4158:121b-18": "de bas theg chen zhe sdang ba //",
    "T10D4158:121b-19": "bdag legs 'dod pas byar mi rigs //",
    "T10D4158:121b-20": "nyan thos theg pa de las ni //",
    "T10D4158:121b-21": "byang chub sems dpa'i smon lam dang //",
    "T10D4158:121b-22": "spyod pa yongs bsngo ma bshad des //",
    "T10D4158:121b-23": "byang chub sems dpar ga la 'gyur //",
    "T10D4158:121b-24": "byang chub sems dpa'i byang chub phyir //",
    "T10D4158:121b-25": "byin rlabs sangs rgyas kyis ma bshad //",
    "T10D4158:121b-26": "don 'di la ni rgyal ba las //",
    "T10D4158:121b-27": "lhag pa'i tshad ma gzhan su yod //",
    "T10D4158:121b-28": "byin rlabs 'phags pa'i bden don dang //",
    "T10D4158:121b-29": "byang chub phyogs mthun ldan pa yi //",
    "T10D4158:121b-30": "lam ni nyan thos thun mong las //",
    "T10D4158:121b-31": "sangs rgyas 'bras bu gang gis lhag / byang chub spyod la gnas pa'i don //",
    "T10D4158:121b-32": "mdo sde las ni bka' ma stsal //",
    "T10D4158:121b-33": "theg pa che las bka' stsal pas //",
    "T10D4158:121b-34": "de phyir mkhas pa rnams kyis bzung //",
    "T10D4158:121b-35": "brda sprod pa dag ji lta bur //",
    "T10D4158:121b-36": "ye ge'i phyi mo'ang klog 'jug ltar //",
    "T10D4158:121b-37": "de bzhin sangs rgyas gdul bya la //",
    "T10D4158:121b-38": "ji tsam bzod pa'i chos ston to //",
    "T10D4158:121b-39": "kha cig las ni sdig pa las //",
    "T10D4158:121b-40": "rnam par bzlog phyir chos ston te //",
    "T10D4158:121b-41": "kha cig bsod nams 'grub bya'i phyir //",
    "T10D4158:121b-42": "kha cig la ni gnyis brten pa //",
    "T10D4158:121b-43": "kha cig la ni gnyis mi brten //",
    "T10D4158:121b-44": "zab mo khu 'phrigs can 'jigs pa //",
    "T10D4158:121b-45": "stong nyid snying rje'i snying po can //",
    "T10D4158:121b-46": "byang chub sgrub pa kha cig la //",
    "T10D4158:121b-47": "de ltar mkhas pas theg chen la //",
    "T10D4158:121b-48": "khong khro ba ni zad bya zhing //",
    "T10D4158:121b-49": "rdzogs pa'i byang chub 'grub bya'i phyir //",
    "T10D4158:121b-50": "lhag par rab tu dang bar bya //",
    "T10D4158:122a-0": "theg pa che @122a * //",
    "T10D4158:122a-1": "la rab dang zhing //",
    "T10D4158:122a-2": "de las bshad pa spyad pa yis //",
    "T10D4158:122a-3": "bla med byang chub thob 'gyur zhing //",
    "T10D4158:122a-4": "bde ba kun kyang zhar la 'grub /",
    "T10D4158:122a-5": "der ni sbyin dang tshul khrims dang //",
    "T10D4158:122a-6": "bzod pa'i chos ni khyad par du //",
    "T10D4158:122a-7": "khyim pa la bshad snying rje yi //",
    "T10D4158:122a-8": "snying po can de bstan goms mdzod //",
    "T10D4158:122a-9": "'on te 'jig rten mi srun phyir //",
    "T10D4158:122a-10": "chos kyi rgyal srid bgyid dka' na //",
    "T10D4158:122a-11": "des na chos dang grags don du //",
    "T10D4158:122a-12": "khyod kyis rab tu byung thob mdzad rigs //",
    "T10D4158:122a-13": "rin po che'i phreng ba las rgyal po'i tshul bstan pa ste le'u bzhi pa'o /",
    "T10D4158:122a-15": "// / de nas rab tu byung ba yis //",
    "T10D4158:122a-16": "dang por bslab la rab gus bya //",
    "T10D4158:122a-17": "so sor thar pa 'dul bcas dang //",
    "T10D4158:122a-18": "mang thos don gtan dbab la bsgrim //",
    "T10D4158:122a-19": "de nas nyes pa phran tshegs shes //",
    "T10D4158:122a-20": "nyes pa'i gzhi rnams spang bar bya //",
    "T10D4158:122a-21": "lda bcu rtsa bdun bsgrags pa rnams //",
    "T10D4158:122a-22": "'bad de nges par brtag par bya //",
    "T10D4158:122a-23": "khro ba sems kyi 'khrugs pa ste //",
    "T10D4158:122a-24": "de dang rjes 'brel khon du 'dzin //",
    "T10D4158:122a-25": "'chab pa sdig pa 'chab pa ste //",
    "T10D4158:122a-26": "'tshig pa sdig la zhen pa'o //",
    "T10D4158:122a-27": "g-yo ni shin tu slu ba ste //",
    "T10D4158:122a-28": "sgyu ni sems rgyud gya gyu la //",
    "T10D4158:122a-29": "phrag dog gzhan gyi yon tan gdung //",
    "T10D4158:122a-30": "ser sna gtong bas 'jigs pa nyid //",
    "T10D4158:122a-31": "ngo tsha med dang khrel med pa //",
    "T10D4158:122a-32": "rang dang gzhan la mi 'dzem pa'o //",
    "T10D4158:122a-33": "khengs pa 'dud par mi byed pa //",
    "T10D4158:122a-34": "nyes rtsom khros pas bslad pa'o //",
    "T10D4158:122a-35": "rgyags pa dregs pa bag med pa //",
    "T10D4158:122a-36": "dge ba rnams la mi sbyor ba'o //",
    "T10D4158:122a-37": "nga rgyal rnam pa bdun yin te //",
    "T10D4158:122a-38": "de ni rab tu phye ste bshad //",
    "T10D4158:122a-39": "de la mngon par rlom byed pa //",
    "T10D4158:122a-40": "dman pa dman zhing mnyam dang mnyam //",
    "T10D4158:122a-41": "mnyam pas lhag pa mnyam snyam pa //",
    "T10D4158:122a-42": "bdag nyid nga rgyal zhes pa'o //",
    "T10D4158:122a-43": "chos gang bdag nyid khyad 'phags dang //",
    "T10D4158:122a-44": "mnyam par rlom pa gang yin de //",
    "T10D4158:122a-45": "lhag pa'i nga rgyal khyad 'phags pas //",
    "T10D4158:122a-46": "khyad par 'phags par rlom pa gang //",
    "T10D4158:122a-47": "shin tu mtho bas mtho snyam pa //",
    "T10D4158:122a-48": "nga rgyal las kyang nga rgyal te //",
    "T10D4158:122a-49": "'bras kyi steng du phol mig dag / byung ba bzhin du thu ba yin //",
    "T10D4158:122a-50": "nye bar len pa zhes bya ba //",
    "T10D4158:122a-51": "lnga po stong pa de dag la //",
    "T10D4158:122b-0": "rmongs pas nga @122b snyam 'dzin pa gang //",
    "T10D4158:122b-1": "de ni nga'o snyam par bshad //",
    "T10D4158:122b-2": "'bras ma thob par thob snyam pa //",
    "T10D4158:122b-3": "gang yin mngon pa'i nga rgyal te //",
    "T10D4158:122b-4": "sdig las byed la bstod pa ni //",
    "T10D4158:122b-5": "mkhas pas log pa'i nga rgyal rtogs //",
    "T10D4158:122b-6": "bdag dgos med pa nyid do zhes //",
    "T10D4158:122b-7": "bdag nyid smod pa gang yin des //",
    "T10D4158:122b-8": "dman pa'i nga rgyal zhes bya ste //",
    "T10D4158:122b-9": "de dag mdor bdun bshad pa'o //",
    "T10D4158:122b-10": "tshul 'chos rnyed dang bkur sti'i phyir //",
    "T10D4158:122b-11": "dbang po sdom par byed pa ste //",
    "T10D4158:122b-12": "kha gsag rnyed dang bkur sti'i phyir //",
    "T10D4158:122b-13": "tshig 'jam sngar ni smra ba'o //",
    "T10D4158:122b-14": "gzhogs slong de ni thob bya'i phyir //",
    "T10D4158:122b-15": "gzhan gyi rdzas la bsngags byed pa'o //",
    "T10D4158:122b-16": "thob kyis 'jal ba rnyed pa'i phyir //",
    "T10D4158:122b-17": "mngon sum gzhan la smod byed pa //",
    "T10D4158:122b-18": "rnyed pas rnyed pa rnam 'dod pa //",
    "T10D4158:122b-19": "sngar thob pa la bsngags byed pa'o //",
    "T10D4158:122b-20": "skyon zlos gzhan gyi 'khrul gyur pa //",
    "T10D4158:122b-21": "de dang de ni gang zlos pa'o //",
    "T10D4158:122b-22": "sbungs med so sor ma brtags par //",
    "T10D4158:122b-23": "nad las gyur pa'i slong ba'am ;",
    "T10D4158:122b-24": "/ bdag gi yo byad ngan pa la //",
    "T10D4158:122b-25": "chags ngan le lo can gyi yin //",
    "T10D4158:122b-26": "tha dad 'du shes 'du shes gang //",
    "T10D4158:122b-27": "chags sdang mun gyis bsgribs pa'o //",
    "T10D4158:122b-28": "yid la mi byed gang yin de //",
    "T10D4158:122b-29": "sems la lta ba med par bshad //",
    "T10D4158:122b-30": "mthun par bya ba rnams la ni //",
    "T10D4158:122b-31": "le los bkur sti nyams pa gang ;",
    "T10D4158:122b-32": "/ bla mar bcos ldan tshul min te //",
    "T10D4158:122b-33": "skye bo ngan pa yin par 'dod //",
    "T10D4158:122b-34": "zhen pas kun nas dkris pa chung //",
    "T10D4158:122b-35": "'dod pa'i 'dod chags las byung ba'o //",
    "T10D4158:122b-36": "yongs zhen 'dod pa las byung ba'i //",
    "T10D4158:122b-37": "kun nas dkris pa che rab yin //",
    "T10D4158:122b-38": "chags pa rang gi rdzas la ni //",
    "T10D4158:122b-39": "chags pas 'dod chags ldan pa'i yid //",
    "T10D4158:122b-40": "gzhan gyi rdzas la zhen pa ni //",
    "T10D4158:122b-41": "mi rigs chags pa zhes bya'o //",
    "T10D4158:122b-42": "spang bya bud med chags ston pa //",
    "T10D4158:122b-43": "chags pa ma yin 'dod chags so //",
    "T10D4158:122b-44": "sdig 'dod yon tan med bzhin du //",
    "T10D4158:122b-45": "yon tan ldan par tshul 'chos pa'o //",
    "T10D4158:122b-46": "'dod chen shin tu brkam pa ste ;",
    "T10D4158:122b-47": "/ chog shes dpal las 'da' ba'o //",
    "T10D4158:122b-48": "thob 'dod bdag nyid ci nas kyang //",
    "T10D4158:122b-49": "yon tan yang dag ldan shes 'dod //",
    "T10D4158:122b-50": "mi bzod gnod pa byed pa dang //",
    "T10D4158:122b-51": "sdug bsngal dag kyang mi bzod pa'o //",
    "T10D4158:122b-52": "tshul med slob dpon bla ma yi //",
    "T10D4158:122b-53": "bya ba rnams la ma gus pa'o //",
    "T10D4158:123a-0": "bka' @123a * //",
    "T10D4158:123a-1": "blo bde ba ma yin gang //",
    "T10D4158:123a-2": "chos mthun tshig smras ma gus pa'o //",
    "T10D4158:123a-3": "nye du dang 'brel rnam rtog ni //",
    "T10D4158:123a-4": "nye du la byams chags pa'o //",
    "T10D4158:123a-5": "de bzhin yul sred de don du //",
    "T10D4158:123a-6": "de yi yon tan brjod pa'o //",
    "T10D4158:123a-7": "de bzhin mi 'chi rtogs pa gang //",
    "T10D4158:123a-8": "'chi ba'i 'jigs pas mi dogs pa'o //",
    "T10D4158:123a-9": "rjes rnam rig dang ldan rtog ni //",
    "T10D4158:123a-10": "bdag nyid ci nas gzhan dag gi / yon tan bdog pa'i rnam pa yis //",
    "T10D4158:123a-11": "bla mar byed par 'gyur snyam pa'o //",
    "T10D4158:123a-12": "gzhan rjes chags dang ldan pa yi //",
    "T10D4158:123a-13": "rnam rtog gang yin gzhan dag la //",
    "T10D4158:123a-14": "chags dang gnod sems reg pa yis ;",
    "T10D4158:123a-15": "/ phan dang mi phan rnams sems pa'o //",
    "T10D4158:123a-16": "mi dga' brtan pa med pa yi //",
    "T10D4158:123a-17": "phrag dog rnyogs pa'i yid yin no //",
    "T10D4158:123a-18": "snyam pa brtson pa med pa'i lus //",
    "T10D4158:123a-19": "sgyid lug don ni nyes pa yin //",
    "T10D4158:123a-20": "'gyur ba nyon mongs dbang gis ni //",
    "T10D4158:123a-21": "lus dang kha dog 'gyur ba'o //",
    "T10D4158:123a-22": "zas mi 'dod pa bza' drags pas //",
    "T10D4158:123a-23": "lus mi bde ba yin par bshad //",
    "T10D4158:123a-24": "sems ni shin tu dma' ba nyid //",
    "T10D4158:123a-25": "sems zhum yin pa nyid du bstan //",
    "T10D4158:123a-26": "'dod 'dun yon tan lnga dag pa //",
    "T10D4158:123a-27": "'dod pa don du gnyer ba nyid //",
    "T10D4158:123a-28": "gnod sems dag dang grogs dang dgra'i //",
    "T10D4158:123a-29": "phyogs la dus gsum don min pa //",
    "T10D4158:123a-30": "gnod byas gnod pa gnod dogs phyogs //",
    "T10D4158:123a-31": "dogs pa'i gzhan la gnod pa'i sems //",
    "T10D4158:123a-32": "rgyu dgu las ni byung ba yin //",
    "T10D4158:123a-33": "lus sems lci phyir las bral ba //",
    "T10D4158:123a-34": "gang yin pa ni rmi ba'o //",
    "T10D4158:123a-35": "gnyid ni gnyid nyid rgod pa ni //",
    "T10D4158:123a-36": "lus sems rab tu ma zhi ba'o //",
    "T10D4158:123a-37": "'gyod pa ngan par byas la 'gyod //",
    "T10D4158:123a-38": "phyis gdung ba las byung ba'o //",
    "T10D4158:123a-39": "bden dang dkon mchog gsum stsogs la //",
    "T10D4158:123a-40": "blo rnam gnyis ni the tshom mo //",
    "T10D4158:123a-41": "de dag byang chub sems dpas spang //",
    "T10D4158:123a-42": "sdom brtson can gyis lhag par spang //",
    "T10D4158:123a-43": "nyes pa de rnams dang bral ba //",
    "T10D4158:123a-44": "yon tan rnams la bde blag bsten //",
    "T10D4158:123a-45": "de la byang chub sems dpa' yi //",
    "T10D4158:123a-46": "yon tan mdor bstan bya ba ni //",
    "T10D4158:123a-47": "sbyin dang tshul khrims bzod brtson 'grus //",
    "T10D4158:123a-48": "bsam gtan shes rab snying brtse sogs //",
    "T10D4158:123a-49": "sbyin pa rang nor yongs gtong ba //",
    "T10D4158:123a-50": "tshul khrims gzhan phan bya ba'o //",
    "T10D4158:123b-0": "bzod pa khro ba spangs ba @123b ste ;",
    "T10D4158:123b-1": "/ brtson 'grus dge la spro ba nyid //",
    "T10D4158:123b-2": "bsam gtan rtse gcig nyon mongs med //",
    "T10D4158:123b-3": "shes rab bden don gtan la 'bebs //",
    "T10D4158:123b-4": "snying brtses sems can thams cad la //",
    "T10D4158:123b-5": "snying rje ro gcig blo gros so //",
    "T10D4158:123b-6": "sbyin pas longs spyod khrims kyis bde //",
    "T10D4158:123b-7": "bzod pas mdangs ldan brtson pas brjid //",
    "T10D4158:123b-8": "bsam gtan gyis zhi blo yis grol //",
    "T10D4158:123b-9": "snying brtse bas ni don kun 'grub //",
    "T10D4158:123b-10": "bdun po 'di dag ma lus par //",
    "T10D4158:123b-11": "cig car pha rol phyin pa yis //",
    "T10D4158:123b-12": "ye shes bsam gyis mi khyab yul //",
    "T10D4158:123b-13": "'jig rten mgon po nyid thob 'gyur //",
    "T10D4158:123b-14": "ji ltar nyan thos theg pa la ;",
    "T10D4158:123b-15": "/ nyan thos sa ni brgyad bshad pa //",
    "T10D4158:123b-16": "de bzhin theg pa chen po la //",
    "T10D4158:123b-17": "byang chub sems dpa'i sa bcu'o //",
    "T10D4158:123b-18": "de dag dang por rab dga' ba //",
    "T10D4158:123b-19": "byang chub sems dpa' dga' byed phyir //",
    "T10D4158:123b-20": "kun du sbyor ba gsum spangs shing //",
    "T10D4158:123b-21": "de bzhin gshegs pa'i rigs skyes phyir //",
    "T10D4158:123b-22": "de yi rnam par smin pas na //",
    "T10D4158:123b-23": "sbyin pa'i pha rol phyin mchog 'gyur //",
    "T10D4158:123b-24": "'jig rten khams ni brgya g-yo zhing //",
    "T10D4158:123b-25": "'dzam gling dbang phyug chen por 'gyur //",
    "T10D4158:123b-26": "gnyis pa dri ma med ces bya //",
    "T10D4158:123b-27": "lus dang ngag dang sems kyi las //",
    "T10D4158:123b-28": "bcu char dri ma med pa'i phyir //",
    "T10D4158:123b-29": "ngang gis de dag la gnas phyir //",
    "T10D4158:123b-30": "de yi rnam par smin pas na //",
    "T10D4158:123b-31": "tshul khrims pha rol phyin mchog 'gyur //",
    "T10D4158:123b-32": "dpal ldan rin chen bdun gyi bdag /'gro phan 'khor los sgyur bar 'gyur //",
    "T10D4158:123b-33": "sems can rnams kyi 'chal ba'i khrims //",
    "T10D4158:123b-34": "spong bar byed la mkhas par 'gyur //",
    "T10D4158:123b-35": "sa gsum pa ni 'od byed pa //",
    "T10D4158:123b-36": "ye shes zhi ba'i 'od 'byung phyir //",
    "T10D4158:123b-37": "bsam gtan mngon shes skye ba dang //",
    "T10D4158:123b-38": "'dod chags zhe sdang yongs zad phyir //",
    "T10D4158:123b-39": "de yi rnam par smin pas ni //",
    "T10D4158:123b-40": "bzod dang brtson 'grus lhag par spyod //",
    "T10D4158:123b-41": "lha yi dbang chen mkhas pa ste //",
    "T10D4158:123b-42": "'dod pa'i 'dod chags zlog pa yin //",
    "T10D4158:123b-43": "bzhi pa 'od 'phro can zhes bya //",
    "T10D4158:123b-44": "yang dag ye shes 'od 'byung phyir //",
    "T10D4158:123b-45": "byang chub phyogs mthun ma lus pa //",
    "T10D4158:123b-46": "khyad par du ni bsgoms pa yis //",
    "T10D4158:123b-47": "de yi rnam par smin pas ni //",
    "T10D4158:123b-48": "rab 'thab bral gnas lha rgyal 'gyur //",
    "T10D4158:124a-0": "'jig tshogs lta ba @124a * //",
    "T10D4158:124a-1": "rab byung ba //",
    "T10D4158:124a-2": "kun nas 'joms byed mkhas pa yin //",
    "T10D4158:124a-3": "lnga pa shin tu sbyang dka' bdud //",
    "T10D4158:124a-4": "kun gyis shin tu thub dka'i phyir //",
    "T10D4158:124a-5": "'phags pa'i bden sogs phra mo'i don //",
    "T10D4158:124a-6": "shes la mkhas pa 'byung ba'i phyir //",
    "T10D4158:124a-7": "de yi rnam par smin pas ni //",
    "T10D4158:124a-8": "dga' ldan gnas kyi lha rgyal 'gyur //",
    "T10D4158:124a-9": "mu stegs byed pa thams cad kyi //",
    "T10D4158:124a-10": "nyon mongs lta gnas zlog byed pa'o //",
    "T10D4158:124a-11": "drug la mngon phyogs shes bya ste //",
    "T10D4158:124a-12": "sangs rgyas chos la mngon phyogs phyir //",
    "T10D4158:124a-13": "zhi gnas lhag mthong goms pa yis //",
    "T10D4158:124a-14": "'gog pa thob pas rgyas pa'i phyir //",
    "T10D4158:124a-15": "de yi rnam par smin pas ni ;",
    "T10D4158:124a-16": "/ lha yi rgyal po rab 'phrul 'gyur //",
    "T10D4158:124a-17": "nyan thos rnams kyis mi 'phrogs pa //",
    "T10D4158:124a-18": "lhag pa'i nga rgyal can zhi byed //",
    "T10D4158:124a-19": "bdun pa ring du song ba ste //",
    "T10D4158:124a-20": "grangs ni ring du song ldan phyir //",
    "T10D4158:124a-21": "gang phyir skad cig skad cig la //",
    "T10D4158:124a-22": "der ni 'gog la snyoms par 'jug / de yi rnam par smin pas ni //",
    "T10D4158:124a-23": "dbang sgyur lha yi bdag por 'gyur //",
    "T10D4158:124a-24": "'phags pa'i bden mngon rtogs shes pa'i //",
    "T10D4158:124a-25": "slob dpon khyu mchog chen por 'gyur //",
    "T10D4158:124a-26": "de bzhin brgyad pa gzhon nu'i sa //",
    "T10D4158:124a-27": "mi g-yo ba de mi rtog phyir //",
    "T10D4158:124a-28": "mi g-yo de bzhin lus dang ni //",
    "T10D4158:124a-29": "dag sems spyod yul bsam mi khyab //",
    "T10D4158:124a-30": "de yi rnam par smin pas ni //",
    "T10D4158:124a-31": "stong gi bdag po'i tshangs par 'gyur //",
    "T10D4158:124a-32": "dgra bcom rang sangs rgyas sogs kyis //",
    "T10D4158:124a-33": "don gtan 'bebs la 'phrogs pa med //",
    "T10D4158:124a-34": "sa dgu pa ni legs pa yi //",
    "T10D4158:124a-35": "blo gros zhes bya rgyal tshab bzhin //",
    "T10D4158:124a-36": "gang phyir so so yang dag rig / thob pas 'di la blo gros bzang //",
    "T10D4158:124a-37": "de yi rnam par smin pas ni //",
    "T10D4158:124a-38": "stong gnyis bdag po tshangs par 'gyur //",
    "T10D4158:124a-39": "sems can bsam pa dris pa la //",
    "T10D4158:124a-40": "dgra bcom sogs kyis 'phrogs pa med //",
    "T10D4158:124a-41": "bcu pa chos kyi sprin yin te //",
    "T10D4158:124a-42": "dam pa chos kyi char 'bebs phyir //",
    "T10D4158:124a-43": "byang chub sems dpa' sangs rgyas kyis //",
    "T10D4158:124a-44": "'od zer dag gis dbang bskur phyir //",
    "T10D4158:124a-45": "de yi rnam par smin pas na //",
    "T10D4158:124a-46": "gnas gtsang lha yi bdag por 'gyur //",
    "T10D4158:124a-47": "bsam yas ye shes yul gyi bdag / dbang phyug chen po mchog yin no //",
    "T10D4158:124a-48": "de ltar bcu po de dag ni //",
    "T10D4158:124a-49": "byang chub sems dpa'i sa bcur bsgrags //",
    "T10D4158:124b-0": "@124b sangs rgyas rnams kyi sa gzhan te //",
    "T10D4158:124b-1": "rnam pa kun du gzhal yas par //",
    "T10D4158:124b-2": "rgya che de ni stobs bcu dang //",
    "T10D4158:124b-3": "ldan pa yin pa tsam zhig brjod //",
    "T10D4158:124b-4": "de yi stobs ni re re yang //",
    "T10D4158:124b-5": "'gro ba kun bzhin dpag tu med //",
    "T10D4158:124b-6": "sangs rgyas rnams kyi tshad med nyid //",
    "T10D4158:124b-7": "phyogs rnams kun gyi nam mkha' dang //",
    "T10D4158:124b-8": "sa chu me rlung ji lta ba //",
    "T10D4158:124b-9": "de tsam zhig tu brjod pa bas //",
    "T10D4158:124b-10": "gal te rgyu ni de tsam du //",
    "T10D4158:124b-11": "tshad med nyid du ma mthong na //",
    "T10D4158:124b-12": "sangs rgyas rnams kyi tshad med pa //",
    "T10D4158:124b-13": "de la yid ches mi 'gyur bas //",
    "T10D4158:124b-14": "de phyir sku gzugs mchod rten gyi //",
    "T10D4158:124b-15": "spyan snga 'am yang na gzhan yang rung //",
    "T10D4158:124b-16": "tshigs su bcad pa nyi shu 'di //",
    "T10D4158:124b-17": "nyin gcig bzhin yang dus gsum brjod //",
    "T10D4158:124b-18": "sangs rgyas chos dang dge 'dun dang //",
    "T10D4158:124b-19": "byang chub sems dpa' rnams la yang //",
    "T10D4158:124b-20": "rnam kun btud de skyabs mchis nas //",
    "T10D4158:124b-21": "mchod 'os rnams la phyag 'tshal lo //",
    "T10D4158:124b-22": "sdig pa las ni ldog bgyid cing //",
    "T10D4158:124b-23": "bsod nams thams cad yongs su bzung //",
    "T10D4158:124b-24": "lus can kun gyi bsod nams dag / kun la rjes su yi rang ngo //",
    "T10D4158:124b-25": "bdag ni spyi btud thal sbyar te //",
    "T10D4158:124b-26": "chos kyi 'khor lo bskor slad dang //",
    "T10D4158:124b-27": "'gro gnas bar du bzhugs slad du //",
    "T10D4158:124b-28": "rdzogs pa'i sangs rgyas rnams la gsol //",
    "T10D4158:124b-29": "de ltar bgyis pa'i bsod nams dang //",
    "T10D4158:124b-30": "bdag gis bgyis dang ma bgyis gang //",
    "T10D4158:124b-31": "des ni sems can thams cad kyang //",
    "T10D4158:124b-32": "bla med byang chub sems ldan shog / sems can thams cad dri med dbang //",
    "T10D4158:124b-33": "yongs rdzogs mi khom kun 'das shing //",
    "T10D4158:124b-34": "spyod pa rang dbang yod pa dang //",
    "T10D4158:124b-35": "'tsho ba bzang dang ldan par shog / lus can dag ni thams cad kyang //",
    "T10D4158:124b-36": "lag na rin chen nyid ldan zhing //",
    "T10D4158:124b-37": "yo byad thams cad mtha' yas pa //",
    "T10D4158:124b-38": "'khor ba srid du mi zad shog / bud med thams cad dus kun du //",
    "T10D4158:124b-39": "skyes mchog nyid du 'gyur bar shog / lus can thams cad rig pa dang //",
    "T10D4158:124b-40": "rkang par ldan pa nyid du shog / lus can kha dog ldan pa dang //",
    "T10D4158:124b-41": "gzugs bzang gzi brjid che ba dang //",
    "T10D4158:124b-42": "blta na sdug cing nad med dang //",
    "T10D4158:124b-43": "stobs can tshe dang ldan par shog / thams cad thabs la mkhas gyur te //",
    "T10D4158:124b-44": "sdug bsngal kun las thar pa dang //",
    "T10D4158:125a-0": "dkon mchog gsum la gzhol @125a * //",
    "T10D4158:125a-1": "ba dang ;",
    "T10D4158:125a-2": "/ sangs rgyas chos nor che ldan shog / byams dang snying rje dga' ba dang //",
    "T10D4158:125a-3": "nyon mongs btang snyoms gnas pa dang //",
    "T10D4158:125a-4": "sbyin dang tshul khrims bzod brtson 'grus //",
    "T10D4158:125a-5": "bsam gtan shes rab kyis brgyan cing //",
    "T10D4158:125a-6": "tshogs rnams thams cad yongs rdzogs te //",
    "T10D4158:125a-7": "mtshan dang dpe byad gsal ba dang //",
    "T10D4158:125a-8": "bsam gyis mi khyab sa bcu dag / rgyun mi",
    "T10D4158:125a-9": "'chad par bgrod par shog / bdag kyang yon tan",
    "T10D4158:125a-10": "de dag dang // gzhan kun gyis kyang brgyan ldan te //",
    "T10D4158:125a-11": "nyes pa kun las grol ba dang //",
    "T10D4158:125a-12": "sems can kun mchog byams pa dang //",
    "T10D4158:125a-13": "sems can kun yid re ba yi //",
    "T10D4158:125a-14": "dge ba thams cad rdzogs bgyid cing //",
    "T10D4158:125a-15": "rtag tu lus can thams cad kyi //",
    "T10D4158:125a-16": "sdug bsngal sel bar bgyid par shog /'jig rten kun na skye bo gang //",
    "T10D4158:125a-17": "su dag 'jigs pas skye bo kun //",
    "T10D4158:125a-18": "bdag gi ming tsam thos pas kyang //",
    "T10D4158:125a-19": "shin tu 'jigs pa med par shog / bdag ni mthong dang dran pa dang //",
    "T10D4158:125a-20": "ming tsam thos pas skye bo rnams //",
    "T10D4158:125a-21": "rab dang 'khrug med rnal ma dang //",
    "T10D4158:125a-22": "rdzogs pa'i byang chub nges pa dang //",
    "T10D4158:125a-23": "tshe rabs kun du rjes 'brang ba'i //",
    "T10D4158:125a-24": "mngon shes lnga po thob par shog /",
    "T10D4158:125a-25": "sems can kun la rnam kun du //",
    "T10D4158:125a-26": "rtag tu phan bde bgyid par shog /'jig rten kun la skye bo gang //",
    "T10D4158:125a-27": "sdig pa byed par 'dod gyur pa //",
    "T10D4158:125a-28": "de dag thams cad gnod med par //",
    "T10D4158:125a-29": "rtag tu cig car zlog gyur cig / sa dang chu dang me dang rlung //",
    "T10D4158:125a-30": "sman dang dgon pa'i shing bzhin du ;",
    "T10D4158:125a-31": "/ rtag tu sangs rgyas thams cad kyis //",
    "T10D4158:125a-32": "rang dgar dgag med spyod par shog / sems can rnams la srog bzhin phangs //",
    "T10D4158:125a-33": "bdag las de dag ches phangs shog / bdag la de dag sdig smin cing //",
    "T10D4158:125a-34": "bdag dge ma lus der smin shog / ji srid sems can 'ga' zhig kyang //",
    "T10D4158:125a-35": "gang du ma grol de srid du //",
    "T10D4158:125a-36": "de phyir bla na med pa yi //",
    "T10D4158:125a-37": "byang chub thob kyang gnas gyur cig / de ltar brjod pa'i bsod nams gang //",
    "T10D4158:125a-38": "gal te de ni gzugs can gyur //",
    "T10D4158:125a-39": "gang g'a'i bye ma snyed kyi ni //",
    "T10D4158:125a-40": "'jig rten khams su shong mi 'gyur //",
    "T10D4158:125b-0": "de ni @125b bcom ldan 'das kyis gsungs //",
    "T10D4158:125b-1": "gtan tshigs kyang ni 'di la snang //",
    "T10D4158:125b-2": "sems can khams ni tshad med la //",
    "T10D4158:125b-3": "phan 'dod de ni de 'dra'o //",
    "T10D4158:125b-4": "de ltar bdag gis khyod la ni //",
    "T10D4158:125b-5": "mdor bsdus chos bshad gang yin de //",
    "T10D4158:125b-6": "khyod la ji ltar rtag tu sku //",
    "T10D4158:125b-7": "phangs pa bzhin du phangs par mdzod //",
    "T10D4158:125b-8": "gang la chos de phangs gyur pa //",
    "T10D4158:125b-9": "de la don du bdag lus phangs //",
    "T10D4158:125b-10": "phangs la phan pa bya dgos na //",
    "T10D4158:125b-11": "de ni chos kyi byed par 'gyur //",
    "T10D4158:125b-12": "de bas chos ni bdag bzhin bsten //",
    "T10D4158:125b-13": "chos bzhin du ni bsgrub pa dang //",
    "T10D4158:125b-14": "sgrub pa bzhin du shes rab dang //",
    "T10D4158:125b-15": "shes rab bzhin du mkhas pa bsten //",
    "T10D4158:125b-16": "gtsang zhing byams la blo ldan pa //",
    "T10D4158:125b-17": "phebs pas phan pa smra ba la //",
    "T10D4158:125b-18": "gang zhig bdag ngan dogs byed pa //",
    "T10D4158:125b-19": "de ni rang don chud kyang gson //",
    "T10D4158:125b-20": "gtsang zhing byams la blo ldan pa //",
    "T10D4158:125b-21": "spobs la phan par smra ba la //",
    "T10D4158:125b-22": "bdag ni mgon dang bcas 'gyur zhes //",
    "T10D4158:125b-23": "mi dbang bdag thul thugs dam mdzod //",
    "T10D4158:125b-24": "dge ba'i bshes gnyen de dag gi / mtshan nyid mdor bsdus mkhyen par mdzod //",
    "T10D4158:125b-25": "chog shes snying rje tshul khrims ldan //",
    "T10D4158:125b-26": "nyon mongs sel ba'i shes rab can //",
    "T10D4158:125b-27": "de dag gis ni khyod bsten na //",
    "T10D4158:125b-28": "khyod kyis mkhyen gyi gus par mdzod //",
    "T10D4158:125b-29": "lugs ni phun sum tshogs pa 'dis //",
    "T10D4158:125b-30": "grub pa yi ni mchog thob 'gyur //",
    "T10D4158:125b-31": "bden dang sems can 'jam smra zhing //",
    "T10D4158:125b-32": "bde ba'i ngang tshul bsnyen dka' ba //",
    "T10D4158:125b-33": "tshul ldan khyad du gsod mi 'dod //",
    "T10D4158:125b-34": "rang dbang legs par smra bar mdzod //",
    "T10D4158:125b-35": "legs btul bag la nyal gtong dang //",
    "T10D4158:125b-36": "brjid bag ldan zhing sems zhi ba //",
    "T10D4158:125b-37": "rgod pa med cing mtha' mi ring //",
    "T10D4158:125b-38": "g-yo ba med dang nges par mdzod //",
    "T10D4158:125b-39": "zla ba nya bzhin nges pa dang //",
    "T10D4158:125b-40": "ston gyi nya bzhin gzi ldan dang //",
    "T10D4158:125b-41": "rgya mtsho bzhin du zab pa dang //",
    "T10D4158:125b-42": "ri rab bzhin du ches brtan mdzod //",
    "T10D4158:125b-43": "nyes pa kun las rnam grol zhing //",
    "T10D4158:125b-44": "yon tan kun gyis brgyan gyur te //",
    "T10D4158:125b-45": "sems can kun gyi nyer 'tsho dang //",
    "T10D4158:125b-46": "thams cad mkhyen pa nyid du mdzod //",
    "T10D4158:125b-47": "chos 'di rgyal po 'ba' zhig la //",
    "T10D4158:125b-48": "bstan pa kho nar ma bas kyi //",
    "T10D4158:125b-49": "sems can gzhan la'ang ci rigs par //",
    "T10D4158:125b-50": "phan par 'dod pas bstan pa lags //",
    "T10D4158:126a-0": "bdag dang gzhan rnams @126a * //",
    "T10D4158:126a-1": "yang dag par //",
    "T10D4158:126a-2": "rdzogs pa'i sangs rgyas 'grub bgyi slad //",
    "T10D4158:126a-3": "rgyal po gtam du bgyi ba ni //",
    "T10D4158:126a-4": "gdugs re zhing yang bsam pa'i rigs //",
    "T10D4158:126a-5": "tshul khrims skye bo bla ma mchog bkur bzod dang de bzhin phrag dog med //",
    "T10D4158:126a-6": "sar sna dang bral re ba med par byas nas gzhan don nor can dang //",
    "T10D4158:126a-7": "phongs par gyur la phan byed mchog dang mchog min yongs bzung dor ba dang //",
    "T10D4158:126a-8": "don chos yongs bzung byang chub don phyir gnyer ba rnams kyis rtag tu bya //",
    "T10D4158:126a-9": "rin po che'i phreng ba las byang chub sems dpa'i spyod pa'i le'u ste lnga pa'o /",
    "T10D4158:126a-11": "// / rgyal po la gtam bya ba rin po che'i",
    "T10D4158:126a-12": "phreng ba zhes bya ba slob dpon chen po 'phags",
    "T10D4158:126a-13": "pa klu sgrub kyis mdzad pa rdzogs so /",
    "T10D4158:126a-15": "// / rgya gar gyi mkhan po dzny'a na garbha dang /",
    "T10D4158:126a-16": "bod kyi lo ts'a ba dge slong klu'i rgyal mtshan gyis bsgyur cing zhus te gtan la phab pa'o //",
    "T10D4158:126a-17": "slad kyis rgya gar gyi mkhan po ka na ka wa rma dang /",
    "T10D4158:126a-18": "bod kyi lo ts'a ba pa tshab nyi ma grags"
}