{
    "T02TD1532E:92b-0": "@92b # // rgya gar skad du /",
    "T02TD1532E:92b-1": "shr'i tsakra samba ra sto tra /",
    "T02TD1532E:92b-2": "bod skad du /",
    "T02TD1532E:92b-3": "dpal 'khor lo sngom pa la bstod pa /",
    "T02TD1532E:92b-4": "bcom ldan 'das 'khor lo sngom pa la phyag 'tshal lo //",
    "T02TD1532E:92b-5": "kun rtog spros bral dri ma rnam dag cing //",
    "T02TD1532E:92b-6": "mtsho ltar bde ba chen por ro gcig pa //",
    "T02TD1532E:92b-7": "nam mkha'i ngang du sprin dkar dag pa bzhin //",
    "T02TD1532E:92b-8": "rang bzhin rnam dag chos rnams mngon gyur te //",
    "T02TD1532E:92b-9": "ji ltar mkha' la 'ja' tshon shar ba bzhin //",
    "T02TD1532E:92b-10": "gnyis med bde chen longs spyod rdzogs pa'i sku //",
    "T02TD1532E:92b-11": "yid bzhin nor bu rtog med ji bzhin du //",
    "T02TD1532E:92b-12": "gdul bya mchog la sprul sku khro bo'i tshul //",
    "T02TD1532E:92b-13": "dpa' bo 'jigs byed gar dgu'i nyams dang ldan //",
    "T02TD1532E:92b-14": "sku yi rang bzhin mtshan dang dpe byad ni //",
    "T02TD1532E:92b-15": "sgeg dang dpa' dang 'jigs su rung ba'i tshul //",
    "T02TD1532E:92b-16": "gsung gi rang bzhin yan lag drug cu ni //",
    "T02TD1532E:92b-17": "bzhad dang gshe dang rngam pa'i tshul du bstan //",
    "T02TD1532E:92b-18": "thugs kyi rang bzhin gzugs dang ting nge 'dzin //",
    "T02TD1532E:92b-19": "zhib sems dpa' rmad du byung ba'i tshul //",
    "T02TD1532E:92b-20": "dbang phyug chen po'i sgeg pa'i nyams bcom nas //",
    "T02TD1532E:92b-21": "gnyis med yum la 'khyud nas 'gying bag bzhugs //",
    "T02TD1532E:92b-22": "gzhon nu gdong drug dpa' ba'i nyams bcom nas //",
    "T02TD1532E:93a-0": "'jigs byed dus mtshan g-yas brgyang zhabs kyis @93a * //",
    "T02TD1532E:93a-1": "mnan //",
    "T02TD1532E:93a-2": "khyab 'jug zhal gsum 'jigs pa'i nyams bcom nas //",
    "T02TD1532E:93a-3": "zhal bzhi mnga' zhing bcu gnyis phyag dang ldan //",
    "T02TD1532E:93a-4": "lha chen tshangs pa rgod pa'i nyams bcom nas //",
    "T02TD1532E:93a-5": "g-yas pa ser po bzhed pa'i tshul du bstan //",
    "T02TD1532E:93a-6": "tshogs kyi bdag po'i gshe ba'i nyams bcom nas //",
    "T02TD1532E:93a-7": "glang chen pags pas rgyan byas mche ba gtsigs //",
    "T02TD1532E:93a-8": "sgra gcan lha min nyi zla khar bcug nas //",
    "T02TD1532E:93a-9": "rngam pa'i nyams bcom tshangs pa'i mgo bo bsnams //",
    "T02TD1532E:93a-10": "brgya byin spyan mangs zhi ba'i nyams bcom nas //",
    "T02TD1532E:93a-11": "sku la spyan gsum gzi brjid ldan pa po //",
    "T02TD1532E:93a-12": "me lha tshangs pa zhi ba'i nyams bcom nas //",
    "T02TD1532E:93a-13": "thal ba'i tshom bus sku la brgyan pa po //",
    "T02TD1532E:93a-14": "klu chen se sha rmad byung nyams bcom nas //",
    "T02TD1532E:93a-15": "mi mgo lnga bcu gcig gis do shal byas //",
    "T02TD1532E:93a-16": "sku gsung thugs la sdug bsngal gsum nub pas //",
    "T02TD1532E:93a-17": "thams cad bde ba chen por thugs su chud //",
    "T02TD1532E:93a-18": "yang dag ting 'dzin rang bzhin bcom ldan 'das //",
    "T02TD1532E:93a-19": "'khor lo'i dbus na g-yas brkyang sbyor bas bzhugs //",
    "T02TD1532E:93a-20": "chos nyid mi 'gyur sku mdog mthing gar bstan //",
    "T02TD1532E:93a-21": "thabs kyi tshul gyis 'gro ba'i don mdzad pa //",
    "T02TD1532E:93a-22": "thugs rje mchog gyur de la phyag 'tshal lo //",
    "T02TD1532E:93a-23": "de yi yum gyur rdo rje phag mo ni ;",
    "T02TD1532E:93a-24": "/ sku mdog dmar po zhal gcig phyag gnyis ma //",
    "T02TD1532E:93a-25": "bdud bzhi bcom nas bde chen thugs chud ma //",
    "T02TD1532E:93a-26": "gnyis med yum gyur de la phyag 'tshal lo //",
    "T02TD1532E:93a-27": "zhi sogs las mdzad ye shes bzhi yi sku //",
    "T02TD1532E:93a-28": "tshad med bzhi dang phyag rgya bzhi ldan ma //",
    "T02TD1532E:93a-29": "phyogs bzhi padma'i dbus na bzhugs pa yi //",
    "T02TD1532E:93a-30": "mkha' 'gro yum bzhi mo la phyag 'tshal lo //",
    "T02TD1532E:93a-31": "rtag pa la sogs de bzhin gshegs pa bzhi //",
    "T02TD1532E:93a-32": "bum pa bzhi dang bdud rtsis bkang ba'i snod //",
    "T02TD1532E:93a-33": "mtshams bzhir mchod pa'i gzugs kyis gnas pa yi //",
    "T02TD1532E:93a-34": "thabs shes dbyer med de la phyag 'tshal lo //",
    "T02TD1532E:93a-35": "sems ni skye ba med par thugs chung cing //",
    "T02TD1532E:93a-36": "mi bskyod rigs su sku mdog mthing gar bstan //",
    "T02TD1532E:93a-37": "rnam thar brgyad rtsibs thugs rtags rdo rjes brgyan //",
    "T02TD1532E:93a-38": "mkha' spyod yab yum rnams la phyag 'tshal lo //",
    "T02TD1532E:93a-39": "gsung ni sgra brnyan lta bur thugs chud cing //",
    "T02TD1532E:93b-0": "'od dpag med rigs sku @93b mdog dmar por bstan //",
    "T02TD1532E:93b-1": "rnam thar brgyad rtsibs gsung rtags padmas brgyan //",
    "T02TD1532E:93b-2": "sa spyod yab yum rnams la phyag 'tshal lo //",
    "T02TD1532E:93b-3": "sku ni sgyu ma lta bur thugs chud cing //",
    "T02TD1532E:93b-4": "rnam dag rigs su sku mdog dkar por bstan //",
    "T02TD1532E:93b-5": "rnam thar brgyad rtsibs sku rtags 'khor los brgyan //",
    "T02TD1532E:93b-6": "sa 'og yab yum rnams la phyag 'tshal lo //",
    "T02TD1532E:93b-7": "gshin rje brtan sogs khro mo chen mo brgyad //",
    "T02TD1532E:93b-8": "mi 'am ci sogs gdul phyir tha dad bzhugs //",
    "T02TD1532E:93b-9": "khva gdong la sogs lha mo brgyad po rnams //",
    "T02TD1532E:93b-10": "dam tshig 'khor lor bzhugs la phyag 'tshal lo //",
    "T02TD1532E:93b-11": "rin chen las grub dpag med gzhal yas khang //",
    "T02TD1532E:93b-12": "byang chub mchog gi chos rnams yongs rdzogs pa //",
    "T02TD1532E:93b-13": "gtso bo bde chen thugs kyi snang ba ni //",
    "T02TD1532E:93b-14": "sna tshogs rgyan dang lha mo'i tshogs kyis mdzes //",
    "T02TD1532E:93b-15": "chos rnams tshad med dur khrod brgyad kyis bskor //",
    "T02TD1532E:93b-16": "rnam par gzigs shing tha dad gdong du bstan //",
    "T02TD1532E:93b-17": "nyan thos rang rgyal 'khor los sgyur sogs brgyad //",
    "T02TD1532E:93b-18": "phyogs rnams skyong zhing klu dang srin po'i gzugs //",
    "T02TD1532E:93b-19": "thugs rjes nyon mongs bsreg mdzad 'bar ba'i phreng //",
    "T02TD1532E:93b-20": "rnam snang rang bzhin thar pa'i grong khyer mchog / bde chen bzhugs gnas de la phyag 'tshal lo //",
    "T02TD1532E:93b-21": "bcom ldan 'das dpal 'khor lo sdom pa la bstod pa kha che'i pandi ta chen po bram ze rin chen rdo rjes mdzad pa rdzogs so /",
    "T02TD1532E:93b-23": "// / rgya gar gyi mkhan po pandi ta ma h'a dzny'a na dad bod kyi lo ts'a ba mar pa chos kyi dbang phyug gis bsgyur ba'o//"
}