{
    "NG0843:0": "phyi nang gsang ba gsum gyi yang zhun thig le 'dus pa bzhugs so //",
    "NG0843:2": "@##// phyi nang gsang ba gsum gyi yang zhun thig le 'dus pa /",
    "NG0843:3": "sangs rgyas 'od dpag tu med pa dang */",
    "NG0843:4": "'ong srung dang mar me mdzad gsum gyis dgongs pa gcig tu bstan pa /",
    "NG0843:5": "sangs rgyas thams cad kyi dgongs pa bsdus pa thig le 'dus pa'i rgyud ces bya ba /",
    "NG0843:6": "'khor ba rgya theg tu bstan pa'i phyir /",
    "NG0843:7": "thog ma'i sangs rgyas 'od dpag tu med pa la phyag 'tshal lo //",
    "NG0843:8": "rgyud thams cad kyi snying po /",
    "NG0843:9": "lung thams cad kyi rtsa ba /",
    "NG0843:10": "man ngag thams cad kyi nying khu /",
    "NG0843:11": "gsang ba bas kyang gsang ba /",
    "NG0843:12": "kun tu bzang po ma 'khrul pa'i dgongs pa /",
    "NG0843:13": "gzhi'i 'dug tshul 'khor ba dong sprugs su bstan pa /",
    "NG0843:14": "rgyud nyi shu rtsa lnga'i rtsa ba /",
    "NG0843:15": "man ngag gsum brgya rtsa gnyis kyi rtsa ba /",
    "NG0843:16": "phyi nang gsang gsum gyi yang zhun /",
    "NG0843:17": "thig le 'dus pas /",
    "NG0843:18": "sangs rgyas 'od dpag tu med pa 'od srung dang */",
    "NG0843:19": "mar me mdzad gsum gyi dgongs pa gcig tu bstan pa /",
    "NG0843:20": "sangs rgyas thams cad kyi dgongs pa 'dus pa /",
    "NG0843:21": "thig le 'dus pa'i rgyas rgyud zer zhes bya ba 'khor rgya theg tu bstan pa'i phyir /",
    "NG0843:22": "sgrub pa ma ha yo ga la ngo sprad pa dang */",
    "NG0843:23": "lung a nu yo ga la ngo sprad pa dang */",
    "NG0843:24": "man ngag a ti yo la ngo sprad pa dang */",
    "NG0843:25": "yang dag pa'i man ngag thig le 'dus pa la ngo sprad pa dang */",
    "NG0843:26": "rtsadang rlung thig le ngo sprad pa dang */",
    "NG0843:27": "brda ngo spras pa dang */",
    "NG0843:28": "'khrul bzhi la ngo sprad pa dang *//",
    "NG0843:29": "'khrul pa la ngo sprad pa dang *//",
    "NG0843:30": "gnas la ngo sprad pa dang */",
    "NG0843:31": "ldog pa la ngo sprad pa dang */",
    "NG0843:32": "log pa rang gi mtshan nyid la ngo sprad pa'o //",
    "NG0843:33": "rtsa ba mdor bsdus pa'i le'u ste dang pa'o //  // thog ma med pa'i dus nyid na /",
    "NG0843:34": "gnas med ngo bo gnyis kyi gnas //",
    "NG0843:35": "ston pa'i lhun grub chen po ste //",
    "NG0843:36": "'khor ni rang gdangs chen po ste //",
    "NG0843:37": "bstan pa rang shar chen po la //",
    "NG0843:38": "ngo bo rang bzhin thugs rje gsum du gnas so //",
    "NG0843:39": "ngo bo'i ston pa 'od mi 'gyur ba zhes bya ba //",
    "NG0843:40": "rang gsal brdal khyab 'dus ma byas su gnas so //",
    "NG0843:41": "thugs rje'i ston pa mar me mdzad ces bya ba //",
    "NG0843:43": " 'gag med brdal khyab 'dus ma byas la gnas so //",
    "NG0843:44": "rang bzhin gyis ston pa 'od bsrungs zhes bya ba /",
    "NG0843:45": "gnyis med brdal khyab 'dus ma byas la gnas so //",
    "NG0843:46": "gzhi gtan la dbab pa'i le'u ste gnyis  pa'o ///",
    "NG0843:47": "/ ston pa gsum la sras rnam pa gsum 'khrungs pa ya cha /",
    "NG0843:48": "lhun grub rlung chen ma 'gags pas //",
    "NG0843:49": "rig pa rang gsal chen por bskyod //",
    "NG0843:50": "stong pa rang gdangs 'od du gzung *//",
    "NG0843:51": "sras gsum dus med @#//",
    "NG0843:52": "rtag tu 'thabs pa ya cha //",
    "NG0843:53": "'byed pa med pa'i chos sku la //",
    "NG0843:54": "sku gsum snang ba gsum du shar //",
    "NG0843:55": "sku gsum rang bzhin 'dug tshul gcig pa la //",
    "NG0843:56": "dus gsum dbang gis 'khor bar 'khyams pa ya cha /",
    "NG0843:57": "sras gsum 'gag pa med pa la /",
    "NG0843:58": "rang gdangs yul la rtob sha byed pa ya cha /",
    "NG0843:59": "brda'i ngo sprad pa'i le'u ste gsum pa'o // //",
    "NG0843:60": "bsgrub pa ma ha yo ga la ngo sprad pa",
    "NG0843:61": "ni / snang la rang bzhin med pa'i sku me long logs la ngo sprad //",
    "NG0843:63": " yul gsal la ma 'dres pa nam mkha'i 'ja' mtshon la ngo sprod //",
    "NG0843:64": "thugs gnyis su med pa chu'i zla ba la ngo sprad //",
    "NG0843:65": "ma ha yo ga ngo sprod gsum po 'dis ni ma sgrubs par sangs rgyas par bstan pa'o //",
    "NG0843:67": " lung a nu yo ga la ngo sprad pa ni /",
    "NG0843:68": "'dzin pa'i rig pa kun tu bzang po yul rang gdangs ni /",
    "NG0843:69": "sku bde ba 'gag med du ngo sprad pas rtsol ba med par sangs rgyas pa'o //",
    "NG0843:70": "ma ha a nu'i ngo sprad pa'i le'u ste bzhi",
    "NG0843:71": "pa'o // // man ngag rdzogs chen kha 'jam la",
    "NG0843:72": "ngo sprad pa ni /",
    "NG0843:73": "rang bzhin lhun gyi grub pa'i sku brdal khyab chen",
    "NG0843:74": "po la bsgoms dang ma bsgoms gnyis su med ye",
    "NG0843:75": "shes sangs rgyas chen por bstan pa'o //",
    "NG0843:76": "man ngag a ti yo ga la kha 'jam ngo sprad pa dang *//",
    "NG0843:77": "yang dag pa'i man ngag thig le 'dus pa la ngo sprod pa gsum te /",
    "NG0843:78": "rang phyi'i snang ba thams cad rang bzhin gyi 'od",
    "NG0843:79": "gsal ba zhes bya gzhi rang gdangs su ngo sprad",
    "NG0843:80": "pa dang *//",
    "NG0843:81": "bsgrub pa ma ha yo ga la rtsol sgrub dang */",
    "NG0843:82": "bral bar bstan pa'o //",
    "NG0843:83": "rig pa sna tshogs su ma 'gags pas ye shes",
    "NG0843:84": "kyis rtsal las ma 'das par ngo sprad pas lung",
    "NG0843:85": "a nu yo gal rtsol sgrub dang bral bar bstan",
    "NG0843:86": "pa'o // phyi nang snod bcud thams cad 'khrul pa'i dus su ye shes rtsal du snang la /",
    "NG0843:87": "grol ba'i dus rtsal snang ba ngos zin la /",
    "NG0843:88": "'chi ka'i dus su ye shes khong gsal du thim nas sangs rgyas par bstan pa'o //",
    "NG0843:89": "'bras bu bar do thob dus med par bstan pas",
    "NG0843:90": "thams cad rang grol rang snang rang sangs rang shar",
    "NG0843:91": "gnyis 'dzin las 'das te /",
    "NG0843:92": "rang grol ba'i sangs rgyas kyi dgongs pa 'dus ces bya'o //",
    "NG0843:93": "yang dag pa'i man ngag 'dus pa'i ngo sprad pa'i",
    "NG0843:94": "le'u ste lnga pa'o // // rtsa dang rlung dang",
    "NG0843:95": "thig le la ngo sprad pa ni /",
    "NG0843:96": "sems can dran shes tsit+ta'i dkyil //",
    "NG0843:97": "chos gsum 'od kyi ngo bo shar /",
    "NG0843:98": "bskal pa bar ma la sangs rgyas 'ong srungs kyis",
    "NG0843:99": "thog ma'i sangs rgyas 'od mi 'gyur ba zhal ma",
    "NG0843:100": "mjal ya chang rtsa la yang phyi nang gsang ba",
    "NG0843:101": "gsum ste / phyi chos kyi rang byung gdang chen po'i rtsa dang nang rigs stong pa'i rtsa dang *//",
    "NG0843:102": "gsang ba thig le brten pa'i rtsa'o //",
    "NG0843:103": "rgyas pa'i rtsa la nyi khri chig stong kyang *//",
    "NG0843:104": "bsdus pa'i ngo sprod gsum du 'dus //",
    "NG0843:105": "rlung la yang phyi nang gsum ste /",
    "NG0843:106": "phyi rlung thams cad nang rlung snang ba yin //",
    "NG0843:107": "nang rlung thams cad ye shes rlung gis rtsal //",
    "NG0843:108": "gsang ba'i rlung chen ngos zin @#//",
    "NG0843:109": "na //",
    "NG0843:110": "'khor ba dong nas sprugs pa yin //",
    "NG0843:111": "thig le la phyi nang gsang ba gsum ste /",
    "NG0843:112": "phyi'-i thig le rang byung ye shes yin //",
    "NG0843:113": "nang gis thig le rig pa ye shes yin //",
    "NG0843:114": "gsang ba'i thig le chos kun mkha' khyab yin //",
    "NG0843:115": "yang gsang thig le ye shes khong gsal yin //",
    "NG0843:116": "gnad du 'dzin pa rig pa ye shes yin //",
    "NG0843:117": "gnyis med lhangs kyis rtogs pas ye shes rlung du shes //",
    "NG0843:118": "gzung 'dzin gnyis su spros pas ma rig rlung du shes //",
    "NG0843:120": " rtsa rlung thig le la ngo sprad pa'i mtshan ma",
    "NG0843:121": "lam pa'i rtsol grub la mi rten pa'i le'u ste",
    "NG0843:122": "drug pa'o /// / ston pa gsum dus gcig la 'khor bar 'khyams pa ya mtshan che //",
    "NG0843:123": "byed pa med pa gti mug rang bzhin gyi ston pa //",
    "NG0843:125": " 'gag pa med pa zhe sdang ngo bo nyid kyi ston pa //",
    "NG0843:126": "rang snang chen po'i rtsal mi 'gag pa 'dod thugs rje'i ston pa //",
    "NG0843:127": "rtsal 'gag pa med pa dug lnga //",
    "NG0843:128": "thugs rje rol pa ma 'gags pa 'gro drug rang bzhin chos sku //",
    "NG0843:129": "ngo bo longs sku /",
    "NG0843:130": "thugs rje sprul sku /",
    "NG0843:131": "sku gsum 'khor bar 'khyams kyang */",
    "NG0843:132": "snying po la 'gyur ba med par gnas so //",
    "NG0843:133": "gnas lugs la ngo sprad pa'i le'u ste bdun pa'o",
    "NG0843:134": "// // bskal pa tha ma la gsum gyi thabs",
    "NG0843:135": "pas skad cig la khyams pa thams cad kyi srog",
    "NG0843:136": "dus gcig tu gcad nas /",
    "NG0843:137": "me chen gyi sregs /",
    "NG0843:138": "rlung chen gyi phyag pa de ya cha //",
    "NG0843:139": "ye shes chen po'i spyan /",
    "NG0843:140": "gnyis 'dzin med pa'i rang gsal chos kyi spyan bar do med pa'i rang gdangs /",
    "NG0843:141": "thabs dang shes rab kyi spyan ci snang cir 'dzin gyi ye shes /",
    "NG0843:142": "ma bsgrubs ma btsal ye yin pa'i spyan gsal lo //",
    "NG0843:143": "spyan gsum la sku gsum ngo sprad pa ni /",
    "NG0843:144": "ye shes kyi spyan chos bskur ngo sprad chos kyi spyan long skur ngo sprad //",
    "NG0843:145": "thabs dang shes rab kyi spyan sprul pa'i skur ngo sprad //",
    "NG0843:146": "ngo sprad pa'i man ngag gis 'dug tshul ni //",
    "NG0843:147": "ngo bo rang bzhin thugs rje gsum las ma 'das pa'o //",
    "NG0843:149": " spyan gsum rang la gnas pa ni //",
    "NG0843:150": "spyan gyi ni rig pa ye shes lhangs kyis rtogs pa'o //",
    "NG0843:151": "chos kyi spyan ni sgro 'dogs spyod pa'o //",
    "NG0843:152": "thabs dang shes rab kyi spyan ni thams cad rang",
    "NG0843:153": "gi 'dug tshul gcig pa las ma 'das par shes",
    "NG0843:154": "pas spyan gsum khong du chud pas theg pa rim",
    "NG0843:155": "pa brgyad kyi chos dang *//",
    "NG0843:156": "mu stegs rtags chad dang */",
    "NG0843:157": "rdzogs chen kha 'jam gzhi la dgongs nas las kyis dbang mi btsan zer ba la shan phye te /",
    "NG0843:158": "chos sku mkha' khyab dwangs pa /",
    "NG0843:159": "spyan gsum 'dug tshul gcig tu bstan pas grol ba mthar phyin pa'o //",
    "NG0843:160": "log pa'i sprad pa'i le'u ste brgyad pa'o //  // log pa rang gis mtshan nyid ni //",
    "NG0843:161": "'das pa gsum du ngo sprad pa /",
    "NG0843:162": "sku 'das pa ye shes khong gsal //",
    "NG0843:163": "yul 'das pa chos kun mkha' khyab dwangs ba //",
    "NG0843:164": "gnyis med las 'das pa thugs rin po che man shel dwangs pa lta bu'o //",
    "NG0843:165": "ston pa rnam gsum gyi 'khor bar 'khyams pa tshor nas //",
    "NG0843:167": "[(]7[)]@#// chos kyi sku brtsal bas bsam sdug kyi lha khang du slebs nas /",
    "NG0843:168": "'gro sa ma rnyed bde ya cha //",
    "NG0843:169": "thog ma'i ston pa 'od mi 'gyur bas //",
    "NG0843:170": "gcung gnyis pa la bos pa //",
    "NG0843:171": "kyai kyai grogs po //",
    "NG0843:172": "bsam sdug gi lha khang du slebs nas 'gro sa nyes pa ya cha //",
    "NG0843:173": "chos sku mkha' khyab dwangs pa btsal bas ma rnyed pa ya cha //",
    "NG0843:174": "chos bsgrubs pa 'bras bu stor ba ya cha //",
    "NG0843:175": "rtsol bsgrubs byas pas dril rtub pa ya cha //",
    "NG0843:176": "de skad ces bka' stsal pa /",
    "NG0843:177": "ston pa 'od srungs kyi zhal nas //",
    "NG0843:178": "rang rig rang shar nas chos las 'das pa ya cha //",
    "NG0843:179": "ye shes khong gsal rtogs pas bsam du med pa ya cha //",
    "NG0843:180": "chos sku mkha' khyab rang chas yin pas btsal du med pa ya cha //",
    "NG0843:181": "sgrub pas ma rnyed rang la yod pa ya cha //",
    "NG0843:182": "ye shes rang grol du shar bas //",
    "NG0843:183": "ston pa gsum dus gcig la rtsol sgrub la ma",
    "NG0843:184": "rten par sangs rgyas pa ni ya cha gsungs so",
    "NG0843:185": "// ston pa mar me mdzad kyi zhal nas /",
    "NG0843:186": "nga ni mtha' gnyis zad pa ste /",
    "NG0843:187": "'byung ba 'od du snang ba rang gis gdangs yin pas //",
    "NG0843:188": "nyon mongs bag chags kyis sgrib pa'i mtha' gnyis zad pa ya cha //",
    "NG0843:189": "'dzin pa ye shes khong gsal chen po'i rtsal du shes pas /",
    "NG0843:190": "shes bya'i sgrib pa'i las kyis mtha' gnyis zad pa ya cha //",
    "NG0843:191": "chos sku mkha' khyab dwangs ba rang chas yin pa ya cha /",
    "NG0843:192": "las kyi sgrib pa mtha' gnyis zad pa ya cha //",
    "NG0843:193": "phung po bor nas dus kyi mtha' zad pa ya cha //",
    "NG0843:194": "bar do med par ye shes khong gsal du 'thims",
    "NG0843:195": "pas las kyi mtha' gnyis zad pas ya cha gsungs",
    "NG0843:196": "so // ston pa rnam pa gsum gyi dgongs pa bsdur ba'i le'u ste dgu pa'o ///",
    "NG0843:197": "/ thams cad rtsa ba rang byung du 'dus pas rtsol las 'das pa yin //",
    "NG0843:198": "ye shes khong gsal du rtogs pas mtshan ma'i chos las 'das pa yin //",
    "NG0843:199": "chos sku mkha' khyab tu 'dus pas //",
    "NG0843:200": "'bras bu ma bsgrubs par sangs rgyas par bstan pa'o //",
    "NG0843:201": "phyi'i snang ba lha mo /",
    "NG0843:202": "bum pa bskyed pa'i rim pa rang snang thogs med",
    "NG0843:203": "du ngo sprad pas phyi'i dbang thams cad dus gcig",
    "NG0843:204": "la thob pa yin //",
    "NG0843:205": "ma rig pa khong gsal du 'dus pas thams cad shes kyi snang ba gsal bas //",
    "NG0843:206": "thabs dang shes rab kyis dbang skad gcig la thob pa yin //",
    "NG0843:207": "gsang ba phyi nang med pa chos mkha' khyab tu rtogs pas //",
    "NG0843:208": "gsang ba ye shes kyi dbang skad cig la thob pa yin //",
    "NG0843:209": "de bla mas bstan nas mi go mi srid pas",
    "NG0843:210": "bstan pas tshig dbang rin po che'i skad cig la",
    "NG0843:211": "thob pa yin / dbang gi le'u ste bcu pa'o //  // rang byung ye shes chen po la //",
    "NG0843:212": "rang gdangs sna tshogs rigs lngar snang *//",
    "NG0843:213": "snang ba yin par thag chod pas //",
    "NG0843:214": "lha bskyed rim skad cig la rdzogs pa yin //",
    "NG0843:215": "ma bris dkyil 'khor rang snang bas //",
    "NG0843:216": "dkyil 'khor gzhal yas khang sgom pas //",
    "NG0843:217": "skad cig gcig la rdzogs pa yin //",
    "NG0843:218": "rdzogs pa'i ngang la mi 'da' bas //",
    "NG0843:219": "dam tshigs @#//",
    "NG0843:220": "thams cad dus gcig bsrungs //",
    "NG0843:221": "ye shes khong gsal mi 'gyur dran //",
    "NG0843:222": "sngags kyi 'dzab 'dren dus gcig thon //",
    "NG0843:223": "de'i don la ye nas gnas pa la //",
    "NG0843:224": "srungs mtshams thams dus gcig dag pa yin //",
    "NG0843:225": "lha rnams bskyed dang 'khor sgom pa dang *//",
    "NG0843:226": "dam tshigs srung dang sngags kyi 'od 'du dang *//",
    "NG0843:227": "srung mtshams dkyil 'khor bstan pa'i le'u ste bcu gcig",
    "NG0843:228": "pa'o // // ston pa rnam gsum gyi rdza mkhan",
    "NG0843:229": "gyi bu mo thams cad srog dus gcig la gcad",
    "NG0843:230": "nas / gcig pu rab tu che ba'i gam du bskyal ba de ya cha //",
    "NG0843:231": "srog gcad pa dang bdud gcad pa'o //",
    "NG0843:232": "kun tu bzang po la bdud zhugs pa'i dus su /",
    "NG0843:233": "'khrul snang long skur 'khyams pa ya cha /",
    "NG0843:234": "ston pa 'od srungs dang bsgros pas mi thub par gzigs nas /",
    "NG0843:235": "drang srong rang gis gcad rang bdud rang gis gcad nas /",
    "NG0843:236": "mkha' khyab rang ba'i dur sa /",
    "NG0843:237": "phung po lhag ma med par mya ngan 'das pas na /",
    "NG0843:238": "phyis 'ong ma nus pas de ya cha /",
    "NG0843:239": "de nas rdo rje sems dpa' zhes bya ba /",
    "NG0843:240": "sangs rgyas 'od srung dang 'jal nas bgros pas /",
    "NG0843:241": "mi thub par gzigs nas /",
    "NG0843:242": "khong gnyis grogs po byas nas /",
    "NG0843:243": "ston pas sa zung nas /",
    "NG0843:244": "'khor rigs lnga la chos ston pa ya cha //",
    "NG0843:245": "de nas slob dpon dga' rab rdo rje zhes bya ba //",
    "NG0843:246": "rdo rje sems dpa'i sprul pa /",
    "NG0843:247": "khyi'u snang ba dam pa zhes bya ba /",
    "NG0843:248": "ston pa 'od bsrung zhes bya ba //",
    "NG0843:249": "des ngo ma shes nas //",
    "NG0843:251": " lha sgom nyi tshe la spyad pas 'gro drug tu 'khyams pa ya cha /",
    "NG0843:252": "de nas ston pa dga' rab rdo rjes kun tu bzang po la lung bstan thob nas //",
    "NG0843:253": "ston pa 'od srung dang mar me mdzad de gnyis kyis zhal gzigs nas /",
    "NG0843:254": "ston pa gnyis la ma chags par phyad kyis song ba ste ya mtshan che /",
    "NG0843:255": "sangs rgyas thams cad kyi dgongs pa 'dus pa /",
    "NG0843:256": "thig le 'dus pa man ngag gi rgyud /",
    "NG0843:257": "ston pa gsum gsum drug gis gdar sha gcad nas /",
    "NG0843:258": "khams gsum sems can ngo sprod byas nas /",
    "NG0843:259": "lha sgom la rag ma lus pa /",
    "NG0843:260": "sku gsum bkod bzhengs /",
    "NG0843:261": "'khor ba dong sprugs mngal la rgyas 'debs /",
    "NG0843:262": "brda chos yang dag / zag bcas kyi phung po la /",
    "NG0843:263": "sku gsum ngo sprad nas 'jog pa /",
    "NG0843:264": "bar do med par ye shes khong gsal du sangs rgyas pa /",
    "NG0843:265": "'bras bu dus zad pa thob pa /",
    "NG0843:266": "las kyi mtha' zad pas sangs rgyas pa /",
    "NG0843:267": "thams cad ngo sprod du ston pa /",
    "NG0843:268": "bzhi dang tshul /",
    "NG0843:269": "ldog tshul /",
    "NG0843:270": "ldog pa rang gis mtshan bstan pa'o //"
}