{
    "T02TD2754E:134a-0": "@134a * // thugs rje chen po mkha' spyod yul can la phyag 'tshal lo //",
    "T02TD2754E:134a-2": "nam mkha'i mtshan nyid dri ma med //",
    "T02TD2754E:134a-3": "ces 'byung ba'i sgrub thabs bshad par bya'o //",
    "T02TD2754E:134a-4": "ngo mtshar bsod nams brgya yi pha rol phyin //",
    "T02TD2754E:134a-5": "snang dang mi snang dmigs pa thams cad kyi //",
    "T02TD2754E:134a-6": "spyod yul las dben gcig min du ma'i tshul //",
    "T02TD2754E:134a-7": "bde chen nam mkha' dri med thub la 'dud //",
    "T02TD2754E:134a-8": "dmigs pa byed pa stong phrag mang po dang //",
    "T02TD2754E:134a-9": "gang zhig bdag tu lta ba mi bzad pas //",
    "T02TD2754E:134a-10": "blo gros 'chal pa don ma mthong ba rnams //",
    "T02TD2754E:134a-11": "gnas 'dir nam mkha' dri med bsgom par bya //",
    "T02TD2754E:134a-12": "yul dang dus dang rang bzhin gang //",
    "T02TD2754E:134a-13": "ji lta ji tsam ci zhig ni //",
    "T02TD2754E:134a-14": "de na de tshe de nyid des //",
    "T02TD2754E:134a-15": "de ltar de tsam de med nyid //",
    "T02TD2754E:134a-16": "blo gros sbyangs pa rnam kun du //",
    "T02TD2754E:134a-17": "chos kun dmigs pa med shes pa //",
    "T02TD2754E:134a-18": "de ni yang dag lha mchog mthong //",
    "T02TD2754E:134a-19": "shes rab pha rol phyin pa'o //",
    "T02TD2754E:134a-20": "hr'i: gzhan ni cig shos blo can de //",
    "T02TD2754E:134a-21": "sprin bral gsal ba'i mkha' dbyings su //",
    "T02TD2754E:134a-22": "zla ba'i mdog can padma'i phyag / rjes su skye dang gzhig par bya //",
    "T02TD2754E:134a-23": "dag pa'i nam mkha' ngo bo nyid //",
    "T02TD2754E:134a-24": "bskyed pa'i rim pas gzhan gyur te //",
    "T02TD2754E:134a-25": "rjes su gzhig pas de stong 'gyur //",
    "T02TD2754E:134a-26": "bla ma'i drin thob rdo rje'i blo //",
    "T02TD2754E:134a-27": "mthong bas grub dang gzhig pa na //",
    "T02TD2754E:134a-28": "med ces rnam par rtog par zad //",
    "T02TD2754E:134a-29": "rtog pa de yang dmigs su med //",
    "T02TD2754E:134a-30": "byis pas brtags te gsum spyad pa //",
    "T02TD2754E:134a-31": "mkhas pas de nyid gcig mi dmigs //",
    "T02TD2754E:134b-0": "gdod nas ma skyes bskyed @134b pa'i rim //",
    "T02TD2754E:134b-1": "nam yang mi 'jig rjes su gzhig / de ltar 'khor gsum bzhi gsum gyis //",
    "T02TD2754E:134b-2": "dmigs bral grub par mi 'gyur na //",
    "T02TD2754E:134b-3": "de tshe med dang yod pa dang //",
    "T02TD2754E:134b-4": "byung ba zhig pa 'ang gang zhig yin //",
    "T02TD2754E:134b-5": "rnal 'byor zab mo nam mkha' yi //",
    "T02TD2754E:134b-6": "spyod yul nam mkha'i sbyor ba yis //",
    "T02TD2754E:134b-7": "dmigs pas phung bar gyur rnams la //",
    "T02TD2754E:134b-8": "dmigs med ston pa ngo mtshar yin //",
    "T02TD2754E:134b-9": "nam mkha' dri med kyis sgrub thabs rdzogs so//"
}