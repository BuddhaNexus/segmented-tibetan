{
    "NG0730:1": "@#// rgya gar skad du /",
    "NG0730:2": "sarba sid+hi gu h+ya ya ka ru no da yang shri dzam b+ha la na ma /",
    "NG0730:3": "bod skad du /",
    "NG0730:4": "dpal gnod 'dzin gnas kyi bsgrub thabs thugs rje 'byung ba'i rgyud ces bya ba //",
    "NG0730:5": "dpal phyag na rdo rje la phyag 'tshal lo //",
    "NG0730:6": "'di skad bdag gis thos pa'i dus gcig na //",
    "NG0730:7": "ye shes gnod 'dzin yab yum gnyis ri rab kyi",
    "NG0730:8": "byang phyogs rin po che'i gzhal yas khang dgos 'dod",
    "NG0730:9": "spungs pa'i gnas na bzhugs so //",
    "NG0730:10": "de'i tshe de'i dus na bcom ldan 'das mgon po gnod 'dzin gyis //",
    "NG0730:11": "'khor gyi gnod sbyin rnams zil gyis gnon pa'i ting nge 'dzin la snyoms par zhugs nas /",
    "NG0730:12": "gnod sbyin gyi sgo nas bkra shis shing zas nor",
    "NG0730:13": "'phel ba bla na med pa'i byang chub kyi 'bras",
    "NG0730:14": "bu la 'jug pa'i chos ston pa dang */",
    "NG0730:15": "don dam pa'i lta ba la snyoms par zhugs so //",
    "NG0730:16": "de'i 'khor sa la gnas pa'i gnod sbyin pho mo bcu drug dang */",
    "NG0730:17": "'jig rten gyi yab yum 'khor dang bcas pa rnams 'dus shing 'khod do //",
    "NG0730:18": "mdor na gnod sbyin gyi rigs bye ba khrag khrig du ma 'dus nas bzhugs so //",
    "NG0730:19": "bzhugs par gyur to //",
    "NG0730:20": "de nas gnod sbyin 'khor stong phrag du ma dang bcas pa dag kyang */",
    "NG0730:21": "zhal nas rang rang gi sngags zlos shing rin po che du ma char du 'bebs pa /",
    "NG0730:22": "phyag na dgos 'dod 'byung ba'i phyag mtshan sna tshogs bsnams pa /",
    "NG0730:23": "longs spyod yid bzhin du 'byung ba de dag gis //",
    "NG0730:24": "rang rtags srog gi snying po mdongs gsol du phul lo //",
    "NG0730:25": "de nas 'khor rnams gtso la shin tu chags shing gdungs pa'i sems kyis 'di skad ces gsol to //",
    "NG0730:26": "e ma ho /",
    "NG0730:27": "nor bu bzang po la sogs pa'i //",
    "NG0730:28": "gnod sbyin chen po brgyad la sogs //",
    "NG0730:29": "zla 'od zer ma la sogs pa'i //",
    "NG0730:30": "gnod sbyin gtso mo brgyad la sogs pa'i //",
    "NG0730:31": "nyid kyi 'khor du rtogs pa yi //",
    "NG0730:32": "gnod sbyin stong phrag thams cad kun //",
    "NG0730:33": "gnod sbyin gtso bo'i bka' nyan cing *//",
    "NG0730:34": "las kyi bya ba gang 'tshal ba //",
    "NG0730:35": "gtso bos bka' stsal bdag nyan 'tshal //",
    "NG0730:36": "gnod 'dzin gtso bos stsal du gsol //",
    "NG0730:37": "zhes zhus so //",
    "NG0730:38": "bcom ldan 'das 'phags pa gnod 'dzin dpal gyis bka' stsal pa /",
    "NG0730:39": "nyon cig 'dus pa'i 'khor tshogs dpal //",
    "NG0730:40": "las ngan byas na dmyal bar ltung *//",
    "NG0730:41": "dam tshig gnyan la gnas pa dang *//",
    "NG0730:42": "bde gshegs bka' lung gzhung bzhin du //",
    "NG0730:43": "bla med byang chub sgrub pa dang *//",
    "NG0730:44": "gzhan don dag la brtson pa dang *//",
    "NG0730:45": "sdom pa gsum la gnas pa yi //",
    "NG0730:46": "rnal 'byor dam pa de nyid la //",
    "NG0730:47": "bla med byang chub thob pa dang *//",
    "NG0730:48": "nad med bar chad zhi ba dang *//",
    "NG0730:49": "tshe rings sris rme mi rnams byams //",
    "NG0730:50": "bkra shis nor zas 'phel ba dang *//",
    "NG0730:51": "bde ba'i bsam pa rdzogs par mdzod //",
    "NG0730:52": "ces gsungs @#//",
    "NG0730:53": "so //",
    "NG0730:54": "de nas 'khor rnams kyis skad mthun par 'di skad ces gsol to //",
    "NG0730:55": "chos mdzad thams cad bsrung ba dang *//",
    "NG0730:56": "bla med byang chub sgrub pa dang *//",
    "NG0730:57": "bkra shis bar chod med pa dang *//",
    "NG0730:58": "bsam pa yid bzhin 'grub pa dang *//",
    "NG0730:59": "gnod pa thams cad bzlog bgyid do //",
    "NG0730:60": "zhes dam bcas so //",
    "NG0730:61": "yang bcom ldan 'das gnod 'dzin gyis bka' stsal pa /",
    "NG0730:62": "khyed kyis de ltar byas gyur na //",
    "NG0730:63": "sangs rgyas thams cad mnyes par 'gyur //",
    "NG0730:64": "de yang ci yi phyir zhe na //",
    "NG0730:65": "nga yi bstan pa 'di dag ni //",
    "NG0730:66": "sangs rgyas kun gyi yum yin no //",
    "NG0730:67": "zhes gsungs so //",
    "NG0730:68": "de nas gtso bo la /",
    "NG0730:69": "'khor gnod sbyin rnams kyis 'di skad ces gsol to //",
    "NG0730:70": "shin tu mdzes pa'i gnod sbyin tshogs //",
    "NG0730:71": "nyid kyis skye ba sngon rol du //",
    "NG0730:72": "las su bya ba gang la spyad //",
    "NG0730:73": "gnod sbyin 'phags pas bka' stsal cig / ces zhus so //",
    "NG0730:74": "de nas bcom ldan 'das gnod sbyin chen pos bka' stsal pa //",
    "NG0730:75": "thugs rje 'byung ba'i rgyud 'di ni //",
    "NG0730:76": "gsang sngags bdag po de la dris //",
    "NG0730:77": "gnod sbyin chen po khyed rnams la //",
    "NG0730:78": "de yis mkhyen pas legs par 'chad //",
    "NG0730:79": "ces gsungs pa dang */",
    "NG0730:80": "de nas 'khor gyi nor bu bzang pos dri ba dri bsam ste stan las langs pa dang *//",
    "NG0730:81": "gsang ba'i bdag po de nyid kyis //",
    "NG0730:82": "'khor gyi rtog pa thugs su chud nas //",
    "NG0730:83": "nor bu bzang po la glang po'i lta stangs kyis gzigs nas 'di skad ces gsungs so //",
    "NG0730:84": "nyon cig 'khor gyi gnod sbyin kun //",
    "NG0730:85": "sngon chad lha yi yul na 'dug / las su lha yi longs spyod spyad //",
    "NG0730:86": "ming ni rin chen nor bur grags //",
    "NG0730:87": "zhes gsungs so //",
    "NG0730:88": "'khor gyis gsang ba'i bdag po la gsol pa //",
    "NG0730:89": "kye kye gnod sbyin bcom ldan 'das //",
    "NG0730:90": "rin chen nor bu bya ba ru //",
    "NG0730:91": "gnod sbyin lus su skye ba de //",
    "NG0730:92": "las kyi rnam smin ci las byung *//",
    "NG0730:93": "gsang ba'i bdag pos bka' stsol cig / ces zhus pa dang */",
    "NG0730:94": "yang gsungs ba /",
    "NG0730:95": "nyon cig gnod sbyin nor bu bzang *//",
    "NG0730:96": "sum cu rtsa gsum lha yul du //",
    "NG0730:97": "yongs 'du sa brtol shing gcig la //",
    "NG0730:98": "lha dang lha min rtsod pa byung *//",
    "NG0730:99": "lha rnams 'pham par gyur ba las //",
    "NG0730:100": "rin chen nor bu lha yi bus //",
    "NG0730:101": "sangs rgyas mar me mdzad ces la //",
    "NG0730:102": "me tog man d+ha ra ba gtor //",
    "NG0730:103": "spyan sngar smon lam 'di btab pas //",
    "NG0730:104": "bcom ldan 'das kyis bdud rnams dang *//",
    "NG0730:105": "bdud kyi ris kyi lha rnams dang *//",
    "NG0730:106": "lha ma yin thams cad 'dul ba dang *//",
    "NG0730:107": "rin chen gter la longs spyod nas //",
    "NG0730:108": "dbul po'i sdug bsngal sel ba dang *//",
    "NG0730:109": "bla med byang chub thob par shog / de skad smon lam btab pa dang *//",
    "NG0730:110": "sangs rgyas mar me mdzad chen gyis //",
    "NG0730:111": "de yi mgo thog phyag bzhag nas //",
    "NG0730:112": "'dod pa'i khams la dbang mdzad pa'i //",
    "NG0730:113": "mgon po dzam b+ha la zhes pa //",
    "NG0730:114": "dgos 'dod dag la longs spyod pa'i //",
    "NG0730:115": "gnod sbyin du ma'i 'khor gyis bskor //",
    "NG0730:116": "dbul 'phongs kun @#//",
    "NG0730:117": "la thugs rjes gzigs //",
    "NG0730:118": "las 'phro can la dngos grub ster //",
    "NG0730:119": "de lta bu yi gnod sbyin du //",
    "NG0730:120": "skye bar de ni the tshom med //",
    "NG0730:121": "phyag na rdo rjes byin brlob cing *//",
    "NG0730:122": "chos dang mthun par dbul 'phongs sel //",
    "NG0730:123": "rin chen rdo rje'i bu ru skye //",
    "NG0730:124": "lha yi dug lnga zhi nas kyang *//",
    "NG0730:125": "shin tu mdzes pa'i las rnams spyod //",
    "NG0730:126": "mar me mdzad kyi spyan snga ru //",
    "NG0730:127": "rgyal 'theb shakya thub pa dang *//",
    "NG0730:128": "smon lam gcig tu btab pa'i mthus //",
    "NG0730:129": "da lta shaka thub bstan pa la //",
    "NG0730:130": "bsgrub na dngos grub myur bar the tshom med //",
    "NG0730:131": "dbul 'phongs sdug bsngal sel bar 'gyur //",
    "NG0730:132": "zhes gsungs so //",
    "NG0730:133": "'khor gyis gsol ba /",
    "NG0730:134": "legs so legs so bcom ldan 'das //",
    "NG0730:135": "legs so legs so rdo rje 'chang *//",
    "NG0730:136": "ji ltar bstan pa de bzhin du //",
    "NG0730:137": "bdag cag 'khor dang bcas pa yang *//",
    "NG0730:138": "mgon po dzam+b+ha la bzhin du //",
    "NG0730:139": "bgyid cing bka' nyan gsung bstod do //",
    "NG0730:140": "zhes smras so //",
    "NG0730:141": "thugs rje 'byung ba'i rgyud las /",
    "NG0730:142": "skye brgyud dang gleng gzhi'i le'u ste dang po'o ///",
    "NG0730:143": "/ de nas 'dus pa'i 'khor rnams kyis //",
    "NG0730:144": "gsang ba'i bdag po la gsol pa //",
    "NG0730:145": "mgon po gnod 'dzin sgrub pa'i thabs //",
    "NG0730:146": "gdul bya'i gnyen po gang la bya //",
    "NG0730:147": "gsang ba'i bdag po gnod sbyin gyis //",
    "NG0730:148": "bsnyen bsgrub las sbyor bka' stsol cig / bcom ldan 'das kyis bka' stsal pa //",
    "NG0730:149": "nyon cig 'dus pa'i 'khor tshogs kyi //",
    "NG0730:150": "gnod sbyin sgrub pa'i rnal 'byor pas //",
    "NG0730:151": "dang po phyag na rdo rje bsgrub //",
    "NG0730:152": "gzhung dang mthun pa'i gnas dag tu //",
    "NG0730:153": "stegs bu gru bzhi mdzes pa'i khar //",
    "NG0730:154": "tsan dan bsregs pa'i dud pa dang *//",
    "NG0730:155": "gu gul dkar po bcas pa yi //",
    "NG0730:156": "bdud rtsi lnga yi chag chag gdab //",
    "NG0730:157": "de stengs me tog sngon pos dgram //",
    "NG0730:158": "dam tshig bskyed la ye shes lha //",
    "NG0730:159": "spyan drangs phyi nang gsang gsum mchod //",
    "NG0730:160": "'bum tsho gsum du sngags 'di bzlas //",
    "NG0730:161": "om tsan+da ma ha ro sha na hum phat /",
    "NG0730:162": "gtor ma sha lnga bdud rtsi lnga //",
    "NG0730:163": "'bru gsum sngags kyis byin gyis brlab //",
    "NG0730:164": "mchod bstod gsol gdab mnyes byas nas //",
    "NG0730:165": "me tog sngon po dus chen mchod //",
    "NG0730:166": "sku gsung thugs kyi rtags byung na //",
    "NG0730:167": "de nas gnod sbyin sgrub par bya'o //",
    "NG0730:168": "thugs rje 'byung ba'i rgyud las /",
    "NG0730:169": "bsnyen sgrub las sbyor gyi le'u ste gnyis pa'o ///",
    "NG0730:170": "/ sems can rnams la sob pas na //",
    "NG0730:171": "mgon po zhes ni de la bya //",
    "NG0730:172": "bkra shis zas nor 'phel bas na //",
    "NG0730:173": "gnod 'dzin zhes ni de la bya //",
    "NG0730:174": "gser mdog 'dra bas gnod sbyin te //",
    "NG0730:175": "'phongs pa re skongs nor gyi lha //",
    "NG0730:176": "thugs rje 'byung ba'i rgyud las /",
    "NG0730:177": "gnod gnas kyi mtshan nyid bstan pa'i le'u ste gsum",
    "NG0730:178": "pa'o // // de nas 'khor gyi nor lha yis",
    "NG0730:179": "// gsang ba po la 'di skad gsol //",
    "NG0730:180": "mgon po gnod 'dzin sgrub pa'i gnas //",
    "NG0730:181": "gsang sngags bdag pos bka' stsol cig / ces zhus pas /",
    "NG0730:182": "gsang sngags bdag pos bka' stsal pa //",
    "NG0730:183": "nyon @#//",
    "NG0730:184": "cig nor lha 'khor dang bcas //",
    "NG0730:185": "gnas ni yid du 'ong ba yi //",
    "NG0730:186": "byang du kha ltas gser gyi mdog / gnya' shing 'dzin 'dra'i ri chen la //",
    "NG0730:187": "gser gyi lha bshos lta bu 'am //",
    "NG0730:188": "gnam gyi ka ba 'dra ba'i ri zlum po //",
    "NG0730:189": "chu gling me tog gling chags sam //",
    "NG0730:190": "rgya mtsho chen po 'am yang na dben pa'i sa //",
    "NG0730:191": "yang na bkra shis nyams dga' 'am //",
    "NG0730:192": "mdor na rin chen lnga'i bzhi'o //",
    "NG0730:193": "gdeng dang ldan pa'i rnal 'byor pas //",
    "NG0730:194": "byang chub thob mthong bsod nams 'phel //",
    "NG0730:195": "bkra shis dngos grub thob bya'i phyir //",
    "NG0730:196": "sgrubs na dngos grub myur du 'grub par 'gyur //",
    "NG0730:197": "the tshom spang ba shin tu gces //",
    "NG0730:198": "spro ba dang ni ldan par bya //",
    "NG0730:199": "thugs rje 'byung ba'i rgyud las /",
    "NG0730:200": "gnas bstan pa'i le'u ste bzhi pa'o ///",
    "NG0730:201": "/ de nas 'khor gyi nor lha yis //",
    "NG0730:202": "gsang bdag la ni 'di skad zhus //",
    "NG0730:203": "rten pa'i dal dang mchod pa'i rdzas //",
    "NG0730:204": "gsang ba'i bdag pos bshad par 'tshal //",
    "NG0730:205": "gsang ba'i bdag pos bka' stsal pa //",
    "NG0730:206": "nyon cig 'dus pa'i 'khor tshogs kun //",
    "NG0730:207": "theg chen byang chub sems ldan pas //",
    "NG0730:208": "lo zla gza' skar shis pa la //",
    "NG0730:209": "dga' ba'i tshal lam kun dga' ra ba 'am //",
    "NG0730:210": "yang na bkra shis dben gnas su //",
    "NG0730:211": "bsod nams ldan pa'i rgyal po 'am //",
    "NG0730:212": "khyim bdag bram ze phun sum tshogs //",
    "NG0730:213": "khang khyim dag nas sa blangs pa //",
    "NG0730:214": "dkyil 'khor gru bzhi 'tshams par brtsigs //",
    "NG0730:215": "steng du rin chen sna tshogs brdar //",
    "NG0730:216": "gtsang sbra byi dor legs byas la //",
    "NG0730:217": "de stengs ba blas ser por byugs //",
    "NG0730:218": "tshang thig zur thig mtha' thig gdab //",
    "NG0730:219": "thig rnams mkhas pas rdzogs byas la //",
    "NG0730:220": "de nas dkyil 'khor bzhengs pa ni //",
    "NG0730:221": "pho brang 'khor lo rtsibs brgyad ser //",
    "NG0730:222": "rtsibs brgyad gong ras gser mdog sngo //",
    "NG0730:223": "mu khyud rin chen sna tshogs bri //",
    "NG0730:224": "gru chad ljang khung rin po che //",
    "NG0730:225": "bar khyams phyogs tshon dag tu'o //",
    "NG0730:226": "pany+tsa ra ga rtsig par bya //",
    "NG0730:227": "de stengs tsan dan byang bu la //",
    "NG0730:228": "dngos grub gang 'dod gsol byang bri //",
    "NG0730:229": "rdzogs par bris la steng du bzhag / man 'ji chen po gcig gi khar //",
    "NG0730:230": "rul sbal khob pa yod na rab //",
    "NG0730:231": "med na rin chen snod nang du //",
    "NG0730:232": "nas dang gro dang 'bras la ni //",
    "NG0730:233": "phye byas gtor ma bzang byas te //",
    "NG0730:234": "dbus su lta bshos bcug byas te //",
    "NG0730:235": "mtheb kyu dag gis mtha' ma bskor //",
    "NG0730:236": "dkar gsum mngar gsum brgyan byas la //",
    "NG0730:237": "dkyil 'khor dbus su dgod par bya //",
    "NG0730:238": "phyi yi mchod pa lnga rnams bsham //",
    "NG0730:239": "dar ser dag gis rnam brgyan bya //",
    "NG0730:240": "me tog ser po dus med mchod //",
    "NG0730:241": "mun nag mi shis mar me rten //",
    "NG0730:242": "phud dang bdud rtsi rnam lnga bsham //",
    "NG0730:243": "gnod sbyin sprul phyir spos dud btang *//",
    "NG0730:244": "bkra shis tshe yi 'brang rgyas bya //",
    "NG0730:245": "gzhan yang zhal zas sna tshogs bsags //",
    "NG0730:246": "thugs rje 'byung ba'i rgyud las /",
    "NG0730:247": "dkyil 'khor bri ba dang rdzas dgod pa'i le'u ste lnga pa'o ///",
    "NG0730:248": "/ yang @#//",
    "NG0730:249": "'dus pa'i 'khor rnams kyis //",
    "NG0730:250": "bcom ldan 'das gsang ba po la 'di skad gsol to //",
    "NG0730:251": "gnod 'dzin 'khor bcas bsgrub pa ni //",
    "NG0730:252": "bsnyen sgrub lha tshogs ji ltar bsgom //",
    "NG0730:253": "zhes smras so //",
    "NG0730:254": "gsang ba'i bdag pos 'id skad bshad //",
    "NG0730:255": "'dus pa'i tshogs chen kun nyon cig / phyi rabs don du bshad kyis nyon //",
    "NG0730:256": "dbus su gsang ba'i bdag po ste //",
    "NG0730:257": "phyag mtshan rdo rje rtse lnga pa //",
    "NG0730:258": "gnyen pa'i tshul du bsgom par bya //",
    "NG0730:259": "nyi zla pad+ma'i gdan stengs su //",
    "NG0730:260": "phyag rdor mdun du sku bskyed la //",
    "NG0730:261": "yi ge dzam las dzam+b+ha la //",
    "NG0730:262": "ye shes nor lha yab yum bsgom //",
    "NG0730:263": "de yi mdun du pad+ma'i steng *//",
    "NG0730:264": "yi ge b+ha las sku bskyed pa //",
    "NG0730:265": "'jig rten nor lha yab yum bsgom //",
    "NG0730:266": "'khor lo rtsibs brgyad steng du yang *//",
    "NG0730:267": "gnod sbyin brgyad dang btsun mo brgyad //",
    "NG0730:268": "sku dang phyag rgya gsal bar bsgom //",
    "NG0730:269": "byang sgor gnod sbyin sgo ba ste //",
    "NG0730:270": "mu ran gnod sbyin 'bum phrag bskyed //",
    "NG0730:271": "de ni bsgom pa'i rim pa'o //",
    "NG0730:272": "thugs rje 'byung ba'i rgyud las //",
    "NG0730:273": "dkyil 'khor bri ba dang lha tshogs bsgom pa'i le'u ste drug pa'o ///",
    "NG0730:274": "/ de nas 'dus pa'i 'khor tshogs kyis //",
    "NG0730:275": "gsang ba'i bdag po la 'di skad zhus so //",
    "NG0730:276": "gnod sbyin lha tshogs sgrub 'dod na //",
    "NG0730:277": "de yi bla rdo ji ltar bzung *//",
    "NG0730:278": "gsang ba'i bdag pos bka' stsal pa //",
    "NG0730:279": "nyon cig 'dus pa'i 'khor tshogs kun //",
    "NG0730:280": "du ru ka ni bcu rnams la //",
    "NG0730:281": "gnod sbyin 'khor dang bcas pa yi //",
    "NG0730:282": "srog sngags khri tsho gcig bzlas na //",
    "NG0730:283": "gtso 'khor rtsa sngags gser gyis bri //",
    "NG0730:284": "dar dkar dag la 'khor lo rtsibs brgyad bri //",
    "NG0730:285": "phyi ru rdo rje rgya gram rgya yis gdab //",
    "NG0730:286": "dar dkar nang du gong gi tshe //",
    "NG0730:287": "phyi rim dar ser dag gis bstum //",
    "NG0730:288": "gser dngul rten 'brel snying po bri //",
    "NG0730:289": "des dril de la tshas kyang bya //",
    "NG0730:290": "skud pa ser pos dril nas ni //",
    "NG0730:291": "gtsug gam mgul du btags byas na //",
    "NG0730:292": "lus dang grib ma bzhin du 'ong *//",
    "NG0730:293": "bsam pa 'grub la chos dang 'phrad //",
    "NG0730:294": "bsrung ba'i mchog tu 'di 'gyur ro //",
    "NG0730:295": "thugs rje 'byung ba'i rgyud las /",
    "NG0730:296": "bla rdo gzung ba'i le'u ste bdun pa'o ///",
    "NG0730:297": "/ de nas yang 'khor rnams kyis 'di skad ces gsol to //",
    "NG0730:298": "lta sgom spyod pa ji ltar lags //",
    "NG0730:299": "zhes dris pa dang */",
    "NG0730:300": "bcom ldan 'das kyis 'di skad gsungs //",
    "NG0730:301": "nyon cig 'dus pa'i 'khor tshogs kun //",
    "NG0730:302": "lta ba snang stong dbyer med la //",
    "NG0730:303": "yengs med stong par sangs nge zhog / sgom pa gsal stong 'dzin med la //",
    "NG0730:304": "rang byung ye shes sa le bsgom //",
    "NG0730:305": "spyod pa rang byung lhug pa yin //",
    "NG0730:306": "rang rgyud bzang ba 'bal le spyad //",
    "NG0730:307": "'bras bu sku gsum lhun grub la //",
    "NG0730:308": "bya btsal med pa lhan ne 'byung *//",
    "NG0730:309": "phyi rabs don du bshad byas pas //",
    "NG0730:310": "lung bstan dag pas dpal gyi dgongs pa ni //",
    "NG0730:311": "nam mkha'i dbyibs ltar ma g.yos dbyibs dang kha dog med //",
    "NG0730:312": "rgyal ba'i yum mchog rtogs pa kun dang bral zhing",
    "NG0730:314": "[(]2[)]@#// 'das //",
    "NG0730:315": "chos dbyings nyon mongs shes bya'i sgrib pa kun las sgrol //",
    "NG0730:316": "ma lus 'dir 'dus rdzogs chen kun //",
    "NG0730:317": "'di la spyod pa 'khor 'das gcig gi sa //",
    "NG0730:318": "ma bcos sangs rgyas kun gyi dgongs pa yin //",
    "NG0730:319": "theg chen byang chub sangs rgyas bla na med //",
    "NG0730:320": "'di la ye shes sbyor lam rnal 'byor kyang *//",
    "NG0730:321": "sku gsum thig le nyag gcig ngang la ma g.yos bzhin //",
    "NG0730:322": "dran dang dran med skyed med blo las 'das //",
    "NG0730:323": "rgya mtsho chen po bzhin du gcig tu rdzogs //",
    "NG0730:324": "lta sgom spyod pa 'di dang gnyis med sems de nyid //",
    "NG0730:325": "dbyer med snying rje dam tshig rab tu zhi las 'byung *//",
    "NG0730:326": "de la gnod sbyin tshogs kyis //",
    "NG0730:327": "dngos grub gang 'dod sbyin par byed //",
    "NG0730:328": "ces gsungs so //",
    "NG0730:329": "thugs rje 'byung ba'i rgyud las /",
    "NG0730:330": "lta sgom spyod pa bstan pa'i le'u ste brgyad pa'o //    // bcom ldan 'das kyis yang gsungs pa //",
    "NG0730:331": "nyon cig 'khor du gtogs pa rnams //",
    "NG0730:332": "dam tshig spyod pa 'di lta ste //",
    "NG0730:333": "gsang spyod dkyil 'khor dbang rnams dang *//",
    "NG0730:334": "snod ngan gzhan la gab par bya //",
    "NG0730:335": "bkra shis sgrub khang rgyun du gnas par bya //",
    "NG0730:336": "ku sha'i stan thog snying po rgyun du bgrang *//",
    "NG0730:337": "skye bo gzhan dang mi mthun ra ro bag med spang *//",
    "NG0730:338": "bla ma yi dam lha dang dkon mchog gsum //",
    "NG0730:339": "de min gzhan la phyag mi bya //",
    "NG0730:340": "sems can rnams la phan sems bskyed //",
    "NG0730:341": "me tog ser pos mchod pa brtson par bya //",
    "NG0730:342": "dbyangs snyan dag gis tho rangs bstod pa bya //",
    "NG0730:343": "smon lam gang 'dod dag la thun mtshams nan tan skyed //",
    "NG0730:344": "mchod pa rnam lnga dag la rtag tu brtson par bya //",
    "NG0730:345": "'gro drug dbul ba'i sdug bsngal bsal ba'i phyir //",
    "NG0730:346": "gnod sbyin mnyes par byas la nor phyugs spel //",
    "NG0730:347": "de rnams bsam pa drag po rtag tu bya //",
    "NG0730:348": "de ltar byas na gnod 'dzin mi 'grub mi srid do //",
    "NG0730:349": "dngos grub 'byung bar the tshom gang yang med //",
    "NG0730:350": "thugs rje 'byung ba'i rgyud las /",
    "NG0730:351": "dam tshig spyod pa'i le'u ste dgu pa'o //     // de nas 'dus pa'i 'khor tshogs kyis //",
    "NG0730:352": "gsang ba'i bdag la 'di skad zhus //",
    "NG0730:353": "de yi bsnyen pa ji ltar bya //",
    "NG0730:354": "gsang ba'i bdag pos 'di skad gsungs //",
    "NG0730:355": "'dus pa'i 'khor bcas nga la nyon //",
    "NG0730:356": "bsnyen pa'i dus su gtor ma btang *//",
    "NG0730:357": "phyi mtshams bsrung zhing nang mtshams gcad //",
    "NG0730:358": "dkyil 'khor bris la rgyan rnams dgod //",
    "NG0730:359": "dam rdzas bsogs cing mchod rdzas dgram //",
    "NG0730:360": "thugs kyi snying po 'di bzlas so //",
    "NG0730:361": "om dzam+b+ha la dza len tra ya rad na sid+d+hi tsit+ta hum /",
    "NG0730:362": "'di ni yon tan snying pa yin //",
    "NG0730:363": "om dzam dzam+b+ha la dza len tra ya hum hum /",
    "NG0730:364": "'di ni nye ba'i snying po yin //",
    "NG0730:365": "om ahhum /",
    "NG0730:366": "dzam+b+ha la dza len dra ya rad na sid+hi pu+u shim ku ru hum hum /",
    "NG0730:367": "'di ni spyan drangs pa'i sngags so //",
    "NG0730:368": "e ha li ma ha yak+sha dzam+b+ha la dza len dra ya dza hum bam ho //",
    "NG0730:369": "thugs kyi snying po stong bzlas so //",
    "NG0730:370": "yon tan snying po khri bzlas so //",
    "NG0730:371": "nye ba'i bsnyen pa la 'bum bzlas @#//",
    "NG0730:372": "so //",
    "NG0730:373": "spyan drangs pa'i sngags so //",
    "NG0730:374": "thugs rje 'byung ba'i rgyud las /",
    "NG0730:375": "bsnyen pa'i sngags bstan pa'i le'u ste bcu pa'o //",
    "NG0730:376": "// de nas 'dus pa'i 'khor gyis 'di skad ces",
    "NG0730:377": "gsol to // e ma ho /",
    "NG0730:378": "rdo rje gsang ba'i bdag po che //",
    "NG0730:379": "'gro ba'i don la brtson mdzad pa //",
    "NG0730:380": "phyi rabs gang zag rnams kyi don //",
    "NG0730:381": "gnod sbyin gtso 'khor ji ltar sgrub //",
    "NG0730:382": "gsang ba'i bdag pos bka' stsal pa //",
    "NG0730:383": "'dus pa'i 'khor tshogs kun nyon cig / gnod sbyin rnams kyi sgrub thabs ni //",
    "NG0730:384": "phyi rabs don du ngas bshad kyis //",
    "NG0730:385": "dad ldan gnod sbyin grub 'dod pas //",
    "NG0730:386": "sgrub thabs phyi nang gsang ba gsum //",
    "NG0730:387": "thog mar phyi sgrub bshad par bya //",
    "NG0730:388": "snying rje byang chub sems ldan pa'i //",
    "NG0730:389": "zla stod tshes grangs shis pa la //",
    "NG0730:390": "stegs bu gong bzhin brtsigs byas la //",
    "NG0730:391": "'khor lo rtsibs brgyad nang du ni //",
    "NG0730:392": "dbus su ne'u le gcig gzhug go / rtsibs brgyad dag la re re 'o //",
    "NG0730:393": "dbusakyi ne'u le gcig nang du //",
    "NG0730:394": "ye shes nor lha yab yum gyi //",
    "NG0730:395": "rtsa sngags gser gyis bris nas ni //",
    "NG0730:396": "shing thog rnam rgyal nang du gzhug / 'jig rten nor lha yab yum gyi //",
    "NG0730:397": "srog sngags bi dza pu rar gzhug / 'khor gyi nor lha brgyad gnyis kyi //",
    "NG0730:398": "rang rang srog sngags bris pa dang *//",
    "NG0730:399": "a ru ra ni gzhug par bya //",
    "NG0730:400": "ne'u le'i kha nas rin chen skyug par bya //",
    "NG0730:401": "re re dag la ye shes dgug gzhug bya //",
    "NG0730:402": "de ltar rab gnas bzang byas la //",
    "NG0730:403": "rnam lnga la sogs pu tsa bsham //",
    "NG0730:404": "gnod sbyin tshogs la dbul bar bya'o //",
    "NG0730:405": "yid bzhin dngos grub ster bar bsam //",
    "NG0730:406": "bdag nyid gsang bdag gsal ba yis //",
    "NG0730:407": "gnod sbyin srog sngags drangs par bya //",
    "NG0730:408": "lcags kyu'i phyag rgya bcas nas ni //",
    "NG0730:409": "bzlas na dngos grub 'di ltar yod //",
    "NG0730:410": "thams cad 'grub phyir bshad par bya //",
    "NG0730:411": "om dzam+b+ha la dza len dra ya swa ha /",
    "NG0730:412": "om ba su d+ha ri ni swa ha /",
    "NG0730:413": "om ma ni b+ha dra ya swa ha /",
    "NG0730:414": "om tsan dra ka na t+yai swa ha /",
    "NG0730:415": "om pu r+na b+ha dra ye swa ha /",
    "NG0730:416": "om dan d+ha ye swa ha /",
    "NG0730:417": "om d+ha na d+ha ye swa ha /",
    "NG0730:418": "om su d+han d+ha yai swa ha /",
    "NG0730:419": "om bi tsi pa ni ye swa ha /",
    "NG0730:420": "om ar+ya ya swa ha /",
    "NG0730:421": "om pi tsi kun+da li ye swa ha /",
    "NG0730:422": "om pur+na b+ha dra ya swa ha /",
    "NG0730:423": "om ki li mi li na ye swa ha /",
    "NG0730:424": "om ta ye swa ha /",
    "NG0730:425": "om mu khen dra ye swa ha /",
    "NG0730:426": "om de byi ye swa ha /",
    "NG0730:427": "om swa ra si ta ye swa ha /",
    "NG0730:428": "gtso bo la stong bzlas /",
    "NG0730:429": "'khor la khri khri bzlas so //",
    "NG0730:430": "de ltar re re skyol ba dang bsham bu 'di btags so //",
    "NG0730:431": "d+ha na me de hi push+tim ku ru ye swa ha /",
    "NG0730:432": "nan kha te push+tim ku ru ye swa ha /",
    "NG0730:433": "rad na sid+hi sarba hum a a /",
    "NG0730:434": "de ltar brgya brgya gdags par gsungs //",
    "NG0730:435": "de yi ting 'dzin rim pa ni //",
    "NG0730:436": "sngags bzlas pa yi 'od zer gyis //",
    "NG0730:437": "ne'u le brgyad la phog pas ni //",
    "NG0730:438": "gtso 'khor bcas pa'i thugs dam bskul //",
    "NG0730:439": "sngon gyi dam tshig rjes dran nas //",
    "NG0730:440": "gang 'dod dngos grub 'byung bar 'gyur //",
    "NG0730:441": "ne'u le'i kha nas rin chen skyug par bsam //",
    "NG0730:442": "'od zer bde gshegs @#//",
    "NG0730:443": "rnam la phog / mnyes pa'i pu tsa phul bar bsam //",
    "NG0730:444": "sku gsung thugs kyi dngos grub bsdus //",
    "NG0730:445": "dal dang rdzas la bstim par bya //",
    "NG0730:446": "'od zer de la phar 'phros pas //",
    "NG0730:447": "khams gsum sems can sdug bsngal bsal //",
    "NG0730:448": "bkrag dang gzi byin tshur la bsdus //",
    "NG0730:449": "bdag gi dbul 'phongs sel bar bsam //",
    "NG0730:450": "mdor na dngos grub gang 'dod pa //",
    "NG0730:451": "gnod sbyin bsgul bskyod byas pa yi //",
    "NG0730:452": "gsang ba'i lam dang ne le yis //",
    "NG0730:453": "kha dang 'phongs nas rin po che //",
    "NG0730:454": "dgos 'dod lhug par 'byung bar bsam //",
    "NG0730:455": "ci 'dod nor zas rnam pa de //",
    "NG0730:456": "ser ba drag po 'bab pa bzhin //",
    "NG0730:457": "lhugs lhugs ga 'ur 'dus par bsam //",
    "NG0730:458": "ne'u le'i gnad dbab ces kyang bya //",
    "NG0730:459": "bca' thabs gnas kyi gdams pa zhes kyang bya //",
    "NG0730:460": "dngos grub yar du mi gzhug pa zhes kyang bya //",
    "NG0730:461": "mdor na sid+d+hi mi 'byung mi srid do //",
    "NG0730:462": "thugs rje 'byung ba'i rgyud las /",
    "NG0730:463": "phyi sgrub ne'u le brgyad la rten nas bkra shis",
    "NG0730:464": "zas nor sgrub pa'i le'u ste bcu gcig pa'o //",
    "NG0730:465": "// de nas nang ltar bi dza pu ra brgyad",
    "NG0730:466": "la rten nas dgos 'dod dbang du bsdu ste sgrub",
    "NG0730:467": "pa ni // gnas ni yid 'ong dben pa ru //",
    "NG0730:468": "dkyil 'khor gong bzhin brtsig bar bya //",
    "NG0730:469": "pad+ma 'dab brgyad gong ras sngo //",
    "NG0730:470": "mtha' ma bkra shis rdzas brgyad bskor //",
    "NG0730:471": "khyams dang sgo rgyan rin chen 'bar //",
    "NG0730:472": "mdzes pa'i sgo ldan bris byas la //",
    "NG0730:473": "pad+ma'i phyogs kyi 'dab ma la //",
    "NG0730:474": "sman lnga 'bru lnga snying po lnga //",
    "NG0730:475": "rin chen sna lnga dar sna lnga //",
    "NG0730:476": "bcud kyis bkang ba'i bum pa lnga //",
    "NG0730:477": "'bras bu can gyi shing gis brgyan //",
    "NG0730:478": "mgul chings dar gyis dkri bar bya //",
    "NG0730:479": "bum pa de rnams thams cad kyi //",
    "NG0730:480": "nang du gong bzhin bshad par bya //",
    "NG0730:481": "bi dza pu+u ra brgyad gzhug go / dbus su rin chen snod nang du //",
    "NG0730:482": "'bru gsum dag gis dgang bar bya //",
    "NG0730:483": "de stengs rnam par rgyal ba yi //",
    "NG0730:484": "shing thog bzang po bzhi bzhag go / de la ye shes dang 'jig rten gyi //",
    "NG0730:485": "sbyor lam 'khor bcas tsa ka li //",
    "NG0730:486": "re re dag kyang dgod par bya //",
    "NG0730:487": "de rnams re re'i mdun du yang *//",
    "NG0730:488": "gong gi dngos grub gsol cig pa'i //",
    "NG0730:489": "bris pa'i byang bu re re gzugs //",
    "NG0730:490": "phyogs bzhi mtshams brgyad thams cad du //",
    "NG0730:491": "spos snod re re bzhag par bya //",
    "NG0730:492": "me tog dmar ser mar me dgod //",
    "NG0730:493": "dkar gtor bzang po dbus su bzhag / sna tshogs dar gyi rgyal mtshan gzugs //",
    "NG0730:494": "gdugs dang bla res steng brgyan no //",
    "NG0730:495": "bsgrub khang la sogs sa gzhi dag la yang *//",
    "NG0730:496": "bkra shis tshigs bcad du ma dang *//",
    "NG0730:497": "bkra shis rdzas brgyad bri bar bya //",
    "NG0730:498": "gnod sbyin sgrub pa'i sgrub khang de //",
    "NG0730:499": "rin chen gzhal yas khang du bsam //",
    "NG0730:500": "de las gang 'dod 'bab par bsam //",
    "NG0730:501": "'jig rten zas kyi bye brag rnams //",
    "NG0730:502": "ma lus 'tshogs par 'tshogs byas la //",
    "NG0730:503": "nyin dang mtshan dang dus drug tu //",
    "NG0730:504": "tshogs dang gtor ma @#//",
    "NG0730:505": "rgyun mi gcad //",
    "NG0730:506": "ser sna spangs pa'i sems kyis mchod //",
    "NG0730:507": "dkyil 'khor dbus su bum pa bzhag / de yi nang du 'bru lnga dang *//",
    "NG0730:508": "rin chen lnga dang snying po lnga //",
    "NG0730:509": "sman lnga dri lnga dkar gsum dang *//",
    "NG0730:510": "mngar gsum dag gis dgang bar bya //",
    "NG0730:511": "gnod sbyin gtso 'khor srog sngags ni //",
    "NG0730:512": "mthing shong rin chen gser gyis bri //",
    "NG0730:513": "gang 'dod gsol byang sham bu gdags //",
    "NG0730:514": "bkra shis rdzas brgyad bri la dgang *//",
    "NG0730:515": "bum gter dag tu gzhug par bya'o //",
    "NG0730:516": "des ni gnod sbyin gnas der 'du //",
    "NG0730:517": "nor rdzas 'chags pa'i rten byed do //",
    "NG0730:518": "bdag nyid gsang bdag gsal ba yis //",
    "NG0730:519": "gsang sngags rgyal po 'di dag ni //",
    "NG0730:520": "thams cad bsdus te bzlas par bya'o //",
    "NG0730:521": "om dzam+b+ha la dza len dra ya ba su ma ni tsan dra //",
    "NG0730:522": "su d+han d+ha su bi ra kun pu /",
    "NG0730:523": "ke grus mu da rin sa re tra swa ha /",
    "NG0730:524": "rad na sid+d+hi hum hum a /",
    "NG0730:525": "zla ba gsum du mi yengs bzlas //",
    "NG0730:526": "las gzhung dus drug dag tu srang *//",
    "NG0730:527": "thun mtshams bstod bskul dngos grub blang *//",
    "NG0730:528": "bi dza pu ra brgyad po de //",
    "NG0730:529": "gnod sbyin dag tu bskyed pa yi //",
    "NG0730:530": "ye shes spyan drangs gnyis med bstim //",
    "NG0730:531": "sngags rnams dag gis bzlas pa yis //",
    "NG0730:532": "'od zer de dag sku las 'phros //",
    "NG0730:533": "gnod sbyin sbyor ba'i brdas bskul bas //",
    "NG0730:534": "yab yum sbyor ba mdzad pa yis //",
    "NG0730:535": "sbyor ba'i mtshams nas bdud rtsi 'dzag / dbyar gyi shwa shor chen po ltar //",
    "NG0730:536": "bdud rtsis bsgrub khang khengs par bsam //",
    "NG0730:537": "bdud rtsi'i 'od zer phar 'phros pas //",
    "NG0730:538": "dus gsum bde gshegs mnyes mchod 'bul /",
    "NG0730:539": "tshur 'dus bdag gi gnas su thim //",
    "NG0730:540": "khams gsum sems can rnams la phog / sdig sgrib thams cad dag par bsam //",
    "NG0730:541": "tshur 'dus dbang du 'dus par bsam //",
    "NG0730:542": "bdud rtsi dngos la ma g.yos kyang *//",
    "NG0730:543": "dngos grub gang 'dod 'byung bar bsam //",
    "NG0730:544": "mtshan ma ngan pa'i ltas byung na //",
    "NG0730:545": "bar chad bzlog pa'i cho ga bya //",
    "NG0730:546": "de ltar ma yengs bsgom byas na //",
    "NG0730:547": "bkra shis tshe ring bar chod med //",
    "NG0730:548": "'di 'dod gang bsam 'grub par nges //",
    "NG0730:549": "'bru 'phel bsod nams skye bar 'gyur //",
    "NG0730:550": "las khrigs dmigs su lta bar bya //",
    "NG0730:551": "de ltar gang dmigs 'grub par 'gyur //",
    "NG0730:552": "thugs rje 'byung ba'i rgyud las /",
    "NG0730:553": "nang ltar bi dza pu+u ra brgyad la brten nas",
    "NG0730:554": "dgos 'dod sgrub pa'i le'u ste bcu gnyis pa'o //",
    "NG0730:555": "// gsang sgrub gnod sbyin gyi sku brgyad la brten",
    "NG0730:556": "nas snyan grags su sgrub pa ni /",
    "NG0730:557": "skad cig ma yi ting 'dzin gyis //",
    "NG0730:558": "gsang bdag bskyed la bgegs rnams bskrad //",
    "NG0730:559": "bla ma yi dam dkon mchog la //",
    "NG0730:560": "mchod pa'i bye brag mang po dbul //",
    "NG0730:561": "zas nor longs spyod dag dang ni //",
    "NG0730:562": "snyan grags thob par gsol ba gdab //",
    "NG0730:563": "lus ngag gus pas gsol gdab bya //",
    "NG0730:564": "bdag gis gnod sbyin 'di sgrub la //",
    "NG0730:565": "sems can dbul 'phongs gsal ba dang *//",
    "NG0730:566": "bla ma dkon mchog mchod mnyam du //",
    "NG0730:567": "bsam pa @#//",
    "NG0730:568": "bzang po rtag tu bya //",
    "NG0730:569": "de nas gsang bdag bskyed rim sgom //",
    "NG0730:570": "mchod bstod la sogs rim pa bzhin //",
    "NG0730:571": "gsang bdag thugs nas b+h+rum ston nas //",
    "NG0730:572": "b+h+rum las 'od zer 'phros 'dus pas //",
    "NG0730:573": "rin chen sna bdun las grub pa'i //",
    "NG0730:574": "'khor lo rtsibs brgyad yongs su gyur //",
    "NG0730:575": "gru bzhi sgo bzhi khyams kyis bskor //",
    "NG0730:576": "rin chen sna bdun khang pa las //",
    "NG0730:577": "sna tshogs rgyan gyis spras pa'o //",
    "NG0730:578": "bai dur sngon po'i bar khyams la //",
    "NG0730:579": "rin chen sna bdun ka bas bteg / lha yi thad du rin po che //",
    "NG0730:580": "thog ni mdzes par phub pa'o //",
    "NG0730:581": "bar dang mtshams bcad zab chen gyis //",
    "NG0730:582": "bla re bzang po bkab pa'o //",
    "NG0730:583": "bar bar dar dang phan dang ni //",
    "NG0730:584": "rin po che ni 'dzag pa'o //",
    "NG0730:585": "pany+tsa ra ga rtsig dang lhan //",
    "NG0730:586": "bai dur+ya yis phub byas la //",
    "NG0730:587": "g.yu yi shar thabs mdzes pa la //",
    "NG0730:588": "dngul gyi gyo pho gyo mo la //",
    "NG0730:589": "gser gyi 'gan 'jir lnga btsugs pa'o //",
    "NG0730:590": "shar sgo dkar la lho sgo ser //",
    "NG0730:591": "nub sgo dmar la byang sgo ljang *//",
    "NG0730:592": "rin chen rgyal mtshad du ma dang *//",
    "NG0730:593": "sna tshogs mdzes pa'i rgyan gyis brgyan //",
    "NG0730:594": "rin po che yi lcags ri dang *//",
    "NG0730:595": "rdo rje ra ba me ris bskor //",
    "NG0730:596": "'khor lo lte ba'i dbus nyid du //",
    "NG0730:597": "bai durasngon po'i khri rkang la //",
    "NG0730:598": "rin chen sna tshogs brgyan pa yin //",
    "NG0730:599": "de stengs pad+ma'i sdong po dang *//",
    "NG0730:600": "zla ba'i gdan ni bsam par bya //",
    "NG0730:601": "de stengs yi ge dkar po la //",
    "NG0730:602": "g.yu yi ral pa rab tu brgyan //",
    "NG0730:603": "de steng nyi ma pad+ma bsam par bya //",
    "NG0730:604": "de dbus yi ge dzam las ni //",
    "NG0730:605": "cho ga gsum gyi spro bsdu yis //",
    "NG0730:606": "ye shes gnod sbyin yab yum sgom //",
    "NG0730:607": "mdun du 'jig rten yab yum bsam //",
    "NG0730:608": "de gnyis sbyor ba mdzad pa las //",
    "NG0730:609": "nor lha brgyad dang btsun mo brgyad //",
    "NG0730:610": "sku dang phyag rgya gsal bsgoms la //",
    "NG0730:611": "bskyed dang spyan drangs mchod pa bya //",
    "NG0730:612": "ma gus pa la byin mi brlob //",
    "NG0730:613": "de na gus bas mnyes par bya //",
    "NG0730:614": "sgrub pa'i sngags dang las rnams rdzogs //",
    "NG0730:615": "mtshan ma'i rtags rnams rdzogs pa dang *//",
    "NG0730:616": "nges par dngos grub 'byung bar 'gyur //",
    "NG0730:617": "gnod sbyin gtso 'khor sku gzugs ni //",
    "NG0730:618": "lugs ma dag la byas pa yis //",
    "NG0730:619": "gtso ba dbus kyi lte ba la //",
    "NG0730:620": "gnod sbyin yab yum brgyad po ni //",
    "NG0730:621": "rtsibs brgyad dag la dgod par bya //",
    "NG0730:622": "mdun du 'brang rgyas re re bzhag / dkar gsum dag gis brgyan pa yi //",
    "NG0730:623": "gtor chen bzang po bsham par bya //",
    "NG0730:624": "tshogs dang gtor mas gsol ka bya //",
    "NG0730:625": "gzhan yang 'brang rgyas 'bras lug dang *//",
    "NG0730:626": "zhal zas bzang po sna tshogs mchod //",
    "NG0730:627": "zla ba ngo re'i dus bzang la //",
    "NG0730:628": "dkar gsum mngar gsum sbyar ba'i chus //",
    "NG0730:629": "gsang sngags rgyal po stong bzlas nas //",
    "NG0730:630": "gnod sbyin chen po brgyad rnams la //",
    "NG0730:631": "khyor ba stong dang rtsa brgyad du //",
    "NG0730:632": "mchod nas spos kyis gdug par bya //",
    "NG0730:633": "om dza dza dza dzam+b+ha la dza len dra ya /",
    "NG0730:634": "sarba sid+hi d+ha nam me de hi /",
    "NG0730:635": "d+ha ra d+ha ra na ma sid+ha dbang du bsdus swa ha hum /",
    "NG0730:636": "'od zer phar @#//",
    "NG0730:637": "'phros bde gshegs mnyes //",
    "NG0730:638": "tshur 'dus byin brlabs nus mthur ldan //",
    "NG0730:639": "phar 'phros sems can dbul 'phongs bsal //",
    "NG0730:640": "tshur 'dus shri'i rang bzhin gyur nas ni //",
    "NG0730:641": "bdag la thim nas dbang du 'dus par bsam //",
    "NG0730:642": "gnod sbyin mchod pas mnyes nas ni //",
    "NG0730:643": "gnod sbyin 'khor dang bcas pa la //",
    "NG0730:644": "kha dog lnga yi 'od zer 'phros nas ni //",
    "NG0730:645": "'jig rten khams su khyab byas pas //",
    "NG0730:646": "'byung ba lnga dang sems can thams cad kyi //",
    "NG0730:647": "bcud dang dngos grub thams cad ni //",
    "NG0730:648": "'ubs kyis bsdus nas bdag nyid la //",
    "NG0730:649": "'bru dang rin chen gos la sogs //",
    "NG0730:650": "gser g.yu sha mar rkang 'gros dang *//",
    "NG0730:651": "zas dang nor la sogs pa yi //",
    "NG0730:652": "kha ba babs pa lta bu la //",
    "NG0730:653": "rang nyid yid la gang 'dod pa'i //",
    "NG0730:654": "ban bun long long thibs thibs su //",
    "NG0730:655": "'ubs 'ubs bdag la 'dus par bsam //",
    "NG0730:656": "gang 'dod gnod sbyin 'khor bcas kyis //",
    "NG0730:657": "'dzam gling yongs la bsdus nas ni //",
    "NG0730:658": "rang gi lus ngag yid gsum la //",
    "NG0730:659": "tshur la thim nas khyim khengs bsam //",
    "NG0730:660": "de ltar ma yengs bsam zhing bzlas //",
    "NG0730:661": "bzlas pa bshol dus dngos grub blang *//",
    "NG0730:662": "rgyun gtor btang zhing 'phrin las bcol //",
    "NG0730:663": "sngags bzlas dngos grub blang ba'i sngags //",
    "NG0730:664": "'di nyid btags la dngos grub blang bar bya //",
    "NG0730:665": "om dzam+b+ha la dza len dra da la sam pa push+tim ku ru swa ha /",
    "NG0730:666": "dus drug mchod cing bzlas pa bya //",
    "NG0730:667": "de ltar ma yengs gyur pa na //",
    "NG0730:668": "de yi mtshan ma rmi lam du //",
    "NG0730:669": "gter ni brgya stong bton par 'gyur //",
    "NG0730:670": "de ni tsan dan dag gam ni //",
    "NG0730:671": "rgyas pa yi ni shing rnams la //",
    "NG0730:672": "rin chen sna tshogs pa yi sna //",
    "NG0730:673": "de sogs rgyas pa'i shing rnams la //",
    "NG0730:674": "rgyas pa'i sbyin sreg phul byas na //",
    "NG0730:675": "gnod sbyin tshogs rnams mnyes nas ni //",
    "NG0730:676": "rgyal ba'i dbang yang thob par 'gyur //",
    "NG0730:677": "longs spyoda'aphran tshegs smos ci dgos //",
    "NG0730:678": "snyan grags mi nub thob par 'gyur /",
    "NG0730:679": "thugs rje 'byung ba'i rgyud las /",
    "NG0730:680": "gsang sgrub gnod sbyin brgyad dang gsol ka la brten",
    "NG0730:681": "nas snyan grags su sgrub pa'i le'u ste bcu gsum",
    "NG0730:682": "pa'o /// / 'dus pa'i 'khor gyis yang gsol pa //",
    "NG0730:683": "gsang ba'i bdag po 'di gson cig / gsang sngags bsnyen pa'i bskyal thabs dang *//",
    "NG0730:684": "'di yi rtags dang mtshan ma dang *//",
    "NG0730:685": "ji ltar dag tu+u 'byung bar 'gyur //",
    "NG0730:686": "gsang ba'i bdag pos bka' stsal pa //",
    "NG0730:687": "nyon cig 'dus pa'i 'khor rnams kun //",
    "NG0730:688": "phyi rabs don du bshad par bya //",
    "NG0730:689": "sngags ni 'di ltar drang bar bya //",
    "NG0730:690": "blo dang sgrib pa spang bar bya //",
    "NG0730:691": "g.yal la sogs pa sngags rkyen ni //",
    "NG0730:692": "sngags kyi sgra zur nyams pa dang *//",
    "NG0730:693": "bul na nor cing yal bar 'gyur //",
    "NG0730:694": "dgon pa'i gnas nas dben khang du //",
    "NG0730:695": "phar la rgal bar mi rung ngo *//",
    "NG0730:696": "bar chad sngags pa rang la 'ong *//",
    "NG0730:697": "bsnyen bsgrub brtson pa gal che'o //",
    "NG0730:698": "grub pa'i rtags dang mtshan ma ni //",
    "NG0730:699": "'bru dang nor gyi char @#//",
    "NG0730:700": "'bab dang *//",
    "NG0730:701": "rnga dang 'brug sgra sgrogs pa dang *//",
    "NG0730:702": "shing gcod pa dang ri la 'dzeg / me tog 'thu dang dung 'bud dang *//",
    "NG0730:703": "rin po che ni rnyed pa dang *//",
    "NG0730:704": "rab kyi rtags su bshad pa'o //",
    "NG0730:705": "me tog du ma rnyed pa dang *//",
    "NG0730:706": "zas skom mang po g.yos pa dang *//",
    "NG0730:707": "'phraladu bza' bca' ster ba dang *//",
    "NG0730:708": "shing gcod pa dang ri la 'dzeg / 'bring gi rtags su bshad pa'o //",
    "NG0730:709": "me tog du ma rnyed pa dang *//",
    "NG0730:710": "zas skom mang po g.yos pa dang *//",
    "NG0730:711": "sprang pos kha zas ster ba dang *//",
    "NG0730:712": "tha ma'i dag du 'dod pa yin //",
    "NG0730:713": "rmi lam gzhan gyis nor khyer dang *//",
    "NG0730:714": "gzhan gyis nor zas phrogs pa dang *//",
    "NG0730:715": "shing la hab thob byed pa dang *//",
    "NG0730:716": "'jigs shing phyo sangs khyer ba dang *//",
    "NG0730:717": "de lta bu yi rtags byung na //",
    "NG0730:718": "rgyal po za kha bcings pa dang *//",
    "NG0730:719": "bar chod bzlog pa'i cho ga bya //",
    "NG0730:720": "tshogs bsags bla ma dkon mchog la //",
    "NG0730:721": "mnyes pa'i mchod pa dbul bar bya //",
    "NG0730:722": "yid ches mos gus bskyed par bya //",
    "NG0730:723": "sgrub brtson dam la gnas pa gces //",
    "NG0730:724": "thugs rje 'byung ba'i rgyud las /",
    "NG0730:725": "gsang sngags bzlas thabs dang rtags kyi le'u ste bcu bzhi pa'o ///",
    "NG0730:726": "/ de nas 'dus pa'i 'khor tshogs kyis //",
    "NG0730:727": "e ma ho //",
    "NG0730:728": "gsang ba'i bdag po chen po lags //",
    "NG0730:729": "gang zag snod kyi rim pa ni //",
    "NG0730:730": "rgyud 'di gang la gtad par bya //",
    "NG0730:731": "zhes gsol pa dang */",
    "NG0730:732": "gsang ba'i bdag pos bka' stsal pa //",
    "NG0730:733": "nyon cig 'dus pa'i 'khor tshogs kun //",
    "NG0730:734": "'di nyid legs par 'grub 'gyur na //",
    "NG0730:735": "ji ltar 'dod pa 'grub par 'gyur //",
    "NG0730:736": "des na 'di la nan tan skyed //",
    "NG0730:737": "gang zag snod kyi rim pa ni //",
    "NG0730:738": "'das pa dang ni ma 'ongs dus //",
    "NG0730:739": "da ltar 'dus pa'i 'khor tshogs khyed la gtad //",
    "NG0730:740": "gang zhig ma 'ongs sgrub byas na //",
    "NG0730:741": "de la lus dang grib bzhin du //",
    "NG0730:742": "'grogs shing dgos 'dod sgrub pa dang *//",
    "NG0730:743": "bstan pa gnyan po bsrung bar gyis //",
    "NG0730:744": "zhes bshad do //",
    "NG0730:745": "ma 'ongs pha la bstan pa ni //",
    "NG0730:746": "tsan dan lta bu'i gang zag dang *//",
    "NG0730:747": "sa gzhi lta bu'i gang zag dang *//",
    "NG0730:748": "yid ches brtson 'grub mos gus che //",
    "NG0730:749": "de lta bu yi gang zag la //",
    "NG0730:750": "shin tu gdams te sbyin par bya //",
    "NG0730:751": "mi bstan pa yi rim pa ni //",
    "NG0730:752": "kha sbubs can dang zhabs su brdol //",
    "NG0730:753": "dri ma can dang som nyi za //",
    "NG0730:754": "log chos mkhan dang g.yeng ba can //",
    "NG0730:755": "dka' thub mi nus rtog pa che //",
    "NG0730:756": "mi sgrub g.yeng dang gzhan las byed //",
    "NG0730:757": "dam med dmyal ba'i rgyu can la //",
    "NG0730:758": "rna bar ming yang mi bsgrag go / zhes gsungs so //",
    "NG0730:759": "de nas 'dus pa'i 'khor rnams kyis /",
    "NG0730:760": "gtso bo 'phags pa gnod 'dzin dang gsang ba pa'i bdag po la lha'i me tog gtor nas /",
    "NG0730:761": "rjes su yi rangs nas bstod pa'o //",
    "NG0730:762": "e ma ho /",
    "NG0730:763": "zhi ba'i las mdzad byang chub sems dpa'i tshul //",
    "NG0730:764": "rgyas pa'i las mdzad dga' ldan lha yi tshul //",
    "NG0730:765": "dbang gi las mdzad gtum po 'jigs pa'i tshul //",
    "NG0730:766": "drag po'i las mdzad sku+u la brjod du med //",
    "NG0730:767": "bstan pa bsrung zhing @#//",
    "NG0730:768": "zhal nas rgyud gsung ba //",
    "NG0730:769": "bdud rtsi gsang rgyud de la phyag 'tshal lo //",
    "NG0730:770": "dbul 'phongs sel phyir yon tan rgyas pa yi //",
    "NG0730:771": "rgyas pa'i mdog la dgos 'dod skong mdzad pa //",
    "NG0730:772": "mchog dang thun mong dngos grub bdag po ste //",
    "NG0730:773": "rgyas pa'i sangs rgyas de la phyag 'tshal lo //",
    "NG0730:774": "zhes bstod do //",
    "NG0730:775": "thugs rje 'byung ba'i rgyud las rgyud yongs su gtad",
    "NG0730:776": "cing 'khor gyis bstod pa'i le'u ste bco lnga pa'o",
    "NG0730:777": "/// / thugs rje 'byung ba'i rgyud snga ma'i rtog pa //",
    "NG0730:778": "o rgyan gyi slob dpon pad+ma 'byung gnas dang */",
    "NG0730:779": "chos skyong ba'i rgyal po khri srong lde btsan gyis bsgyur ba'o //",
    "NG0730:780": "a+thi+-i */",
    "NG0730:781": "rgya rgya rgya /",
    "NG0730:782": "sa ma ya /",
    "NG0730:783": "spa gro bcas kyi 'og stod kyi brag sog po khros pa 'dra ba la sbas /"
}