{
    "T16D4399:334b-0": "@334b `[?] // chos kyi sbyin pa'i bsngo ba bzhugs /",
    "T16D4399:334b-2": "# // rkang gnyis mchog gyur rgyal ba sras bcas dang //",
    "T16D4399:334b-3": "chags sdang bral ba'i dam chos bdud rtsi dang //",
    "T16D4399:334b-4": "sdug bsngal tshogs bsal dge 'dun tshogs rnams la //",
    "T16D4399:334b-5": "lus dang ngag yid dang bas phyag bgyi'o //",
    "T16D4399:334b-6": "lus kyi gus bcas bsti stang rab bsgrubs te ;",
    "T16D4399:334b-7": "/ dad sems 'dun bcas rtog ldan bsal 'gyur la //",
    "T16D4399:334b-8": "yon tan bsngags pa mtha' yas rab brjod de //",
    "T16D4399:334b-9": "mgon po sras bcas bdag gis rab tu bstan //",
    "T16D4399:334b-10": "me tog phreng ba sil snyan mchog rnams dang //",
    "T16D4399:334b-11": "byug pa gdugs dang mar me bdug spos rnams shin tu dang ba'i sems kyis dbul bar bgyi //",
    "T16D4399:334b-12": "rin chen na bza' rnam pa sna tshogs dang //",
    "T16D4399:334b-13": "gdugs dang bla re pho brang gdan la sogs //",
    "T16D4399:334b-14": "khyad par can gyi rgyan mchog thams cad kun //",
    "T16D4399:334b-15": "thabs mkhas kun rdzob byang chub sems yin te //",
    "T16D4399:334b-16": "'gro ba'i don du dad pas bdag 'bul gyis //",
    "T16D4399:334b-17": "thugs brtser dgongs nas 'di dag bzhes su gsol //",
    "T16D4399:334b-18": "gnyis med mtha' bral don dam byang chub sems //",
    "T16D4399:334b-19": "bsngo dang bsngo bya nam mkha'i dbyings 'dra yang //",
    "T16D4399:334b-20": "sngon spyod rgyal sras bsngo mdzad ji bzhin du //",
    "T16D4399:335a-0": "shes rab rtsal @335a * //",
    "T16D4399:335a-1": "gyis bdag gis bsngo bar bgyi //",
    "T16D4399:335a-2": "phyogs dus kun gyi rgyal ba sras bcas dang //",
    "T16D4399:335a-3": "dam chos bsrung bar nyid kyis zhal 'ches pa'i //",
    "T16D4399:335a-4": "changs ris tshangs bcas 'og min lha la sogs //",
    "T16D4399:335a-5": "gzhan 'phrul 'phrul dga' dga' ldan 'thab bral dang ;",
    "T16D4399:335a-6": "/ brgya byin nye dbang rgyal chen phyogs skyong bcas //",
    "T16D4399:335a-7": "sa 'og sa steng nam mkha' bar snang bcas //",
    "T16D4399:335a-8": "bsod nams tshogs ldan lha tshogs mang po kun //",
    "T16D4399:335a-9": "thugs brtser dgongs nas dbang po mdzad du gsol //",
    "T16D4399:335a-10": "khyed kyi spyan sngar sdig pa bshags pa ni //",
    "T16D4399:335a-11": "bdag dang mtha' yas sems can thams cad kyi //",
    "T16D4399:335a-12": "thog ma med nas skye ba 'di bar du //",
    "T16D4399:335a-13": "bdag 'dzin sgyu mkhan log pa'i sems brgyud nas //",
    "T16D4399:335a-14": "nyon mongs drug dang nye ba nyi shu yi //",
    "T16D4399:335a-15": "dbang du gyur nas sdig pa'i las byas pa'i //",
    "T16D4399:335a-16": "mtshams med lnga dang de dang nye ba lnga ;",
    "T16D4399:335a-17": "/ mi dge bcu dang mi khom brgyad la sogs //",
    "T16D4399:335a-18": "bya bar ma 'os bdag gis bgyis pa dang //",
    "T16D4399:335a-19": "sdig pa'i grogs ldan gzhan gyi rkyen song nas //",
    "T16D4399:335a-20": "bdud rtsi spangs nas dug 'thungs ji bzhin du //",
    "T16D4399:335a-21": "yang dag lta spyod dam tshig spangs nas ni //",
    "T16D4399:335a-22": "log pa'i lta spyod dam tshig mchog bzung nas //",
    "T16D4399:335a-23": "sdig pa'i nyon mongs rgya mtsho tshul 'dra la //",
    "T16D4399:335a-24": "bdag dang mtha' yas sems can thams cad kyis //",
    "T16D4399:335a-25": "rang gis bgyis dang bgyid du stsal ba dang /",
    "T16D4399:335a-26": "bgyid par byed la rjes su yi rang bas //",
    "T16D4399:335a-27": "sems dmyal dud 'gro gshin rje'i 'jig rten ni //",
    "T16D4399:335a-28": "'bras bu sdug bsngal nyams su myong gyur kun //",
    "T16D4399:335a-29": "dang sems brtson pas rab tu bshags gyur pas //",
    "T16D4399:335a-30": "myong bar ma gyur smin par ma gyur cig / deng nas bzung nas ma 'ongs dus su yang //",
    "T16D4399:335a-31": "rkyen du mi 'tsham sdig pa'i las rnams kun //",
    "T16D4399:335a-32": "nam yang mi bgyid mang du bcas pas na //",
    "T16D4399:335a-33": "'phags pa'i 'khor tshogs thugs rje che rnams kyis //",
    "T16D4399:335a-34": "tshangs par stsal nas byin gyis brlab tu gsol //",
    "T16D4399:335a-35": "byang chub snying po myur du 'grod pa dang //",
    "T16D4399:335a-36": "'gro ba ma lus byang chub bsgral ba'i phyir //",
    "T16D4399:335b-0": "dang ba'i sems kyis @335b dge ba bsngo ba ni //",
    "T16D4399:335b-1": "thog ma med nas da lta'i dus bar du //",
    "T16D4399:335b-2": "bla med byang chub mchog tu sems bskyed de //",
    "T16D4399:335b-3": "shes rab gnyis med nges pa'i tshul rtogs shing //",
    "T16D4399:335b-4": "thabs mkhas snying rje sku gsung thugs dang ni //",
    "T16D4399:335b-5": "sku gsum 'phro 'du phrin las rnam bzhi yis //",
    "T16D4399:335b-6": "snying rje bskyed nas dge ba ci bsags dang //",
    "T16D4399:335b-7": "sku gsung thugs kyi mtshan ma bris pa dang //",
    "T16D4399:335b-8": "bla na yod med mchod pa rgya chen dang //",
    "T16D4399:335b-9": "mchod gnas sbyin gnas sbyin pa rnam gnyis dang //",
    "T16D4399:335b-10": "nyan dang len dang de bzhin klag pa dang /",
    "T16D4399:335b-11": "kha ton dag dang ci rigs bshad pa dang ;",
    "T16D4399:335b-12": "/ tshul bzhin sems dang bsgom pas mthar phyung dang //",
    "T16D4399:335b-13": "byams dang snying rje dga' ba btang snyoms dang //",
    "T16D4399:335b-14": "sbyin dang tshul khrims bzod pa brtson 'grus dang /",
    "T16D4399:335b-15": "bsam gtan shes rab thabs dang stobs dang ni //",
    "T16D4399:335b-16": "smon lam dang ni de bzhin ye shes dang //",
    "T16D4399:335b-17": "rnam par dag pa'i phung po lnga dang ni //",
    "T16D4399:335b-18": "dran dang brtson 'grus rdzu 'phrul rkang pa dang //",
    "T16D4399:335b-19": "dbang stobs yan lag 'phags pa'i lam rnams dang //",
    "T16D4399:335b-20": "phyi nang rten 'brel rgyu 'bras phye ba dang //",
    "T16D4399:335b-21": "gzungs dang ting 'dzin stobs dang mi 'jigs dang //",
    "T16D4399:335b-22": "ma 'dres chos dang rnam pa kun mkhyen dang //",
    "T16D4399:335b-23": "thabs dang shes rab bden gnyis bden bzhi dang //",
    "T16D4399:335b-24": "snyoms par 'jug dgu zad pa bcu dag dang //",
    "T16D4399:335b-25": "rnam thar brgyad dang rnam thar gsum dag dang //",
    "T16D4399:335b-26": "bsam gtan brgyad dang dge ba bcu la sogs //",
    "T16D4399:335b-27": "de la sogs te dge ba ji snyed rnams //",
    "T16D4399:335b-28": "rgyal ba sras dang bcas pas rab bsngags pa //",
    "T16D4399:335b-29": "skyes bu dam pa rnams kyis bgrod pa'i lam //",
    "T16D4399:335b-30": "nye lam dam pa shin tu mchog gyur pa //",
    "T16D4399:335b-31": "bdag gis bsgrubs dang sgrub tu stsal ba dang //",
    "T16D4399:335b-32": "sgrub par byed la rjes su yi rang bas //",
    "T16D4399:335b-33": "dge ba'i rtsa ba bdag gis ci bsags pa //",
    "T16D4399:335b-34": "skal ba mnyam pas rigs kyi bu mchog rnams //",
    "T16D4399:335b-35": "bsam pa dag pas brtson 'grus rab bskyed nas //",
    "T16D4399:335b-36": "byang chub bsgrub phyir dge ba ci bsags dang //",
    "T16D4399:335b-37": "phyogs dus kun gyi rgyal ba sras bcas pas //",
    "T16D4399:336a-0": "dang por thugs bskyed dam chos @336a * //",
    "T16D4399:336a-1": "gnas par bgyi //",
    "T16D4399:336a-2": "dge ba'i yon tan khyad par ci mdzad dang //",
    "T16D4399:336a-3": "mtha' yas mu med 'jig rten rab 'byam na //",
    "T16D4399:336a-4": "'gro drug sems can ma lus ji snyed pa //",
    "T16D4399:336a-5": "lus dang ngag dang de bzhin yid kyis kyang //",
    "T16D4399:336a-6": "dge ba'i yon tan khyad par ci bsags pa //",
    "T16D4399:336a-7": "thabs mkhas bcas pa'i snying rje cher bskyed nas //",
    "T16D4399:336a-8": "'gro ba'i don du dge ba bsngo ba ni //",
    "T16D4399:336a-9": "rgyal ba rgya mtsho tshogs kyi dkyil 'khor du //",
    "T16D4399:336a-10": "rgyan dang longs spyod mchog gis klubs gyur cig / phyogs dus kun na bzhugs pa'i rgyal ba'i sras //",
    "T16D4399:336a-11": "sa bcu rgyal tshab srid pa tha ma pa //",
    "T16D4399:336a-12": "shes bya bag chags rtsa nas bsal nas su //",
    "T16D4399:336a-13": "byang chub snying po shin tu nyams dga' bar //",
    "T16D4399:336a-14": "rdo rje'i gdan mchog myur du mnan nas kyang //",
    "T16D4399:336a-15": "bdud rnams sder bcas shin tu pham mdzad nas //",
    "T16D4399:336a-16": "zhing gi rdul snyed mya ngan mi 'da' bar //",
    "T16D4399:336a-17": "chos kyi 'khor lo rgya chen bskor gyur cig / tshogs kyi lam rtags bcu gsum rdzogs mdzad pa'i //",
    "T16D4399:336a-18": "skyes bu dam pa dad pa thob pa dang //",
    "T16D4399:336a-19": "nges 'byed yan lag ting 'dzin bzhi sbyangs nas //",
    "T16D4399:336a-20": "sbyor ba'i sa gzhi nges par gnon pa dang //",
    "T16D4399:336a-21": "dang po thob nas dgu la thug par bgyi //",
    "T16D4399:336a-22": "skyes mchog dam pa thugs rje mnga' rnams kyis //",
    "T16D4399:336a-23": "brtson 'grus drag po'i me chen sbar nas su //",
    "T16D4399:336a-24": "rdo rje lta bu'i ye shes chen po yis //",
    "T16D4399:336a-25": "'og min skyon rnams myur du bsal nas kyang //",
    "T16D4399:336a-26": "kun gyis mthun par byang chub thob par shog /",
    "T16D4399:336a-27": "ma nor tshul bzhin dge ba 'di bsngos par //",
    "T16D4399:336a-28": "tshogs dang bse ru lta bu'i rang rgyal rnams //",
    "T16D4399:336a-29": "rgyu rkyen rten 'brel ting 'dzin sbyangs nas su //",
    "T16D4399:336a-30": "gnyis su med pa'i ye shes mchog brnyes nas //",
    "T16D4399:336a-31": "'gro ba ma lus thabs kyis sgrol mdzad cing //",
    "T16D4399:336a-32": "sa bcu'i yon tan lhun gyis rdzogs gyur cig / dge bshes dam pa'i drin la rab gnas shing //",
    "T16D4399:336a-33": "dbang po skyon med 'dun dang bcas pa'i phyir //",
    "T16D4399:336a-34": "nyan thos shes pa'i tha snyad ldan pa rnams //",
    "T16D4399:336a-35": "chos la bdag 'dzin ting 'dzin sbyangs nas su //",
    "T16D4399:336b-0": "theg pa chen po'i sems la gzhol @336b bar shog",
    "T16D4399:336b-1": "/ dge ba'i rtsa ba tshul bzhin bsngos pa 'dis",
    "T16D4399:336b-2": "// nam mkha' mtha' yas rnam shes mtha' yas dang //",
    "T16D4399:336b-3": "ci yang med dang srid pa'i rtse mo pa //",
    "T16D4399:336b-4": "bdag dang bcas pa'i ting 'dzin sbyangs nas su //",
    "T16D4399:336b-5": "bla med byang chub myur du thob par shog / bdag gi dge ba'i rtsa ba 'di yi mthus //",
    "T16D4399:336b-6": "bsam gtan bzhi gsum bcu gnyis la sogs te //",
    "T16D4399:336b-7": "gzugs khams lha tshogs mang po thams cad kun //",
    "T16D4399:336b-8": "bdag 'dzin sgyu mkhan de dag bsal nas kyang //",
    "T16D4399:336b-9": "bla med byang chub myur du thob par shog / bdag gi dge ba'i rtsa ba 'di yi mthus //",
    "T16D4399:336b-10": "gzhan 'phrul 'phrul dga' dga' ldan 'thab bral dang //",
    "T16D4399:336b-11": "sum cu gsum pa rgyal chen sa bla ba //",
    "T16D4399:336b-12": "'dod khams ris drug lha tshogs thams cad kun //",
    "T16D4399:336b-13": "dge bcu dpag med yon tan bsgrubs nas su //",
    "T16D4399:336b-14": "bla na med pa'i byang chub thob par shog / bdag gi dge ba'i rtsa ba 'di yi mthus //",
    "T16D4399:336b-15": "lha ma yin gyi ris su gtogs pa rnams //",
    "T16D4399:336b-16": "nga rgyal phrag dog dug rnams spangs nas su //",
    "T16D4399:336b-17": "byang chub gsum gyi go 'phang thob par shog / bdag gi dge ba'i rtsa ba 'di yi mthus //",
    "T16D4399:336b-18": "gling na gnas pa'i mi rnams thams cad kun //",
    "T16D4399:336b-19": "sdug bsngal dug gsum skyon rnams rab spangs nas //",
    "T16D4399:336b-20": "byang chub mchog tu sngon sems bskyed pa rnams //",
    "T16D4399:336b-21": "sems de rgyas shing yon tan rdzogs gyur nas //",
    "T16D4399:336b-22": "sngon chad nam yang dad sems ma skyed pa //",
    "T16D4399:336b-23": "dad dang mos pa'i sems su gyur nas su //",
    "T16D4399:336b-24": "lus ngag yid kyis brtson 'grus bskyed nas ni //",
    "T16D4399:336b-25": "byang chub sgrub la som nyi med par shog / gzhan yang phran tshegs sdug bsngal 'di dag kyang //",
    "T16D4399:336b-26": "nam yang mi 'byung byung yang zhi bar shog / long bas gzugs mthong 'on pas sgra thos shing //",
    "T16D4399:336b-27": "dag pas smra shes smyon pas dran rnyed shog ; zha bo rnams kyang de bzhin rangs pa dang //",
    "T16D4399:336b-28": "nad pa rnams kyang myur du sos par shog /",
    "T16D4399:336b-29": "dbul po rnams kyis rtag tu nor rnyed shog /",
    "T16D4399:336b-30": "bkres skom rnams kyis zas skom rnyed par shog /",
    "T16D4399:336b-31": "gos med rnams kyang gos dang ldan pa dang /",
    "T16D4399:337a-0": "de la sogs pa phongs pa'i sdug bsngal @337a * //",
    "T16D4399:337a-1": "kun ;",
    "T16D4399:337a-2": "/ thams cad bsal nas sgra mi snyan bzhin du //",
    "T16D4399:337a-3": "bde ba kun gyis kun du rgyas nas kyang //",
    "T16D4399:337a-4": "bsod nams 'bras bu rtag tu grub par shog / bdag gi dge ba'i rtsa ba 'di yi mthus //",
    "T16D4399:337a-5": "mtha' yas 'jig rten khams kyi byol song rnams //",
    "T16D4399:337a-6": "glen zhing gti mug par ni gyur pa dang //",
    "T16D4399:337a-7": "gcig la gcig ni gnod pa'i sdug bsngal rnams //",
    "T16D4399:337a-8": "myur du bsal nas lha mi thob par shog / bdag gi dge ba'i rtsa ba 'di yi mthus //",
    "T16D4399:337a-9": "phyogs bcu 'jig rten khams kyi yi dgas rnams //",
    "T16D4399:337a-10": "bkres skom sdug bsngal rnams ni bsal nas kyang //",
    "T16D4399:337a-11": "lha dang mi yi bde ba'i mchog la gnas //",
    "T16D4399:337a-12": "byang chub sgrub la som nyi med par shog / bdag gi dge ba'i rtsa ba 'di yi mthus //",
    "T16D4399:337a-13": "'jig rten khams kyi sems can ji snyed pa //",
    "T16D4399:337a-14": "tsha grang sdug bsngal ji snyed yod pa rnams //",
    "T16D4399:337a-15": "ba mo la ni nyi zer ji bzhin du //",
    "T16D4399:337a-16": "myur du zhi nas lha mi'i bde ba dang //",
    "T16D4399:337a-17": "byang chub sgrub la the tshom med par shog / mdor na mtha' yas sems can thams cad kyi //",
    "T16D4399:337a-18": "sdig pa rnam grangs ma lus kun bsal nas //",
    "T16D4399:337a-19": "sdug bsngal 'bras bu kun las thar ba dang //",
    "T16D4399:337a-20": "bla med byang chub mthun pa thob par shog / dge ba'i rtsa ba bsngo bar brtsams pa yang //",
    "T16D4399:337a-21": "bdag phyir ma yin 'gro ba'i phyir brtsams pas //",
    "T16D4399:337a-22": "deng nas bzung nas byang chub thob par shog /",
    "T16D4399:337a-23": "mi khom brgyad dang gtan du bral gyur cig /",
    "T16D4399:337a-24": "grogs mchog dam pa rnams dang mi 'bral bas //",
    "T16D4399:337a-25": "gang nas gang du byang chub sgrub pa'i tshe //",
    "T16D4399:337a-26": "phrad par gyur nas spyod par mi smon pa //",
    "T16D4399:337a-27": "lha mi'i longs spyod mchog tu bde ba dang //",
    "T16D4399:337a-28": "rgyal srid dbang phyug de bzhin snyan tshig rnams //",
    "T16D4399:337a-29": "'gro ba'i don du spyod pa ma gtogs pa //",
    "T16D4399:337a-30": "bslus shing chags par nam yang ma gyur cig / rig pa'i gnas la sogs pa'i bya byed kun //",
    "T16D4399:337a-31": "mthong thos tha snyad bzhis ni bsgrubs nas su //",
    "T16D4399:337a-32": "thabs mkhas snying rje'i 'gro don ma gtogs pa //",
    "T16D4399:337a-33": "spyod par ma gyur slob par ma gyur cig / yul 'khor nor dang 'byung ba'i gter rnams dang //",
    "T16D4399:337a-34": "pha ma phu nu de bzhin spun rnams dang //",
    "T16D4399:337a-35": "bu dang chung ma khyim dad bang mdzod dang //",
    "T16D4399:337a-36": "bran pho bran mo rta dang glang po dang //",
    "T16D4399:337a-37": "de la sogs pa bya byed thams cad kun //",
    "T16D4399:337b-0": "thabs @337b mkhas snying rje'i spyod pa ma gtogs par //",
    "T16D4399:337b-1": "bslus shing chags par nam yang ma gyur cig / rgyal ba sras bcas ma lus mchod pa dang //",
    "T16D4399:337b-2": "'gro ba ma lus byang chub bsgral ba'i phyir //",
    "T16D4399:337b-3": "mgo gcod pa dang rna ba sna gcod dang //",
    "T16D4399:337b-4": "snying dang rkang dang rus pa khrag rnams dang //",
    "T16D4399:337b-5": "lpags pa dag dang yan lag nying lag rnams //",
    "T16D4399:337b-6": "dgos pa'i don du spyod pa'i dbang thob nas //",
    "T16D4399:337b-7": "ji ltar 'dod bzhin rtag tu gtong bar shog / byang chub snying po myur du thob bya'i phyir //",
    "T16D4399:337b-8": "phyag 'tshal ba dang bstod cing mchod pa dang //",
    "T16D4399:337b-9": "sdig pa bshags shing tshul bzhin bsngos pa dang //",
    "T16D4399:337b-10": "yi dam bcas nas nam yang mi 'bral bas //",
    "T16D4399:337b-11": "byang chub spyod pa rlabs chen thob nas su //",
    "T16D4399:337b-12": "ji ltar mthun par 'gro ba'i don spyod nas //",
    "T16D4399:337b-13": "byang chub snying por myur du song nas ni //",
    "T16D4399:337b-14": "bdud rnams sde dang bcas par tshar bcad nas //",
    "T16D4399:337b-15": "chos kyi 'khor lo rgya chen bskor gyur cig / lha dang lha min mi la sogs pa yi //",
    "T16D4399:337b-16": "grogs mchog dam pa rnal 'byor spyod rnams kyis //",
    "T16D4399:337b-17": "lta spyod dam tshig shes rab rtsal bzung nas //",
    "T16D4399:337b-18": "kun gyis bdag bzhin bsgrub par mdzad du gsol //"
}