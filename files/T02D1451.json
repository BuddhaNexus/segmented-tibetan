{
    "T02D1451:355b-0": "@355b * // rim pa bzhi pa bzhugs //",
    "T02D1451:356a-0": "bcom @356a * //",
    "T02D1451:356a-1": "ldan 'das 'jam dpal rdo rje la phyag 'tshal lo //",
    "T02D1451:356a-2": "ae bam m'a y'a //",
    "T02D1451:356a-3": "ae las kyi phyag rgya'o //",
    "T02D1451:356a-4": "bam chos kyi phyag rgya'o //",
    "T02D1451:356a-5": "m'a phyag rgya chen po'o //",
    "T02D1451:356a-6": "y'a dam tshig gi phyag rgya'o //",
    "T02D1451:356a-7": "ae shes rab /",
    "T02D1451:356a-8": "bam thabs so //",
    "T02D1451:356a-9": "sprul pa'i 'khor lo dang /",
    "T02D1451:356a-10": "chos kyi 'khor lo dang /",
    "T02D1451:356a-11": "longs spyod kyi 'khor lo dang /",
    "T02D1451:356a-12": "bde ba chen po'i 'khor lo dang /",
    "T02D1451:356a-13": "a'a li dang k'a li ni g-yon dang g-yas dag tu'o //",
    "T02D1451:356a-14": "a'a a'i a'u aee aoo aam aa: ka tsa ta ta pa ya sha rnams dang /",
    "T02D1451:356a-15": "aom sprul pa'i 'khor lo la'o //",
    "T02D1451:356a-16": "aom tr'am dzr'im kham h'um lam mam pam h'um chos kyi 'khor lo la'o //",
    "T02D1451:356a-17": "aom a'a a'i a'u aee longs spyod kyi 'khor lo la'o //",
    "T02D1451:356a-18": "ham bde ba chen po'i 'khor lo la'o //",
    "T02D1451:356a-19": "mchog tu srung ba ni ye ge ksha'o //",
    "T02D1451:356a-20": "zla ba dang nyi ma dag ni 'og dang steng gi sgo gnyis so /",
    "T02D1451:356a-21": "gnad 'byed pa dang gser gyi sgo ste 'gro ba dang 'ong ba'o //",
    "T02D1451:356a-22": "rnal 'byor bzhi ni myur ba dang /",
    "T02D1451:356a-23": "rlangs pa dang /",
    "T02D1451:356a-24": "rnam par 'ching ba dang /",
    "T02D1451:356a-25": "sna tshogs gnas pa ste /",
    "T02D1451:356a-26": "steng dang /",
    "T02D1451:356a-27": "logs dang /",
    "T02D1451:356a-28": "thad ka dang /",
    "T02D1451:356a-29": "'og tu 'o //",
    "T02D1451:356a-30": "ting nge 'dzin gsum ni dang po sbyor ba dang /",
    "T02D1451:356a-31": "dkyil 'khor rgyal mchog dang /",
    "T02D1451:356a-32": "las rgyal po mchog go //",
    "T02D1451:356a-33": "las gsum ni spyan drang ba dang /",
    "T02D1451:356a-34": "gshegs su gsol ba dang bzhugs pa'o //",
    "T02D1451:356a-35": "yan lag bzhi ni bsnyen pa dang /",
    "T02D1451:356a-36": "nye bar bsnyen pa dang /",
    "T02D1451:356a-37": "sgrub pa dang /",
    "T02D1451:356a-38": "sgrub pa chen po'o //",
    "T02D1451:356a-39": "'phags pa'i bden pa bzhi ni /",
    "T02D1451:356a-40": "sdug bsngal ba dang /",
    "T02D1451:356a-41": "kun 'byung dang /",
    "T02D1451:356a-42": "'gog pa dang /",
    "T02D1451:356a-43": "lam mo //",
    "T02D1451:356a-44": "sde pa bzhi ni gnas brtan pa dang /",
    "T02D1451:356a-45": "thams cad yod par smra ba dang /",
    "T02D1451:356a-46": "mang pos bkur ba dang /",
    "T02D1451:356a-47": "dge 'dun phal chen pa'o //",
    "T02D1451:356a-48": "dbye ba bzhi ni chung du dang /",
    "T02D1451:356a-49": "'bring dang /",
    "T02D1451:356a-50": "chen po dang /",
    "T02D1451:356a-51": "chen po'i chen po'o //",
    "T02D1451:356a-52": "skad cig ma bzhi ni rnam pa sna tshogs pa dang /",
    "T02D1451:356a-53": "rnam par smin pa dang /",
    "T02D1451:356a-54": "rnam par 'joms pa dang /",
    "T02D1451:356a-55": "mtshan nyid dang bral pa'o //",
    "T02D1451:356a-56": "dga' ba bzhi ni dga' ba dang /",
    "T02D1451:356a-57": "mchog tu dga' ba dang /",
    "T02D1451:356a-58": "khyad par gyi dga' ba dang /",
    "T02D1451:356a-59": "lhan cig skyes pa'i dga' ba'o //",
    "T02D1451:356a-60": "'bras bu bzhi ni rgyu mthun pa dang /",
    "T02D1451:356a-61": "rnam par smin pa dang /",
    "T02D1451:356a-62": "skyes bu byed pa dang /",
    "T02D1451:356a-63": "dri ma dang bral ba'o //",
    "T02D1451:356a-64": "bzang po bzhi ni bdag gi bzang po dang /",
    "T02D1451:356a-65": "gzhan gyi bzang po dang /",
    "T02D1451:356a-66": "dus kyi bzang po dang /",
    "T02D1451:356a-67": "ye shes kyi bzang po'o //",
    "T02D1451:356a-68": "gdan bzhi ni /",
    "T02D1451:356b-0": "@356b bdag gi gdan dang /",
    "T02D1451:356b-1": "gzhan gyi gdan dang /",
    "T02D1451:356b-2": "rnal 'byor gyi gdan dang /",
    "T02D1451:356b-3": "de kho na nyid kyi gdan no //",
    "T02D1451:356b-4": "de kho na nyid bzhi ni sngags kyi de kho na nyid dang /",
    "T02D1451:356b-5": "lha'i de kho na nyid dang /",
    "T02D1451:356b-6": "dkyil 'khor gyi de kho na nyid dang /",
    "T02D1451:356b-7": "ye shes kyi de kho na nyid do //",
    "T02D1451:356b-8": "dkyil 'khor gsum ni /",
    "T02D1451:356b-9": "sku'i dkyil 'khor dang /",
    "T02D1451:356b-10": "gsung gi dkyil 'khor dang /",
    "T02D1451:356b-11": "thugs kyi dkyil 'khor ro //",
    "T02D1451:356b-12": "shes rab gnyis ni dmigs pa dang bcas pa dang /",
    "T02D1451:356b-13": "dmigs pa med pa'o //",
    "T02D1451:356b-14": "dmigs pa dang bcas pa ni t'a tha'i dbugs dbyung ba ste 'khor ba'o //",
    "T02D1451:356b-15": "dmigs pa med pa ni rdo rje 'chang gi dbugs dbyung ste mya ngan las 'das pa'o //",
    "T02D1451:356b-16": "sku gsum ni chos dang /",
    "T02D1451:356b-17": "longs spyod rdzogs pa dang /",
    "T02D1451:356b-18": "sprul pa'i sku'o //",
    "T02D1451:356b-19": "de bzhin gshegs pa lnga ni /",
    "T02D1451:356b-20": "rnam par snang mdzad dang /",
    "T02D1451:356b-21": "rin chen 'byung ldan dang /",
    "T02D1451:356b-22": "snang ba mtha' yas dang /",
    "T02D1451:356b-23": "don yod grub pa dang /",
    "T02D1451:356b-24": "mi bskyod pa'o //",
    "T02D1451:356b-25": "phung po lnga ni gzugs dang /",
    "T02D1451:356b-26": "tshor ba dang /",
    "T02D1451:356b-27": "'du shes dang /",
    "T02D1451:356b-28": "'du byed dang /",
    "T02D1451:356b-29": "rnam par shes pa'o //",
    "T02D1451:356b-30": "ye shes lnga ni me long lta bu dang /",
    "T02D1451:356b-31": "mnyam pa nyid dang /",
    "T02D1451:356b-32": "so sor rtog pa dang /",
    "T02D1451:356b-33": "bya ba grub pa dang /",
    "T02D1451:356b-34": "chos kyi dbyings shin tu rnam par dag pa'i ye shes so //",
    "T02D1451:356b-35": "lha mo bzhi ni spyan ma dang /",
    "T02D1451:356b-36": "m'a ma k'i dang /",
    "T02D1451:356b-37": "gos dkar mo dang /",
    "T02D1451:356b-38": "sgrol ma'o //",
    "T02D1451:356b-39": "'byung ba bzhi ni sa dang /",
    "T02D1451:356b-40": "chu dang /",
    "T02D1451:356b-41": "me dang /",
    "T02D1451:356b-42": "rlung ngo //",
    "T02D1451:356b-43": "byang chub sems dpa' drug ni sa'i snying po dang /",
    "T02D1451:356b-44": "phyag na rdo rje dang /",
    "T02D1451:356b-45": "nam mkha'i snying po dang /",
    "T02D1451:356b-46": "'jig rten dbang phyug dang /",
    "T02D1451:356b-47": "sgrib pa thams cad rnam par sel ba dang /",
    "T02D1451:356b-48": "kun du bzang po'o //",
    "T02D1451:356b-49": "dbang po drug ni mig la sogs pa'i dbang po'o //",
    "T02D1451:356b-50": "chu tshod ni sum cu rtsa gnyis so //",
    "T02D1451:356b-51": "dbyu gu ni drug cu rtsa bzhi'o //",
    "T02D1451:356b-52": "'pho ba ni bcu drug go //",
    "T02D1451:356b-53": "thun ni bzhi'o //",
    "T02D1451:356b-54": "pha rol tu phyin pa bcu ni /",
    "T02D1451:356b-55": "sbyin pa'i pha rol tu phyin pa dang /",
    "T02D1451:356b-56": "tshul khrims kyi pha rol tu phyin pa dang /",
    "T02D1451:356b-57": "bzod pa'i pha rol tu phyin pa dang /",
    "T02D1451:356b-58": "brtson 'grus kyi pha rol tu phyin pa dang /",
    "T02D1451:356b-59": "bsam gtan gyi pha rol tu phyin pa dang /",
    "T02D1451:356b-60": "shes rab kyi pha rol tu phyin pa dang /",
    "T02D1451:356b-61": "thabs dang /",
    "T02D1451:356b-62": "smon lam dang /",
    "T02D1451:356b-63": "stobs dang /",
    "T02D1451:356b-64": "ye shes so //",
    "T02D1451:356b-65": "'di dag ni pha rol tu phyin pa bcu'o //",
    "T02D1451:356b-66": "sa bcu ni /",
    "T02D1451:356b-67": "rab tu dga' ba dang /",
    "T02D1451:356b-68": "dri ma med pa dang /",
    "T02D1451:357a-0": "@357a * // 'od byed pa dang /",
    "T02D1451:357a-1": "'od 'phro ba dang /",
    "T02D1451:357a-2": "sbyang dka' ba dang /",
    "T02D1451:357a-3": "mngon du gyur pa dang /",
    "T02D1451:357a-4": "ring du song pa dang /",
    "T02D1451:357a-5": "mi g-yo ba dang /",
    "T02D1451:357a-6": "legs pa'i blo gros dang /",
    "T02D1451:357a-7": "chos kyi sprin no //",
    "T02D1451:357a-8": "'di dag ni sa'i rim pa'o //",
    "T02D1451:357a-9": "pha rol tu phyin pa rnams kyi 'bras bu ye shes kyi gnas skabs kyi sa rnams so //",
    "T02D1451:357a-10": "nang gi sa bcu ni /",
    "T02D1451:357a-11": "gnas dang /",
    "T02D1451:357a-12": "nye ba'i gnas dang /",
    "T02D1451:357a-13": "zhing dang /",
    "T02D1451:357a-14": "nye ba'i zhing dang /",
    "T02D1451:357a-15": "tshando ha dang /",
    "T02D1451:357a-16": "nye ba'i tshando ha dang /",
    "T02D1451:357a-17": "'dus pa dang /",
    "T02D1451:357a-18": "nye ba'i 'dus pa dang /",
    "T02D1451:357a-19": "dur khrod dang /",
    "T02D1451:357a-20": "nye ba'i dur khrod do //",
    "T02D1451:357a-21": "yul nyi shu rtsa bzhi'i dbye ba tha dad de /",
    "T02D1451:357a-22": "pull'i ra ma la ya dang /",
    "T02D1451:357a-23": "dz'a landha ra dang /",
    "T02D1451:357a-24": "aom di ya na dang /",
    "T02D1451:357a-25": "aarbu da ni gnas so //",
    "T02D1451:357a-26": "go d'a wa r'i dang /",
    "T02D1451:357a-27": "r'a me shva ri dang /",
    "T02D1451:357a-28": "de w'i ko ta dang /",
    "T02D1451:357a-29": "m'a la wi ni nye ba'i gnas so //",
    "T02D1451:357a-30": "k'a ma r'u pa dang ao te ni zhing nge //",
    "T02D1451:357a-31": "tri sha ku ne dang /",
    "T02D1451:357a-32": "ko sal ni nye ba'i zhing ngo //",
    "T02D1451:357a-33": "ka lingga dang /",
    "T02D1451:357a-34": "lam b'a ka ni tshando ha'o //",
    "T02D1451:357a-35": "k'anytsi dang /",
    "T02D1451:357a-36": "hi m'a la ya ni nye ba'i tshando ha'o //",
    "T02D1451:357a-37": "pre ta pu ri dang /",
    "T02D1451:357a-38": "gri ha de ba t'a ni 'dus sa'o //",
    "T02D1451:357a-39": "soo r'ashta dang /",
    "T02D1451:357a-40": "su warna dv'i pa ni nye ba'i 'dus sa'o //",
    "T02D1451:357a-41": "na ga ra dang sindhu ni dur khrod do //",
    "T02D1451:357a-42": "ma ru dang ku lu t'a ni nye ba'i dur khrod de //",
    "T02D1451:357a-43": "'dir rim pa ji lta bar mgo dang /",
    "T02D1451:357a-44": "spyi gtsug dang /",
    "T02D1451:357a-45": "rna ba g-yas dang /",
    "T02D1451:357a-46": "rgyab dang /",
    "T02D1451:357a-47": "rna ba g-yon pa dang /",
    "T02D1451:357a-48": "smin mtshams dang /",
    "T02D1451:357a-49": "mig gnyis dang /",
    "T02D1451:357a-50": "dpung pa dag dang /",
    "T02D1451:357a-51": "mchan khung dag dang /",
    "T02D1451:357a-52": "num gnyis dang /",
    "T02D1451:357a-53": "lte ba dang /",
    "T02D1451:357a-54": "sna rtse dang /",
    "T02D1451:357a-55": "kha dang /",
    "T02D1451:357a-56": "lkog ma dang /",
    "T02D1451:357a-57": "snying ga dang /",
    "T02D1451:357a-58": "mdoms bar dang /",
    "T02D1451:357a-59": "mtshan ma dang /",
    "T02D1451:357a-60": "bshang lam dang /",
    "T02D1451:357a-61": "brla'i phyogs dang /",
    "T02D1451:357a-62": "byin pa gnyis dang /",
    "T02D1451:357a-63": "sor mo rnams dang /",
    "T02D1451:357a-64": "rkang pa gnyis kyi bol dang /",
    "T02D1451:357a-65": "mthe bong dag dang /",
    "T02D1451:357a-66": "pus mo dag tu blta'o //",
    "T02D1451:357a-67": "pull'i ra ma la yar dbang byed do //",
    "T02D1451:357a-68": "dz'a landha rar longs spyod do //",
    "T02D1451:357a-69": "ao di ya na du 'jug go //",
    "T02D1451:357a-70": "dz'a landha rar dbang byed do //",
    "T02D1451:357a-71": "ao di yan du longs spyod do //",
    "T02D1451:357a-72": "aarbu dar 'jug go //",
    "T02D1451:357a-73": "ao di yan du dbang byed do //",
    "T02D1451:357a-74": "aarbu dar longs spyod do //",
    "T02D1451:357a-75": "go d'a ba rir 'jug go //",
    "T02D1451:357a-76": "aarbu dar dbang byed do //",
    "T02D1451:357a-77": "go d'a ba rir longs spyod do //",
    "T02D1451:357a-78": "r'a me shva rir 'jug go //",
    "T02D1451:357a-79": "go d'a ba rir dbang byed do //",
    "T02D1451:357a-80": "r'a me shva rir longs spyod do //",
    "T02D1451:357a-81": "de w'i ko tir 'jug go //",
    "T02D1451:357a-82": "r'a me shva rir dbang byed do //",
    "T02D1451:357a-83": "de w'i ko tir longs spyod do //",
    "T02D1451:357a-84": "m'a la bar 'jug go //",
    "T02D1451:357a-85": "de w'i ko tir dbang byed do //",
    "T02D1451:357b-0": "m'a la war longs @357b spyod de //",
    "T02D1451:357b-1": "ka linggar 'jug go //",
    "T02D1451:357b-2": "m'a la war dbang byed do //",
    "T02D1451:357b-3": "k'a ma r'u par longs spyod do //",
    "T02D1451:357b-4": "ao trer 'jug go //",
    "T02D1451:357b-5": "k'a mar'u par dbang byed do //",
    "T02D1451:357b-6": "ao trer longs spyod do //",
    "T02D1451:357b-7": "tri sha ku ner 'jug go //",
    "T02D1451:357b-8": "ao trir dbang byed do //",
    "T02D1451:357b-9": "tri sha ku ner longs spyod do //",
    "T02D1451:357b-10": "ko sa lar 'jug go //",
    "T02D1451:357b-11": "tri sha ku ner dbang byed do //",
    "T02D1451:357b-12": "ko sa lar longs spyod do //",
    "T02D1451:357b-13": "ka linggar 'jug go //",
    "T02D1451:357b-14": "ko sa lar dbang byed do //",
    "T02D1451:357b-15": "ka linggar longs spyod do //",
    "T02D1451:357b-16": "lamb'a kar 'jug go //",
    "T02D1451:357b-17": "ka lingkar dbang byed do //",
    "T02D1451:357b-18": "lamb'a kar longs spyod do //",
    "T02D1451:357b-19": "k'anytsir 'jug go //",
    "T02D1451:357b-20": "lamb'a kar dbang byed do //",
    "T02D1451:357b-21": "k'anytsir longs spyod do //",
    "T02D1451:357b-22": "hi m'a la yar 'jug go //",
    "T02D1451:357b-23": "k'anytsir dbang byed do //",
    "T02D1451:357b-24": "hi m'a la yar longs spyod do //",
    "T02D1451:357b-25": "yi dags lhag gnas su 'jug go //",
    "T02D1451:357b-26": "hi m'a la yar dbang byed do //",
    "T02D1451:357b-27": "gri ha de ba t'ar longs spyod do //",
    "T02D1451:357b-28": "yi dags lhag gnas su 'jug go //",
    "T02D1451:357b-29": "yi dags lhag gnas su dbang byed do //",
    "T02D1451:357b-30": "gri ha de ba t'ar longs spyod do //",
    "T02D1451:357b-31": "soo r'shar 'jug go //",
    "T02D1451:357b-32": "gri ha de ba t'ar dbang byed do //",
    "T02D1451:357b-33": "soo r'shtar longs spyod do //",
    "T02D1451:357b-34": "su warna dv'i par 'jug go //",
    "T02D1451:357b-35": "soo r'shtar dbang byed do //",
    "T02D1451:357b-36": "soo warna dv'i par longs spyod do //",
    "T02D1451:357b-37": "nag rar 'jug go //",
    "T02D1451:357b-38": "su warna dv'i par dbang byed do //",
    "T02D1451:357b-39": "nag rar longs spyod do //",
    "T02D1451:357b-40": "sindhur 'jug go //",
    "T02D1451:357b-41": "nag rar dbang byed do //",
    "T02D1451:357b-42": "sindhur longs spyod do //",
    "T02D1451:357b-43": "ma ru'i yul du 'jug go //",
    "T02D1451:357b-44": "sindhur dbang byed do //",
    "T02D1451:357b-45": "ma ru'i yul du longs spyod do //",
    "T02D1451:357b-46": "ku lu t'ar 'jug go //",
    "T02D1451:357b-47": "ma ru'i yul du dbang byed do //",
    "T02D1451:357b-48": "ku lu tar longs spyod do //",
    "T02D1451:357b-49": "yan lag thams cad la 'jug go //",
    "T02D1451:357b-50": "gnas 'di dag thams cad du de bzhin gshegs pa",
    "T02D1451:357b-51": "rnams kyi bde ba chen po'i ye shes ji ltar",
    "T02D1451:357b-52": "bde bar rim pa ji lta ba bzhin du chos",
    "T02D1451:357b-53": "dang longs spyod rdzogs pa dang sprul pa'i sku'i rang",
    "T02D1451:357b-54": "bzhin skye zhing gnas la 'jug pa'o //",
    "T02D1451:357b-55": "'di rnams gtso bo ji lta bar ao da yan",
    "T02D1451:357b-56": "dang gnad 'byed pa'i sgo nas rdo rje mkha' 'gro",
    "T02D1451:357b-57": "ma bskul zhing dz'a landha rar ni bde ba chen",
    "T02D1451:357b-58": "po'i ye shes dang 'dres te /",
    "T02D1451:357b-59": "phyis ni de bzhin gshegs pa rnams kyi chos rnams sdud pa'o //",
    "T02D1451:357b-60": "'di nyid la dkyil 'khor dang sbyin sreg dang mchod",
    "T02D1451:357b-61": "sbyin dang bsam gtan dang bsgom bya dang gzugs dang",
    "T02D1451:358a-0": "rdul tshon dgye @358a * //",
    "T02D1451:358a-1": "ba la sogs par rtogs par bya'o //",
    "T02D1451:358a-2": "rgyud kyi rim pa'o //",
    "T02D1451:358a-3": "// bsrub bya srub byed yang dag par sbyor bas",
    "T02D1451:358a-4": "ye shes kyi me las kyi rlung gis sbar te",
    "T02D1451:358a-5": "lte ba'i dkyil 'khor du du ba 'thul ba dang",
    "T02D1451:358a-6": "'bar ba dang gnas pa dang gsal ba dag gi",
    "T02D1451:358a-7": "dam tshig gi 'khor lor son pa'i bdag gi de",
    "T02D1451:358a-8": "bzhin gshegs pa rnams bsregs pas longs spyod kyi 'khor",
    "T02D1451:358a-9": "lor chud pa'i thabs la bskor bar bya ste /",
    "T02D1451:358a-10": "mdzod spur song nas gnad 'byed pa'i sgo ao da",
    "T02D1451:358a-11": "ya na gyi ming can byung nas 'jig rten gyi",
    "T02D1451:358a-12": "khams rnams su son pa'i de bzhin gshegs pa rnams",
    "T02D1451:358a-13": "kyi thugs kar bsdus te spyi gtsug gi bu gnas",
    "T02D1451:358a-14": "son nas gser sgo dz'a landha r'i'a ming can nas",
    "T02D1451:358a-15": "zhugs te / snga ma ltar dam tshig gi 'khor lo bsreg go //",
    "T02D1451:358a-16": "'byung ba dang 'jug pa ni mi mthong ste /",
    "T02D1451:358a-17": "skra'i rtse mo brgya stong gi cha'i tshad kyi phyir ro zhes bya'o //",
    "T02D1451:358a-18": "sngags kyi rim pa'o /",
    "T02D1451:358a-20": "// / de nas de bzhin gshegs pa rnams kyi thugs",
    "T02D1451:358a-21": "kar phyin pa'i dam tshig gi 'khor lo bsdus te",
    "T02D1451:358a-22": "/ chos dbyings ye shes kyi bdud rtsi blangs nas",
    "T02D1451:358a-23": "sngar bstan pa'i sgo nas byung ste 'o ma'i rgyun",
    "T02D1451:358a-24": "ltar 'ongs nas sgo de nyid nas zhugs te mtshams",
    "T02D1451:358a-25": "kyi nang du son pa'i bu gnas longs spyod kyi",
    "T02D1451:358a-26": "'khor lo rang la bso te bsregs pa'i de bzhin",
    "T02D1451:358a-27": "gshegs pa dam tshig gi dkyil 'khor du song pa",
    "T02D1451:358a-28": "rnams la dga' ba bskyed nas lte ba'i dkyil 'khor",
    "T02D1451:358a-29": "du gnas pa yin no //",
    "T02D1451:358a-30": "'dir yang 'byung ba dang 'gro ba dang 'ong ba yang mi mthong ste /",
    "T02D1451:358a-31": "skra'i rtse mo brgya stong gi tshad kyi phyir ro zhes gsungs pa'i phyir ro zhes bya'o //",
    "T02D1451:358a-32": "ye shes kyi rim pa'o /",
    "T02D1451:358a-34": "// / da ni rgyud dang sngags dang ye shes spangs",
    "T02D1451:358a-35": "pa sgo gnyis 'gro 'ong las rnam par grol ba",
    "T02D1451:358a-36": "phung po dang khams dang skye mched dang bral ba",
    "T02D1451:358a-37": "/ yul rnams las nges par log pa /",
    "T02D1451:358a-38": "mun nag stug po la dor bu chu shel ltar",
    "T02D1451:358a-39": "'od gsal ba rdul dang bral ba stong pa'i mchog",
    "T02D1451:358a-40": "/ mtshan ma med cing smon pa med ba'i ye",
    "T02D1451:358a-41": "shes / rang gzhan rig pa dang bral ba /",
    "T02D1451:358a-42": "mchog tu zhi ba /",
    "T02D1451:358a-43": "'dod chags dang chags bral 'dres pa /",
    "T02D1451:358a-44": "mar la mar bzhag pa ltar mya ngan las 'das pa /",
    "T02D1451:358a-45": "bdag med pa'i byang chub kyi sems te /",
    "T02D1451:358a-46": "btsun mo'i bha ga la ni bde ba can gyi ming can la'o //",
    "T02D1451:358b-0": "bzhugs @358b so ni gnas dang ldan pa'o //",
    "T02D1451:358b-1": "thams cad kyang yin la de bzhin gshegs pa yang",
    "T02D1451:358b-2": "yin pas de bzhin gshegs pa thams cad kyi phung",
    "T02D1451:358b-3": "po la sogs pa'o //",
    "T02D1451:358b-4": "de rnams kyi sku dang gsung dang thugs aom a'a: h'um zhes pa'i yi ge gsum mo //",
    "T02D1451:358b-5": "de rnams kyi rdo rje ni byang chub kyi sems rnams so //",
    "T02D1451:358b-6": "bzhugs so ni gnas dang ldan pa'o //",
    "T02D1451:358b-7": "de rnams kyi btsun mo ni mi la sogs pa'i gzugs su gnas pa'o //",
    "T02D1451:358b-8": "de'i bha ga de la zhes bya ba'i don to //",
    "T02D1451:358b-9": "ae bam zhes bya ba'i /",
    "T02D1451:358b-10": "ae'i cha byad bzang po gang //",
    "T02D1451:358b-11": "dbus su bam gyis rnam par brgyan //",
    "T02D1451:358b-12": "bde ba kun gyi gnas yin te //",
    "T02D1451:358b-13": "sangs rgyas rin chen zam tog / de yi sprul pa'i sku bdag gis //",
    "T02D1451:358b-14": "longs spyod rdzogs de thos pa'o //",
    "T02D1451:358b-15": "de ltar de bzhin gshegs pa thams cad kyi sku",
    "T02D1451:358b-16": "dang gsung dang thugs rdo rje'i btsun mo'i bha ga",
    "T02D1451:358b-17": "la bcom ldan 'das byang chub sems dpa' da ltar",
    "T02D1451:358b-18": "yang bzhugs pa'o // dus gcig na zhes bya ba",
    "T02D1451:358b-19": "lan cig gi tshe de'i dus gcig na ste 'bog",
    "T02D1451:358b-20": "pa'i dus dang dpyid kyi dus zhes bya ba ste",
    "T02D1451:358b-21": "yang bzhugs pa'o // / ji srid du g-yas dang",
    "T02D1451:358b-22": "g-yon pa'i rlung sna sbubs su son pa'i rlung 'gog",
    "T02D1451:358b-23": "pa na zhes bya ba'i tha tshig go //",
    "T02D1451:358b-24": "chos gang rgyu las byung dang rgyu de dag / de bzhin gshegs pa yis ni gsungs pa ste /",
    "T02D1451:358b-25": "de dag la ni 'gog pa gang yin pa //",
    "T02D1451:358b-26": "dge sbyor chen po yis ni 'di skad gsungs //",
    "T02D1451:358b-27": "srid pa ngo bo nyid kyis dag / ngo bo nyid kyis srid dral byas //",
    "T02D1451:358b-28": "da ltar byung ba'i rang bzhin las //",
    "T02D1451:358b-29": "'da' bar dka' bar byas pa'i phyir //",
    "T02D1451:358b-30": "zhes bya'o //",
    "T02D1451:358b-31": "gsang ba'i rim pa'o /",
    "T02D1451:358b-33": "// / de bzhin gshegs pa'i gsung rab chos kyi phung",
    "T02D1451:358b-34": "po brgyad khri bzhi stong las bstan pa'i rim pa",
    "T02D1451:358b-35": "bzhi po'i don 'di ni spyod pa'i brtul zhugs pa",
    "T02D1451:358b-36": "slob dpon nag pos mdzad pa'o //",
    "T02D1451:358b-37": "rim pa bzhi pa rdzogs so /",
    "T02D1451:358b-39": "// / rgya gar gyi mkhan po dpal sum ti k'irti'i zhal snga nas dang /",
    "T02D1451:358b-40": "dge slong grags pa shes rab kyis bsgyur te /",
    "T02D1451:358b-41": "yul dbus kyi dpe dang gtugs pa'o //",
    "T02D1451:358b-42": "gang phyir dam pa rnams kyi thugs //",
    "T02D1451:358b-43": "ston ka'i zla 'od dang mtshungs pas //",
    "T02D1451:358b-44": "bdag gis nyes par snang na yang //"
}