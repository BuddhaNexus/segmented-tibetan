{
    "K06acip-k_lha_sa-034-017:265b-0": "@265b / /rgya gar skad du /",
    "K06acip-k_lha_sa-034-017:265b-1": "a'arya pra dzny'a pa ra mi t'a badzra p'a ni ma h'a y'a na s'u tra /",
    "K06acip-k_lha_sa-034-017:265b-2": "bod skad du /",
    "K06acip-k_lha_sa-034-017:265b-3": "'phags pa shes rab kyi pha rol tu phyin pa lag na rdo rje'i mdo theg pa chen po; sangs rgyas dang byang chub sems dpa' thams cad la phyag 'tshal lo //",
    "K06acip-k_lha_sa-034-017:265b-4": "'di skad bdag gis thos pa dus gcig na /",
    "K06acip-k_lha_sa-034-017:265b-5": "bcom ldan 'das rgyal po'i khab na bzhugs te /",
    "K06acip-k_lha_sa-034-017:265b-6": "de'i tshe 'khor der byang chub sems dpa' lag na rdo rje 'dug pa stan las langs nas bcom ldan 'das la 'di skad ces gsol to //",
    "K06acip-k_lha_sa-034-017:265b-7": "bcom ldan 'das /",
    "K06acip-k_lha_sa-034-017:265b-8": "byang chub sems dpas shes rab kyi pha rol tu phyin pa la ji ltar bslab par bgyi /",
    "K06acip-k_lha_sa-034-017:265b-9": "bcom ldan 'das kyis bka' stsal pa /",
    "K06acip-k_lha_sa-034-017:265b-10": "lag na rdo rje /",
    "K06acip-k_lha_sa-034-017:265b-11": "byang chub sems dpas shes rab kyi pha rol tu phyin pa la 'di ltar bslab par bya ste /",
    "K06acip-k_lha_sa-034-017:266a-0": "chos thams @266a *//",
    "K06acip-k_lha_sa-034-017:266a-1": "cad skye ba med pas /",
    "K06acip-k_lha_sa-034-017:266a-2": "shes rab kyi pha rol tu phyin pa la bslab par bya'o //",
    "K06acip-k_lha_sa-034-017:266a-3": "gzhan yang gzugs la sogs pa'i chos thams cad rang bzhin ma mchis pa dang; mtshan ma ma mchis pa dang /",
    "K06acip-k_lha_sa-034-017:266a-4": "dngos po dang bral ba dang /",
    "K06acip-k_lha_sa-034-017:266a-5": "mi dmigs pas na /",
    "K06acip-k_lha_sa-034-017:266a-6": "shes rab kyi pha rol tu phyin pa la bslab par bya'o //",
    "K06acip-k_lha_sa-034-017:266a-7": "nang stong pa nyid nas dngos po med pa stong pa nyid kyi phyir na shes rab kyi pha rol tu phyin pa la bslab par bya'o //",
    "K06acip-k_lha_sa-034-017:266a-8": "lag na rdo rje /",
    "K06acip-k_lha_sa-034-017:266a-9": "shes rab kyi pha rol tu phyin pa 'di no /",
    "K06acip-k_lha_sa-034-017:266a-10": "dus gsum gyi sangs rgyas thams cad kyi yum ste /",
    "K06acip-k_lha_sa-034-017:266a-11": "rig pa chen po'i sngags kyi tshig ni /",
    "K06acip-k_lha_sa-034-017:266a-12": "'di dag go /",
    "K06acip-k_lha_sa-034-017:266a-13": "tadya tha /",
    "K06acip-k_lha_sa-034-017:266a-14": "aom mu ni mu ni /",
    "K06acip-k_lha_sa-034-017:266a-15": "ma h'a mu na ye sv'ah'a /",
    "K06acip-k_lha_sa-034-017:266a-16": "su zhig shes rab kyi pha rol tu phyin pa 'di 'dzin par byed na /",
    "K06acip-k_lha_sa-034-017:266a-17": "dus gsum gyi sangs rgyas rnams kyi chos rnams gzung bar 'gyur ro //",
    "K06acip-k_lha_sa-034-017:266a-18": "de skye ba dran par 'gyur ro //",
    "K06acip-k_lha_sa-034-017:266a-19": "mi khom pa thams cad spangs par 'gyur ro //",
    "K06acip-k_lha_sa-034-017:266a-20": "bsod nams kyi 'bras bu tshad med pa thob par 'gyur ro //",
    "K06acip-k_lha_sa-034-017:266a-21": "sangs rgyas bcom ldan 'das rnams dang dus rtag tu 'grogs par 'gyur ro //",
    "K06acip-k_lha_sa-034-017:266a-22": "byang chub kyi sems dang ldan par 'gyur ro //",
    "K06acip-k_lha_sa-034-017:266a-23": "bcom ldan 'das kyis de skad ces bka' stsal pa dang /",
    "K06acip-k_lha_sa-034-017:266a-24": "byang chub sems dpa' phyag na rdo rje dang /",
    "K06acip-k_lha_sa-034-017:266a-25": "lha dang /",
    "K06acip-k_lha_sa-034-017:266a-26": "mi dang /",
    "K06acip-k_lha_sa-034-017:266a-27": "lha ma yin dang /",
    "K06acip-k_lha_sa-034-017:266b-0": "dri zar bcas pa'i 'jig rten yi rang ste bcom ldan 'das kyis gsungs pa la mngon par @266b bstod do //",
    "K06acip-k_lha_sa-034-017:266b-1": "'phags pa shes rab kyi pha rol tu phyin pa lag na rdo rje'i mdo theg pa chen po rdzogs so //"
}