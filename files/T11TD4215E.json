{
    "T11TD4215E:256a-0": "@256a # // rgya gar skad du /",
    "T11TD4215E:256a-1": "sam bandha pa r'ikshi pri tti /",
    "T11TD4215E:256a-2": "bod skad du /",
    "T11TD4215E:256a-3": "'brel pa brtag pa'i 'grel pa /",
    "T11TD4215E:256a-4": "'jam pa'i dbyangs la phyag 'tshal lo //",
    "T11TD4215E:256a-5": "'brel pa dngos por gyur pa bsal bar 'dod nas /",
    "T11TD4215E:256a-6": "gzhan dbang kho nar zhes bya ba la sogs pa smras so //",
    "T11TD4215E:256a-7": "gzhan dbang ni gzhan la rag las pa ste /",
    "T11TD4215E:256a-8": "de 'brel pa yin na /",
    "T11TD4215E:256a-9": "'brel pa can grub pa'am ma grub pa gcig gi yin /",
    "T11TD4215E:256a-10": "ma grub pa ni med pa'i ngo bo yin pa'i phyir 'brel pa dngos por yod pa ma yin no //",
    "T11TD4215E:256a-11": "'brel pa can grub na gzhan dbang ci zhig yod med pa nyid de de bas na 'brel pa med pa nyid do //",
    "T11TD4215E:256a-12": "grub tu zin kyang cung zad ma grub pa nyid do zhe na /",
    "T11TD4215E:256a-13": "de grub par bya ba'i ched du gzhan gyi dbang kho nar yang mi 'gyur te /",
    "T11TD4215E:256a-14": "grub pa dang ma grub pa las gyur pa'i nyes pa'i rnam par rtog pa las mi 'da' ba'i phyir ro //",
    "T11TD4215E:256a-15": "dngos po gcig la grub pa dang ma grub pa'i ngo bo gnyi ga med do //",
    "T11TD4215E:256a-16": "gang gi phyir de ltar grub pa'am cig shos kyi gzhan gyi dbang kho na med pa de bas dngos po thams cad kyi 'brel pa yang dag pa nyid du dngos po med /",
    "T11TD4215E:256a-17": "dngos po med pa'i phyir rnam par rtog pa bkod pa ni mi dgag go //",
    "T11TD4215E:256a-18": "ngo bo 'dres pa 'brel yin gyi gzhan dbang kho na ma yin no zhe na /",
    "T11TD4215E:256a-19": "de ni mi rung ste /",
    "T11TD4215E:256a-20": "gnyis nyid yin te 'brel pa can gnyis kyi ngo bo yin na /",
    "T11TD4215E:256a-21": "ngo bo 'dres pa rang gi ngo bo gcig pa'i mtshan nyid der yang ji ltar 'gyur te mi 'gyur ba nyid do //",
    "T11TD4215E:256a-22": "gcig pu gyur na yang 'brel pa can gnyis med pa'i phyir 'brel pa gang zhig yin te /",
    "T11TD4215E:256a-23": "'di ni gnyis las gnas pa'i phyir ro //",
    "T11TD4215E:256a-24": "'on te 'di snyam du 'dres pa ni ngo bo gcig tu 'gyur ba ma yin te /",
    "T11TD4215E:256a-25": "'o na ci zhe na bar chad med pa yin no zhe na /",
    "T11TD4215E:256a-26": "yin du zad mod ci zhig dgag ste /",
    "T11TD4215E:256b-0": "bar chad med pa pa ni bar chad med pa tsam du zad pas 'brel pa dngos por gyur pa @256b yod par mi 'gyur ro //",
    "T11TD4215E:256b-1": "ci ste bar chad med par 'brel pa yin na /",
    "T11TD4215E:256b-2": "bar dang bcas pa na yang 'brel par ci ste mi 'dod de /",
    "T11TD4215E:256b-3": "gnyis kar yang 'brel pa can gnyis rang gi ngo bo la gnas par bye brag med pa'i phyir ro //",
    "T11TD4215E:256b-4": "phrad pa la sogs pa yang bar chad med pa'i don du 'dus pa kho na yin par brjod par ma byed cig / gang gi phyir de ltar ngo bo 'dres pa'i mtshan nyid kyang 'brel pa ma yin pa de'i phyir yang rang bzhin tha dad de /",
    "T11TD4215E:256b-5": "dngos po thams cad kyi rang gi ngo bo tha dad pa la rtog pas sgro btags pa ma gtogs par /",
    "T11TD4215E:256b-6": "'brel pa yang dag pa nyid du med pa'o //",
    "T11TD4215E:256b-7": "'on te gzhan la ltos pa 'brel pa yin gyi ngo bo 'dres pa ma yin no zhe na /",
    "T11TD4215E:256b-8": "'dir yang gzhan la ltos pa na ltos pas 'brel pa can du 'gyur te /",
    "T11TD4215E:256b-9": "ltos nas yod pa zhig ltos sam /",
    "T11TD4215E:256b-10": "med pa zhig ltos /",
    "T11TD4215E:256b-11": "ji ste med na de ni ji ltar ltos /",
    "T11TD4215E:256b-12": "rang gi ngo bo ma grub pa'i dngos po la ltos pa'i chos med pas gang zhig gi gang gi 'brel pa yin /",
    "T11TD4215E:256b-13": "yod na yang kun la rag ma las te /",
    "T11TD4215E:256b-14": "rang gi ngo bo thams cad skyes pa ltos pa med pa'i dngos po ltos pa gang gis na /",
    "T11TD4215E:256b-15": "'brel par 'gyur bar ji ltar ltos pa yin /",
    "T11TD4215E:256b-16": "lhag ma rnams ni gzhan gyi dbang bzhin du brjod par bya'o //",
    "T11TD4215E:256b-17": "nyes pa 'dir mi 'gyur bar bya ba'i phyir gnyis te /",
    "T11TD4215E:256b-18": "'brel pa can gnyis ni 'brel pa gcig pus yon tan du brjod pa'i sbyor ba don tha dad pa gcig pu'am /",
    "T11TD4215E:256b-19": "tha dad pa med pa'i chos sam /",
    "T11TD4215E:256b-20": "brjod du med pa'i dngos por gyur pa dang 'brel pa rgyus ci ste 'brel par 'dod na de'i tshe 'brel pa don tha dad pa ma yin pa'i phyogs la ni 'brel pa can gnyis btags pa kho nar 'gyur bas 'brel pa gang yang med do //",
    "T11TD4215E:256b-21": "de lta na yang 'brel pa las 'brel pa can gzhan ma yin pas gcig tu gyur pa'i yang phyir ro //",
    "T11TD4215E:256b-22": "brjod du med pa'i dngos por gyur pa yang rigs pa'i tshul gyis na don tha dad pa tha dad ma yin pa'i rnam par rtog pa las mi 'da' pa'i phyir ro //",
    "T11TD4215E:256b-23": "don tha dad pa ma yin pa'i phyogs la ni 'brel pa dang 'brel pa can gyi gang yang med do //",
    "T11TD4215E:256b-24": "tha dad pa'am cig shos kyi 'brel pa yod du chug kyang /",
    "T11TD4215E:257a-0": "@257a * // 'on kyang de dang gnyis 'brel pa gang yin /",
    "T11TD4215E:257a-1": "gcig pa de dang 'brel pa can gnyis su 'brel pa gang yin te med pa nyid do //",
    "T11TD4215E:257a-2": "ji skad du smos pa'i skyon yod pa'i phyir ji ltar 'brel ba can gnyis 'brel pa med pa de bzhin du /",
    "T11TD4215E:257a-3": "de dang yang 'brel pa can gnyis 'brel pa med do //",
    "T11TD4215E:257a-4": "gzhan du na 'brel pa can gnyis nyi tshe 'brel pa yang ci zhig zhe sdang du yod /",
    "T11TD4215E:257a-5": "gzhan yang ci ste 'brel pa'i don gcig dang 'brel pa'i phyir 'brel par 'dod na /",
    "T11TD4215E:257a-6": "de'i tshe 'brel pa dang 'brel pa can gnyis la yang 'brel pa zhig 'dod par bya dgos te /",
    "T11TD4215E:257a-7": "de lta bur 'brel pa khas len pa'i phyir ro //",
    "T11TD4215E:257a-8": "de la yang 'brel pa'i don gcig pu zhig yod pas thug pa'am med par 'gyur ro //",
    "T11TD4215E:257a-9": "de ste 'ga' zhig tu 'brel pa gcig pu'i don ma grub ste /",
    "T11TD4215E:257a-10": "'brel pa med na ni thams cad du /",
    "T11TD4215E:257a-11": "de bzhin 'brel med shes par bya //",
    "T11TD4215E:257a-12": "thug pa med par 'gyur bas na 'brel pa'i blo ni dngos po'i rjes su zhugs pa ma yin no //",
    "T11TD4215E:257a-13": "kha cig tu 'brel pa gcig pu'i don med par yang 'brel pa rtogs na ni /",
    "T11TD4215E:257a-14": "'brel pa can dang po gnyis la yang don gcig pu dang 'brel pa'i phyir 'brel par mi 'gyur ro //",
    "T11TD4215E:257a-15": "nyi tshe zhig 'brel pa yin yang nyes pa smras zin to //",
    "T11TD4215E:257a-16": "des ni bar chad med pa la sogs pa'i chos tha dad par rtogs pa'i lan kyang btab zin to //",
    "T11TD4215E:257a-17": "gang gi phyir de ltar 'brel par rnam par rtog pa rung ba ma yin pa de bas na 'brel pa can du mngon par 'dod pa'i dngos po de gnyis dang /",
    "T11TD4215E:257a-18": "de las gzhan pa 'brel pa zhes bya ba ji skad du smos pa /",
    "T11TD4215E:257a-19": "de dag thams cad bdag nyid gnas //",
    "T11TD4215E:257a-20": "rang gi ngo bo la gnas pa yin no //",
    "T11TD4215E:257a-21": "de bas na de'i phyir bdag nyid kyi rang dngos ma 'brel pas te 'brel pa med pa'o //",
    "T11TD4215E:257a-22": "'o na ji ltar rag las pa'i ngo bo de dang des 'brel pa yin par brjod ce na /",
    "T11TD4215E:257a-23": "'brel pa yang dag pa ni 'ga' yang med kyi /",
    "T11TD4215E:257a-24": "dngos po de dag 'dres pa med kyang rtogs pas 'dres par byed /",
    "T11TD4215E:257a-25": "gzhan la rag las pa'i ngo bo lta bur mtshan ma 'ga' zhig ston pa skye'o //",
    "T11TD4215E:257a-26": "dngos po tha dad rtogs bya'i phyir //",
    "T11TD4215E:257a-27": "dngos po tha dad pa ni gzhan gsal ba'o //",
    "T11TD4215E:257a-28": "de khong du chud par bya ba'i phyir /",
    "T11TD4215E:257b-0": "rtog pa de'i rjes su 'brang ba'i @257b skyes bus /",
    "T11TD4215E:257b-1": "bya ba byed pa po yi tshig / smra ba po dag 'god par byed //",
    "T11TD4215E:257b-2": "'di ni byed pa po brjod pa'o zhes tshig 'god par byed kyi /",
    "T11TD4215E:257b-3": "bya ba dang byed pa'i 'brel pa dngos su ni yod pa ma yin no //",
    "T11TD4215E:257b-4": "'o na rgyu dang 'bras bu'i dngos po 'brel pa 'grub bo zhe na mi rung ste /",
    "T11TD4215E:257b-5": "'di ltar rgyu dang 'bras bu'i dngos po'i 'brel pa yang ji lta bu zhig ce na /",
    "T11TD4215E:257b-6": "gnyis la gnas par ji ltar 'grub //",
    "T11TD4215E:257b-7": "mi 'grub pa nyid do //",
    "T11TD4215E:257b-8": "ci'i phyir zhe na /",
    "T11TD4215E:257b-9": "rgyu dang 'bras bu de gnyis lhan cig mi gnas pa'i phyir te /",
    "T11TD4215E:257b-10": "'di lta ste /",
    "T11TD4215E:257b-11": "gang gi tshe rgyu yod pa de'i tshe 'bras bu med do //",
    "T11TD4215E:257b-12": "'bras bu yod pa de'i tshe rgyu med de rgyu dang 'bras bu gnyis dus gcig tu mi 'thad pa'i phyir ro //",
    "T11TD4215E:257b-13": "skad cig ma ma yin pa'ang dngos po med pa'i phyir rgyu dang 'bras bu'i dngos po lhan cig tu gnas pa ma yin pa nyid pas /",
    "T11TD4215E:257b-14": "skad cig ma ma yin par smra bas brjod pa yang rigs pa ma yin pa'i phyir gang gis na gnyis la 'brel pa gnas par 'grub par 'gyur ba'i 'brel pa can gnyis dngos su lhan cig tu gnas pa med do //",
    "T11TD4215E:257b-15": "dngos po gnyis la mi gnas na yang ji ltar 'brel pa ma yin pa nyid do //",
    "T11TD4215E:257b-16": "blos sbrel te 'brel na ni /",
    "T11TD4215E:257b-17": "rnam par rtog pas bskyed par 'gyur ro //",
    "T11TD4215E:257b-18": "rgyu'am 'bras bu la rim gyis 'brel ba gnas so zhe na /",
    "T11TD4215E:257b-19": "de yang mi rigs te /",
    "T11TD4215E:257b-20": "'di ltar rim las kyang dngos po gcig las rgyu'am 'bras bu gcig la 'brel pa zhes bya ba gnas na /",
    "T11TD4215E:257b-21": "gzhan la re ba med de /",
    "T11TD4215E:257b-22": "rgyu gnas pa na 'bras bu la ltos pa med do //",
    "T11TD4215E:257b-23": "'bras bu gnas pa na rgyu la ltos pa med pas gnyis la rim gyis 'dug na ni 'brel bar mi rung ste /",
    "T11TD4215E:257b-24": "de med par yang yod pa'i phyir /",
    "T11TD4215E:257b-25": "rgyu dang 'bras bu gnyis phan tshun med par 'brel pa zhes bya ba'i don yod pa'i gtan tshigs kyis na /",
    "T11TD4215E:257b-26": "gcig la gnas pa can /",
    "T11TD4215E:257b-27": "rgyu dang 'bras bu la rim gyis gnas pa 'di dang gang la re ba med pa de dang 'brel pa med do //",
    "T11TD4215E:257b-28": "nyes pa 'dir mi 'gyur bar bya ba'i phyir gzhan du rgyu'am 'bras bu la rim gyis 'brel pa 'di 'dug pa na /",
    "T11TD4215E:257b-29": "ji ste rgyu dang 'bras bu de gnyis las rgyu'am 'bras bu gcig la ltos pas re ba dang bcas pa nyid kyis gnyis la gnas pa kho nar 'dod do zhe na /",
    "T11TD4215E:258a-0": "des na yang ltos pa @258a * //",
    "T11TD4215E:258a-1": "des phan pa byed par 'gyur ro //",
    "T11TD4215E:258a-2": "ci'i phyir zhe na /",
    "T11TD4215E:258a-3": "'di ltar ltos pa phan pa byed par 'gyur te /",
    "T11TD4215E:258a-4": "gzhan du ma yin no //",
    "T11TD4215E:258a-5": "ltos pa na phan pa byed pa yin mod ce na /",
    "T11TD4215E:258a-6": "de med na ji ltar phan pa byed /",
    "T11TD4215E:258a-7": "rgyu'i tshe na 'bras bu zhes bya ba'i don med do //",
    "T11TD4215E:258a-8": "'bras bu'i tshe na yang rgyu zhes bya ba'i don med de /",
    "T11TD4215E:258a-9": "mthu med pas phan pa byed pa ma yin no //",
    "T11TD4215E:258a-10": "gzhan yang /",
    "T11TD4215E:258a-11": "ci ste don gcig 'brel pa'i phyir //",
    "T11TD4215E:258a-12": "zhes bya ba'i gtan tshigs kyis rgyu dang 'bras bu mngon par 'dod pa de gnyis rgyu dang 'bras bu nyid yin par 'dod na de'i tshe grangs su brjod pa /",
    "T11TD4215E:258a-13": "gnyis nyid la sogs 'brel pa'i phyir //",
    "T11TD4215E:258a-14": "de zhes bya ba'i gtan tshigs kyis ba lang gi rva g-yas g-yon rva yang rgyu dang 'bras bu kho na 'thob ste /",
    "T11TD4215E:258a-15": "de ltar mi 'dod na ni /",
    "T11TD4215E:258a-16": "de las gzhan yang 'gyur re skan /",
    "T11TD4215E:258a-17": "sogs pa smos pa ni /",
    "T11TD4215E:258a-18": "pha rol po nyid dang /",
    "T11TD4215E:258a-19": "tshu rol nyid dang /",
    "T11TD4215E:258a-20": "rva la sogs pa dang 'brel pa'i phyir zhes bsdu'o //",
    "T11TD4215E:258a-21": "gang yang rung ba gcig dang 'brel pa'i phyir ma 'brel pa ni ma yin no //",
    "T11TD4215E:258a-22": "'o na ci zhe na /",
    "T11TD4215E:258a-23": "'brel pa'i mtshan nyid dang ngo zhe na /",
    "T11TD4215E:258a-24": "de mi rung ste /",
    "T11TD4215E:258a-25": "dngos po'i don 'ga' zhig gnyis la gnas pa ni 'brel pa yin gyi /",
    "T11TD4215E:258a-26": "don gnyis dang mngon par 'brel pa can de las gzhan du 'brel pa de'i mtshan nyid mi 'thad na /",
    "T11TD4215E:258a-27": "gang gis na grangs la sogs pa las de'i khyad par rnam par gzhag par bya /",
    "T11TD4215E:258a-28": "gang zhig yod na yod par 'gyur la med na med par 'gyur te /",
    "T11TD4215E:258a-29": "yod par gyur pa dang med par gyur pa de gnyis kyi don yod pa dang med pa gang yin pa de'i bye brag can khyad par can gyi sbyor ba gang yin pa de ni 'brel pa zhes bya ste /",
    "T11TD4215E:258a-30": "yod pa dang med pa'i bye brag can gyi sbyor ba 'di ci ste rgyu 'bras kho na yin gyi thams cad ma yin no zhe na /",
    "T11TD4215E:258a-31": "de'i tshe sbyor ba'i bye brag can gang yin pa yod pa dang med pa de nyid /",
    "T11TD4215E:258a-32": "'dir ni rgyu 'bras ci'i phyir min te /",
    "T11TD4215E:258a-33": "gang gis na yod pa ma yin zhing /",
    "T11TD4215E:258a-34": "don med pa'i 'brel pa rtogs par byed /",
    "T11TD4215E:258b-0": "tha dad ces bya ba ni 'di snyam du yod na yod pa la med na med pa yin no zhes bya ba 'di ni brjod par @258b bya ba mang po yin no //",
    "T11TD4215E:258b-1": "don gcig rjod par byed pa rgyu dang 'bras bu kho na zhes brjod pa'i yul du de mi rigs pas yod pa dang med pa ni rgyu dang 'bras bu kho nar mi 'dod do zhe na /",
    "T11TD4215E:258b-2": "sgra zhes 'di ni smra bar byed pa'i skyes bu la brten pa ma yin nam zhes bya ba ni sgra gang yin pa 'di ni smra bar byed pa la brten pa'i phyir /",
    "T11TD4215E:258b-3": "ji ltar sbyar ba de de bzhin smra ba yin te /",
    "T11TD4215E:258b-4": "du ma la yang sgra gcig yod pas lan du mi rung ba nyid do //",
    "T11TD4215E:258b-5": "de bas na yod pa dang med pa de nyid rgyu dang 'bras bur rigs te /",
    "T11TD4215E:258b-6": "ji ltar rgyur mngon par 'dod pa 'ba' zhig mthong na /",
    "T11TD4215E:258b-7": "rig bya'i mtshan nyid du grub pa 'bras bu zhes bya ba mthong ba na /",
    "T11TD4215E:258b-8": "gang mthong na mthong ba yin no //",
    "T11TD4215E:258b-9": "de ma mthong na 'bras bur mngon par 'dod pa ma mthong ba ni /",
    "T11TD4215E:258b-10": "'bras bu yin pa nyid du shes te /",
    "T11TD4215E:258b-11": "'di las 'di 'byung ngo zhes rtogs pa'o //",
    "T11TD4215E:258b-12": "ston pa'i skye bo yang med pa ni 'di las 'di 'byung ngo zhes bya ba 'di ni 'chad pa med par ro //",
    "T11TD4215E:258b-13": "brda sprad nas shes so zhes bya ba tshig tsam du zad de /",
    "T11TD4215E:258b-14": "'di ltar brda sprad du zin kyang yod pa dang med pa dag las gzhan du ni rtogs par mi 'gyur te /",
    "T11TD4215E:258b-15": "de bas na gang rtogs na gang khong du chud pa de ni de'i don te /",
    "T11TD4215E:258b-16": "'di lta ste snam bu dkar po khong du chud pas dkang po kho na rtogs pa bzhin du /",
    "T11TD4215E:258b-17": "yod pa dang med pa khong du chud pa na /",
    "T11TD4215E:258b-18": "rgyu dang 'bras bu kho na rtogs pas na /",
    "T11TD4215E:258b-19": "yod pa dang med pa ni rgyu dang 'bras bu khong du chud pa las don gzhan ma yin no //",
    "T11TD4215E:258b-20": "'di snyam du yod pa dang med pa ni sgrub par byed pa yin /",
    "T11TD4215E:258b-21": "rgyu dang 'bras bu nyid ni sgrub par byed pa yin pas gzhan no zhe na /",
    "T11TD4215E:258b-22": "gzhan yin na yang de'i ngo bo ci'i phyir mi bstan /",
    "T11TD4215E:258b-23": "'on te skyed par byed pa dang /",
    "T11TD4215E:258b-24": "bskyed par bya ba'i ngo bo yin no zhe na /",
    "T11TD4215E:258b-25": "gang de skad du smra ba de ming gi rnam grangs kyi sgo nas don tha dad par 'gyur ram ci /",
    "T11TD4215E:258b-26": "'di ltar skyed par byed pa dang /",
    "T11TD4215E:258b-27": "bskyed par bya ba'i ngo bo dang /",
    "T11TD4215E:258b-28": "skye ba dang bskyed pa'i ngo bo dang /",
    "T11TD4215E:258b-29": "rgyu dang 'bras bu'i ngo bo zhes bya ba la sogs pa rnam grangs su gtogs pa yin no //",
    "T11TD4215E:258b-30": "de bas na mthong ba dang ma mthong ba yul can gyis yul bstan pa'i phyir /",
    "T11TD4215E:259a-0": "yod pa dang med pa ma gtogs par 'bras bu'i blo ni mi srid pa'i gtan tshigs kyi phyir @259a * //",
    "T11TD4215E:259a-1": "ro //",
    "T11TD4215E:259a-2": "yod pa dang med pa gnyis 'di la 'bras bu la sogs sgra yang tshig so so'i phreng ba 'di snyed 'jig rten pa rnams ma brjod kyang rung snyam nas /",
    "T11TD4215E:259a-3": "tha snyad sla ba'i phyir bkod do //",
    "T11TD4215E:259a-4": "rjes su 'gro ba dang ldog pa las rgyu dang 'bras bu gzhan ma yin yang ji ltar yod pa dang med pa gnyis kyis bsgrub par bya zhe na /",
    "T11TD4215E:259a-5": "de yod na yod pa'i rtags kyis de'i 'bras bu rtogs te /",
    "T11TD4215E:259a-6": "gang yod na yod pa de ni 'bras bu rtogs so //",
    "T11TD4215E:259a-7": "rgyu 'di'i 'bras bu 'di'o zhes gang yang rjes su smra ba'i brda'i yul du brjod de de yod na yod pa nyid kyis gang yang 'di skad du rjes su smra ba'i rgyu dang 'bras bu'i tha snyad kyi yul du de bstan gyi don tha dad pa ni med do //",
    "T11TD4215E:259a-8": "ci 'dra zhe na /",
    "T11TD4215E:259a-9": "lkog shal la sogs glang rtogs bzhin te /",
    "T11TD4215E:259a-10": "ji ltar 'di ni ba lang yin te /",
    "T11TD4215E:259a-11": "lkog shal la sogs pa dang ldan pa'i phyir ro zhes bya ba 'dis ba lang gi tha snyad kyi yul du bstan to//",
    "T11TD4215E:259a-12": "ji ste yod pa dang med pa gnyis nyid rgyu dang 'bras bu yin na /",
    "T11TD4215E:259a-13": "rgyu nyid 'ba' zhig gam 'bras bu 'ba' zhig kyang yod pa dang med pa la ltos shing gnyi gar rtogs par 'gyur ro //",
    "T11TD4215E:259a-14": "gzhan du na yod pa tsam rgyu dang 'bras bu ji ltar yin /",
    "T11TD4215E:259a-15": "yod pa dang med pa yang rgyu'am 'bras bu ni /",
    "T11TD4215E:259a-16": "yod pa dang med pa gnyi gar rtogs pa ma yin gyi /",
    "T11TD4215E:259a-17": "rgyu dang 'bras bu kho na yin na ni rung ngo zhe na /",
    "T11TD4215E:259a-18": "de mi rung ste /",
    "T11TD4215E:259a-19": "gnyi gar rtogs su zin kyang /",
    "T11TD4215E:259a-20": "phyi ma yod pa dang med pa'i bye brag gis rgyu snga ma yod pa dang med pa yin la //",
    "T11TD4215E:259a-21": "snga ma yod pa dang med pa'i bye brag gis 'bras bu phyi ma yod pa dang med pa yin te /",
    "T11TD4215E:259a-22": "'di ltar yod gyur yod de /",
    "T11TD4215E:259a-23": "yod par 'gyur ba'i chos can /",
    "T11TD4215E:259a-24": "yod na de yod pa ni rgyur mngon par 'dod pa yod pa nyid do zhes 'dir yang nges par gzung bar bya'o //",
    "T11TD4215E:259a-25": "'dis ni bzlog pa'ang don gyis 'dren to //",
    "T11TD4215E:259a-26": "rgyur mngon par 'dod pa yod nyid na'ang yod par 'gyur ba ni /",
    "T11TD4215E:259a-27": "'bras bur mngon par 'dod pa'i 'bras bu nyid de /",
    "T11TD4215E:259a-28": "mngon sum mi dmigs pa dag las rgyu 'bras kho na rab tu grub ste /",
    "T11TD4215E:259a-29": "de ltar na don yod pa dang /",
    "T11TD4215E:259b-0": "med pa nyid rgyu @259b dang 'bras bu yin gyi /",
    "T11TD4215E:259b-1": "gzhan ni ma yin no //",
    "T11TD4215E:259b-2": "des na re zhig de tsam yang don yin te /",
    "T11TD4215E:259b-3": "re zhig de tsam nyid ni yod pa dang med pa'o //",
    "T11TD4215E:259b-4": "de dag nyid yang dag pa bden pa ste /",
    "T11TD4215E:259b-5": "'di gang gi don yin pa de dag nyid yang dag pa'o //",
    "T11TD4215E:259b-6": "don de ni gang dag rnam par rtog pa rnams kyis te /",
    "T11TD4215E:259b-7": "re zhig de tsam yang dag don ni re zhig de tsam sa bon no //",
    "T11TD4215E:259b-8": "rgyu dang 'bras bu'i spyod yul rnams ston pa de yang 'brel pa'i don bzhin ston te /",
    "T11TD4215E:259b-9": "ma 'brel pa'i don la yang 'brel pa yod pa de bzhin du bya'o //",
    "T11TD4215E:259b-10": "de ltar byed pas log pa'i don yin no //",
    "T11TD4215E:259b-11": "'brel pa yang dag pa ma yin pa'i don gcig de dag gis bstan tam ci /",
    "T11TD4215E:259b-12": "gang gis log pa'i don yin zhe na /",
    "T11TD4215E:259b-13": "de de bzhin te /",
    "T11TD4215E:259b-14": "'di ltar 'dir brtag par bya ba gnyis te /",
    "T11TD4215E:259b-15": "rgyu dang 'bras bu yang dag par don tha dad pa'am /",
    "T11TD4215E:259b-16": "tha dad pa ma yin pa zhig 'brel /",
    "T11TD4215E:259b-17": "ji ste tha dad na /",
    "T11TD4215E:259b-18": "tha dad yin na ci zhig 'brel /",
    "T11TD4215E:259b-19": "ma yin pa nyid de /",
    "T11TD4215E:259b-20": "rang rang gi ngo bo la gnas pa'i phyir ro //",
    "T11TD4215E:259b-21": "gal te tha dad pa ma yin na ni /",
    "T11TD4215E:259b-22": "tha dad min na rgyu 'bras gang //",
    "T11TD4215E:259b-23": "ma yin pa nyid de /",
    "T11TD4215E:259b-24": "bskyed par bya ba ma skyes pa la byed pa'i phyir la /",
    "T11TD4215E:259b-25": "tha dad pa med pa'i phyir gnyis 'brel pa ga la yod /",
    "T11TD4215E:259b-26": "ci ste de nyid nyi tshe tha dad pa'am tha dad pa ma yin pa 'brel pa ma yin gyi /",
    "T11TD4215E:259b-27": "'o na ci zhe na /",
    "T11TD4215E:259b-28": "'brel pa zhes bya ba gcig dang 'brel pa'i phyir ro zhe na /",
    "T11TD4215E:259b-29": "'dir yang 'brel pa zhes bya ba gzhan zhig yod de /",
    "T11TD4215E:259b-30": "yod pa ma yin na yang rgyu dang 'bras bur mngon par 'dod pa ma 'brel pa gnyis /",
    "T11TD4215E:259b-31": "de gnyis 'brel par ji ltar byed pa nyid de /",
    "T11TD4215E:259b-32": "'brel pa bya ba'i ngo bo de nyid gzhan zhig yod par zad pa'i phyir /",
    "T11TD4215E:259b-33": "gzhan de yod pas dngos po gang yang 'dres par gyur pa med pa'i phyir yang dag par ji ltar 'brel pa yod /",
    "T11TD4215E:259b-34": "sbyor ba can dang 'du can sogs //",
    "T11TD4215E:259b-35": "zhes bya ba la sogs pa smos pas ni /",
    "T11TD4215E:259b-36": "rje khol la sogs pa'o //",
    "T11TD4215E:259b-37": "bshad ma thag pa'i phyir 'brel pa 'gog pa'i gzhung des kyang thams cad dpyad pa yin te /",
    "T11TD4215E:259b-38": "sbyor ba la sogs pa'i mtshan nyid kyi 'brel pa ni dngos su med do //",
    "T11TD4215E:260a-0": "re zhig 'du ba can yang 'brel pa ma yin te ji ltar yon tan dkar po snam bu la 'du ba de @260a * //",
    "T11TD4215E:260a-1": "gnyis phan tshun phan pa mi byed de /",
    "T11TD4215E:260a-2": "gcig la gcig bskyed par bya ba dang bskyed par byed pa'i dngos po med pa'i gtan tshigs kyi phyir /",
    "T11TD4215E:260a-3": "'du ba can gyi mtshan nyid phan gdags pa dang /",
    "T11TD4215E:260a-4": "phan par byed par gyur pa med pa de 'dra ba la 'brel pa med do //",
    "T11TD4215E:260a-5": "'di ltar gang zhig gang gis phan gdags par bya ba de ni de la ltos pa yin no //",
    "T11TD4215E:260a-6": "gang ltos pa de ni de dang 'brel pa yin na /",
    "T11TD4215E:260a-7": "dkar po dang snam bu gnyis ni de lta bu ma yin te /",
    "T11TD4215E:260a-8": "rang gi ngo bo grub pa'i phyir ro //",
    "T11TD4215E:260a-9": "gzhi dang gnas pa'i dngos po yang rgyu dang 'bras bur ma gyur pa ma yin te /",
    "T11TD4215E:260a-10": "rgyu dang 'bras bu yin na ni de la yod pa'i nyes par 'gyur ro //",
    "T11TD4215E:260a-11": "dkar po dang snam bu gnyis rgyu dang 'bras bu yin na gzhi dang gnas par gyur pa'i phyir ro //",
    "T11TD4215E:260a-12": "'brel pa rtogs pa yang legs pa ma yin te /",
    "T11TD4215E:260a-13": "'di ltar de gnyis la ni 'jig rten pa'i gzhi dang gnas pa'i dngos po yang med do //",
    "T11TD4215E:260a-14": "skye ba dang skyed par byed pa'i dngos po'i mtshan nyid kyi gzhi dang /",
    "T11TD4215E:260a-15": "gnas pa'i dngos po yang /",
    "T11TD4215E:260a-16": "spyi dang de dang ldan pa phan tshun phan pa mi byed pa gnyis 'du ba'i mtshan nyid kyi 'brel par mi rung ngo //",
    "T11TD4215E:260a-17": "'on te 'di skad du yan lag can gyi ngo bo 'bras bur brjod pa skyed par byed /",
    "T11TD4215E:260a-18": "'du ba can 'ga' zhig yod do //",
    "T11TD4215E:260a-19": "des na phan pa byed pa'i phyir 'brel pa med pa ni ma yin no zhe na /",
    "T11TD4215E:260a-20": "de ltar 'du ba can ni 'ga' zhig gis 'bras bu skyed par byed par khas len /",
    "T11TD4215E:260a-21": "de'i tshe 'du ba can 'di mi skyed pa'i dus na /",
    "T11TD4215E:260a-22": "bskyed par bya ba ma skyes pas gnyis tshogs pa med pa'i phyir ro //",
    "T11TD4215E:260a-23": "'bras bu skyed pa na yang rgyu 'gags pa'i phyir ro //",
    "T11TD4215E:260a-24": "ma 'gags na yang lhan cig tu 'dug pa gnyis phan par byed pa dang /",
    "T11TD4215E:260a-25": "phan par bya ba'i dngos po med pa'i phyir ro //",
    "T11TD4215E:260a-26": "'du ba can 'ga' zhig yod na yang skyed par byed pa'i gtan tshigs de las min /",
    "T11TD4215E:260a-27": "ci'i phyir zhe na /",
    "T11TD4215E:260a-28": "shin tu thal ba'i phyir te /",
    "T11TD4215E:260a-29": "rdza mkhan yang bum pa skyed pa'i phyir de dang 'brel pa can du 'gyur ro //",
    "T11TD4215E:260a-30": "skyon 'dir mi 'gyur bar bya ba'i phyir 'du ba can de gnyis kyang gcig la gcig phan pa mi byed 'brel pa can de gnyis kyang 'du ba la phan pa mi byed de /",
    "T11TD4215E:260a-31": "de rtag pa'i phyir ro //",
    "T11TD4215E:260a-32": "de gnyis dang 'du ba dang /",
    "T11TD4215E:260b-0": "@260b gzhan yang gang phan pa mi byed par 'brel pa ci ste 'dod na /",
    "T11TD4215E:260b-1": "de'i tshe mtha' dag phan tshun ma 'brel pa'i 'gro ba thams cad phan tshun 'brel pa can du 'gyur /",
    "T11TD4215E:260b-2": "de lta yang ma yin na de bas na phan pa byed pa dang phan pa mi byed pa'i phyogs la 'du ba med pa la rnam pa gzhan yang mi srid do //",
    "T11TD4215E:260b-3": "'dis sbyor ba can gyi lan kyang btab bo //",
    "T11TD4215E:260b-4": "gzhan yang sbyor ba ni 'bras bu yin pa'i phyir de gnyis kyis de bskyed pas na ci ste de gnyis sbyor ba can yin na /",
    "T11TD4215E:260b-5": "de'i tshe de ltar sbyor ba skyed kyang sbyor ba skyed pa'i gtan tshigs des de gnyis sbyor ba can mi 'dod /",
    "T11TD4215E:260b-6": "ci'i phyir zhe na las la sogs pa'i sbyor ba can 'grub pa'i phyir te /",
    "T11TD4215E:260b-7": "ci ste sbyor ba skyed pa'i phyir sbyor ba can yin na /",
    "T11TD4215E:260b-8": "las kyang sbyor ba can du 'gyur te /",
    "T11TD4215E:260b-9": "'di lta ste /",
    "T11TD4215E:260b-10": "'ga' zhig gi las kyis skyes pa dang /",
    "T11TD4215E:260b-11": "gnyi ga'i las kyis skyes pas ni sbyor bar 'dod do //",
    "T11TD4215E:260b-12": "sogs pa smos pas ni sbyor ba yang sbyor ba can du 'gyur bar bsdus te /",
    "T11TD4215E:260b-13": "'di ltar de ni sbyor ba las skyes par yang 'dod do //",
    "T11TD4215E:260b-14": "sbyor ba skyed pa'i phyir sbyor ba can ma yin gyi /",
    "T11TD4215E:260b-15": "'o na ci zhe na /",
    "T11TD4215E:260b-16": "'jog par byed do zhe na yang de mi rung ste /",
    "T11TD4215E:260b-17": "gnas par byed pa'ang rab tu brjod //",
    "T11TD4215E:260b-18": "gzhag pa dang 'jog par byed pa gnyis ni bskyed par bya ba dang /",
    "T11TD4215E:260b-19": "skyed par byed pa yin pa'i phyir /",
    "T11TD4215E:260b-20": "gnas pa gzhan med do zhes tshad ma rnam 'grel las so sor spros zin to //",
    "T11TD4215E:260b-21": "ci ste sbyor ba la sogs pa med par sbyor ba la sogs pa'i blo yod na ni bral ba'i ngo bo gang yin pa de ldan pa'i ngo bo yang yin par 'gyur /",
    "T11TD4215E:260b-22": "de bzhin du ldan pa'i ngo bo gang yin pa bral ba'i ngo bo yang yin /",
    "T11TD4215E:260b-23": "gnas pa gang yin pa mi gnas pa yang yin pas na /",
    "T11TD4215E:260b-24": "sbyor ba la sogs pa'i blo ci ste mi 'byung /",
    "T11TD4215E:260b-25": "de lta yang ma yin pa de bas na sbyor ba dang bral ba na sbyor ba dang bral ba'i las ni sbyor ba la sogs pa'i blo'i rgyu mtshan yin no zhe na /",
    "T11TD4215E:260b-26": "de mi rung ba ste /",
    "T11TD4215E:260b-27": "dri ba mtshungs pa'i phyir ro //",
    "T11TD4215E:260b-28": "khyed kyi yang ngo bo 'dra ba yin na bral ba la sogs pa la sbyor ba la sogs pa ji ltar mi 'du /",
    "T11TD4215E:260b-29": "de skyed par byed pa'i las med pa'i phyir bral ba ni sbyor ba ma yin no zhe na /",
    "T11TD4215E:260b-30": "de ltar las kyang ci ste med /",
    "T11TD4215E:260b-31": "de'i rgyu yang ci ste med ces bya ba'i lan gdab dka'o //",
    "T11TD4215E:261a-0": "de bas na khyed nyid kyis kyang sngar bral ba la sogs @261a * //",
    "T11TD4215E:261a-1": "pa'i ngo bor mi rung ba'i phyir sbyor ba la sogs pa'i gnas rung ba'i dngos po de 'gyur te /",
    "T11TD4215E:261a-2": "ci'i phyir zhe na /",
    "T11TD4215E:261a-3": "'di ltar sbyor ba la sogs pa dang ldan par rung ba'i dngos po rtag na ni /",
    "T11TD4215E:261a-4": "de dang bral ba 'gal phyir te /",
    "T11TD4215E:261a-5": "sbyor ba la sogs pa dang ldan pa ni bral bar 'gal lo zhes de skad brjod par bya dgos so //",
    "T11TD4215E:261a-6": "nged kyis kyang sbyor ba la sogs pa dang bral ba yin no zhes de skad brjod par bya'o //",
    "T11TD4215E:261a-7": "de bas na /",
    "T11TD4215E:261a-8": "bral dang ldan dang grol sogs pas //",
    "T11TD4215E:261a-9": "zhes bya ba sbyor ba dang bral ba las kyi tshig gis rung ba'i tshig brjod pa na don gyi ngo bo 'di la nges par brjod /",
    "T11TD4215E:261a-10": "de'i tshe don med pa'i 'gro ba la sogs pa gzhan brtags pas ci zhig bya ste cung zad kyang mi bya'o //",
    "T11TD4215E:261a-11": "sogs pa'i nang du sbyor ba dang bral ba dang gzhan dang gzhan ma yin pa la sogs pa gzung ngo //",
    "T11TD4215E:261a-12": "ci'i phyir zhe na /",
    "T11TD4215E:261a-13": "gang gi phyir 'gro ba la sogs pa de dag rnams la brtags te yod na yang 'di'i zhes 'brel pa mi 'grub pa'i phyir te /",
    "T11TD4215E:261a-14": "gzhan gyi dbang can zhes pa la sogs pas 'brel pa rnam pa thams cad du bkag pas 'di'i las dang sbyor ba dang bral ba zhes bya ba'i 'brel pa ma grub pa'i phyir de'i rgyu mtshan can gyi brjod pa ga la yod /",
    "T11TD4215E:261a-15": "ji ltar gzhan du rtogs pa'i las la sogs pa na /",
    "T11TD4215E:261a-16": "de gzhan dang 'brel pa ma yin te ma 'brel pa'i phyir ro //",
    "T11TD4215E:261a-17": "mngon par 'dod pa yang de bzhin no //",
    "T11TD4215E:261a-18": "gang gi phyir de ltar las la sogs pa dang 'brel pa'i phyir 'gro ba la sogs pa ma yin pa de bas na /",
    "T11TD4215E:261a-19": "rgyun mi 'chad par skye ba'i gzhi rkyen gzhan dang gzhan gyis skad cig ma so sor skye ba'i dngos po rnams ni dngos po tha dad pa 'di yin par rigs te /",
    "T11TD4215E:261a-20": "ldan pa dang bral ba dang 'gro ba la sogs par rigs kyi /",
    "T11TD4215E:261a-21": "brten pa gcig pu'i ngo bo ni sbyor ba la sogs pa'i 'brel pa ma yin pas /",
    "T11TD4215E:261a-22": "sbyor ba la sogs pa'i mtshan nyid kyi 'brel pa yang dag par gang yang med do //",
    "T11TD4215E:261a-23": "de bas na dngos po thams cad kyi rang bzhin ni 'brel pa med de zhi ba yin no //",
    "T11TD4215E:261a-24": "'brel pa brtag pa zhes bya ba'i 'grel pa /",
    "T11TD4215E:261a-25": "smra ba'i seng ge slob dpon chen po chos kyi grags pas mdzad pa rdzogs so /"
}