{
    "NG0144:1": "rdo rje ging chen ka ta ra ging mchog bco brgyad la //",
    "NG0144:2": "bsgral ba'i rtsib ma bco brgyad mchod pa 'bul //",
    "NG0144:3": "ging chen thugs dam bskang ste dngos grub stsol //",
    "NG0144:4": "de nas zhal du bstabs pa 'di skad do //",
    "NG0144:5": "bstab po kha ram zhal phyes shing *//",
    "NG0144:6": "'bar ba chen po zhal phyes shig /",
    "NG0144:7": "rnam rtog ma lus zhal du bstab //",
    "NG0144:8": "dbu dang phyag mang zhal phyes shig /",
    "NG0144:9": "dgra bgegs ma lus zhal du bstab //",
    "NG0144:10": "zhing gsol chas brgyad zhal phyes shig /",
    "NG0144:11": "bar du gcod pa zhal du bstab //",
    "NG0144:12": "sha za khrag 'thung zhal phyes shig /",
    "NG0144:13": "bsgral ba'i zhing bzhi zhal du bstab //",
    "NG0144:14": "rngam byed ma lus zhal phyes shig /",
    "NG0144:15": "bdud dang srin po bar gcod byed pa dang *//",
    "NG0144:16": "rdo rje slob dpon sku dgra rnams //",
    "NG0144:17": "ma lus bzhes te rol par mdzod //",
    "NG0144:18": "'byung po'i khrag ni chang bas zhim //",
    "NG0144:19": "'dod chags mchod pa bla na med //",
    "NG0144:20": "'dod chags mchod pa bzhes su gsol //",
    "NG0144:21": "gsung gi dngos grub stsal du gsol //",
    "NG0144:22": "'byung po'i rus pa mar bas zhim //",
    "NG0144:23": "zhe sdang mchod pa bla na med //",
    "NG0144:24": "zhe sdang mchod pa 'di bzhes la //",
    "NG0144:25": "thugs kyi dngos grub stsal du gsol //",
    "NG0144:26": "'byung po'i sha ni zan bas zhim //",
    "NG0144:27": "gti mug mchod pa bla na med //",
    "NG0144:28": "gti mug mchod pa 'di bzhes la //",
    "NG0144:29": "sku yi dngos grub stsal du gsol //",
    "NG0144:30": "ma ha rak+ta ma ha mam sa ma ha kim ni ri ti kha ram kha hi /",
    "NG0144:31": "tshogs rgyud chen po rdzogs so //",
    "NG0144:32": "de nas gsang ba thabs dang shes rab byang chub",
    "NG0144:33": "sems kyi mchod pa la yang don rnam pa lnga",
    "NG0144:34": "ste // gzungs ma byin gyis brlab pa dang *//",
    "NG0144:35": "gnyis su med par sbyor ba dang *//",
    "NG0144:36": "gsang ba'i mkha' la sems can thams cad dbang bskur te gnas spar ba dang */",
    "NG0144:37": "dkyil 'khor gyi lha la byang chub sems kyi mchod pa 'bul ba dang */",
    "NG0144:38": "byang chub sems rdo rje'i lce yis dngos grub blang ba dang lnga'o //",
    "NG0144:39": "de la dang po gzungs ma byin gyis brlabs pa ni /",
    "NG0144:40": "gzungs ma nyid yum shes rab kyi pha rol du phyin pa'i rang bzhin du /",
    "NG0144:41": "dus gsum bde bar gshegs pa'i bzhugs gnas gzhal yas khang du byin gyis brlabs la /",
    "NG0144:42": "gsang ba'i mkha' la dkyil 'khor gyi lha tshang bar gsal bar bsgom pa dang */",
    "NG0144:43": "gnas lngar yi ge dpa' bo 'bru lnga las /",
    "NG0144:44": "rigs lngar gyur pa dang */",
    "NG0144:45": "gsang ba'i yum bzhi'i bskor bar byin gyis brlab pa'o //",
    "NG0144:46": "de nas gnyis su med par sbyor ba ni /",
    "NG0144:47": "dang po spyan gyis brda zhig mdzad de /",
    "NG0144:48": "'di skad bskul lo //",
    "NG0144:49": "mtshan mchog brgyan pa'i yum mchog shes rab spyan /",
    "NG0144:50": "shes rab don gyi brgyan pa'i thugs dam bskul /",
    "NG0144:51": "mi dmigs snying rje thams cad yongs la snyoms /",
    "NG0144:52": "thabs dang shes rab tshul khrims kyis /",
    "NG0144:53": "sa ma ya s+t+wam zhes bskul ba dang */",
    "NG0144:54": "yum gyis yab la 'di skad ces bskul lo //",
    "NG0144:55": "thabs la mkhas pa'i 'gro ba 'dren pa'i gtso //",
    "NG0144:56": "'khor ba ma spangs gnas su dag pa la / @#//",
    "NG0144:57": "'phags pa rnams la dgyes pa'i thugs dam bskul /",
    "NG0144:58": "bde ba chen po'i mchod pa rgyan du gzhes /",
    "NG0144:59": "sa ma ya hum zhes bskul bas /",
    "NG0144:60": "yab kyi phyag rgya chen po bzhis mnyam par sbyar /",
    "NG0144:61": "hum las gsang ba'i rdo rje rtse lnga par bsgom /",
    "NG0144:62": "rdo rje'i rwa lnga la rigs lnga'i snying po 'god /",
    "NG0144:63": "yum gyi mkha' pad+ma 'dab ma brgyad la yum gyi snying po 'god /",
    "NG0144:64": "pra be sha phat kyi sgo phyes /",
    "NG0144:65": "su ra to s+t+wam gyis bskul bas /",
    "NG0144:66": "de bzhin gshegs pa thams cad dgyes pa gcig tu bltas te /",
    "NG0144:67": "mnyes pa chen po'i thugs dam bskang */",
    "NG0144:68": "don dbyings dang ye shes /",
    "NG0144:69": "rtags thabs dang shes rab gnyis su med par lhun gyis grub bo //",
    "NG0144:70": "de nas gsang ba'i mkha' la sems can thams cad gnas spar te dbang bskur ba ni /",
    "NG0144:71": "nam mkhas gang nas gang du khyab par chos kyi dbyings kyis kyang gang nas gang du khyab par /",
    "NG0144:72": "yum gyi mkha' klong rnam par dag pas khyab pas /",
    "NG0144:73": "snod kyi 'jig rten thams cad yab yum gyi mkha'",
    "NG0144:74": "dbyings rnam par dag pa gzhal yas khang du gyur",
    "NG0144:75": "pa'i nang na // mtha' yas pa'i sems can thams",
    "NG0144:76": "cad kyi sems me mar rlung gis ma bskyod pa",
    "NG0144:77": "ltar gnas pa la /",
    "NG0144:78": "kun gzhi a'i rang bzhin dang */",
    "NG0144:79": "yid hum gi rang bzhin du bsdu /",
    "NG0144:80": "yum gyi mkha' la gnas pa de /",
    "NG0144:81": "yab yum 'od bsnol mar gtibs pas /",
    "NG0144:82": "a dang hum dang byang chub sems gsum du 'dres pa las /",
    "NG0144:83": "thams cad rdo rje sems dpa' kun tu bzang po'i sras su gyur te /",
    "NG0144:84": "sems can thams cad rgyal ba'i sras su bzhengs /",
    "NG0144:85": "dkyil 'khor gyi lha rnams kyis kyang */",
    "NG0144:86": "rdo rje ming gi dbang bskur te /",
    "NG0144:87": "sangs rgyas kyi gdung 'dzin cing byang chub sems kyi dbang byin te bzhag go /",
    "NG0144:88": "de nas dkyil 'khor gyi lha rnams la byang chub sems kyi mchod pa 'bul ba ni /",
    "NG0144:89": "me long yu ba can gyi nang du bzhag la /",
    "NG0144:90": "srin mtheb kyis phyag rgyas gtso bo dang 'khor yan la mchod pa phul bas /",
    "NG0144:91": "dgyes pa chen po'i bdud rtsis mnyes nas /",
    "NG0144:92": "dngos grub stsol zhing byin gyis brlabs par mdzad pa'o //",
    "NG0144:93": "de nas byang chub kyi sems las rdo rje tshe'i dngos grub blang ba ni /",
    "NG0144:94": "dkyil 'khor lha thams cad yab yum gnyis su med",
    "NG0144:95": "par sbyor ba mdzad pa'i byang chub kyi sems kun+da",
    "NG0144:96": "dkar tsa rar zag pas bdag gi byang chub kyi",
    "NG0144:97": "sems dang 'dres te /",
    "NG0144:98": "lce la blang nas tsit+ta la thim pas ye shes sems dpa'i sku tshon gang bar gyur te /",
    "NG0144:99": "skye shi med pa'i g.yung drung du gyur to //",
    "NG0144:100": "tshogs rgyud chen po las /",
    "NG0144:101": "tshogs kyi mchod pa phul ba'i le'u ste lnga pa'o //",
    "NG0144:102": "gyi phan pa dang yun gyi bde ba dang */",
    "NG0144:103": "// de nas tshogs kyi mchod pa'i grangs ni /",
    "NG0144:104": "rab kyis nyin lan gsum mtshan lan gsum du dbul bar bya'o //",
    "NG0144:105": "'bring gis dus bzhir dbul bar bya'o //",
    "NG0144:106": "thams mas kyang nyin lan re mtshan lan re dbul bar bya'o //",
    "NG0144:107": "de ci'i phyir zhe na spyad thang re zhig grol thang re dang */",
    "NG0144:108": "smin @#//",
    "NG0144:109": "pa'i mchog re re 'grub par gsungs so //",
    "NG0144:110": "de la tshogs kyi mchod pa'i 'bras bu ni /",
    "NG0144:111": "rgyu mtshan nyid kyi theg pa ltar /",
    "NG0144:112": "dka' ba da ltar spyad nas 'bras bu phyis 'ong du re ba ma yin te /",
    "NG0144:113": "tshogs kyi 'bras bu ni yi ge 'khor lo tshogs",
    "NG0144:114": "chen gyi sa la sa bcu rim gyis bgrod mi",
    "NG0144:115": "dgos te / da lta nyid nas rigs lnga'i sangs rgyas dang mnyam par sangs rgyas par 'gyur ro //",
    "NG0144:116": "de'i phyir sangs rgyas rnams kyis kyang 'di skad gsol to //",
    "NG0144:117": "tshogs kyi mchod pa'i 'bras bu ni //",
    "NG0144:118": "phung po mi gnas mya ngan 'das //",
    "NG0144:119": "rig 'dzin sa la bde bar gnas //",
    "NG0144:120": "phyogs bcu'i sangs rgyas kun mnyes te //",
    "NG0144:121": "byin gyi rlabs kyis dbang bskur nas //",
    "NG0144:122": "dngos grub dam par stsol bar mdzad //",
    "NG0144:123": "chos kyi sku dang gnyis su med //",
    "NG0144:124": "ces sangs rgyas rnams kyis gsungs so //",
    "NG0144:125": "de la tshogs kyi mchod pa 'dis //",
    "NG0144:126": "yun ci tsam gyis 'grub ce na //",
    "NG0144:127": "rab kyis zla ba gcig nas 'grub //",
    "NG0144:128": "'bring gi lo gcig dag nas 'grub //",
    "NG0144:129": "tha ma lo gsum tshun chad du //",
    "NG0144:130": "tshogs kyi mchod pa 'bul byas na //",
    "NG0144:131": "rdo rje sems dpa' nyid du 'gyur //",
    "NG0144:132": "sangs rgyas byang chub thag mi ring *//",
    "NG0144:133": "zhes gsungs so //",
    "NG0144:134": "tshogs phul ba'i yon tan ni /",
    "NG0144:135": "'jig rten gyi khams 'dir yang rgyal ba sras dang bcas pa'i zhal mthong bar 'gyur ba dang */",
    "NG0144:136": "ma mo dang mkha' 'gro thams cad sprin phung bzhin du gtibs te /",
    "NG0144:137": "ci bsgo ba'i bka' nyan cing */",
    "NG0144:138": "dngos grub kyi stongs dang grogs byed pas mthu dbang phun sum tshogs pa sbyin te /",
    "NG0144:139": "thams cad du bde skyid phun sum tshogs pa dang ldan pa dang */",
    "NG0144:140": "longs spyod thams cad 'phel ba dang 'khor thams cad 'du zhing */",
    "NG0144:141": "nad dang duhkha mi 'byung zhing 'jig rten gyi lha",
    "NG0144:142": "ma srin thams cad kyang mnyes shing byin che bar",
    "NG0144:143": "mthong ba dang */ de la gar gyi spyi gtsug ltar len pa dang */",
    "NG0144:144": "sems can thams cad kyis kyang mig gi 'bru ltar mthong ngo *//",
    "NG0144:145": "yid du 'ongs shing dga' bar 'gyur ba dang */",
    "NG0144:146": "'jig rten phyi mar rig 'dzin thams cad kyis mdun bsu ste /",
    "NG0144:147": "lcang lo can gyi gnas su phyin par 'gyur ro //",
    "NG0144:148": "tshogs ma phul ba'i skyon ni /",
    "NG0144:149": "bsgrubs kyang don med cing bde bar gshegs pa rnams kyang zhal 'dzum par mi mdzad cing */",
    "NG0144:150": "bsod nams dang skal ba'i skal ba chung ste dmyal",
    "NG0144:151": "ba dang yid dwags dang byol song gi gnas su",
    "NG0144:152": "skye bar 'gyur ro //",
    "NG0144:153": "tshogs rgyud chen po las /",
    "NG0144:154": "tshogs phul ba'i phan yon dang ma phul ba'i skyon bstan pa'i le'u ste drug pa'o //",
    "NG0144:155": "snyan cing yid du 'ong ba'i sgra sna tshogs dang"
}