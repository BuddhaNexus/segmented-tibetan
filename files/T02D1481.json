{
    "T02D1481:125a-0": "@125a * // he ru ka'i rnam par dag pa bzhugs /",
    "T02D1481:125a-2": "# // bcom ldan 'das 'jam pa'i rdo rje la phyag 'tshal lo //",
    "T02D1481:125a-3": "bcom ldan rje btsun dpal he ru ka'i rnam par dag pa gsungs pa ni /",
    "T02D1481:125a-4": "yang dag pa'i ting nge 'dzin rnam par dag pa'i rang bzhin can no //",
    "T02D1481:125a-5": "yang dag pa ni phyin ci ma log pa ste /",
    "T02D1481:125a-6": "nyan thos la sogs pa dang thun mong ma yin pa'i phyir ro //",
    "T02D1481:125a-7": "sems so sor rig pa la sogs pa zla ba dang /",
    "T02D1481:125a-8": "rdo rje'i rnam pa dang /",
    "T02D1481:125a-9": "rigs lnga dang /",
    "T02D1481:125a-10": "phung po gcig gis rnam par shes pa'i rang bzhin nyid yin pa'i phyir /",
    "T02D1481:125a-11": "de nyid ni mos pas spyod pa'i sa yin la /",
    "T02D1481:125a-12": "mos pa ni lhag par mos pas te /",
    "T02D1481:125a-13": "khyad par can gyis lha'i rnam par bsgom pa'i byang",
    "T02D1481:125a-14": "chub kyi phyogs kyi chos ma lus pa ro gcig",
    "T02D1481:125a-15": "pa'i bdag nyid can gyi spyod pa ni /",
    "T02D1481:125a-16": "ma rig pa'i gnyen po yin pa'i phyir ro zhes bya ba'i don to //",
    "T02D1481:125a-17": "yang na dngos po so so'i rnam par dag pa gzhan dang gzhan ma yin te /",
    "T02D1481:125a-18": "zhal bzhi ni dga' ba bzhi'i rang bzhin can te /",
    "T02D1481:125a-19": "'byung ba chen po bzhi 'dus te reg pa las byung ba'i dga' ba dang /",
    "T02D1481:125a-20": "stong pa nyid la sogs pa rnam par thar pa'i",
    "T02D1481:125a-21": "sgo'i khyad par can gyi 'bras bu'i rang bzhin yin",
    "T02D1481:125a-22": "pa'i phyir ro // de la phyag bcu gnyis kyi",
    "T02D1481:125a-23": "dang pos da ma ru ni sbyin pa'i pha rol",
    "T02D1481:125a-24": "tu phyin pa'i rnam par dag pa yin te /",
    "T02D1481:125a-25": "'di ltar rang dang gzhan dbyer med pa'i dkyil 'khor",
    "T02D1481:125a-26": "gyi 'khor lo'i rnam pa rtag tu chos kyi sgra",
    "T02D1481:125a-27": "nyan pa'i phyir ro //",
    "T02D1481:125b-0": "ser sna dang gzhan gyi bde ba 'phrog pa'i gnyen po @125b yin no //",
    "T02D1481:125b-1": "de nyid ni sa rab tu dga' ba ste /",
    "T02D1481:125b-2": "bdag dang gzhan dbyer med pa'i bde ba chen po'i",
    "T02D1481:125b-3": "dga' ba de skyed par byed pa nyid yin pa'i",
    "T02D1481:125b-4": "phyir ro // dgra sta ni tshul khrims kyi shel dag pa dang 'dra bar dag pa yin te /",
    "T02D1481:125b-5": "'di ltar srog gcod pa la sogs pa mi dge ba dang /",
    "T02D1481:125b-6": "bza' bar bya ba'i dam tshig las 'das pa la",
    "T02D1481:125b-7": "sogs pa 'chal ba'i tshul khrims kyis 'dus byas gcod",
    "T02D1481:125b-8": "par byed pa'i phyir ro //",
    "T02D1481:125b-9": "de nyid ni sa dri ma med pa ste /",
    "T02D1481:125b-10": "sdig pa thams cad las ldog par byed pa nyid yin pa'i phyir ro //",
    "T02D1481:125b-11": "gri gug ni bzod pa'i pha rol tu phyin pa rnam par dag pa ste /",
    "T02D1481:125b-12": "pha rol kun nas 'khrug pas mtshon dang dbyig pa dang /",
    "T02D1481:125b-13": "phag dum la sogs pas bsnun pas rnam par shes",
    "T02D1481:125b-14": "pa 'khrug cing mi bzod pa kun nas gcod par",
    "T02D1481:125b-15": "byed pa yin pa'i phyir ro //",
    "T02D1481:125b-16": "de nyid ni sa 'od byed pa yin te /",
    "T02D1481:125b-17": "mi 'khrugs pas sems la gnas shing /",
    "T02D1481:125b-18": "gnas pas mi shes pa rnam par 'jig la /",
    "T02D1481:125b-19": "de med pas ye shes rnyogs pa med pa rab",
    "T02D1481:125b-20": "tu gsal bar byed pa zhes bya ba'i don to",
    "T02D1481:125b-21": "// rtse gsum pa ni brtson 'grus kyi pha rol tu phyin pa rnam par dag pa yin te /",
    "T02D1481:125b-22": "snyom las dang le lo dang brtson 'grus med pa dang /",
    "T02D1481:125b-23": "spro ba med pas lam ma yin pa la rjes",
    "T02D1481:125b-24": "su spyod pa'i phyir ngan 'gro ngan song dmyal ba",
    "T02D1481:125b-25": "la sogs pa'i ming dang gzugs 'byung ba de'i gnyen",
    "T02D1481:125b-26": "po lus dang ngag dang yid mkhyen pa'i rtse gsum",
    "T02D1481:125b-27": "rnon po'i rang bzhin /",
    "T02D1481:125b-28": "bde bar gshegs pa skul bar byed pa'i brtson 'grus kyi mtshan nyid can no //",
    "T02D1481:125b-29": "de nyid ni sa 'od 'phro ba yin te /",
    "T02D1481:125b-30": "'od ni 'od zer te /",
    "T02D1481:125b-31": "ye shes rnam par 'phro ba'i blo'i khyad par shes",
    "T02D1481:125b-32": "rab kyi mthu gang gis bde bar gshegs pa nyid",
    "T02D1481:125b-33": "du 'gyur ba zhes bya bar dgongs so //",
    "T02D1481:125b-34": "kha tv'am ga ni bsam gtan gyi pha rol tu phyin pa rnam par dag pa ste /",
    "T02D1481:125b-35": "'di ltar bsam gtan rtse gcig pas skye mched drug gis rnam bar g-yeng ba spangs pas /",
    "T02D1481:125b-36": "phung po la sogs pa ma lus pa'i mgo bo nas brtsams te /",
    "T02D1481:125b-37": "rkang pa'i mthar thug rnam par bcad na /",
    "T02D1481:125b-38": "nang stong pa nyid du ro gcig cing g-yo ba med pa nyid ni dung dang /",
    "T02D1481:125b-39": "kunda dang /",
    "T02D1481:125b-40": "zla ba dang /",
    "T02D1481:125b-41": "shel dag pa dang 'dra ba yin te /",
    "T02D1481:126a-0": "sems kyi rang bzhin du gyur @126a * //",
    "T02D1481:126a-1": "pa nyid kyi phyir ro //",
    "T02D1481:126a-2": "de nyid ni sa rab tu sbyang dka' ba yin te /",
    "T02D1481:126a-3": "rab tu ste nges par mi mthun pa'i phyogs bdud kyis thub par dka' ba nyid kyi phyir ro //",
    "T02D1481:126a-4": "dril bu ni shes rab kyi pha rol tu phyin pa rnam par dag pa'o //",
    "T02D1481:126a-5": "'di ltar shes rab ni 'chal pa'i tshul khrims dang",
    "T02D1481:126a-6": "ngag gi tha snyad la sogs pa'i gnyen po yin",
    "T02D1481:126a-7": "te / chos kyi gsung rin po che'i sgra snyan pa skye ba med pa'i sgyor bas /",
    "T02D1481:126a-8": "'gro ba yang dag par ston par byed pa'i phyir ro //",
    "T02D1481:126a-9": "de ni sa mngon du gyur pa yin te /",
    "T02D1481:126a-10": "chos thams cad skye ba med pa zhes bya ba'i",
    "T02D1481:126a-11": "sgra mngon du gyur pas brjod pa ni ldog pa",
    "T02D1481:126a-12": "med pa yin te /",
    "T02D1481:126a-13": "chos nyid des rnam pa thams cad mkhyen pa nyid",
    "T02D1481:126a-14": "kyi 'bras bur 'gyur ro zhes bya ba'i don to",
    "T02D1481:126a-15": "// rdo rje ni thabs kyi pha rol tu phyin pa rnam par dag pa yin te //",
    "T02D1481:126a-16": "gang gis sbyin pa la sogs pa la nye bar",
    "T02D1481:126a-17": "spyod cing nan tan du byed pa de ni thabs",
    "T02D1481:126a-18": "yin te / ser sna la sogs pa thabs ma yin pa'i gnyen po nyid yin pa'i phyir ro //",
    "T02D1481:126a-19": "de'i 'bras bur gyur pa ni grangs ji lta ba",
    "T02D1481:126a-20": "bzhin du me long lta bu'i ye shes la sogs",
    "T02D1481:126a-21": "pa lnga rang bzhin gcig zab pa dang rgya che",
    "T02D1481:126a-22": "ba'i rang bzhin nyid yin pa'i phyir ro //",
    "T02D1481:126a-23": "de nyid ni sa ring du song ba yin te //",
    "T02D1481:126a-24": "gang gi phyir 'di ltar stong pa nyid dang snying",
    "T02D1481:126a-25": "rje chen po dbyer med pa'i lam gyi sgo nas",
    "T02D1481:126a-26": "shin tu bde ba la sogs pa myong ba las",
    "T02D1481:126a-27": "des sems can thams cad skad cig ma gcig gis",
    "T02D1481:126a-28": "ring du song bar byed pa ste /",
    "T02D1481:126a-29": "thob par byed ces bya ba'i tha tshig go //",
    "T02D1481:126a-30": "padma'i snod ni smon lam gyi pha rol tu phyin pa rnam par dag pa yin te /",
    "T02D1481:126a-31": "'di ltar dang po sems bskyed pa'i dus su /",
    "T02D1481:126a-32": "bdag dpal he ru kar gyur cig ces bya ba",
    "T02D1481:126a-33": "la sogs pa'i sgo nas dam bcas pa'i smon lam",
    "T02D1481:126a-34": "yin te / sems can gyi don la bab pa",
    "T02D1481:126a-35": "smon lam gyi rgyan gyis nye bar brgyan pa ni",
    "T02D1481:126a-36": "yin te / / smon lam ma yin pa'i shes",
    "T02D1481:126a-37": "pa'i rtsa ba can 'khor bar 'byin par byed pa'i",
    "T02D1481:126a-38": "sred ba de'i gnyen por gyur pas /",
    "T02D1481:126a-39": "ye shes kyi bdud rtsis nang kun nas bkang ba can mngon par 'dod pa'i phyir ro //",
    "T02D1481:126a-40": "rang dang gzhan gyi don la dbye ba med pa",
    "T02D1481:126a-41": "rgyun mi 'chad pa sgrub par byed pa'i phyir ro",
    "T02D1481:126a-42": "// de nyid ni sa mi g-yo ba zhes bya ba'i don to //",
    "T02D1481:126b-0": "zhags pa @126b ni stobs kyi pha rol tu phyin pa rnam par dag pa yin te /",
    "T02D1481:126b-1": "'di ltar stobs dang mthu dang nus pa ma tshang",
    "T02D1481:126b-2": "ba med pas kun du rtog pa'i nye bar len",
    "T02D1481:126b-3": "pa'i gnyen por gyur pa'i phyir ro //",
    "T02D1481:126b-4": "tshul bzhin g-yo ba med pa'i chos la 'jug pa rgyun mi 'chad pa dang /",
    "T02D1481:126b-5": "kun nas dbang du byed pa'i phyir ro //",
    "T02D1481:126b-6": "de nyid ni sa legs pa'i blo gros yin te /",
    "T02D1481:126b-7": "legs pa'i blo gros ni dge ba'i blo ste /",
    "T02D1481:126b-8": "rnam par rtog pa 'dzin pa gcod pa'i phyir ro //",
    "T02D1481:126b-9": "bcom ldan 'das rdo rje phag mo ni ye shes",
    "T02D1481:126b-10": "kyi pha rol tu phyin pa rnam par dag pa",
    "T02D1481:126b-11": "ste / 'di ltar thams cad mkhyen pa'i ye shes lhun gyis grub pa mtshon bya dang /",
    "T02D1481:126b-12": "mtshon byed dang bral ba /",
    "T02D1481:126b-13": "brjod pa med par ro gcig pa'i dga' ba bde",
    "T02D1481:126b-14": "ba chen po'i rang bzhin can bdag dang bdag gir",
    "T02D1481:126b-15": "'dzin pa'i mi shes pa dang /",
    "T02D1481:126b-16": "dngos por 'dzin pa'i gnyen pos snang ba med par byed par bzod pa /",
    "T02D1481:126b-17": "bying ba dang /",
    "T02D1481:126b-18": "rgod pa'i phyogs gnyis ka yongs su gcod pa'o //",
    "T02D1481:126b-19": "de nyid kyi phyir de dag gcod par byed pas te /",
    "T02D1481:126b-20": "gri gug yin la /",
    "T02D1481:126b-21": "de gnyis ka mnyam pa nyid kyi ro myang ba'i phyir //",
    "T02D1481:126b-22": "khrag gis yongs su bkang ba'i snod yin no //",
    "T02D1481:126b-23": "de nyid ni sa chos kyi sprin yin te /",
    "T02D1481:126b-24": "'di ltar spros pa med pa'i rang bzhin can gyi chos nyid ni sprin yin te /",
    "T02D1481:126b-25": "sprin dang 'dra bar rang bzhin gyi chu'i rgyun gyis rlan par byed pa'i phyir /",
    "T02D1481:126b-26": "sems can gyi khams ma lus pa tshim par byed ces bya ba'i don to //",
    "T02D1481:126b-27": "tshangs pa'i mgo bo ni phung po'i bdud kyi rang bzhin yin te /",
    "T02D1481:126b-28": "'di ltar khams gsum pa phung po lnga'i bdag nyid",
    "T02D1481:126b-29": "can gyi lus de skyed par byed pa tshangs pa'i",
    "T02D1481:126b-30": "ngar 'dzin pa can log par smra ba de nyid",
    "T02D1481:126b-31": "ni gzugs la sogs pa'i phung po'i bdud las skyes",
    "T02D1481:126b-32": "pa'i rmongs pa de la /",
    "T02D1481:126b-33": "rnam par shes pa ngar 'dzin pa'i nga rgyal gcod par byed pa'i phyir /",
    "T02D1481:126b-34": "tshangs pa'i mgo gdong bzhi pa yin no zhes bya ba'i don to //",
    "T02D1481:126b-35": "'jigs byed ni nyon mongs pa'i bdud kyi rang bzhin yin te /",
    "T02D1481:126b-36": "nyon mongs pa ni 'dod chags kyi rtsa ba can yin la /",
    "T02D1481:126b-37": "'dod chags ni dbang phyug chen po yin te /",
    "T02D1481:126b-38": "'dod pas zhen pa'i 'dod pas spro ba dang bsdu ba'i nga rgyal can /",
    "T02D1481:127a-0": "@127a * // bdag 'ching bar byed pa de nyid 'khor ba yin no //",
    "T02D1481:127a-1": "mnyam pa dang mi mnyam pa la sogs pas lus rgas pa /",
    "T02D1481:127a-2": "rnying pa /",
    "T02D1481:127a-3": "smin ma dang sma ra la sogs pa 'jigs par byed pa'i bdag nyid /",
    "T02D1481:127a-4": "ngag gi rang bzhin 'brug sgra la sogs pa sgrogs pa nyid kyi phyir ro //",
    "T02D1481:127a-5": "de'i nga rgyal bzlog pa'i don du rol pas nges",
    "T02D1481:127a-6": "par ma bzung zhing 'bad rtsol med par g-yon pa'i",
    "T02D1481:127a-7": "zhabs kyis gan rkyal du mnan pa yin no zhes",
    "T02D1481:127a-8": "bya ba'i don to //",
    "T02D1481:127a-9": "dus mtshan ni 'chi bdag gi bdud kyi rang bzhin yin te /",
    "T02D1481:127a-10": "phung po rnam par 'jig cing stong pa nyid do //",
    "T02D1481:127a-11": "'das pa dang /",
    "T02D1481:127a-12": "ma 'ongs pa dang /",
    "T02D1481:127a-13": "da ltar byung ba'i dus gsum na yod pa'i phyi",
    "T02D1481:127a-14": "dang nang gi bdag nyid can gyi 'khor ba'i chos",
    "T02D1481:127a-15": "zab par byed pa'i bdag nyid can gcig tu mya",
    "T02D1481:127a-16": "ngan las 'das pa'i rang bzhin can khong khro ba'i",
    "T02D1481:127a-17": "sems kyi rgyun thams cad med pa /",
    "T02D1481:127a-18": "'dod chags dang bral ba mtshan mo mi shes pa",
    "T02D1481:127a-19": "mun pa de la zhabs g-yas pa reg pas bskyed",
    "T02D1481:127a-20": "pa'i bde ba chen po'i rnam pa'i ye shes nges",
    "T02D1481:127a-21": "par 'dzin pa'i phyir /",
    "T02D1481:127a-22": "'dod chags chen po yang dag pa'i thabs yin no zhes bya ba'i don to //",
    "T02D1481:127a-23": "glang po che'i pags pa ni lha'i bu'i bdud yin te /",
    "T02D1481:127a-24": "lha ni lha chen po'o //",
    "T02D1481:127a-25": "de'i bu ni de las skyes pa'o //",
    "T02D1481:127a-26": "glang po chen po bgegs kyi dbang phyug ste /",
    "T02D1481:127a-27": "log 'dren nyon mongs pa sgrib pa mun pa mun nag rmongs pa /",
    "T02D1481:127a-28": "thab pa dang rgya che ba'i ye shes thob par",
    "T02D1481:127a-29": "byed pa'i rgyu dang 'gal bar byed pa de'i nyon",
    "T02D1481:127a-30": "mongs pa'i pags pa bshus te /",
    "T02D1481:127a-31": "phyag g-yas pa dang g-yon pa gnyis kyis gos bzhin",
    "T02D1481:127a-32": "du rgyal mtshan gyi bla mar phub pa dang 'dra",
    "T02D1481:127a-33": "bar kun nas bgegs med par bya ba dang /",
    "T02D1481:127a-34": "srid pa dang zhi ba gnyis kyis gdung ba gnyis",
    "T02D1481:127a-35": "su med pa'i ro gcig pa chen po'i grib ma",
    "T02D1481:127a-36": "bsil ba dang 'dra bar tshim par byed pa nyid",
    "T02D1481:127a-37": "kyi phyir ro zhes bya ba'i don to //",
    "T02D1481:127a-38": "de dag nyid ni sangs rgyas kyi sa bcu gnyis pa yin te /",
    "T02D1481:127a-39": "'di ltar bdud bzhi'i stobs dang ngar 'dzin bcom nas /",
    "T02D1481:127a-40": "shin tu rmongs pa chen po la sogs pa'i gnyen",
    "T02D1481:127a-41": "po sgom pa'i stobs rtogs pa las skyes pa phyag",
    "T02D1481:127b-0": "rgya chen po'i @127b 'dus te reg pa'i kun du",
    "T02D1481:127b-1": "bzang po ro gcig pa dang mtha' gnyis ka ma",
    "T02D1481:127b-2": "lus pa'i rnam pa'i ye shes dri ma med pa'i",
    "T02D1481:127b-3": "g-yo ba med pa /",
    "T02D1481:127b-4": "gnyis su med pa'i chos nyid kyi snying po zhes bya ba'i don to //",
    "T02D1481:127b-5": "stag gi pags pa ni zhi khro ba yin te /",
    "T02D1481:127b-6": "yul drug la dgod pa dang /",
    "T02D1481:127b-7": "'dod pa la chags pa dang /",
    "T02D1481:127b-8": "lus dang ngag dang sems cher 'khrugs pa las khro ba skye bar 'gyur ro //",
    "T02D1481:127b-9": "de nyid ni shin tu khro ba nyid kyi phyir dang /",
    "T02D1481:127b-10": "sna tshogs pa la mngon par 'dod pa nyid kyi phyir /",
    "T02D1481:127b-11": "stag ni sna tshogs pa'i rnam pa yin no //",
    "T02D1481:127b-12": "de las bshus nas mnabs pa ni tshangs par spyod",
    "T02D1481:127b-13": "pa la rjes su spyod pa'i ngang tshul can nyid",
    "T02D1481:127b-14": "yin pa'i phyir ro //",
    "T02D1481:127b-15": "dbang po'i mdud pa'i kun nas dregs pa zhi bas",
    "T02D1481:127b-16": "khro ba med pa'i skad cig ma'i bdag nyid can",
    "T02D1481:127b-17": "no zhes bya ba'i tha tshig go //",
    "T02D1481:127b-18": "de nyid ni rdo rje las kyi pha rol tu phyin pa ste /",
    "T02D1481:127b-19": "'di ltar rdo rje 'dra bar dbyer med cing mi",
    "T02D1481:127b-20": "'khrugs pa dbang po'i sgo nas bde ba chen po",
    "T02D1481:127b-21": "yid la byed pa'i las la mkhas pa /",
    "T02D1481:127b-22": "las ma yin pa'i gnyen po ye shes kyi spyod pa'i ngang tshul can zhes bya ba'i don to //",
    "T02D1481:127b-23": "chags pa ni mi mgo'i phreng ba yin te /",
    "T02D1481:127b-24": "'di ltar 'gro ba thams cad longs spyod pa'i don du phung po la sogs pa la chags shing /",
    "T02D1481:127b-25": "mngon par zhen par 'gyur te /",
    "T02D1481:127b-26": "de bzlog pa'i don du bcom ldan 'das kyis phung",
    "T02D1481:127b-27": "po de nyid kyi mgo la sogs pa'i yan lag",
    "T02D1481:127b-28": "so so tha dad par bkod pa tsam re re",
    "T02D1481:127b-29": "zhing phye na mi brtan pa nyid du de dag",
    "T02D1481:127b-30": "khong du chud pa'i phyir mgrin pa nas brtsams te",
    "T02D1481:127b-31": "/ bus mo'i bar du me tog gi chun 'phyang",
    "T02D1481:127b-32": "dang 'dra ba'i thod pa'i phreng ba shin tu rlon",
    "T02D1481:127b-33": "pa brgyus pa ni phung po lnga /",
    "T02D1481:127b-34": "lnga lnga'i bdag nyid can dang /",
    "T02D1481:127b-35": "'byung ba bzhi re re zhing lnga lnga'i bdag nyid can dang /",
    "T02D1481:127b-36": "mig gi rnam par shes pa la sogs pa lnga /",
    "T02D1481:127b-37": "byang chub sems kyi rang bzhin du bstan pa'i phyir ro //",
    "T02D1481:127b-38": "de nyid ni rin chen padma'i pha rol tu phyin pa ste /",
    "T02D1481:127b-39": "rin po che ni rdo rje yin la /",
    "T02D1481:127b-40": "padma ni chos 'byung ba yin te /",
    "T02D1481:127b-41": "de gnyis rnam par sad pa las /",
    "T02D1481:127b-42": "rin chen 'byung ldan dang /",
    "T02D1481:127b-43": "'od dpag med pa ro gcig tu skyes pa'i bde",
    "T02D1481:127b-44": "ba chen po'i bdag nyid can gyi lus phung po",
    "T02D1481:128a-0": "@128a * // lnga la sogs pa'i rang bzhin de'i pha rol te ngogs /",
    "T02D1481:128a-1": "phyag rgya chen po der phyin cing thob pa'i phyir /",
    "T02D1481:128a-2": "pha rol tu phyin pa ste /",
    "T02D1481:128a-3": "de'i rang bzhin ni mi mgo'i phreng ba yin no zhes bya ba'i don to //",
    "T02D1481:128a-4": "de kho na nyid yongs su rdzogs pa'i rnam par dag pa ni ral pa /",
    "T02D1481:128a-5": "dang cod pan yin te /",
    "T02D1481:128a-6": "de kho na nyid ma lus pa gcig tu byas pa 'jig pa med par ston par byed la /",
    "T02D1481:128a-7": "zab pa dang rgya che ba'i skra lan bu gnyis",
    "T02D1481:128a-8": "gcus pa'i nyis sgril dang spyi bor sna tshogs rdo",
    "T02D1481:128a-9": "rje rigs lnga can gyis brgyan pa dang /",
    "T02D1481:128a-10": "ye shes lnga'i bdag nyid thod pa lnga'i tshad sor lnga pas sbras pa dang /",
    "T02D1481:128a-11": "g-yon gyi char ye shes 'od gsal ba zla bas mtshan pa /",
    "T02D1481:128a-12": "khams gsum pa ro gcig pa'i bdag nyid mi bskyod",
    "T02D1481:128a-13": "pa'i dbang phyug dang mtshungs par chags pa'i 'khor los",
    "T02D1481:128a-14": "rgyas btab ces bya ba'i don to //",
    "T02D1481:128a-15": "sgra'i phyogs gcig mi shigs pa'i rnam par bskyod mi nus pa la brten nas /",
    "T02D1481:128a-16": "rnam par g-yeng ba'i tshul du 'byung ba'i sgra mi",
    "T02D1481:128a-17": "snyan pa'i don yin na yang de'i bdag nyid ma",
    "T02D1481:128a-18": "lus pa'i byang chub kyi ngo bo skye ba'i rgyu'i",
    "T02D1481:128a-19": "mtshan nyid ni rna ba'i phyag rgya yin no //",
    "T02D1481:128a-20": "mgul rgyan ni skal ba ngan pa'i ngag gi brjod pa yongs su spang ba dang /",
    "T02D1481:128a-21": "nyin mtshan du rgyun mi 'chad par sngags zlo ba'i bdag nyid dang /",
    "T02D1481:128a-22": "sems can gdon pa'i rgyus grags pa phun sum tshogs",
    "T02D1481:128a-23": "pa'i rin po che'i bdud rtsi myong ba'i rang bzhin",
    "T02D1481:128a-24": "can yin no // gdu bu ni srog gcod pa",
    "T02D1481:128a-25": "la sogs brjes su spyod pa las ldog pa'i don",
    "T02D1481:128a-26": "can yin no // dang / bsod nams dang ye",
    "T02D1481:128a-27": "shes kyi tshogs dang gnyis su med pa'i ye shes",
    "T02D1481:128a-28": "kyi dpal phun sum tshogs pa'i rang bzhin can rnam",
    "T02D1481:128a-29": "par snang mdzad 'od 'phro ba'i mtshan nyid can yin",
    "T02D1481:128a-30": "can yin no // dang / no // sku regs",
    "T02D1481:128a-31": "ni phyag rgya chen po don yod pa mo gsham",
    "T02D1481:128a-32": "can yin no // dang / no // ma yin",
    "T02D1481:128a-33": "pa / 'bras bu dang bcas pa'i dngos grub kyi",
    "T02D1481:128a-34": "snod ye shes phun sum tshogs pa ro gcig pa",
    "T02D1481:128a-35": "can yin no // dang / no // ma yin",
    "T02D1481:128a-36": "pa / can yin no // thal ba ni ye",
    "T02D1481:128a-37": "shes kyi me 'bar bas phung po dang 'byung ba",
    "T02D1481:128a-38": "bsregs pas snang ba med pas /",
    "T02D1481:128a-39": "shel dang 'dra bar gsal ba /",
    "T02D1481:128b-0": "byang chub kyi sems @128b dkar pos yongs su byugs pa dang /",
    "T02D1481:128b-1": "lhan cig skyes pa dang /",
    "T02D1481:128b-2": "nam mkha' dang /",
    "T02D1481:128b-3": "ye shes kyi snal mas se ral khar byas pa yin te /",
    "T02D1481:128b-4": "rab kyi mthar phyin pa thob pa dang po'i rdo rje 'chang gi rang bzhin can ni /",
    "T02D1481:128b-5": "thal ba dang tshangs pa'i skud pa yin no zhes bya ba'i don to //",
    "T02D1481:128b-6": "de ltar skad cig ma bcu drug dang /",
    "T02D1481:128b-7": "byang chub kyi phyogs kyi chos sum cu rtsa bdun dang /",
    "T02D1481:128b-8": "pa rol tu phyin pa bcu dang /",
    "T02D1481:128b-9": "sa bcu dang dbang phyug la sogs pa drug gi",
    "T02D1481:128b-10": "chos kyi rang bzhin can bcom ldan 'das dpal he",
    "T02D1481:128b-11": "ru ka rten cing 'brel par 'byung ba yan lag",
    "T02D1481:128b-12": "bcu gnyis bdud bzhi 'dul bar mdzad pa /",
    "T02D1481:128b-13": "bde ba chen po'i ye shes ro gcig pa 'grib",
    "T02D1481:128b-14": "pa med pa nyams su myong ba'i mtshan nyid can",
    "T02D1481:128b-15": "rdo rje 'chang gi sa ste /",
    "T02D1481:128b-16": "bcu gsum pa rnam par dag pa zhes bya ba'i don to //",
    "T02D1481:128b-17": "slob dpon shraddh'a ka ra warmmas mdzad pa /",
    "T02D1481:128b-18": "he ru ka'i rnam par dag pa rdzogs so /",
    "T02D1481:128b-21": "// / slob dpon de nyid dang /"
}