{
    "T02D1580:10b-0": "@10b # // rgya gar skad du /",
    "T02D1580:10b-1": "shi shya aa nu grihna biddhi:/",
    "T02D1580:10b-2": "bod skad du /",
    "T02D1580:10b-3": "gzhan don slob ma rjes su gzung ba'i cho ga /",
    "T02D1580:10b-4": "rdo rje rnal 'byor ma la phyag 'tshal lo //",
    "T02D1580:10b-5": "de nas gsang ba bshad par bya //",
    "T02D1580:10b-6": "bla ma'i bka' drin rjes dran nas //",
    "T02D1580:10b-7": "sna tshogs sgrub thabs 'grub don du //",
    "T02D1580:10b-8": "slob ma 'bebs pa'i cho ga mchog / dang po",
    "T02D1580:10b-9": "re zhig slob dpon gyis slob ma rjes su gzung",
    "T02D1580:10b-10": "ba'i don du'am / shr'i he ru ka zhes bya",
    "T02D1580:10b-11": "ba'i yi ge bzhi po'i don dang ldan pas rnal",
    "T02D1580:10b-12": "ba'i don du'am / 'byor pas / rang yid dang",
    "T02D1580:10b-13": "mthun pa'i gnas su 'jam po'i stan la sogs pa'i",
    "T02D1580:10b-14": "gnas su lag pa'i sor mo rnams la sngags bkod",
    "T02D1580:10b-15": "ba'i don du'am / 'byor pas / la / bdud",
    "T02D1580:10b-16": "rtsi lnga dang yang dag par ldan pa'i btung ba",
    "T02D1580:10b-17": "bzang po padma'i snod du bzhag la cho ga ji",
    "T02D1580:10b-18": "lta ba bzhin sbyangs te zhu ba'i rdzas kyis bdag",
    "T02D1580:10b-19": "ba'i don du'am / 'byor pas / la / nyid khrus bya'o // de'i rjes su gnas dang /",
    "T02D1580:10b-20": "bdag dang /",
    "T02D1580:11a-0": "@11a * // rnal 'byor srung ba'i don du se gol gtogs pa",
    "T02D1580:11a-1": "sngon du 'gro bar byas nas sumbha ni la sogs",
    "T02D1580:11a-2": "pa gdong bzhi pa'i sngags kyi sgra yis mtshams bcad",
    "T02D1580:11a-3": "pa dang / go cha'i sngags drug bkod pa dang",
    "T02D1580:11a-4": "dag pa gsum gyi sngags brjod pa de nyid kyis",
    "T02D1580:11a-5": "sems bsrung bar bya'o //",
    "T02D1580:11a-6": "de yi rjes su yongs su dag pa'i sa gzhi",
    "T02D1580:11a-7": "la khru gang tsam gyi mandala byug par byas te",
    "T02D1580:11a-8": "/ tsandan dmar po la sogs pas zur drug pa'i tsi kra bris te /",
    "T02D1580:11a-9": "de'i dbus su rdo rje rnal 'byor ma'i sa bon dgod /",
    "T02D1580:11a-10": "zur drug la 'khor los sgyur ba'i sngags dgod pa",
    "T02D1580:11a-11": "sngon du 'gro bas man ngag ji lta ba bzhin",
    "T02D1580:11a-12": "du skad cig gis dpa' mo drug dang ldan pa'i",
    "T02D1580:11a-13": "bcom ldan 'das ma'i dkyil 'khor bskyed la //",
    "T02D1580:11a-14": "de nas phyi rol du khra gdong ma la sogs pa rnam pa brgyad dang /",
    "T02D1580:11a-15": "dur khrod brgyad kyis brgyan par bsam par bya'o //",
    "T02D1580:11a-16": "de nas aargha la sogs pas yang dag par mchod /",
    "T02D1580:11a-17": "de nas ye shes kyi 'khor lo cho ga bzhin du dgug pa dang /",
    "T02D1580:11a-18": "gzhug pa dang /",
    "T02D1580:11a-19": "bcing pa dang /",
    "T02D1580:11a-20": "dgyes par bya ba dang /",
    "T02D1580:11a-21": "sku gsung thugs byin gyis brlab pa la sogs pa dang /",
    "T02D1580:11a-22": "bdud rtsi myang ba'i mthar bstod pa dang bzod gsol bya'o //",
    "T02D1580:11a-23": "sngon du bsnyen pa'o //",
    "T02D1580:11a-24": "de nas slob mdzes su bzung ba'i sngon du tshes",
    "T02D1580:11a-25": "bcu la de bzhin du mandala byugs pa'i dbus su",
    "T02D1580:11a-26": "lha'i btung ba bzang pos bkang ba'i dbyangs kyi snod",
    "T02D1580:11a-27": "yang dag par bzhag la /",
    "T02D1580:11a-28": "de'i steng 'khar ba'i snod dri ma med pa gur",
    "T02D1580:11a-29": "gum la sogs pas phyis la sindhu ra'i phye ma",
    "T02D1580:11a-30": "btsags la gser gyi smyu gus cho ga bzhin du",
    "T02D1580:11a-31": "mngon par bris te /",
    "T02D1580:11a-32": "ye shes kyi 'khor lo dgug gzhug byas la /",
    "T02D1580:11a-33": "mchod pa la sogs pas yang dag par mchod la //",
    "T02D1580:11a-34": "de yi rjes su bcom ldan 'das rdo rje phag mo'i rkang ba brgyad dang ldan pa dang /",
    "T02D1580:11a-35": "rdo rje dril bu sngon du 'gro bas bstod la /",
    "T02D1580:11a-36": "ras dmar pos g-yogs la gzhag go //",
    "T02D1580:11a-37": "de nas phyogs skyong rnams la gtor ma phul la /",
    "T02D1580:11a-38": "yi ge brgya pa lan gsum bton la bzod gsol",
    "T02D1580:11a-39": "bya'o zhes slob ma rjes su gzung ba'i phyir mchod",
    "T02D1580:11a-40": "pa'i cho ga'o / //",
    "T02D1580:11b-0": "/ de'i rjes su mtshan nyid thams cad dang @11b",
    "T02D1580:11b-1": "ldan pa'i bum pa yang dag par gzhag par bya'o",
    "T02D1580:11b-2": "// ras dmar po'i mgul chings byas pa dang /",
    "T02D1580:11b-3": "ts'u ta la sogs pa'i lo ma dang ldan pa dang /",
    "T02D1580:11b-4": "rin po che lnga dang /",
    "T02D1580:11b-5": "sman lnga dang 'bru lnga dang ldan par byas la /",
    "T02D1580:11b-6": "de nyid grub pa'i 'khor lo la ye shes 'khor lo dgug gzhug la sogs pa byas la /",
    "T02D1580:11b-7": "aargha la sogs pa mchod pa mthar phul la /",
    "T02D1580:11b-8": "sku gsung thugs byin gyis brlab pa la sogs pa dang /",
    "T02D1580:11b-9": "dbang bskur ba dang /",
    "T02D1580:11b-10": "bdud rtsi myang ba'i bar cho ga bzhin byas la /",
    "T02D1580:11b-11": "mchod yon la sogs pas yang dag par mchod la /",
    "T02D1580:11b-12": "rkang pa brgyad pa'i sngags kyis bstod par bya'o //",
    "T02D1580:11b-13": "me tog dmar po'i phreng ba dang ldan pa'i rdo rje bum pa'i khar bzhag la /",
    "T02D1580:11b-14": "de dag gi sngags ji srid 'dod pa'i bar du bzlas la /",
    "T02D1580:11b-15": "me tog dmar po gtor bas 'khor lo de nyid zhu //",
    "T02D1580:11b-16": "de nyid kyi ngo bor blta bar bya'o zhes slob",
    "T02D1580:11b-17": "ma rjes su gzung ba las bum pa lhag par",
    "T02D1580:11b-18": "gnas pa'i cho ga'o /",
    "T02D1580:11b-20": "// / de nas de'i rjes su bla ma dang sangs",
    "T02D1580:11b-21": "rgyas dag la mi phyed pa'i gus pa'i yid can",
    "T02D1580:11b-22": "slob ma dam pas mandala byas la yang nas yang",
    "T02D1580:11b-23": "du gsol ba gdab ste /",
    "T02D1580:11b-24": "sangs rgyas kun gyi rang bzhin sku //",
    "T02D1580:11b-25": "bla ma la ni skyabs su mchi //",
    "T02D1580:11b-26": "dpal ldan rdo rje rnal 'byor mas //",
    "T02D1580:11b-27": "bdag ni byin gyis brlab tu gsol //",
    "T02D1580:11b-28": "byang chub rdo rje sangs rgyas la //",
    "T02D1580:11b-29": "mchod chen ji ltar stsal ba ltar //",
    "T02D1580:11b-30": "bdag kyang rjes su drang ba'i phyir //",
    "T02D1580:11b-31": "nam mkha'i rdo rje bdag la gsol //",
    "T02D1580:11b-32": "zhes so //",
    "T02D1580:11b-33": "tshes bcu'i dus su thugs rje dang ldan pa'i bla",
    "T02D1580:11b-34": "mas slob ma'i lag pa nas bzung la 'di skad",
    "T02D1580:11b-35": "gsungs so // rtog pas g-yogs pa'i sems kyis ni //",
    "T02D1580:11b-36": "legs pa'i sangs phyir bzlog pa ltar //",
    "T02D1580:11b-37": "dad pa'i chu yis bkrus pa'i sems //",
    "T02D1580:11b-38": "phan pa'i sems kyis 'dir gzhug bya //",
    "T02D1580:11b-39": "dad pa med pa'i sems can la //",
    "T02D1580:11b-40": "dkar po'i chos rnams mi 'byung ste //",
    "T02D1580:11b-41": "ji ltar sa bon tshig pa la //",
    "T02D1580:11b-42": "myu gu sdon po skye mi srid //",
    "T02D1580:11b-43": "ces gsungs so //",
    "T02D1580:11b-44": "ji ltar slob ma dad ldan gyis //",
    "T02D1580:11b-45": "gsang sngags byin rlabs bsgrub pa la //",
    "T02D1580:11b-46": "yon dang bcas pas phyag byas nas //",
    "T02D1580:12a-0": "thal mo sbyar te spyi bor gzhag / de yi @12a * //",
    "T02D1580:12a-1": "rjes su slob dpon gyis //",
    "T02D1580:12a-2": "bum pa'i chu ni gzung byas nas //",
    "T02D1580:12a-3": "cho ga bzhin du khrus byas la //",
    "T02D1580:12a-4": "de nas ras dmar pos gdong bcings la thal mo snying gar sbyor du bcug ste /",
    "T02D1580:12a-5": "au rgyan gyi phyogs su kha bltas te /",
    "T02D1580:12a-6": "cho ga bzhin du slob ma gzhag /",
    "T02D1580:12a-7": "de nas sumbha ni la sogs pa'i sngags kyi sgras bsrung ba dang /",
    "T02D1580:12a-8": "mtshams bcad pa byas mnyam par bzhag la /",
    "T02D1580:12a-9": "rkang 'og rlung gi dkyil 'khor ni //",
    "T02D1580:12a-10": "gzhu yi dbyibs can du ba'i mdog / de steng sbrul ba'i 'khor lo ru //",
    "T02D1580:12a-11": "gru gsum me ni 'bar ba ltar //",
    "T02D1580:12a-12": "phung po la sogs dri dag phyir //",
    "T02D1580:12a-13": "dag pa'i sngags ni brjod par bya //",
    "T02D1580:12a-14": "rang gi phung po sgyu ma bzhin //",
    "T02D1580:12a-15": "sbrul pa ru ni yang bsgrub bya //",
    "T02D1580:12a-16": "skad cig gis ni lha mo bsam //",
    "T02D1580:12a-17": "phag mo snying rje'i bdag nyid can //",
    "T02D1580:12a-18": "kun nas kun du skad cig ste //",
    "T02D1580:12a-19": "skad cig gis ni gsang sngags brjod //",
    "T02D1580:12a-20": "sprul pa'i 'khor lo la sogs sems //",
    "T02D1580:12a-21": "g-yung drung 'khyil pa dge bar blta //",
    "T02D1580:12a-22": "smin mtshams gnas pa'i thig le ni //",
    "T02D1580:12a-23": "drag tu 'khor ba'i 'khor lor blta //",
    "T02D1580:12a-24": "phyag rgya gnyis kyi sbyor ba yis //",
    "T02D1580:12a-25": "so sor bsdu ba'i rim pa'o //",
    "T02D1580:12a-26": "bla ma'i man ngag rim gyis ni //",
    "T02D1580:12a-27": "rim pa rgyas par shes par bya //",
    "T02D1580:12a-28": "de ltar bstan pa'i sems kyis ni //",
    "T02D1580:12a-29": "grub pa'i rtags ni 'byung bar 'gyur //",
    "T02D1580:12a-30": "ye shes thob pa'i slob ma la //",
    "T02D1580:12a-31": "de yi tshe ni spu ldang //",
    "T02D1580:12a-32": "mchi ma 'byung dang chu 'dzag dang //",
    "T02D1580:12a-33": "tsha ba dang ni grang ba dang //",
    "T02D1580:12a-34": "'dar ba dang ni g-yo ba dang //",
    "T02D1580:12a-35": "aom tishtha badzra zhes brjod de //",
    "T02D1580:12a-36": "de dus brtan par gyur zhes brjod //",
    "T02D1580:12a-37": "rang bzhin du ni gnas pa la //",
    "T02D1580:12a-38": "bsgom pa phyi nas bstan par bya //",
    "T02D1580:12a-39": "mchod pa gsang sngags lha mo yi //",
    "T02D1580:12a-40": "lhan cig skyes pa bdag nyid do //",
    "T02D1580:12a-41": "zhes slob ma rjes su gzung ba las ye shes 'bebs pa'i cho ga'o /",
    "T02D1580:12a-43": "// / de nas yang dag rab bshad bya //",
    "T02D1580:12a-44": "tshogs kyi 'khor lo'i cho ga mchog / dad pa chan po'i sbyin bdag gis //",
    "T02D1580:12a-45": "sbyin pa po ni snying rje ldan //",
    "T02D1580:12a-46": "rang gi khyim mam dben pa ru //",
    "T02D1580:12a-47": "tsandan la sogs byug par bya //",
    "T02D1580:12a-48": "bla na med pa'i don du ni //",
    "T02D1580:12b-0": "tshogs kyi 'khor @12b lo bskor bar bya'o //",
    "T02D1580:12b-1": "dang pa chen po'i sbyin bdag gis //",
    "T02D1580:12b-2": "dang po'i bla ma phyag 'tshal nas //",
    "T02D1580:12b-3": "ji ltar 'byor pa ldan pa yis //",
    "T02D1580:12b-4": "lha rnams la ni snyan gsan dbab //",
    "T02D1580:12b-5": "mnyam par gzhag pa'i bla ma la //",
    "T02D1580:12b-6": "rdo rje dril bu yang dag ldan //",
    "T02D1580:12b-7": "thod pa la sogs brgyan pa la //",
    "T02D1580:12b-8": "rnal 'byor bzhi dang yang dag ldan //",
    "T02D1580:12b-9": "thog mar gtor ma mdun du gzhag / cho ga bzhin du mchod par bgyi //",
    "T02D1580:12b-10": "snyan gsan phab pa byon pa la //",
    "T02D1580:12b-11": "rtsa ba yis ni zhabs bkru bya //",
    "T02D1580:12b-12": "yongs su sbyangs pa'i khang pa ru //",
    "T02D1580:12b-13": "der zhugs gdan gyi rim pa la //",
    "T02D1580:12b-14": "rgan dang gzhon pa'i rim pa yis //",
    "T02D1580:12b-15": "bla ma phyag 'tshal 'dug par bya //",
    "T02D1580:12b-16": "skal pa med dang nga rgyal can //",
    "T02D1580:12b-17": "tshogs kyi 'khor lor spang bar bya //",
    "T02D1580:12b-18": "bsgom par ldan pa shes byas la //",
    "T02D1580:12b-19": "de tshe mchod pa'i cho ga bya //",
    "T02D1580:12b-20": "khyad par du ni tsandan dang //",
    "T02D1580:12b-21": "gur gum la sogs ldan pa dang //",
    "T02D1580:12b-22": "me tog phreng ba dmar ba dang //",
    "T02D1580:12b-23": "mchod pa lnga yis mchod par bya //",
    "T02D1580:12b-24": "las kyi rdo rje mkhas pa yis //",
    "T02D1580:12b-25": "dang por lcags kyu gzung byas la //",
    "T02D1580:12b-26": "sbrang dam bu ram sbyar ba'am //",
    "T02D1580:12b-27": "ji ltar rnyed pa gzung byas la //",
    "T02D1580:12b-28": "chos 'di la ni khyod ltos la //",
    "T02D1580:12b-29": "med pa'i rnam rtog dor byas nas//",
    "T02D1580:12b-30": "khyi dang bram ze gdol pa yang //",
    "T02D1580:12b-31": "rang bzhin gcig tu shes par gyis //",
    "T02D1580:12b-32": "zhes tshigs su bcad pa 'dis dbul bar bgyi'o //",
    "T02D1580:12b-33": "rin thang med las legs 'ongs chos //",
    "T02D1580:12b-34": "'dod chags dri ma dag bya'i phyir //",
    "T02D1580:12b-35": "gzung ba dang ni 'dzin pa spangs //",
    "T02D1580:12b-36": "de nyid kyis ni phyag 'tshal lo ;",
    "T02D1580:12b-37": "/ zhes pa des blang bar bgyi'o //",
    "T02D1580:12b-38": "las kyi rdo rje mkhas pa yis //",
    "T02D1580:12b-39": "thun mong du ni dbul bar bgyi //",
    "T02D1580:12b-40": "bza' ba dang ni btung ba dang //",
    "T02D1580:12b-41": "nya dang sha ni de bzhin du //",
    "T02D1580:12b-42": "bza' ba la sogs rdzogs pa la //",
    "T02D1580:12b-43": "slob dpon gyis ni byin brlab bya //",
    "T02D1580:12b-44": "yi ge gsum gyis byin gyis brlabs //",
    "T02D1580:12b-45": "kha dog dri yang dag par bya //",
    "T02D1580:12b-46": "aom sarbba badzra k'a mi ni sarbba baksham ming sho",
    "T02D1580:12b-47": "dha ni gu hya badzra p'a ni h'um sv'a h'a",
    "T02D1580:12b-48": "/ zhes pas so //",
    "T02D1580:12b-49": "de nas mdun du mandala byas //",
    "T02D1580:12b-50": "pus mo phab la thal mo sbyar //",
    "T02D1580:12b-51": "sems can kun gyi don slad du //",
    "T02D1580:12b-52": "de la smon lam gdab par bya //",
    "T02D1580:13a-0": "gnas la @13a * //",
    "T02D1580:13a-1": "sogs pa bcu yi ming //",
    "T02D1580:13a-2": "sa dang pha rol phyin la sogs //",
    "T02D1580:13a-3": "dpa' bo dpa' mo dbang phyug rnams //",
    "T02D1580:13a-4": "gus par bdag gi phyag 'tshal lo //",
    "T02D1580:13a-5": "lha mo tshad ma dam tshig tshad //",
    "T02D1580:13a-6": "des gsungs mchog tu tshad ma ste //",
    "T02D1580:13a-7": "bden pa dag gi lha mo yis //",
    "T02D1580:13a-8": "de dag gis ni rjes 'dzin shog / ji snyed rdo rje mkha' 'gro ma //",
    "T02D1580:13a-9": "kun du rtog pas 'ching gcod cing //",
    "T02D1580:13a-10": "'jig rten bya ba rab 'jug ma //",
    "T02D1580:13a-11": "de snyed rnams la bdag phyag 'tshal //",
    "T02D1580:13a-12": "dga' bas byas pa'i tshogs 'khor la //",
    "T02D1580:13a-13": "tshigs bcad gsum pos bstod bya ste //",
    "T02D1580:13a-14": "snying rje ldan pa'i sbyin bdag pos //",
    "T02D1580:13a-15": "ji ltar dgyes par gsol bar zhu //",
    "T02D1580:13a-16": "de nas lha la phud phul nas //",
    "T02D1580:13a-17": "cho ga bzhin du bza' bar gyis //",
    "T02D1580:13a-18": "btung ba dgyes par gyur pa yi //",
    "T02D1580:13a-19": "rdo rje'i glu ni blang bar bya //",
    "T02D1580:13a-20": "cang te'u la sogs sgra dang ni //",
    "T02D1580:13a-21": "sna tshogs lnga yis yid 'phrog byed //",
    "T02D1580:13a-22": "sngags dang phyag rgya'i rnal 'byor gyis //",
    "T02D1580:13a-23": "mchog tu dga' bar gar bya'o //",
    "T02D1580:13a-24": "de nas tshogs kyi slob dpon gyis //",
    "T02D1580:13a-25": "sbyin pa po la dgyes sems dang //",
    "T02D1580:13a-26": "rnal 'byor ma rnams 'dus pa yis //",
    "T02D1580:13a-27": "bkra shis de la sbyin par bya //",
    "T02D1580:13a-28": "lag pa 'khyud dang so rtsi dang //",
    "T02D1580:13a-29": "khyad par du ni yon dang bcas //",
    "T02D1580:13a-30": "khro ba bral ba'i yon tan gyis //",
    "T02D1580:13a-31": "thun mong du ni dbul bar bgyi //",
    "T02D1580:13a-32": "rdzogs sangs rgyas dang lha rnams dang //",
    "T02D1580:13a-33": "de sras bcas dang tshangs la sogs //",
    "T02D1580:13a-34": "'jig rten skyong rnams theg 'byung ba //",
    "T02D1580:13a-35": "cho ga 'di la bzod par mdzod //",
    "T02D1580:13a-36": "ces pas bzod par gsol bar bya //",
    "T02D1580:13a-37": "lha mo'i tshogs kyi 'khor lo la //",
    "T02D1580:13a-38": "lhag par bsdus pa'i gtor ma ni //",
    "T02D1580:13a-39": "'byung po yi dags kun la sbyin //",
    "T02D1580:13a-40": "zhes slob ma rjes su gzung ba las tshogs kyi 'khor lo'i cho ga'o /",
    "T02D1580:13a-42": "// / da nas yang dag bshad bya ba //",
    "T02D1580:13a-43": "gzhon nu ma'am rnal 'byor ma //",
    "T02D1580:13a-44": "rdo rje rnal 'byor ma yi dngos //",
    "T02D1580:13a-45": "cho ga ldan pas mchod par bgyi //",
    "T02D1580:13a-46": "nag po'i phyogs kyi tshes bcu'am //",
    "T02D1580:13a-47": "dkar po'am ni de bzhin du //",
    "T02D1580:13a-48": "dang ba'i sems kyis snyan gsan dbab //",
    "T02D1580:13a-49": "gus pa'i sems kyis khrus sogs bya //",
    "T02D1580:13b-0": "gcig @13b gam gnyis sam bzhi'am lnga //",
    "T02D1580:13b-1": "drug po gnyis ni de bzhin du //",
    "T02D1580:13b-2": "ji srid nyi shu rtsa bzhi dang //",
    "T02D1580:13b-3": "p'u dza la sogs gnas gnas pa //",
    "T02D1580:13b-4": "yid 'ong gnas su tshur bkug la //",
    "T02D1580:13b-5": "dri dang me tog la sogs ldan //",
    "T02D1580:13b-6": "ku sha'i chun po gzung byas nas //",
    "T02D1580:13b-7": "de yi mdun du gdan du dbul //",
    "T02D1580:13b-8": "gnas la sogs pa bsrung don du //",
    "T02D1580:13b-9": "sumbha ni sogs sngags kyis gdab //",
    "T02D1580:13b-10": "nub phyogs kha ni bltar bcug la //",
    "T02D1580:13b-11": "cho ga bzhin du ltar bskyed de //",
    "T02D1580:13b-12": "sindhu ra yis dpral bar bsku //",
    "T02D1580:13b-13": "gla rtsi gur gum ga pur dang //",
    "T02D1580:13b-14": "khyad par du ni tsandan bcas //",
    "T02D1580:13b-15": "lag pa rkang pa gdong ba dang //",
    "T02D1580:13b-16": "rkang mthil lag mthil bsku bar bya //",
    "T02D1580:13b-17": "me tog dmar po'i phreng bas brgyan //",
    "T02D1580:13b-18": "de bzhin na bza' dmar po dang //",
    "T02D1580:13b-19": "mig sman nag po spyan la bsku //",
    "T02D1580:13b-20": "spos kyi du bas bdug pa dang //",
    "T02D1580:13b-21": "lha yi btung ba ldan par bya //",
    "T02D1580:13b-22": "bza' dang bcas pa yang dag ldan //",
    "T02D1580:13b-23": "gtor ma sngon du 'gro byas la //",
    "T02D1580:13b-24": "ts'a ru'i sgron ma dbul bar bgyi //",
    "T02D1580:13b-25": "rdo rje rnal 'byor ma mchod la //",
    "T02D1580:13b-26": "sngags kyi bzlas pa ldan pa yis //",
    "T02D1580:13b-27": "dge dang mi dge las byung ba //",
    "T02D1580:13b-28": "de la rtags ni rtogs par 'gyur //",
    "T02D1580:13b-29": "bde mchog rgyud las gsungs pa bzhin //",
    "T02D1580:13b-30": "rim pa rgyas par shes par bya //",
    "T02D1580:13b-31": "de phyir kun nas 'bad pa yis //",
    "T02D1580:13b-32": "rnal 'byor shes pas mchod par bgyi //",
    "T02D1580:13b-33": "yongs su rdzogs pa'i byang chub tu //",
    "T02D1580:13b-34": "'gro ba'i don du yongs su bsngo //",
    "T02D1580:13b-35": "so rtsi yon du phul byas nas //",
    "T02D1580:13b-36": "cho ga bzhin du gshegs su gsol //",
    "T02D1580:13b-37": "zhes slob ma rjes su gzung ba las gzhon nu ma'i mchod pa'o /",
    "T02D1580:13b-39": "// / de nas yang dag rab bshad bya //",
    "T02D1580:13b-40": "gtor ma las kyi cho ga ni //",
    "T02D1580:13b-41": "gtor ma'i las dang bral ba las //",
    "T02D1580:13b-42": "dngos grub mchog ni de la med //",
    "T02D1580:13b-43": "de phyir kun la 'bad pa yis //",
    "T02D1580:13b-44": "gtor mas mchod pa byed pa la ;",
    "T02D1580:13b-45": "/'dod pa'i don ni de yis thob //",
    "T02D1580:13b-46": "thams cad rgyud las gsungs pa bzhin //",
    "T02D1580:13b-47": "dang por re zhig rnal 'byor bas dpal rdo rje rnal 'byor ma'i rnal 'byor dang ldan pas /",
    "T02D1580:13b-48": "kha zas la sogs pa mdun du yang dag par mchod par sbyar bar bya'o //",
    "T02D1580:13b-49": "yam las rlung gi dkyil 'khor /",
    "T02D1580:14a-0": "@14a * // de'i steng du ram las me'i dkyil 'khor /",
    "T02D1580:14a-1": "de nas aa yig dkar po las padma'i snod dkar",
    "T02D1580:14a-2": "po de mgo bo gsum gyi sgyed bu'i steng du",
    "T02D1580:14a-3": "gzhag go // de'i nang dam tshig gi rdzas kyis bkang la /",
    "T02D1580:14a-4": "aom aam tram kham h'um lam mam pam t'am h'um ngo //",
    "T02D1580:14a-5": "de rnams kyis byin gyis brlabs la bdud rtsi lnga dang sgron nam lnga'i ngo bor bsgrub par bya'o //",
    "T02D1580:14a-6": "de'i steng du zla ba'i dkyil 'khor h'um las kha tv'am ga dkar po kha thur du bltas pa'o //",
    "T02D1580:14a-7": "de'i rjes la rlung gis me sbar bas sa bon rnams zhu bar gyur pas /",
    "T02D1580:14a-8": "nyi ma gzhon nu lta bu'i kha dog 'dra bar bltas la /",
    "T02D1580:14a-9": "aom a'a: h'um gi yi ge rnams rim gyis steng",
    "T02D1580:14a-10": "nas steng du gnas pa'i sku gsung thugs kyi lha",
    "T02D1580:14a-11": "spros pa las / 'gro ba'i don du sngon du",
    "T02D1580:14a-12": "'gro ba byas la ji lta ba bzhin du de",
    "T02D1580:14a-13": "rnams zhugs par bltas la /",
    "T02D1580:14a-14": "de nas h'um la sogs pa rim pa bzhin du zhugs par blta'o //",
    "T02D1580:14a-15": "'bru gsum gyis byin gyis brlab par bya'o //",
    "T02D1580:14a-16": "de nas 'bar ba'i phyag rgya bcings la de'i sngags",
    "T02D1580:14a-17": "dang bcas pas ye shes kyi 'khor lo mdun du",
    "T02D1580:14a-18": "yang dag par bzhag la /",
    "T02D1580:14a-19": "aargham la sogs pas mchod la bdud rtsi myang ba'i cho gas mchod par bya'o //",
    "T02D1580:14a-20": "mngon par 'dod pa'i don du gdon par bya'o //",
    "T02D1580:14a-21": "lha mo tshad ma dam tshig tshad //",
    "T02D1580:14a-22": "des gsungs mchog tu tshad ma ste //",
    "T02D1580:14a-23": "bden pa dag gi lha mo yis //",
    "T02D1580:14a-24": "de dag bdag la rjes 'dzin shog / mchod po mchod bya mchod pa rnams //",
    "T02D1580:14a-25": "mi phyed par ni blta bar bya //",
    "T02D1580:14a-26": "de nas rdo rje thal mo phye ste /",
    "T02D1580:14a-27": "bdud rtsi'i snod lag pa'i mthil du bzhag la g-yon dang g-yas su bskor bar bya'o //",
    "T02D1580:14a-28": "lce yi rdo rje'i sbyor ba yis //",
    "T02D1580:14a-29": "lha mo'i tshogs ni tshim par byas //",
    "T02D1580:14a-30": "de nas dur khrod brgyad la gnas pa'i phyogs skyong rnams la /",
    "T02D1580:14a-31": "aom kha kha kh'a hi kh'a hi la sogs pa sngags kyis phyogs rnams la g-yon skor /",
    "T02D1580:14a-32": "mtshams rnams la g-yas skor gyis phul la /",
    "T02D1580:14a-33": "de rnams kyi bdud rtsi myangs pas bde ba chen po thob par bsams la /",
    "T02D1580:14a-34": "de nas mchod pa la sogs pas yang dag par mchod pa dang /",
    "T02D1580:14a-35": "rkang pa brgyad pa'i sngags kyis bstod la /",
    "T02D1580:14b-0": "mngon par 'dod pa'i don du gsol ba @14b gdab bo //",
    "T02D1580:14b-1": "chad lhag kha bskang ba'i don du yi ge brgya pa lan gsum brjod do //",
    "T02D1580:14b-2": "de'i rjes su aom badzra mu: zhes brjod la /",
    "T02D1580:14b-3": "padma'i phyag rgyas bskor bas dgyes par byas la nye bar bsdus la bdag nyid la gzhug go //",
    "T02D1580:14b-4": "de nas se gol btogs pa sngon du 'gro bas /",
    "T02D1580:14b-5": "lhag ma'i gtor ma bsdu bya ste //",
    "T02D1580:14b-6": "dam tshig gis ni kha bskang la //",
    "T02D1580:14b-7": "'bar ba'i phyag rgya bcing bar bya //",
    "T02D1580:14b-8": "drag po'i h'um yig gdon byas nas //",
    "T02D1580:14b-9": "lhag ma gtor ma'i snod du dbul //",
    "T02D1580:14b-10": "aom sarbba bha ksha kha kha kh'a hi kh'a hi",
    "T02D1580:14b-11": "au tstshi shta bha ksha bhya: sv'a h'a zhes gshegs",
    "T02D1580:14b-12": "su gsol / slob ma rjes su gzung ba las gtor ma'i cho ga'o /",
    "T02D1580:14b-14": "// / de nas sbyin sreg gi cho ga bshad pa //",
    "T02D1580:14b-15": "rdo rje rnal 'byor ma mchod de //",
    "T02D1580:14b-16": "phyi dang nang gi dbye ba yis //",
    "T02D1580:14b-17": "sbyin sreg yang ni gnyis su 'gyur //",
    "T02D1580:14b-18": "phyi yi las kyi dbye ba yis //",
    "T02D1580:14b-19": "sbyin sreg yang ni bzhi ru bshad //",
    "T02D1580:14b-20": "nang gi sbyin sreg gnyis su shes //",
    "T02D1580:14b-21": "ro dang tshim par bya ba'o //",
    "T02D1580:14b-22": "phyi ni 'di ru bshad par bya //",
    "T02D1580:14b-23": "rdo rje rnal 'byor ma bsgrub pa //",
    "T02D1580:14b-24": "de bzhin cho ga lhag chad dag / sbyin sreg gis ni bskang bar bya //",
    "T02D1580:14b-25": "rnal 'byor nub tu kha bltas la //",
    "T02D1580:14b-26": "rgyan cha dmar ba yis brgyan la ;",
    "T02D1580:14b-27": "/ skye gnas lta bu'i thab khud du //",
    "T02D1580:14b-28": "phyed ni brkos la dmar por bya //",
    "T02D1580:14b-29": "cha gsum ngor ba'i dbus su ni //",
    "T02D1580:14b-30": "rdo rje dmar po 'bar ba dgod //",
    "T02D1580:14b-31": "phyi rol rdo rje'i phreng bas bskor //",
    "T02D1580:14b-32": "khyad par du ni gri gug bskor //",
    "T02D1580:14b-33": "gsang sngags bzhi yi bsrung bya dang //",
    "T02D1580:14b-34": "mtshams dang de bzhin gcad par bya //",
    "T02D1580:14b-35": "aargha la sogs snod kyang ni //",
    "T02D1580:14b-36": "sreg pa'i rdzas rnams g-yon du bzhag / yam shing 'o ma can ni brtsigs //",
    "T02D1580:14b-37": "cho ga yis ni bsang bar bya //",
    "T02D1580:14b-38": "me ni ram yig las byung ba //",
    "T02D1580:14b-39": "rlung g-yab kyis ni g-yab bar bya //",
    "T02D1580:14b-40": "zhal gcig pa la kha dog dmar //",
    "T02D1580:14b-41": "spyi blugs mchog sbyin dbyug pa dang //",
    "T02D1580:14b-42": "bgrang phreng de bzhin 'dzin pa la //",
    "T02D1580:14b-43": "lag pa g-yas dang g-yon pa yi //",
    "T02D1580:14b-44": "mthe bong gnyis kyis dgug par bya //",
    "T02D1580:14b-45": "aom ae hye hi ma h'a bh'u ta de pa",
    "T02D1580:14b-46": "ri shi dvi dza sa tva ma gri hi tva",
    "T02D1580:15a-0": "aa hu ti ma h'a aa @15a * //",
    "T02D1580:15a-1": "smin sanni hi to bha b'a /",
    "T02D1580:15a-2": "zhes pas /",
    "T02D1580:15a-3": "ye shes me ni de la gzhug / de la 'thor 'thung mchod yon sogs //",
    "T02D1580:15a-4": "khrus kyi cho ga de bzhin dbul //",
    "T02D1580:15a-5": "ram yig sa bon lce la bsam //",
    "T02D1580:15a-6": "de la dgang blugs dbul bar bya //",
    "T02D1580:15a-7": "aom na ma: sa manta buddh'a n'am /",
    "T02D1580:15a-8": "aom aagna ye aa mu ka sya sarbba siddhi ku ru zhes so //",
    "T02D1580:15a-9": "ji ltar de nyid rim gsum gyis //",
    "T02D1580:15a-10": "sreg rdzas thams cad bsreg par bya //",
    "T02D1580:15a-11": "bsreg dang bsreg pa'i sreg rdzas rnams //",
    "T02D1580:15a-12": "don gyi khyad par sgrub par byed //",
    "T02D1580:15a-13": "aom aagna ye sv'a h'a /",
    "T02D1580:15a-14": "mar gyi'o //",
    "T02D1580:15a-15": "aom sarbba p'a pam da ha na badzr'a ya sv'a h'a /",
    "T02D1580:15a-16": "til gyi'o //",
    "T02D1580:15a-17": "aom badzra a'a yu she sv'a h'a /",
    "T02D1580:15a-18": "d'ur ba'i'o //",
    "T02D1580:15a-19": "aom badzra pushta ye sv'a h'a /",
    "T02D1580:15a-20": "'bras ma nyams pa'i'o //",
    "T02D1580:15a-21": "aom badzra samba de sv'a h'a /",
    "T02D1580:15a-22": "zho zan gyi'o //",
    "T02D1580:15a-23": "aom badzra be g'a ya sv'a h'a /",
    "T02D1580:15a-24": "gro'i'o //",
    "T02D1580:15a-25": "aom aa pra ti ha ta badzr'a ya sv'a h'a /",
    "T02D1580:15a-26": "ku sha'i'o //",
    "T02D1580:15a-27": "aom bo dhi briksh'a ya sv'a h'a /",
    "T02D1580:15a-28": "yam shing gi'o //",
    "T02D1580:15a-29": "lhag ma kun de nyid gsum gyis bsreg par bya'o //",
    "T02D1580:15a-30": "de nas dgang blugs dbul lo //",
    "T02D1580:15a-31": "mchod pa dang bstod pas bstod la /",
    "T02D1580:15a-32": "de'i thugs kar nyi ma'i dkyil 'khor la /",
    "T02D1580:15a-33": "snying rje'i bdag nyid phag mo ni //",
    "T02D1580:15a-34": "cho ga bzhin du bsam par bya //",
    "T02D1580:15a-35": "cho ga yis ni ye shes dgug / dam tshig",
    "T02D1580:15a-36": "la ni yang dag gzhug /'thor 'thung mchod yon la",
    "T02D1580:15a-37": "sogs dang // cho ga'i rim pas de la dbul //",
    "T02D1580:15a-38": "lce la h'um yig byung ba yis //",
    "T02D1580:15a-39": "de la dgang blugs dbul bar bgyi //",
    "T02D1580:15a-40": "las kyi dngos grub bye brag gis //",
    "T02D1580:15a-41": "sreg rdzas kun ni bsreg par bgyi //",
    "T02D1580:15a-42": "mchod pas mchod cing bstod pas bstod //",
    "T02D1580:15a-43": "bzod par gsol dang dngos grub blang //",
    "T02D1580:15a-44": "yang dang yang du gsol byas la //",
    "T02D1580:15a-45": "aom badzra mu: zhes cho ga bzhin du gshegs su gsol //",
    "T02D1580:15a-46": "lhag pa dang ni chad pa las //",
    "T02D1580:15a-47": "yongs su rdzogs pa'i don du ni //",
    "T02D1580:15a-48": "sreg rdzas kun ni bsreg par bya //",
    "T02D1580:15a-49": "yi ge brgya pa gdon par bgyi //",
    "T02D1580:15a-50": "slob ma rjes su gzung ba las sbyin sreg gi cho ga'o /",
    "T02D1580:15a-52": "// / de nas srung 'khor rab bshad bya //",
    "T02D1580:15a-53": "rdo rje sems dpa' nyid gsungs pa //",
    "T02D1580:15b-0": "gang la btags pa tsam @15b gyis ni //",
    "T02D1580:15b-1": "nas kun dang ni bral bar byed //",
    "T02D1580:15b-2": "gur gum dang ni le wang bsres //",
    "T02D1580:15b-3": "rgyal gyi nyi ma dge ba las //",
    "T02D1580:15b-4": "rtsibs drug 'khor lo bri bar bya //",
    "T02D1580:15b-5": "go cha'i sngags ni mkhas pas dgod //",
    "T02D1580:15b-6": "su mbha la sogs sngags dang ni //",
    "T02D1580:15b-7": "rdo rje phreng bas bskor bar bya //",
    "T02D1580:15b-8": "gtsang ma'i ras dang dar la'am //",
    "T02D1580:15b-9": "yang na smyug shun gro ga la //",
    "T02D1580:15b-10": "dbus su ming yig srung ba dang //",
    "T02D1580:15b-11": "mgrin pa'am ni dpung pa la //",
    "T02D1580:15b-12": "yang na spyi bo'i gtsug tu ni //",
    "T02D1580:15b-13": "dus ni rtag tu bcang bar bya //",
    "T02D1580:15b-14": "'byung po la sogs 'jigs dang bral //",
    "T02D1580:15b-15": "tshe ni ring ba thob par 'gyur//",
    "T02D1580:15b-16": "yang na bum pa dkar po la //",
    "T02D1580:15b-17": "tsandan chu yis dgang bar bya //",
    "T02D1580:15b-18": "dam pa'i 'khor lo der bcug la //",
    "T02D1580:15b-19": "cho ga bzhin du bsgom par bya //",
    "T02D1580:15b-20": "gang gi khyim du gzhag pa la //",
    "T02D1580:15b-21": "de yis sdug bsngal zhi bar byed //",
    "T02D1580:15b-22": "me tog dmar pos dus gsum du //",
    "T02D1580:15b-23": "cho ga bzhin du rtag tu mchod //",
    "T02D1580:15b-24": "ces slob ma rjes su gzung ba las srung ba'i 'khor lo'i cho ga'o /",
    "T02D1580:15b-26": "// / de nas gzhan yang rab bshad bya //",
    "T02D1580:15b-27": "dkon mchog gsum la gnod byed dang //",
    "T02D1580:15b-28": "sems can 'tshe bar byed pa dang //",
    "T02D1580:15b-29": "da ni sumbha'i cho ga mchog / dug dang ske tshe lan tshva dang //",
    "T02D1580:15b-30": "nim pa dang ni da dur //",
    "T02D1580:15b-31": "dur khrod sol ba tsha ba'i mar //",
    "T02D1580:15b-32": "rang gi sdigs mdzub khrag dang ni //",
    "T02D1580:15b-33": "de dag rdzas ni bzung byas nas //",
    "T02D1580:15b-34": "mkhas pa yis ni sbyar snag bya //",
    "T02D1580:15b-35": "khra yi sgro yi smyu gu yis //",
    "T02D1580:15b-36": "mnyam par gzhag pas 'khor lo bris //",
    "T02D1580:15b-37": "dur khrod ras sam yang na ni //",
    "T02D1580:15b-38": "mtshon gyis bsad pa'i gos la ni //",
    "T02D1580:15b-39": "rnal 'byor khros pas lhor bltas pas //",
    "T02D1580:15b-40": "cho ga yis ni gsang sngags dgod //",
    "T02D1580:15b-41": "rtsibs drug 'khor lo'i dbus su ni //",
    "T02D1580:15b-42": "h'um yig gis ni spel bar bya //",
    "T02D1580:15b-43": "drug po m'a ra ya dang ldan //",
    "T02D1580:15b-44": "phyi rol h'um gi phreng bas bskor //",
    "T02D1580:15b-45": "grog mkhar gyi ni sa blangs la //",
    "T02D1580:15b-46": "rkang rjes dag gis dang ni //",
    "T02D1580:15b-47": "de bzhin dri chu song ba'i sas //",
    "T02D1580:15b-48": "bsgrub bya yi ni gzugs byas la //",
    "T02D1580:15b-49": "de yi snying gar 'khor lo gzhug / de nas kha sbyor dbye ba dang //",
    "T02D1580:15b-50": "thod pa ru ni gzhag byas la //",
    "T02D1580:16a-0": "de @16a * //",
    "T02D1580:16a-1": "la phur bu gdab par bya //",
    "T02D1580:16a-2": "nyi shu gsum ma mam nyi shu dgu //",
    "T02D1580:16a-3": "nyi ma phyed dam nam phyed na //",
    "T02D1580:16a-4": "me yi sgyed bu'i 'og tu sba //",
    "T02D1580:16a-5": "bsgrub bya de ru gnas pa yi //",
    "T02D1580:16a-6": "shin tu bred cing 'dar bar byed //",
    "T02D1580:16a-7": "kha dang 'ug pa ce sbyang dang //",
    "T02D1580:16a-8": "khyi dang srin bu me khyer dang //",
    "T02D1580:16a-9": "de rnams za ba tsam gyis ni //",
    "T02D1580:16a-10": "rdo rje 'dzin pa brlag par byed //",
    "T02D1580:16a-11": "las 'di shin tu sba bar bya //",
    "T02D1580:16a-12": "snying rje ldan pa'i rnal 'byor gyis //",
    "T02D1580:16a-13": "bla ma'i bka' ni thob byas la //",
    "T02D1580:16a-14": "'di ni nges par thob par 'gyur //",
    "T02D1580:16a-15": "rnal 'byor snying rje bral ba dang //",
    "T02D1580:16a-16": "bla ma'i man ngag med pa las //",
    "T02D1580:16a-17": "'bras bu thob par mi 'gyur ro //",
    "T02D1580:16a-18": "zhes slob ma rjes su gzung ba las sumbha'i cho ga'o /",
    "T02D1580:16a-20": "// / de nas phyir bzlog 'khor lo ni //",
    "T02D1580:16a-21": "bsdus pa yis ni bshad par bya //",
    "T02D1580:16a-22": "bdag nyid srung ba'i sbyor ba las //",
    "T02D1580:16a-23": "sngags dang 'khor los zlog par byed //",
    "T02D1580:16a-24": "rang gi khyim mam dben pa ru //",
    "T02D1580:16a-25": "gnyis pa thams cad spangs byas nas //",
    "T02D1580:16a-26": "rnal 'byor de ni mchog bsgrub bya //",
    "T02D1580:16a-27": "thub pa yis ni de ltar bya //",
    "T02D1580:16a-28": "aom na mo bha ga ba ti badzra b'a r'a ni h'i /",
    "T02D1580:16a-29": "aushn'i sha tsakra warti ni /",
    "T02D1580:16a-30": "sarbba lo ki ka lo kotta ra ni yantra mantra",
    "T02D1580:16a-31": "tantra wi sha tsurnna pra yo gi dhi ni ma",
    "T02D1580:16a-32": "ma kri te / ye na ke na tsitte /",
    "T02D1580:16a-33": "kri ta ni /",
    "T02D1580:16a-34": "ke ri ta ni /",
    "T02D1580:16a-35": "ta na sarbba ni /",
    "T02D1580:16a-36": "tshinda tshinda /",
    "T02D1580:16a-37": "bhinda bhinda /",
    "T02D1580:16a-38": "ku ta ku ta /",
    "T02D1580:16a-39": "ha na ha na /",
    "T02D1580:16a-40": "da ha da ha /",
    "T02D1580:16a-41": "pa tsa pa tsa /",
    "T02D1580:16a-42": "bi dhvam s'a ya /",
    "T02D1580:16a-43": "bi dhvam s'a ya /",
    "T02D1580:16a-44": "sa ta sa ha pra dha bi tsurnna ya bi tsurnna ya /",
    "T02D1580:16a-45": "aom aushn'i sha tsa kr'a warti ni /",
    "T02D1580:16a-46": "badzra b'a r'a h'i /",
    "T02D1580:16a-47": "bhrum bhrum bhrum /",
    "T02D1580:16a-48": "h'um h'um h'um /",
    "T02D1580:16a-49": "phat phat phat sv'a h'a /",
    "T02D1580:16a-50": "de nas srung ba'i 'khor lo'i dbus su gnas pa'i dpal rdo rje phag mo'i rnal 'byor pas /",
    "T02D1580:16a-51": "rang gi snying gar h'um las rtsibs drug pa'i 'khor",
    "T02D1580:16a-52": "lo 'khor los sgyur ba drug dang ldan pa'i phyi",
    "T02D1580:16a-53": "rol du 'khor lo rtsibs bcu pa las /",
    "T02D1580:16a-54": "phyogs mtshams rnams su khva gdong ma la sogs pa rnam pa brgyad kyis bskor ba dang /",
    "T02D1580:16a-55": "steng dang 'og tu mkha' spyod ma dang sa spyod ma bsam par bya'o //",
    "T02D1580:16a-56": "de'i dbus su dpal rdo rje phag mo'i ngo bo",
    "T02D1580:16a-57": "bdag gnyid man ngag la gnas pas 'khor lo de",
    "T02D1580:16a-58": "nyid g-yon skor du myug du 'khor bar bsam par",
    "T02D1580:16a-59": "bya'o zhes dkon mchog gsum la gnod pa byed pa",
    "T02D1580:16b-0": "@16b de la de nyid kyi 'bras bu smin par",
    "T02D1580:16b-1": "'gyur ro zhes bcom ldan 'das kyis gsungs so //",
    "T02D1580:16b-2": "slob ma rjes su gzung ba las phyir bzlog pa'i",
    "T02D1580:16b-3": "'khor lo dang bsgom pa dang bri ba'i cho ga'o",
    "T02D1580:16b-4": "// rdo rje rnal 'byor ma'i zhal gyi man ngag",
    "T02D1580:16b-5": "bla ma ba randra ru tses mdzad pa rdzogs so",
    "T02D1580:16b-8": "// / // / bla ma bal po lo ts'a ba dang ye shes"
}