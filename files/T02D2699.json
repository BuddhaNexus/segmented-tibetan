{
    "T02D2699:67a-0": "@67a # // rgya gar skad du /",
    "T02D2699:67a-1": "a'arya a'a yurdzny'a n'a pa ri mi ta s'a dha nam /",
    "T02D2699:67a-2": "bod skad du /",
    "T02D2699:67a-3": "'phags pa tshe dang ye shes dpag tu med pa'i sgrub thabs /",
    "T02D2699:67a-4": "'phags pa tshe dang ye shes dpag tu med pa la phyag 'tshal lo //",
    "T02D2699:67a-5": "'khor ba sems can thams cad kyi //",
    "T02D2699:67a-6": "'tshe ba la ni srung 'dod pas //",
    "T02D2699:67a-7": "'phags pa tshe dpag med pa yi //",
    "T02D2699:67a-8": "sgrub thabs rim pa bri bar bya //",
    "T02D2699:67a-9": "dbang dang dam tshig sdom ldan pas //",
    "T02D2699:67a-10": "dben zhing nyams dga'i sa phyogs su //",
    "T02D2699:67a-11": "mandal mchod dang khrus byas la //",
    "T02D2699:67a-12": "lus ngag yid gsum dag pa yis //",
    "T02D2699:67a-13": "bla ma sangs rgyas la sogs la //",
    "T02D2699:67a-14": "spyan drangs pa la phyag mchod cing //",
    "T02D2699:67a-15": "bstod pa lus ngag dang ba yis //",
    "T02D2699:67a-16": "sdig pa bshags pa la sgas bya //",
    "T02D2699:67a-17": "tshad med bzhi bsgom chos rnams kun //",
    "T02D2699:67a-18": "stong pa nyid du bsgoms byas la //",
    "T02D2699:67a-19": "sngags kyi don la bsgom par bya //",
    "T02D2699:67a-20": "aom sva bh'a ba bi shuddha:sarba dharm'a:sva bh'a ba bi shuddhony\\ham /",
    "T02D2699:67a-21": "aom sh'u n+ya t'a dzny'a na badzra sva bh'a ba a'a tma kony\\ham /",
    "T02D2699:67a-22": "stong pa'i ngang las padma dang //",
    "T02D2699:67a-23": "zla ba'i steng du sems nyid hr'i: //",
    "T02D2699:67a-24": "byi ru lta bur bsam byas la //",
    "T02D2699:67a-25": "'od zer 'phro zhing slar 'dus pas //",
    "T02D2699:67a-26": "'phags pa rje btsun tshe dpag med //",
    "T02D2699:67a-27": "sku mdog dmar zhing 'od zer 'khrigs //",
    "T02D2699:67a-28": "zhal gcig phyag gnyis mnyam par gzhag / skyil krung gis bzhugs 'dzum bcas dang //",
    "T02D2699:67a-29": "'od dpag gis mdzes ye shes bstim //",
    "T02D2699:67a-30": "dbang bskur rab tu brtan par bya //",
    "T02D2699:67a-31": "ji srid skyo bar ma gyur par //",
    "T02D2699:67a-32": "bsgom pa'am yang na sngags 'di bzlas //",
    "T02D2699:67b-0": "ming gi sngags dang @67b snying po'i sngags //",
    "T02D2699:67b-1": "ming gis bsgyur na gzungs kyang bzlas //",
    "T02D2699:67b-2": "gzungs ni 'chi med rnga sgra'o //",
    "T02D2699:67b-3": "rje su bdag ni tshe ring 'gyur //",
    "T02D2699:67b-4": "yang na skad cig lhar bsams te //",
    "T02D2699:67b-5": "sngags gsum ci rigs bzlas pa'am //",
    "T02D2699:67b-6": "bum pa bdud rtsi'i chu rgyun gyis //",
    "T02D2699:67b-7": "bdag la yang yang 'khrud par bsam //",
    "T02D2699:67b-8": "slar yang bstod cing gsol btab pas //",
    "T02D2699:67b-9": "gtor mas lha rnams mchod par bsam //",
    "T02D2699:67b-10": "srung 'khor bcing dang tshe bsgrub pas //",
    "T02D2699:67b-11": "'on kyang 'chi ltas bzlog la sogs //",
    "T02D2699:67b-12": "bla ma'i man ngag yod par bya //",
    "T02D2699:67b-13": "de yi bsod nams mthu yis ni //",
    "T02D2699:67b-14": "'khor ba'i 'gro drug ma lus pas //",
    "T02D2699:67b-15": "tshe dpag med pa'i sku thob nas //",
    "T02D2699:67b-16": "gnad gcod la sogs sdug bsngal rnams //",
    "T02D2699:67b-17": "zhi nas bde ba can 'gyur shog /'phags pa tshe dang ye shes dpag tu med pa'i sgrub thabs //",
    "T02D2699:67b-18": "slob dpon mkhas pa dzee t'a ri dgra las rnam par rgyal bas mdzad pa rdzogs so /",
    "T02D2699:67b-20": "// / rgya gar gyi pandi ta 'jam pa'i dbyangs dang /",
    "T02D2699:67b-21": "lo ts'a ba lce dga' ba'i dpal gyis bsgyur ba'o //",
    "T02D2699:67b-22": "ming sngags ni /"
}