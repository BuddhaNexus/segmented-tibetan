{
    "T05D3982:11b-0": "@11b # // rgya gar skad du /",
    "T05D3982:11b-1": "buddha aa nu smri ti britti /",
    "T05D3982:11b-2": "bod skad du /",
    "T05D3982:11b-3": "sangs rgyas rjes su dran pa'i 'grel ba /",
    "T05D3982:11b-4": "'jam dpal gzhon nur gyur pa la phyag 'tshal lo//",
    "T05D3982:11b-5": "'di ltar yang bcom ldan 'das de bzhin gshegs pa",
    "T05D3982:11b-6": "dgra bcom pa yang dag par rdzogs pa'i sangs rgyas",
    "T05D3982:11b-7": "rig pa dang zhabs su ldan pa /",
    "T05D3982:11b-8": "bde bar gshegs pa /",
    "T05D3982:11b-9": "'jig rten mkhyen pa /",
    "T05D3982:11b-10": "skyes bu 'dul ba'i kha lo sgyur ba /",
    "T05D3982:11b-11": "bla na med pa /",
    "T05D3982:11b-12": "lha dang mi rnams kyi ston pa /",
    "T05D3982:11b-13": "sangs rgyas bcom ldan 'das zhes bya ba la /",
    "T05D3982:11b-14": "yon tan gyi bdag nyid che ba'i sko nas de",
    "T05D3982:11b-15": "bzhin gshegs pa rnams la dang ba bskyed pa'i phyir",
    "T05D3982:11b-16": "de la dang pos ni thun mong gi sangs rgyas",
    "T05D3982:11b-17": "rjes su dran pa bstan to //",
    "T05D3982:11b-18": "gnyis pas ni mchog tu sems can gyi don bya",
    "T05D3982:11b-19": "ba rjes su bsgrub pa'i thabs bstan pa'i phyir byang",
    "T05D3982:12a-0": "chub @12a * // sems dpa' rnams kyi thun mong ma yin pa nyid yin no //",
    "T05D3982:12a-1": "re zhig dang pos ji ltar de bzhin gshegs pa",
    "T05D3982:12a-2": "rnams kyi yon tan gyi bdag nyid che ba de",
    "T05D3982:12a-3": "mngon par brjod par 'gyur zhe na /",
    "T05D3982:12a-4": "tshig dgus go rims bzhin du 'ching ba gcod par",
    "T05D3982:12a-5": "mdzad pas ston pa phun sum tshogs par bstan to",
    "T05D3982:12a-6": "// rtogs pa'i mtshan nyid ston pa'i phyir te /",
    "T05D3982:12a-7": "gang gi rgyus she na /",
    "T05D3982:12a-8": "'di ltar yang bcom ldan 'das kyis gzigs te /",
    "T05D3982:12a-9": "sems can skal ba dang ldan pa dang mi ldan",
    "T05D3982:12a-10": "pa thugs su chud nas skal ba dang ldan pa",
    "T05D3982:12a-11": "rnams 'dul bar mdzad pas de'i phyir yang ston pa",
    "T05D3982:12a-12": "grub par rab tu gnas so //",
    "T05D3982:12a-13": "de ltar ston pa'i phyir yon tan gyi bdag nyid che ba mngon par brjod pa yin no //",
    "T05D3982:12a-14": "de la bcom ldan 'das zhes bya ba 'dis ni 'ching ba gcod par bstan pa yin te /",
    "T05D3982:12a-15": "bcom pa dang ldan pas na bcom ldan 'das zhes bya ste /",
    "T05D3982:12a-16": "nges pa'i tshig tu rig par bya'o //",
    "T05D3982:12a-17": "yang ji ltar 'dir 'ching ba gcod pas ston pa phun sum tshogs pa yin zhe na /",
    "T05D3982:12a-18": "lha'i bu'i bdud des bcom pas na dang po ston pa phun sum tshogs pa brnyes pa yin no //",
    "T05D3982:12a-19": "de bzhin gshegs pa dgra bcom pa yang dag par",
    "T05D3982:12a-20": "rdzogs pa'i sangs rgyas zhes bya ba'i tshig rnams kyis",
    "T05D3982:12a-21": "ston pa phun sum tshogs pa bstan te ;",
    "T05D3982:12a-22": "ston pa phun sum tshogs pa de yang rnam pa gnyis te /",
    "T05D3982:12a-23": "ston pa'i mtshan nyid dang /",
    "T05D3982:12a-24": "thugs su chud pa'i mtshan nyid do //",
    "T05D3982:12a-25": "ston pa yang phyin ci ma log par ston pa mdzad pa'i phyir te /",
    "T05D3982:12a-26": "de bas na bcom ldan 'das de bzhin gshegs pa zhes bya ste /",
    "T05D3982:12a-27": "de kho na bzhin du phyin ci ma log par chos ston par mdzad ces bya ba'i don to //",
    "T05D3982:12a-28": "thugs su chud pa yang rnam pa gnyis te /",
    "T05D3982:12a-29": "spangs pa phun sum tshogs pa dang /",
    "T05D3982:12a-30": "ye shes phun sum tshogs pa'o //",
    "T05D3982:12a-31": "spangs pa phun sum tshogs pa dang ldan pas bcom ldan zhes bya'o //",
    "T05D3982:12a-32": "nyon mongs pa'i dgra gang yin pa de 'joms pas na dgra bcom pa zhes bya'o //",
    "T05D3982:12a-33": "mi dge ba'i chos thams cad spangs pa'i phyir ye",
    "T05D3982:12a-34": "shes phun sum tshogs pa dang ldan pas na yang",
    "T05D3982:12a-35": "dag par rdzogs pa'i sangs rgyas zhes bya'o //",
    "T05D3982:12a-36": "yang dag pa phyin ci ma log pa thugs su",
    "T05D3982:12a-37": "chud par 'dis mdzad pas na de bas na de",
    "T05D3982:12a-38": "yang dag par rdzogs par gyur pas ston pa phun",
    "T05D3982:12b-0": "sum tshogs @12b pa yin no //",
    "T05D3982:12b-1": "phyin ci ma log par chos ston pa mdzad pa dang /",
    "T05D3982:12b-2": "nyon mongs pa thams cad spangs shing chos thams cad",
    "T05D3982:12b-3": "thugs su chud pas na phyi rol pa'i ston pa",
    "T05D3982:12b-4": "dman pa chos phyin ci log tu ston cing nyon",
    "T05D3982:12b-5": "mongs pa thams cad ma spangs pa rnams las /",
    "T05D3982:12b-6": "de bas na ston pa 'di nyid khyad par du 'phags pa yin no //",
    "T05D3982:12b-7": "nyan thos dang rang sangs rgyas rnams kyang nyon mongs",
    "T05D3982:12b-8": "pa thams cad spangs par nges pa yin mod kyi",
    "T05D3982:12b-9": "/ chos thams cad kyi rnam par ston par byed pa dang /",
    "T05D3982:12b-10": "chos thams cad kyi rnam pa mngon par byang chub pa ma yin te /",
    "T05D3982:12b-11": "de bas na 'di nyid rnam pa thams cad ston pas khyad par du 'phags pa yin no //",
    "T05D3982:12b-12": "'di ltar yang chos thams cad phyin ci ma log par ston par mdzad pa dang /",
    "T05D3982:12b-13": "nyes pa ma lus pa dang bral zhing /",
    "T05D3982:12b-14": "chos thams cad kyi rnam par mngon par rdzogs par",
    "T05D3982:12b-15": "byang chub par bcom ldan 'das las dmigs pas de'i",
    "T05D3982:12b-16": "phyir de lta bur gyur pa'i bcom ldan 'das chos",
    "T05D3982:12b-17": "thams cad kyi rnam pa ston par mdzad pas phun",
    "T05D3982:12b-18": "sum tshogs pa brnyes pa zhes bstan to //",
    "T05D3982:12b-19": "rig pa dang zhabs su ldan pa zhes bya ba",
    "T05D3982:12b-20": "'dis ni ston pa phun sum tshogs pa'i rgyu bstan",
    "T05D3982:12b-21": "to // rig pa dang zhabs zhes bya ba la /",
    "T05D3982:12b-22": "'phags pa'i lam yan lag brgyad pa'i yang dag pa'i lta ba ni rig pa yin no //",
    "T05D3982:12b-23": "yan lag lhag ma ni zhabs so //",
    "T05D3982:12b-24": "ma mthong ba rkang pa med pas 'gro bar nus",
    "T05D3982:12b-25": "par mi 'gyur bas de bas na bslab ba gsum",
    "T05D3982:12b-26": "la rig pa dang zhabs zhes bya ste /",
    "T05D3982:12b-27": "lhag pa'i shes rab kyi bslab pa ni rig pa zhes bya'o //",
    "T05D3982:12b-28": "lhag pa'i sems dang /",
    "T05D3982:12b-29": "lhag pa'i tshul khrims kyi bslab pa ni zhabs so //",
    "T05D3982:12b-30": "shes rab kyi sna 'dren pa yin pa'i phyir rkang pa rnams kyis zhabs smos par bya ste /",
    "T05D3982:12b-31": "yang rig pa sngon du smos pa yin te /",
    "T05D3982:12b-32": "de yongs su dag pas tshul khrims dang ting nge",
    "T05D3982:12b-33": "'dzin yongs su dag pa de bas na gang gi",
    "T05D3982:12b-34": "phyir shes rab kyi mig gis bstan nas tshul khrims",
    "T05D3982:12b-35": "dang ting nge 'dzin de gnyis kyi rkang pas bgrod",
    "T05D3982:12b-36": "par bya ba bzhin du phyin pas de bas na",
    "T05D3982:12b-37": "zhabs zhes bya'o // de gsum la bslab pa zhes bstan te /",
    "T05D3982:12b-38": "gsum po de las kyang rig pa dang por bzung ba yin pas rig pa zhes smos so //",
    "T05D3982:12b-39": "zhabs de dag las dang po yin pa'i phyir tshul khrims phun sum tshogs pa dang /",
    "T05D3982:12b-40": "cho ga phun sum tshogs pa dang /",
    "T05D3982:13a-0": "spyod @13a * //",
    "T05D3982:13a-1": "lam phun sum tshogs pa dang /",
    "T05D3982:13a-2": "spyod yul phun sum tshogs pa bzhi pos dang por",
    "T05D3982:13a-3": "sems bde ba la reg par gnas pa yin pas",
    "T05D3982:13a-4": "zhabs zhes smos so //",
    "T05D3982:13a-5": "yang de gsum la rig pas ni sngon gyi gnas",
    "T05D3982:13a-6": "rjes su dran pa'i ye shes kyis mngon sum du",
    "T05D3982:13a-7": "mdzad pa dang / 'chi 'pho dang skye ba shes",
    "T05D3982:13a-8": "pa'i ye shes kyis mngon sum du mdzad pa dang",
    "T05D3982:13a-9": "mdzad pa dang / / zag pa med pa shes pa'i ye shes kyis mngon sum du mdzad de /",
    "T05D3982:13a-10": "mkhyen pa de yang 'dir gang gi tshe bcom ldan",
    "T05D3982:13a-11": "'das byang chub kyi shing drung du bzhugs nas mtshan",
    "T05D3982:13a-12": "mo'i thun dang po dang gnyis pa la sngon dang",
    "T05D3982:13a-13": "phyi mar gyur pa'i gnas rjes su dgongs shing mthar",
    "T05D3982:13a-14": "thug pa med pa'i 'chi 'pho dang skye ba gzigs",
    "T05D3982:13a-15": "nas thun gsum pa la spang bar bya ba gang",
    "T05D3982:13a-16": "yin pa mngon par rdzogs par byang chub pa brnyes",
    "T05D3982:13a-17": "pas de thams cad spangs te mngon par rdzogs par",
    "T05D3982:13a-18": "byang chub pa mngon sum du mdzad de /",
    "T05D3982:13a-19": "zag pa med pa'i ye shes thams cad mkhyen pa",
    "T05D3982:13a-20": "rjes su brnyes pas de'i phyir yang rig pas sna",
    "T05D3982:13a-21": "drangs par gyur pas tshul khrims la sogs pa phun",
    "T05D3982:13a-22": "sum tshogs pa yin te /",
    "T05D3982:13a-23": "de la tshul khrims phun sum tshogs pa ni tshul khrims dang ldan pa dang /",
    "T05D3982:13a-24": "so sor thar pas bsdams pa dang /",
    "T05D3982:13a-25": "cho ga phun sum tshogs pa dang /",
    "T05D3982:13a-26": "spyod yul phun sum tshogs pa dang /",
    "T05D3982:13a-27": "kha na ma tho ba phra rab tsam la 'jigs",
    "T05D3982:13a-28": "par lta bas yang dag par bslab ba'i gzhi rnams",
    "T05D3982:13a-29": "la slob pa yin no //",
    "T05D3982:13a-30": "de lta bu ni tshul khrims yongs su dag pa yin no //",
    "T05D3982:13a-31": "de ltar tshul khrims yongs su dag na phun sum",
    "T05D3982:13a-32": "tshogs pa bzhis ting nge 'dzin yongs su dag par",
    "T05D3982:13a-33": "'gyur ro // de la phun sum tshogs pa bzhis",
    "T05D3982:13a-34": "ni spyod lam shes bzhin du gnas shing spyod pa",
    "T05D3982:13a-35": "phun sum tshogs pas mig la sogs pa'i rnam par",
    "T05D3982:13a-36": "shes pa gzugs la sogs pa'i rgyu mtshan rnams la",
    "T05D3982:13a-37": "mtshan mar rjes su mi 'dzin cing dbang po rnams",
    "T05D3982:13a-38": "bsdams nas de ltar tshul khrims yongs su dag pa",
    "T05D3982:13a-39": "la shes bzhin gyis gnas pa ste /",
    "T05D3982:13a-40": "dbang po rnams kyi sgo bsdams par gyur pa'i ting nge 'dzin 'grub bo //",
    "T05D3982:13a-41": "ting nge 'dzin gang bzhis mchog tu sems bde ba la reg par gnas te /",
    "T05D3982:13a-42": "de dag kyang bsam gtan bzhi yin te /",
    "T05D3982:13a-43": "bsam gtan bzhi po de dag las su rung zhing",
    "T05D3982:13a-44": "gnod pa med pa ni ting nge 'dzin yongs su",
    "T05D3982:13b-0": "rdzogs pa @13b yin no //",
    "T05D3982:13b-1": "de ltar ring nge 'dzin yongs su dag pas mngon par shas pa rnams 'grub ste /",
    "T05D3982:13b-2": "rdzu 'phrul gyi mngon par shes pa dang /",
    "T05D3982:13b-3": "lha'i rna ba'i mngon par shes pa dang /",
    "T05D3982:13b-4": "pha rol gyi sems shes pa'i mngon par shes pa dang /",
    "T05D3982:13b-5": "sngar bstan pa'i rigs pa gsum ste /",
    "T05D3982:13b-6": "de bas na rig pa dang zhabs de phun sum",
    "T05D3982:13b-7": "tshogs pa de bas na bcom ldan 'das ston pa",
    "T05D3982:13b-8": "phun sum tshogs pa nyid brnyes pa yin no //",
    "T05D3982:13b-9": "de ltar rig pa dang zhabs phun sum tshogs pa",
    "T05D3982:13b-10": "ni ston pa phun sum tshogs pa'i rgyu yin no",
    "T05D3982:13b-11": "zhes bstan to // bde bar gshegs pa zhes bya",
    "T05D3982:13b-12": "ba 'dis ni gang du gshegs par bya ba der",
    "T05D3982:13b-13": "gshegs par bstan te /",
    "T05D3982:13b-14": "bde bar gshegs pas na bde bar gshegs pa ste /",
    "T05D3982:13b-15": "yang phyir ldog pa med pa'i phyir rims nad legs par byang ba bzhin no //",
    "T05D3982:13b-16": "lhag ma med par thugs su chud pa ni bde bar gshegs pa ste /",
    "T05D3982:13b-17": "shes bya ma lus par thugs su chud pa'i phyir legs par gang ba'i bum pa bzhin no //",
    "T05D3982:13b-18": "yang de nyid ldan pa'i don gyis phyi rol pa",
    "T05D3982:13b-19": "dang nyan thos la sogs pa las khyad par du",
    "T05D3982:13b-20": "'phags pa'i don yin te /",
    "T05D3982:13b-21": "gang gi phyir phyi rol pa rnams ni legs par rtogs pas phyir mi ldog pa ma yin no //",
    "T05D3982:13b-22": "nyan thos la sogs pa dang /",
    "T05D3982:13b-23": "so so'i skye bor phyir mi ldog mod kyis ma lus par rtogs pa ma yin te /",
    "T05D3982:13b-24": "shes bya thams cad la ye shes thogs pa'i phyir ro //",
    "T05D3982:13b-25": "yang bcom ldan 'das ni bde bar gshegs pa yin te /",
    "T05D3982:13b-26": "ma lus par thugs su chud cing rtogs pa'i phyir yang bde bar gshegs pa zhes bya'o //",
    "T05D3982:13b-27": "de ltar rig pa dang zhabs su ldan pa des",
    "T05D3982:13b-28": "ston pa phun sum tshogs pa brnyes pa nas bcom",
    "T05D3982:13b-29": "ldan 'das de ston par mdzad ces las su sbyar",
    "T05D3982:13b-30": "ro // 'jig rten mkhyen pa skyes bu 'dul ba'i",
    "T05D3982:13b-31": "kha lo bsgyur ba bla na med pa zhes bya",
    "T05D3982:13b-32": "ba'i rkang pa gnyis smos pas ni ston pa zhes",
    "T05D3982:13b-33": "las su sbyar ba de yang rnam pa gnyis te",
    "T05D3982:13b-34": "ro // / skal ba dang ldan pa dang mi",
    "T05D3982:13b-35": "ldan pa'i 'jig rten de rnams gzigs nas skal ba",
    "T05D3982:13b-36": "yod pa 'dul bar mdzad pa'o //",
    "T05D3982:13b-37": "de la 'jig rten mkhyen pa zhes bya ba 'dis",
    "T05D3982:13b-38": "ni skal ba yod med la gzigs par ston to",
    "T05D3982:13b-39": "// 'jig rten mkhyen pa de skal ba yod med",
    "T05D3982:13b-40": "kyi 'jig rten la gzigs pas na des 'jig rten",
    "T05D3982:13b-41": "mkhyen pa zhes bya'o //",
    "T05D3982:14a-0": "'di ltar bcom ldan 'das nyin @14a * //",
    "T05D3982:14a-1": "lan gsum mtshan lan gsum du sangs rgyas kyi spyan gyis gzigs te /",
    "T05D3982:14a-2": "su ni nyams /",
    "T05D3982:14a-3": "su ni bcings /",
    "T05D3982:14a-4": "su ni nyam nga bar gyur /",
    "T05D3982:14a-5": "su ni ngan song las gzhol /",
    "T05D3982:14a-6": "su ni ngan song du 'bab /",
    "T05D3982:14a-7": "su ni lag nas drangs te mtho ris dang thar pa la gzhag par bya /",
    "T05D3982:14a-8": "su ni dge ba'i rtsa ba ma bskyed pa bskyed par bya /",
    "T05D3982:14a-9": "su'i dge ba'i rtsa ba bskyed pa ni yongs su smin par bya /",
    "T05D3982:14a-10": "gang dge ba'i rtsa ba yongs su smin pa ni yongs su grol bar bya zhes dgongs so //",
    "T05D3982:14a-11": "skyes bu 'dul ba'i kha lo sgyur ba zhes bya",
    "T05D3982:14a-12": "ba 'dis ni skal ba dang ldan pa 'dul bar",
    "T05D3982:14a-13": "bstan te / skal ba yod med kyi 'jig rten",
    "T05D3982:14a-14": "rnams la gzigs nas skyes bu gang zhig 'dul ba",
    "T05D3982:14a-15": "btul bar sbyor zhing 'dul bar spyod pas skal ba",
    "T05D3982:14a-16": "dang ldan ba 'dul bar mdzad de /",
    "T05D3982:14a-17": "kha lo sgyur ba'i rang bzhin ni 'dren pa ste /",
    "T05D3982:14a-18": "gang zhig 'dir btul ba ni kha lo sgyur ba'i rang bzhin yin no //",
    "T05D3982:14a-19": "bla na med pa zhes smos pas ni kha lo",
    "T05D3982:14a-20": "sgyur ba'i dngos po khyad par du byed pa'i don",
    "T05D3982:14a-21": "te / gdul bar dka' ba'i skyes bu rnams kyang 'dul bar mdzad pa yin no //",
    "T05D3982:14a-22": "'dod chags dang zhe sdang dang gti mug che ba",
    "T05D3982:14a-23": "'phags pa mdzes dga' dang sor mo'i phreng ba dang",
    "T05D3982:14a-24": "/ lteng rgyas 'od srungs la sogs pa 'dul bar mdzad pa'i phyir ro //",
    "T05D3982:14a-25": "mchog tu kha na ma tho ba med pas 'dod pa bsod nyams bde ba dang /",
    "T05D3982:14a-26": "du ba pa'i mtha' la sbyor ba gnyis spangs nas",
    "T05D3982:14a-27": "lam dbu ma rtogs par mdzad pas btul nas don",
    "T05D3982:14a-28": "gyi mchog mya ngan las 'das pa phyir yang shin",
    "T05D3982:14a-29": "tu ldog pa med par 'dul bar mdzad pa'i phyir",
    "T05D3982:14a-30": "skyes bu 'dul ba'i kha lo sgyur ba zhes bya'o",
    "T05D3982:14a-31": "// skal ba dang ldan pa rnams 'dul bar mdzad",
    "T05D3982:14a-32": "pas bcom ldan 'das de la skyes bu 'dul ba'i",
    "T05D3982:14a-33": "kha lo sgyur ba zhes bya na /",
    "T05D3982:14a-34": "'on te skal ba dang mi ldan pa rnams la ji ltar rtogs par bya zhe na /",
    "T05D3982:14a-35": "de ngan song gi sdug bsngal gyi rgud pa las bskyabs nas longs spyod kyi bde ba dang /",
    "T05D3982:14a-36": "bde 'gro la sogs pa'i bde ba la 'god par mdzad pa'i phyir ro //",
    "T05D3982:14a-37": "gang rigs ma nges pa ni skal ba dang mi ldan pa la 'dod do //",
    "T05D3982:14a-38": "skal ba dang ldan zhing rigs nges pa'ang nyan thos",
    "T05D3982:14a-39": "la sogs pa'i byang chub la rigs ji lta ba",
    "T05D3982:14a-40": "bzhin du 'jog par mdzad do //",
    "T05D3982:14a-41": "rigs ma nges pa'i rkyen gyis stobs dang ldan pa",
    "T05D3982:14b-0": "la dman pa las bzlog nas @14b mchog la rab",
    "T05D3982:14b-1": "tu 'god par mdzad pa'i phyir ro //",
    "T05D3982:14b-2": "lha dang mi rnams kyi ston pa zhes bya ba",
    "T05D3982:14b-3": "'dis ni gang dag la de ston pa las rab",
    "T05D3982:14b-4": "tu gnas par des nye bar bstan to //",
    "T05D3982:14b-5": "gang gi tshe yang bcom ldan 'das sems can rnams",
    "T05D3982:14b-6": "la khyad par med par mtho ris dang thar pa'i",
    "T05D3982:14b-7": "lam ston par mdzad pas na ston pa yin te",
    "T05D3982:14b-8": "/ yang 'phags pa'i bden pa gang yin pa bstan",
    "T05D3982:14b-9": "pas dge sbyong gi 'bras bu 'thob pa la sbyor",
    "T05D3982:14b-10": "/ te / de dag 'dir dbang du mdzad pa'i",
    "T05D3982:14b-11": "phyir ji lta ba bzhin du bstan pas ni yang",
    "T05D3982:14b-12": "'dir ston pa zhes las su 'dod do //",
    "T05D3982:14b-13": "de'i phyir lha dang mi rnams snod yin pa des",
    "T05D3982:14b-14": "na lha dang mi rnams kyi ston pa zhes bya'o",
    "T05D3982:14b-15": "// bsdus pa'i don ji lta bu yin zhe na /",
    "T05D3982:14b-16": "'ching ba bcings pas ston pa nyid phun sum tshogs pa yin te /",
    "T05D3982:14b-17": "gang zhig gang gis nges ji ltar rtogs pa bstan pa ni las so //",
    "T05D3982:14b-18": "de yang gang yin pa gzung ba yin no //",
    "T05D3982:14b-19": "sangs rgyas bcom ldan 'das zhes bya ba lan gnyis ci'i phyir bzlas she na /",
    "T05D3982:14b-20": "tshig dgu po ji ltar bstan pa thams cad kyis",
    "T05D3982:14b-21": "sangs rgyas bcom ldan 'das rnams kyi yon tan gyi",
    "T05D3982:14b-22": "bdag nyid che ba yin par bstan pa'i phyir brjod",
    "T05D3982:14b-23": "do // bcom pa'i dgra ni grags pa'i rnam grangs brjod pa yin te /",
    "T05D3982:14b-24": "bcom ldan 'das grags pa dang ldan par sgras bsgrub ces bya ba'i don to //",
    "T05D3982:14b-25": "grub pa'i sgra de'ang sangs rgyas bcom ldan 'das zhes",
    "T05D3982:14b-26": "bya ba 'di yang de bzhin gshegs pa zhes bya",
    "T05D3982:14b-27": "ba 'di dang / lha dang mi rnams kyi ston",
    "T05D3982:14b-28": "pa zhes bya ba 'di la'ang sgras bsgrub pa'i sangs",
    "T05D3982:14b-29": "rgyas tshig dgu po rnams re re dang mngon par",
    "T05D3982:14b-30": "'brel pa yin no //",
    "T05D3982:14b-31": "de ltar na 'dir sangs rgyas zhes bya ba de bcom ldan 'das la ji ltar 'jug ce na /",
    "T05D3982:14b-32": "'di ltar mi 'jug ste /",
    "T05D3982:14b-33": "sangs rgyas zhes bya ba ni rtogs pa'i don to //",
    "T05D3982:14b-34": "de la yang mtha' na ka ta'i rkyen yod pas ngo bo dang las kyi sbyor ba mthong ste /",
    "T05D3982:14b-35": "lha sbyin gyis rtogs zhes bya ba ni ngo bo yin no //",
    "T05D3982:14b-36": "lha sbyin gyis bstan bcos rtogs zhes bya ba ni las so //",
    "T05D3982:14b-37": "de lta bu ni ngo bo dang las kyis sbyor bar rtogs par 'dod do //",
    "T05D3982:14b-38": "ngo bo dang las gnyis ka ma yin pa ka ta sbyor zhe na /",
    "T05D3982:14b-39": "de lta mod kyi ka ta sbyor ro //",
    "T05D3982:14b-40": "blo dang ldan pas na chos rtogs zhes bya ba lta bu'o //",
    "T05D3982:14b-41": "ngo bo khong du chud pas na rtogs pa'o //",
    "T05D3982:14b-42": "rtogs pa nyid blo ste gcig ces bya ba'i don to //",
    "T05D3982:15a-0": "des 'dir @15a * //",
    "T05D3982:15a-1": "gang yin pa rtogs pa zhes bya ste /",
    "T05D3982:15a-2": "ma'i don dang ldan pa'i aa dbyi bar byas pas rtogs pa dang ldan zhes bya ba'i don to //",
    "T05D3982:15a-3": "blo ni khong du chud pa'i phyir ro //",
    "T05D3982:15a-4": "khong du chud pa ni rtogs pa'o //",
    "T05D3982:15a-5": "rtogs pa'i don la yang ka ta'i rkyen sbyar bas",
    "T05D3982:15a-6": "ngo bo dang las dang byed pa po rnams so",
    "T05D3982:15a-7": "// byed pa'i ngo bo zhes bya ba ni chos thams cad kyi spyi'i mtshan nyid dang /",
    "T05D3982:15a-8": "rang gi mtshan nyid rtogs pa dang ldan pas na sangs rgyas so //",
    "T05D3982:15a-9": "las dang byed pa'i sbyor ba mthong ste /",
    "T05D3982:15a-10": "'di ltar thams cad rnam par rgyas par rtogs pas lha sbyin gnyid sangs pa bzhin no //",
    "T05D3982:15a-11": "rtogs pa rgyas pa ni padma rgyas pa bzhin no zhes bya ba'i don to //",
    "T05D3982:15a-12": "bcom ldan 'das zhes bya ba yang nyon mongs pa dang /",
    "T05D3982:15a-13": "shes bya'i sgrib pa'i tshogs spangs nas blo rgyas pas na sangs rgyas zhes bya'o //",
    "T05D3982:15a-14": "mi shes pa'i gnyid kyis log pa'i sems can rnams te /",
    "T05D3982:15a-15": "de dag kyang bskyab pa'i phyir sad par mdzad pas sangs rgyas zhes bya'o //",
    "T05D3982:15a-16": "sangs rgyas ni yang sgrib pa ma lus pa rnam",
    "T05D3982:15a-17": "par bsal zhing thogs pa med pa'i ye shes ni",
    "T05D3982:15a-18": "shes bya thams cad la blo rgyas pa dang ldan",
    "T05D3982:15a-19": "pas na blo rgyas pas na sangs rgyas zhes bya'o",
    "T05D3982:15a-20": "// snga ma bzhin du sgrib pa bsal bas spangs pa phun sum tshogs pa yin no //",
    "T05D3982:15a-21": "gnyis pa thams cad skyob par gyur pas na snying rje phun sum tshogs pa yin no //",
    "T05D3982:15a-22": "gsum pa ni shes bya thams cad la ye shes",
    "T05D3982:15a-23": "rgyas pa'i phyir ye shes phun sum tshogs pa yin",
    "T05D3982:15a-24": "no // 'di ltar spangs pa dang snying rje dang",
    "T05D3982:15a-25": "ye shes phun sum tshogs pas ni bcom ldan 'das",
    "T05D3982:15a-26": "la sangs rgyas zhes bya ste /",
    "T05D3982:15a-27": "gtso bo ma yin pa bstan pa yin no //",
    "T05D3982:15a-28": "sangs rgyas rjes su dran pa'i 'grel pa /",
    "T05D3982:15a-29": "slob dpon thogs med kyis mdzad pa rdzogs so /",
    "T05D3982:15a-31": "// / rgya gar gyi mkhan po aa dzi ta shr'i bha dra dang /"
}