{
    "T02TD2058E:154b-0": "@154b # // rgya gar skad du /",
    "T02TD2058E:154b-1": "shr'i tsandra de b'i n'a ma s'a dha nam /",
    "T02TD2058E:154b-2": "bod skad du /",
    "T02TD2058E:154b-3": "dpal zla ba'i lha mo zhes bya ba'i sgrub thabs /",
    "T02TD2058E:154b-4": "aom shr'i zla ba'i lha mo zhes bya ba aa pa tsha ra de /",
    "T02TD2058E:154b-5": "gong bzhin du 'phags pa gshin rje gshed kyi rnal 'byor pas /",
    "T02TD2058E:154b-6": "mdun du aa pa tshar zhes bya ba'i lha mo rgyan kun gyis brgyan pa shin tu mdzes ma cig bsgoms la gong bzhin du dgug pa la sogs pa dang mchod pa byas te 'ong bar bsams na nges par 'grub par 'gyur ro //",
    "T02TD2058E:155a-0": "gal te bzlas pas 'grub par 'dod na de'i tshe ri'i rtse mo 'am skye bos dben pa'i gnas su gong @155a * //",
    "T02TD2058E:155a-1": "bzhin du mchod pa byas te sngags 'bum phrag gcig bzla bar bya'o //",
    "T02TD2058E:155a-2": "de nas nya'i dus su ji ltar 'byor pas mchod pa byas la /",
    "T02TD2058E:155a-3": "mar gyi mar mes mtshan thog thag la bzlas pa bya'o //",
    "T02TD2058E:155a-4": "de'i tho rangs lha mo 'ong bar 'gyur ro //",
    "T02TD2058E:155a-5": "byung ba dang tsandan gyi mchod yon dbul bar bya'o //",
    "T02TD2058E:155a-6": "bdag gis khyed kyi ci bgyi zhes zer na /",
    "T02TD2058E:155a-7": "bdag gi bud med gyis shig ces brjod do //",
    "T02TD2058E:155a-8": "de nas grub pa'i rjes dang dngul chu dang bcud len la sogs pa thams cad ster bar 'gyur ro //",
    "T02TD2058E:155a-9": "gang gis grub pa de lo stong thub par 'gyur ro //",
    "T02TD2058E:155a-10": "zla ba'i lha mo zhes bya ba'i sgrub thabs rdzogs so /"
}