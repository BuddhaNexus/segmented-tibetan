{
    "NG0270:0": "[(]10[)]@#// ba yi dga' ba ste //",
    "NG0270:1": "gsum pa bum pa'i dga' ba po //",
    "NG0270:2": "bzhi pa byang chub dga' ba ste //",
    "NG0270:3": "bral ma thag gi bdud rtsi'o //",
    "NG0270:4": "bdud rtsi zhes su bshad pa'ang *//",
    "NG0270:5": "tshul lam thabs kyis gzhag par bya //",
    "NG0270:6": "de la bdud rtsi lnga tshang bas //",
    "NG0270:7": "bdud kyi lan gyi bdud rtsi'o //",
    "NG0270:8": "lus kyi bde ba nyams myang bas //",
    "NG0270:9": "sems kyi bde ba thob par 'gyur //",
    "NG0270:10": "de ltar bde ba nyams myong nas //",
    "NG0270:11": "rnam par dben pa gsum la gnas //",
    "NG0270:12": "dben pa gsum gyi sa thob na //",
    "NG0270:13": "dbugs ni thig le nyid la gnas //",
    "NG0270:14": "sems kyis sems la bltas pas na //",
    "NG0270:15": "thig le 'od las 'gro drug gsal //",
    "NG0270:16": "a nr-i pre du lhag mar bcas //",
    "NG0270:17": "yang dag par na sa le'o //",
    "NG0270:18": "zhes gsungs so //",
    "NG0270:19": "bdud rtsi rin po che ye shes gsang ba'i 'khor lo las /",
    "NG0270:20": "bskyed rdzogs gnyis zung du bstan pa'i le'u ste nyer",
    "NG0270:21": "gcig pa'o // // de nas yang dbugs 'byin pa",
    "NG0270:22": "zhes bya ba'i ting nge 'dzin la snyoms par zhugs",
    "NG0270:23": "nas 'di gsungs so //",
    "NG0270:24": "sangs rgyas sems can mnyam pa'i phyir //",
    "NG0270:25": "sku gcig pa la tha dad med //",
    "NG0270:26": "de yang sems can rnams kyi dbugs //",
    "NG0270:27": "phung po lnga ni sangs rgyas lnga //",
    "NG0270:28": "de yang sems can rnams kyi dbugs //",
    "NG0270:29": "'byung ba lnga nyid rigs kyi yum //",
    "NG0270:30": "de yang sems can rnams kyi dbugs //",
    "NG0270:31": "rnam par shes pa sems dpa'i tshogs //",
    "NG0270:32": "de yang sems can rnams kyi dbugs //",
    "NG0270:33": "dam rdzas rnam lnga sangs rgyas lnga //",
    "NG0270:34": "de yang sems can rnams kyi dbugs //",
    "NG0270:35": "sha lnga sangs rgyas lnga yi gdan //",
    "NG0270:36": "de yang sems can rang bzhin yin //",
    "NG0270:37": "de yang sems can rnams kyi dbugs //",
    "NG0270:38": "snod kyi 'jig rten gzhal yas te //",
    "NG0270:39": "sems can thams cad sangs rgyas pas //",
    "NG0270:40": "de yang sems can rnams kyi dbugs //",
    "NG0270:41": "zhes gsungs so //",
    "NG0270:42": "de la rdo rje chos kyi 'di skad zhus te /",
    "NG0270:43": "kye kye ston pa bcom ldan 'das //",
    "NG0270:44": "thugs rje che la thabs mkhas pas //",
    "NG0270:45": "rdzogs dang rdzogs pa chen po yi //",
    "NG0270:46": "don thabs ma nor bka' stsal pa //",
    "NG0270:47": "bdag cag rnams ni ngo mtshar che //",
    "NG0270:48": "e ma'o ngo mtshar sman gyi chos //",
    "NG0270:49": "de ni rang bzhin rdzogs pa ste //",
    "NG0270:50": "thabs kyi rdzogs pa bka' stsal 'tshal //",
    "NG0270:51": "zhes yongs su zhus so //",
    "NG0270:52": "de nas yang bcom ldan 'das dpal kun tu bzang",
    "NG0270:53": "po gnas lung stobs zhes bya ba'i ting nge 'dzin",
    "NG0270:54": "la snyoms par zhugs nas /",
    "NG0270:55": "thabs kyi rdzogs pa 'di bka' stsal to //",
    "NG0270:56": "mkhyen pa thabs kyi rdzogs pa ni //",
    "NG0270:57": "rtsa dang 'khor lo byang chub sems //",
    "NG0270:58": "lpags pa'i mtha' na mi gnas te //",
    "NG0270:59": "gnas pa rnams kyi dug lnga'i rgyu //",
    "NG0270:60": "phyi rol de la mi brtan te //",
    "NG0270:61": "bdud rtsi rnam lnga gnas pa la //",
    "NG0270:62": "g.yas dang g.yon dang dbus kyi rtsa //",
    "NG0270:63": "de la sogs pa'i rtsa rnams kun //",
    "NG0270:64": "bdud rtsi lnga yis gang bar gnas //",
    "NG0270:65": "de yi rten byed rlung lnga ste //",
    "NG0270:66": "yi ge phyed pa nyid dang drug / de yis bdud rtsi 'phel bar byed //",
    "NG0270:67": "mam sa bshang gci khu ba khrag / dag par @#//",
    "NG0270:68": "gyur te bdud rtsi lnga //",
    "NG0270:69": "ye nas bder gshegs lnga yi ngang *//",
    "NG0270:70": "bdud rtsi zhes ni de la bya //",
    "NG0270:71": "zhes gsungs so //",
    "NG0270:72": "de nas yang bsgrub pa rnams bstan par bya ste /",
    "NG0270:73": "de yang gang dag sha rnams ston pa la //",
    "NG0270:74": "des kyang sha rnams bstan par bya //",
    "NG0270:75": "gang dag gser rnams ston pa la //",
    "NG0270:76": "des kyang gser rnams bstan par bya //",
    "NG0270:77": "gang dag rdzas rnams ston pa la //",
    "NG0270:78": "des kyang rdzas rnams bstan par bya //",
    "NG0270:79": "rgyu mchog lnga yi rna ba dang *//",
    "NG0270:80": "lce la sogs pa rnam lnga la //",
    "NG0270:81": "rin chen sna lnga tshang bya'i phyir //",
    "NG0270:82": "'bras bu lnga la rtsa ba lnga //",
    "NG0270:83": "rtsa ba lnga la rin chen lnga //",
    "NG0270:84": "de bsgrub 'grub pas ci bsam 'grub //",
    "NG0270:85": "ces gsungs pas /",
    "NG0270:86": "rdzas kyi rnam pa 'bras bu lnga //",
    "NG0270:87": "bsgral ba'i lce la sogs pa lnga //",
    "NG0270:88": "rin po che rnam pa lngar sgrub pa gsungs so //",
    "NG0270:89": "de nas yang ro rjes su bsgrub pa gsungs te /",
    "NG0270:90": "man+dal 'dom gang gru bzhi la //",
    "NG0270:91": "bdud rtsi sman gyis chag chag gdab //",
    "NG0270:92": "byang chub sems kyi thig le bya //",
    "NG0270:93": "phrin las rnam bzhi'i phur pa la //",
    "NG0270:94": "byin brlab dbang bskur byas la gzhag / gshin rje gshed kyi nga rgyal gyis //",
    "NG0270:95": "gang nas ro de 'ongs pa dang *//",
    "NG0270:96": "'gyings pa'i stabs kyi bro yang brdung *//",
    "NG0270:97": "dkyil 'khor kha ru bzhag nas ni //",
    "NG0270:98": "phrin las rnam bzhi'i phur pa gdab //",
    "NG0270:99": "de yi las dang nyon mongs la //",
    "NG0270:100": "drag po phur pas brlag par bya //",
    "NG0270:101": "bdag gi tshe dang bsod nams dang *//",
    "NG0270:102": "rnal 'byor gzhan gyi bsod nams la //",
    "NG0270:103": "de la btab pas rgyas par bya //",
    "NG0270:104": "dgra bgegs gang yin mi srun pa //",
    "NG0270:105": "gdab pas thams cad dbang du 'du //",
    "NG0270:106": "rims nad thams cad gcad pa dang *//",
    "NG0270:107": "bgegs rnams thams cad gzhom pa'i phyir //",
    "NG0270:108": "zhi ba'i phur pas zhi bar bya //",
    "NG0270:109": "hum sangs rgyas kun gyi sku gsung thugs //",
    "NG0270:110": "gti mug bde gshegs 'khor dang bcas //",
    "NG0270:111": "'jig rten khams ni rab 'byams na //",
    "NG0270:112": "shin tu rmongs pa'i sems can rnams //",
    "NG0270:113": "zhi ba chen po'i thugs rje yis //",
    "NG0270:114": "zhi bar ma gyur gang yang med //",
    "NG0270:115": "zhi mdzad lha la phyag 'tshal lo //",
    "NG0270:116": "shin+tam ku ru swa ha /",
    "NG0270:117": "hum sangs rgyas kun gyi sku gsungs thugs //",
    "NG0270:118": "nga rgyal rin chen 'khor bcas rnams //",
    "NG0270:119": "'jig rten khams ni rab 'byams na //",
    "NG0270:120": "dregs pa'i sems can ma lus kun //",
    "NG0270:121": "tshe dbang dngos grub rgyas mdzad pa'i //",
    "NG0270:122": "rgyas par ma gyur gang yang med //",
    "NG0270:123": "rgyas mdzad lha la phyag 'tshal lo //",
    "NG0270:124": "push+tim ku ru swa ha /",
    "NG0270:125": "hum sangs rgyas kun gyi sku gsung thugs //",
    "NG0270:126": "'dod chags pad+ma 'khor bcas rnams //",
    "NG0270:127": "'jig rten khams ni rab 'byams na //",
    "NG0270:128": "shin tu chags pa'i sems can rnams //",
    "NG0270:129": "yud tsam gyis ni dbang bsdus nas //",
    "NG0270:130": "dbang du ma gyur gang yang med //",
    "NG0270:131": "dbang mdzad lha la phyag 'tshal lo //",
    "NG0270:132": "ba shang ku ru swa ha /",
    "NG0270:133": "hum sangs rgyas kun gyi sku gsung thugs //",
    "NG0270:134": "zhe sdang rdo rje 'khor dang bcas //",
    "NG0270:135": "'jig rten khams ni rab 'byams na //",
    "NG0270:136": "shin tu gdug pa'i sems can @#//",
    "NG0270:137": "rnams //",
    "NG0270:138": "yud tsam gyis ni bsdus btub nas //",
    "NG0270:139": "rdul du ma brlag gang yang med //",
    "NG0270:140": "brlag mdzad lha la phyag 'tshal lo //",
    "NG0270:141": "sum b+ha ni su b+ha hum /",
    "NG0270:142": "gr-ih+na gr-ih+na hum //",
    "NG0270:143": "gr-i h+na pa ya gr-i h+na pa ya hum /",
    "NG0270:144": "a na ya ho /",
    "NG0270:145": "b+ha ga wan /",
    "NG0270:146": "bid+ya ra dza /",
    "NG0270:147": "na sha ya s+t+wam b+ha ya /",
    "NG0270:148": "ya ma dam sri s+t+wam b+ha ya hum phat /",
    "NG0270:149": "ces rdzas kyis bsgrub pa'o //",
    "NG0270:150": "bdud rtsi rin po che ye shes gsang ba'i 'khor lo las /",
    "NG0270:151": "dbugs dbyung ba dang rdzogs pa'i rim pa dang */",
    "NG0270:152": "ro bsgrub par bstan pa'i le'u ste nyer gnyis pa'o",
    "NG0270:153": "// // de nas yang ston pa kun tu bzang",
    "NG0270:154": "po des / 'khor dang yongs kyi rnal 'byor pa la gdams pa dang */",
    "NG0270:155": "gtad pa 'di yongs su gsungs pa /",
    "NG0270:156": "'khor thams cad la yang bzhad pa'i tshul gyis bltas nas 'diskad ces gsungs so //",
    "NG0270:157": "ngas bstan pa'i gnang ba'i bdud rtsi 'di /",
    "NG0270:158": "bcud kyi gdeng rnam pa gsum gyis /",
    "NG0270:159": "sems can thams cad la lus rnam par dben pa dang */",
    "NG0270:160": "ngag rnam par dben pa dang */",
    "NG0270:161": "sems rnam par dben pa dang */",
    "NG0270:162": "yang dag pa'i mtha' la sku dang ye shes 'byung",
    "NG0270:163": "bar byos shig / 'di la ma mos gang dag",
    "NG0270:164": "la / brag phug kha byang tu bltas pa bzhin du /",
    "NG0270:165": "thugs rje chen po 'di 'byung bar mi 'gyur ro //",
    "NG0270:166": "'di la mi mos pa gang dag la /",
    "NG0270:167": "bdud rtsi'i bum pa yang mgo la reg pa'i gnas med do //",
    "NG0270:168": "'di la mi mos pa gang dag la /",
    "NG0270:169": "gsang ba'i don la 'di dag tshig tsam yang thos par mi 'gyur ro //",
    "NG0270:170": "'di la mi mos pa gang dag bstan pa gang",
    "NG0270:171": "dag la gnas pa'i rnal 'byor dang rjes su rnal",
    "NG0270:172": "'byor dang */ shin tu rnal 'byor gyi don gang yang thob par mi 'gyur ro //",
    "NG0270:173": "'di la mi mos pa gang dag la tshe rabs",
    "NG0270:174": "gang du yang tha na mu stegs kyi chos kyang",
    "NG0270:175": "thos par mi 'gyur /",
    "NG0270:176": "yid la yang mi byed /",
    "NG0270:177": "mtha' 'khob rgyal po ngan pa'i rgyal khams kyi blon po'i tshul can du skye'o //",
    "NG0270:178": "'di la nyan pa dang */",
    "NG0270:179": "ston pa dang */",
    "NG0270:180": "yid la byed pa dang */",
    "NG0270:181": "'bri ba dang */",
    "NG0270:182": "'chang ba dang */",
    "NG0270:183": "snyan par smra ba dang */",
    "NG0270:184": "nges pa'i don du byed pa dang */",
    "NG0270:185": "bla mar byed pa dang */",
    "NG0270:186": "bkur bstir byed pa //",
    "NG0270:187": "don gtan la phebs pa rnams ni /",
    "NG0270:188": "sangs rgyas mthong ba yang yin /",
    "NG0270:189": "chos gsang ba'i rnal 'byor mthong ba yang yin /",
    "NG0270:190": "theg pa chen po'i dge 'dun dang */",
    "NG0270:191": "phung po dang */",
    "NG0270:192": "khams dang */",
    "NG0270:193": "skye mched dang */",
    "NG0270:194": "lha dang lha mo'i dkyil 'khor yid la byed pa mthong ba yin no //",
    "NG0270:195": "gzhan yang sa dang lam la mkhas pa yang */",
    "NG0270:196": "'di kho na'i yon tan yin no //",
    "NG0270:197": "'di yid la byed pa rnams ni /",
    "NG0270:198": "sangs rgyas yid la byed pa'o //",
    "NG0270:199": "chos yid la byed pa'o //",
    "NG0270:200": "dge 'dun yid la byed pa'o //",
    "NG0270:201": "de ltar yid la byed pa gsang ba dang *//",
    "NG0270:202": "gsang chen dang ye shes snying po'i don nyams su blangs nas /",
    "NG0270:203": "tshe 'di nyid la sa dang *//",
    "NG0270:204": "bden pa'i lam yang mthong */",
    "NG0270:205": "gnyis su med pa'i sa thob /",
    "NG0270:206": "ma phyin pa'i ye shes dang ldan par @#//",
    "NG0270:207": "'gyur ro //",
    "NG0270:208": "gzhan yangs ngas bstan pa'i chos phun gsum tshogs pa 'di /",
    "NG0270:209": "sems can yongs la smin par gyis shig / 'dis",
    "NG0270:210": "dbang bskur bar gyis shig / 'dis dbugs 'byin par",
    "NG0270:211": "gyis shig / 'dis ma dad pa rnams dad par",
    "NG0270:212": "gyis shig / 'di khyed rnams la yongs su gtad",
    "NG0270:213": "do // bcang ba dang */",
    "NG0270:214": "bstan pa dang */",
    "NG0270:215": "bsgrub pa dang */",
    "NG0270:216": "bri ba dang */",
    "NG0270:217": "bklag pa dang */",
    "NG0270:218": "blta ba rnams legs par byos shig / nga ni mya ngan 'das 'og tu //",
    "NG0270:219": "lho phyogs b+he ta'i yul shed du //",
    "NG0270:220": "byams ldan mgon po glu zhes 'byung *//",
    "NG0270:221": "de yis bstan pa dam pa gzung *//",
    "NG0270:222": "bdud rtsi bcud kyi gdeng rnam pa gsum las /",
    "NG0270:223": "bam po khri pa'i nang nas snying po'i rgyud rin po'i che gsang ba'i 'khor lo zhes bya ba //",
    "NG0270:224": "rnam 'byor ma chen mo'i phyogs gsang chen thig le'i",
    "NG0270:225": "rgyud gtad nas ston pa nyid mi snang bar gyur",
    "NG0270:226": "to // 'khor rnams kyis kyang pus mo g.yas pa'i",
    "NG0270:227": "lha nga sa la btsugs te bcom ldan 'das kyis",
    "NG0270:228": "gsungs pa la mngon par bstod do //",
    "NG0270:229": "bdud rtsi rin po che gsang ba 'khor lo'i rgyud",
    "NG0270:230": "rdzogs so // // rgya gar mkhas pa bi ma",
    "NG0270:231": "la mu dra dang */",
    "NG0270:232": "zhus chen gyi lo tsa zhang dz+nya nas gtan la phab pa'o //"
}