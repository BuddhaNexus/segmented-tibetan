{
    "K10acip-k_lha_sa-058-004:313b-0": "@313b rgya gar skad du /",
    "K10acip-k_lha_sa-058-004:313b-1": "a'arya s'a ga ra n'a ga r'a dza pa ri pritstsha n'a ma m'a h'a y'a na s'u tra /",
    "K10acip-k_lha_sa-058-004:313b-2": "bod skad du /",
    "K10acip-k_lha_sa-058-004:313b-3": "'phags pa klu'i rgyal po rgya mtshos zhus pa zhes bya ba theg pa chen po'i mdo //",
    "K10acip-k_lha_sa-058-004:313b-4": "sangs rgyas dang /",
    "K10acip-k_lha_sa-058-004:313b-5": "byang chub sems dpa' thams cad la phyag 'tshal lo //",
    "K10acip-k_lha_sa-058-004:313b-6": "'di skad bdag gis thos pa dus gcig na /",
    "K10acip-k_lha_sa-058-004:313b-7": "bcom ldan 'das klu'i rgyal po rgya mtsho'i gnas na dge slong stong nyis brgya lnga bcu'i dge slong gi dge 'dun chen po dang /",
    "K10acip-k_lha_sa-058-004:313b-8": "byang chub sems dpa' sems dpa' chen po rab tu mang po dang thabs cig tu bzhugs te /",
    "K10acip-k_lha_sa-058-004:313b-9": "de nas bcom ldan 'das kyis klu'i rgyal po rgya mtsho la bka' stsal pa /",
    "K10acip-k_lha_sa-058-004:313b-10": "klu'i bdag po /",
    "K10acip-k_lha_sa-058-004:313b-11": "chos kyi mdo bzhi po 'di dag brjod na gang dag brjod pas chos kyi phung po brgyad khri bzhi stong brjod par 'gyur ba rnams yin no //",
    "K10acip-k_lha_sa-058-004:313b-12": "bzhi gang zhe na /",
    "K10acip-k_lha_sa-058-004:313b-13": "'di lta ste /",
    "K10acip-k_lha_sa-058-004:313b-14": "'du byed thams cad mi rtag par byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa dang /",
    "K10acip-k_lha_sa-058-004:313b-15": "zag pa dang bcas pa'i chos thams cad sdug bsngal bar byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa dang /",
    "K10acip-k_lha_sa-058-004:314a-0": "chos thams cad bdag med par byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa @314a *//",
    "K10acip-k_lha_sa-058-004:314a-1": "dang /",
    "K10acip-k_lha_sa-058-004:314a-2": "mya ngan las 'das pa zhi bar byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa ste /",
    "K10acip-k_lha_sa-058-004:314a-3": "klu'i bdag po /",
    "K10acip-k_lha_sa-058-004:314a-4": "chos kyi mdo bzhi po 'di dag brjod na gang dag brjod pas chos kyi phung po brgyad khri bzhi stong brjod par 'gyur ba rnams yin no //",
    "K10acip-k_lha_sa-058-004:314a-5": "bcom ldan 'das kyis de skad ces bka' stsal nas dge slong de dag dang /",
    "K10acip-k_lha_sa-058-004:314a-6": "byang chub sems dpa' de dag yid rangs te bcom ldan 'das kyis gsungs pa la mngon par bstod do //",
    "K10acip-k_lha_sa-058-004:314a-7": "'phags pa klu'i rgyal po rgya mtshos zhus pa zhes bya ba theg pa chen po'i mdo rdzogs so ////",
    "K10acip-k_lha_sa-058-004:314a-8": "rgya gar gyi mkhan po su rendra bo dhi dang /",
    "K10acip-k_lha_sa-058-004:314a-9": "zhu chen gyi lo ts'a ba bandhe ye shes sdes bsgyur cing zhus te gtan la phab pa /"
}