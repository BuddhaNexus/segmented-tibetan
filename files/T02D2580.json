{
    "T02D2580:70b-0": "@70b * // mtshan yang dag par brjod pa'i bklag pa'i sgom khog bzhugs //",
    "T02D2580:70b-2": "# // 'jam dpal ye shes sems dpa' la phyag 'tshal lo //",
    "T02D2580:70b-3": "bsgom pa 'di ni slob dpon gyi man ngag tu byas pa yin te /",
    "T02D2580:70b-4": "'jam dpal ye shes sems dpa' bsgom par 'dod pa'i rnal 'byor pas /",
    "T02D2580:70b-5": "dang por 'jug pa byang chub tu sems bskyed par bya ste //",
    "T02D2580:70b-6": "de la zhugs te 'jam dpal ye shes sems dpa' mngon sum du byas nas kyang /",
    "T02D2580:70b-7": "sems can skyabs dang dpung gnyen med pa srid par",
    "T02D2580:70b-8": "lhung zhing ma grol ba rnams kyi don bya bar",
    "T02D2580:70b-9": "bsam mo // de ltar sems can gyi don bya",
    "T02D2580:70b-10": "ba'i thabs kyang bsdu ba'i dngos po bzhis byas te",
    "T02D2580:70b-11": "de ni mdo sde'o //",
    "T02D2580:70b-12": "de nas bsod nams kyi tshogs yan lag bcu bsgoms te //",
    "T02D2580:70b-13": "phyag btsal ba dang //",
    "T02D2580:70b-14": "mchod pa dang /",
    "T02D2580:70b-15": "sdig pa bshags pa dang /",
    "T02D2580:70b-16": "rjes su yi rang ba dang //",
    "T02D2580:70b-17": "dge ba'i rtsa ba bsngo ba dang gsum la skyabs su 'gro ba dang //",
    "T02D2580:70b-18": "lam bstan pa dang /",
    "T02D2580:70b-19": "byang chub tu sems bskyed pa dang /",
    "T02D2580:70b-20": "bcu bsgom mo //",
    "T02D2580:70b-21": "de la phyag btsal ba ni rang gi snying gar",
    "T02D2580:70b-22": "zla ba'i dkyil 'khor gyi steng du yi ge aa",
    "T02D2580:70b-23": "dkar po bsgom // aa de las 'od zer phyogs",
    "T02D2580:70b-24": "bcur 'phros pas phyogs bcu nas sngon lhun gyis grub",
    "T02D2580:70b-25": "pa'i sangs rgyas dang /",
    "T02D2580:70b-26": "byang chub sems dpa' chen po dang /",
    "T02D2580:70b-27": "'phags pa nyan thos dang /",
    "T02D2580:70b-28": "rang sangs rgyas thams cad spyad drangs te /",
    "T02D2580:70b-29": "mdun gyi nam mkha' la bzhugs su gsol la /",
    "T02D2580:70b-30": "rang gi rdo rje slob dpon gang yin yang de dag dang lhan cig tu zhugs par bsams la /",
    "T02D2580:70b-31": "de dag gi mdun du thal mo sbyar la phyag 'tshal bar bya'o //",
    "T02D2580:70b-32": "de ltar phyag btsal nas mchod pa dbul te /",
    "T02D2580:70b-33": "rnal 'byor ba dag gi thugs kar yi ge aa bsgoms la de las kyang 'od zer spros te /",
    "T02D2580:70b-34": "mchod pa rnam pa lnga me tog gi gdugs pa dang /",
    "T02D2580:70b-35": "ba dan dang /",
    "T02D2580:71a-0": "rgyan dang phreng ba @71a * //",
    "T02D2580:71a-1": "la sogs pa dang /",
    "T02D2580:71a-2": "spos kyang rang bzhin gyis dri zhim por spyar ba'i dri mar gyur pa'i dri dang spos rgya dang /",
    "T02D2580:71a-3": "mar me'i phreng ba dang /",
    "T02D2580:71a-4": "dri chab dang lha bshos dang /",
    "T02D2580:71a-5": "gdugs dang rgyal mtshan la sogs pa nam mkha'i sprin",
    "T02D2580:71a-6": "phung tsam rgya mtsho ltar gtibs pas mchod par bsgom",
    "T02D2580:71a-7": "de nas sangs rgyas de dag gi spyan sngar sdig",
    "T02D2580:71a-8": "pa bshags te / dus gsum du bdag gis sdig pa byas pa dang /",
    "T02D2580:71a-9": "gzhan byed du stsal pa dang /",
    "T02D2580:71a-10": "byed pa la dga' bar sbyor ba dang /",
    "T02D2580:71a-11": "dngos gzhi dang 'jug pa dang bcas pa thams cad bshags te /",
    "T02D2580:71a-12": "dran pa ni khas blangs ma dran pa ni bsdus te /",
    "T02D2580:71a-13": "'gyod pa skyes nas phyis mi bya bar sdom pa blangs nas bshags pa'o //",
    "T02D2580:71a-14": "de yang bshags pa'i gnas 'phags pa dang /",
    "T02D2580:71a-15": "bshags bya dang /",
    "T02D2580:71a-16": "bshags pa po rnams mi dmigs par bsgom mo //",
    "T02D2580:71a-17": "de nas sangs rgyas dang byang chub sems dpa' rnams dang /",
    "T02D2580:71a-18": "'phags pa nyan thos dang /",
    "T02D2580:71a-19": "rang sangs rgyas dang /",
    "T02D2580:71a-20": "rnal 'byor pa'i dge ba'i rtsa ba 'dod chags dang",
    "T02D2580:71a-21": "zhe sdang dang gti mug gsum gyis ma 'dres pa",
    "T02D2580:71a-22": "la / phrag dog med pa'i dga' ba dang /",
    "T02D2580:71a-23": "spro ba ni rjes su yi rang bar bsgom pa'o //",
    "T02D2580:71a-24": "de nas dge ba'i rtsa ba bsngo ba ni //",
    "T02D2580:71a-25": "bdag gi dge ba'i rtsa ba ci bgyis pa'i bsod",
    "T02D2580:71a-26": "nams kyis sems can thams cad bla na med pa'i",
    "T02D2580:71a-27": "byang chub thob par gyur cig par bsngos la bsgom",
    "T02D2580:71a-28": "mod // de nas gsum la skyabs su 'gro ba bsgom ste /",
    "T02D2580:71a-29": "sangs rgyas ni 'jam dpal ye shes sems dpa' bsnyen te skyabs su 'gro ba bsgom mo //",
    "T02D2580:71a-30": "chos ni chos bsgom pa bdag med pa'i chos la brten cing bsgoms la skyabs su 'gro'o //",
    "T02D2580:71a-31": "dge 'dun yang nyan thos dang /",
    "T02D2580:71a-32": "rang sangs rgyas kyi dge 'dun la skyabs su mi 'gro ste /",
    "T02D2580:71a-33": "sa bcu pa'i byang chub sems dpa' la brten cing bsgoms te skyabs su 'gro ba bsgom mo //",
    "T02D2580:71a-34": "de la lam bstan pa ni /",
    "T02D2580:71a-35": "bla na med pa'i sangs rgyas grub pa'i lam rdo",
    "T02D2580:71a-36": "rje theg pa'i don 'jam dpal sgyu 'phrul dra ba'i",
    "T02D2580:71a-37": "thing nge 'dzin bsgom zhing mtshan brjod pa ni lam",
    "T02D2580:71a-38": "bstan pa'o // byang chub mchog tu sems bskyed pa",
    "T02D2580:71a-39": "ni bdag gis sems can thams cad la bskyab pa'i",
    "T02D2580:71a-40": "don du snags rgyas par bya'o //",
    "T02D2580:71a-41": "sems can thams cad kyi don bya'o bar bsgom par bya'o //",
    "T02D2580:71b-0": "sangs @71b rgyas nas kyang sems can rnams ma rgal ba rnams bsgral ba dang /",
    "T02D2580:71b-1": "ma grol ba rnams dgrol ba dang //",
    "T02D2580:71b-2": "dbugs ma phung ba rnams dbugs dbyung ba dang /",
    "T02D2580:71b-3": "yongs su mya ngan las ma 'das pa rnams yongs",
    "T02D2580:71b-4": "su mya ngan las bzla par bya'o zhes de ltar",
    "T02D2580:71b-5": "bsod nams kyi tshogs yan lag bcu bsgoms nas gsol",
    "T02D2580:71b-6": "ba gdab par bya ste /",
    "T02D2580:71b-7": "sangs rgyas dang byang chub sems dpa' thams cad bdag la dgongs su gsol bzhes bya'o //",
    "T02D2580:71b-8": "de nas dam bca' bar bya ste /",
    "T02D2580:71b-9": "bdag ming 'di zhes bya bas bla na med pa'i",
    "T02D2580:71b-10": "byang chub kyi sems de ring phyin tshang bskyed par",
    "T02D2580:71b-11": "bgyi'o // ji ltar dus gsum mgon rnams kyis //",
    "T02D2580:71b-12": "byang chub sems ni bskyed pa bzhin //",
    "T02D2580:71b-13": "de bzhin bla med byang chub sems //",
    "T02D2580:71b-14": "dam pa bdag gis bskyed par bgyi //",
    "T02D2580:71b-15": "bslab pa yi ni tshul khrims dang //",
    "T02D2580:71b-16": "dge ba'i chos ni sdud pa dang //",
    "T02D2580:71b-17": "sems can don gyi tshul khrims gsum //",
    "T02D2580:71b-18": "bdag gis brtan por so sor gzung //",
    "T02D2580:71b-19": "de nas rigs lnga'i sdom pa bzung ste /",
    "T02D2580:71b-20": "'di ni rnam par snang mdzad kyi //",
    "T02D2580:71b-21": "sangs rgyas chos dang dge 'dun dang /",
    "T02D2580:71b-22": "bla na med pa'i dkon mchog gsum //",
    "T02D2580:71b-23": "sngom pa sangs rgyas sbyor bskyed pa //",
    "T02D2580:71b-24": "'di ni bdag gis bskyed par bgyi //",
    "T02D2580:71b-25": "rdo rje rig skyi sdom pa bzung //",
    "T02D2580:71b-26": "rdo rje dril bu phyag rgya gsum //",
    "T02D2580:71b-27": "bdag gis mi gtong gzung bar bgyi //",
    "T02D2580:71b-28": "slob dpon ngag kyang gzung ba rab gyi //",
    "T02D2580:71b-29": "rin po che'i sdom pa gzung //",
    "T02D2580:71b-30": "sbyin pa rnam bzhi dus drug tu //",
    "T02D2580:71b-31": "brtan po nyid du sbyin par bya //",
    "T02D2580:71b-32": "padma rigs kyi sdom pa gzung //",
    "T02D2580:71b-33": "phyi dang nang dang gsang ba gsum //",
    "T02D2580:71b-34": "dam chos so sor gzung bar bgyi //",
    "T02D2580:71b-35": "las kyi rigs kyi sdom pa gzung //",
    "T02D2580:71b-36": "bdag gis mi gtong gzung bar bgyi //",
    "T02D2580:71b-37": "gong du ma byung ba'i lhag ma kun 'di sems can gyi don bya ba dang /",
    "T02D2580:71b-38": "mi dge ba bcu spang ba dang //",
    "T02D2580:71b-39": "'khor ba mi spang ba dang /",
    "T02D2580:71b-40": "mya ngan las 'das pa dang du mi len pa dang /",
    "T02D2580:71b-41": "theg pa chung ba dang 'jigs pa'i sa spangs pa dang /",
    "T02D2580:71b-42": "lha dang lha ma yin dang /",
    "T02D2580:71b-43": "gdon la sogs pa'i phyag rgya mi smad pa dang /",
    "T02D2580:71b-44": "de ring phan chad bla na med pa'i byang chub",
    "T02D2580:71b-45": "ma thob kyi bar du gzung bar bya'o zhes dam",
    "T02D2580:71b-46": "bca'o / //",
    "T02D2580:71b-47": "/ de nas byang chub mchog tu sems bskyed de //",
    "T02D2580:71b-48": "ma rgal ba rnams bsgral ba dang //",
    "T02D2580:71b-49": "ma grol ba rnams grol ba dang //",
    "T02D2580:72a-0": "dbugs @72a * //",
    "T02D2580:72a-1": "ma phyung ba rnams dbugs dbyung ba dang /",
    "T02D2580:72a-2": "yongs su mya ngan las ma 'das pa rnams yongs su mya ngan las 'da'o zhes sems bskyed do //",
    "T02D2580:72a-3": "de yan chod bsod nams kyi tshogs bsgom pa'o //",
    "T02D2580:72a-4": "don dam pa byang chub kyi sems ye shes kyi tshogs bsgom pa ni //",
    "T02D2580:72a-5": "dang po mngon par byang chub pa lnga bsgom pa yin la /",
    "T02D2580:72a-6": "de ni ye shes lnga bsgom pa yin te /",
    "T02D2580:72a-7": "dang po chos thams cad mi dmigs la mi rtog pa /",
    "T02D2580:72a-8": "rang bzhin med pa nam mkha' dang 'dra ba tha snyad tsam du yod la /",
    "T02D2580:72a-9": "don dam par rang bzhin med pa de bzhin nyid rang bzhin gyis 'od gsal bar bsgom /",
    "T02D2580:72a-10": "de nas me long lta bu'i ye shes bsgom ste /",
    "T02D2580:72a-11": "dper na me long g-ya' dag pa'i nang du /",
    "T02D2580:72a-12": "gzugs brnyan snang zhing gsal ba ltar rang bzhin gyis 'do gsal ba /",
    "T02D2580:72a-13": "de las chos kyi dbyings rgyu mthun pa'i rnam par smin pa'i ye shes de las /",
    "T02D2580:72a-14": "'jig rten gyi rang bzhin gyi sems can gyi gang zag phung po dang /",
    "T02D2580:72a-15": "chos thams cad ji ltar yin pa'i chos nyid kyi",
    "T02D2580:72a-16": "ngang de la phyin ci ma log par snang ba",
    "T02D2580:72a-17": "dang / sems rnam par dag pa log rtog glo",
    "T02D2580:72a-18": "bur gyi dri ma dang 'dra bas bsgribs pa tsam",
    "T02D2580:72a-19": "dang / yin la / sems can gyi sems chos kyi rang bzhin du gsal bar bsgom mo //",
    "T02D2580:72a-20": "sems can gyis de ltar mi rtogs te /",
    "T02D2580:72a-21": "'gro ba las mi thar ba la snying rje chen po bskyed de /",
    "T02D2580:72a-22": "'gro ba las thar par bya'o zhes bsgom mo //",
    "T02D2580:72a-23": "de nas mnyam pa nyid kyi ye shes chos thams cad bdag med par bsgom ste /",
    "T02D2580:72a-24": "chos ni phung po dang /",
    "T02D2580:72a-25": "khams dang skye mched la bya /",
    "T02D2580:72a-26": "mu stegs pas brtags pa'i gang zag tu lta ba med /",
    "T02D2580:72a-27": "nyan thos pa'i chos rdul tsam du yod par lta ba'i bdag med par lta ba dang /",
    "T02D2580:72a-28": "sems tsam pa'i sems yod par lta bde yang bdag med par lta /",
    "T02D2580:72a-29": "chos thams cad la bdag med par bsgom /",
    "T02D2580:72a-30": "de yang bdag tu 'dzin pa med pa dang /",
    "T02D2580:72a-31": "gzhan med pa dang /",
    "T02D2580:72a-32": "bdag gzhan med pa dang /",
    "T02D2580:72a-33": "chos thams cad bdag med par mnyam pa'o //",
    "T02D2580:72a-34": "mdor na rnam par thar ba'i sgo gsum du bsgom mo //",
    "T02D2580:72a-35": "aom aa k'a ro mu khm sarba dharmm'a n'a a' dya ru tpanna tv'a ta /",
    "T02D2580:72a-36": "ces pas byin gyis brlab po /",
    "T02D2580:72a-37": "de la aa ni aa aa nutpanna tva' ta /",
    "T02D2580:72a-38": "ces pa ste /",
    "T02D2580:72a-39": "chos thams cad ma skyes pa stong pa nyid ces bya ste /",
    "T02D2580:72b-0": "bdag @72b gzhan stong pa nyid du mnyam par bsgom mo //",
    "T02D2580:72b-1": "de'i 'og tu so sor kun tu rtog pa'i ye shes bsgom ste /",
    "T02D2580:72b-2": "de ni bdag dang gzhan du phye ste /",
    "T02D2580:72b-3": "gang zhe na /",
    "T02D2580:72b-4": "gzung ba dang 'dzin pa rnam par dag pa'i mi",
    "T02D2580:72b-5": "rtog pa'i ngang las bdag dang gzhan du yang dag",
    "T02D2580:72b-6": "pa'i kun rdzob tu phye ste /",
    "T02D2580:72b-7": "rang gi mtshan nyid du bdag don bya ba'i gnas sems can gzhan mtshan ma med pa'i sgo nas /",
    "T02D2580:72b-8": "so sor phye zhing brtag par byas te bsgoms nas /",
    "T02D2580:72b-9": "spyi'i mtshan nyid don dam par mtshan med par shes",
    "T02D2580:72b-10": "pa'i so sor kun tu rtog pa'i ye shes so",
    "T02D2580:72b-11": "// de'i ngang las shin tu rnam par dag pa'i chos kyi dbyings kyi ye shes bsgom ste /",
    "T02D2580:72b-12": "gzung ba dang 'dzin pa las 'das pa gcig dang",
    "T02D2580:72b-13": "du ma dang shin tu bral ba rnam par dag",
    "T02D2580:72b-14": "pa / chos kyi dbyings kyi ye shes stong pa nyid bco brgyad kyi rang bzhin nam /",
    "T02D2580:72b-15": "rnam par thar pa bzhi'i rang gi ngo bo mi dmigs par bsgom mo //",
    "T02D2580:72b-16": "de'i ngang las smon lam dang thugs rje'i dbang gis /",
    "T02D2580:72b-17": "byang chub sems dpa' dang /",
    "T02D2580:72b-18": "rnal 'byor pa rnams kyis 'gro ba'i don bya ba'i phyir /",
    "T02D2580:72b-19": "bya ba nan tan gyi ye shes bsgom ste /",
    "T02D2580:72b-20": "dag pa 'jig rten pa'i ye shes 'gro ba'i don",
    "T02D2580:72b-21": "bya ba'i rgyu bdag dang gzhan mtshan ma med bzhin",
    "T02D2580:72b-22": "du so sor dmigs nas /",
    "T02D2580:72b-23": "mi dmigs pa'i snying rje chen pos 'gro ba'i don bya bar dran te /",
    "T02D2580:72b-24": "sprul ba sna tshogs pas sprul cing spros nas sems can srid pa las bsgral te /",
    "T02D2580:72b-25": "'od zer gyis ngan song gsum la khyab nas sdug bsngal nye bar zhi bar byas nas /",
    "T02D2580:72b-26": "sems can rnam par grol nas lha dang mi la bkod de /",
    "T02D2580:72b-27": "de nas so so'i dbang po rim pa bzhin du dam pa'i chos kyi phyag rgya ste /",
    "T02D2580:72b-28": "theg pa gsum gyi chos kyis grol bar byas nas /",
    "T02D2580:72b-29": "bla na med pa'i byang chub thob par bya ba dang /",
    "T02D2580:72b-30": "nyan thos rnams sems can gyi don la bcug nas /",
    "T02D2580:72b-31": "theg pa chen po la bkod pa dang /",
    "T02D2580:72b-32": "byang chub sems dpa' rnams srid pa la chags pa",
    "T02D2580:72b-33": "la stong pa nyid kyi don bstan nas sangs rgyas",
    "T02D2580:72b-34": "par bya'o bar bsgom pa ni bya ba nan tan",
    "T02D2580:72b-35": "gyi ye shes bsgom pa'o //",
    "T02D2580:72b-36": "de ltar 'jug pa byung chub kyi sems dang /",
    "T02D2580:72b-37": "smon pa byang chub sems kun rdzob ste //",
    "T02D2580:72b-38": "des ni bsod nams kyi tshogs dang //",
    "T02D2580:72b-39": "don dam byang chub kyi sems ye shes kyi tshogs rnam pa gnyis bsgom pa bstan nas //",
    "T02D2580:73a-0": "da ni dag pa @73a * //",
    "T02D2580:73a-1": "'jig rten pa'i ye shes bzhi'i ting nge 'dzin bsgoms te /",
    "T02D2580:73a-2": "bdag gi sems gzung 'dzin rnam par dag pa'i ye shes las /",
    "T02D2580:73a-3": "khro ba'i sa bon h'um sngo nag sangs rgyas kyi zhing drug khyab pa tsam cig bsgom mo //",
    "T02D2580:73a-4": "de'i 'phro 'dus sangs rgyas kyi zhing du khyab nas sems can gyi don byas te /",
    "T02D2580:73a-5": "slar h'um la thim pa las khro bo'i rdo rje",
    "T02D2580:73a-6": "rtse lnga pa sangs rgyas kyi zhing drug khyab pa",
    "T02D2580:73a-7": "ste / de ni nyon mongs pa can gyi 'jig",
    "T02D2580:73a-8": "rten pa de 'dul ba'i don du bum pa la",
    "T02D2580:73a-9": "khro bo zhal drug ste /",
    "T02D2580:73a-10": "shar gyi dbu sngo /",
    "T02D2580:73a-11": "g-yas g-yon dkar /",
    "T02D2580:73a-12": "lho ser nub dmar byang ljang gu'o //",
    "T02D2580:73a-13": "rtse mo lnga yar lta ba ye shes lnga /",
    "T02D2580:73a-14": "mar lta ba rigs lnga'i rang bzhin no //",
    "T02D2580:73a-15": "rdo rje'i sa gzhi dang /",
    "T02D2580:73a-16": "rdo rje'i ra ba dang /",
    "T02D2580:73a-17": "rdo rje'i dra ba'i sbubs su gyur pa nang stong par bsgom mo //",
    "T02D2580:73a-18": "de'i nang du bhr'um dkar po las rin po che'i mchod rten kha dog bzhi dang ldan pa /",
    "T02D2580:73a-19": "tshad stong gsum gyi 'jig rten khyab pa cig bsgom mo //",
    "T02D2580:73a-20": "de'i bum pa'i nang du yi ge hri las chos kyi 'byung gnas dbyibs zur gsum du bsgom mo //",
    "T02D2580:73a-21": "de'i nang du yi ge aa las kha dog sna tshogs rdo rje rgya gram bsgom mo /",
    "T02D2580:73a-22": "de'i dbus su ye ge bhr'um dkar po las gzhal",
    "T02D2580:73a-23": "yas khang grub bzhi pa tva ra na dang bcas",
    "T02D2580:73a-24": "par bsgom mo // de yang sangs rgyas dang sems can chos nyid du mnyam pas gru bzhi'o //",
    "T02D2580:73a-25": "dran pa nye bar gzhag pa'i rang bzhin gyis shar gyi sgo'o //",
    "T02D2580:73a-26": "yang dag par spong pa bzhi'i don gyis lho'i sgo'o //",
    "T02D2580:73a-27": "rdzu 'phrul gyi rkang pa bzhi'i don gyis nub kyi sgo'o //",
    "T02D2580:73a-28": "dbang po lnga'i rang bzhin gyis byang gi sgo'o //",
    "T02D2580:73a-29": "stobs lnga'i rang bzhin gyis sgo srung bzhi'o //",
    "T02D2580:73a-30": "byang chub kyi yan lag bdun gyis dra ba dang dra ba phyed pa'o //",
    "T02D2580:73a-31": "'phags pa'i lam yan lag brgyad pas gdugs dang me tog gi phreng ba'o //",
    "T02D2580:73a-32": "me long lta bu'i ye shes kyi rang bzhin gyis me long dang rin po che'o //",
    "T02D2580:73a-33": "gsung rab yan lag bcu gnyis kyis sems can rnams la chos ston pas /",
    "T02D2580:73a-34": "'dul bas 'dul ba'i rang bzhin dril bu dang dar gyi cod pan no //",
    "T02D2580:73a-35": "tshogs gnyis rdzogs par bsams pas sum brtsegs su gyur pa'o //",
    "T02D2580:73a-36": "chos kyi dbyings kyi rang bzhin gyi dbu rtse'i gtsug tor du gyur pa'o //",
    "T02D2580:73a-37": "rnam par thar pa brgyad kyi rang bzhin gyis tva ra na'o //",
    "T02D2580:73b-0": "ting nge 'dzin @73b mu ma chod pa bsgoms pas mu khyud ma chad pa'o //",
    "T02D2580:73b-1": "chos kyi 'khor lo bskor ba'i rtags rdo rje phreng ba'o //",
    "T02D2580:73b-2": "ye shes lnga'i rang bzhin gyi 'od lnga'i kha dog gyis brgyan pa'o //",
    "T02D2580:73b-3": "de'i nang du re mig dgu snam bu dang ldan",
    "T02D2580:73b-4": "pa la dbus su seng ge'i khri mi 'jigs pa",
    "T02D2580:73b-5": "bzhi'i rang bzhin no //",
    "T02D2580:73b-6": "stobs bcu dang ldan pa'i rtags su shar du glang po che'o //",
    "T02D2580:73b-7": "rdzu 'phrul gyi rkang pa bzhi'i rang bzhin gyis lhor rta'o //",
    "T02D2580:73b-8": "dbang bcu'i rang bzhin gyis nub tu rma bya'o //",
    "T02D2580:73b-9": "phrin las rnam pa bzhis 'gro ba'i don byed pa'i",
    "T02D2580:73b-10": "rang bzhin gyis byang du nam mkha' lding gi khri'o",
    "T02D2580:73b-11": "// de dag gi steng du rin po che'i khri dang padma'i gdan dang zla ba'i gdan brtsegs pa'o //",
    "T02D2580:73b-12": "de dag gi phyogs bzhi thams cad dang /",
    "T02D2580:73b-13": "mtshams kyi re mig dang snam bu dang grub chad la zla ba'i gdan bsgom mo //",
    "T02D2580:73b-14": "de la padma ni thabs sna tshogs kyis 'gro ba'i don mdzad pa'o //",
    "T02D2580:73b-15": "zla ba ni dge rtsa ba byang chub kyi myu gu bskyed pa'o //",
    "T02D2580:73b-16": "de nas dbus su seng ge dang zla ba'i gdan",
    "T02D2580:73b-17": "la bdag gi sems gzung 'dzin dag pa'i ye shes",
    "T02D2580:73b-18": "de nyid yi ge aa dkar po cig tu bsgoms",
    "T02D2580:73b-19": "la / de'i 'phro 'du las rnam par snang mdzad",
    "T02D2580:73b-20": "chen po byang chub sems dang rang bzhin gcig pa",
    "T02D2580:73b-21": "la / / zhal bzhi phyag brgyad pa zhal phyogs bzhir gzigs pa /",
    "T02D2580:73b-22": "rgyan mi mnga' ba zhi ba'i rang bzhin dbu la",
    "T02D2580:73b-23": "ral pa gyen du 'khyil ba chos kyi dbyings kyi",
    "T02D2580:73b-24": "ye shes dang dbyer med pa'i don sku mdog dkar",
    "T02D2580:73b-25": "po chos nyid la nyon mongs pa'i skyon gyis ma",
    "T02D2580:73b-26": "gos pa'i rtags / phyag brgyad thugs ka na byang",
    "T02D2580:73b-27": "chub kyi mchog gi phyag rgya bcas pa la snying",
    "T02D2580:73b-28": "rje dang shes rab gnyis su med pa'i rang bzhin",
    "T02D2580:73b-29": "gos pa'i rtags / du bsgom mo // de'i thugs",
    "T02D2580:73b-30": "kar yi ge hr'i: las dang po'i sangs rgyas sku",
    "T02D2580:73b-31": "mdog dkar po zhal bzhi phyag brgyad pa dbu lnga",
    "T02D2580:73b-32": "la gtsug gi dbu rta mgo dkar po ste /",
    "T02D2580:73b-33": "khams gsum thams cad zil gyis gnon pa'am dbang du sdud pa'i rang bzhin no //",
    "T02D2580:73b-34": "zhal shar phyogs su gzigs pa sngo //",
    "T02D2580:73b-35": "lho ser nub dmar /",
    "T02D2580:73b-36": "byang ljang ba rigs lnga'i rang bzhin no //",
    "T02D2580:73b-37": "phyag g-yas pa bzhin ral gri bsnams pa /",
    "T02D2580:73b-38": "g-yon pa bzhin shes rab kyi pha rol tu phyin",
    "T02D2580:73b-39": "pa stong phrag brgya pa dum pa re re bsnams",
    "T02D2580:73b-40": "pa'o // nyon mongs pa gcod pa'i rtags ral gri",
    "T02D2580:73b-41": "dam pa'i chos ston pa'i rang bzhin dang ldan pas",
    "T02D2580:73b-42": "po ti bsnams pa /",
    "T02D2580:74a-0": "chos kyi sku'i @74a * //",
    "T02D2580:74a-1": "rang bzhin yin pas sku mdog dkar po nyi ma'i dkyil 'khor dang ldan pas /",
    "T02D2580:74a-2": "sna tshogs kyi na bzas brgyan pa /",
    "T02D2580:74a-3": "phud [*phung] bu lnga dang ldan par bsgom /",
    "T02D2580:74a-4": "de'i thugs kar shes rab kyi 'khor lo bsgom //",
    "T02D2580:74a-5": "rtsibs drug la shar gyi rtsibs ni sngo g-yas g-yon ni dkar lho ser nub dmar /",
    "T02D2580:74a-6": "byang ljang /",
    "T02D2580:74a-7": "mu khyud bzhi yang dkar /",
    "T02D2580:74a-8": "rigs drug gi rang bzhin yin pas rtsibs drug go //",
    "T02D2580:74a-9": "rten cing 'brel ba'i rang bzhin yin pas 'khor lo mu khyud dang po la /",
    "T02D2580:74a-10": "aom sarba dharmma aa bha sa sva bh'a ba bi shuddha badzra aa a'a aam aa:/",
    "T02D2580:74a-11": "zhes pa bsgom mo //",
    "T02D2580:74a-12": "gnyis pa las sangs rgyas kyi sa bcu gnyis kyi sa bon /",
    "T02D2580:74a-13": "aa a'a ai a'i au a'a ae aee ao aoo aam aa:/",
    "T02D2580:74a-14": "bcu gnyis dgod /",
    "T02D2580:74a-15": "rtsibs drug la shar gyi rtibs la /",
    "T02D2580:74a-16": "aom du:khatstshe d'a ya te na ma:/",
    "T02D2580:74a-17": "lho'i rtsibs la aom b'a g'i sva r'a ya te",
    "T02D2580:74a-18": "na ma: nub kyi rtsibs la aom badzra t'ikshn'a ya",
    "T02D2580:74a-19": "te na ma:/ byang gi rtsibs la aom dzny'a na",
    "T02D2580:74a-20": "k'a y'a te na ma: shar stod kyi rtsibs la",
    "T02D2580:74a-21": "te na ma:/ / aom pra dzny'a dzny'a na m'utta ye na ma:/",
    "T02D2580:74a-22": "shar smad du /",
    "T02D2580:74a-23": "aom aa ra pa tsa n'a ya te na ma:/",
    "T02D2580:74a-24": "de'i phyi rol rtsibs mchan gyi mu khyud la sngags kyi phreng ba /",
    "T02D2580:74a-25": "aa a'a sarba ta th'a ga ta hri da ya zhes pa dgod /",
    "T02D2580:74a-26": "mu khyud phyi ma la ka kha sum cu rtsa gnyis dgod //",
    "T02D2580:74a-27": "des mtshan bzang po sum cu rtsa gnyis kyi sa bon yin no //",
    "T02D2580:74a-28": "'khor lo'i lte ba'i zla ba'i dkyil 'khor de'i steng",
    "T02D2580:74a-29": "du yi ge a'a: las bskyed pa'i 'jam dpal ye",
    "T02D2580:74a-30": "shes sems dpa' sku mdog dkar po zhal gcig /",
    "T02D2580:74a-31": "phyag gnyis pa / nyi ma'i dkyil 'khor dang ldan pa byis pa'i rgyan gyis brgyan pa /",
    "T02D2580:74a-32": "gtsug phud lnga dang ldan pa phyag gnyis na autpa la bsnams pa ste /",
    "T02D2580:74a-33": "gnyis su med pa'i ye shes kyi rang bzhin dang ldan pa'i don to //",
    "T02D2580:74a-34": "de'i thugs kar zla ba'i dkyil 'khor gyi steng du yi ge aa dkar po bsgom te /",
    "T02D2580:74a-35": "thams cad mkhyen pa dang lam mkhyen pa dang rnam pa thams cad mkhyen pa nyid dang /",
    "T02D2580:74a-36": "gsum gyi rang bzhin can nyan thos dang rang sangs rgyas thams cad bskyed pa'i gnas /",
    "T02D2580:74a-37": "byang chub sems dpa' thams cad bskyed pa /",
    "T02D2580:74a-38": "de bzhin gshegs pa thams cad kyi rang bzhin bsgom pa'o //",
    "T02D2580:74a-39": "aa de las 'od zer phyogs bcur 'phros pas /",
    "T02D2580:74a-40": "dang por bskyed pa'i rim pa las phyir 'phros pa'i",
    "T02D2580:74b-0": "@74b mchod rten gyi bum pa'i nang nas phyir 'phros",
    "T02D2580:74b-1": "pas / stong gsum gyi stong chen po'i 'jig rten",
    "T02D2580:74b-2": "gyi khams su sems can nyon mongs pa lnga dang",
    "T02D2580:74b-3": "pas / / tshul khrims 'chal ba la sogs pa dag par byas te /",
    "T02D2580:74b-4": "sangs rgyas par byas nas /",
    "T02D2580:74b-5": "de las kyang phyir 'phros nas rdo rje khro bo'i zhal nas byung ste /",
    "T02D2580:74b-6": "phyogs bcu'i 'jig rten du khyab nas sems can gyi",
    "T02D2580:74b-7": "don byas te slar 'dus pas rim par yi ge",
    "T02D2580:74b-8": "aa la thim par byas /",
    "T02D2580:74b-9": "rdo rje dbyings kyi lha rnams su sprul la /",
    "T02D2580:74b-10": "sangs rgyas mchod pa dang /",
    "T02D2580:74b-11": "sems can gyi don byas nas /",
    "T02D2580:74b-12": "yang slar 'dus pas sems ma rdo rje ma la",
    "T02D2580:74b-13": "sogs pa bzhi ni dbus kyi gtso bo la bskor",
    "T02D2580:74b-14": "/ rigs lnga de bzhin gshegs pa'i rigs ni gtso bo la thim par ba'o //",
    "T02D2580:74b-15": "rigs bzhi ni glang po che'i khri la mi bskyod pa la 'khor sems dpa' bzhis bskor ba /",
    "T02D2580:74b-16": "rta'i khri la rin chen 'byung ldan la 'khor sems dpa' bzhis bskor ba /",
    "T02D2580:74b-17": "rma bya'i khri la snang ba mtha' yas la 'khor sems dpa' bzhis bskor ba /",
    "T02D2580:74b-18": "nam mkha' lding gi khri la don yod grub pa la 'khor sems dpa' bzhis bskor bar bsgom mo //",
    "T02D2580:74b-19": "mtshams kyi re mig gzhi la sgeg mo la sogs pa bzhi'o //",
    "T02D2580:74b-20": "snam pu la mchod pa'i lha mo bzhi dang /",
    "T02D2580:74b-21": "byang chub sems dpa' bcu drug go //",
    "T02D2580:74b-22": "sgo bzhi'i gnas su sgo ba bzhis bskor bar bsgoms la /",
    "T02D2580:74b-23": "de nas /",
    "T02D2580:74b-24": "'di ltar sangs rgyas bcom ldan 'das //",
    "T02D2580:74b-25": "zhes pa nas /",
    "T02D2580:74b-26": "theg pa chen po'i tshul gyi mchog / ces pa yan chad bklag par bya'o //",
    "T02D2580:74b-27": "de nas mtshan gyi yig 'bru 'od zer dkar po",
    "T02D2580:74b-28": "spros te 'do zer gyis sems can gyi nyon mongs",
    "T02D2580:74b-29": "pa gti mug la sogs pa dag par byas nas",
    "T02D2580:74b-30": "yang dag pa'i don dang ldan par byas te /",
    "T02D2580:74b-31": "slar 'dus pas mtshan gyi sngags brgyad cu rtsa drug",
    "T02D2580:74b-32": "yod pa rigs lngar phyes te phyogs bzhi nas dkyil",
    "T02D2580:74b-33": "'khor gyi lha la thim par bya'o //",
    "T02D2580:74b-34": "de nas rnam par snang mdzad chen po mi snang bar byas nas /",
    "T02D2580:74b-35": "dbus kyi gdan la yi ge aa las rnam par snang mdzad sku mdog dkar po /",
    "T02D2580:74b-36": "zhal gcig phyag gnyis pa dbu la ral pa gyen",
    "T02D2580:74b-37": "du 'khyil ba rgyan mi mnga' ba phyag gnyis byang",
    "T02D2580:74b-38": "chub mchog gi phyag rgyar mdzad pa bsgom mo //",
    "T02D2580:74b-39": "de'i thugs kar zla ba'i dkyil 'khor gyi steng du",
    "T02D2580:74b-40": "yi ge dh'i: las dang po'i sangs rgyas sku mdog",
    "T02D2580:75a-0": "dkar la phyag mtshan gong dang mthun @75a * //",
    "T02D2580:75a-1": "pa'o //",
    "T02D2580:75a-2": "de'i thugs kar shes rab kyi 'khor lo rtsibs bcu",
    "T02D2580:75a-3": "pa la mu khyud bzhi lte ba dang bcas par",
    "T02D2580:75a-4": "bsgom mo // rtsibs dkar po bcu la /",
    "T02D2580:75a-5": "aom pra dzny'a dzny'a na murtt'a ya te na ma:/",
    "T02D2580:75a-6": "zhes pa rim par dgod do //",
    "T02D2580:75a-7": "gzhan ma gong ma dang mthun no //",
    "T02D2580:75a-8": "dbus kyi lte ba la zla ba'i steng du yi",
    "T02D2580:75a-9": "ge aa las 'jam dpal ye shes sems dpa' ye",
    "T02D2580:75a-10": "shes spyi gzugs zhes bya ba /",
    "T02D2580:75a-11": "de bzhin gshegs pa'i rigs kyi 'jam dpal ye shes",
    "T02D2580:75a-12": "sems dpa' dkar po phyag g-yas na ral gri g-yon",
    "T02D2580:75a-13": "'khor lo bsnams pa zur phud lnga dang ldan pa",
    "T02D2580:75a-14": "/ gzhon nu rgyun gyis brgyan par bsgom mo //",
    "T02D2580:75a-15": "de'i thugs kar zla ba'i dkyil 'khor gyi steng du yi ge aa dkar po bsgom /",
    "T02D2580:75a-16": "de la 'od 'phros pas gong ma'i rim pa dang",
    "T02D2580:75a-17": "'dra ba rnam par snang mdzad 'phros pas sems can",
    "T02D2580:75a-18": "gyi nyon mongs pa'i gti mug dag par byas te",
    "T02D2580:75a-19": "/ slar rim par 'dus pas yi ge aa la thim ste /",
    "T02D2580:75a-20": "mtshan gyi snags ni sangs rgyas rnam par snang mdzad che /",
    "T02D2580:75a-21": "zhes pa nas /",
    "T02D2580:75a-22": "rdo rje lcags kyu zhags pa che //",
    "T02D2580:75a-23": "zhes pa'i bar du bklag par bya'o //",
    "T02D2580:75a-24": "de nas sngags brjod pa tsam na sngags las 'od",
    "T02D2580:75a-25": "zer dkar po 'phros pas rnam par snang mdzad mang",
    "T02D2580:75a-26": "po spros pas sems can kun de bzhin gshegs pa'i",
    "T02D2580:75a-27": "rigs su sangs rgyas par byas te /",
    "T02D2580:75a-28": "slar 'dus pa las mtshan gyi sngags brgyad cu rtsa gcig yod pa rigs lngar phye ste /",
    "T02D2580:75a-29": "sum cu rtsa bdun de bzhin gshegs pa'i rigs la thim /",
    "T02D2580:75a-30": "rigs bzhi'i sku phyag rgya sum cu rtsa drug thim par bya'o //",
    "T02D2580:75a-31": "de nas rnam par snang mdzad bsdus te shar du bkod nas /",
    "T02D2580:75a-32": "dbus kyi yi ge h'um las mi bskyod pa sku",
    "T02D2580:75a-33": "mdog sngon po zhal gcig phyag gnyis pa rgyan mi",
    "T02D2580:75a-34": "mnga' ba ral ba'i dbu rgyan can phyag g-yas pas",
    "T02D2580:75a-35": "sa gnon pa bdud dang bgegs kyis mi bskyod pa'i",
    "T02D2580:75a-36": "rtags / phyag g-yon thugs kar thing nge 'dzin gyi tshul du bzhugs pa /",
    "T02D2580:75a-37": "de'i thugs khar zla ba'i dkyil 'khor de'i steng du",
    "T02D2580:75a-38": "yi ge dh'i: las dang po'i sangs rgyas sku mdog",
    "T02D2580:75a-39": "dang phyag mtshan gong ma dang mthun /",
    "T02D2580:75a-40": "de'i thugs kar shes rab 'khor lo //",
    "T02D2580:75a-41": "de'i rtsibs brgyad la kha dog sngon po mu khyud ni dkar po /",
    "T02D2580:75a-42": "rtsibs brgyad la /",
    "T02D2580:75a-43": "aom du: khatstshe d'a ya te na ma: zhes pa'i yig 'bru re re dgod /",
    "T02D2580:75a-44": "phyi ma gong ma dang mthun par bya /",
    "T02D2580:75a-45": "dbus kyi lte ba'i yi ge h'um las bskyed pa'i",
    "T02D2580:75b-0": "'jam dpal ye shes sems @75b dpa' sdug bsngal gcod",
    "T02D2580:75b-1": "pa zhes bya ba sku mdog sngon po rgyan gong",
    "T02D2580:75b-2": "dang 'dra ba / phyag g-yas ral gri /",
    "T02D2580:75b-3": "g-yon rdo rje bsnams pa /",
    "T02D2580:75b-4": "thugs kar zla ba la h'um sngon po bsgom mo //",
    "T02D2580:75b-5": "de las 'od zer rim par phyir 'phros pas mi bskyod pa khor bo'i rigs kyi 'od 'phros te /",
    "T02D2580:75b-6": "sems can thams cad kyi zhe sdang dag par byas te /",
    "T02D2580:75b-7": "slar 'dus pa las yi ge h'um la thim par byas la mtshan gyi sngags ni /",
    "T02D2580:75b-8": "rdo rje 'jigs byed 'jigs par byed //",
    "T02D2580:75b-9": "lces pa nas /",
    "T02D2580:75b-10": "sgra dang ldan pa rnams kyi mchog / ces pa'i bar du bklag par bya'o //",
    "T02D2580:75b-11": "'od zer sngon po khro bor spros nas sems can gyi don byas /",
    "T02D2580:75b-12": "slar 'dus pa las mtshan gyi sngags bdun cu rtsa gnyis yod pa rigs lngar bsgoms la /",
    "T02D2580:75b-13": "phyogs bzhi nas dkyil 'khor gyi lha la thim par bya'o //",
    "T02D2580:75b-14": "de nas mi bskyod pa slar bsdus te /",
    "T02D2580:75b-15": "rang gi gdan la bkod nas rnam par snang mdzad nub kyi gdan la bkod de /",
    "T02D2580:75b-16": "dbus kyi gtso bo la hr'i: las snang ba mtha' yas bskyed //",
    "T02D2580:75b-17": "sku mdog dmar po shes rab kyi pha rol tu",
    "T02D2580:75b-18": "phyin pa'i rang bzhin las mi g-yo ba'i ting 'dzin",
    "T02D2580:75b-19": "gyi 'dzin gyi phyag rgya can bsgom mo //",
    "T02D2580:75b-20": "de'i thugs kar dh'i: las dang po'i sangs rgyas bsgom //",
    "T02D2580:75b-21": "de'i thugs kar shes rab 'khor lo rtsibs brgyad pa kha dog dmar po /",
    "T02D2580:75b-22": "aom badzra t'ikshn'a ya te na ma: yig 'bru brgyad dkod /",
    "T02D2580:75b-23": "gzhan 'dra /",
    "T02D2580:75b-24": "dbus su zla ba'i gdan la yi ge hr'i: las 'jam dpal rdo rje rnon po /",
    "T02D2580:75b-25": "sku mdog dkar po phyag g-yas na ral gri 'phyar ba /",
    "T02D2580:75b-26": "g-yon padma thugs kar bsnams pa /",
    "T02D2580:75b-27": "thugs kar zla ba'i gdan la hr'i: bsgom /",
    "T02D2580:75b-28": "de las 'od zer snang ba mtha' yas spro /",
    "T02D2580:75b-29": "sems can gyi 'dod chags zhi bar byas te /",
    "T02D2580:75b-30": "slar 'dus pas yi ge hr'i: la thim par byas /",
    "T02D2580:75b-31": "yang dag bdag med de bzhin nyid //",
    "T02D2580:75b-32": "ces pa nas /",
    "T02D2580:75b-33": "ye shes me lce 'od rab gsal //",
    "T02D2580:75b-34": "yan chad brjod /",
    "T02D2580:75b-35": "'od zer dmar po spro bar bya'o //",
    "T02D2580:75b-36": "slar 'dus pa las mtshan gyi sngags ni nyis brgya bdun cu rtsa lngar bgos la ;",
    "T02D2580:75b-37": "; dkyil 'khor la thim par byas te /",
    "T02D2580:75b-38": "de nas snang ba mtha' yas rang gi gnas la bzhugs nas /",
    "T02D2580:75b-39": "rnam snang lhor bkod de /",
    "T02D2580:75b-40": "dbus kyi gtso bo yi ge aa las bskyed pa",
    "T02D2580:75b-41": "rin chen 'byung ldan sku mdog ser po phyag rgyan",
    "T02D2580:75b-42": "mchog sbyin mdzad par bsgom //",
    "T02D2580:76a-0": "de'i thugs kar dang po'i sangs rgyas @76a * //",
    "T02D2580:76a-1": "de'i thugs kar shes rab 'khor lo rtsibs brgyad pa /",
    "T02D2580:76a-2": "aom b'a g'i shva r'a ya te na ma: yi ge 'bru brgyad dgod /",
    "T02D2580:76a-3": "gzhan gong ma dang mthun /",
    "T02D2580:76a-4": "de'i lte ba la zla ba'i steng du yi ge",
    "T02D2580:76a-5": "aom las 'jam dpal ngag gi dbang phyug sku mdog",
    "T02D2580:76a-6": "ser po phyag g-yon rin po che thugs kar bsnams",
    "T02D2580:76a-7": "pa / g-yas pa ral gri 'phyar ba /",
    "T02D2580:76a-8": "de'i thugs kar zla ba'i dkyil 'khor la yi ge aom /",
    "T02D2580:76a-9": "de las rin chen 'byung ldan spro //",
    "T02D2580:76a-10": "slar 'dus yi ge aom la thim //",
    "T02D2580:76a-11": "mtshan gyi sngags /",
    "T02D2580:76a-12": "'dod pa'i don grub dam pa ste //",
    "T02D2580:76a-13": "zhes pa nas /",
    "T02D2580:76a-14": "nor bu chen po rin chen tog / ces pa'i bar gyis sngags brjod nas /",
    "T02D2580:76a-15": "'od zer ser po 'phros te sems can gyi don byas /",
    "T02D2580:76a-16": "slar 'dus pas mtshan gyi sngags brgya rtsa lnga rigs lngar bgos te /",
    "T02D2580:76a-17": "dkyil 'khor gyi lha la thim par bya'o //",
    "T02D2580:76a-18": "de nas rin chen 'byung ldan rang gi gnas su bkod nas /",
    "T02D2580:76a-19": "rnam par snang mdzad byang gi gdan la bkod de /",
    "T02D2580:76a-20": "dbus su gtso bo yi ge aa las bskyed pa /",
    "T02D2580:76a-21": "don yod grub pa sku mdog sna tshogs te ljang gu /",
    "T02D2580:76a-22": "phyag gnyis skyabs sbyin gyi phyag rgya mdzad pa /",
    "T02D2580:76a-23": "de'i thugs kar dang po'i sangs rgyas /",
    "T02D2580:76a-24": "de'i thugs kar shes rab 'khor lo ljang gu rtsibs brgyad pa /",
    "T02D2580:76a-25": "aom dzny'a na k'a y'a ya te na ma: zhes 'bru brgyad dgod do //",
    "T02D2580:76a-26": "gzhan gong dang mthun /",
    "T02D2580:76a-27": "de'i dbus su zla ba'i steng du gdan la yi",
    "T02D2580:76a-28": "ge aa las bskyed pa'i 'jam dpal ye shes kyi",
    "T02D2580:76a-29": "spyi gtsug ces bya ba /",
    "T02D2580:76a-30": "sku mdog ljang gu phyag g-yon pa na rdo rje rgya gram /",
    "T02D2580:76a-31": "g-yas ral gri thugs kar 'phyar ba /",
    "T02D2580:76a-32": "de'i thugs ka na zla ba'i dkyil 'khor la yi",
    "T02D2580:76a-33": "ge aa de las don yod grub pa spro sems",
    "T02D2580:76a-34": "can gyi don byas /",
    "T02D2580:76a-35": "slar rim par 'dus pas yi ge aa la thim par bya'o //",
    "T02D2580:76a-36": "de nas mtshan gyi sngags /",
    "T02D2580:76a-37": "sangs rgyas kun gyi rtogs bya ba //",
    "T02D2580:76a-38": "zhes pa nas /",
    "T02D2580:76a-39": "'jam dpal dpal dang ldan pa'i mchog / ces pa yan chad bklag go //",
    "T02D2580:76a-40": "yig 'bru las 'od ljang gu 'phros pas sems can",
    "T02D2580:76a-41": "gyi don byas slar 'dus pa las mtshan gyi sngags",
    "T02D2580:76a-42": "dgu bcu rtsa lnga rigs lngar bgos te /",
    "T02D2580:76a-43": "dkyil 'khor la thim par bya'o //",
    "T02D2580:76a-44": "de nas don yod grub pa rang gi gnas su bkod de /",
    "T02D2580:76a-45": "rnam par snang mdzad mi snang bar gyur nas /",
    "T02D2580:76a-46": "dbus kyi gtso bo yi ge aa las byang sems rdo rje bskyed de /",
    "T02D2580:76b-0": "sku mdog @76b dkar po rdo rje dril bu bsnams pa /",
    "T02D2580:76b-1": "rigs lnga'i dbu rgyan can bsgom /",
    "T02D2580:76b-2": "de'i thugs kar gong ma bzhin du dang po'i sangs rgyas /",
    "T02D2580:76b-3": "de'i thugs kar shes rab 'khor lo rtsibs dgu pa /",
    "T02D2580:76b-4": "aom aa ra pa tsa n'a ya te na ma: yi ge 'bru re re dgod do //",
    "T02D2580:76b-5": "mu khyud gong ma dang mthun no //",
    "T02D2580:76b-6": "lte ba'i zla ba'i gdan la yi ge aa las",
    "T02D2580:76b-7": "bskyed pa'i 'jam dpal aa ra pa tsa na zhes",
    "T02D2580:76b-8": "bya ba / sku mdog dkar po g-yon pas glegs bam bsnams nas thugs kar bzhag pa /",
    "T02D2580:76b-9": "g-yas pa ral gri 'phyar ba /",
    "T02D2580:76b-10": "de'i thugs kar zla ba'i dkyil 'khor la yi ge aa bsgoms nas /",
    "T02D2580:76b-11": "de las rdo rje sems dpa' spro bar bya /",
    "T02D2580:76b-12": "sems can gyi nyon mongs pa thams cad zhi bar byas te /",
    "T02D2580:76b-13": "slar 'dus pas thugs ka'i aa la thim par byas",
    "T02D2580:76b-14": "nas rdo rje dbyings kyi dkyil 'khor gyi tshigs bcad",
    "T02D2580:76b-15": "brjod pa yin te /",
    "T02D2580:76b-16": "rdo rje sems dpa' dang rnam par snang mdzad chen po dbyer med pa'i phyir ro //",
    "T02D2580:76b-17": "'di ni spyi'i rnal 'byor yin pas 'di ltar brjod par bya'o //",
    "T02D2580:76b-18": "rigs drug lha rang gi yi dam byed pa'i tshe bsgoms nas brjod par bya'o //",
    "T02D2580:76b-19": "mtshan yang dag par brjod pa'i bklag pa'i bsgom khog"
}