{
    "NK112(ze)006:1": "// rdzogs pa chen po'i gzhi lam 'bras bu'i gtam nyung bsdus gnad kyi za ma tog bzhugs /",
    "NK112(ze)006:2": "na mo many+dzu sh+r+ai dz+ny+aa na sa t+wa ye /",
    "NK112(ze)006:3": "ngo bo ka dag chos sku'i dgongs pa brnyes //",
    "NK112(ze)006:4": "rang bzhin lhun grub longs sku'i snang ba rdzogs //",
    "NK112(ze)006:5": "thugs rje 'gro 'dul phrin las bsam mi khyab //",
    "NK112(ze)006:6": "zung 'jug rdo rje 'chang dbang de la 'dud //",
    "NK112(ze)006:7": "gang gi zhal skyin 'ja' lus rdo rje sku //",
    "NK112(ze)006:8": "mthong thos rig 'dzin grub pa'i sar bkod nas //",
    "NK112(ze)006:9": "gsang gsum sprul pa'i rol pa 'byams klas pa'i //",
    "NK112(ze)006:10": "rnga yab zhing gi mgon po der phyag 'tshal //",
    "NK112(ze)006:11": "zab gsang rdo rje'i snying po rtsol med lam //",
    "NK112(ze)006:12": "ma nor rig 'dzin brgyud pa'i zhal gyi bcud //",
    "NK112(ze)006:13": "mngon rtogs spobs pa'i gter gyis skal ldan rnams //",
    "NK112(ze)006:14": "grol mdzad bshes gnyen tshogs kyis dge legs rtsol //",
    "NK112(ze)006:15": "brgyud gsum dgongs pa'i thugs gter skyabs gcig rje'i //",
    "NK112(ze)006:16": "nyams rtogs phyag rgya mchog gi gtan tshigs la //",
    "NK112(ze)006:17": "brten nas sgrub brgyud bstan pa'i snying po'i gtam //",
    "NK112(ze)006:18": "cung zad rtogs pa'i lam du smra bar spobs //",
    "NK112(ze)006:19": "'dir theg pa kun gyi yang rtse /",
    "NK112(ze)006:20": "man ngag kun gyi nying khu /",
    "NK112(ze)006:21": "grub mtha' kun las pha rol tu phyin pa /",
    "NK112(ze)006:22": "'od gsal rdzogs pa chen po zhes bya ba las 'phro can tshe 'dir grol ba /",
    "NK112(ze)006:23": "shes rab brtson 'grus can dbang stobs kyis grol ba /",
    "NK112(ze)006:24": "mos 'brel tsam gyis kyang srid pa'i sa bon skem zhing /",
    "NK112(ze)006:25": "ngan 'gro'i 'jigs pa 'phrog pa'i myur lam 'dir 'jug",
    "NK112(ze)006:26": "pa la dad pa dang shes rab brtson 'grus gsum",
    "NK112(ze)006:27": "gyis dpyad sgom dbu sems kyi rigs pa dang /",
    "NK112(ze)006:28": "brtag gzhigs tshad ma'i rigs pas bdag rtog gnyis gzhi",
    "NK112(ze)006:29": "med rtsa bral gyi sgo nas skye med rig pa'i",
    "NK112(ze)006:30": "gshis thog tu 'gro dgos pa'ang yod de /",
    "NK112(ze)006:31": "yul 'khor skyong gis zhus pa'i mdo las /",
    "NK112(ze)006:32": "stong pa zhi ba skye ba med pa'i tshul //",
    "NK112(ze)006:33": "mi shes pas ni 'gro ba 'khyams gyur te //",
    "NK112(ze)006:34": "de dag thugs rje mnga' bas thabs tshul gyi //",
    "NK112(ze)006:35": "rigs pa brgya dag gis ni gzud par mdzad //",
    "NK112(ze)006:36": "ces gsungs so //",
    "NK112(ze)006:37": "de ltar min yang ye shes bla ma lta bu",
    "NK112(ze)006:38": "dbang po rab la cig char du ngo sprod pa",
    "NK112(ze)006:39": "yin yang dbang po rtul po la rim gyis ngo",
    "NK112(ze)006:40": "sprod dgos pas lam 'di'i rang gzhung gi lta grub",
    "NK112(ze)006:41": "tsam la thos bsam gyis sgro 'dogs chod pa zhig",
    "NK112(ze)006:42": "byas te / mkhas grub bla ma'i man ngag /",
    "NK112(ze)006:43": "mos gus snying gi lcags kyu /",
    "NK112(ze)006:44": "dran shes chu bo'i rgyun thag /",
    "NK112(ze)006:45": "zhen log srid pa'i 'jigs pa /",
    "NK112(ze)006:46": "mthun rkyen dben pa'i 'dun pa sogs la bsten nas 'jog sgom nyin mtshan 'dres par ma byung na /",
    "NK112(ze)006:47": "bshad yam la ji ltar mkhas kyang tshig don go yul du sgrogs pa'i rnal 'byor tsam las /",
    "NK112(ze)006:48": "don gyi rnal 'byor pa mi 'ong ngo //",
    "NK112(ze)006:49": "de la dang po gzhi lam 'bras gsum gyi don cung zad nges par bya dgos pas /",
    "NK112(ze)006:50": "mdo rgyud kun gyi nges don mthar thug ni gzhi bder gshegs snying po ste /",
    "NK112(ze)006:51": "'khor 'das kun la khyab pas ris su ma chad de /",
    "NK112(ze)006:52": "yul thams cad la dbyings kyis khyab yul can thams cad la ye shes kyis khyab pa'i phyir /",
    "NK112(ze)006:53": "yul yul can yang gnyis su snang yang gnyis su ma grub ste /",
    "NK112(ze)006:54": "yul snang 'di dag nang sems las gcig dang tha",
    "NK112(ze)006:55": "dad gang du'ang med pas med snang stong pa'i gzugs",
    "NK112(ze)006:56": "brnyan rmi lam bzhin yin pa'i phyir /",
    "NK112(ze)006:57": "la las sems kyis btags /",
    "NK112(ze)006:58": "la las sems las snang sems kyis byas /",
    "NK112(ze)006:59": "la las sems yin zer ba rnams don la mi 'gal lo //",
    "NK112(ze)006:60": "'dir ni de gnyis bsdoms te dbyings dang ye shes",
    "NK112(ze)006:61": "gnyis su med pa zung 'jug 'dus ma byas su",
    "NK112(ze)006:62": "'dod pa yin te /",
    "NK112(ze)006:63": "rgyud bla ma las /",
    "NK112(ze)006:64": "ji ltar sngar bzhin phyis de bzhin /",
    "NK112(ze)006:65": "'gyur ba med pa'i chos nyid do //",
    "NK112(ze)006:66": "zhes gsungs so //",
    "NK112(ze)006:67": "yang gzhi de la ming gi khyad par ka dag lhun grub zung 'jug ces btags pa yang /",
    "NK112(ze)006:68": "de las /",
    "NK112(ze)006:69": "lus can la yod zag pa med pa'i shes pa sbrang ma'i rtsi dang 'dra /",
    "NK112(ze)006:70": "zhes pa'i don zaga pa meda ces pas gzung 'dzin",
    "NK112(ze)006:71": "rtog pa'i dri ma glo bur ba rnams gshis la",
    "NK112(ze)006:72": "med pa ngo bo ka daga dang /",
    "NK112(ze)006:73": "shes pa zhes rig pa'i ye shesa dang /",
    "NK112(ze)006:74": "sbrang ma'i rtsi zhes sbrang rtsi mngar ba dang ro",
    "NK112(ze)006:75": "gcig pa ltar ranga bzhina lhun grub kyi yon tan",
    "NK112(ze)006:76": "bstan te / dbyings rang gi ngo bo la dbyings",
    "NK112(ze)006:77": "snang sku dang ye shes sogs 'bral med du yod",
    "NK112(ze)006:78": "cing gsar du bzhag pa'i bcos ma min pa rang",
    "NK112(ze)006:79": "chas su gnas pa gshis rang gi yin lugs sam",
    "NK112(ze)006:80": "rang bzhan yin te /",
    "NK112(ze)006:81": "de las /",
    "NK112(ze)006:82": "glo bur dag gis khams stong gi /",
    "NK112(ze)006:83": "bla med chos kyis stong ma yin //",
    "NK112(ze)006:84": "zhes so //",
    "NK112(ze)006:85": "de yang chos thams cad kyi ngo bo bden dngos",
    "NK112(ze)006:86": "kyis stong pa'i rang bzhin dang 'bral ba med pa'i",
    "NK112(ze)006:87": "tshul ni / dbu ma las /",
    "NK112(ze)006:88": "me yi rang bzhin tsha ba dang //",
    "NK112(ze)006:89": "bu ram rang bzhin mngar ba ltar //",
    "NK112(ze)006:90": "de bzhin chos rnams thams cad kyi //",
    "NK112(ze)006:91": "rang bzhin stong pa nyid du bstan //",
    "NK112(ze)006:92": "ces so //",
    "NK112(ze)006:93": "de bzhin du snang stong gnyis ka'i rang bzhin chos",
    "NK112(ze)006:94": "thams cad la grub bsal med par gnas tshul kyang",
    "NK112(ze)006:95": "/ rtsa shes las /",
    "NK112(ze)006:96": "rang bzhin dag ni bcos min dang /",
    "NK112(ze)006:97": "gzhan la ltos pa yod ma yin //",
    "NK112(ze)006:98": "zhes so //",
    "NK112(ze)006:99": "des na ka dag stong pa'i ngos nas dpyad na",
    "NK112(ze)006:100": "blo dang des bzhag pa'i yod med kyi spros pa",
    "NK112(ze)006:101": "med / skyon dang yon tan 'khor 'das gang yang",
    "NK112(ze)006:102": "ma grub pas med ces bshad pa ni rang bzhin",
    "NK112(ze)006:103": "bden grub med pa yin pas rtag mtha' sel zhing",
    "NK112(ze)006:104": "yang dag par bzung ba yin la /",
    "NK112(ze)006:105": "lhun grub gsal ba'i cha nas bzhag na nang gdangs",
    "NK112(ze)006:106": "'od gsal chen po'i rig pa phyir gsal sku dang",
    "NK112(ze)006:107": "zhing khams kyi 'char gzhir yod par bshad pa ni",
    "NK112(ze)006:108": "snang tsam tha snyad ngos nas btags pa yin pas",
    "NK112(ze)006:109": "chad mtha' sel zhing yang dag pa yin te /",
    "NK112(ze)006:110": "de las /",
    "NK112(ze)006:111": "gzhan las shes min zhi ba dang //",
    "NK112(ze)006:112": "spros pa rnams kyis ma spros pa //",
    "NK112(ze)006:113": "rnam rtog med don tha dad med //",
    "NK112(ze)006:114": "de ni de nyid mtshan nyid do //",
    "NK112(ze)006:115": "zhes dang /",
    "NK112(ze)006:116": "brjod par bya ba ldog pa ste //",
    "NK112(ze)006:117": "sems kyi spyod yul ldog pas so //",
    "NK112(ze)006:118": "zhes dpyad na ngos bzung med pa blo'i spyod yul las 'das par bstan to //",
    "NK112(ze)006:119": "ma dpyad par 'jog na gdangs mi 'gag pa'i tshul /",
    "NK112(ze)006:120": "bum nang gi mar me la sogs pa'i dpes gzung 'dzin gnyis med kyi ye shes bstan pa ltar /",
    "NK112(ze)006:121": "dngos po rtag mtha' dang dngos med chad mtha' sogs",
    "NK112(ze)006:122": "gang yang rang dbang gi tshul du ni khas len",
    "NK112(ze)006:123": "pa med de / blos byas kyi zhen pas gnas lugs sgrib par 'gyur bas so //",
    "NK112(ze)006:124": "nga la khas len med pas na //",
    "NK112(ze)006:125": "nga ni skyon med kho na yin //",
    "NK112(ze)006:126": "zhes pa 'di shin tu gal che'o //",
    "NK112(ze)006:127": "de ni gzhi ka dag lhun grub kyi gnad ye",
    "NK112(ze)006:128": "bab don gyi snying po yin la de bla mas",
    "NK112(ze)006:129": "ngo sprad yod pa ni rang thog tu sprad pa",
    "NK112(ze)006:130": "ste de nyid lam du byed tshe sgom bya'i spros",
    "NK112(ze)006:131": "pa med kyang bag chags ma dag par goms gsal",
    "NK112(ze)006:132": "je cher 'gro dgos pas /",
    "NK112(ze)006:133": "thag gcig thog tu bcad nas lam khregs chod ces",
    "NK112(ze)006:134": "bya ba shes rab yin pas ka dag gi rig",
    "NK112(ze)006:135": "pa stong gsal de ka 'dzin med rang sar bcad",
    "NK112(ze)006:136": "de bskyangs par bya la /",
    "NK112(ze)006:137": "de'i tshe slar yang rtog pa shar yang rang gi",
    "NK112(ze)006:138": "ngo bo ye grol du yod pa'i gnad kyis dgag",
    "NK112(ze)006:139": "sgrub med par rang bab bzhag na shar bas mi",
    "NK112(ze)006:140": "gnod de sbrul gyi mdud pa ltar rang grol la",
    "NK112(ze)006:141": "'gro ba na shar grol khyad med pa zhes bya",
    "NK112(ze)006:142": "bas gdangs grol thog tu bca' ba'i sgo nas la",
    "NK112(ze)006:143": "bzla ba'o // de'ang rgyal pos gdan zin pa ltar rig pas rang sa zin dgos /",
    "NK112(ze)006:144": "blon po btson du bzung ba ltar yid shes la",
    "NK112(ze)006:145": "dpyod du mi 'jug 'bangs cham la phab pa ltar",
    "NK112(ze)006:146": "sgo lnga yul la yan du mi 'jug pa dgos",
    "NK112(ze)006:147": "so // rnam par shes pa ma bcings ma grol ba'o //",
    "NK112(ze)006:148": "zhes gsungs pas bcings snang dang grol snang tsam las",
    "NK112(ze)006:149": "sems kyi ngo bo nam mkha' ltar gnas pa la",
    "NK112(ze)006:150": "dngos gzhi bcos med rang bab 'jog na ye grol",
    "NK112(ze)006:151": "gyi thog tu sleb par 'gyur gyi /",
    "NK112(ze)006:152": "gzhan du rnam rtog shar ba la bzang ngan du zhen pas dgag sgrub /",
    "NK112(ze)006:153": "zhen pa po sems la bltas nas 'khrul ma 'khrul",
    "NK112(ze)006:154": "gsal mi gsal sogs bsam blo mang po'i rgyun ma",
    "NK112(ze)006:155": "bcad na / mar me bsgul bas mi gsal ba",
    "NK112(ze)006:156": "dang chu rnyogs bsgul bas mi dwangs ba ltar shes",
    "NK112(ze)006:157": "rig dngas ma'i rang zhal mjal ba mi 'ong ngo",
    "NK112(ze)006:158": "bcad na / // dpyad pa ni dang po sbyor ba btsal sgom gyi dus su yin no //",
    "NK112(ze)006:159": "skabs 'dir sems rig phyes te rig pa sems las",
    "NK112(ze)006:160": "'das pa'i dgongs pa lhag ger shar ba ni lhag",
    "NK112(ze)006:161": "mthong chen po ste /",
    "NK112(ze)006:162": "ma mthong ba'i ye shes /",
    "NK112(ze)006:163": "ma bsam pa'i dran pa /",
    "NK112(ze)006:164": "ma bcos pa'i chos nyid ces bya'o //",
    "NK112(ze)006:165": "dran bsam sems sems byung gi 'dzin rtsol can ni",
    "NK112(ze)006:166": "mnyam bzhag rang bab gshis thog na med kyang gnyis",
    "NK112(ze)006:167": "su med pa'i ye shes kyi ngang ma brjed pa'i",
    "NK112(ze)006:168": "ldog pa la dran pa zhes btags te /",
    "NK112(ze)006:169": "rgyud las /",
    "NK112(ze)006:170": "stong nyid ye shes rdo rje gang //",
    "NK112(ze)006:171": "mnyam bzhag dwang bas dran par bya //",
    "NK112(ze)006:172": "zhes so //",
    "NK112(ze)006:173": "sems dang ye shes gnyis yul gyi ngo bo shes",
    "NK112(ze)006:174": "tsam du gcig ces brjod kyang semsa ni rmongs shing",
    "NK112(ze)006:175": "yul phyir ded nas 'khrul rtog 'dzin pa dang bcas",
    "NK112(ze)006:176": "pa las sna tshogs bsags pa gnyis snang gi rnam",
    "NK112(ze)006:177": "pa can yin la /",
    "NK112(ze)006:178": "ye shesa ni yul la mi rtog cing rang ngo",
    "NK112(ze)006:179": "shes pa la ma rmongs ma 'khrul ba gnyis su",
    "NK112(ze)006:180": "med pa'i rnam pa can no //",
    "NK112(ze)006:181": "rgyud las /",
    "NK112(ze)006:182": "sems kyis su ni las rnams gsog /",
    "NK112(ze)006:183": "ye shes kyis ni rnam par 'byed //",
    "NK112(ze)006:184": "ces sogs gsungs so //",
    "NK112(ze)006:185": "gnyis su med pa'i ye shes ni 'phags pa'i mnyam",
    "NK112(ze)006:186": "bzhag skabs yin pas yul med rang gsal 'ba' zhig",
    "NK112(ze)006:187": "yin la / yul du grub pa ltar snang ba ni sems yin no //",
    "NK112(ze)006:188": "skabs 'dir rig pa dang ye shes kyang don gcig go /",
    "NK112(ze)006:189": "de bas na ngang pas chu las 'o ma len",
    "NK112(ze)006:190": "pa ltar rnal 'byor pas sgom pa'i tshe sems las",
    "NK112(ze)006:191": "ye shes nyid len pa yin te /",
    "NK112(ze)006:192": "rnam shes la mi rton ye shes la rton //",
    "NK112(ze)006:193": "ces pas so //",
    "NK112(ze)006:194": "skabs 'di'i rig par grags pa 'di sems tsam pa'i",
    "NK112(ze)006:195": "kun gzhi'i rig pa bden grub smra ba dang mi",
    "NK112(ze)006:196": "'dra ste / stong gsal sku gsum gyi rang bzhin /",
    "NK112(ze)006:197": "grub matha'i blos bslad pa'i phyogs lhung dang bral ba'i phyir ro //",
    "NK112(ze)006:198": "kun gzhi dang chos sku yang rig pa nyid la",
    "NK112(ze)006:199": "ngo bo gcig dang tha dad btsal du med kyang",
    "NK112(ze)006:200": "/ rig pa'i ngo bo gdod nas sam ka nas",
    "NK112(ze)006:201": "dag pa'i ldog cha la chosa sku zhes bya ste",
    "NK112(ze)006:202": "/ / skye med stong pa rig pa'i snying po can blo'i yul las 'das pa'i phyir ro //",
    "NK112(ze)006:203": "rnam pa 'khrul rtog glo bur gyi dri mas ma dag pa'i ldog cha la kun gzhira btags te /",
    "NK112(ze)006:204": "sems sems byung gi 'char gzhi yod pa'i phyir ro //",
    "NK112(ze)006:205": "yid dang shes rab gnyis kyang rig pa'i rtsal yin par 'dra yang /",
    "NK112(ze)006:206": "yida ni gzung 'dzin gnyis la chos dang gang zag",
    "NK112(ze)006:207": "sogs su bden par 'dzin pa'i blo a 'thas su",
    "NK112(ze)006:208": "gol ba de yin la /",
    "NK112(ze)006:209": "shesa raba ni phyi nang kun la bdag dang bdag",
    "NK112(ze)006:210": "gi ba'i dngos po bden par med par shes te",
    "NK112(ze)006:211": "rtog pa shar grol thad kar gcod pa'i blo dam",
    "NK112(ze)006:212": "pa de'i cha nas dbye ba las /",
    "NK112(ze)006:213": "de dag gi ngo bo ni chu dang chab rom",
    "NK112(ze)006:214": "bzhin rig pa nyid las gcig dang tha dad gang",
    "NK112(ze)006:215": "du'ang mi rnyed do //",
    "NK112(ze)006:216": "de 'dra'i gzhi la sku gsum gyi yon tan 'byung rung gi sa bon tsam ma yin par /",
    "NK112(ze)006:217": "sku gsum rang chas su bzhugs pa 'bral mi shes pa nyi ma dang 'od zer ltar dang /",
    "NK112(ze)006:218": "sgrib byed 'bral rung du yod pa sprin glo bur ba dang 'dra ste /",
    "NK112(ze)006:219": "rgyud las /",
    "NK112(ze)006:220": "kun shes kun rig dam pa po //",
    "NK112(ze)006:221": "rnam par shes pa'i chos nyid 'das //",
    "NK112(ze)006:222": "ye shes gnyis med tshul 'chang ba //",
    "NK112(ze)006:223": "rnam par rtog med lhun gyis grub //",
    "NK112(ze)006:224": "zhes dang /",
    "NK112(ze)006:225": "gzhan yang pad+ma rtse mo las /",
    "NK112(ze)006:226": "dri med dbyings kyi rang bzhin ni //",
    "NK112(ze)006:227": "sku gsum ye shes gzhi dang bcas //",
    "NK112(ze)006:228": "gang tshe dag pa de nyid du //",
    "NK112(ze)006:229": "rang gsal mngon du 'char ba dang //",
    "NK112(ze)006:230": "'dra ba lam du byed pa la //",
    "NK112(ze)006:231": "'bras bu'i theg par yang dag brjod //",
    "NK112(ze)006:232": "ces dang nges don gyi rgyud lung mtha' yas pas the tshom med par mdzod /",
    "NK112(ze)006:233": "rnal 'byor pas myong thog tu pheb tshe so so rang rig pa'i tshul gyis rtogs pa las /",
    "NK112(ze)006:234": "tha snyad kyi shes brjod chad /",
    "NK112(ze)006:235": "rtsod pa'i gzhi stong /",
    "NK112(ze)006:236": "rtog ge'i spyod yul las 'das pa kho na ste /",
    "NK112(ze)006:237": "dgongs pa nges 'grel las /",
    "NK112(ze)006:238": "so so rang rig tshad med spyod yul ni //",
    "NK112(ze)006:239": "brjod du med cing tha snyad yongs chad pa //",
    "NK112(ze)006:240": "rtsod dang bral ba don dam chos yin te //",
    "NK112(ze)006:241": "de ni rtog ge'i yul las 'das pa'o //",
    "NK112(ze)006:242": "zhes so //",
    "NK112(ze)006:243": "de ltar min par gzhi stong rkyang med dgag kho",
    "NK112(ze)006:244": "na lhur len pa med pa mthar 'dzin dang sku",
    "NK112(ze)006:245": "dang ye shes dngos po rang mtshan pa thob byar",
    "NK112(ze)006:246": "lhur len pa yod pa mthar 'dzin gnyis ka grub",
    "NK112(ze)006:247": "mtha' phyogs re ba yin pas skyon gyi cha du",
    "NK112(ze)006:248": "ma yod par gsungs la /",
    "NK112(ze)006:249": "'dir ni blos byas bden dngos kyi spros pa thams",
    "NK112(ze)006:250": "cad bcad pa med dgag yin pas ka dag stong",
    "NK112(ze)006:251": "pa'i cha nas yod par ma bzung /",
    "NK112(ze)006:252": "bden stong sgyu ma lta bu'i rten 'brel rgyun mi",
    "NK112(ze)006:253": "'chad pas ma yin dgag dang yang mi 'gal ba",
    "NK112(ze)006:254": "/ lhun grub gsal ba'i cha nas med par ma bzung /",
    "NK112(ze)006:255": "phyogs res zhen 'dzin gyi lta ba ngan pa drung",
    "NK112(ze)006:256": "nas 'byin pa'i sher phyin dbu ma chen po'i lta",
    "NK112(ze)006:257": "ba'o // ka dag gi cha nas sangs lhun grub",
    "NK112(ze)006:258": "kyi cha nas rgyas pas gzhi lhun grub kyi sangs",
    "NK112(ze)006:259": "ba'o // rgyas dang / de mngon sum ngo sprad",
    "NK112(ze)006:260": "de lam du bsgoms pas gsal ba la lam rtogs",
    "NK112(ze)006:261": "pa mngon gyur gyi sangs rgyas dang /",
    "NK112(ze)006:262": "dri ma thams cad dag pa na 'bras bu dag pa gnyis ldan gyi sangs rgyas zhes 'dod pas /",
    "NK112(ze)006:263": "gzhi 'bras lto sbyar /",
    "NK112(ze)006:264": "'khor 'das rgya mi 'chad /",
    "NK112(ze)006:265": "rgyud kyi rnam bzhag 'thad pa sogs dgos pa che la /",
    "NK112(ze)006:266": "rgyu 'bras dngos mtshan can khas ma blangs pas zan",
    "NK112(ze)006:267": "za mi gtsang za ba sogs kyi skyon med pa'i",
    "NK112(ze)006:268": "grub mtha' 'di ni /",
    "NK112(ze)006:269": "rdo rje rtse mo las /",
    "NK112(ze)006:270": "sngags rnams kun gyi mtshan nyid ni //",
    "NK112(ze)006:271": "sangs rgyas kun gyi thugs yin te //",
    "NK112(ze)006:272": "chos kyi snying po sgrub byed pas //",
    "NK112(ze)006:273": "chos kyi dbyings dang yang dag ldan //",
    "NK112(ze)006:274": "zhes gsungs pa ltar mdo rgyud dgongs 'grel dang bcas pas bstan don /",
    "NK112(ze)006:275": "mkhas pa kun gyis basngagasa yul /",
    "NK112(ze)006:276": "grub thob kun gyi dgongs phug /",
    "NK112(ze)006:277": "rnal 'byor kun gyi spyi nor yin par kho bos da gzod khong du chud do //",
    "NK112(ze)006:278": "de'ang mdor na gzhi ka daga gi ngo bo phyi",
    "NK112(ze)006:279": "nang gzhan gsum gyi stong pa nyid skye meda chosa",
    "NK112(ze)006:280": "kyi sku dang / gzhi snang lhun grub kyi ranga",
    "NK112(ze)006:281": "bzhina dor ba med pa stong pa nyid ye shes",
    "NK112(ze)006:282": "'agga meda nang gsal gyi longas sku dang /",
    "NK112(ze)006:283": "rtsal rtog thugsa rje gang shar 'gro 'ong snang yang",
    "NK112(ze)006:284": "don la 'gro 'ong med pa gnyis meda sprul sku'i",
    "NK112(ze)006:285": "lta ba ngo sprad /",
    "NK112(ze)006:286": "lam khregs chod kyis cog bzhag bzhi la brten nas",
    "NK112(ze)006:287": "bsgoms pas dri ma rang sangs la song nas 'bras",
    "NK112(ze)006:288": "bu gzhi thog tu rig pas grol sa zin te",
    "NK112(ze)006:289": "chosa sku rang mal nas rnyed pa'o //",
    "NK112(ze)006:290": "slar yang thugs rje dang smon lam gyi dbang stobs",
    "NK112(ze)006:291": "btsan pas lhun grub ye shes kyi snang ba phyir",
    "NK112(ze)006:292": "gsal du mched de gzugsa sku gnyis kyis 'gro ba'i",
    "NK112(ze)006:293": "don mdzad pa ni shes rab can khregs chod kyis",
    "NK112(ze)006:294": "grol ba zhes bya'o //",
    "NK112(ze)006:295": "brtson 'grus can thod rgal gyis grol ba ni /",
    "NK112(ze)006:296": "gzhi na lhun grub gzugs sku'i yon tan sbrul gyi",
    "NK112(ze)006:297": "rkang lag ltar yod pa lam rtsol med kyi thabs",
    "NK112(ze)006:298": "bzhugs stangs dang gzigs stangs sogs la brten nas goms",
    "NK112(ze)006:299": "pas sbrul gcur bas rkang lag mngon pa bzhin /",
    "NK112(ze)006:300": "sku dang zhing khams kyi snang ba ye shes kyi",
    "NK112(ze)006:301": "rtsa lam nas phyi'i yul la shar ba dbang pos",
    "NK112(ze)006:302": "mngon sum mthong ba ni lhun grub ye shes kyi",
    "NK112(ze)006:303": "snang ba phyir gsal zhes bya ste /",
    "NK112(ze)006:304": "'jam dpal sgyu 'phrul las /",
    "NK112(ze)006:305": "ye shes snang ba lam me ba //",
    "NK112(ze)006:306": "'gro ba'i mar me ye shes sgron //",
    "NK112(ze)006:307": "zhes sogs gsungs so //",
    "NK112(ze)006:308": "de dag phyi nas shar ba'i dngos po ma yin",
    "NK112(ze)006:309": "par nang rig pa'i gdangs sam rtsal phyir shar ba'i",
    "NK112(ze)006:310": "dngos med stong gzugs kyi snang ba tsam yin te",
    "NK112(ze)006:311": "/ 'phags pa klus /",
    "NK112(ze)006:312": "stong pa kho na'i chos rnams las //",
    "NK112(ze)006:313": "stong pa'i chos rnams byung ba yin //",
    "NK112(ze)006:314": "zhes dang /",
    "NK112(ze)006:315": "stong pa nyid gzugs so //",
    "NK112(ze)006:316": "zhes pa bzhin no //",
    "NK112(ze)006:317": "sher phyin nas rnam dag sgom lam skabs su lam sher phyin dag pa /",
    "NK112(ze)006:318": "yul gzugs snang dag pa /",
    "NK112(ze)006:319": "'bras bu rnam grol dag pa gsum gnyis su med",
    "NK112(ze)006:320": "cing gnyis su byar med de tha mi dad cing",
    "NK112(ze)006:321": "gcad du med par gsungs pa sogs dang don gcig",
    "NK112(ze)006:322": "pa ni khregs chod kyis nang 'dzin pa dag pas",
    "NK112(ze)006:323": "phyi'i gzung yul kyang dag pa'i snang ba gang shar",
    "NK112(ze)006:324": "thams cad rang thog tu ngo sprad /",
    "NK112(ze)006:325": "lam thod rgal gyi gnad gsum la brten nas bsgoms",
    "NK112(ze)006:326": "pas sgron ma bzhi dang shes rab rang byung gi",
    "NK112(ze)006:327": "sgron ma'i rtsal rig pa rdo rje lu gu rgyud",
    "NK112(ze)006:328": "dang bcas pa rten 'brel gcig la gcig brten nam",
    "NK112(ze)006:329": "de las de byung du snang yang /",
    "NK112(ze)006:330": "mig ni lam phye ba'i sgo tsam yin te /",
    "NK112(ze)006:331": "rgyud las /",
    "NK112(ze)006:332": "mig ni ye shes 'char ba'i sgo //",
    "NK112(ze)006:333": "zhes so //",
    "NK112(ze)006:334": "nyi zla la sogs pa ni phyi'i dmigs rkyen tsam ste /",
    "NK112(ze)006:335": "shel gyi 'od zer 'char ba la nyi 'od phog dgos pa bzhin no //",
    "NK112(ze)006:336": "nam mkha' yang 'char gzhi'i go 'byed pa dang nang",
    "NK112(ze)006:337": "sems nyid don gyi nam mkha' mtshon byed kyi dpe",
    "NK112(ze)006:338": "tsam yin te / sdud pa las /",
    "NK112(ze)006:339": "don 'di gang yin nam mkha' dag la blta bar gyis //",
    "NK112(ze)006:340": "zhes so //",
    "NK112(ze)006:341": "des na gzhi shes rab byung gi sgron ma 'od",
    "NK112(ze)006:342": "gsal stong pa chen po dang gzhi snang thig le",
    "NK112(ze)006:343": "stong sgron sogs dang /",
    "NK112(ze)006:344": "rig pa yul med bsam brjod las 'das pa rnams",
    "NK112(ze)006:345": "snang rig stong gsum po gzhi gcig la 'dres shing",
    "NK112(ze)006:346": "'gal med du nyams su len pa la ming gi",
    "NK112(ze)006:347": "ldog pas btags na chos nyid kyi spyan gyis stong",
    "NK112(ze)006:348": "pa mthong / chos kyi spyan gyis snang ba mthong /",
    "NK112(ze)006:349": "shes rab kyi spyan gyis rig pa mthong ba zhes bya'o //",
    "NK112(ze)006:350": "gnad de dag lta sgom yin lugs su thag bcad",
    "NK112(ze)006:351": "de zhen med rang bzhag tu gom pas snang bzhi'i",
    "NK112(ze)006:352": "sa mtshams rdzogs dgos shing /",
    "NK112(ze)006:353": "de'ang dang po lam sgom tshe rkyen gsum las rang byung gi chos gsum ngo shes par bya ste /",
    "NK112(ze)006:354": "rgyu rkyen gzhi'i rig pa /",
    "NK112(ze)006:355": "yul rkyen gzhi snang gi sgron ma /",
    "NK112(ze)006:356": "de gnyis ngo bo bdag gcig pas snang rig dus mtshungs pa de ma thag rkyen no //",
    "NK112(ze)006:357": "de'i tshe rig pa ye grol ka dag 'dus ma",
    "NK112(ze)006:358": "byas pa nyid rgyu las ma byung ba'i 'bras bu",
    "NK112(ze)006:359": "/ blo dang bral ba'i rang byung gi ye shes",
    "NK112(ze)006:360": "rang ngor snang ba ni sems las ma byung ba'i",
    "NK112(ze)006:361": "/ sangs rgyas / so so rang gis rig pa",
    "NK112(ze)006:362": "ni lung las ma byung ba'i man ngag ces bya'o",
    "NK112(ze)006:363": "/ sangs rgyas / // de 'dra'i lta sgom zab",
    "NK112(ze)006:364": "mo'i nges zin gyi tshad rdzogs pas 'khrul snang gi",
    "NK112(ze)006:365": "yul grol te gang snang longs sku'i zhing du gsal",
    "NK112(ze)006:366": "/ sangs rgyas / // / 'khrul rtog gi sems grol te rig pa chos skur smin /",
    "NK112(ze)006:367": "sha khrag gi lus grol te rdos bcas 'od lus",
    "NK112(ze)006:368": "su smin nas sku gsum lam snang du rtsal rdzogs",
    "NK112(ze)006:369": "pa'i gzugs skus 'gro don tshe 'dir mdzad cing /",
    "NK112(ze)006:370": "slar yang gzhi snang gzhir bsdus te sku gsum nang gdangs kyi rgyal sa zin pa'i tshe /",
    "NK112(ze)006:371": "skad cig gis lhun grub kyi snang ba rang ngo",
    "NK112(ze)006:372": "shes pas kun gzhi dag pas rig pa nyid dang",
    "NK112(ze)006:373": "po'i 'khrul gzhi lung ma bstan nas 'phags /",
    "NK112(ze)006:374": "rang byung ye shes mngon sum shar bas chos nyid rang gsal du mthong /",
    "NK112(ze)006:375": "so so rang rig pa'i ye shes rjen par ther la bud pas 'khrul grol bye brag phyes /",
    "NK112(ze)006:376": "gnyis med ye shes kyi rol pa 'ba' zhig la",
    "NK112(ze)006:377": "spyod pas gnyis snang rang mal du sangs sangs rgyas",
    "NK112(ze)006:378": "gzhan du med pa'i gdeng rnyed pas 'bras bu gzhan",
    "NK112(ze)006:379": "byung la ma ltos /",
    "NK112(ze)006:380": "gdod ma'i grol gzhi zin pas don dam rang gshis",
    "NK112(ze)006:381": "las mi g.yo ba'i tshul gyis lhun grub gzhon nur",
    "NK112(ze)006:382": "bum skur snyoms par zhugs te stong nyid snying rje'i",
    "NK112(ze)006:383": "chos sku thig le nyag gcig gi grol thog tu",
    "NK112(ze)006:384": "gdeng bca' ba'o // de'i phyir chos sku nang gsal",
    "NK112(ze)006:385": "thim la ma rmugs pas rang don dang gzugs sku",
    "NK112(ze)006:386": "phyir gsal skyon gyis ma gos pas gzhan don mdzad",
    "NK112(ze)006:387": "gdeng bca' ba'o // de / 'khor ba ma stongs",
    "NK112(ze)006:388": "bar du don gnyis kyi dpal la spyod pa ni",
    "NK112(ze)006:389": "brtson 'grus can thod rgal gyis grol ba zhes bya'o",
    "NK112(ze)006:390": "gdeng bca' ba'o // de / // shes rab can",
    "NK112(ze)006:391": "khregs chod kho nas grol bar 'dod pa thod rgal",
    "NK112(ze)006:392": "la mi ltos pa yod kyang /",
    "NK112(ze)006:393": "thod rgal ba khregs chod lta bas srid rtsa bdag",
    "NK112(ze)006:394": "rtog gi rtsa gdar chod pa'i gdeng med na lhun",
    "NK112(ze)006:395": "grub phyir snang la dngos por zhen pas 'khrul snang",
    "NK112(ze)006:396": "lam du byas pas gol bar 'gyur la /",
    "NK112(ze)006:397": "khregs chod pa'ang gshis ngo bo'i rang thog tu ngo",
    "NK112(ze)006:398": "'phrod na khams gsum yongs grol gyi dgongs pa yin",
    "NK112(ze)006:399": "mod / thog med kyi goms chags las bde gsal",
    "NK112(ze)006:400": "mi rtog pa'i nyams la zhen blo shor na khams",
    "NK112(ze)006:401": "gsum du gol ba'i sgrib par 'gyur bas /",
    "NK112(ze)006:402": "rang nyams la chags pa'i nyid 'khrul ngos bzung nas zhen pa'i 'dzin stangs gzhig pa dang /",
    "NK112(ze)006:403": "thod rgal pas dbyings snang rang bzhin med pa ka",
    "NK112(ze)006:404": "dag gi lta ba'i gshis las 'gro sa med pa",
    "NK112(ze)006:405": "shes nas lam ka dag lhun grub zung 'jug tu",
    "NK112(ze)006:406": "'gro dgos so // de yang ka dag gi ngo",
    "NK112(ze)006:407": "bo bdag gnyis kyis ye nas dben pas stong pa",
    "NK112(ze)006:408": "'gro dgos so // nyid dang / lhun grub ye",
    "NK112(ze)006:409": "shes kyi snang ba gzhi la ma chad cing 'khor",
    "NK112(ze)006:410": "ba gzung 'dzin tsam du shes pas smon pa med",
    "NK112(ze)006:411": "'gro dgos so // nyid dang / pa / zung",
    "NK112(ze)006:412": "'jug 'dus ma byas pa'i gnas lugs khas len dang",
    "NK112(ze)006:413": "bral bas mtshan ma med pa ste rnam thar sgo",
    "NK112(ze)006:414": "'gro dgos so // nyid dang / pa / gsum",
    "NK112(ze)006:415": "dang / ka dag la chos nyid don gyi lha",
    "NK112(ze)006:416": "dang lhun grub phyir shar ba la chos can rtags",
    "NK112(ze)006:417": "kyi lha zhes bya la /",
    "NK112(ze)006:418": "de bzhin du dmigs med dang dmigs bcas kyi tshogs gnyis dang /",
    "NK112(ze)006:419": "rdzogs rim dang bskyed rim /",
    "NK112(ze)006:420": "stong pa'am don gyi 'od gsal dang /",
    "NK112(ze)006:421": "snang ba'am dpe'i 'od gsal dang /",
    "NK112(ze)006:422": "khregs chod snang med kyi mnyam bzhag thod rgal snang bcas kyi mnyam bzhag dang /",
    "NK112(ze)006:423": "snga ma don dam byang chub kyi sems dang phyi",
    "NK112(ze)006:424": "ma kun rdzob byang chub kyi sems de gnyis zung",
    "NK112(ze)006:425": "'jug mnyam nyid byang chub kyi sems zhes bya bas",
    "NK112(ze)006:426": "lam gnad kun zhar la tshang zhing /",
    "NK112(ze)006:427": "ldog pas gnyis su bshad pa thams cad ngo bo",
    "NK112(ze)006:428": "gcig tha dad bral bar bsgoms pas 'bras bu ka",
    "NK112(ze)006:429": "dag chos sku dang lhun grub gzugs sku zung 'jug",
    "NK112(ze)006:430": "la thug pa ni lam 'di'i rang lugs thun mong",
    "NK112(ze)006:431": "ma yin pa'o // snang gzhi las sa lam gyi",
    "NK112(ze)006:432": "dod thub brtsi rgyu yod kyang thun mong gi lam",
    "NK112(ze)006:433": "ltar rim bgrod ma yin par 'dir blo mchog cig",
    "NK112(ze)006:434": "char ba'i skal ldan rnams la ni sa lam cig",
    "NK112(ze)006:435": "ma yin pa'o // chod yin no // mdor na",
    "NK112(ze)006:436": "de 'dra'i lta ba la mi skrag cing mos pas",
    "NK112(ze)006:437": "'jug cing shes rab kyii dran rgyun mi brjed par",
    "NK112(ze)006:438": "ma yin pa'o // chod yin no // bya zhing",
    "NK112(ze)006:439": "/ las 'bras thun mong gi dge rtsa yang ci",
    "NK112(ze)006:440": "nus grogs su brten na gnas skabs bzod pa'i rgyu",
    "NK112(ze)006:441": "dang goms pas bzod pa'i gzungs zhes bya la /",
    "NK112(ze)006:442": "gzhan phan snying rje'i dbang gis dam pa gsum dang",
    "NK112(ze)006:443": "'brel bas shes rab thabs dang ldan pa'i lam du",
    "NK112(ze)006:444": "song bas / shes rab kyis gnas lugs shes /",
    "NK112(ze)006:445": "snying rjes 'gro ba skyob pa ste man+d+ra zhes pa'i sngags don dang /",
    "NK112(ze)006:446": "rig pa chen po'i sngags bla na med pa'i sngags",
    "NK112(ze)006:447": "kyang tshang bas sngags kyi gzungs sogs mi brjed pa'i",
    "NK112(ze)006:448": "gzungs thams cad myur du thob pa sogs phan yon",
    "NK112(ze)006:449": "mtha' las 'das pa yin te /",
    "NK112(ze)006:450": "'di lta bu'i don la bzod pa lta zhog gi",
    "NK112(ze)006:451": "chos thams cad skye ba med do snyam pa yid",
    "NK112(ze)006:452": "la byed pa'i bsod nams la dge ba gzhan gyis",
    "NK112(ze)006:453": "dpag tu med pa ste /",
    "NK112(ze)006:454": "lha'i bu blo gros rab gnas kyis zhus pa'i mdo las /",
    "NK112(ze)006:455": "gang zag la las gang+g+aa'i bye snyed kyi //",
    "NK112(ze)006:456": "'jig rten khams rnams 'dir ni sbyin byas dang //",
    "NK112(ze)006:457": "'dus byas stong par bzod pa gang lags pa //",
    "NK112(ze)006:458": "bzod pa de ni sbyin las khyad par 'phags //",
    "NK112(ze)006:459": "zhes gsungs pa'i phyir ro //",
    "NK112(ze)006:460": "yang 'khor 'das rang thog nas phye ba zhes 'khor",
    "NK112(ze)006:461": "ba ni thog med nas lhan cig skyes pa'i lung",
    "NK112(ze)006:462": "sems gzung 'dzin gyi rtog pa gnyis don la med",
    "NK112(ze)006:463": "pa la nor ba'i blos yod par bzung ba'i 'khrul",
    "NK112(ze)006:464": "sems gti mug dang mtshungs ldan mun pa'i rnam pa",
    "NK112(ze)006:465": "can 'di yin te /",
    "NK112(ze)006:466": "rgyal ba byams pas /",
    "NK112(ze)006:467": "gang zhig yod pa mi mthong med mthong ba //",
    "NK112(ze)006:468": "'di 'dra'i mun nag rnam pa de gang zhig /",
    "NK112(ze)006:469": "ces so //",
    "NK112(ze)006:470": "myang 'das ni rig rtsal rlung gis khur ba'i rnam",
    "NK112(ze)006:471": "rtog de zad cing de'i gnas lugs sam rang bzhin",
    "NK112(ze)006:472": "ka dag gi ye shes lhan cig skyes pa khong",
    "NK112(ze)006:473": "du chud pa nyid yin te /",
    "NK112(ze)006:474": "byams pas /",
    "NK112(ze)006:475": "de phyir thar pa nor tsam zad pa yin //",
    "NK112(ze)006:476": "zhes dang /",
    "NK112(ze)006:477": "'da' ka ye shes las /",
    "NK112(ze)006:478": "sems rtogs na ye shes yin pas na sangs rgyas",
    "NK112(ze)006:479": "gzhan du mi 'tshol ba'i 'du shes bsgom par bya'o",
    "NK112(ze)006:480": "// zhes so //",
    "NK112(ze)006:481": "des na khregs chod kyis nang 'dzin pa'i sems dag /",
    "NK112(ze)006:482": "thod rgal gyis phyi gzung ba'i yul dag /",
    "NK112(ze)006:483": "gzung 'dzin gnyis med kyi rig stong mngon du byed",
    "NK112(ze)006:484": "pa'i lam 'di khong du chud pa la 'khor 'das",
    "NK112(ze)006:485": "spang thob kyi rtsol bas 'jigs par snang ba ni",
    "NK112(ze)006:486": "gnas med cing skabs med do //",
    "NK112(ze)006:487": "smras pa /",
    "NK112(ze)006:488": "dngos 'dzin gdon gyis gtses pa'i 'khrul snang gi /",
    "NK112(ze)006:489": "'dod 'jigs sgyu ma mkhan des bslus bslus nas //",
    "NK112(ze)006:490": "rang 'dod lam gyi zhags pas mtho ris grong //",
    "NK112(ze)006:491": "gti mug rgan po'ang bdag la mdza' ba min //",
    "NK112(ze)006:492": "kun rtog dmag gis bskor ba'i ra ba na //",
    "NK112(ze)006:493": "mthar 'dzin grub matha'i gzeb tu rtag tshud kyang //",
    "NK112(ze)006:494": "khregs chod rdo rje'i go mtshon rnon po des //",
    "NK112(ze)006:495": "'grol med go skabs yangs por da byas so //",
    "NK112(ze)006:496": "blun sgom thun gsum mun pa'i khyim dang bral //",
    "NK112(ze)006:497": "rtog ge'i kha char 'tshub pas ma bsgribs shing //",
    "NK112(ze)006:498": "rlung sems rtsol ba'i sprin las rang grol ba'i //",
    "NK112(ze)006:499": "gzhi dbyings rig pa'i nyi ma khong nas 'char //",
    "NK112(ze)006:500": "thod bcings mun pa'i zlos gar yal ba dang //",
    "NK112(ze)006:501": "rnam g.yeng rgyu skar phreng ba dbyings su bskum //",
    "NK112(ze)006:502": "gzhan dag zla ba'i zer la'ang ci zhig rton //",
    "NK112(ze)006:503": "gdeng thob mi de srid pa'i mkha' la mdzes //",
    "NK112(ze)006:504": "kye ho /",
    "NK112(ze)006:505": "bden pa'i chos kyi nges shes ma thob na //",
    "NK112(ze)006:506": "bden med rdzun gyis bcings pa'i chos gzugs kyang //",
    "NK112(ze)006:507": "brnyan po'i rgyan gyis byis pa brid pa'i dpes //",
    "NK112(ze)006:508": "'du byed srid pa'i khur du ma song ngam //",
    "NK112(ze)006:509": "nyi ma'i 'gros ni myur zhing 'od thag chad //",
    "NK112(ze)006:510": "rlung zer grib ma'i bgrod pa mched pa'i tshe //",
    "NK112(ze)006:511": "bya byed can rnams las 'phro'i dbang gis brel //",
    "NK112(ze)006:512": "byar med rgan po mal chung gru bzhir nyal //",
    "NK112(ze)006:513": "bstan pa'i nyin snang yal dang chos mig can //",
    "NK112(ze)006:514": "kun kyang mi snang mun pa'i grong khyer 'dir //",
    "NK112(ze)006:515": "zin med bya byed brel ba'i khur bor nas //",
    "NK112(ze)006:516": "byar med chos sku'i mal du snyoms par zhugs //",
    "NK112(ze)006:517": "kun 'byung gnyid dug slong pa'i gti mug can //",
    "NK112(ze)006:518": "sems 'dzin zol 'grogs sgom pa'i stong skad kyis //",
    "NK112(ze)006:519": "dga' byed byis pa bslu ba'i rnam thar las //",
    "NK112(ze)006:520": "ngang bzang dam pa mgu byed ci zhig yod //",
    "NK112(ze)006:521": "dus tshod snyigs mas 'gyur ldog shin tu mang //",
    "NK112(ze)006:522": "snang shes mi rtag gtan gyi 'dun gros soms //",
    "NK112(ze)006:523": "tshe yi snyigs mar gyur pas tshe thung zhing //",
    "NK112(ze)006:524": "bar chad mang bas nam 'chi cha med sgoms //",
    "NK112(ze)006:525": "sems can snyigs pas dmu rgod gdul dka' zhing /",
    "NK112(ze)006:526": "'grogs na phan tshun bslu ba'i rang bzhin sems //",
    "NK112(ze)006:527": "lta ba snyigs pa'i the tshom log ltas bcings //",
    "NK112(ze)006:528": "mchog 'dzin mang bas grub mtha' zhen log sgoms //",
    "NK112(ze)006:529": "nyon mongs snyigs pas dug lnga me ltar 'bar //",
    "NK112(ze)006:530": "gnyen po gzhan gyis 'dul bar shin tu dka' //",
    "NK112(ze)006:531": "myur lam 'od gsal mchog gi gdams ngag 'dis //",
    "NK112(ze)006:532": "tshe 'dir ka dag snyogs la bzod par mdzod //",
    "NK112(ze)006:533": "grub brgyas zang thal brnyes pa'i gsang lam 'di //",
    "NK112(ze)006:534": "bka' sdod dbyings kyi mkha' 'gros gnang thob kyang //",
    "NK112(ze)006:535": "sgrub gsang sbas par 'chang na mi 'tshal zhes //",
    "NK112(ze)006:536": "mtshungs med rig 'dzin bla ma'i zhal lung bden //",
    "NK112(ze)006:537": "'di brtsams don la rton pa dge ba'i cha //",
    "NK112(ze)006:538": "srid pa'i mngal rgyar 'thums pa'i 'gro la bsngo //",
    "NK112(ze)006:539": "ma rtogs nongs par gyur pa'i cha gang mchis //",
    "NK112(ze)006:540": "lus med ye shes d+aak+ki'i tshogs la bshags //",
    "NK112(ze)006:541": "ma brtags chos la sdang ba'i gang zag 'gas //",
    "NK112(ze)006:542": "ma rtogs 'chal bar gyur pa'i gtan tshigs kyis //",
    "NK112(ze)006:543": "ma dag 'khrul ba'i lam du sgyur byed na //",
    "NK112(ze)006:544": "ma bsnyel mkha' 'gro'i tshogs rnams gzu dpang mdzod //",
    "NK112(ze)006:545": "ces pa 'di yang chos 'di'i khrid 'chad pa'i skabs",
    "NK112(ze)006:546": "su skal ldan gyi slob bu rnams kyis bskul ba'i",
    "NK112(ze)006:547": "rkyen byas te chos 'di'i bdag por lung thob pa",
    "NK112(ze)006:548": "bsod nams chos 'grub ces 'bod pa'am btags ming gzhan",
    "NK112(ze)006:549": "chos dbyings rig rtsal rdo rje zhes bya bas gang",
    "NK112(ze)006:550": "shar nyung bsdus shig 'phral du bris shing slar yang",
    "NK112(ze)006:551": "rgyas par 'chad spro'o //",
    "NK112(ze)006:552": "dge'o //",
    "NK112(ze)006:553": "dge'o //",
    "NK112(ze)006:554": "dge'o //",
    "NK112(ze)006:555": "zab rgya /"
}