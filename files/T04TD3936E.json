{
    "T04TD3936E:334a-0": "@334a # // rgya gar skad du /",
    "T04TD3936E:334a-1": "bo dhi stva tsarya pra d'i pi ratna m'a l'i n'a ma /",
    "T04TD3936E:334a-2": "bod skad du /",
    "T04TD3936E:334a-3": "byang chub sems dpa'i spyod pa bsdus pa'i sgron ma rin po che'i phreng ba zhes bya ba /",
    "T04TD3936E:334a-4": "sangs rgyas dang byang chub sems dpa' thams cad la phyag 'tshal lo //",
    "T04TD3936E:334a-5": "shes bya ma lus dag ni thugs chud cing //",
    "T04TD3936E:334a-6": "nyes pa'i dri ma dag ni drungs byung ba //",
    "T04TD3936E:334a-7": "phyogs bcu dag na dus gsum bzhugs pa yi //",
    "T04TD3936E:334a-8": "bde bar gshegs pa rnams la phyag 'tshal lo //",
    "T04TD3936E:334a-9": "spyod pa bsdus pa'i sgron ma rin chen phreng ba gang //",
    "T04TD3936E:334a-10": "bdag gis dri med gsung dang bla ma'i gdams ngag la brten te //",
    "T04TD3936E:334a-11": "rab gsal bshad kyi rnam rtog rang dags min //",
    "T04TD3936E:334a-12": "rin chen rgyal po lta bu'i mi yi lus //",
    "T04TD3936E:334a-13": "rigs ldan dal 'byor thob nas ni //",
    "T04TD3936E:334a-14": "byams dang snying rje sngon 'gro bas //",
    "T04TD3936E:334a-15": "gzhi gsum yon tan dran byas te //",
    "T04TD3936E:334a-16": "byang chub snying por mchis kyi bar //",
    "T04TD3936E:334a-17": "dang po skyabs su 'gro bar bya //",
    "T04TD3936E:334a-18": "ston pa gzhan la mi phyogs par //",
    "T04TD3936E:334a-19": "bla na med pa'i sangs rgyas sku //",
    "T04TD3936E:334a-20": "dpal ldan skyes mchog mtshan 'chang ba //",
    "T04TD3936E:334a-21": "thob 'dod sangs rgyas skyabs song yin //",
    "T04TD3936E:334a-22": "'jig rten skyabs med bskyab pa'i phyir //",
    "T04TD3936E:334a-23": "spyod cing rang gi don btang ste //",
    "T04TD3936E:334a-24": "sangs rgyas bsgrub phyir blo brtan na //",
    "T04TD3936E:334a-25": "sangs rgyas skyabs su song ba yin //",
    "T04TD3936E:334b-0": "rga shi nad dang 'chi ba @334b las ;",
    "T04TD3936E:334b-1": "/ sems can bde phongs bskyab pa'i phyir //",
    "T04TD3936E:334b-2": "sangs rgyas nyid ni smon pa ni //",
    "T04TD3936E:334b-3": "sangs rgyas skyabs su song ba yis //",
    "T04TD3936E:334b-4": "byang chub sems dpa'i spyod chen la //",
    "T04TD3936E:334b-5": "gang zhig spyod med zhum med cing //",
    "T04TD3936E:334b-6": "mos pa chen po skyed byed pa //",
    "T04TD3936E:334b-7": "sangs rgyas skyabs su song ba yis //",
    "T04TD3936E:334b-8": "byang chub mchog tu smon byed de //",
    "T04TD3936E:334b-9": "rang gi don la mi lta zhing //",
    "T04TD3936E:334b-10": "gzhan don brtson yang nga med na //",
    "T04TD3936E:334b-11": "sangs rgyas skyabs su song ba yin //",
    "T04TD3936E:334b-12": "dam chos 'khor los sgyur ba yi //",
    "T04TD3936E:334b-13": "rgyal po thob ste 'chi med pa'i //",
    "T04TD3936E:334b-14": "lam gyis 'gro ba skyabs smon na //",
    "T04TD3936E:334b-15": "chos la skyabs su song ba yin //",
    "T04TD3936E:334b-16": "bdag dang 'jig rten mthong med kyang//",
    "T04TD3936E:334b-17": "'jig rten yongs su mi gtong zhing //",
    "T04TD3936E:334b-18": "dam chos bsgrub par gar mos pa //",
    "T04TD3936E:334b-19": "chos la skyabs su song ba yin //",
    "T04TD3936E:334b-20": "'gro ba'i sdug bsngal bsal bya zhing //",
    "T04TD3936E:334b-21": "bdag gi dam chos brtan bya zhes //",
    "T04TD3936E:334b-22": "sems can don la sems mnyen na //",
    "T04TD3936E:334b-23": "chos la skyabs su song ba yin //",
    "T04TD3936E:334b-24": "'jig rten ma lus thams cad la //",
    "T04TD3936E:334b-25": "chos 'di skyabs kyi mchog yin zhes //",
    "T04TD3936E:334b-26": "rtog cing dam chos spyod byed na //",
    "T04TD3936E:334b-27": "chos la skyabs su song ba yin //",
    "T04TD3936E:334b-28": "dge bshes dam pa sten byed cing //",
    "T04TD3936E:334b-29": "nyan 'dod tshul bzhin du sems la //",
    "T04TD3936E:334b-30": "ston cing nan tan lhur len na //",
    "T04TD3936E:334b-31": "chos la skyabs su song ba yin //",
    "T04TD3936E:334b-32": "dam chos yongs su gzung ba'i phyir //",
    "T04TD3936E:334b-33": "spyod pa yang dag spyod byed cing //",
    "T04TD3936E:334b-34": "lus dang srog la mi lta na //",
    "T04TD3936E:334b-35": "chos la skyabs su song ba yin //",
    "T04TD3936E:334b-36": "thabs dang shes rab zung 'brel ba //",
    "T04TD3936E:334b-37": "bdag don ma yin gzhan don du //",
    "T04TD3936E:334b-38": "snying rje chen pos spyod byed na //",
    "T04TD3936E:334b-39": "chos la skyabs su song ba yin //",
    "T04TD3936E:334b-40": "gang zhig bde la chags med la //",
    "T04TD3936E:334b-41": "sdug bsngal rnams kyis mi 'jigs shing //",
    "T04TD3936E:334b-42": "'jig rten phan spyod don shes na //",
    "T04TD3936E:334b-43": "chos la skyabs su song ba yin //",
    "T04TD3936E:334b-44": "'gro ba ma lus thams cad kyang //",
    "T04TD3936E:334b-45": "bdag gi chos la dgod bya zhes //",
    "T04TD3936E:334b-46": "sems bskyed nan tan spyod byed na //",
    "T04TD3936E:334b-47": "chos la skyabs su song ba yin //",
    "T04TD3936E:334b-48": "mos pa shin tu brtan pa yis //",
    "T04TD3936E:334b-49": "rgyal sras mchog gi drung song ba //",
    "T04TD3936E:334b-50": "gang gi bsam pa mi bzlog pa //",
    "T04TD3936E:334b-51": "de ni dge 'dun skyabs song yin //",
    "T04TD3936E:334b-52": "theg pa dman par gyur pa yi //",
    "T04TD3936E:334b-53": "nyan thos theg la gnas pa rnams //",
    "T04TD3936E:334b-54": "byang chub sems ni skyed byed na //",
    "T04TD3936E:334b-55": "dge 'dun skyabs su song ba yin //",
    "T04TD3936E:334b-56": "dge 'dun yon tan dran bya zhing //",
    "T04TD3936E:335a-0": "dge 'dun bzhin @335a * //",
    "T04TD3936E:335a-1": "du bkur gnas su //",
    "T04TD3936E:335a-2": "sems can thams cad bkur mos na //",
    "T04TD3936E:335a-3": "de ni dge 'dun skyabs song yin //",
    "T04TD3936E:335a-4": "byang chub go cha brtan byed cing //",
    "T04TD3936E:335a-5": "dge 'dun rnams la yang dag mos //",
    "T04TD3936E:335a-6": "dge 'dun bsnyen bskur gang dad pa //",
    "T04TD3936E:335a-7": "dge 'dun skyabs su song ba yin //",
    "T04TD3936E:335a-8": "dran dang shes bzhin bag yod na //",
    "T04TD3936E:335a-9": "tshul khrims ting 'dzin shes rab dang //",
    "T04TD3936E:335a-10": "dge 'dun yon tan rin chen gyis //",
    "T04TD3936E:335a-11": "sems can brgyan par byed pa dang //",
    "T04TD3936E:335a-12": "dge 'dun rnams la dad brtan pas //",
    "T04TD3936E:335a-13": "'gro ba ma lus rnams kyis kyang //",
    "T04TD3936E:335a-14": "dad pa bzlog par mi nus na //",
    "T04TD3936E:335a-15": "de ni dge 'dun skyabs song yin //",
    "T04TD3936E:335a-16": "skyes bu dam pa rin po che //",
    "T04TD3936E:335a-17": "bcas pa'i kha na ma tho dang //",
    "T04TD3936E:335a-18": "rang bzhin kha na ma tho dang //",
    "T04TD3936E:335a-19": "bdud la shin tu dpa' ba yi //",
    "T04TD3936E:335a-20": "skyes mchog de ni dge 'dun yin //",
    "T04TD3936E:335a-21": "byang chub mchog sems mi ldog dang //",
    "T04TD3936E:335a-22": "dbang bcu tshad med yon tan gyis //",
    "T04TD3936E:335a-23": "brgyan pa'i yon tan gang tshol ba //",
    "T04TD3936E:335a-24": "de ni dge 'dun skyabs song yid //",
    "T04TD3936E:335a-25": "de ltar gsum pa skyabs song ba //",
    "T04TD3936E:335a-26": "'jigs pa rnams las srung byed pa //",
    "T04TD3936E:335a-27": "dkon mchog gsum gyi skyabs ldan pa //",
    "T04TD3936E:335a-28": "de phyir mi 'jigs sbyin bdag yin //",
    "T04TD3936E:335a-29": "skyabs song bsod nams gang yin pa //",
    "T04TD3936E:335a-30": "de yi tshad gzung shin tu dka' //",
    "T04TD3936E:335a-31": "de ltar skyabs su song ba des //",
    "T04TD3936E:335a-32": "byang chub sems ni rin po che //",
    "T04TD3936E:335a-33": "bla ma sdom la gnas shing mkhas //",
    "T04TD3936E:335a-34": "gzhan gyi don la mngon phyogs shing //",
    "T04TD3936E:335a-35": "chos dang zang zing phan 'dogs la //",
    "T04TD3936E:335a-36": "gsol ba btab la blang bar bya //",
    "T04TD3936E:335a-37": "sangs rgyas chos dang dge 'dun dang //",
    "T04TD3936E:335a-38": "de bzhin bla ma rnams la yang //",
    "T04TD3936E:335a-39": "sgo gsum dang bas phyag 'tshal te //",
    "T04TD3936E:335a-40": "ma rtog la sogs dngos po dag / ci 'byor pa yis mchod pa bya //",
    "T04TD3936E:335a-41": "yongs su gzung ba med pa dang //",
    "T04TD3936E:335a-42": "kun du bzang po'i gzhung bzhin du //",
    "T04TD3936E:335a-43": "blos sprul pa yis mchod pa bya //",
    "T04TD3936E:335a-44": "sdig bshags pa dang rjes yi rang //",
    "T04TD3936E:335a-45": "gsol ba gdab dang yongs bsngo bya //",
    "T04TD3936E:335a-46": "nyi zla lta bu'i byang chub sems //",
    "T04TD3936E:335a-47": "lan gsum par du blang bar bya //",
    "T04TD3936E:335a-48": "sangs rgyas chos la 'dod gyur na //",
    "T04TD3936E:335a-49": "byang chub mchog tu sems bskyed na //",
    "T04TD3936E:335a-50": "kye ma rnyed pa rnyed pa che //",
    "T04TD3936E:335a-51": "'di ni rnyed pa kun gyi mchog / byang chub sems kyi bsod nams gang //",
    "T04TD3936E:335a-52": "gal te de la gzags mchis na //",
    "T04TD3936E:335a-53": "nam mkha'i khams ni kun gang ste //",
    "T04TD3936E:335b-0": "de ni de las lhag par @335b 'gyur ;",
    "T04TD3936E:335b-1": "/ zhes gsungs so //",
    "T04TD3936E:335b-2": "yid bzhin nor bu'i sems skye ba //",
    "T04TD3936E:335b-3": "rgyu med ma yin gyi na ma yin gyi //",
    "T04TD3936E:335b-4": "rgyal dang rgyal ba'i chos dang dge 'dun la //",
    "T04TD3936E:335b-5": "dad dad dang ba bskyed nas sems skye'o //",
    "T04TD3936E:335b-6": "de ni 'dod dang longs spyod rgyal srid dang //",
    "T04TD3936E:335b-7": "bdag la bde dang grags dang snyan phyir min //",
    "T04TD3936E:335b-8": "'gro ba'i sdug bsngal ma lus bsal bya'i phyir //",
    "T04TD3936E:335b-9": "'jig rten phan par byed pa'i sems skye'o //",
    "T04TD3936E:335b-10": "rgyal ba kun dang chos dang dge 'dun la //",
    "T04TD3936E:335b-11": "dad pa'i sgo nas gus par mchod pa dang //",
    "T04TD3936E:335b-12": "bla ma gus par mchod cing sems skye'o //",
    "T04TD3936E:335b-13": "byang chub sems ni rin chen gang yod pa //",
    "T04TD3936E:335b-14": "mi nyams pa srung zhing yang dag spel bar bya //",
    "T04TD3936E:335b-15": "yon tan phan 'dogs sdug bsngal gyur pa la //",
    "T04TD3936E:335b-16": "ci 'byor pa yi bza' dang btung la sogs //",
    "T04TD3936E:335b-17": "re ba med par gus pas gtang bar bya //",
    "T04TD3936E:335b-18": "'jigs pas nyen pa'i sems can bskyab pa dang //",
    "T04TD3936E:335b-19": "mun nang 'thoms pa'i skye bo mig med la //",
    "T04TD3936E:335b-20": "chos kyi sbyin pa gus par gtang bar bya //",
    "T04TD3936E:335b-21": "lus dang sems ni 'khrugs pa'i sems can la //",
    "T04TD3936E:335b-22": "g-yog dang sman gyi sbyin pas gus par bya //",
    "T04TD3936E:335b-23": "phyi dang nang gi dngos po thams cad dag / sems can kun la ma lus gtang bar bya //",
    "T04TD3936E:335b-24": "yon tan ma lus dag ni gang yin pa //",
    "T04TD3936E:335b-25": "de dag thams cad sbyin pa la sogs te //",
    "T04TD3936E:335b-26": "bsod nams phung po gzhal dka' dpag tu med //",
    "T04TD3936E:335b-27": "len la re ba med par sbyin pa yongs gtong ba //",
    "T04TD3936E:335b-28": "nor rnams yongs su nyams par mi 'gyur te //",
    "T04TD3936E:335b-29": "bang mdzod dag ni rin chen 'thob par 'gyur //",
    "T04TD3936E:335b-30": "sbyin la the tshom med par gus par gtong ba dag / sangs rgyas byang chub yun mi ring bar 'gyur //",
    "T04TD3936E:335b-31": "bde bar gyur pa dag ni thams cad kyi //",
    "T04TD3936E:335b-32": "rgyu yi gtso bo sbyin par dam pas gsungs //",
    "T04TD3936E:335b-33": "bde ba rgya chen rgyu yi sbyin pa 'di //",
    "T04TD3936E:335b-34": "byed par 'dod las mi rtog rnal 'byor dang //",
    "T04TD3936E:335b-35": "sems can rnams la snying rje chen po bskyed //",
    "T04TD3936E:335b-36": "longs spyod rnams ni mi rtag mthong gyur cing //",
    "T04TD3936E:335b-37": "snying rje chen po rang gi dad gyur na //",
    "T04TD3936E:335b-38": "sbyin bdag gi khyim gzhan dang gzhan gyi bar //",
    "T04TD3936E:335b-39": "shin tu rigs pa'i tshul 'di rtogs gyur la //",
    "T04TD3936E:335b-40": "gang byin de la 'jigs pa skye mi 'gyur //",
    "T04TD3936E:335b-41": "khyim na gang bzhag de la 'jigs pa 'byung //",
    "T04TD3936E:335b-42": "byin pas 'jig rten pha rol bde ba 'grub //",
    "T04TD3936E:335b-43": "ma byin tshe 'di nyid la sdug bsngal skyed //",
    "T04TD3936E:336a-0": "ma yi nor rnams skar mda'i rang @336a * //",
    "T04TD3936E:336a-1": "bzhin ltar //",
    "T04TD3936E:336a-2": "ma byin nor rnams mi rtag med 'gyur te //",
    "T04TD3936E:336a-3": "byin pas rtag tu mi zad gter du 'gyur //",
    "T04TD3936E:336a-4": "sems can phan par sems pa gang yin pa'i //",
    "T04TD3936E:336a-5": "nor rnams snying po med pa yod par 'gyur //",
    "T04TD3936E:336a-6": "gang zhig yongs su gtong ba mkhas pas bsngags //",
    "T04TD3936E:336a-7": "skye bo byis pa de dag sogs la dga' //",
    "T04TD3936E:336a-8": "yongs su bzung bas mi 'bral gang yang med //",
    "T04TD3936E:336a-9": "byin pas rtag tu phun sum tshogs pa 'byung //",
    "T04TD3936E:336a-10": "gang zhig byin pa de ni lam gyi mchog / ma byin khyim du bzhag pa de ni nyon mongs skye //",
    "T04TD3936E:336a-11": "slong ba sngon du 'ongs na rgyal sras des //",
    "T04TD3936E:336a-12": "rdzogs pa'i byang chub tshogs ni spel ba'i phyir //",
    "T04TD3936E:336a-13": "ltos pa med par yongs su gtang bar bya //",
    "T04TD3936E:336a-14": "dge ba'i bshes gnyen 'du shes de la bskyed //",
    "T04TD3936E:336a-15": "gang zhig zang zing nor la chags byed pa //",
    "T04TD3936E:336a-16": "de la byang chub sems mchog skye ba med //",
    "T04TD3936E:336a-17": "sems mchog de ni skyon dang ma 'grogs te //",
    "T04TD3936E:336a-18": "rgya mtsho chen po ro dang mi 'grogs bzhin //",
    "T04TD3936E:336a-19": "de bas rtag tu skyon rnams kun spangs te //",
    "T04TD3936E:336a-20": "byang chub 'dod pas rtag tu thams cad sbyin //",
    "T04TD3936E:336a-21": "yon tan mnga' ba mtha' yas 'phags pa'i nor //",
    "T04TD3936E:336a-22": "nor gzhan phal pa sdug bsngal rgyu //",
    "T04TD3936E:336a-23": "bdog mang dag gis ci zhig bya //",
    "T04TD3936E:336a-24": "rgya mtsho che la chu bo bzhin //",
    "T04TD3936E:336a-25": "chog shes med par dbul por gsungs //",
    "T04TD3936E:336a-26": "sbyin pa de ni byang chub rtsa ba ste //",
    "T04TD3936E:336a-27": "zhum pa brtsal la sbyin pa gtang bar bya //",
    "T04TD3936E:336a-28": "de ltar sbyin la gus dang ldan par gyur pa des //",
    "T04TD3936E:336a-29": "dran dang ldan zhing shes bzhin bag yod pas //",
    "T04TD3936E:336a-30": "dbang po'i sgo rnams rtag tu bsrung bar bya //",
    "T04TD3936E:336a-31": "gang zhig lus ngag yid kyi las //",
    "T04TD3936E:336a-32": "thams cad legs par yongs brtags te //",
    "T04TD3936E:336a-33": "bdag dang gzhan la phan shes nas //",
    "T04TD3936E:336a-34": "rtag tu byed pa de mkhas pa //",
    "T04TD3936E:336a-35": "mi gsod pa dang rku spong dang //",
    "T04TD3936E:336a-36": "gzhan gyi chung ma spong ba dang //",
    "T04TD3936E:336a-37": "brdzun dang phra ma tshig rtsub dang //",
    "T04TD3936E:336a-38": "ma 'brel smra ba yang dag sdom //",
    "T04TD3936E:336a-39": "brnab sems gnod sems log lta spang //",
    "T04TD3936E:336a-40": "'di dag spangs las dkar bcu ste //",
    "T04TD3936E:336a-41": "las lam bcu las nyams mi bya //",
    "T04TD3936E:336a-42": "chang mi 'thung dang 'tsho ba bzang //",
    "T04TD3936E:336a-43": "mdor bsdus tshul khrims yin par gsungs //",
    "T04TD3936E:336a-44": "tshul rnams ma lus 'byung ba'i gzhi yin pas //",
    "T04TD3936E:336a-45": "de phyir tshul khrims bsrung la brtson par bya //",
    "T04TD3936E:336a-46": "nang gi sems ni dul gyur na //",
    "T04TD3936E:336b-0": "phyi yi dgra @336b 'dis gnod mi nus //",
    "T04TD3936E:336b-1": "nang gi sems ni g-yo ba na //",
    "T04TD3936E:336b-2": "phyi yi dgra 'dis rkyen byas te //",
    "T04TD3936E:336b-3": "nang gi dgra 'dis lus sems bsreg / de phyir nang gi dgra 'di gzhom //",
    "T04TD3936E:336b-4": "yon tan ma lus byang chub sems las 'byung //",
    "T04TD3936E:336b-5": "byang chub sems mchog snying rje'i rgyud las byung //",
    "T04TD3936E:336b-6": "de las snying rje'i ngang tshul ldan par bya //",
    "T04TD3936E:336b-7": "dge sbyong tshul la gnas byas nas //",
    "T04TD3936E:336b-8": "de yis mi mthun phyogs spang bya //",
    "T04TD3936E:336b-9": "de la mi mthun gang zhe na //",
    "T04TD3936E:336b-10": "'dod dang gnod sems rnam par 'tshe //",
    "T04TD3936E:336b-11": "bdag bstod gzhan la brnyas pa dang //",
    "T04TD3936E:336b-12": "mi mthun rnyed pa kun du tshol //",
    "T04TD3936E:336b-13": "rnyed pas rnyed pa tshol byed dang //",
    "T04TD3936E:336b-14": "dad pas byin pa chud gson dang //",
    "T04TD3936E:336b-15": "ltung ba 'chab cing 'du 'dzi dga' //",
    "T04TD3936E:336b-16": "bdag gi rnyed pas chog mi shes //",
    "T04TD3936E:336b-17": "gzhan la phrag dog ser sna byed //",
    "T04TD3936E:336b-18": "gzhan gyi rnyed pa 'dod par byed //",
    "T04TD3936E:336b-19": "bdag gi 'khrul pa la mi rtog / gzhan gyi 'khrul pa rtog par byed //",
    "T04TD3936E:336b-20": "so sor thar pa'i 'dul mi bsrung //",
    "T04TD3936E:336b-21": "khva ltar mu cor smra ba dang //",
    "T04TD3936E:336b-22": "ma gus rgod khengs lta ba ngan la zhen pa dang //",
    "T04TD3936E:336b-23": "'khor ba la ni dga' ba dang //",
    "T04TD3936E:336b-24": "mya ngan 'das la rgyab phyogs dang //",
    "T04TD3936E:336b-25": "zab mo'i chos ni spong ba dang //",
    "T04TD3936E:336b-26": "dkon mchog gsum la ma gus dang //",
    "T04TD3936E:336b-27": "bla ma khyad du gsod pa ste //",
    "T04TD3936E:336b-28": "brtags te legs par spang bar bya //",
    "T04TD3936E:336b-29": "de ltar tshul khrims srung byed na //",
    "T04TD3936E:336b-30": "sngon chad mi shes skye bo thams cad kyang //",
    "T04TD3936E:336b-31": "tshul khrims ldan pa'i skye bo de la 'dud //",
    "T04TD3936E:336b-32": "tshul khrims rtag tu ldan pa'i mi //",
    "T04TD3936E:336b-33": "bde ba nas ni bde ba nyid du 'gyur //",
    "T04TD3936E:336b-34": "de ltar tshul khrims rgyan dang ldan pa des //",
    "T04TD3936E:336b-35": "bdud kyi las rnams yongs su spong ba dang //",
    "T04TD3936E:336b-36": "bzod pa dga' zhing yang dag gnas par bya //",
    "T04TD3936E:336b-37": "bzod pa shin tu phan pa sgrub byed pa //",
    "T04TD3936E:336b-38": "de la su zhig nan tan mi byed yod //",
    "T04TD3936E:336b-39": "chos tshol ba dang gzhan don byed pa la //",
    "T04TD3936E:336b-40": "bzod pa'i go chas mi 'khrugs mtsho ltar bya //",
    "T04TD3936E:336b-41": "gzhan don 'dod pa'i yid dang ldan pa la //",
    "T04TD3936E:336b-42": "tshul khrims dam pa bzod pa zhes bya gsungs //",
    "T04TD3936E:336b-43": "gnod pa skye med tshul du rab mthong ba //",
    "T04TD3936E:336b-44": "de ni bzod pa 'phrul zhes drang srong dam pas gsungs //",
    "T04TD3936E:336b-45": "bzod la gnas pa'i lus ni yongs su dag gyur cing //",
    "T04TD3936E:336b-46": "gzugs rigs tshe ring nad med thob byed pa //",
    "T04TD3936E:336b-47": "bzod pa'i go cha brtan par su mi byed //",
    "T04TD3936E:337a-0": "ji ltar bzod pa'i stobs la @337a * //",
    "T04TD3936E:337a-1": "gnas pa de //",
    "T04TD3936E:337a-2": "rtag tu dge ba'i las la spro ba byed pa gang //",
    "T04TD3936E:337a-3": "de la dge ba'i lo tog gong nas gong du 'phel //",
    "T04TD3936E:337a-4": "bshad pas sems can rgyud kun grol //",
    "T04TD3936E:337a-5": "ma rig mun sel shes rab bskyed //",
    "T04TD3936E:337a-6": "nyan pa byang chub yan lag ste //",
    "T04TD3936E:337a-7": "bsam bsgom sa gzhi lta bu ste //",
    "T04TD3936E:337a-8": "ma bshad shes pa med pa yin //",
    "T04TD3936E:337a-9": "sangs rgyas bstan pa yun thung 'gyur //",
    "T04TD3936E:337a-10": "nyan pas shes rab 'phel 'gyur bas //",
    "T04TD3936E:337a-11": "ma nyams bsgom pa'i rten dang 'brel //",
    "T04TD3936E:337a-12": "blang bya dor bya mi shes pas //",
    "T04TD3936E:337a-13": "gzings spangs rgya mtsho brgal ba bzhin //",
    "T04TD3936E:337a-14": "rtsol bas nan tan ma byas na //",
    "T04TD3936E:337a-15": "shing las me 'byung mi srid bzhin //",
    "T04TD3936E:337a-16": "bsgom sgrub nan tan ma byas par //",
    "T04TD3936E:337a-17": "'bras bu chen po ga la 'byung //",
    "T04TD3936E:337a-18": "rgyud la 'bad par ma byas par //",
    "T04TD3936E:337a-19": "bla med byang chub mi 'byung ste //",
    "T04TD3936E:337a-20": "dper na zhi ba'i las dang mtshungs //",
    "T04TD3936E:337a-21": "chos sku rgyu la rag las phyir //",
    "T04TD3936E:337a-22": "gsang sngags man ngag thabs chen gyis //",
    "T04TD3936E:337a-23": "tshe 'dir byang chub 'byung 'gyur zhes //",
    "T04TD3936E:337a-24": "smra zhing tshogs rnams ma bsags na //",
    "T04TD3936E:337a-25": "bskal pa brgyar yang mi 'grub po //",
    "T04TD3936E:337a-26": "thabs kyis 'grub ces lta ba la //",
    "T04TD3936E:337a-27": "nan tan mi byed gang zag ni //",
    "T04TD3936E:337a-28": "gal te log par rtogs gyur na //",
    "T04TD3936E:337a-29": "gru med rgya mtsho rgal ba bzhin //",
    "T04TD3936E:337a-30": "rnal 'byor mngon sum ma gyur pa //",
    "T04TD3936E:337a-31": "rlabs chen spyod pa byed gyur pa //",
    "T04TD3936E:337a-32": "kha na ma tho ltung 'gyur te //",
    "T04TD3936E:337a-33": "g-yang sa chen por 'jug pa bzhin //",
    "T04TD3936E:337a-34": "de ltar thos bsam sgom pa la //",
    "T04TD3936E:337a-35": "brtson par byas nas tshogs rdzogs 'gyur //",
    "T04TD3936E:337a-36": "sgrib pa rnam pa gnyis spangs te //",
    "T04TD3936E:337a-37": "byang chub mchog ni thob par 'gyur //",
    "T04TD3936E:337a-38": "de ltar brtson dang ldan pa des ;",
    "T04TD3936E:337a-39": "/ dben pa la ni dga' bar 'gyur //",
    "T04TD3936E:337a-40": "don med rnam par slu ba yi //",
    "T04TD3936E:337a-41": "'jig rten chos la ma chags par //",
    "T04TD3936E:337a-42": "nags tshal la sogs dben pa ru //",
    "T04TD3936E:337a-43": "sems nyid gdod nas ma skyes pa'i //",
    "T04TD3936E:337a-44": "rang 'byung dgon pa yin mod kyi //",
    "T04TD3936E:337a-45": "las dang po yi sems can gyis //",
    "T04TD3936E:337a-46": "phyi rol dgon pa thog mar bsten //",
    "T04TD3936E:337a-47": "de 'og sems nyid dgon pa btsal //",
    "T04TD3936E:337a-48": "der yang dang po byams pa dang //",
    "T04TD3936E:337a-49": "snying rje'i sems ni goms par bya //",
    "T04TD3936E:337a-50": "mi gtsang keng rus rten 'brel la //",
    "T04TD3936E:337a-51": "yid ni mnyam par gzhag par bya //",
    "T04TD3936E:337a-52": "sgrib pa lnga ni spang bya zhing //",
    "T04TD3936E:337a-53": "bsgom pa med na byang chub kyi //",
    "T04TD3936E:337b-0": "rtsa @337b ba med de sgrib mi spong //",
    "T04TD3936E:337b-1": "sgrib pa ma spangs sangs rgyas pa //",
    "T04TD3936E:337b-2": "grub mtha' kun las yongs ma bstan //",
    "T04TD3936E:337b-3": "bzlas pa ma byas lha dang ring //",
    "T04TD3936E:337b-4": "dge ba kun la mi 'jug na //",
    "T04TD3936E:337b-5": "mnyen pa med pa'i gru bzhin du //",
    "T04TD3936E:337b-6": "rgya mtsho'i gting du bying bar 'gyur //",
    "T04TD3936E:337b-7": "rnal 'byor nan tan byed gyur kyang //",
    "T04TD3936E:337b-8": "dge ba gzhan la mi brtson na //",
    "T04TD3936E:337b-9": "shing gcig yal ga med pa las //",
    "T04TD3936E:337b-10": "me ni 'bar ba dka' dang mtshungs //",
    "T04TD3936E:337b-11": "thos sogs dge ba la brtson bya //",
    "T04TD3936E:337b-12": "rnal 'byor nan tan mi byed na //",
    "T04TD3936E:337b-13": "mtho ris thob kyang thar pa ring //",
    "T04TD3936E:337b-14": "bla med byang chub med pa'i phyir //",
    "T04TD3936E:337b-15": "rnal 'byor bsgom la spyod med na //",
    "T04TD3936E:337b-16": "grogs dang bral nas lam zhugs bzhin //",
    "T04TD3936E:337b-17": "dgra dang chom rkun byung ba na //",
    "T04TD3936E:337b-18": "bzlog par mi nus grogs med bzhin //",
    "T04TD3936E:337b-19": "mi lus thob pa 'ang ches dka' na //",
    "T04TD3936E:337b-20": "dam chos phrad pa'ang de bas dka' //",
    "T04TD3936E:337b-21": "mi lus dal 'byor thob pa la //",
    "T04TD3936E:337b-22": "mkhas pa dam chos mi nyan pa //",
    "T04TD3936E:337b-23": "rin chen rnyed nas slar dor bzhin /",
    "T04TD3936E:337b-24": "dam pa'i chos la ma zhugs par //",
    "T04TD3936E:337b-25": "don med yal bar mi 'dug go //",
    "T04TD3936E:337b-26": "bla med theg chen rnyed gyur nas //",
    "T04TD3936E:337b-27": "de la nan tan mi byed na //",
    "T04TD3936E:337b-28": "rin chen rnyed nas byi dor dang //",
    "T04TD3936E:337b-29": "mi byed dor ba dag dang mtshungs //",
    "T04TD3936E:337b-30": "mi lus dal 'byor thob pa dag / yid bzhin nor bu dag dang mtshungs //",
    "T04TD3936E:337b-31": "yid bzhin nor bu rin chen ni //",
    "T04TD3936E:337b-32": "yon tan kun gyi 'byung khungs te //",
    "T04TD3936E:337b-33": "byi dor byas na de las ni //",
    "T04TD3936E:337b-34": "nyis 'gyur gyis kyang mdzes par 'gyur //",
    "T04TD3936E:337b-35": "de ltar dal 'byor thob nas ni //",
    "T04TD3936E:337b-36": "thar pa'i lam la 'jug par bya //",
    "T04TD3936E:337b-37": "nad dang mthun pa'i sman pa bsten //",
    "T04TD3936E:337b-38": "de ltar yun ring bsgom gyur na //",
    "T04TD3936E:337b-39": "lus sems las su rung ba dang //",
    "T04TD3936E:337b-40": "mngon shes lnga la sogs pa thob //",
    "T04TD3936E:337b-41": "de ltar zhi gnas goms gyur pa'i //",
    "T04TD3936E:337b-42": "yon tan ma lus kun gyi rgyu //",
    "T04TD3936E:337b-43": "stong pa nyid la 'jug par bya //",
    "T04TD3936E:337b-44": "lus dang tshor ba sems dang chos //",
    "T04TD3936E:337b-45": "dran pa nyer gzhag bsgom par bya //",
    "T04TD3936E:337b-46": "rang gzhan gnyi ga rgyu med las //",
    "T04TD3936E:337b-47": "dngos po gang yang 'byung med pa //",
    "T04TD3936E:337b-48": "rang gzhan gnyi ga rgyu med las //",
    "T04TD3936E:337b-49": "dngos gang 'dzin par 'gyur ba med //",
    "T04TD3936E:337b-50": "yod dang med las skye ba med pas na //",
    "T04TD3936E:337b-51": "skye ba med cing gang yang 'gag pa med //",
    "T04TD3936E:337b-52": "dngos po rang bzhin ma skyes stong pa nyid //",
    "T04TD3936E:337b-53": "rang sems gzod nas ma skyes pa //",
    "T04TD3936E:337b-54": "stong pa nyid kyi rang bzhin no //",
    "T04TD3936E:337b-55": "stong pa nyid du mi bsgom ste //",
    "T04TD3936E:338a-0": "mi stong par yang bsgom @338a * //",
    "T04TD3936E:338a-1": "mi bya //",
    "T04TD3936E:338a-2": "stong dang mi stong 'dzin pa la //",
    "T04TD3936E:338a-3": "tha mal pa yi rnam rtog skye //",
    "T04TD3936E:338a-4": "stong pa zhes pa'i rnam rtog ste //",
    "T04TD3936E:338a-5": "des na de nyid spang bar bya //",
    "T04TD3936E:338a-6": "'ga' yang mthong ba med pa ni //",
    "T04TD3936E:338a-7": "mthong ba'i mchog ces yin par gsungs //",
    "T04TD3936E:338a-8": "dngos po rnams kyi rang bzhin ni //",
    "T04TD3936E:338a-9": "gzugs brnyan dang ni mtshungs pa yin //",
    "T04TD3936E:338a-10": "so so skye bo la gsungs pa //",
    "T04TD3936E:338a-11": "gang yin de ni zab pa'i chos //",
    "T04TD3936E:338a-12": "'jig rten sgyu ma lta bu nyid //",
    "T04TD3936E:338a-13": "sangs rgyas bstan pa bdud rtsi yin //",
    "T04TD3936E:338a-14": "ji ltar sgyu ma'i glang po la //",
    "T04TD3936E:338a-15": "skye dang 'jig rten snang mod kyi //",
    "T04TD3936E:338a-16": "de ltar brtags na yang dag tu //",
    "T04TD3936E:338a-17": "skye dang 'jig pa med pa ltar ;",
    "T04TD3936E:338a-18": "/ de ltar sgyu 'dra'i 'jig rten la //",
    "T04TD3936E:338a-19": "skye dang 'jig pa nyid snang yang //",
    "T04TD3936E:338a-20": "dam pa'i don du brtags byas na //",
    "T04TD3936E:338a-21": "skye dang 'jig pa yod ma yin //",
    "T04TD3936E:338a-22": "dngos po 'di dag thams cad ni //",
    "T04TD3936E:338a-23": "rtag tu ma skyes ma 'gags nyid //",
    "T04TD3936E:338a-24": "yang dag don la rnal 'byor bya //",
    "T04TD3936E:338a-25": "bying rgod dbang du mi 'gro bar /",
    "T04TD3936E:338a-26": "zhi gnas lhag mthong cha mnyam mo //",
    "T04TD3936E:338a-27": "rang bzhin dag pa'i chos nyid la //",
    "T04TD3936E:338a-28": "shes rab mig gis blta bar bya //",
    "T04TD3936E:338a-29": "de nyid mthong nas yon tan skye //",
    "T04TD3936E:338a-30": "nags sogs dus kyis bsgyur ba med //",
    "T04TD3936E:338a-31": "'dus byas mi rtag stong par ston //",
    "T04TD3936E:338a-32": "nags sogs rgyu 'bras so so yis //",
    "T04TD3936E:338a-33": "kun rdzob slu ba med pa ston ;",
    "T04TD3936E:338a-34": "/ ro dang rus pa chu shing sogs //",
    "T04TD3936E:338a-35": "phyi nang chos kun bdag med ston //",
    "T04TD3936E:338a-36": "kun la khyab pa'i nam mkha' yis //",
    "T04TD3936E:338a-37": "don dam spros bral la sogs ston //",
    "T04TD3936E:338a-38": "rang bzhin yongs su shes pa yis //",
    "T04TD3936E:338a-39": "de tshe yul ni snang na yang //",
    "T04TD3936E:338a-40": "sgyu ma bzhin te gos pa med //",
    "T04TD3936E:338a-41": "don dam rang bzhin rtogs gyur na //",
    "T04TD3936E:338a-42": "tha snyad dag gis ci zhig bya //",
    "T04TD3936E:338a-43": "dge ba'i bshes gnyen bsten par bya //",
    "T04TD3936E:338a-44": "grogs mchog rnyed na shin tu legs //",
    "T04TD3936E:338a-45": "de ltar min na gcig pur gnas //",
    "T04TD3936E:338a-46": "bla ma sangs rgyas dngos 'dra la //",
    "T04TD3936E:338a-47": "yo byad kyis ni bsnyen bkur dang //",
    "T04TD3936E:338a-48": "lus ngag sems kyi bkur sti ni //",
    "T04TD3936E:338a-49": "dus gsum kun du bya ba yin //",
    "T04TD3936E:338a-50": "bla ma bsnyen bkur ma byas na //",
    "T04TD3936E:338a-51": "sangs rgyas spangs te dam tshig nyams //",
    "T04TD3936E:338a-52": "bla ma sangs rgyas kun dang mtshungs //",
    "T04TD3936E:338a-53": "slob dpon gyi ni yon tan gzung //",
    "T04TD3936E:338a-54": "skyon ni rnam yang bsam mi bya //",
    "T04TD3936E:338a-55": "yon tan bzung na dngos grub thob //",
    "T04TD3936E:338a-56": "skyon rnams bzung na dngos mi thob //",
    "T04TD3936E:338b-0": "@338b de bzhin tshe ni thung ba dang //",
    "T04TD3936E:338b-1": "ngan 'gro dag tu ltung bar 'gyur //",
    "T04TD3936E:338b-2": "slob dpon smod par byed pa ni //",
    "T04TD3936E:338b-3": "nya pa la sogs rigs su skye //",
    "T04TD3936E:338b-4": "nyes pa thams cad byed 'gyur yang //",
    "T04TD3936E:338b-5": "mkhas pas bla ma smad mi bya //",
    "T04TD3936E:338b-6": "chos 'dod pas ni rtag par yang //",
    "T04TD3936E:338b-7": "slob dpon rab tu mgu bar bya //",
    "T04TD3936E:338b-8": "gser ni stong phrag brgya nyid dang //",
    "T04TD3936E:338b-9": "rin chen rnam pa sna tshogs dang //",
    "T04TD3936E:338b-10": "ras ni zung brgya dbul bar bya //",
    "T04TD3936E:338b-11": "de ltar bla ma mnyes byas nas //",
    "T04TD3936E:338b-12": "mi dge las las ldog bya zhing //",
    "T04TD3936E:338b-13": "byang chub sems ni bskyed pa dang //",
    "T04TD3936E:338b-14": "the tshom med pa nyid dang ni //",
    "T04TD3936E:338b-15": "bka' bzhin du ni gus par bsgrub //",
    "T04TD3936E:338b-16": "de ltar mi byed gang zag ni //",
    "T04TD3936E:338b-17": "rnal 'byor gyi rgyud rdo rje rtse mo las 'di skad du /",
    "T04TD3936E:338b-18": "bskal pa brgya phrag dag tu ni //",
    "T04TD3936E:338b-19": "ci ste mngon par brtson byas kyang //",
    "T04TD3936E:338b-20": "gang zag bzhis ni 'jig rten du //",
    "T04TD3936E:338b-21": "bsgrubs kyang 'grub pa nyid mi 'gyur //",
    "T04TD3936E:338b-22": "byang chub sems ni ma bskyed dang //",
    "T04TD3936E:338b-23": "the tshom ldan pa nyid dang ni //",
    "T04TD3936E:338b-24": "bka' bzhin du ni mi byed dang //",
    "T04TD3936E:338b-25": "dad pa med kyis 'grub mi 'gyur //",
    "T04TD3936E:338b-26": "zhes gsungs so //",
    "T04TD3936E:338b-27": "mi lus thob pa shin tu dka' //",
    "T04TD3936E:338b-28": "'gro ba'i tshe yang shin tu thung //",
    "T04TD3936E:338b-29": "blo gros nyam kyang shin tu chung //",
    "T04TD3936E:338b-30": "bshes gnyen mchog kyang rnyed dka' bas //",
    "T04TD3936E:338b-31": "byis pa rnams ni don med 'khyam //",
    "T04TD3936E:338b-32": "bdag gis gzhung dang mi 'gal bar //",
    "T04TD3936E:338b-33": "spyod bsdus sgron ma rin chen phreng //",
    "T04TD3936E:338b-34": "theg chen sgor zhugs bya ba dag / gzhung 'di byas pa'i bsod nams des //",
    "T04TD3936E:338b-35": "sems can thams cad ma lus pa //",
    "T04TD3936E:338b-36": "thub dbang go 'phang thob par shog / byang chub sems dpa'i spyod pa bsdus pa'i sgron ma rin po che'i phreng ba zhes bya ba /",
    "T04TD3936E:338b-37": "slob dpon mkhas pa chen po chos ldan rab 'byor dbyangs kyis mdzad pa rdzogs so /",
    "T04TD3936E:338b-39": "// / rgya gar gyi mkhan po pradzny'a ka ra warma dang /",
    "T04TD3936E:338b-40": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa'o /"
}