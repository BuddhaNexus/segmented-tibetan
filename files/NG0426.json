{
    "NG0426:1": "[(]18[)]@#// byang chub sems thigs pa nyi shu rtsa gnyis pa'i rgyud zhes bya ba bzhugs so //",
    "NG0426:2": "[(]nya[)]",
    "NG0426:4": "@##// rgya gar skad du /",
    "NG0426:5": "bo d+hi tsit+ta bi na ba ra tan+t+ra ma /",
    "NG0426:6": "bod skad du /",
    "NG0426:7": "byang chub sems thig pa nyi shu rtsa gnyis pa'i rgyud ces bya ba /",
    "NG0426:8": "mkhyen ldan ston pa'i sku la phyag 'tshal lo //",
    "NG0426:9": "'og min chos kyi dbying dag tu //",
    "NG0426:10": "mkhyen ldan kun tu bzang po yis //",
    "NG0426:11": "sems dpa' la sogs 'khor rnams la //",
    "NG0426:12": "byin gyi brlabs kyi bshad pa yis //",
    "NG0426:13": "byang sems phyi ma'i rgyud stan pa //",
    "NG0426:14": "nges pa gcig la bzhag phyir bstan //",
    "NG0426:15": "bstan pa'i don ni rnam pa gnyis su bshad //",
    "NG0426:16": "lta ba don gyi thigs pa nyag gcig la //",
    "NG0426:18": " man ngag don gyi thigs pa dbab par bstan //",
    "NG0426:19": "spyi yi thigs pa rnam pa gnyis su bshad //",
    "NG0426:20": "dgos kyi thigs pa nyi shu rtsa gnyis bstan //",
    "NG0426:21": "man ngag don gyi thigs pa nyag gcig ma //",
    "NG0426:22": "phyi nang gnyis med ye nas de bzhin @#//",
    "NG0426:23": "nyid //",
    "NG0426:24": "kun gyi rang bzhin bla med zhi ba'i chos //",
    "NG0426:25": "sgrub med btsal med smon pa med pa'i sa //",
    "NG0426:26": "rnal 'byor lam mchog nyi shu rtsa gnyis don //",
    "NG0426:27": "gnyis med bde chen yongs kyi dag pa la //",
    "NG0426:28": "rnal 'byor lta spyod 'dzin sdom de bzhin gnas //",
    "NG0426:29": "de ltar gnas pa'i rnal 'byor dam pa ni //",
    "NG0426:30": "ye nas sangs rgyas yin te rgyal po che //",
    "NG0426:31": "rtog spyod rnam dag nyid de chos kyi dbyings //",
    "NG0426:32": "bstan pa'i lam 'di la ni gnas //",
    "NG0426:33": "sgro skur bcings grol spangs pa'i chos kyi dbyings //",
    "NG0426:34": "log rtog byis pa'i spyod pas ci zhig bslad //",
    "NG0426:35": "rgyu 'bras gnyis med sangs rgyas sems can med //",
    "NG0426:36": "kun gyi rang bzhin gzhi rtsa med pa la //",
    "NG0426:37": "'khrul pas nor pa'i lam du btags pa yang *//",
    "NG0426:38": "bstan pa'i lam chen 'di las gzhan med pas //",
    "NG0426:39": "mnyam par shes na sangs rgyas kun gyi rje //",
    "NG0426:40": "zhes gsungs so //",
    "NG0426:41": "byang sems thigs pa phyi ma'i rgyud las /",
    "NG0426:42": "mnyam pa don gyi thigs pa ste thigs pa dang pa'o /",
    "NG0426:43": "de nas yang ston pas /",
    "NG0426:44": "'khor rnams la gsungs pa /",
    "NG0426:45": "mchog tu rmad byung phyi nang kun gyi ngang *//",
    "NG0426:46": "ye nas rnam par dag pa'i spyod yul la //",
    "NG0426:47": "sangs rgyas ma rgyas med de skal can dbang *//",
    "NG0426:48": "bdag gzhan brtags pas mu stegs 'khrul pa'i lam //",
    "NG0426:49": "byis pa slu phyir byis pa'i chos la 'dzud //",
    "NG0426:50": "phyin pa'i dus med rtogs pa'i mtha' yang med /",
    "NG0426:51": "ston pa'i ston pa nor bu rin chen bzhin //",
    "NG0426:52": "dmigs pa med cing 'gyur ba mi byed pas //",
    "NG0426:53": "rang bzhin dmigs par re ba thams cad skong *//",
    "NG0426:54": "bdag med gzhan nas mi 'gyur legs pa che //",
    "NG0426:55": "dran dang shes bzhin brda 'am snying rjes bstan /",
    "NG0426:56": "bla med byang chub snying po grol ba'i lam //",
    "NG0426:57": "de lta bu yi chos sku thob pa med //",
    "NG0426:58": "chos sku med phyir thob bya'i yul yang med //",
    "NG0426:59": "sangs rgyas sems can chos skur btags pas nor //",
    "NG0426:60": "sangs rgyas gzhan nas thob byed nor pa'i lam //",
    "NG0426:61": "rang rig rdo rje sems nyid chos kyi sku //",
    "NG0426:62": "zhes gsungs so //",
    "NG0426:63": "byang sems thigs pa phyi ma'i rgyud las //",
    "NG0426:64": "rdo rje don gyi thigs pa ste //",
    "NG0426:65": "thigs pa gnyis pa'o ///",
    "NG0426:66": "/ de nas yang ston pas /",
    "NG0426:67": "'khor rnams la gsungs pa /",
    "NG0426:68": "khyung chen nam mkhar ldings te 'gro ba bzhin //",
    "NG0426:69": "rdo rje sems ni ci la'ang thogs pa @#//",
    "NG0426:70": "med //",
    "NG0426:71": "sangs rgyas bde pa'i spyod yul dag pa la //",
    "NG0426:72": "skye shi 'pho ba'i gnas med de bzhin nyid //",
    "NG0426:73": "rgya mtsho lta bur sems can ye gnas la //",
    "NG0426:74": "chos rnams sna tshogs ma lus 'byung ba'i rgyud //",
    "NG0426:75": "bshad pa'i tshig tu btags pa'i chos kun las //",
    "NG0426:76": "rnyed par mi 'gyur rang gi sems las med //",
    "NG0426:77": "'khrul ba rnams kyi sgo tsam nyid du ni //",
    "NG0426:78": "tshig dang yi ger bstan te bshad pa yin //",
    "NG0426:79": "rang rig byang chub snying po chos kyi dbyings //",
    "NG0426:80": "chos dbyings gzhan nas mi rnyed de bzhin nyid //",
    "NG0426:81": "mkhas pa rnams kyis de bzhin shes par bya //",
    "NG0426:82": "zhes gsungs so //",
    "NG0426:83": "byang sems thigs pa phyi ma'i rgyud las /",
    "NG0426:84": "rang bzhin lta ba'i thigs pa ste /",
    "NG0426:85": "thigs pa gsum pa'o //  // de nas yang ston pas /",
    "NG0426:86": "'khor rnams la gsungs pa /",
    "NG0426:87": "mi gnas dmigs pa med pas mi rtog chos kyi lam //",
    "NG0426:88": "rtog sgom chos kyi sku ni khyad par don med pas //",
    "NG0426:89": "rang byung ye shes mi rtog kun tu ji bzhin gnas //",
    "NG0426:90": "bya bral yul la mi gnas gnyen pos bcos su med //",
    "NG0426:91": "lhag pa'i don med 'di yi rang bzhin las //",
    "NG0426:92": "sku ni rang byung bas na chos sku gzhan na med //",
    "NG0426:93": "mngon sum kun tu mi rtog yangs pa'i snying po la //",
    "NG0426:94": "rtag tu 'dug par 'dod pa'i sgom mkhan de //",
    "NG0426:95": "rnam dag lam der zhugs na mnyam pa'i rgyal po thob //",
    "NG0426:96": "gang la thob par mi rigs bshad pa kun dang bral //",
    "NG0426:97": "chos dang chos bzhin rtag tu 'dres pa'i dbyer med la //",
    "NG0426:98": "chos nyid don dam lhag pa'i gnas zhes bshad pa'ang med //",
    "NG0426:99": "byang chub lam de rtogs pas brtags pas thob pa med //",
    "NG0426:100": "byang chub lam chen tshig gi mtha' las 'das //",
    "NG0426:101": "'di dang sangs rgyas 'dres pas thams cad mkhyen *//",
    "NG0426:102": "mi byed bzhugs phyir bsam pa kun dang bral //",
    "NG0426:103": "de nyid de bzhin nyid du bzhugs pa yin //",
    "NG0426:104": "ces gsungs so //",
    "NG0426:105": "byang sems thigs pa phyi ma'i rgyud las //",
    "NG0426:106": "rtog med lam gyi thigs pa ste //",
    "NG0426:107": "thigs pa bzhi pa'o //  // de nas yang ston pas /",
    "NG0426:108": "'khor rnams la gsungs pa /",
    "NG0426:109": "lam med lam du zhugs na 'khrul pas nad che ste //",
    "NG0426:110": "btsal bar 'dod pas ri dwags smig sgyu snyegs pa 'dra //",
    "NG0426:111": "rnyed pa'i yul med btsal bas de mi 'byung *//",
    "NG0426:112": "gang la'ang ma 'gags ye shes dbyings las 'das //",
    "NG0426:113": "sa bcur ltos pas gnas kyang bla med nyid la sgrib //",
    "NG0426:114": "de phyir dad pas brtson la bsgom par bya //",
    "NG0426:115": "mi btang rang bzhin dran pa shin tu bskyed //",
    "NG0426:116": "mi g.yo rang bzhin gnas pas sman chen ma byas na //",
    "NG0426:117": "mtho ris bgrod pa'i rgyud pas nyon mongs slar zin 'gyur //",
    "NG0426:118": "zhes gsungs so //",
    "NG0426:119": "byang sems thigs pa'i rgyud las /",
    "NG0426:120": "mi g.yo sgom pa'i thigs pa ste /",
    "NG0426:121": "thigs pa lnga pa'o //  // de nas yang ston pas /",
    "NG0426:122": "'khor rnams la gsungs pa //",
    "NG0426:123": "lam med lam chen 'dod pas 'bras bu mi rnyed de //",
    "NG0426:124": "chus gdungs glang chen smig sgyu chu snyegs @#//",
    "NG0426:125": "'dra //",
    "NG0426:126": "bskal par bgrod yang rnyed par rab tu dka' //",
    "NG0426:127": "rgya chen rab zab theg chen rgya mtsho'i don //",
    "NG0426:128": "mi gnas mnyam pa chen po'i klong na gnas //",
    "NG0426:129": "mi rtog btang snyoms dang du rab bzhag pas //",
    "NG0426:130": "mi gzung mi zin sgom pa'i yul dang bral //",
    "NG0426:131": "rtog med btang snyoms dang du rab bzhag pa //",
    "NG0426:132": "de nyid yin te gzhan du ci yang med /",
    "NG0426:133": "'dzin pa'i bzung pa spangs ba sam bzun bzung *//",
    "NG0426:134": "chos kyi sku ni ye nas mtshon du med //",
    "NG0426:135": "de phyir dbyings la bcos med de bzhin mod //",
    "NG0426:136": "sems dang chos sku dbyings su gcig pa'i phyir //",
    "NG0426:137": "don dang las yin sgoms pas gang du'ang grub //",
    "NG0426:138": "ces gsungs so //",
    "NG0426:139": "byang sems thigs pa phyi ma'i rgyud las //",
    "NG0426:140": "bzhag thabs don gyi thigs pa ste //",
    "NG0426:141": "thigs pa drug pa'o //  // de nas yang ston pas //",
    "NG0426:142": "'khor rnams la gsungs pa //",
    "NG0426:143": "snang srid ye rgyas btab nas gcig tu bzhugs //",
    "NG0426:144": "lhun rdzogs thabs mkhas 'khor ba'i lto ba can //",
    "NG0426:145": "khyung dang seng ge'i bu dang rgyal po'i bu //",
    "NG0426:146": "mngal nas gnyen po'i tshul du gzhan zil gnon //",
    "NG0426:147": "gnyen pos ma bor bsgrubs pa ye nas gnyen por gnas //",
    "NG0426:148": "mi gnas gnas med dmigs pa med pa'i lam //",
    "NG0426:149": "rgyu 'bras gnyis med mnyam pa'i rgyal po 'di //",
    "NG0426:150": "'khor ba mya ngan 'das pa'i gnyen po yin //",
    "NG0426:151": "gnyen por ma bsgrubs ye nas gnyen por gnas //",
    "NG0426:152": "'phur rkyen bya ni sgong chag mkha' la 'phyo //",
    "NG0426:153": "lus la mi ltos yi ges mtshon med pa'i //",
    "NG0426:154": "nye lam bde rdzogs bya bral lhun grub nyid //",
    "NG0426:155": "'jug pa'i lam la mi ltos ye sangs rgyas pa yin //",
    "NG0426:156": "khyung chen gshog rgyas mkha' la mi chags ltar //",
    "NG0426:157": "theg pa kun rgyas bla med yangs pa'i sa //",
    "NG0426:158": "zhes gsungs so //",
    "NG0426:159": "byang sems thigs pa phyi ma'i rgyud las //",
    "NG0426:160": "gnyen po stobs kyi thigs pa ste //",
    "NG0426:161": "thigs pa bdun pa'o //  // de nas yang ston pas //",
    "NG0426:162": "'khor rnams gsungs pa //",
    "NG0426:163": "khyung phrug sgo nga'i nang nas lus rgyas ltar //",
    "NG0426:164": "skye med de bzhin nyid ni rang bzhin nyid //",
    "NG0426:165": "chos nyid thig le'i klong na de bzhin rgyas //",
    "NG0426:166": "byed bya byed ma'i chos nyid ma mthong bar //",
    "NG0426:167": "bla med bde ba'i chos sku thob mi srid //",
    "NG0426:168": "ces gsungs so //",
    "NG0426:169": "byang sems thigs pa phyi ma'i rgyud las //",
    "NG0426:170": "ye sangs rgyas pa'i thigs pa ste //",
    "NG0426:171": "thigs pa brgyad pa'o //  // de nas yang ston pas /",
    "NG0426:172": "'khor rnams gsungs pa //",
    "NG0426:173": "kun 'dus kun klong kun gyi yid bzhin nor //",
    "NG0426:174": "mi dmigs mi skye mi 'gag snang ba med //",
    "NG0426:175": "sangs rgyas mi 'tshol sangs rgyas mi bsam na //",
    "NG0426:176": "thams cad rang rig ye nas bya byed bral //",
    "NG0426:177": "ye shes lhun grub sa nyid rtogs pas //",
    "NG0426:178": "gnas med de la mi gnas gnas dang bral //",
    "NG0426:179": "lam med lam du 'dod pa'i 'gro sa 'khrul //",
    "NG0426:180": "'bras bu thob tu re ba 'jog pas don med mthong //",
    "NG0426:181": "yang dag mtha' snyag don dang gol //",
    "NG0426:182": "de bzhin dbyings su 'dod pas bde mi @#//",
    "NG0426:183": "rnyed //",
    "NG0426:184": "'dod pa'i yon tan spangs pas byang mi chub //",
    "NG0426:185": "'khor ba rgyab phyogs mya ngan yong mi 'da' //",
    "NG0426:186": "sa dang pha rol phyin la zad mtha' med //",
    "NG0426:187": "snang srid phyag rgyas sgom pas sangs mi rgyas //",
    "NG0426:188": "zhes gsungs so //",
    "NG0426:189": "byang sems thigs pa phyi ma'i rgyud las //",
    "NG0426:190": "lhun gyis grub pa'i thigs pa ste thigs pa dgu pa'o //  // de nas yang ston pas //",
    "NG0426:191": "'khor rnams la gsungs pa //",
    "NG0426:192": "byang chub sems lung yang dag dam pa'i lung *//",
    "NG0426:193": "lung rgyal 'di yis gtan la ma phab na //",
    "NG0426:194": "tshig 'chal mu cor smra bas don mi rnyed //",
    "NG0426:195": "gang la'ang mi gnas gnas nyid las kyang 'das //",
    "NG0426:196": "smig sgyu chu rum mthong bas chu mi rnyed //",
    "NG0426:197": "bden pa gnyis 'dzin yi ges don mi rnyed //",
    "NG0426:198": "'phur rkyen bya'am rgyal po'i phrug gu ltar //",
    "NG0426:199": "gzhan nas mi rnyed ye nas de bzhin nyid //",
    "NG0426:200": "tshad mas mi shigs lung gi tshad ma yin //",
    "NG0426:201": "'khrul pa'i tshad mas rtog pa'i lung la phab //",
    "NG0426:202": "byis pa slu ba'i chos la de yod las //",
    "NG0426:203": "bla med lam 'dir de mi dgos te tshad med lung *//",
    "NG0426:204": "shes rab chung bas 'di spogs byed cing lam bgrod byed //",
    "NG0426:205": "'di 'dod pa la 'di mi gnas te rtogs pa'i rlung //",
    "NG0426:206": "yang dag mi srid byang chub gting nas med //",
    "NG0426:207": "kun khyab ye sangs rgyas te sgo phugs med //",
    "NG0426:208": "ces gsungs so //",
    "NG0426:209": "byang sems thigs pa phyi ma'i rgyud las //",
    "NG0426:210": "brjod med don gyi thigs pa ste //",
    "NG0426:211": "thigs pa bcu pa'o ///",
    "NG0426:212": "/ de nas yang ston pas //",
    "NG0426:213": "'khor rnams la gsungs pa //",
    "NG0426:214": "rdo rje 'gag pa med pa de kho na //",
    "NG0426:215": "mjug lta bsrung 'dzin phyir sogs la sogs shing *//",
    "NG0426:216": "phyag rgya lha yi dkyil 'khor kun rdzogs pa //",
    "NG0426:217": "rang bzhin nyid kyis ye nas rdzogs pa la //",
    "NG0426:218": "btsal nas bsdus te rdzogs pa ma yin pas //",
    "NG0426:219": "lhun rdzogs tha snyad ma yin pa'i //",
    "NG0426:220": "gzugs sku ji ltar rdzogs par rang bzhin rdzogs //",
    "NG0426:221": "kun rdzogs snying po 'di ni nor bu'i tshul //",
    "NG0426:222": "'di ma mthong gi rnal 'byor ni //",
    "NG0426:223": "rgya mtsho gang+ga'i 'gram du skom drir shi ba bzhin no //",
    "NG0426:224": "zhes gsungs so //",
    "NG0426:225": "byang sems thigs pa phyi ma'i rgyud las //",
    "NG0426:226": "ye rdzogs chen po'i thigs pa ste //",
    "NG0426:227": "thigs pa bcu gcig pa'o //  // de nas yang ston pas //",
    "NG0426:228": "'khor rnams gsungs pa //",
    "NG0426:229": "rnam par mi rtog ye shes snying po 'di //",
    "NG0426:230": "theg pa yongs kyi chos la sbas pa med //",
    "NG0426:231": "bgrod rtsol lam la sbyangs pas rnyed me 'gyur //",
    "NG0426:232": "mi len mi spong rdo rje spyod pa la //",
    "NG0426:233": "rnam pa kun tu rang bzhin gnas //",
    "NG0426:234": "chos rnams ro gcig bsgoms dang ma bsgoms gnyis su med //",
    "NG0426:235": "sems nyid ye nas chos nyid kho nar bas //",
    "NG0426:236": "rang byung ye shes nam mkha' lta bu'i yul //",
    "NG0426:237": "de nyid gzhan nas rtogs rnyed ga la 'gyur //",
    "NG0426:238": "rmi lam bde sdug sad nas ga la yod //",
    "NG0426:239": "rtog dang mi rtog shes rig ngang du mnyam //",
    "NG0426:240": "nam mkha' mtshan med sgom par ga la 'gyur //",
    "NG0426:241": "sems nyid ma skyes sgom pa'i tha snyad spangs //",
    "NG0426:242": "btang snyoms chen @#//",
    "NG0426:243": "por ma bcos ngang bzhag pa //",
    "NG0426:244": "sgom pa'i rgyal po blo dman spyod yul min //",
    "NG0426:245": "ces gsungs so //",
    "NG0426:246": "byang sems thigs pa phyi ma'i rgyud las //",
    "NG0426:247": "spang blang med pa'i thigs pa ste //",
    "NG0426:248": "thigs pa bcu gnyis pa'o //  // de nas yang ston pas //",
    "NG0426:249": "'khor rnams la gsungs pa //",
    "NG0426:250": "dmigs pa'i gza' gtad zhi ba'i byang chub la //",
    "NG0426:251": "ye shes rig pas chos nyid bsgom mi bya //",
    "NG0426:252": "ting 'dzin ro la chags med thig ler dag //",
    "NG0426:253": "gar mkhan rol mo sna tshogs bsgyur ba yang *//",
    "NG0426:254": "lus las ma bkod gzhan gyi yid sdug ltar //",
    "NG0426:255": "thabs kyi rgyal po lung gi snying po 'di //",
    "NG0426:256": "ngo bo nyid las ma g.yos kun gyi 'bras //",
    "NG0426:257": "sgrub pas 'grub pa'i 'bras bu kun yid tshim //",
    "NG0426:258": "zhes gsungs so //",
    "NG0426:259": "byang sems thigs pa phyi ma'i rgyud las //",
    "NG0426:260": "sgom du med pa'i thigs pa ste //",
    "NG0426:261": "thigs pa bcu gsum pa'o ///",
    "NG0426:262": "/ de nas yang ston pas //",
    "NG0426:263": "'khor rnams la gsungs pa //",
    "NG0426:264": "sgrib pas gnon dang chos spongs lam gyi sgrib pa 'phra //",
    "NG0426:265": "rten cing 'brel ba 'di yin gting mi rnyed //",
    "NG0426:266": "chos nyid tshig gi tshogs yang dag par 'gyur //",
    "NG0426:267": "snying rje rgyun chad sems can ma mthong sems can med //",
    "NG0426:268": "thams cad mnyam nyid kun tu bzang po'i sku //",
    "NG0426:269": "gnyis med de bzhin nyid du cig pa'i chos nyid yin //",
    "NG0426:270": "rtog pa can gyi chos man gnyen pos bcos su med //",
    "NG0426:271": "ting 'dzin brtan pas sgom pa'i gzung yul bral //",
    "NG0426:272": "shes rab gsum gyis 'di sbyar ga la yod //",
    "NG0426:273": "ces gsungs so //",
    "NG0426:274": "byang sems thigs pa phyi ma'i rgyud las //",
    "NG0426:275": "tha dad med pa'i thigs pa ste //",
    "NG0426:276": "thigs pa bcu bzhi pa'o //  // de nas yang ston pas //",
    "NG0426:277": "'khor rnams la gsungs pa //",
    "NG0426:278": "thams cad mnyam pa'i dkyil 'khor kun gyi rang bzhin la //",
    "NG0426:279": "rang byung ye shes de la mthar phyin ni //",
    "NG0426:280": "so so ma yin gcig gi ngang ste rgyu 'bras rnam par dag //",
    "NG0426:281": "thugs rje zhing du byin gyis brlabs chen nyid du 'gyur ba las //",
    "NG0426:282": "thams cad sangs rgyas mchog tu ma gyur med //",
    "NG0426:283": "ces gsungs so //",
    "NG0426:284": "byang sems thigs pa phyi ma'i rgyud las //",
    "NG0426:285": "rnam par dag pa'i thigs pa ste //",
    "NG0426:286": "thigs pa bco lnga pa'o //  // de nas yang ston pas //",
    "NG0426:287": "'khor rnams la gsungs pa //",
    "NG0426:288": "ci yang mi dgos bsrung ba'i ye nas rnam par dag pa'i sman chen po //",
    "NG0426:289": "ji bzhin rang bzhin gnas pa'i sman chen ma byas na //",
    "NG0426:290": "'khrul rtog lam la gnas pa'i thig dman rnams //",
    "NG0426:291": "dug gsum dug lnga'i nad kyis gso blags med //",
    "NG0426:292": "ye nas sa rdzogs lam gyi bgrod pa gdod nas",
    "NG0426:293": "dag / chos sku gdod nas thob bya ci yang",
    "NG0426:294": "med // tshig gis mi phebs dbyings dang kha dog med //",
    "NG0426:295": "brtan cing rtag par dka' la brjod du rdul tsam med //",
    "NG0426:296": "mi dmigs mi gnas bsam pa kun dang bral ba yin //",
    "NG0426:297": "ces gsungs so //",
    "NG0426:298": "byang sems thigs pa phyi ma'i rgyud las //",
    "NG0426:299": "rnam par dag @#//",
    "NG0426:300": "pa'i thigs pa ste //",
    "NG0426:301": "thigs pa bcu drug pa'o //  // de nas yang ston pas //",
    "NG0426:302": "'khor rnams gsungs pa //",
    "NG0426:303": "'di zhes bstan pa'i don med gcig med du ma med //",
    "NG0426:304": "bdag dang gzhan du mi 'dzin chos mkhan rin chen mdzod //",
    "NG0426:305": "gcig pu lhun gyis grub pa'i sems nyid rdo rje'i sku //",
    "NG0426:306": "dkyil 'khor kun gyi bdag nyid gtso bo 'di //",
    "NG0426:307": "rlabs chen khams gsum kun gsang zhing du mi bskyod dag pa yin //",
    "NG0426:308": "dge sdig mthong ba'i chos lam gang spyod pa //",
    "NG0426:309": "chos lam des ni bla med bskal ba'i mthar yang rnyed par mi 'gyur bya rjes 'tshol 'dra yin //",
    "NG0426:310": "ces gsungs so //",
    "NG0426:311": "byang sems thigs pa phyi ma'i rgyud las //",
    "NG0426:312": "gnyis su med pa'i thigs pa ste //",
    "NG0426:313": "thigs pa bcu bdun pa'o //  // de nas yang ston pas //",
    "NG0426:314": "'khor rnams la gsungs pa //",
    "NG0426:315": "gang yang shes par mi 'gyur ci yang shes med la //",
    "NG0426:316": "rnam pa de bzhin ma yin de yi de ma yin //",
    "NG0426:317": "gzhan nas yod 'ongs ma yin ye nas de bzhin nyid //",
    "NG0426:318": "ye shes mi gnas gnas pa'i yul yang med //",
    "NG0426:319": "rtag dang mi rtag mtha' gnyis 'dzin pa'i lam //",
    "NG0426:320": "mtha' med mtha' la spyod pas dbus mi mthong *//",
    "NG0426:321": "bsam gtan bsam gtan nyid la 'jug par yang *//",
    "NG0426:322": "'jug sgo lam sgo gzhan zad cig car 'jug //",
    "NG0426:323": "dbang po rtul po ma rabs rims kyis 'jug //",
    "NG0426:324": "dam pa rnams ni cig car de bzhin nyid du gnas pa yin //",
    "NG0426:325": "rims kyis gnas pa bsgrub pa chen por gsungs //",
    "NG0426:326": "zhes gsungs so //",
    "NG0426:327": "byang sems thigs pa phyi ma'i rgyud las //",
    "NG0426:328": "'jug pa thabs kyi thigs pa ste //",
    "NG0426:329": "thigs pa bco brgyad pa'o //  // de nas yang ston pas //",
    "NG0426:330": "'khor rnams la gsungs pa //",
    "NG0426:331": "dug gi rigs shes pas ni dug mthong na //",
    "NG0426:332": "za bar mi byed de ni skrag bar byed //",
    "NG0426:333": "kha ru mi stong lhan cig gnas mi byed //",
    "NG0426:334": "ltas ngan spyod pa zhib pa'i theg dman rnams //",
    "NG0426:335": "sa bcu theg pa chen po'i lam spyod pa //",
    "NG0426:336": "rgyu 'bras theg pa mnyam nyid ma yin mchog gi lam //",
    "NG0426:337": "ye grol mnyam gnas sgros dang skur zhi ba'i //",
    "NG0426:338": "ye nas byar med 'di yi don mthong na //",
    "NG0426:339": "'jug par mi nus 'di yis skrag 'gyur na //",
    "NG0426:340": "chud par mi byed lhan cig 'grogs mi byed //",
    "NG0426:341": "ces gsungs so //",
    "NG0426:342": "byang sems thigs pa phyi ma'i rgyud las //",
    "NG0426:343": "gsang ba don gyi thig ste //",
    "NG0426:344": "thigs pa bcu dgu pa'o //  // de nas yang ston pas //",
    "NG0426:345": "'khor rnams la gsungs pa //",
    "NG0426:346": "lta ba bzang ste ye khyab kun la brdal //",
    "NG0426:347": "spyod pa bzang ste glang chen chur zhugs bzhin //",
    "NG0426:348": "ci la'ang mi spyod de bzhin bde bar gnas //",
    "NG0426:349": "phyi dang nang med ye shes yangs pa'i rlung *//",
    "NG0426:350": "gdod nas dag pas bdud rtsi de ltar gnas //",
    "NG0426:351": "rnam rtog 'khor ba rtsad bcad bde ba'i lam //",
    "NG0426:352": "rgyu 'bras ro gcig mnyam gnas mchog tu gsungs //",
    "NG0426:353": "zhes gsungs so //",
    "NG0426:354": "byang sems thigs pa phyi ma'i rgyud las //",
    "NG0426:355": "bde ba chen @#//",
    "NG0426:356": "po'i thigs pa ste //",
    "NG0426:357": "thigs pa nyi shu pa'o //  // de nas yang ston pas //",
    "NG0426:358": "'khor rnams la gsungs pa //",
    "NG0426:359": "gang la mi gnas byang chub sems la gnas //",
    "NG0426:360": "rgyu dang rkyen las ma byung skye shi med //",
    "NG0426:361": "rang bzhin 'od gsal bdud rtsi chen po 'di //",
    "NG0426:362": "su yis rtogs pa dngos grub chen por gsungs //",
    "NG0426:363": "mchog gi dngos la mchog gyur gang gnas pas //",
    "NG0426:364": "rgyal mchog lhun gyis grub pa'i dngos grub pas //",
    "NG0426:365": "lha klu mthu chen rnams kyis 'phrog tu med //",
    "NG0426:366": "'jig rten 'das dang 'jig rten 'di nyid kyis //",
    "NG0426:367": "dgos pa thams cad 'di las 'byung bar 'gyur //",
    "NG0426:368": "'jig rten dngos grub la sogs ci ru rung *//",
    "NG0426:369": "dngos grub gzhan nas bdud rtsi med par grags //",
    "NG0426:370": "byang sems thigs pa phyi ma'i rgyud las //",
    "NG0426:371": "dngos grub mchog tu bcas pa'i thigs pa ste thigs",
    "NG0426:372": "pa rtsa gcig pa'o // // ngo mtshar rmad byung",
    "NG0426:373": "e ma khyad par can //",
    "NG0426:374": "ston pa'i ston pa kun tu bzang po la //",
    "NG0426:375": "nyid dang 'dra ba'i 'khor la rgyud 'di bstan //",
    "NG0426:376": "sems can don du ma gsungs rdo rje sems dpa' gtso ru ston //",
    "NG0426:377": "e ma ho sangs rgyas lhun gyis grub pa yi //",
    "NG0426:378": "rigs 'dzin 'bras bu'i don la gnas pas kyang *//",
    "NG0426:379": "ngo mtshar 'bras bu'i don 'di bstan par mi bya'o //",
    "NG0426:380": "nyid kyis nyid bshad re mdzes mchog / yang dag nyid la nyid gsungs pa //",
    "NG0426:381": "yang dag nyid du snang ba mchog gi don //",
    "NG0426:382": "'di 'chang klog dang kha ton sems dpa' yis //",
    "NG0426:383": "skal ldan nyag gcig rnal 'byor de la bstan //",
    "NG0426:384": "de bzhin rjes mthun ma rabs tha ma la //",
    "NG0426:385": "'di la gang mos sems can la sogs pa //",
    "NG0426:386": "yang dag bshes gnyen kun la 'phags //",
    "NG0426:387": "a ti don 'di thugs kyi dkyil du thim //",
    "NG0426:388": "a ho sa ma ya so phag shi thabs //",
    "NG0426:389": "zhes gsungs so //",
    "NG0426:390": "thigs pa nyi shu rtsa gnyis pa'o ///",
    "NG0426:391": "/ bde bar gshegs pa'i thugs mngon du ston pa'o //",
    "NG0426:392": "des pa'i thig le /"
}