{
    "K12D0753=D0955_H0696:339b-0": "@339b rgya gar fskad du; badzra s'ukshma aa pra ti ha ta n'a ma dh'a ra n'i /",
    "K12D0753=D0955_H0696:339b-1": "bod skad du /",
    "K12D0753=D0955_H0696:339b-2": "rdo rje phra mo thogs pa med pa zhes bya ba'i gzungs /",
    "K12D0753=D0955_H0696:339b-3": "sangs rgyas dang byang chub sems dpa' thams cad la phyag 'tshal lo //",
    "K12D0753=D0955_H0696:339b-4": "bde gshegs khro bo thams cad la phyag 'tshal lo //",
    "K12D0753=D0955_H0696:339b-5": "'di skad bdag gis thos pa dus gcig na /",
    "K12D0753=D0955_H0696:339b-6": "bcom ldan 'das rdo rje rigs pa'i ting nge 'dzin la snyoms par zhugs so //",
    "K12D0753=D0955_H0696:339b-7": "sangs rgyas kyi mthus gsang ba pa'i bdag po lag",
    "K12D0753=D0955_H0696:339b-8": "na rdo rje h'um zhes bya bas bzhin rab tu",
    "K12D0753=D0955_H0696:339b-9": "'bar ba bstan te /",
    "K12D0753=D0955_H0696:339b-10": "bcom ldan 'das kyi thad du 'dug go /",
    "K12D0753=D0955_H0696:340a-0": "de'i tshe @340a *//",
    "K12D0753=D0955_H0696:340a-1": "bcom ldan 'das kyi thugs kyi sprul pa las bram ze'i khye'u cig byung ste /",
    "K12D0753=D0955_H0696:340a-2": "gsang ba pa'i bdag po la 'di skad ces smras so //",
    "K12D0753=D0955_H0696:340a-3": "gsang ba pa'i bdag po /",
    "K12D0753=D0955_H0696:340a-4": "rig pa'i bdag po /",
    "K12D0753=D0955_H0696:340a-5": "gzungs kyi bdag po /",
    "K12D0753=D0955_H0696:340a-6": "lha'i gnas gsum po dag na lha nyam chung ba dang /",
    "K12D0753=D0955_H0696:340a-7": "klu nyam chung ba la zil gyis gnon pa drag pos rab tu gzhom pa'i gsang sngags dang /",
    "K12D0753=D0955_H0696:340a-8": "rig sngags gzungs sngags rnams rab tu brjod du gsol /",
    "K12D0753=D0955_H0696:340a-9": "lag na rdo rjes smras pa /",
    "K12D0753=D0955_H0696:340a-10": "bram ze'i khye'u rab tu nyon la yid la zung shig dang /",
    "K12D0753=D0955_H0696:340a-11": "nga yis bde gshegs khro bo thams cad kyis rtag",
    "K12D0753=D0955_H0696:340a-12": "tu brjod pa'i yang snying 'di rab tu smras so",
    "K12D0753=D0955_H0696:340a-13": "// na mo ratna tra y'a ya /",
    "K12D0753=D0955_H0696:340a-14": "na mashtsanda badzra p'a na ye /",
    "K12D0753=D0955_H0696:340a-15": "ma h'a yaksha se n'a pa ta ye /",
    "K12D0753=D0955_H0696:340a-16": "tadya th'a /",
    "K12D0753=D0955_H0696:340a-17": "aom ha ra ha ra badzra /",
    "K12D0753=D0955_H0696:340a-18": "ma tha ma tha badzra /",
    "K12D0753=D0955_H0696:340a-19": "dhu na dhu na badzra /",
    "K12D0753=D0955_H0696:340a-20": "da ha da ha badzra /",
    "K12D0753=D0955_H0696:340a-21": "pa tsa pa tsa badzra /",
    "K12D0753=D0955_H0696:340a-22": "dha ra dha ra badzra /",
    "K12D0753=D0955_H0696:340a-23": "d'a ra ya d'a ra ya badzra /",
    "K12D0753=D0955_H0696:340a-24": "d'a ru na d'a ru na badzra /",
    "K12D0753=D0955_H0696:340a-25": "tstshinda tstshinda badzra /",
    "K12D0753=D0955_H0696:340a-26": "bhinda bhinda badzra /",
    "K12D0753=D0955_H0696:340a-27": "h'um phat th'a /",
    "K12D0753=D0955_H0696:340a-28": "na mashtsanda badzra kro dh'a ya /",
    "K12D0753=D0955_H0696:340a-29": "hu lu hu lu /",
    "K12D0753=D0955_H0696:340a-30": "tishtha tishtha /",
    "K12D0753=D0955_H0696:340a-31": "bandha bandha /",
    "K12D0753=D0955_H0696:340a-32": "ha na ha na /",
    "K12D0753=D0955_H0696:340a-33": "aa mri te h'um phat th'a /",
    "K12D0753=D0955_H0696:340a-34": "bram ze'i khye'u gang la la zhag gis bde gshegs bdud rtsi 'khyil pa'i cha bzung ste //",
    "K12D0753=D0955_H0696:340a-35": "khro bo thams cad kyi rdo rje'i tshig 'di rab tu smra zhing /",
    "K12D0753=D0955_H0696:340a-36": "ba spu'i bu ga thams cad nas rdo rje phra",
    "K12D0753=D0955_H0696:340a-37": "mo grangs med pa sprul te phyogs bcur spros na",
    "K12D0753=D0955_H0696:340b-0": "/ sems can @340b thams cad kyi bag chags ngan pa byang /",
    "K12D0753=D0955_H0696:340b-1": "tshe dang bsod nams rab tu rgyas te /",
    "K12D0753=D0955_H0696:340b-2": "dgra dang /",
    "K12D0753=D0955_H0696:340b-3": "dug dang /",
    "K12D0753=D0955_H0696:340b-4": "dus ma yin par 'chi ba las rnam par thar nas /",
    "K12D0753=D0955_H0696:340b-5": "gang zhig gis dmigs pa'i rgol ba ngan pa la rtsi ma gi ta sprin gyis bshig pa'am /",
    "K12D0753=D0955_H0696:340b-6": "skyu ru ra rlon pa gser gyis gzhibs pa bzhin du dmigs te /",
    "K12D0753=D0955_H0696:340b-7": "rdo rje'i tshig 'di smra zhing /",
    "K12D0753=D0955_H0696:340b-8": "rdo rje phra mo spros pas de dag gi phung",
    "K12D0753=D0955_H0696:340b-9": "po lnga dbang po lnga myur du brlag par 'gyur",
    "K12D0753=D0955_H0696:340b-10": "ro // lhas smras na lha'i zla ba gcig gam /",
    "K12D0753=D0955_H0696:340b-11": "lo lnga na lha ma yin mgo 'gas par 'gyur ro //",
    "K12D0753=D0955_H0696:340b-12": "dge slong gis smras na /",
    "K12D0753=D0955_H0696:340b-13": "bdud kyi mtshon cha rnams myur du btul bar 'gyur ro //",
    "K12D0753=D0955_H0696:340b-14": "mis brjod na gang la dmigs pa de mi'i zla ba gcig gam /",
    "K12D0753=D0955_H0696:340b-15": "mi'i lo lnga na nges par brlag par 'gyur ro //",
    "K12D0753=D0955_H0696:340b-16": "bcom ldan 'das kyis lag na rdo rje dang /",
    "K12D0753=D0955_H0696:340b-17": "bram ze'i khye'u la legs so zhes bya ba byin nas mi snang bar gyur to //",
    "K12D0753=D0955_H0696:340b-18": "de nas bram ze'i khye'u des tshangs pa'i skad phyung ste /",
    "K12D0753=D0955_H0696:340b-19": "rdo rje'i tshig 'di lha gnas gsum por bsgrags so //"
}