{
    "T02TD2588E:154a-0": "@154a # // rgya gar skad du /",
    "T02TD2588E:154a-1": "a'arya manydzu shr'i ratna no po ka /",
    "T02TD2588E:154a-2": "bod skad du /",
    "T02TD2588E:154a-3": "'phags pa 'jam dbal rin po che'i cho ga / rdo rje sems dpa' la phyag 'tshal lo //",
    "T02TD2588E:154a-4": "bden pa dang ldan 'dzin bral ba //",
    "T02TD2588E:154a-5": "'jam dpal yang dag kun mkhyen pa //",
    "T02TD2588E:154a-6": "de bzhin nyid kyi dang gnas pa //",
    "T02TD2588E:154a-7": "smra ba'i seng ge phyag 'tshal lo //",
    "T02TD2588E:154a-8": "de la gus pas 'dud pa yi //",
    "T02TD2588E:154a-9": "dus ni rtag tu bsgom pa dang //",
    "T02TD2588E:154a-10": "mos pa byed pa'i rnal 'byor pa //",
    "T02TD2588E:154a-11": "de yi don du bshad par bya //",
    "T02TD2588E:154a-12": "stong pa la dga' dbang thob pa //",
    "T02TD2588E:154a-13": "dam tshig ldan zhing bsgom pa dga' //",
    "T02TD2588E:154a-14": "rnal 'byor srog gtong dad pa che //",
    "T02TD2588E:154a-15": "sems can don byed byas la drin //",
    "T02TD2588E:154a-16": "rtag tu mtshan brjod bzlas la brtson //",
    "T02TD2588E:154a-17": "de ltar yon tan bcu ldan pas //",
    "T02TD2588E:154a-18": "yid dga' ba yi gnas dag tu //",
    "T02TD2588E:154a-19": "bde ba'i stan la gnas par bya //",
    "T02TD2588E:154a-20": "tha ma la yi dam dran pa la //",
    "T02TD2588E:154a-21": "snying gar yi ge mum ser dgod //",
    "T02TD2588E:154a-22": "kha dog lnga yi 'od 'phros nas //",
    "T02TD2588E:154a-23": "phyogs bcu'i rgyal sras bla ma ni //",
    "T02TD2588E:154a-24": "spyan drangs mdun du bsams pa la //",
    "T02TD2588E:154a-25": "phyag 'tshal mchod pa sdig pa sbyang //",
    "T02TD2588E:154a-26": "yi rang skyabs 'go sems bskyed la //",
    "T02TD2588E:154a-27": "dge bsngo 'dud la sogs pas bstod //",
    "T02TD2588E:154a-28": "de nas stong nyid bsam pa ni //",
    "T02TD2588E:154a-29": "aom aa k'a ro mu kham sarba dha rmm'a n'am a'adya nutpan na ta tv'a sv'a h'a /",
    "T02TD2588E:154a-30": "sngags don dngos po med pa la //",
    "T02TD2588E:154a-31": "yun rings dang la blo gnas pas //",
    "T02TD2588E:154b-0": "@154b de nyid la ni gnas par bya'o //",
    "T02TD2588E:154b-1": "de nas nam mkha' stong pa la //",
    "T02TD2588E:154b-2": "dngos po thams cad pam du gnas //",
    "T02TD2588E:154b-3": "de steng yi ge sam dkar las //",
    "T02TD2588E:154b-4": "byang chub sems dpa' seng ge gsal //",
    "T02TD2588E:154b-5": "de steng aa las zla bar gsal //",
    "T02TD2588E:154b-6": "gdan steng yi ge mum ser las //",
    "T02TD2588E:154b-7": "autpala sngon po mdzes par bsgom //",
    "T02TD2588E:154b-8": "de las 'phro 'du bya ba ste //",
    "T02TD2588E:154b-9": "smra ba'i seng ge bsgom par bya //",
    "T02TD2588E:154b-10": "ser po gser btso 'dra ba la //",
    "T02TD2588E:154b-11": "g-yas na autpala pu stis mtshan //",
    "T02TD2588E:154b-12": "g-yon pa gzhan la sbyin pa gtong //",
    "T02TD2588E:154b-13": "dga' ba'i sems kyis 'dzum dang ldan //",
    "T02TD2588E:154b-14": "thugs rje che bas nyon mongs spong //",
    "T02TD2588E:154b-15": "rin chen rnams kyis lus la brgyan //",
    "T02TD2588E:154b-16": "dbu la thor tshugs rnams kyis mdzes //",
    "T02TD2588E:154b-17": "dbu skra gtsug phud 'khyil pa dang //",
    "T02TD2588E:154b-18": "stod g-yogs ser po rnams kyis mdzes //",
    "T02TD2588E:154b-19": "smad g-yogs dar dpyangs dpyangs pa'o //",
    "T02TD2588E:154b-20": "rmugs pa'i rnam pa ma yin pas //",
    "T02TD2588E:154b-21": "gsal ba rtag tu bsgom pa'o //",
    "T02TD2588E:154b-22": "de nas spyan drangs mchod pa'o //",
    "T02TD2588E:154b-23": "aom w'a g'i shva ra dza: h'um bam ho: aom a'a: h'um gis mchod yon dbul /",
    "T02TD2588E:154b-24": "aom badzra pushpe a'a: h'um /",
    "T02TD2588E:154b-25": "aom badzra dh'u pe a'a h'um:/",
    "T02TD2588E:154b-26": "aom badzra d'i pe a'a: h'um /",
    "T02TD2588E:154b-27": "aom badzra nee bi hye a'a: h'um /",
    "T02TD2588E:154b-28": "ba lim ta kha kha /",
    "T02TD2588E:154b-29": "kh'a gi kh'a hi a'a: h'um /",
    "T02TD2588E:154b-30": "mchog sbyin rdo rje'i mchog khyod 'dud //",
    "T02TD2588E:154b-31": "yang dag mthar gyur khyod la 'dud //",
    "T02TD2588E:154b-32": "stong nyid las byung khyod la 'dud //",
    "T02TD2588E:154b-33": "sangs rgyas byang chub khyod la 'dud //",
    "T02TD2588E:154b-34": "sangs rgyas chags pa khyod la 'dud //",
    "T02TD2588E:154b-35": "sangs rgyas 'dod la phyag 'tshal 'dud //",
    "T02TD2588E:154b-36": "sangs rgyas dgyes pa khyod la 'dud //",
    "T02TD2588E:154b-37": "sangs rgyas rol la phyag 'tshal 'dud //",
    "T02TD2588E:154b-38": "sangs rgyas 'dzum pa khyod la 'dud //",
    "T02TD2588E:154b-39": "sangs rgyas bzhad pa khyod la 'dud //",
    "T02TD2588E:154b-40": "sangs rgyas gsung nyid khyod la 'dud //",
    "T02TD2588E:154b-41": "sangs rgyas thugs la phyag 'tshal 'dud //",
    "T02TD2588E:154b-42": "med pa las byung khyod la 'dud //",
    "T02TD2588E:154b-43": "sangs rgyas 'byung ba khyod la 'dud //",
    "T02TD2588E:154b-44": "nam mkha' las byung khyod la 'dud //",
    "T02TD2588E:154b-45": "ye shes las byung khyod la 'dud //",
    "T02TD2588E:154b-46": "sgyu 'phrul dra ba khyod la 'dud //",
    "T02TD2588E:154b-47": "sangs rgyas rol ston khyod la 'dud //",
    "T02TD2588E:154b-48": "thams cad thams cad khyod la 'dud //",
    "T02TD2588E:154b-49": "ye shes sku nyid khyod la 'dud //",
    "T02TD2588E:154b-50": "zhes bya bas bstod do //",
    "T02TD2588E:155a-0": "gnyis med bdag @155a * //",
    "T02TD2588E:155a-1": "la bsdu ba'o //",
    "T02TD2588E:155a-2": "snying gar padma'i zla ba la //",
    "T02TD2588E:155a-3": "steng na ye shes sems dpa' ste //",
    "T02TD2588E:155a-4": "tshon gang dang 'dra gsal bar bsgom //",
    "T02TD2588E:155a-5": "yi ge aa mchog zla ba la //",
    "T02TD2588E:155a-6": "thugs kar bsam par bya ba yin //",
    "T02TD2588E:155a-7": "ye shes sngags phreng bskor bar bya //",
    "T02TD2588E:155a-8": "aom sarba dha rmm'a bh'a ba /",
    "T02TD2588E:155a-9": "sva bh'a ba bi shuddha /",
    "T02TD2588E:155a-10": "badzra tsakshu aa a'a /",
    "T02TD2588E:155a-11": "aam aa: pra kri ti pa ri shuddha sarba dharmm'a ya du ta /",
    "T02TD2588E:155a-12": "sarba ta th'a ga t'a dzany'a na k'a ya manydzu shr'i pa ri shuddhi t'a mu p'a ng'a ye ta /",
    "T02TD2588E:155a-13": "aa a'a /",
    "T02TD2588E:155a-14": "sarba ta th'a ga t'a hvi da ya ha ra ha ra /",
    "T02TD2588E:155a-15": "aom h'um h'im: bha ga w'ana dzany'a na m'u rti b'a g'i shva ra ma h'a w'a tsa /",
    "T02TD2588E:155a-16": "sarba dharmma ga ga n'a ma la su pa ri shuddha dharmm'a dh'a tu dzny'a na garbha a'a: gsang bar phreng ba sngags la gtad //",
    "T02TD2588E:155a-17": "brgya rtsa brgyad du bzlas par bya //",
    "T02TD2588E:155a-18": "de nas mtshan rnams brjod pa la //",
    "T02TD2588E:155a-19": "ye shes sems dpa' dag la ni //",
    "T02TD2588E:155a-20": "dmigs pa brtan pa gtad nas su //",
    "T02TD2588E:155a-21": "yon tan dag tu brjod pa'o //",
    "T02TD2588E:155a-22": "de yang gal te ma brtan na //",
    "T02TD2588E:155a-23": "g-yeng bar gyur na nus pa chung //",
    "T02TD2588E:155a-24": "de la brtan par gyur pa na //",
    "T02TD2588E:155a-25": "ye shes gnyis med skye yang srid //",
    "T02TD2588E:155a-26": "yon tan dag tu brjod pa yang //",
    "T02TD2588E:155a-27": "theg pa mtha' chos ston mdzad pas //",
    "T02TD2588E:155a-28": "thams cad ngo bo yin shes las //",
    "T02TD2588E:155a-29": "thams cad de dang ldan par ston //",
    "T02TD2588E:155a-30": "de ltar byas shing bstod gyur na //",
    "T02TD2588E:155a-31": "chos sku mtha' dag thob par 'gyur //",
    "T02TD2588E:155a-32": "bsam pa ci 'dod de las 'byung //",
    "T02TD2588E:155a-33": "lha srin ste brgyad dga' 'gyur nas //",
    "T02TD2588E:155a-34": "'dod pa thams cad 'byung ba'o //",
    "T02TD2588E:155a-35": "de nas 'bad pas mtshan brjod 'don //",
    "T02TD2588E:155a-36": "skyo bar mi 'gyur gus par bya //",
    "T02TD2588E:155a-37": "skyo ba dag ni byung pa na //",
    "T02TD2588E:155a-38": "rnal 'byor gnyis su med par bya //",
    "T02TD2588E:155a-39": "aa las stong pa tsam par bya //",
    "T02TD2588E:155a-40": "gsal bar rtog med bsgom par bya //",
    "T02TD2588E:155a-41": "de nas aa ni zhu ba las //",
    "T02TD2588E:155a-42": "thig le dkar po je chung las //",
    "T02TD2588E:155a-43": "ye shes stong pa nyid gsal ba //",
    "T02TD2588E:155a-44": "bying rgod med par gsal ba'o //",
    "T02TD2588E:155a-45": "yang dang yang du gtad la bsgom //",
    "T02TD2588E:155a-46": "snang ba rang bzhin med mthong 'gyur //",
    "T02TD2588E:155a-47": "yang na shes rab 'khor lo ste //",
    "T02TD2588E:155a-48": "bcu drug phyed phyed thig le can //",
    "T02TD2588E:155a-49": "bsam gtan bzhi yi rtse mo can //",
    "T02TD2588E:155a-50": "yan lag med pa'i rtsis las 'das //",
    "T02TD2588E:155a-51": "zhes gsungs pa las /",
    "T02TD2588E:155a-52": "bcu drug phyed brgyad de phyed de //",
    "T02TD2588E:155b-0": "bzhi ni gnas bzhi'i 'khor lo @155b yi //",
    "T02TD2588E:155b-1": "lte pa shes rab 'khor lo ste //",
    "T02TD2588E:155b-2": "bcu gnyis rtsibs can 'khor lo la //",
    "T02TD2588E:155b-3": "sngags kyi rnam par dgod pa ni //",
    "T02TD2588E:155b-4": "aa a'a aam a'a rim par dgod //",
    "T02TD2588E:155b-5": "de nas yang dang yang du dgod //",
    "T02TD2588E:155b-6": "dbus su aa mchog bsam par bya //",
    "T02TD2588E:155b-7": "de nas /",
    "T02TD2588E:155b-8": "snying gar shes rab 'khor lo ni //",
    "T02TD2588E:155b-9": "rtsibs bcu gnyis dang ldan pa la //",
    "T02TD2588E:155b-10": "aa a'a /",
    "T02TD2588E:155b-11": "ai a'i /",
    "T02TD2588E:155b-12": "au a'u /",
    "T02TD2588E:155b-13": "ae aee /",
    "T02TD2588E:155b-14": "ao aoo /",
    "T02TD2588E:155b-15": "aam aa: dbyangs yig bcu gnyis g-yas na bskor nas bkod par bya //",
    "T02TD2588E:155b-16": "lte ba la ni aa mchog gnas //",
    "T02TD2588E:155b-17": "mgrin par shes rab 'khor lo ni //",
    "T02TD2588E:155b-18": "bcu gnyis rtsi bas mchan gnas pa la //",
    "T02TD2588E:155b-19": "lte ba aa bsgom rtsibs rnams la //",
    "T02TD2588E:155b-20": "aa ra pa tsa na /",
    "T02TD2588E:155b-21": "w'a ga'i shva ra /",
    "T02TD2588E:155b-22": "pradzny'a na mar rim pas dgod par bya'o //",
    "T02TD2588E:155b-23": "de nas spyi bo'i 'khor lo la //",
    "T02TD2588E:155b-24": "bcu gnyis rtsi bas la dgod par bya ba ni //",
    "T02TD2588E:155b-25": "sku'i phreng sngags te las sngags so //",
    "T02TD2588E:155b-26": "aa a'a /",
    "T02TD2588E:155b-27": "sarba ta th'a ga ta hri da ya ha ra ha ra aom h'um hr'i:/",
    "T02TD2588E:155b-28": "bha ga w'an dzny'a na m'u rtti /",
    "T02TD2588E:155b-29": "w'a g'i shvar ra ma h'a w'a tsa /",
    "T02TD2588E:155b-30": "sarba dha rma ga ga na /",
    "T02TD2588E:155b-31": "aa ma la su pa ri shuddhu /",
    "T02TD2588E:155b-32": "dha rma dh'a tu dzany'a na garbha a'a: dbus su aa dkar chen po gnas //",
    "T02TD2588E:155b-33": "'og nas ham dkar bzlog nas bsam //",
    "T02TD2588E:155b-34": "dbus na yi ge yod pa ste //",
    "T02TD2588E:155b-35": "bsam gtan bzhi yi rtse mo de la bya //",
    "T02TD2588E:155b-36": "'khor lo nang stong 'od ltar 'dug / yi ge rdul thig gang ltar bsam //",
    "T02TD2588E:155b-37": "dbus kyi thig le'i rang bzhin yin //",
    "T02TD2588E:155b-38": "dga' ba du ma yod pas lta //",
    "T02TD2588E:155b-39": "'khor lo bzhi la shes rab ste //",
    "T02TD2588E:155b-40": "thig le aa wa dh'u t'i thabs //",
    "T02TD2588E:155b-41": "nor bu'i rtse nas h'um la thug / dkar bo 'od du 'dug pa'o ;",
    "T02TD2588E:155b-42": "; de nas byang chub rgyu ba'o //",
    "T02TD2588E:155b-43": "nor gnas tsanda l'i gnas pas //",
    "T02TD2588E:155b-44": "de la gtad de bsam pa'o //",
    "T02TD2588E:155b-45": "'khor lo de ltar gnas pa ni //",
    "T02TD2588E:155b-46": "yan lag bya ba de yin no //",
    "T02TD2588E:155b-47": "med pa rtsis las 'das pa ste //",
    "T02TD2588E:155b-48": "tshad med bsam gtan byed pa'o //",
    "T02TD2588E:155b-49": "de yang tsanta la'i la gtad pas so //",
    "T02TD2588E:155b-50": "me 'bar drong las brten nas byung //",
    "T02TD2588E:155b-51": "aa wa dh'u ti'a lam zhugs nas //",
    "T02TD2588E:155b-52": "lte bar me 'bar thams cad bsregs //",
    "T02TD2588E:155b-53": "de ltar 'khor lo bzhi ka yi //",
    "T02TD2588E:155b-54": "spyi bo'i bde ba ngang gis zhu //",
    "T02TD2588E:155b-55": "'o ma ltar dkar thams cad gang //",
    "T02TD2588E:155b-56": "nor bu phebs nas lte gnas 'dren //",
    "T02TD2588E:156a-0": "rlung dang bstun nas @156a * //",
    "T02TD2588E:156a-1": "yang yang 'dren //",
    "T02TD2588E:156a-2": "de steng sa lus gso bde ba 'byung //",
    "T02TD2588E:156a-3": "snang ba dga' ba ba skye ba'o //",
    "T02TD2588E:156a-4": "bcu drug log po lta bu 'byung //",
    "T02TD2588E:156a-5": "tha mal zag med ye shes skye //",
    "T02TD2588E:156a-6": "skyo'am bsam gtan gtong 'dod na //",
    "T02TD2588E:156a-7": "spyi bor bsdu bar 'dod pa yi //",
    "T02TD2588E:156a-8": "dga' bral song yang nyes mi 'gyur //",
    "T02TD2588E:156a-9": "tha mal thabs las ma byung bas //",
    "T02TD2588E:156a-10": "nyes pa chen po 'ong mi 'gyur //",
    "T02TD2588E:156a-11": "de yang rlung gi brtan thob pa //",
    "T02TD2588E:156a-12": "bya ba rung gi gzhan nas min //",
    "T02TD2588E:156a-13": "tha mal zag med thob pa la //",
    "T02TD2588E:156a-14": "med pa'i tshig 'das de yin no //",
    "T02TD2588E:156a-15": "tha mal gshegs su gsol ba dang //",
    "T02TD2588E:156a-16": "lha yi nga rgyal gnas par bya //",
    "T02TD2588E:156a-17": "spyod pa dge ba gang mos bya //",
    "T02TD2588E:156a-18": "dad yod khro med sbyin par bya //",
    "T02TD2588E:156a-19": "lus ngag yid kyi bya ba kun //",
    "T02TD2588E:156a-20": "bde ba che la ngang gnas bya //",
    "T02TD2588E:156a-21": "ma brjed pa yi bsam gtan bsten //",
    "T02TD2588E:156a-22": "de ltar byas na bla med 'gyur //",
    "T02TD2588E:156a-23": "gzhon nu'i sku 'chang thob par 'gyur //",
    "T02TD2588E:156a-24": "tshe 'di dag la bde bar 'gyur //",
    "T02TD2588E:156a-25": "bdag gis bsags pa'i cho ga yis //",
    "T02TD2588E:156a-26": "'gal ba ma mchis lha la bshags //",
    "T02TD2588E:156a-27": "dge ba'i rtsa ba yid 'ong kun //",
    "T02TD2588E:156a-28": "thams cad 'jam dpal thob par shog /'phags pa 'jam dpal rin po che'i sgrub thabs //",
    "T02TD2588E:156a-29": "dge bsnyen ma grags sbyin mas mdzad pa //",
    "T02TD2588E:156a-30": "smri ti dzny'a na k'i rtis bsgyur ba rdzogs so//"
}