{
    "T16D4389:319a-0": "@319a # // rgya gar skad du /",
    "T16D4389:319a-1": "ku la pra ni dh'a na n'a ma /",
    "T16D4389:319a-2": "bod skad du /",
    "T16D4389:319a-3": "rigs kyi smon lam zhes bya ba /",
    "T16D4389:319a-4": "'phags ma sgrol ma la phyag 'tshal lo //",
    "T16D4389:319a-5": "bdag ni 'chi ba'i dus kyi tshe //",
    "T16D4389:319a-6": "dbang po gsal bar 'chi ba dang //",
    "T16D4389:319a-7": "gnad gcod sdug bsngal med pa dang //",
    "T16D4389:319a-8": "srid pa bar ma do ru yang //",
    "T16D4389:319a-9": "rang byung ye shes rtogs par shog / rang byung ye shes rtogs nas kyang //",
    "T16D4389:319a-10": "gar skye rang dbang yod par shog / gang der skyes pa'i sa der yang //",
    "T16D4389:319a-11": "nyon mongs mtha' dag chung ba yi //",
    "T16D4389:319a-12": "chos ldan rigs su skye bar shog / chos ldan rigs su skyes gnas kyang //",
    "T16D4389:319a-13": "chos ldan grogs dang phrad par shog / chos ldan grogs dang phrad nas kyang //",
    "T16D4389:319a-14": "gtso bo dkon mchog mchod pa dang //",
    "T16D4389:319a-15": "sdom pa gsum la gnas par shog / sdom pa gsum la gnas nas kyang //",
    "T16D4389:319a-16": "stong nyid dam pa bsgom pa dang //",
    "T16D4389:319a-17": "thos pa'i chos rnams dran par shog / thos pa'i chos rnams dran nas kyang //",
    "T16D4389:319a-18": "rang don gtso bor mi byed cing //",
    "T16D4389:319a-19": "'khor ba'i sems can thams cad kyi //",
    "T16D4389:319b-0": "sdug bsngal bdag la smin par shog / sdug @319b bsngal bdag la smin nas kyang //",
    "T16D4389:319b-1": "lus ngag sems la mi gnod cing //",
    "T16D4389:319b-2": "mtshan ma'i spyod pas mi g-yel ba'i //",
    "T16D4389:319b-3": "gzhan don dmigs pa'i sems kyis su //",
    "T16D4389:319b-4": "gzhan don thams cad byed par shog / gzhan don thams cad mthar phyin nas //",
    "T16D4389:319b-5": "ye shes lnga dang ldan pa yi //",
    "T16D4389:319b-6": "sku gsum lhun gyis grub par shog / rigs kyi smon lam zhes bya ba /"
}