{
    "T02D1788:1b-0": "@1b # // rgya gar skad du /",
    "T02D1788:1b-1": "badzra dza pa t'i k'a /",
    "T02D1788:1b-2": "bod skad du /",
    "T02D1788:1b-3": "rdo rje bzlas pa'i rgya cher bshad pa /",
    "T02D1788:1b-4": "bcom ldan 'das dpal rdo rje sems dpa' la phyag 'tshal lo //",
    "T02D1788:1b-5": "dpal gsang ba [dd] 'dus pa'i bshad pa'i rgyud dgongs",
    "T02D1788:1b-6": "pa lung bstan pa las bcom ldan 'das yum yi",
    "T02D1788:1b-7": "ge gsum brda can gyi gsung gis bka' stsal pa",
    "T02D1788:1b-8": "yin la / dgongs pas gsungs pa de bla ma'i man ngag gis rnam par bshad par bya'o //",
    "T02D1788:1b-9": "de la dang po kho nar bcom ldan 'das rdo",
    "T02D1788:1b-10": "rje 'chang ba'i yi ge gsum gyi sngags kyi bdag",
    "T02D1788:1b-11": "nyid la phyag 'tshal bar bya ste /",
    "T02D1788:1b-12": "thog ma med pa las byung ba //",
    "T02D1788:1b-13": "rgyud kyi yi ge gsum bdag po //",
    "T02D1788:1b-14": "sku gsung thugs kyi rdo rje can //",
    "T02D1788:1b-15": "sngags kun dang po phyag 'tshal bstod //",
    "T02D1788:1b-16": "phyag 'tshal nas ni sgra bdag nyid //",
    "T02D1788:1b-17": "yi ge'i phyi mo bzhi bcu dgur //",
    "T02D1788:1b-18": "grags pa dgongs pas gsungs pa 'di //",
    "T02D1788:1b-19": "rgya cher bshad pas rab bshad bya //",
    "T02D1788:1b-20": "dang po gcig ni dgu dbus na //",
    "T02D1788:1b-21": "gang zhig bcu yis ma bcings pa //",
    "T02D1788:1b-22": "de ni bcing med ces bya ste //",
    "T02D1788:1b-23": "de shes pa ni mchog gi gnas //",
    "T02D1788:2a-0": "dbyangs dang gsal byed yi @2a * //",
    "T02D1788:2a-1": "ge ste //",
    "T02D1788:2a-2": "grangs dgu yi ni rjes 'jug pa //",
    "T02D1788:2a-3": "aas bcings phan tshun yang dag sbyor //",
    "T02D1788:2a-4": "gang gis de shes 'gro ba'i bla //",
    "T02D1788:2a-5": "gang gis shes na rnam grol ba'i //",
    "T02D1788:2a-6": "'bras bu phun tshogs grub 'dod pa //",
    "T02D1788:2a-7": "de ni de nyid 'grub 'gyur te //",
    "T02D1788:2a-8": "gzugs med pas na gzugs spangs pa //",
    "T02D1788:2a-9": "'byung ba'i mtha' dang yang dag ldan //",
    "T02D1788:2a-10": "cha la sogs pa bcu drug gnas //",
    "T02D1788:2a-11": "lnga pa lnga dang yang dag ldan //",
    "T02D1788:2a-12": "bzhi ni gsum du nges par sbyar //",
    "T02D1788:2a-13": "yi ge aom bcas ring por bcas//",
    "T02D1788:2a-14": "yon tan sbyor sogs phyis dang mtshungs //",
    "T02D1788:2a-15": "thung du ma lus ngag tu 'gyur //",
    "T02D1788:2a-16": "gcig min du ma ma yin no //",
    "T02D1788:2a-17": "ya yi don gyis gang ci'ang rung //",
    "T02D1788:2a-18": "bya ba'i dngos grub 'dod gyur pas //",
    "T02D1788:2a-19": "ra la sogs pa gsum nyid kyis //",
    "T02D1788:2a-20": "'gro ba'i don la rab tu 'jug / yi ge gang zhig sngar bshad dang //",
    "T02D1788:2a-21": "gang yang mngon par phyogs pa rnams //",
    "T02D1788:2a-22": "bud med skyes pa ma ning ste //",
    "T02D1788:2a-23": "khams la sogs par rab tu brtags //",
    "T02D1788:2a-24": "'og dang steng du bcas par ni //",
    "T02D1788:2a-25": "shes nas blos ni nges par sbyar //",
    "T02D1788:2a-26": "drug bshad bzhi dang gsum dang gcig / dngos med ngo bo gcig las byung //",
    "T02D1788:2a-27": "de ni ya sogs don sbyar na //",
    "T02D1788:2a-28": "dus gsum shes pa'ang 'byung bar 'gyur //",
    "T02D1788:2a-29": "mkhas pas sgyu ma mig 'phrul bzhin //",
    "T02D1788:2a-30": "'gro ba rnams ni dgu mthar sbyar //",
    "T02D1788:2b-0": "brjod @2b pa yi ni sngags 'di dag / dngos med ngo bo las byung ba //",
    "T02D1788:2b-1": "de ni yongs su gyur pa'i gzugs //",
    "T02D1788:2b-2": "lha ru nye bar mtshon pa gang //",
    "T02D1788:2b-3": "brda yis de nyid gsum gnas pa //",
    "T02D1788:2b-4": "rang bzhin bzlas pa'i mtshan nyid do //",
    "T02D1788:2b-5": "ming med brjod du med pa ste //",
    "T02D1788:2b-6": "byang chub sems mchog 'di yin no //",
    "T02D1788:2b-7": "gsum po de nyid gcig gyur pa //",
    "T02D1788:2b-8": "'gro ba med cing 'ong ba med //",
    "T02D1788:2b-9": "'gag med rab tu zhi ba ste //",
    "T02D1788:2b-10": "rtag dang chad pa rnam spangs pa //",
    "T02D1788:2b-11": "dus gsum mkhyen pas ma byas pa'i //",
    "T02D1788:2b-12": "rtog pa nam mkha' dbyer med mtshan //",
    "T02D1788:2b-13": "'di nyid kho na don dam ste //",
    "T02D1788:2b-14": "so so rang rig mtshan nyid do //",
    "T02D1788:2b-15": "bya ba thams cad nyid du yang //",
    "T02D1788:2b-16": "rnal 'byor rig pas nyal sogs pa //",
    "T02D1788:2b-17": "ming med brjod du med pa ste //",
    "T02D1788:2b-18": "dus gsum bzlas pa rtag tu bzla //",
    "T02D1788:2b-19": "de ltar tshigs su bcad pa bcu bzhi po 'di",
    "T02D1788:2b-20": "dag ni gang gi phyir don zab pa nyid yin",
    "T02D1788:2b-21": "pas de'i phyir rnam par dbye bar bya'o //",
    "T02D1788:2b-22": "de la dang po gcig ni zhes bya ba la sogs pa ni sngags btu ba dang /",
    "T02D1788:2b-23": "sngags kyi brda dang /",
    "T02D1788:2b-24": "sngags kyi don dang /",
    "T02D1788:2b-25": "sngags kyi de kho na nyid de bzhin po kho nar bstan par bya'o //",
    "T02D1788:2b-26": "de la sngags thams cad ni a'a li k'a li",
    "T02D1788:2b-27": "las byung ba yin no zhes bya ba ni spyir",
    "T02D1788:2b-28": "sngags btu ba'o // sbrul la sogs pa'i ming can du gsungs te /",
    "T02D1788:2b-29": "aom a'a: h'um sv'a h'a /",
    "T02D1788:2b-30": "zhes bya ba 'di ni sbrul zhes bya ba'i ming can yin te /",
    "T02D1788:2b-31": "ming ni brda yin no //",
    "T02D1788:2b-32": "aa au aom zhes bya ba gsum 'di dag las",
    "T02D1788:2b-33": "aom aa aa dang gcod gnyis las a'a: aam ha",
    "T02D1788:2b-34": "a'u ste 'di dag las h'um //",
    "T02D1788:2b-35": "de ltar de dag gcig tu byas na /",
    "T02D1788:2b-36": "aom a'a: h'um zhes bya ste /",
    "T02D1788:2b-37": "'di ni sngags kyi don no //",
    "T02D1788:2b-38": "mi shigs pa'i yi ge aa las byung bas na",
    "T02D1788:2b-39": "de ni sngags kyi de kho na nyid ces bya'o",
    "T02D1788:2b-40": "// da ni tshigs su bcad pa'i don gsal bar bshad par bya ste /",
    "T02D1788:2b-41": "mi 'jigs pa'i tshul can yi ge dang po don",
    "T02D1788:2b-42": "dam pa ston pa'i sa bon yi ge aa ni",
    "T02D1788:2b-43": "dang po gcig go //",
    "T02D1788:2b-44": "dgu dbus na zhes bya ba ni yi ge phyi",
    "T02D1788:2b-45": "mo sde tshan dgu'i dbus te nang na rjod par",
    "T02D1788:2b-46": "byed pa'i tshul gyis gnas pas na yi ge aa",
    "T02D1788:2b-47": "la bya ste / gang gi phyir de med par brjod par nus pa ma yin te /",
    "T02D1788:2b-48": "aa med du 'gyur ba'i phyir he khe ge nas ji srid pa'i mthar thug pa'o //",
    "T02D1788:2b-49": "na zhes bya ba ni nges pa'o //",
    "T02D1788:2b-50": "de nas aa la sogs pa thung du brgyad de",
    "T02D1788:2b-51": "aa ai au ri li ae ao aom ni sde",
    "T02D1788:2b-52": "tshan gcig go // a'a a'i a'u ra'i la'i aee aoo a'm: gnyis /",
    "T02D1788:2b-53": "ka kha ga gha nga gsum /",
    "T02D1788:2b-54": "tsa tsha dza dzha nya bzhi /",
    "T02D1788:2b-55": "ta tha da dha na lnga /",
    "T02D1788:2b-56": "ta tha da dha na drug / pa pha ba bha ma bdun /",
    "T02D1788:3a-0": "ya ra la @3a * //",
    "T02D1788:3a-1": "wa brgyad /",
    "T02D1788:3a-2": "sha sha sa ha sde tshan dgu'o //",
    "T02D1788:3a-3": "bcu pa ni ming shigs pa ste /",
    "T02D1788:3a-4": "brjod du mi 'dod pa'o //",
    "T02D1788:3a-5": "bcu pa'o 'di dag gis gang ma bcings shing tshig",
    "T02D1788:3a-6": "gi rnam par rtog pa'i sgras gzung du med ces",
    "T02D1788:3a-7": "bya ste / de ltar gyur ba'i rnal 'byor ba de ni 'ching ba med de /",
    "T02D1788:3a-8": "'khor ba pa ma yin par shes shing rtogs par bya'o //",
    "T02D1788:3a-9": "tshig gi rnam par rtog pa dang bral bar de",
    "T02D1788:3a-10": "yang brjod du med pa'i gnas yin pas mchog gi",
    "T02D1788:3a-11": "gnas shes pa yin la de kho na nyid kyi",
    "T02D1788:3a-12": "gnas shes par gyur pa'i phyir te yi ge'i don",
    "T02D1788:3a-13": "no // gcig ni yi ge dgu po chos kyi",
    "T02D1788:3a-14": "phyag rgya'i ngo bo nyid shes rab kyi gzugs so",
    "T02D1788:3a-15": "no // // dang po zhes bya ba ni bskyed pa'i gnas te /",
    "T02D1788:3a-16": "'gro ba ma lus pa 'jug pa'i rgyu yi ge ae'o //",
    "T02D1788:3a-17": "yang de'i dgu dbus na zhes bya ba phung po lnga dang /",
    "T02D1788:3a-18": "'byung ba bzhi'i dbus na rang rig pa'i tshul du'o //",
    "T02D1788:3a-19": "phung po dang khams te bcu po 'di dag gis",
    "T02D1788:3a-20": "gang brtags pa'i tshul gyis ma bcings shing 'khor bar",
    "T02D1788:3a-21": "ma gyur pa'o // ci'i phyir zhe na /",
    "T02D1788:3a-22": "yi ge gsum gyi bdag nyid sku dang gsung dang",
    "T02D1788:3a-23": "thugs gsum po'i ngo bo nyid yin pa'i phyir ro",
    "T02D1788:3a-24": "// de ni ma bcings pa ste /",
    "T02D1788:3a-25": "'khor ba las nges par grol bar shes shing khong du chud par bya'o //",
    "T02D1788:3a-26": "yang de ni mchog gi gnas te /",
    "T02D1788:3a-27": "bde ba chen po'i tshul can yi ge gsum du shes par bya'o zhes pa ste /",
    "T02D1788:3a-28": "spyi'i don no //",
    "T02D1788:3a-29": "dang po gcig ni yi ge aa dang yi ge",
    "T02D1788:3a-30": "a'a la sogs pa'i yi ge phyi mo sde tshan",
    "T02D1788:3a-31": "dgu'i mtshan nyid can gyi dbus na zhes bya ba",
    "T02D1788:3a-32": "ni lus kyi dbus te lte ba'i gan sa na",
    "T02D1788:3a-33": "gnas pa'o // yi ge'i gnas de nas brjod par",
    "T02D1788:3a-34": "gang gis shes shing sgyu ma'i rang bzhin gyis de",
    "T02D1788:3a-35": "gnas pa'o // tshig ste / yi ge'i rnam par",
    "T02D1788:3a-36": "'dris par shes par bya zhing rnal 'byor pas rtogs",
    "T02D1788:3a-37": "gnas pa'o // tshig ste / par bya'o // yang",
    "T02D1788:3a-38": "de'i mchog gi gnas te sgyu ma'i yi ge'i phyi",
    "T02D1788:3a-39": "gnas pa'o // tshig ste / par bya'o // mo",
    "T02D1788:3a-40": "brjod pa'o // shes pa ni rtogs par bya ba",
    "T02D1788:3a-41": "yin no zhes bya ba ste 'di yang spyi'i don",
    "T02D1788:3a-42": "gnas pa'o // tshig ste / par bya'o // mo",
    "T02D1788:3a-43": "brjod pa'o // yin no // dang po gcig ni",
    "T02D1788:3a-44": "zhes bya ba la srog tu gyur pa'i rlung byang",
    "T02D1788:3a-45": "chub kyi sems zhes bya ba ni gcig go //",
    "T02D1788:3a-46": "dang po zhes bya ba ni gtso bor gyur pa'o //",
    "T02D1788:3a-47": "dgu dbus na zhes bya ba ni rlung dgu po thur du sel ba dang /",
    "T02D1788:3a-48": "gyen du rgyu dang /",
    "T02D1788:3a-49": "mnyam du gnas pa dang /",
    "T02D1788:3a-50": "khyab byed dang /",
    "T02D1788:3a-51": "rgyu ba dang /",
    "T02D1788:3a-52": "rnam par rgyu ba dang /",
    "T02D1788:3a-53": "yang dag par rgyu ba dang /",
    "T02D1788:3a-54": "rab tu rgyu ba dang /",
    "T02D1788:3a-55": "nges par rgyu zhes bya ba ste /",
    "T02D1788:3a-56": "dgu'i dbus te nang na'o //",
    "T02D1788:3b-0": "gang rlung bcu po 'di dag gis @3b mngon par",
    "T02D1788:3b-1": "brjod cing sngags kyi tshig tu gyur pa las zhi",
    "T02D1788:3b-2": "ba la sogs pa las kyi tshogs su ma bcings",
    "T02D1788:3b-3": "shing ma zhen pa de ni ma bcings pa ste",
    "T02D1788:3b-4": "/ yi ge gsum po de ni ci 'dod pa'i",
    "T02D1788:3b-5": "las byed pa yin par shes par bya zhing khong",
    "T02D1788:3b-6": "du chud par bya'o //",
    "T02D1788:3b-7": "de ltar gang gis shes shing rig pa de ni mchog gi gnas rlung gi /",
    "T02D1788:3b-8": "de kho na nyid shes pa yin no zhes bya ba ste sbas pa'o //",
    "T02D1788:3b-9": "dang po gcig ni zhes bya ba ni mi shigs",
    "T02D1788:3b-10": "pa brjod du med pa nam mkha'i ngo bo nyid",
    "T02D1788:3b-11": "kyi yi ge ni gcig go //",
    "T02D1788:3b-12": "de ni chos thams cad kyi 'byung ba'i gzhi yin pas na dang po'o //",
    "T02D1788:3b-13": "dgu dbus na zhes bya ba ni da gu'i mtha' yi ge'i gnas na'o //",
    "T02D1788:3b-14": "yang 'byung ba dang dbang po la sogs pa bcu",
    "T02D1788:3b-15": "po 'di dag gis gang ma bcings shing dbang po",
    "T02D1788:3b-16": "dang / yul dang /",
    "T02D1788:3b-17": "rnam par shes pa dang 'brel pas rnam par mi g-yeng ba ste /",
    "T02D1788:3b-18": "de lta bur de ni bcing ba med pa ste /",
    "T02D1788:3b-19": "rnam par mi g-yo ba'i sems yin par shes par bya zhing khong du chud par bya'o //",
    "T02D1788:3b-20": "ye shes can de ni mchog gi gnas chos kyi",
    "T02D1788:3b-21": "dbyings kyi mtshan nyid can shes pa yin no zhes",
    "T02D1788:3b-22": "pa ste 'di yang sbas pa'o //",
    "T02D1788:3b-23": "dang po gcig ces bya ba ni gzhan ma yin",
    "T02D1788:3b-24": "pa'i tshul can gsal zhing rtag tu snang ba 'od",
    "T02D1788:3b-25": "gsal ba gzi ma dangs nyid yin pas thig le'o",
    "T02D1788:3b-26": "// de nyid mi shigs pa zhes bya'o //",
    "T02D1788:3b-27": "chos kyi dbyings kyi 'khor lo rtsibs brgyad pa la",
    "T02D1788:3b-28": "gnas pa shes rab kyi sa bon brjod du med",
    "T02D1788:3b-29": "pa'i yi ge aa ni dang pa'i ye shes so",
    "T02D1788:3b-30": "// dgu dbus na zhes bya ba ni aa ka",
    "T02D1788:3b-31": "tsa ta ta pa ya sha zhes bya ba 'dab",
    "T02D1788:3b-32": "ma brgyad la gnas pa dang /",
    "T02D1788:3b-33": "dgu'i bdag nyid grva dang bcas pa bcus sems rnam",
    "T02D1788:3b-34": "par g-yeng bar byed pa'i rnam par rtog pas ting",
    "T02D1788:3b-35": "nge 'dzin gyi bde ba thob pa lam bcings shing",
    "T02D1788:3b-36": "zhen par mi bya ba ste /",
    "T02D1788:3b-37": "skyes bu dam pa de ni ma bcings pa med de /",
    "T02D1788:3b-38": "yi ge aa zhes bya ba'i brdar btags pa'i 'od",
    "T02D1788:3b-39": "gsal pa'i ye ge dang ldan zhing 'brel pa yin",
    "T02D1788:3b-40": "par shes par bya'o //",
    "T02D1788:3b-41": "de ni mchog gi gnas te gnyis su med pa'i",
    "T02D1788:3b-42": "ye shes su shes par bya ba yin no zhes",
    "T02D1788:3b-43": "bya ba ste ; 'di yang sbas pa nyid do //",
    "T02D1788:3b-44": "dang po zhes bya ba la sogs pa la /",
    "T02D1788:3b-45": "de bzhin du yang lkog ma'i dbus na me'i dkyil 'khor la aom /",
    "T02D1788:3b-46": "snying ga'i padmar chu'i dkyil 'khor la ha /",
    "T02D1788:3b-47": "lte ba'i padmar rlung gi dkyil 'khor la au /",
    "T02D1788:3b-48": "gsang ba'i padmar sa'i dkyil 'khor la a'u /",
    "T02D1788:4a-0": "de ltar 'di dag @4a * //",
    "T02D1788:4a-1": "ma dang bcas pa ste /",
    "T02D1788:4a-2": "dgu po'i dbus lus kyi nang na rtag tu rjod",
    "T02D1788:4a-3": "par byed pa gcig pu ni yi ge h'um ste",
    "T02D1788:4a-4": "/ de ltar sngar bshad pa'i dang po bcu pos ma bcings shing gos par ma gyur pa ste /",
    "T02D1788:4a-5": "srog tu gyur pa'i phyir dang dmigs su med pa'i phyir ro //",
    "T02D1788:4a-6": "de lta bur gyur pa'i yi ge dang po rdo",
    "T02D1788:4a-7": "rje sems dpa'i rang bzhin gang gis shes pa de",
    "T02D1788:4a-8": "ni mi shes pa ma lus pa dang bral pa'i",
    "T02D1788:4a-9": "phyir gnyis su med cing gos pa med pa'i rnal",
    "T02D1788:4a-10": "'byor pa yin par shes par byas la /",
    "T02D1788:4a-11": "de yang mchog gi gnas te /",
    "T02D1788:4a-12": "ye shes lnga'i rang bzhin shes shing rtogs pa yin no zhes pa ste mthar thug pa'o //",
    "T02D1788:4a-13": "yang na dang po zhes bya ba la sogs pa la /",
    "T02D1788:4a-14": "khams phra ba gcig dang sems gnyis su med cing mi 'gyur ba'i shes rab dang /",
    "T02D1788:4a-15": "thabs kyi bdag nyid can gyi snyoms par 'jug pa nyi ma dang zla ba dang /",
    "T02D1788:4a-16": "me'i tshogs dang ldan pa dang 'dres par gyur pa /",
    "T02D1788:4a-17": "stong pa gsum po snang ba la sogs pa snang",
    "T02D1788:4a-18": "ba'i rang bzhin gyis bde ba chen po las byung",
    "T02D1788:4a-19": "ba ni mi shigs pa yin la /",
    "T02D1788:4a-20": "de las byung ba ni sngar bshad pa'i yi ge",
    "T02D1788:4a-21": "cha gsum gsum gyi bdag nyid kyi yi ge gsum",
    "T02D1788:4a-22": "po aom a'a: h'um zhes bya bar brjod pa'i gnas",
    "T02D1788:4a-23": "su gyur pa yin la 'di dag las brjod cing",
    "T02D1788:4a-24": "brjod pa ni sde tshan dgu'i nang na 'dug la",
    "T02D1788:4a-25": "de nyid ni dbugs rngub pa dang 'byung ba la",
    "T02D1788:4a-26": "sogs pa'i sbyor bas myur ba dang /",
    "T02D1788:4a-27": "bar ma dang /",
    "T02D1788:4a-28": "ldang ba'i tshul gyis ldang ba dang 'jug pa dang /",
    "T02D1788:4a-29": "gnas pa'i mtshan nyid kyis dbang po dang yul 'dus",
    "T02D1788:4a-30": "pa bcu pos ma bcings shing rjes su chags par",
    "T02D1788:4a-31": "mi 'gyur ba'o // 'di skad du ste /",
    "T02D1788:4a-32": "lte ba'i dbus te nang nas yi ge'i rnam par",
    "T02D1788:4a-33": "byung ba yi ge gsum ni a'a li k'a li",
    "T02D1788:4a-34": "dang / dbugs 'byung ba dang /",
    "T02D1788:4a-35": "rngub pa dang /",
    "T02D1788:4a-36": "zla ba dang nyi ma dang shes rab dang thabs",
    "T02D1788:4a-37": "'dus pa 'jug pa dang ldang ba nyid kyis bde",
    "T02D1788:4a-38": "ba chen por gnas par rtogs par byas la /",
    "T02D1788:4a-39": "stong ba nyid gsum gyi snang ba las 'das pa'i",
    "T02D1788:4a-40": "'od gsal ba mngon sum du byed pas dbang po",
    "T02D1788:4a-41": "la sogs pa'i shes pa med cing rnam par rtog",
    "T02D1788:4a-42": "pa gcig tu brgyud pas ma bcings par nyin dang",
    "T02D1788:4a-43": "mtshan du yi ge gsum du 'byung bar 'gyur ro",
    "T02D1788:4a-44": "// de lta bu'i yon tan dang ldan pa'i ye shes chen po ni bcing ba med pa ste /",
    "T02D1788:4a-45": "shes rab kyi pha rol tu phyin pa'i ye shes",
    "T02D1788:4b-0": "dang gnyis su med pa'i ye shes yin @4b par",
    "T02D1788:4b-1": "rnal 'byor pa rnams kyis shes par bya'o //",
    "T02D1788:4b-2": "rnal 'byor pa de ni mchog gi gnas te /",
    "T02D1788:4b-3": "lhun gyis grub par 'jug pa'i mthar thug pa yin par shes par bya'o zhes bya ba'i don te /",
    "T02D1788:4b-4": "'di yang mthar thug pa nyid yin no //",
    "T02D1788:4b-5": "bshad pa 'di nyid kyis na mtha' drug gi chig gi char byas pa yin no //",
    "T02D1788:4b-6": "ci'i phyir zhe na /",
    "T02D1788:4b-7": "rtsa ba nyid las dgongs pas bshad pa yin te /",
    "T02D1788:4b-8": "yi ge don gyis dgongs pa min //",
    "T02D1788:4b-9": "spyi yi don gyis drang bar bshad //",
    "T02D1788:4b-10": "de nyid kyis na bde gshegs sgra //",
    "T02D1788:4b-11": "mthar thug pa yi sgra bzhin no //",
    "T02D1788:4b-12": "zhes bya ba'i rim pa 'dis so //",
    "T02D1788:4b-13": "de ltar tshigs su bcad pa dang po'i bshad pa bstan nas /",
    "T02D1788:4b-14": "da ni de nyid kyi don gsal bar bya ba'i phyir /",
    "T02D1788:4b-15": "dbyangs dang zhes bya ba la sogs pa gsungs te /",
    "T02D1788:4b-16": "dbyangs dang /",
    "T02D1788:4b-17": "gsal byed dang /",
    "T02D1788:4b-18": "yi ge ni dbyangs dang gsal byed yi ge ste zhes bya ba ste /",
    "T02D1788:4b-19": "de la dbyangs ni aa la sogs pa'o //",
    "T02D1788:4b-20": "gsal byed ni ka la sogs pa'o //",
    "T02D1788:4b-21": "yi ge ni ya la sogs pa'o //",
    "T02D1788:4b-22": "de rnams kyang /",
    "T02D1788:4b-23": "grangs dgu yi ni rjes 'jug pa //",
    "T02D1788:4b-24": "zhes bya ba thung du dang ring po dang /",
    "T02D1788:4b-25": "sde tshan lnga ste de ltar bdun dang /",
    "T02D1788:4b-26": "ya ra la wa dang /",
    "T02D1788:4b-27": "sha sha sa ha ste /",
    "T02D1788:4b-28": "de ltar grangs dgu'i bgrang ba'i rjes su 'jug pa'i snang tshul can yin pas de skad ces bya'o //",
    "T02D1788:4b-29": "yang na grangs dgu ni mi dmigs pa las byung",
    "T02D1788:4b-30": "ba'i yi ge gsum yin par sngar bshad pa'i phyir",
    "T02D1788:4b-31": "ro // de'i rjes su 'jug pa ni rtsa bar brjod pa'i phyir ro //",
    "T02D1788:4b-32": "de bas na rnal 'byor pa gang sbyor ba'ma rnal",
    "T02D1788:4b-33": "'byor las ye shes dang rnam par shes pa gnyis",
    "T02D1788:4b-34": "po gcig tu gyur par shes rab dang thabs kyis",
    "T02D1788:4b-35": "snyoms par 'jug pa ni aas bcings te /",
    "T02D1788:4b-36": "yi ge aas mi shigs pa'i sgor bcings shing dgongs pa yin te /",
    "T02D1788:4b-37": "snying ga'i kha sbyar gyi dbus na gnas pa'i zla ba dang /",
    "T02D1788:4b-38": "nyi ma'i gzi mdangs kyi dbus na gnas par bsgom pa ste /",
    "T02D1788:4b-39": "de ltar gang zhig gis shes shing rtogs pa de",
    "T02D1788:4b-40": "ni 'gro ba'i zla ma yin te khams gsum gyi",
    "T02D1788:4b-41": "gtso bor gyur pa yin no //",
    "T02D1788:4b-42": "de yang zla ba grags pa'i zhal snga nas kyi /",
    "T02D1788:4b-43": "ji srid yang la ha'i bar //",
    "T02D1788:4b-44": "ka kha gha mtha' na dzha'i bar //",
    "T02D1788:4b-45": "da dha'i mtha' dang ma mthar bcas //",
    "T02D1788:4b-46": "de de'i rtsa ba yi ge gsum //",
    "T02D1788:4b-47": "zhes bshad pa yin no //",
    "T02D1788:4b-48": "gang gis shes na zhes bya ba la sogs pa la /",
    "T02D1788:5a-0": "rnal 'byor pa gang gis sngar bshad pa'i don shes shing rtogs na rnam par grol ba @5a * //",
    "T02D1788:5a-1": "zhes bya ba /",
    "T02D1788:5a-2": "rnam par thar pa ni de'i 'bras bu thob pa ste /",
    "T02D1788:5a-3": "de'i phun sum tshogs pa ni de las gzhan pa",
    "T02D1788:5a-4": "mngon par 'dus ma byas pa nyid kyi dngos grub",
    "T02D1788:5a-5": "rdo rje 'chang ba nyid 'dod cing mngon par dga'",
    "T02D1788:5a-6": "ba de ni rdo rje 'chang ba de nyid 'grub",
    "T02D1788:5a-7": "cing yang dag par 'thob par 'gyur ro //",
    "T02D1788:5a-8": "ci'i phyir zhe na /",
    "T02D1788:5a-9": "gzugs med pas na zhes bya ba ste /",
    "T02D1788:5a-10": "aa las byung ba'i yi ge gsum las so //",
    "T02D1788:5a-11": "de yang gzugs spangs pa ste /",
    "T02D1788:5a-12": "bskyed pa'i rim pa'i bsgom pa dang bral zhing rdzogs",
    "T02D1788:5a-13": "pa'i mtshan nyid can 'ja' tshon lta bu'i gzugs can",
    "T02D1788:5a-14": "zhes bya ba'i don no //",
    "T02D1788:5a-15": "'byung ba'i mtha' dang zhes bya ba la sogs pa la ;",
    "T02D1788:5a-16": "'byung ba'i yi ge ni ya ste sa bon gyi ngo bo nyid yin pa'i phyir ro //",
    "T02D1788:5a-17": "de ni gcig pa ste /",
    "T02D1788:5a-18": "sha sha sa ha ste /",
    "T02D1788:5a-19": "de yang dag par ldan pa ni gnyis pa'o //",
    "T02D1788:5a-20": "cha la sogs pa zhes bya ba la /",
    "T02D1788:5a-21": "cha ni aa la sogs pa dbyangs kyi yi ge bcu drug ste /",
    "T02D1788:5a-22": "de la gnas pa ni gsum pa'o //",
    "T02D1788:5a-23": "lnga pa lnga dang zhes bya ba ni yi ge",
    "T02D1788:5a-24": "ka la sogs pa sde tshan gyi yi ge lnga",
    "T02D1788:5a-25": "ste / de dang yang dag par ldan pa ni bzhi pa'o //",
    "T02D1788:5a-26": "de ltar na bzhi ni ste /",
    "T02D1788:5a-27": "ya dang sha dang aa dang ka'i mtshan nyid can ni gsum du nges par sbyar zhes bya ba /",
    "T02D1788:5a-28": "yi ge gsum dang nges par sbyar zhing yongs su gyur pa'o //",
    "T02D1788:5a-29": "ji ltar zhe na bud med dang /",
    "T02D1788:5a-30": "skyes pa dang /",
    "T02D1788:5a-31": "ma ning gi ngo bo nyid kyis so //",
    "T02D1788:5a-32": "de la aa la sogs pa'i yi ge ni shes",
    "T02D1788:5a-33": "rab pha rol phyin pa'i ngo bo nyid kyi rang",
    "T02D1788:5a-34": "bzhin yin la / de bas na de yongs su",
    "T02D1788:5a-35": "gyur pa'i gzugs can yi ge a'a: ni padma'i rigs",
    "T02D1788:5a-36": "gsung gi rdo rje'i sa bon gyi bdag nyid can",
    "T02D1788:5a-37": "bzhin yin la / no // ka la sogs pa'i",
    "T02D1788:5a-38": "sde tshan nas ha'i mthar thug pa'i yi ge rnams",
    "T02D1788:5a-39": "ni skyes su chen po'i mtshan sum cu rtsa gnyis",
    "T02D1788:5a-40": "kyi thabs kyi gzugs can du gyur pa'i thugs rdo",
    "T02D1788:5a-41": "rje'i sa bon 'byin pa'i mtshan nyid can ni yi",
    "T02D1788:5a-42": "bzhin yin la / no // ge h'um ngo // yi ge aa la sogs pa dang /",
    "T02D1788:5a-43": "ka la sogs pa la yan lag drug tu gyur",
    "T02D1788:5a-44": "pa phyogs gnyi ga la brten par shes rab dang",
    "T02D1788:5a-45": "thabs cig tu gyur pa'i yi ge ma dang ldan",
    "T02D1788:5a-46": "pas sku rdo rje'i sa bon ma ning gi rang",
    "T02D1788:5a-47": "bzhin can ni yi ge aom mo //",
    "T02D1788:5a-48": "de ltar sbar bshad pa'i yi ge sde tshan bzhi",
    "T02D1788:5a-49": "ni gsum du zhes pa ni yi ge gsum du",
    "T02D1788:5a-50": "yongs su gyur pas nges par sbyar bya ste /",
    "T02D1788:5a-51": "de ltar na yi ge gsum 'byung bar 'gyur ro //",
    "T02D1788:5a-52": "da ni 'di nyid kyi yang bsdu pa ni /",
    "T02D1788:5b-0": "yi @5b ge aom bcas zhes bya ba la sogs pa yin te /",
    "T02D1788:5b-1": "aom ni rjes dbyangs te thig le'o //",
    "T02D1788:5b-2": "ring po ni aa'o //",
    "T02D1788:5b-3": "yon tan ni ha dang a'u gcig tu bya ba h'um ngo //",
    "T02D1788:5b-4": "sbyor ba ni yi ge gong ma yang la phyi ma lci ba ste /",
    "T02D1788:5b-5": "dper na aa h'um zhes bya ba'o //",
    "T02D1788:5b-6": "de ltar dang po phyis pas dbye bar bya'o //",
    "T02D1788:5b-7": "ji lta bu la phyi zhe na /",
    "T02D1788:5b-8": "dper na aom a'a: h'um la aa aum las au ma zhes bya gnyis phyi /",
    "T02D1788:5b-9": "a'a: las thig le gnyis dang ring po nyid phyi /",
    "T02D1788:5b-10": "h'um gi aa ha h'um zhes bya ba 'di dag kyang dbyi'o //",
    "T02D1788:5b-11": "thung du ma lus ngag ces bya ba ni /",
    "T02D1788:5b-12": "ngag ma lus pa la rab tu 'jug pa ste /",
    "T02D1788:5b-13": "byed pa'i tshig dang /",
    "T02D1788:5b-14": "byed pa po dang /",
    "T02D1788:5b-15": "rtags dang /",
    "T02D1788:5b-16": "mtshams sbyar ba dang /",
    "T02D1788:5b-17": "skyes bu dang /",
    "T02D1788:5b-18": "bya ba dang /",
    "T02D1788:5b-19": "tshig dang /",
    "T02D1788:5b-20": "bsdus pa dang /",
    "T02D1788:5b-21": "tshogs dang /",
    "T02D1788:5b-22": "gzhan gyi tshig can dang /",
    "T02D1788:5b-23": "bdag gi tshig can dang /",
    "T02D1788:5b-24": "byed pa dang /",
    "T02D1788:5b-25": "de la phan pa la sogs pa 'jig rten dang",
    "T02D1788:5b-26": "'jig rten las 'das pa'i bstan bcos rnams ni yi",
    "T02D1788:5b-27": "ge aa thung du gcig pu yin te /",
    "T02D1788:5b-28": "de bas na chos thams cad kyi sgro 'gyur zhing byed pa yin la ;",
    "T02D1788:5b-29": "de yang thams cad stong ba nyid yin pa'i phyir 'od gsal ba dang /",
    "T02D1788:5b-30": "rtag tu sdang ba'i bdag nyid can dang /",
    "T02D1788:5b-31": "rdo rje 'chang ba'i sa'i mtshan nyid can yin pas /",
    "T02D1788:5b-32": "gcig min du ma yin no //",
    "T02D1788:5b-33": "zhes bya ste /",
    "T02D1788:5b-34": "gcig dang du ma nyid du brtag pa gnyi ga'i",
    "T02D1788:5b-35": "yang tshig gi yul ma yin no zhes bya ba'i",
    "T02D1788:5b-36": "don no // de yang mtshan yang dag par brjod pa las /",
    "T02D1788:5b-37": "aa ni yig 'bru kun gyi mchog / don chen yi ga dam pa yin //",
    "T02D1788:5b-38": "khong nas 'byung ba skye ba med //",
    "T02D1788:5b-39": "tshig tu brjod pa spang pa ste //",
    "T02D1788:5b-40": "brjod pa kun gyi rgyu yi mchog / tshig kun rab tu gsal bar byed //",
    "T02D1788:5b-41": "ces gsungs pa dang /",
    "T02D1788:5b-42": "rdo rje rgyan las kyang /",
    "T02D1788:5b-43": "mar me lta bur 'bar 'gyur ba //",
    "T02D1788:5b-44": "snying gi dbus na mi shigs pa //",
    "T02D1788:5b-45": "mchog tu phra ba'i yi ge ni //",
    "T02D1788:5b-46": "aa ste gtso bo dam pa'o //",
    "T02D1788:5b-47": "zhes gsungs pa yin no //",
    "T02D1788:5b-48": "de bas na 'di nyid ni srog tu gyur pas",
    "T02D1788:5b-49": "nang gi bdag nyid can gyi las bskul ba ni",
    "T02D1788:5b-50": "ya'i don gyis zhes bya ba la sogs pa gsungs",
    "T02D1788:5b-51": "te / ya ni rlung gis bon no //",
    "T02D1788:5b-52": "de'i don gyis zhes bya ba ni rlung gi sbyor ba don du gnyer ba ste /",
    "T02D1788:5b-53": "rlung gi rnal 'byor gyi ye shes thob pa'o //",
    "T02D1788:5b-54": "gang ci 'ang rung zhes bya ba ni zhi ba",
    "T02D1788:5b-55": "la sogs pa'i las kyi dngos grub bsgrub par 'dod",
    "T02D1788:5b-56": "cing don du gnyer ba'o //",
    "T02D1788:5b-57": "'dod pa de ni ra la sogs pa gsum nyid kyis zhes bya ba ste /",
    "T02D1788:6a-0": "ra dang por byas pa gang @6a * //",
    "T02D1788:6a-1": "yin pa'i yi ge ste /",
    "T02D1788:6a-2": "la dang wa rnams ni ra la sogs pa gsum ste /",
    "T02D1788:6a-3": "me dang /",
    "T02D1788:6a-4": "sa dang /",
    "T02D1788:6a-5": "chu'i sa bon no //",
    "T02D1788:6a-6": "de rnams kyis ni 'gro ba'i don zhi ba la",
    "T02D1788:6a-7": "sogs pa'i las kyi sems can gyi don gyi bya",
    "T02D1788:6a-8": "ba la 'jug cing rdzogs par byed pa yin no",
    "T02D1788:6a-9": "// 'di skad ston te /",
    "T02D1788:6a-10": "mi shigs pa'i yi ge las byung ba'i yi ge",
    "T02D1788:6a-11": "gsum po rlung dang lhan cig rgyu bas g-yon dang",
    "T02D1788:6a-12": "g-yas dang gnyis ka dang //",
    "T02D1788:6a-13": "dal ba ste bzhi po me la sogs pa'i dkyil",
    "T02D1788:6a-14": "'khor gyi rim gyis sna'i bu ga gnyis las byung",
    "T02D1788:6a-15": "ba'i dbugs rngub pa dang /",
    "T02D1788:6a-16": "'byung ba'i tshul gyis thun phyed du nang gi dus",
    "T02D1788:6a-17": "bzhi'i rim pas dmar po la sogs pa'i kha dog",
    "T02D1788:6a-18": "bzhi la gnas nas /",
    "T02D1788:6a-19": "padma'i rigs la sogs pa de bzhin gshegs pa bzhi la brten te /",
    "T02D1788:6a-20": "nang gi zhi ba la sogs pa'i las bzhi po bya'o zhes bya ba'i don te /",
    "T02D1788:6a-21": "de yang dgongs pa lung ston pa zhes bya ba gsang ba 'dus pa'i rgyud las /",
    "T02D1788:6a-22": "phyag na rdo rjes gsol pa bcom ldan 'das nang gi dus zhes gang la bgyi /",
    "T02D1788:6a-23": "bcom ldan 'das kyis bka' stsal pa /",
    "T02D1788:6a-24": "lag na rdo rje nang gi dus zhes bya ba",
    "T02D1788:6a-25": "ni gsang ba chen po shin tu gsang ba phra",
    "T02D1788:6a-26": "ba byang chub kyis sems kyis byin gyis brlabs pa",
    "T02D1788:6a-27": "yin te / sems can grol phyir ye shes yin //",
    "T02D1788:6a-28": "sngags rnams grub la dngos grub yin //",
    "T02D1788:6a-29": "zhi dang rgyas pa'i las dag dang //",
    "T02D1788:6a-30": "de bzhin dbang dang mngon spyod la //",
    "T02D1788:6a-31": "bcom ldan 'das bzung ming zhi ba ste //",
    "T02D1788:6a-32": "sems dbyings de bzhin gshegs pa yin //",
    "T02D1788:6a-33": "me tog la dri ji lta bar //",
    "T02D1788:6a-34": "de bzhin 'gro ba'i snying la gnas //",
    "T02D1788:6a-35": "rim ni go rims ji bzhin du //",
    "T02D1788:6a-36": "thun phyed kyi ni dus su gnas //",
    "T02D1788:6a-37": "me dang rlung dang dbang chen dang //",
    "T02D1788:6a-38": "chu ste so so'i dkyil 'khor te //",
    "T02D1788:6a-39": "dmar dang gnag dang de bzhin ser //",
    "T02D1788:6a-40": "dkar po nyid de mdor bsdus pa'o //",
    "T02D1788:6a-41": "zhes gsungs pa yin no //",
    "T02D1788:6a-42": "tshig 'di nyid ni slob dpon zla grags kyi zhal snga nas kyis bshad pa yin no //",
    "T02D1788:6a-43": "'dis ni 'di skad ston par 'gyur te ;",
    "T02D1788:6a-44": "chu'i dkyil 'khor snying ga'i padmar gnas pa de 'byung",
    "T02D1788:6a-45": "ba'i dus su kha dog dkar po'i 'od zer du",
    "T02D1788:6a-46": "byung nas thun phyed du gnas la /",
    "T02D1788:6a-47": "de'i tshe zhi ba'i las bya'o //",
    "T02D1788:6a-48": "dbang chen gyi dkyil 'khor bshad sgo'i padmar gnas te /",
    "T02D1788:6a-49": "de byung ba'i dus su 'od zer ser por byung",
    "T02D1788:6b-0": "nas thun phyed du gnas pa @6b de'i tshe rgyas",
    "T02D1788:6b-1": "pa'i las bya'o // me'i dkyil 'khor ni lkog ma'i",
    "T02D1788:6b-2": "padmar gnas la de byung ba'i dus su 'od zer",
    "T02D1788:6b-3": "dmar por byung nas thun phyed du gnas pa de'i",
    "T02D1788:6b-4": "tshe dbang du bya ba'i las bya'o //",
    "T02D1788:6b-5": "rlung ga dkyil 'khor ni lte bar gnas la de",
    "T02D1788:6b-6": "byung ba'i dus su 'od zer nag por 'byung ste",
    "T02D1788:6b-7": "/ thun phyed du gnas pa de'i tshe drag po'i",
    "T02D1788:6b-8": "las rnams bya'o zhes bya ba ni 'di'i don yin",
    "T02D1788:6b-9": "/ no // yi ge gang zhig ces bya ba la sogs pa la /",
    "T02D1788:6b-10": "yi ge gang sngar te gong du dbyangs dang gsal",
    "T02D1788:6b-11": "byed ces bya ba la sogs pas bshad cing smras",
    "T02D1788:6b-12": "pa dang / de rnams la mngon par phyogs shing",
    "T02D1788:6b-13": "gtso bo'i las dang 'tsham pa yi ge'i sgras gsungs",
    "T02D1788:6b-14": "pa ya ra la wa la sogs pa ste /",
    "T02D1788:6b-15": "de rnams ni yang bud med dang /",
    "T02D1788:6b-16": "skyes pa dang /",
    "T02D1788:6b-17": "ma ning gi dbye bas nang gi bdag nyid can dang /",
    "T02D1788:6b-18": "phyi'i sgrar brjod par 'gyur ro //",
    "T02D1788:6b-19": "de dag kyang /",
    "T02D1788:6b-20": "khams la sogs pa rab tu brtag / ces bya ba khams sam skad kyi dbyings dang /",
    "T02D1788:6b-21": "byed pa'i tshig dang /",
    "T02D1788:6b-22": "byed pa po la sogs par brtag par rab tu 'gyur ro //",
    "T02D1788:6b-23": "'di skad ston te /",
    "T02D1788:6b-24": "aa'i rigs su gyur pa'i phyir rlung gis drangs pa'i",
    "T02D1788:6b-25": "sgra ni a'a li dang k'a li'i rang bzhin te",
    "T02D1788:6b-26": "/ de rnams su byung ba na khams sam skad",
    "T02D1788:6b-27": "byings la sogs pa nas snyan ngag dang gar gyi",
    "T02D1788:6b-28": "bstan bcos la sogs pa 'jig rten pa dang /",
    "T02D1788:6b-29": "shes rab kyi pha rol tu phyin pa la sogs",
    "T02D1788:6b-30": "pa 'jig rten las 'das pa'i bstan bcos rnams 'byung",
    "T02D1788:6b-31": "ngo // de yang lung las /",
    "T02D1788:6b-32": "nam mkha' dang ni rlung byung ba //",
    "T02D1788:6b-33": "brjod pa kha ru phyin par gyur pa'i skra //",
    "T02D1788:6b-34": "gnas gzhan rnams su rab tu phye ba las //",
    "T02D1788:6b-35": "yi ger gyur pa gang yin de sgra yin //",
    "T02D1788:6b-36": "zhes bshad pa yin no //",
    "T02D1788:6b-37": "rnam pa gzhan yang sa dang chu dang me dang",
    "T02D1788:6b-38": "rlung la sogs pa'i khams dang ldan pa'i lus ni",
    "T02D1788:6b-39": "skyes pa dang / bud med dang /",
    "T02D1788:6b-40": "ma ning la sogs pa'i dbye bas khams gsum pa'i a'a li k'a li dang /",
    "T02D1788:6b-41": "zla ba dang /",
    "T02D1788:6b-42": "nyi ma dang /",
    "T02D1788:6b-43": "byang chub kyi sems rin po che 'byung ba'i sems",
    "T02D1788:6b-44": "su gcig tu gyur pa'i bar du brtag pa'i sbyor",
    "T02D1788:6b-45": "bas phung po dang skye mched la sogs par rab",
    "T02D1788:6b-46": "tu brtag pa yin no //",
    "T02D1788:6b-47": "de yang /",
    "T02D1788:6b-48": "'og dang steng du bcas par ni //",
    "T02D1788:6b-49": "zhes bya ba ste /",
    "T02D1788:6b-50": "'og dang steng gi sgras ni yi ge gsum la bya bar bshad do //",
    "T02D1788:6b-51": "de ci'i phyir zhe na /",
    "T02D1788:7a-0": "'og @7a * //",
    "T02D1788:7a-1": "ni lus kyi nang du rlung dang 'dres nas gnas",
    "T02D1788:7a-2": "shing 'jug pa'i mtshan nyid can gyi sku rdo rje'i",
    "T02D1788:7a-3": "sa bon aom mo //",
    "T02D1788:7a-4": "steng ni ldang ba'i mtshan nyid can mi shigs pa",
    "T02D1788:7a-5": "thugs rdo rje'i sa bon nges par 'byung ba'i mtshan",
    "T02D1788:7a-6": "nyid can h'um ngo //",
    "T02D1788:7a-7": "de gnyis ka'i dbus na 'dug pa'i tshul gyis gnas pa gsung rdo rje'i sa bon ni a'a:'o //",
    "T02D1788:7a-8": "de ltar gsum po 'di dag bud med dang /",
    "T02D1788:7a-9": "skyes pa dang /",
    "T02D1788:7a-10": "ma ning gi dbye bas steng dang 'og dang yang dag par bcas shing ldan pa yin te /",
    "T02D1788:7a-11": "'jug pa dang gnas pa dang /",
    "T02D1788:7a-12": "ldang bas rlung rgyu ba'i tshul gyis nyin dang mtshan",
    "T02D1788:7a-13": "du bsgom zhing bsam pa'i sems kyi rgyun gyis shes",
    "T02D1788:7a-14": "shing rtogs par byas nas 'od gsal ba'i mtshan nyid",
    "T02D1788:7a-15": "stong pa nyid du yi ge aa nges par sbyor",
    "T02D1788:7a-16": "ba dang ldan par 'gyur ro zhes bya ba'i don",
    "T02D1788:7a-17": "no // drug bshad ces bya ba la sogs pa la /",
    "T02D1788:7a-18": "de ltar sngar bshad pa'i sngags kyi de kho na",
    "T02D1788:7a-19": "nyid la sogs pa drug bshad ces bya ba srog",
    "T02D1788:7a-20": "la sogs pa'i rlung sems dang bcas pa ni drug",
    "T02D1788:7a-21": "tu bshad cing gsungs so //",
    "T02D1788:7a-22": "de bzhin du bzhi zhes bya ba ni chu la",
    "T02D1788:7a-23": "sogs pa'i dkyil 'khor bzhi 'byung ba na zhi ba",
    "T02D1788:7a-24": "la sogs pa'i las kyi tshogs bzhi pos so //",
    "T02D1788:7a-25": "gsum dang zhes bya ba ni 'jug pa dang /",
    "T02D1788:7a-26": "gnas pa dang lnga ba'i mtshan nyid can gyi sku dang gsung dang thugs kyis bon gyis so //",
    "T02D1788:7a-27": "gcig ces bya ba ni mi g-yo ba'i chos kyi gzugs can mi shigs pa'i yi ge aa'o //",
    "T02D1788:7a-28": "de yang/ dngos med bo gcig las byung //",
    "T02D1788:7a-29": "zhes bya ba ste /",
    "T02D1788:7a-30": "dngos po med pa ni brjod du med par gnas pa'i mtshan nyid can 'od gsal ba'o //",
    "T02D1788:7a-31": "de ltar drug dang bzhi dang gsum dang gcig ces",
    "T02D1788:7a-32": "bya ba la sogs pa 'di dag ni 'od gsal",
    "T02D1788:7a-33": "ba las byung zhing skye bar 'gyur la /",
    "T02D1788:7a-34": "de nyid du thim par 'gyur ro zhes bya ba'i don no //",
    "T02D1788:7a-35": "de yang don 'di nyid dgongs pa'i tshig gis gsungs pa yin no //",
    "T02D1788:7a-36": "ji ltar sprin ni sna tshogs shing //",
    "T02D1788:7a-37": "mdog dang dbyibs ni tha dad pa //",
    "T02D1788:7a-38": "nam mkha'i dbyings su byung nas ni //",
    "T02D1788:7a-39": "de nyid du ni thim par gyur //",
    "T02D1788:7a-40": "zhes bshad pa yin no /",
    "T02D1788:7a-41": "de ni zhes bya ba la sogs pa la sku",
    "T02D1788:7a-42": "dang gsung dang thugs kyi sa bon gyi yi ge",
    "T02D1788:7a-43": "de ni / ya sogs don zhes bya ba ni",
    "T02D1788:7b-0": "ya ra la wa zhes bya ba rlung @7b gi",
    "T02D1788:7b-1": "dkyil 'khor la sogs pa bzhi po'i don gyis zhi",
    "T02D1788:7b-2": "ba la sogs pa'i las la yang dag par sbyar",
    "T02D1788:7b-3": "zhing rnam par bsams na dus gsum shes pa'ang 'byung",
    "T02D1788:7b-4": "bar 'gyur zhes bya ba 'das pa dang /",
    "T02D1788:7b-5": "ma 'ongs pa dang /",
    "T02D1788:7b-6": "da ltar byung ba'i dus gsum du khams gsum po",
    "T02D1788:7b-7": "dag tu gang ci byung ba de thams cad shes",
    "T02D1788:7b-8": "par 'gyur ba'o // 'di skad ston te /",
    "T02D1788:7b-9": "dkyil 'khor re re zhing 'jug pa la sogs pas",
    "T02D1788:7b-10": "yi ge gsum nges par sbyar na dus gsum shes",
    "T02D1788:7b-11": "pa dang ldan par 'gyur ro //",
    "T02D1788:7b-12": "de ltar nges par sbyar ba 'dis mkhas pa ste /",
    "T02D1788:7b-13": "yongs su rdzogs pa'i rnal 'byor ba blo dang ldan",
    "T02D1788:7b-14": "pa dgu mtha' zhes pa 'od gsal ba las byung",
    "T02D1788:7b-15": "ba'i mi shigs pa'i spro bas yi ge gsum du",
    "T02D1788:7b-16": "'gro ba khams gsum pa rmi lam dang sgyu ma",
    "T02D1788:7b-17": "dang mig 'phrul dang 'dra zhing de'i ngo bo nyid",
    "T02D1788:7b-18": "du bya ba ste spro ba dang bsdu ba dang",
    "T02D1788:7b-19": "gzhag par bya'o // brjod pa yin zhes bya ba",
    "T02D1788:7b-20": "'di ni gang sngar bshad pa'i brjod du med pa'i",
    "T02D1788:7b-21": "mtshan nyid can gyi yi ge gsum po 'di ni",
    "T02D1788:7b-22": "gzhag par bya'o // sngags te / de ni brjod",
    "T02D1788:7b-23": "pa zhes bya ba tshig ma lus pa la 'jug",
    "T02D1788:7b-24": "pa'i mtshan nyid can gyi sngags 'byung bar byed pa'i",
    "T02D1788:7b-25": "rtsa ba yin pas na brjod pa zhes bya ba'i",
    "T02D1788:7b-26": "ming du gsungs pa yin no //",
    "T02D1788:7b-27": "de ltar na 'dis ni brjod pa'i rdo rje bzlas pa gsungs pa yin no //",
    "T02D1788:7b-28": "de nyid kyi phyir rang bzhin gyi bzlas pa'i don yang gsungs pa yin te /",
    "T02D1788:7b-29": "de ni yongs su gyur pa zhes bya ba la",
    "T02D1788:7b-30": "sogs pa la yi ge gsum po de yongs su",
    "T02D1788:7b-31": "gyur cing sku dang gsung dang thugs kyi sa bon",
    "T02D1788:7b-32": "gsum po de yongs su gyur cing /",
    "T02D1788:7b-33": "sku dang gsung dang thugs kyi sa bon gsum po",
    "T02D1788:7b-34": "zhu ba las zhal gsum la sogs pa'i rnam pa",
    "T02D1788:7b-35": "can gyi rdo rje 'chang gi sku'i gzugs byung ba",
    "T02D1788:7b-36": "gang yin pa de ni lha yin no zhes nye",
    "T02D1788:7b-37": "bar mtshon pa ste /",
    "T02D1788:7b-38": "me long gi nang gi gzugs brnyan nam 'ja' tshon",
    "T02D1788:7b-39": "nam grib ma'i tshul du brdar btags shing phyag rgya",
    "T02D1788:7b-40": "chen po zhes bya ba'i ming gi brdar btags pa",
    "T02D1788:7b-41": "yin la / de yang de kho na nyid gsum du gnas pa yin zhing /",
    "T02D1788:7b-42": "brjod pa med pa'i yi ge gsum du yang dag",
    "T02D1788:7b-43": "par gnas nas gang zhig byung ba de ni nyid",
    "T02D1788:7b-44": "kyi rang bzhin gyi bzlas pa'i mtshan nyid de ngo",
    "T02D1788:7b-45": "bo nyid kyi bzlas pa de'i mtshan nyid de yin",
    "T02D1788:8a-0": "par bshad do // de nyid ni brjod du med pa'i phyir ming med pa yin @8a * //",
    "T02D1788:8a-1": "zhing ngag gi yul du ma gyur pa yin la /",
    "T02D1788:8a-2": "de ltar tshig tu brjod pa dang bral bas de",
    "T02D1788:8a-3": "nyid ni don dam pa'i byang chub kyi sems sgrib",
    "T02D1788:8a-4": "pa dang bral ba'i ye shes mchog dam pa yin",
    "T02D1788:8a-5": "no zhes bya ba'i don no //",
    "T02D1788:8a-6": "gsum po zhes bya ba la sogs pa la yang",
    "T02D1788:8a-7": "sku dang gsung dang thugs kyi sa bon gyi rang",
    "T02D1788:8a-8": "bzhin gsum po de dag nyid de kho na nyid",
    "T02D1788:8a-9": "kyi gnas su zhugs pas gcig tu gyur cing gnyis",
    "T02D1788:8a-10": "su med de thams cad stong pa dang 'od gsal",
    "T02D1788:8a-11": "ba dang don dam pa dang //",
    "T02D1788:8a-12": "shes rab kyi pha rol tu phyin pa'i ngo bo",
    "T02D1788:8a-13": "nyid bla ma'i zhal nas rtogs par bya ba gnas",
    "T02D1788:8a-14": "bzhi pa'o // 'gro ba med cing 'ong ba med //",
    "T02D1788:8a-15": "ces bya ba ni khams phra ba dang sla ba de'o //",
    "T02D1788:8a-16": "'gag pa med pa ni mi chod pa mi shigs",
    "T02D1788:8a-17": "pa mi tshig pa mi skam pa brtan pa'i rdo",
    "T02D1788:8a-18": "rje'i sku'o // rab tu zhi ba ni 'dod chags",
    "T02D1788:8a-19": "la sogs pa'i nyes pa thams cad kyis ma gos",
    "T02D1788:8a-20": "shing de dag dang bral ba'i phyir ro //",
    "T02D1788:8a-21": "rtag dang chad pa rnam spangs pa //",
    "T02D1788:8a-22": "zhes bya ba ni rtag pa dang mi rtag pa dang /",
    "T02D1788:8a-23": "brtan pa dang mi brtan pa la sogs pa'i rnam",
    "T02D1788:8a-24": "par rtog pa dang bral ba'o zhes bya ba'i don",
    "T02D1788:8a-25": "no // dus gsum zhes bya ba la sogs pa",
    "T02D1788:8a-26": "la dus gsum mkhyen pa zhes bya ba ni 'di",
    "T02D1788:8a-27": "ni dus gsum mkhyen pa rnams kyis kyang kun du",
    "T02D1788:8a-28": "rtog par ma mdzad de /",
    "T02D1788:8a-29": "rtog pa rnam par spang ba de nyid kyi phyir /",
    "T02D1788:8a-30": "dbyer med nam mkha'i mtshan nyid yin //",
    "T02D1788:8a-31": "zhes bya ba yin te /",
    "T02D1788:8a-32": "ji ltar nam mkha' ni ngo bo nyid kyis dngos po med cing thams cad du stong la /",
    "T02D1788:8a-33": "rdo rje la sogs pas kyang mi shigs te bcom ldan 'das kyang de dang 'dra'o //",
    "T02D1788:8a-34": "de bas na /",
    "T02D1788:8a-35": "'di nyid kho na don dam ste //",
    "T02D1788:8a-36": "zhes bya ba yin te bden par gyur pa dang /",
    "T02D1788:8a-37": "so sor rang rig mtshan nyid do //",
    "T02D1788:8a-38": "zhes bya ba rgyu ba dang mi rgyu ba'i mtshan",
    "T02D1788:8a-39": "nyid can gyi so sor rang rig pa rang gis",
    "T02D1788:8a-40": "nyams su myong ba bde ba chen po'i mtshan nyid",
    "T02D1788:8a-41": "kho na zhes bya ba'i don no //",
    "T02D1788:8a-42": "da ni /",
    "T02D1788:8a-43": "bya ba thams cad nyid du yang //",
    "T02D1788:8a-44": "zhes bya ba la sogs pas nye bar bsdus pa ston pa yin te /",
    "T02D1788:8a-45": "sngar bshad pa'i tshul gyis rnal 'byor gyi sbyor ba",
    "T02D1788:8b-0": "shes shing @8b rig pa'i rnal 'byor pa gang yin",
    "T02D1788:8b-1": "pa de ni nyal sogs la zhes nyal ba dang",
    "T02D1788:8b-2": "/ ldang ba dang /",
    "T02D1788:8b-3": "'dug pa dang /",
    "T02D1788:8b-4": "'chag pa la sogs pa'i spyod lam rnam pa bzhir",
    "T02D1788:8b-5": "sems can gyi don bya ba'i las rnams su yang",
    "T02D1788:8b-6": "dus gsum las 'das shing dus gsum med pa /",
    "T02D1788:8b-7": "dus thams cad par ni ming med pa ste tshig gis brjod du med pa dang /",
    "T02D1788:8b-8": "brjod du med pa ste /",
    "T02D1788:8b-9": "gsal ba ma yin zhing brjod pa dang bral bar /",
    "T02D1788:8b-10": "rtag tu zhes pa dus thams cad du yi ge gsum bzlas par bya'o zhes bya ba'i don to //",
    "T02D1788:8b-11": "de yang /",
    "T02D1788:8b-12": "dbugs ni yi ge aom gyis 'jug pa dang /",
    "T02D1788:8b-13": "sngags kyi yi ge a'a:de 'ang bar du gnas //",
    "T02D1788:8b-14": "mthar ni yi ge h'um dang dbugs 'byin byed //",
    "T02D1788:8b-15": "rkan mchu sbyar dang bral bar gsang sngags bzla //",
    "T02D1788:8b-16": "zhes bshad pa yin no //",
    "T02D1788:8b-17": "rdo rje'i snying po shin tu sbas pa gang yin rab gsal bar //",
    "T02D1788:8b-18": "rnam par bshad pa 'di ni rnal 'byor ba'i yul blun po'i min //",
    "T02D1788:8b-19": "dri med bla ma'i lung gang rin chen bzang po'i don du ni //",
    "T02D1788:8b-20": "byas pas 'bras bu rab mchog 'byor cing rnal 'byor",
    "T02D1788:8b-21": "grub par shog / gal te 'di la bsod nams",
    "T02D1788:8b-22": "ni // bdag gis cung zad ci bsags pa //",
    "T02D1788:8b-23": "dpa' bo rdo rjes rab bskul ba //",
    "T02D1788:8b-24": "des ni 'gro ba rgyal bar shog / dgongs pas",
    "T02D1788:8b-25": "bshad pa'i rdo rje bzlas pa rgya cher bshad pa",
    "T02D1788:8b-26": "/ rdo rje slob dpon shr'i shraddny'a ka ra warma'i zhal snga nas kyis mdzad pa rdzogs so /",
    "T02D1788:8b-28": "// / rgya gar gyi mkhan po a'a tsarya shraddh'a ka ra wa rma dang /"
}