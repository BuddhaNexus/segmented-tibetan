{
    "T02TD1983E:166a-0": "@166a # // rgya gar skad du /",
    "T02TD1983E:166a-1": "mandala bi dhi: / bod skad du /",
    "T02TD1983E:166b-0": "dkyil 'khor gyi cho ga / dpal gshin rje @166b gshed po la phyag 'tshal lo //",
    "T02TD1983E:166b-1": "dad pa dang ldan pa /",
    "T02TD1983E:166b-2": "dam tshig dang rang gi brtul zhugs bsrung ba /",
    "T02TD1983E:166b-3": "rnam par rtog pa med cing rgyud gcig pa /",
    "T02TD1983E:166b-4": "bla ma dang rdo rje 'jigs byed la mos pa'i yon tan dang ldan pa'i slob mas /",
    "T02TD1983E:166b-5": "dang por dkyil 'khor dang tshogs kyi mchod pa chen po byas nas /",
    "T02TD1983E:166b-6": "bla ma la gsol ba gdab par bya'o //",
    "T02TD1983E:166b-7": "de nas bla ma khro ba med pa /",
    "T02TD1983E:166b-8": "sngags dang rgyud la mkhas pa /",
    "T02TD1983E:166b-9": "thos pa'i pha rol tu son pa /",
    "T02TD1983E:166b-10": "rgyud 'dir dbang thob pa /",
    "T02TD1983E:166b-11": "dam tshig dang /",
    "T02TD1983E:166b-12": "sdom pa la gnas pa des /",
    "T02TD1983E:166b-13": "dkyil 'khor gyi lha rnams bskyed pa dang /",
    "T02TD1983E:166b-14": "mnyes pa la thug pa byas nas yi ge bcu pa'i snying po 'bum phrag gcig tu bzlas pa bya ste /",
    "T02TD1983E:166b-15": "dang po'i bsnyen pa'o //",
    "T02TD1983E:166b-16": "de nas rgyud las /",
    "T02TD1983E:166b-17": "dur khrod chu bu'i 'gram dag dang //",
    "T02TD1983E:166b-18": "shing gcig drung dang mtshan ma gcig / lam gyi bzhi mdo'i ri bo'i steng //",
    "T02TD1983E:166b-19": "khang stong dang ni ma mo'i gnas //",
    "T02TD1983E:166b-20": "lha gnas 'thab mo'i gnas dag dang //",
    "T02TD1983E:166b-21": "grong 'dab dang ni nags kyi khrod //",
    "T02TD1983E:166b-22": "ces gsungs pa'i gnas gang yang rung bar song nas bdud rtsi 'khyil ba'i sngags bzlas pa'i chus gtor te /",
    "T02TD1983E:166b-23": "der dkyil 'khor gyi lha rnams bsam par byas nas mchod pa dang gtor ma bya ste /",
    "T02TD1983E:166b-24": "sa'i lha mo la bslang ba ni /",
    "T02TD1983E:166b-25": "skyob pa sangs rgyas thams cad kyi //",
    "T02TD1983E:166b-26": "spyod pa'i tshul dang khyad par dang ;",
    "T02TD1983E:166b-27": "/ sa dang pha rol phyin pa la //",
    "T02TD1983E:166b-28": "lha mo khyod ni dpang du gyur //",
    "T02TD1983E:166b-29": "skyob pa sh'akya seng ge yis //",
    "T02TD1983E:166b-30": "ji ltar bdud kyi tshogs bcom pa //",
    "T02TD1983E:166b-31": "de ltar bdag gis bdud bcom nas //",
    "T02TD1983E:166b-32": "bdag ni dkyil 'khor 'dri bar byed //",
    "T02TD1983E:166b-33": "ces brjod nas thal mo sa la brdab pas /",
    "T02TD1983E:166b-34": "sa'i lha mo sku phyed tsam sa las 'thon pa dang /",
    "T02TD1983E:166b-35": "sems can gyi don du dkyil 'khor byed pas bdag las byin cig ces brjod pa las /",
    "T02TD1983E:166b-36": "khyod dkyil 'khor gyi bdag po yin pas /",
    "T02TD1983E:166b-37": "dkyil 'khor gyis shig ces brjod nas /",
    "T02TD1983E:166b-38": "slar yang sa la thim par bsam mo //",
    "T02TD1983E:166b-39": "sa blang pa'i rim pa'o /",
    "T02TD1983E:166b-41": "// / de nas bdud rtsi 'khyil ba'i rnal 'byor du byas te /",
    "T02TD1983E:166b-42": "sa'i lha mo nam mkhar gshegs par bsams la sa brko ste /",
    "T02TD1983E:166b-43": "sa'i ro lnga bsal la /",
    "T02TD1983E:166b-44": "der rin po che lnga dang 'bru lnga dang ldan pa'i bum pa bcug la rang gi sas dgang ngo //",
    "T02TD1983E:166b-45": "de nas dkyil 'khor gyi sa nyis 'gyur du spos kyis chag chag dang /",
    "T02TD1983E:167a-0": "ba'i rnam @167a * //",
    "T02TD1983E:167a-1": "lngas byug par bya'o //",
    "T02TD1983E:167a-2": "de nas rdo rje slob dpon gyis dkyil 'khor gyi dbus su 'dug nas /",
    "T02TD1983E:167a-3": "stong pa nyid sngon du 'gro ba'i lha'i nga rgyal byas te /",
    "T02TD1983E:167a-4": "sa gzhi thams cad stong pa'i rang bzhin las /",
    "T02TD1983E:167a-5": "h'um las rdo rje'i sa gzhir bsgoms nas de'i dbus su rang gi lhag pa'i lha'i nga rgyal du gnas par byas la /",
    "T02TD1983E:167a-6": "slob ma lha'i nga rgyal can dag gis dkyil 'khor bri bar gsol ba gdab par byas nas /",
    "T02TD1983E:167a-7": "rdo rje slob dpon gyis mig tu ma las grub pa'i nyi ma 'bar ba dang /",
    "T02TD1983E:167a-8": "aa las grub pa'i zla ba 'od zer dang ldan pa bsam /",
    "T02TD1983E:167a-9": "rkang pa'i 'og tu h'um las rdo rje rgya gram 'od 'bar ba bsgoms nas /",
    "T02TD1983E:167a-10": "langs te byang shar gyi mtshams nas bskor ba byas te rdo rje'i lta ba dang /",
    "T02TD1983E:167a-11": "rdo rje'i 'gros kyis bgegs gzhom par bya'o //",
    "T02TD1983E:167a-12": "de nas yang dkyil 'khor gyi dbus su 'dug nas /",
    "T02TD1983E:167a-13": "gshin rje gshed kyi nga rgyal du byas te /",
    "T02TD1983E:167a-14": "de'i snying gar gnas pa'i sa bon las byung ba'i khro bo'i phur pa bskyed nas bdag gis ske nas bzung bas phyogs bcu'i bgegs dag la gdab par bya'o //",
    "T02TD1983E:167a-15": "aom gha gha gh'a ta ya gh'a ta ya /",
    "T02TD1983E:167a-16": "sarba du sht'ra na phat phat /",
    "T02TD1983E:167a-17": "k'i la ya k'i ya la ya sarba p'a pam phat phat /",
    "T02TD1983E:167a-18": "h'um h'um h'um badzra k'i la ya /",
    "T02TD1983E:167a-19": "badzra dha rod a'a dzny'a pa ya ti /",
    "T02TD1983E:167a-20": "k'a ya w'a ka tsitta badzra k'i la ya h'um phat /",
    "T02TD1983E:167a-21": "ces bdud rtsi 'khyil ba'i sngags kyis gdab par bya'o //",
    "T02TD1983E:167a-22": "sa bzung ba'i rim pa'o /",
    "T02TD1983E:167a-24": "// / de nas dkyil 'khor gyi dbus su /",
    "T02TD1983E:167a-25": "khru gang ba'i dkyil 'khor zlum por byas nas //",
    "T02TD1983E:167a-26": "lha'i grangs dang mnyam pa'i thig le dri dang ldan par bya ste /",
    "T02TD1983E:167a-27": "me tog re dbus su bzhag pa gdan du dbul bar byas nas ;",
    "T02TD1983E:167a-28": "'khor lo'i rang bzhin bskyed pa dang /",
    "T02TD1983E:167a-29": "dang po bsnyen pa'i dus na spyan drangs pa'i lha rnams mdun gyi nam mkha' la bzhugs pa rnams der spyan drangs te /",
    "T02TD1983E:167a-30": "mchod pa dang bstod pa byas te /",
    "T02TD1983E:167a-31": "mkhyen par gsol ba ni /",
    "T02TD1983E:167a-32": "bcom ldan 'jam dpal rdo rje ni //",
    "T02TD1983E:167a-33": "rig sngags bdag po phyag 'tshal bstod //",
    "T02TD1983E:167a-34": "snying rje yid kyis dkyil 'khor bri //",
    "T02TD1983E:167a-35": "de phyir byin rlabs gnang bar mdzod //",
    "T02TD1983E:167a-36": "dgongs shig sangs rgyas sde dang tshogs /",
    "T02TD1983E:167a-37": "gang gzhan sngags kyi lha tshogs dang //",
    "T02TD1983E:167a-38": "lha rnams bstan la mngon dga' ba'i //",
    "T02TD1983E:167a-39": "dkyil 'khor byin rlabs dngos grub mdzod //",
    "T02TD1983E:167b-0": "ces lan @167b gsum brjod de lha gnas pa'i rim pa'o //",
    "T02TD1983E:167b-1": "de nas dngul lam gser gyi bum pa kha dog dkar por bsgyur ba lha'i grangs dang mnyam pa ste dgu dang /",
    "T02TD1983E:167b-2": "las byed pa dang bcu po de dag tshang bar byas la /",
    "T02TD1983E:167b-3": "dgu la sna tshogs padma'i steng du rang gi mtshan ma bri bar bya'o //",
    "T02TD1983E:167b-4": "las byed pa'i bum par padma'i lha la sna tshogs rdo rje bri bar bya'o //",
    "T02TD1983E:167b-5": "gtso bo'i bum par 'bru lnga dang /",
    "T02TD1983E:167b-6": "rin po che sna lnga dang /",
    "T02TD1983E:167b-7": "sman lnga dang /",
    "T02TD1983E:167b-8": "dri chab bzang pos dgang bar bya'o //",
    "T02TD1983E:167b-9": "gzhan dag tu yang dri'i chus dgang bar bya'o //",
    "T02TD1983E:167b-10": "mgul chings nyis rim bya'o //",
    "T02TD1983E:167b-11": "shing bzang po'i lo mas kha rgyan bya'o //",
    "T02TD1983E:167b-12": "de nas gtso bo'i bum par padma'i steng du cho ga gsum pa las gtso bo'i sku bskyed /",
    "T02TD1983E:167b-13": "phyag rgya bzhi dang ldan par bya /",
    "T02TD1983E:167b-14": "ye shes kyi gtso bo bkug la gzhug / mchod pa dang bstod pa bzlas pa bya /",
    "T02TD1983E:167b-15": "de nas snying ga'i sa bon las byung ba'i 'od zer gyis bkug pa'i sangs rgyas dang bcas pa bdud rtsi chu'i rang bzhin du zhu bar bya'o //",
    "T02TD1983E:167b-16": "de nas bum pa gzhan du yang de bzhin du bskyed pa dang /",
    "T02TD1983E:167b-17": "gzhug pa dang /",
    "T02TD1983E:167b-18": "mchod pa dang /",
    "T02TD1983E:167b-19": "zhu bar byas te gzhag go //",
    "T02TD1983E:167b-20": "las byed pa'i bum par padma'i steng du bskyed pa'i las thams cad pa'i khro bo bskyed pa dang /",
    "T02TD1983E:167b-21": "gzhug pa dang /",
    "T02TD1983E:167b-22": "mchod pa yan chad byas nas bzlas pa byas la zhu bar mi bya ste /",
    "T02TD1983E:167b-23": "de nas bum pa de dag rang gi khang par sba bar bya ste /",
    "T02TD1983E:167b-24": "bum pa gnas pa'i rim pa'o /",
    "T02TD1983E:167b-26": "// / de nas slob ma shar ngos su mandala bya ste /",
    "T02TD1983E:167b-27": "der 'dug nas /",
    "T02TD1983E:167b-28": "rdo rje slob dpon gyi gtso bo'i nga rgyal byas pa la gsol ba gdab pa /",
    "T02TD1983E:167b-29": "ston pa khyod la bdag dga'o //",
    "T02TD1983E:167b-30": "slob dpon khyod ni dgongs su gsol //",
    "T02TD1983E:167b-31": "byang chub chen po'i tshul chen ni //",
    "T02TD1983E:167b-32": "mgon po chen po bdag 'tshal lo //",
    "T02TD1983E:167b-33": "de nyid dam tshig rim pa dang //",
    "T02TD1983E:167b-34": "byang chub sems kyang bdag la stsol //",
    "T02TD1983E:167b-35": "gsum pa skyabs su 'gro ba stsol //",
    "T02TD1983E:167b-36": "thar pa chen po'i grong khyer du //",
    "T02TD1983E:167b-37": "mgon pas bdag ni gzhug par mdzod //",
    "T02TD1983E:167b-38": "ces gsol ba gdab bo //",
    "T02TD1983E:167b-39": "de nas rdo rje slob dpon gyis slob ma'i lag pa nas bzung ste /",
    "T02TD1983E:167b-40": "bu gcig 'dir shog theg chen gyi //",
    "T02TD1983E:167b-41": "cho ga sngags kyi spyod pa'i tshul //",
    "T02TD1983E:167b-42": "khyod la yang dag bstan par bya //",
    "T02TD1983E:167b-43": "khyod kyis tshul chen rnyed par gyis //",
    "T02TD1983E:168a-0": "dus gsum @168a * //",
    "T02TD1983E:168a-1": "sangs rgyas 'byung ba ni //",
    "T02TD1983E:168a-2": "sku gsung thugs kyi rdo rje can //",
    "T02TD1983E:168a-3": "dpag med ye shes thob pa ni //",
    "T02TD1983E:168a-4": "rdo rje gsang sngags smos pa ni //",
    "T02TD1983E:168a-5": "gang zhig mnyam med sngags sbyor bas //",
    "T02TD1983E:168a-6": "sh'akya seng ge skyob pa yis //",
    "T02TD1983E:168a-7": "drag po bdud kyi sde bcom nas //",
    "T02TD1983E:168a-8": "'jig rten mthun par chos kyi ni //",
    "T02TD1983E:168a-9": "'khor lo bskor nas mya ngan 'das //",
    "T02TD1983E:168a-10": "de phyir blo ldan bu khyod kyis //",
    "T02TD1983E:168a-11": "thams cad mkhyen pa'i don thob kyis //",
    "T02TD1983E:168a-12": "zhes brjod do //",
    "T02TD1983E:168a-13": "de nas bya ba'i rgyud la sogs pa dang thun mong gi sdom pa dang /",
    "T02TD1983E:168a-14": "rnal 'byor gyi rgyud bla na med pa'i phas pham pa bcu bzhi dang /",
    "T02TD1983E:168a-15": "sdom pa sbom po drug la sogs pa dag kyang dgod par bya'o //",
    "T02TD1983E:168a-16": "de nas slob ma'i gnas gsum dri'i thig le re re byas te /",
    "T02TD1983E:168a-17": "rdo rje dang /",
    "T02TD1983E:168a-18": "'khor lo dang /",
    "T02TD1983E:168a-19": "padma dag bskyed la /",
    "T02TD1983E:168a-20": "de dag gi lte bar sa bon gsum bsam zhing /",
    "T02TD1983E:168a-21": "aom a'a: h'um zhes pas gnas gsum du rdo rje gzhag par bya'o //",
    "T02TD1983E:168a-22": "de nas so shing me tog gi phreng ba can bdud rtsi 'khyil ba'i sngags kyis btab pa sbyin par byas nas /",
    "T02TD1983E:168a-23": "slob mas rang gi so'i rtsa ba dag brud nas /",
    "T02TD1983E:168a-24": "dkyil 'khor gyi steng du dor te /",
    "T02TD1983E:168a-25": "zhi ba la sogs pa'i las dang dngos grub kyi rtags dag shes par bya'o //",
    "T02TD1983E:168a-26": "srung skud la bdud rtsi 'khyil ba'i sngags kyis mdud pa por te /",
    "T02TD1983E:168a-27": "dpung pa g-yon par gdags par bya'o //",
    "T02TD1983E:168a-28": "de nas ku sha las thams cad pa'i sngags kyis btab pa byin la sngas su byas /",
    "T02TD1983E:168a-29": "shar lho'i mtshams su mgo bstan zhing nyal /",
    "T02TD1983E:168a-30": "rmi lam gyi ltas brtag par bya'o //",
    "T02TD1983E:168a-31": "slob ma gnas pa'i rim pa'o /",
    "T02TD1983E:168a-33": "// / de nas nang par sngar spyan drangs pa'i sngags kyis de bzhin gshegs pa rnams mdun gyi nam mkha' la gshegs su gsol nas thig gi las bya ste /",
    "T02TD1983E:168a-34": "tshon sna lnga'i skud pas so sor bskal pa la /",
    "T02TD1983E:168a-35": "stong pa nyid sngon du 'gro bas yi ge lnga las byung bar bsam /",
    "T02TD1983E:168a-36": "de nas de dag gcig tu bsgril la dri dang bdud rtsi lnga blugs /",
    "T02TD1983E:168a-37": "g-yas g-yon dang dbus su /",
    "T02TD1983E:168a-38": "aom a'a: h'um rim par bkod de /",
    "T02TD1983E:168a-39": "dam tshig gi skud pa'i rim pa'o /",
    "T02TD1983E:168a-41": "// / de nas mdun gyi nam mkha' la bzhugs pa'i rigs lnga'i thugs gnas ye shes kyi skud pa 'od du 'bar ba bsams te /",
    "T02TD1983E:168a-42": "rang gi mig gnyis su nyi ma bsams la de'i steng du dza: dmar po bsam /",
    "T02TD1983E:168b-0": "de @168b nas mig gi rdzi ma lheb lheb byed pas ye shes kyi skud pa dza:sa drangs nas dam tshig gi skud par gzhug / de nas mchod pa lnga dbul lo //",
    "T02TD1983E:168b-1": "ye shes kyi skud pa'i rim pa'o /",
    "T02TD1983E:168b-3": "// / de nas mchod pa dang gtor ma byas te /",
    "T02TD1983E:168b-4": "bskul ba dang bcas te bsgril bar bya'o //",
    "T02TD1983E:168b-5": "de nas rdo rje slob dpon nub tu 'dug nas /",
    "T02TD1983E:168b-6": "rdo rje khu tshur g-yon pas bzung la /",
    "T02TD1983E:168b-7": "gtso bor bsgoms pa'i lte bar khu tshur bzhag la /",
    "T02TD1983E:168b-8": "dza dza dza gsum gyis slob ma'i lag mthil du g-yas pas drangs te byin la tshangs thig dang po gdab /",
    "T02TD1983E:168b-9": "aom badzra sa ma ya s'u tra ma ti kra ma h'um /",
    "T02TD1983E:168b-10": "zhes gyen du btab pa'i sgras de bzhin gshegs pa dag 'gro ba'i don gyi dus la bab par bskul /",
    "T02TD1983E:168b-11": "de nas tshangs thig gnyis pa yang de bzhin du gdab par bya'o //",
    "T02TD1983E:168b-12": "de nas kha dog gcig pa'i skud pa las thams cad par byin gyis brlabs pas sa'i thig btab la /",
    "T02TD1983E:168b-13": "thig de'i steng du ye shes lnga'i thig btab la /",
    "T02TD1983E:168b-14": "snga ma'i thig byin gyis brlab par bya'o //",
    "T02TD1983E:168b-15": "de nas ye shes kyi thig la mchod pa byas slar yang gshegs su gsol lo //",
    "T02TD1983E:168b-16": "de nas las kyi thig ni /",
    "T02TD1983E:168b-17": "dang por sa la tshangs thig dang po btab la /",
    "T02TD1983E:168b-18": "der bya rog rjes gnyis bri'o //",
    "T02TD1983E:168b-19": "de nas gnyis pa btab ste /",
    "T02TD1983E:168b-20": "zur bzhir bya rog rjes bri ste /",
    "T02TD1983E:168b-21": "dang por kun gyi thig shar du gdab /",
    "T02TD1983E:168b-22": "de nas nub /",
    "T02TD1983E:168b-23": "de nas byang /",
    "T02TD1983E:168b-24": "de nas lhor gdab bo //",
    "T02TD1983E:168b-25": "de nas me dang rlung gi grvar /",
    "T02TD1983E:168b-26": "de nas bden bral dang dbang ldan gyi grvar gdab bo //",
    "T02TD1983E:168b-27": "de nas shar gyi tshangs pa'i thig nas lhor tshangs pa'i thig gi snar gdab bo //",
    "T02TD1983E:168b-28": "de nas de bzhin du lho nas nub tu /",
    "T02TD1983E:168b-29": "de nas yang byang /",
    "T02TD1983E:168b-30": "byang nas kyang shar gyi tshangs thig tu gdab bo //",
    "T02TD1983E:168b-31": "de nas nang gi bya rjes bzhir thig bzhag nas /",
    "T02TD1983E:168b-32": "nang gi ngos bzhir btab pas ni pho brang dang /",
    "T02TD1983E:168b-33": "sgo dang /",
    "T02TD1983E:168b-34": "rta babs kyi snam bur gsal bar 'gyur ro //",
    "T02TD1983E:168b-35": "de nas snam bu bzhi po de re re la snam bu bzhi bzhir bgos te /",
    "T02TD1983E:168b-36": "cha chen po bcu drug tu bya'o //",
    "T02TD1983E:168b-37": "de re re la yang cha chung bzhi bzhir bgo bar bya'o //",
    "T02TD1983E:168b-38": "thig de dag gi cha rnam par bgos te /",
    "T02TD1983E:168b-39": "dbus kyi pho brang zlum po dang grva dang sgo la sogs pa kun char bgo bar bya ste /",
    "T02TD1983E:168b-40": "thig gi rim pa'o /",
    "T02TD1983E:168b-42": "// / de nas tshon sna lnga rim par bzhag ste /",
    "T02TD1983E:168b-43": "stong pa nyid sngon du 'gro bas yi ge lnga las bskyed de /",
    "T02TD1983E:168b-44": "dri dang bdud rtsis bsang /",
    "T02TD1983E:169a-0": "de nas snga ma bzhin @169a * //",
    "T02TD1983E:169a-1": "du ye shes kyi tshon mig gi tshon la bstim ste /",
    "T02TD1983E:169a-2": "aom badzra tsi tra sa ma ya stvam /",
    "T02TD1983E:169a-3": "zhes bzlas /",
    "T02TD1983E:169a-4": "de nas byang shar mtshams su dkar ba dang nang nas drangs te mdzub gang bla ma'i lag pa g-yon pas bris la chos kyi dbyings de dag pas na /",
    "T02TD1983E:169a-5": "sems can khams ni rab sgrol byed //",
    "T02TD1983E:169a-6": "rgyal ba 'jam dpal rdo rje nyid //",
    "T02TD1983E:169a-7": "de bzhin gshegs pa kun gyi gnas //",
    "T02TD1983E:169a-8": "zhes brjod nas zangs gzhong la sogs pas dgab par bya'o //",
    "T02TD1983E:169a-9": "de nas dbus nas bri bar bya ste /",
    "T02TD1983E:169a-10": "rgyud nyid las ji skad gsungs pa ni /",
    "T02TD1983E:169a-11": "nam phyed kyi ni dus dag tu //",
    "T02TD1983E:169a-12": "ma he'i gdong gi sbyor ldan pas //",
    "T02TD1983E:169a-13": "gcer bu skra ni lhug par byas //",
    "T02TD1983E:169a-14": "dur khrod sol ba la sogs pas //",
    "T02TD1983E:169a-15": "dkyil 'khor dag ni bri bar bya //",
    "T02TD1983E:169a-16": "gru bzhi pa dang sgo bzhi pa //",
    "T02TD1983E:169a-17": "rta babs bzhi dang yang dag ldan //",
    "T02TD1983E:169a-18": "dril bu dang ni 'phan la sogs //",
    "T02TD1983E:169a-19": "me tog phreng ba rnams kyis brgyan //",
    "T02TD1983E:169a-20": "grva rnams dang ni sgo khyud dang //",
    "T02TD1983E:169a-21": "rdo rje rin chen spras pa dang //",
    "T02TD1983E:169a-22": "de bzhin zla ba phyed pa'o//",
    "T02TD1983E:169a-23": "de dbus 'khor lo bri ba ni //",
    "T02TD1983E:169a-24": "re mig dgu pa zlum po ste //",
    "T02TD1983E:169a-25": "sgo gcig dag tu 'dug nas su //",
    "T02TD1983E:169a-26": "gzhan gyi sgo rnams gcad par bya //",
    "T02TD1983E:169a-27": "zhes gsungs pa de bzhin du bri bar bya ste /",
    "T02TD1983E:169a-28": "dbus lte ba zlum po re mig dgu pa /",
    "T02TD1983E:169a-29": "de'i phyir gru bzhi pa sgo bzhi pa /",
    "T02TD1983E:169a-30": "rta babs dang bcas pa /",
    "T02TD1983E:169a-31": "rdo rje'i phreng ba dang /",
    "T02TD1983E:169a-32": "me'i phreng ba dang /",
    "T02TD1983E:169a-33": "padma'i phreng ba bya'o //",
    "T02TD1983E:169a-34": "mtshan ma bri bar dgod pa yang de'i dbus su ro bri bar bya'o //",
    "T02TD1983E:169a-35": "shar du mgo bo /",
    "T02TD1983E:169a-36": "lhor lag pa /",
    "T02TD1983E:169a-37": "nub tu rgyu ma /",
    "T02TD1983E:169a-38": "byang du rkang pa /",
    "T02TD1983E:169a-39": "shar gyi grvar ka p'a la /",
    "T02TD1983E:169a-40": "lho'i grvar thod pa'i dum bu //",
    "T02TD1983E:169a-41": "nub kyi grvar dur khrod kyi ras /",
    "T02TD1983E:169a-42": "byang gi grvar mdung gi phug pa'i skyes bu'o //",
    "T02TD1983E:169a-43": "'di dag nang gi mtshan ma ste /",
    "T02TD1983E:169a-44": "de nas phyi rol phyag rgya dgod /",
    "T02TD1983E:169a-45": "shar gyi snam bur ni gri gug dang /",
    "T02TD1983E:169a-46": "bhi ti p'a la dang /",
    "T02TD1983E:169a-47": "rtse gsum dang /",
    "T02TD1983E:169a-48": "chu gri dang /",
    "T02TD1983E:169a-49": "gtun shing dang /",
    "T02TD1983E:169a-50": "lcags kyu la sogs pa bri bar bya'o //",
    "T02TD1983E:169a-51": "lho'i snam bu la sta re dang /",
    "T02TD1983E:169a-52": "mda' dang /",
    "T02TD1983E:169a-53": "dbyug to dang /",
    "T02TD1983E:169a-54": "kha tv'am ga dang /",
    "T02TD1983E:169a-55": "'khor lo dang /",
    "T02TD1983E:169a-56": "rdo rje zhags pa la sogs pa bri bar bya'o //",
    "T02TD1983E:169a-57": "nub tu ni rdo rje dang /",
    "T02TD1983E:169a-58": "cang te'u dang /",
    "T02TD1983E:169a-59": "phub dang /",
    "T02TD1983E:169a-60": "gzhu dang /",
    "T02TD1983E:169a-61": "dril bu dang /",
    "T02TD1983E:169a-62": "rlung gis bskyod pa'i ras la sogs pa bri bar bya'o //",
    "T02TD1983E:169a-63": "byang du ni sdigs mdzub dang /",
    "T02TD1983E:169a-64": "'phan rtse gsum pa dang /",
    "T02TD1983E:169a-65": "glang po'i pags pa dang /",
    "T02TD1983E:169b-0": "rdo rje'i @169b tho ba dang /",
    "T02TD1983E:169b-1": "mdung dang /",
    "T02TD1983E:169b-2": "me thab la sogs bri bar bya'o zhes gsungs pa bzhin bri bar bya'o //",
    "T02TD1983E:169b-3": "khyad par du ni sgo bzhi dang /",
    "T02TD1983E:169b-4": "grva bzhir sna tshogs padma'i steng du gri gug bri bar bya'o //",
    "T02TD1983E:169b-5": "dbus su yang ro'i steng du padma'i steng du gri gug bri bar bya'o //",
    "T02TD1983E:169b-6": "dkyil 'khor bri ba'i rim pa'o /",
    "T02TD1983E:169b-9": "// / de nas bum pa dgod de /",
    "T02TD1983E:169b-10": "gtso bo'i dbus su bzhag / gzhan dgu las /",
    "T02TD1983E:169b-11": "las kyi bum pa byang shar du bzhag ste /",
    "T02TD1983E:169b-12": "khyod kyis bgegs bsrung bar gyis shig ces brjod nas /",
    "T02TD1983E:169b-13": "bighn'a ta kri ta bzlas so //",
    "T02TD1983E:169b-14": "gzhan brgyad ni //",
    "T02TD1983E:169b-15": "dang po lha mo bsgom pa de'i sa phyogs sgo dang grva bzhir gzhag go ;",
    "T02TD1983E:169b-16": "/ de nas mchod rdzas ni mi dang /",
    "T02TD1983E:169b-17": "bong bu dang /",
    "T02TD1983E:169b-18": "rnga mo dang /",
    "T02TD1983E:169b-19": "khyi dang /",
    "T02TD1983E:169b-20": "ce spyang dang /",
    "T02TD1983E:169b-21": "ma he dang /",
    "T02TD1983E:169b-22": "glang po la sogs pa dang /",
    "T02TD1983E:169b-23": "gzhan yang ba rgod dang /",
    "T02TD1983E:169b-24": "'ug pa dang /",
    "T02TD1983E:169b-25": "khra dang /",
    "T02TD1983E:169b-26": "bya rog dang /",
    "T02TD1983E:169b-27": "chu skyar dang /",
    "T02TD1983E:169b-28": "thing ril dang /",
    "T02TD1983E:169b-29": "rma bya dang /",
    "T02TD1983E:169b-30": "ne tso la sogs pa'i sha las byas pa'i lha bshos brgyad phyogs mtshams su gzhag / tshil chen po'i mar khu'i mar me brgyad kyang de bzhin du gzhag / sgo bzhi dang grva bzhir khrag sna tshogs pa'i dmar gyi aargha thod pa brgyad gang ba gzhag par bya'o //",
    "T02TD1983E:169b-31": "ma h'a mam sa'i dh'u pe dang /",
    "T02TD1983E:169b-32": "me tog gi snod brgyad dag kyang phyogs mtshams su gzhag par bya'o //",
    "T02TD1983E:169b-33": "slob ma dkyil 'khor du 'jug pa'i dus na grangs dang mthun pa'i gtor ma dang /",
    "T02TD1983E:169b-34": "gzhan yang lha rnams la dbul ba'i tshogs kyi rdzas dang /",
    "T02TD1983E:169b-35": "bdud rtsi lnga dang /",
    "T02TD1983E:169b-36": "ras zung dang bcas pa yang bzhag ste /",
    "T02TD1983E:169b-37": "mchod rdzas kyi rim pa'o /",
    "T02TD1983E:169b-39": "// / de nas rdo rje slob dpon gyis dkyil 'khor gyi cha rkyen thams cad phun sum tshogs par shes nas /",
    "T02TD1983E:169b-40": "rang gi lha'i rnal 'byor la 'jug par bya ste /",
    "T02TD1983E:169b-41": "dang po gnod mdzes kyis bgegs bsal ba'i sbyor ba sngon du byas nas de nas bla ma'i mchod pa dang /",
    "T02TD1983E:169b-42": "stong pa nyid dang /",
    "T02TD1983E:169b-43": "bsod nams dang ye shes kyi yan lag bsgom pa dang /",
    "T02TD1983E:169b-44": "'byung ba rim pa brtsegs dang gzhal yas khang la sogs pa bsgom pa dang /",
    "T02TD1983E:169b-45": "dam tshig gi 'khor lo bskyed pa dang /",
    "T02TD1983E:169b-46": "ye shes kyi 'khor lo spyan drangs pa la mnyes par bya ba dang /",
    "T02TD1983E:169b-47": "mthar snying gar bsdu ba byas nas /",
    "T02TD1983E:169b-48": "sbyang ba dang /",
    "T02TD1983E:169b-49": "'bar ba dang /",
    "T02TD1983E:169b-50": "rtogs pas nang du yongs su tshim par byas te /",
    "T02TD1983E:170a-0": "phyi'i sbyin sreg gis kyang @170a * //",
    "T02TD1983E:170a-1": "mchod nas /",
    "T02TD1983E:170a-2": "de nas stong pa nyid bsgom pa sngon du 'gro bas dkyil 'khor du gzhug pa'i phyir rdo rje slob dpon gyis bsgom par bya ste /",
    "T02TD1983E:170a-3": "ye shes kyi 'khor lo dang 'dres par gyur nas /",
    "T02TD1983E:170a-4": "bsang gtor dang /",
    "T02TD1983E:170a-5": "mchod pa lnga dang /",
    "T02TD1983E:170a-6": "bdud rtsi lnga dang /",
    "T02TD1983E:170a-7": "ras zung thams cad kyang dbul bar bya'o //",
    "T02TD1983E:170a-8": "mchod pa'i rim pa'o /",
    "T02TD1983E:170a-10": "// / de nas slob ma phyi rol du gnas pa de'i drung du bla mas las kyi bum pa khyer te /",
    "T02TD1983E:170a-11": "bighn'a ta kri ta ces brjod cing phyin te /",
    "T02TD1983E:170a-12": "de rnams par snang mdzad du byin gyis brlabs nas /",
    "T02TD1983E:170a-13": "aa kham b'i ra h'um /",
    "T02TD1983E:170a-14": "zhes pas me tog gi phreng ba len du gzhug go //",
    "T02TD1983E:170a-15": "de nas dar dmar po ma rmas pas mig dgab par byas la chus gtor ro //",
    "T02TD1983E:170a-16": "de nas yol ba'i phyi rol du bkug la dri bar bya ste /",
    "T02TD1983E:170a-17": "kye de na gnas pa'i de su zhig ces bya'o //",
    "T02TD1983E:170a-18": "skal ba bzang po bdag lags so zhes so //",
    "T02TD1983E:170a-19": "de nas byang chub tu sems bskyed par byas te /",
    "T02TD1983E:170a-20": "aom bo dhi tsitta autp'a da y'a mi ;",
    "T02TD1983E:170a-21": "zhes brjod nas yol ba'i nang du bkug pa la 'di brjod do //",
    "T02TD1983E:170a-22": "dus 'di nyid du khyod nyid ni //",
    "T02TD1983E:170a-23": "sangs rgyas rigs su chud pas na //",
    "T02TD1983E:170a-24": "nga yis ye shes rdo rje sbyin //",
    "T02TD1983E:170a-25": "des na sangs rgyas 'grub par gsungs //",
    "T02TD1983E:170a-26": "gang zhig 'di nyid ma mthong ba'i //",
    "T02TD1983E:170a-27": "mdun du smra bar smra bar ma byed cig / bag med smras nyams par 'gyur //",
    "T02TD1983E:170a-28": "de bas nan tan gnas par bya'o //",
    "T02TD1983E:170a-29": "zhes snying gar rdo rje bzung la smra bar bya'o //",
    "T02TD1983E:170a-30": "de nas rdo rje spyi bor bzhag la /",
    "T02TD1983E:170a-31": "gtam 'di smra bar ma byed cig / gal te gzhan la smras gyur na //",
    "T02TD1983E:170a-32": "klad pa tshal ba bdun du 'gas //",
    "T02TD1983E:170a-33": "de nas tsandan dang /",
    "T02TD1983E:170a-34": "gur kum la sogs pa dang /",
    "T02TD1983E:170a-35": "bdud rtsi lnga bsres pa'i chu lag par byin te /",
    "T02TD1983E:170a-36": "'di ni khyod kyi dmyal ba'i chu //",
    "T02TD1983E:170a-37": "dam tshig nyams na sreg par byed //",
    "T02TD1983E:170a-38": "dam tshig bsrung na dngos grub thob //",
    "T02TD1983E:170a-39": "'thung zhig rdo rje bdud rtsi 'thung //",
    "T02TD1983E:170a-40": "aom badzra aa mri ta h'um zhes dam bdar ro //",
    "T02TD1983E:170a-41": "de'i rjes la dam tshig thun mong ma yin pa 'di smra bar bya ste /",
    "T02TD1983E:170a-42": "dus 'di nyid nas bu khyod kyi /",
    "T02TD1983E:170a-43": "rdo rje 'dzin pa nga yin te //",
    "T02TD1983E:170a-44": "nga yis ji ltar bka' stsal te //",
    "T02TD1983E:170a-45": "khyod kyis skyo ba med par gyis //",
    "T02TD1983E:170a-46": "gang yang nga la ma mos min //",
    "T02TD1983E:170a-47": "de bzhin mos par ma byas na //",
    "T02TD1983E:170a-48": "bdud kyis bcom nas dmyal bar 'gro //",
    "T02TD1983E:170b-0": "de bas dam tshig gnas @170b par gyis //",
    "T02TD1983E:170b-1": "mna' chu blud pa'i rim pa'o /",
    "T02TD1983E:170b-3": "// / de nas slob ma 'od dpag tu med par bsgom pa la sogs pa'i rim pas gzhan nas bstan pas dbab par bya'o //",
    "T02TD1983E:170b-4": "de nas /",
    "T02TD1983E:170b-5": "ji ltar bsod nams ji bzhin lha'i //",
    "T02TD1983E:170b-6": "rigs kyi bye brag 'di la yang //",
    "T02TD1983E:170b-7": "rigs kyi nang na 'di bzang ngo //",
    "T02TD1983E:170b-8": "de yi dngos grub 'dir byung nas //",
    "T02TD1983E:170b-9": "de yi bsod nams 'dir 'byung ba //",
    "T02TD1983E:170b-10": "de 'dra'i dkyil 'khor 'di la'o //",
    "T02TD1983E:170b-11": "zhes smras nas /",
    "T02TD1983E:170b-12": "pra t'itstsha badzra ho zhes lan gsum brjod de dor ro //",
    "T02TD1983E:170b-13": "lha gang la babs pa dang /",
    "T02TD1983E:170b-14": "lus kyi stod smad la sogs pa'i bye brag las dngos grub bzang ngan dag 'byung par shes par bya ste /",
    "T02TD1983E:170b-15": "me tog ltas kyi rim pa'o //",
    "T02TD1983E:170b-16": "de nas /",
    "T02TD1983E:170b-17": "rdo rje 'dzin pas de ring nyid //",
    "T02TD1983E:170b-18": "khyod ni ye shes mig phye ste //",
    "T02TD1983E:170b-19": "de bzhin thams cad mthong bar gyis //",
    "T02TD1983E:170b-20": "aom dzny'a tsakshu pra be sha phat /",
    "T02TD1983E:170b-21": "des brjodnas rang gsal ba'i sgo nas gtso bo la thung par bstan te /",
    "T02TD1983E:170b-22": "dkyil 'khor du gzhug pa'i rim pa'o //",
    "T02TD1983E:170b-23": "de nas dkyil 'khor gyi bum pa dag chu gcig tu byas te /",
    "T02TD1983E:170b-24": "des slob ma'i spyi bo nas dbang bskur ba sbyin te /",
    "T02TD1983E:170b-25": "aom badzra aa bhi shinyts'a mi /",
    "T02TD1983E:170b-26": "zhes spyi bor chu blugs pas /",
    "T02TD1983E:170b-27": "rigs kyi bdag po mi bskyod pas mgo brgyan par bsam mo //",
    "T02TD1983E:170b-28": "de nas dbu rgyan stong pa nyid mngon du byas nas /",
    "T02TD1983E:170b-29": "aom h'um a'im dzr'am kham lnga las rigs lnga bskyed de /",
    "T02TD1983E:170b-30": "de bzhin gshegs pa lnga po dag der gzhug par byas nas slob ma'i mgo la bzhag nas /",
    "T02TD1983E:170b-31": "aom ratna ku la mu ku ta aa bhi shinyts'a mi /",
    "T02TD1983E:170b-32": "zhes brjod do //",
    "T02TD1983E:170b-33": "dbu rgyan gyi dbang bskur ba'o //",
    "T02TD1983E:170b-34": "de nas rdo rje stong pa nyid las pam las 'od dpag tu med par bskyed nas 'od dpag tu med par bcug la /",
    "T02TD1983E:170b-35": "de gyur pa las rdo rjer gyur pas dbang bskur bar bya ste /",
    "T02TD1983E:170b-36": "aom badzra aa bhi shi nyts'a mis lag pa g-yas par rdo rje sbyin no //",
    "T02TD1983E:170b-37": "de nas dril bu yang snga ma bzhin //",
    "T02TD1983E:170b-38": "aa mo gha siddhir bskyed pa dang /",
    "T02TD1983E:170b-39": "gzhug pa byas te gyur pas dbang sbyin te /",
    "T02TD1983E:170b-40": "lag pa g-yon par dril bu sbyin par bya ste /",
    "T02TD1983E:170b-41": "aom badzra aa dhi pa ti aa dhi shinyts'a mi zhes bdag po'i dbang sbyin no //",
    "T02TD1983E:170b-42": "de nas rdo rje dang dril bu gnyis slob ma'i spyi bor bsnol te bzung la /",
    "T02TD1983E:171a-0": "ming gi dbang rnam par snang mdzad kyi rang bzhin chos kyi dbyings rnam par dag pa'i rang bzhin bdag @171a * //",
    "T02TD1983E:171a-1": "nyid sbyin par bya ste /",
    "T02TD1983E:171a-2": "badzra n'a ma aa bhi shinytsa /",
    "T02TD1983E:171a-3": "zhes pas sbyin te /",
    "T02TD1983E:171a-4": "kye dpal che ge mo zhes lha gang la bab pa'i zhabs kyis mtshan pa'i ming gi dbang sbyin no //",
    "T02TD1983E:171a-5": "dbang lnga po 'di ni rigs lnga'i dbang ngo //",
    "T02TD1983E:171a-6": "de nas slob dpon gyi dbang sbyin par bya ste /",
    "T02TD1983E:171a-7": "bdag dang gzhan gyi don byed pa ni rdo rje slob dpon gyi dbang yin te /",
    "T02TD1983E:171a-8": "thugs rje'i bdag pos stsal du gsol zhes zhu'o //",
    "T02TD1983E:171a-9": "de nas h'um las rdo rjer bsgoms te /",
    "T02TD1983E:171a-10": "thog ma tha ma med sems dpa'i //",
    "T02TD1983E:171a-11": "rdo rje sems dpa' dga' ba che //",
    "T02TD1983E:171a-12": "kun du bzang po thugs kyi bdag / rdo rje snying po thugs kyi gtso //",
    "T02TD1983E:171a-13": "zhes brjod nas sbyin no //",
    "T02TD1983E:171a-14": "de nas aa las dril bu bskyed de /",
    "T02TD1983E:171a-15": "'di ni sangs rgyas thams cad kyi //",
    "T02TD1983E:171a-16": "shes rab dbyangs kyi rjes 'gror 'dod //",
    "T02TD1983E:171a-17": "rtag par khyod kyis bzung ba yin //",
    "T02TD1983E:171a-18": "rgyal ba'i byang chub mchod par gyis //",
    "T02TD1983E:171a-19": "zhes lag pa g-yon par sbyin no //",
    "T02TD1983E:171a-20": "srid pa'i tshig dag brjod de des dkrol lo //",
    "T02TD1983E:171a-21": "de nas slob ma yi dam gyi lha'i sku phyag rgya bsgom pa byin te sku'i dbang sbyin no //",
    "T02TD1983E:171a-22": "de nas gzhal yas khang gi rnam par dag pa dang lha'i rnam par dag pa bshad nas /",
    "T02TD1983E:171a-23": "de nas gnang pa sbyin te /",
    "T02TD1983E:171a-24": "'jig rten khams ni ma lus par //",
    "T02TD1983E:171a-25": "ji ltar 'dul ba'i 'khor lo bskor //",
    "T02TD1983E:171a-26": "zhes so //",
    "T02TD1983E:171a-27": "de nas brtul zhugs sbyin par bya ste /",
    "T02TD1983E:171a-28": "'di de sangs rgyas thams cad kyi //",
    "T02TD1983E:171a-29": "rdo rje sems dpa'i phyag na gnas //",
    "T02TD1983E:171a-30": "rtag par khyod kyis gzung bar gyis //",
    "T02TD1983E:171a-31": "phyag na rdo rje'i brtul zhugs yin //",
    "T02TD1983E:171a-32": "rdo rje byin nas brtul zhugs brtan pa'o //",
    "T02TD1983E:171a-33": "de nas slob dpon sangs rgyas kyi skur bskyed de /",
    "T02TD1983E:171a-34": "bla gos kyi mtha' ma g-yon pas bzung ba'i khu tshur snying gar bzung bas /",
    "T02TD1983E:171a-35": "g-yas pa mchog sbyin du byas la lung bstan par bya ste /",
    "T02TD1983E:171a-36": "sangs rgyas dang byang chub sems dpa' dang 'phags pa rnams kyis mgrin gcig tu /",
    "T02TD1983E:171a-37": "rdo rje 'dzin pa lung bstan gyis //",
    "T02TD1983E:171a-38": "sngags kyi dngos grub dang bar gyis //",
    "T02TD1983E:171a-39": "zhes lung bstan pa sbyin par bya'o //",
    "T02TD1983E:171a-40": "de nas skyabs sbyin byas te /",
    "T02TD1983E:171a-41": "'dod chags bral ba lta bu yi //",
    "T02TD1983E:171a-42": "khams gsum na yang sdig med de //",
    "T02TD1983E:171a-43": "de bas 'dod la chags bral bas //",
    "T02TD1983E:171a-44": "khyod kyis nam yang ma byed cig / bde chen theg pa 'di la ni //",
    "T02TD1983E:171a-45": "phyi nas shi ba yod med de //",
    "T02TD1983E:171a-46": "sdug bsngal srid la mya ngan 'das //",
    "T02TD1983E:171b-0": "srid pa brtan @171b du dngos grub 'gyur //",
    "T02TD1983E:171b-1": "rang ba dag yongs su dor nas ni //",
    "T02TD1983E:171b-2": "dka' thub spyad par mi bya ste //",
    "T02TD1983E:171b-3": "ji ltar bde bar bzung nas ni //",
    "T02TD1983E:171b-4": "sangs rgyas dngos grub thob par 'gyur //",
    "T02TD1983E:171b-5": "de ltar slob dpon dkyil 'khor ni //",
    "T02TD1983E:171b-6": "sngags dang rgyud kyi phrin las can //",
    "T02TD1983E:171b-7": "sangs rgyas dang ni byang chub sems //",
    "T02TD1983E:171b-8": "snying rje'i dbang gis sems can don //",
    "T02TD1983E:171b-9": "khyod kyis dkyil 'khor cho ga dag / brtson par bri dang rgyud la ni //",
    "T02TD1983E:171b-10": "nyan dang bsgrub pa dag tu gyis //",
    "T02TD1983E:171b-11": "zhes skyabs sbyin no //",
    "T02TD1983E:171b-12": "dbang de ltar rdzogs nas /",
    "T02TD1983E:171b-13": "dkyil 'khor dang /",
    "T02TD1983E:171b-14": "slob dpon la sgra dang /",
    "T02TD1983E:171b-15": "rol mo'i bye brag gis bskor ba dang //",
    "T02TD1983E:171b-16": "mchod pa byas nas /",
    "T02TD1983E:171b-17": "dkyil 'khor gyi lha rnams rang gi snying gar bkod pa byas nas /",
    "T02TD1983E:171b-18": "nang gi sbyin sreg gis tshim par bya'o //",
    "T02TD1983E:171b-19": "gtor ma yang bya'o //",
    "T02TD1983E:171b-20": "de nas gsang ba dang /",
    "T02TD1983E:171b-21": "shes rab dang ye shes kyi dbang bskur ba ni /",
    "T02TD1983E:171b-22": "bla ma'i zhal las shes par bya'o //",
    "T02TD1983E:171b-23": "dpal 'jam pa'i rdo rje zhes bya ba'i dkyil 'khor gyi cho ga slob dpon chen po dpal don yod pa'i zhabs kyis mdzad pa rdzogs so /",
    "T02TD1983E:171b-25": "// / pandi ta de nyid dang /",
    "T02TD1983E:171b-26": "lo ts'a ba rdo rje grags kyis bsgyur ba'o//"
}