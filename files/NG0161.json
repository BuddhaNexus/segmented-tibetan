{
    "NG0161:0": "(3)@#// gshegs pa thams cad srung ba po gnod sbyin gyi",
    "NG0161:2": "pa yin no zhes shes par bya'o //",
    "NG0161:3": "de nas phyag rgya thams cad bcing bar bya zhing bsgrub par bya'o //",
    "NG0161:4": "de nas mchod la de bzhin du yang dag par tshim par byas nas /",
    "NG0161:5": "shes rab kyi pha rol tu phyin pa'i tshul 'di lan cig brjod la slar dbyung bar bya'o //",
    "NG0161:6": "de bzhin phyag rgya bcing ba la sogs pa'i cho",
    "NG0161:7": "ga rgyas pa ni dang po la sogs pa'i dkyil",
    "NG0161:8": "'khor thams cad du bya'o //",
    "NG0161:9": "phyag na rdo rje dkyil 'khor ro //",
    "NG0161:10": "sgrub pa dang dngos grub kyang de bzhin no //",
    "NG0161:11": "ma bsgrubs par yang dang po ci lta ba bzhin no //",
    "NG0161:12": "gdug pa thams cad 'dul ba la ni rdo rje mche ba'i phyag rgyas so //",
    "NG0161:13": "sems can thams cad gdul ba la ni khro bas ha ha zhes dgod cing 'dul bas so //",
    "NG0161:14": "nyan thos dang rang sangs rgyas kyi 'dod chags dang",
    "NG0161:15": "bral ba las ltung bar bya ba la ni chos",
    "NG0161:16": "gos dang snam sbyar gyi sbyin sreg gis so //",
    "NG0161:17": "dbang bskur ba thams cad dbrog pa la ni khams thams cad kyi phye ma'i sbyin sreg gis so //",
    "NG0161:18": "thams cad rgyas gdab pa la ni rdo rje khu tshur gyi phyag rgyas so //",
    "NG0161:19": "thams cad bcad pa la ni gzugs brnyan byas nas gtub pas so //",
    "NG0161:20": "ma rungs pa thams cad kyi dkyil 'khor rnam par",
    "NG0161:21": "gzhig pa la ni rdo rje bzung nas 'jug par",
    "NG0161:22": "bya'o // mchod pa thams cad rnam par gzhig pa la ni khros nas bzlas brjod bya'o //",
    "NG0161:23": "thams cad skrag par bya ba la ni 'jigs byed kyi lta bas blta bar bya'o //",
    "NG0161:24": "bde ba chen po rdo rje don yod pa'i dam tshig gi rtog pa'i rgyal po chen po las */",
    "NG0161:25": "rdo rje dam tshig ces bya ba'i rtog pa'i rgyal po chen po rdzogs so //",
    "NG0161:26": "rdo rje gnod sbyin gyi rtog pa'o // // de",
    "NG0161:27": "nas bcom ldan 'das de bzhin gshegs pa chos thams",
    "NG0161:28": "cad kyi mnyam pa nyid la gnas pas yang chos",
    "NG0161:29": "thams cad kyi mchog ces bya ba shes rab kyi",
    "NG0161:30": "pha rol tu phyin pa'i tshul 'di bshad do //",
    "NG0161:31": "chos thams cad mnyam pa nyid pas shes rab kyi pha rol tu phyin pa mnyam pa nyid do //",
    "NG0161:32": "thams cad don nyid pas shes rab kyi pha rol tu phyin pa don nyid do //",
    "NG0161:33": "thams cad chos nyid pas shes rab kyi pha rol tu phyin pa chos nyid do //",
    "NG0161:34": "thams cad las nyid pas shes rab kyi pha rol tu phyin pa las nyid du rig par bya'o //",
    "NG0161:35": "de nas bcom ldan 'das lag na rdo rje de",
    "NG0161:36": "bzhin gshegs pa dang byang chub sems dpa' thams cad",
    "NG0161:37": "kyi don yod pa'i dam tshig gi dkyil 'khor byin",
    "NG0161:38": "gyis rlob pa zhes bya ba'i ting nge 'dzin la",
    "NG0161:39": "snyoms par zhugs nas /",
    "NG0161:40": "don yod pa thams cad kyi dam tshig ces bya ba'i snying po 'di smras so //",
    "NG0161:41": "hu~m /",
    "NG0161:42": "de nas 'di gsungs pa tsam gyis de bzhin gshegs",
    "NG0161:43": "pa thams cad la sogs pa dkyil 'khor thams cad",
    "NG0161:44": "thugs las byung ste /",
    "NG0161:45": "dam tshig gi de kho na nyid kyi rdo rje'i dkyil 'khor @#//",
    "NG0161:46": "chen po der zhugs par gyur to //",
    "NG0161:47": "de nas phyag na rdo rjes bcom ldan 'das kyi zhabs gnyis la nges par btud de /",
    "NG0161:48": "dam tshig chen po'i dkyil 'khor 'di gsungs so //",
    "NG0161:49": "dkyil 'khor chen po bris la /",
    "NG0161:50": "dkyil 'khor gyi gnas brgyad du rdo rje khams gsum",
    "NG0161:51": "rnam par rgyal ba la sogs pa'i dkyil 'khor so",
    "NG0161:52": "sor gzhag go / de nas bcom ldan 'das phyag",
    "NG0161:53": "na rdo rje dam tshig thams cad kyi rdo rje",
    "NG0161:54": "byin gyis rlob pa zhes bya ba'i ting nge 'dzin",
    "NG0161:55": "la snyoms par zhugs nas /",
    "NG0161:56": "dam tshig thams cad kyi rdo rje zhes byaba'i dkyil 'khor 'di gsungs so //",
    "NG0161:57": "dkyil 'khor chen po'i tshul du phyi'i dkyil 'khor bris la /",
    "NG0161:58": "de'i dbus su rdo rje'i 'khor lo bris nas /",
    "NG0161:59": "'khor lo'i gnas rnams su dkyil 'khor chen po la sogs pa bri bar bya ba'o //",
    "NG0161:60": "thams cad kyang dkyil 'khor brgyad pa'i thig btab cing */",
    "NG0161:61": "sems dpa' chen po gzhag par bya'o //",
    "NG0161:62": "phyi'i dkyil 'khor du phyi rol gyi rdo rje'i rigs ci ltar rjes su mthun par bri bar bya'o //",
    "NG0161:63": "sgo rnams su ni rigs bzhi'i mtshan ma rnams gzhag par bya'o //",
    "NG0161:64": "de nas dam tshig chen po'i de kho na nyid",
    "NG0161:65": "kyi rdo rje'i dkyil 'khor chen po'i tshul gyis dkyil",
    "NG0161:66": "'khor gyi cho ga thams cad rgyas par bya'o //",
    "NG0161:67": "dam tshig chen po'i rdo rje'i de kho na nyid",
    "NG0161:68": "kyi dam tshig ces bya ba'i rtog pa'i rgyal po",
    "NG0161:69": "chen po las / bde ba thams cad kyi dam",
    "NG0161:70": "tshig ces bya ba'i rtog pa'i rgyal po chen po",
    "NG0161:71": "chen po las / rdzogs so // rigs bsdus pa'i",
    "NG0161:72": "rtog pa'o // // de nas bcom ldan 'das de",
    "NG0161:73": "bzhin gshegs pa thams cad rnam par snang mdzad gyis",
    "NG0161:74": "yang sems can thams cad byin gyis rlob pa zhes",
    "NG0161:75": "bya ba shes rab kyi pha rol tu phyin pa'i",
    "NG0161:76": "tshul 'di bshad do //",
    "NG0161:77": "byang chub sems dpa' sems dpa' chen po kun du",
    "NG0161:78": "bzang po thams cad kyi rang bzhin yin pas sems",
    "NG0161:79": "can thams cad ni de bzhin gshegs pa'i snying po",
    "NG0161:80": "can no // thams cad rdo rje'i snying pos dbang bskur ba nyid pas /",
    "NG0161:81": "sems can thams cad ni rdo rje'i snying po can no //",
    "NG0161:82": "ngag thams cad rab tu byung bas sems can thams cad ni chos kyi snying po can no //",
    "NG0161:83": "sems can thams cad kyi bya ba byed pa la",
    "NG0161:84": "sbyor bas sems can thams cad ni las kyi snying",
    "NG0161:85": "po can no // de nas phyi rol gyi rdo rje'i rigs rnams kyis ca co'i sgra phyung nas /",
    "NG0161:86": "chos nyid kyi don rgya cher ston cing snying po phul te /",
    "NG0161:87": "de nas rdo rje'i dbang phyug chen pos rang gi",
    "NG0161:88": "de kho na nyid kyi snying po 'di phul lo",
    "NG0161:89": "// tri /",
    "NG0161:90": "de nas dkyil 'khor bshad par bya ste /",
    "NG0161:91": "kun nas zlum po thig gsum pa dkyil 'khor chen po sgo bzhi pa /",
    "NG0161:92": "mtshams rnams su mdung rtse gsum pa bri bar bya'o //",
    "NG0161:93": "de'i dbus su dbang phyug chen po bri bar bya'o //",
    "NG0161:94": "de'i logs thams cad du tshogs brgyad po bri bar bya ste /",
    "NG0161:95": "'di lta ste nag po chen po dang */",
    "NG0161:96": "dga' byed dbang phyug dang */",
    "NG0161:97": "dril chen @#//",
    "NG0161:98": "dang */",
    "NG0161:99": "gar gyi dbang phyug rnams ni phyogs rnams su'o //",
    "NG0161:100": "mtshams rnams su ni thod pa bzang po dang */",
    "NG0161:101": "gtum po'i dbang phyug dang */",
    "NG0161:102": "lag na kha t+wa~m ga dang */",
    "NG0161:103": "ba glang rna ba'i dbang phyug go / thig gi mtshams rnams su ni /",
    "NG0161:104": "ma mo'i tshogs thams cad gnas ji lta ba bzhin du bri bar bya'o //",
    "NG0161:105": "sgo rnams su ni dbyug pa'i dbang phyug dang */ mgo'i dbang phyug dang *//",
    "NG0161:106": "dril rna dang */",
    "NG0161:107": "drag po chen po'o //",
    "NG0161:108": "phyi rol du ni 'byung po rnams dang */",
    "NG0161:109": "yi ge rnams bri bar bya'o //",
    "NG0161:110": "de nas slob dpon thal ba gtsang mas lus bskus shing gos gtsang ma bgos te /",
    "NG0161:111": "mdung rtse gsum gyi mtshan ma gzhag par bya'o //",
    "NG0161:112": "zhugs nas kyang snying po bzlas par bya'o //",
    "NG0161:113": "de nas slob ma de bzhin du bcug la lag",
    "NG0161:114": "par mdung rtse gsum pa byin nas chos bshad par",
    "NG0161:115": "bya'o // sems can kun la phan phyir dang *//",
    "NG0161:116": "bstan pa thams cad bsrung phyir dang *//",
    "NG0161:117": "'dod kun bdag po nyid kyi phyir //",
    "NG0161:118": "drag po'i las la gnas par gyis //",
    "NG0161:119": "de nas phyag rgya'i ye shes bslabs te gtor ma sbyin par bya'o //",
    "NG0161:120": "de nas brtsams te 'jigs pa med par dngos grub thams cad dang */",
    "NG0161:121": "phun sum tshogs pa thams cad kyi bde ba dang *//",
    "NG0161:122": "yid bde ba thams cad rjes su myong nas /",
    "NG0161:123": "drag po'i 'jig rten du mchod par 'gyur ro //",
    "NG0161:124": "dkyil 'khor chen po zhi ba'i mdung thung gis mchan ma zhes bya'o //",
    "NG0161:125": "de nas ma mo thams cad kyis bcom ldan 'das la phyag 'tshal te /",
    "NG0161:126": "dang po mgrin gcig tu thams cad dgug pa dang */",
    "NG0161:127": "gzhug pa dang gsad pa dang bsgrub pa'i dam tshig",
    "NG0161:128": "ces bya ba rang gi de kho na nyid kyi",
    "NG0161:129": "snying po 'di phul lo //",
    "NG0161:130": "b+h+yo /",
    "NG0161:131": "de nas 'di'i dkyil 'khor bshad par bya ste /",
    "NG0161:132": "zur bzhi pa byang gi sgo can gyi dkyil 'khor thig btab la /",
    "NG0161:133": "dbus su nag po chen po gar byed bzhin pa gzhag par bya'o //",
    "NG0161:134": "de'i phyogs dang mtshams su ma mo brgyad bri bar bya ste /",
    "NG0161:135": "'di lta ste drag mo dang */",
    "NG0161:136": "tshangs pa mo dang */",
    "NG0161:137": "khyab 'jug mo dang */",
    "NG0161:138": "gzhon nu mo dang /",
    "NG0161:139": "nag mo dang */",
    "NG0161:140": "nag mo chen mo dang */",
    "NG0161:141": "sha za mo dang srin mo'o //",
    "NG0161:142": "dkyil 'khor gyi phyi'i mtshams rnams su ni drag po'i mkha' 'gro ma bzhi bri bar bya ste /",
    "NG0161:143": "zhi ba mo dang */",
    "NG0161:144": "be run+ta dang */",
    "NG0161:145": "gtum mo dang */",
    "NG0161:146": "'jigs byed ma rnams so //",
    "NG0161:147": "de rnams kyi mtshan ma ni mdung rtse gsum pa dang */",
    "NG0161:148": "phreng ba dang */",
    "NG0161:149": "'khor lo dang */",
    "NG0161:150": "dril bu dang thod pa khrag dang bcas pa dang */",
    "NG0161:151": "'khar gsil dang */",
    "NG0161:152": "mche ba dang */",
    "NG0161:153": "kha t+wa~m ga'o //",
    "NG0161:154": "sgo srung rnams kyi ni thod pa dang */",
    "NG0161:155": "rus pa'i lu gu rgyud dang bya rgod dang byi la'o //",
    "NG0161:156": "de nas phyag rgya'i slob dpon chos spyod pa gtsang ba gos gtsang ma bgos pa /",
    "NG0161:157": "thams cad za ba'am thams cad spyad pa la yang smad pa med de /",
    "NG0161:158": "zhi ba'i pho nya'i phyag rgyas zhugs la snying po bzlas par bya'o //",
    "NG0161:159": "de nas dkyil 'khor gyi dbus nas b+h+yo chen po thos par 'gyur ro //",
    "NG0161:160": "de @#//",
    "NG0161:161": "nas slob dpon ma gtogs pa gzhan thams cad ci",
    "NG0161:162": "ltar 'ongs pa zhugs par 'gyur zhing thob par 'gyur",
    "NG0161:163": "te / gdug pa'i dam tshig ni ma gtogs so //",
    "NG0161:164": "de nas slob ma lag na me tog thogs pas ras kyis mig bkab la /",
    "NG0161:165": "nag po chen po'i phyag rgyas bcug ste /",
    "NG0161:166": "rna bar dam tshig chen po b+h+yo zhes bya ba dang sbyar ro //",
    "NG0161:167": "de nas skrag nas me tog dor ro //",
    "NG0161:168": "de nas gang du lhung ba de lhag pa'i lhar bsgrub par bya'o //",
    "NG0161:169": "gal te lhung bar ma gyur na yang dor du",
    "NG0161:170": "gzhug go / de nas ni 'jigs par byed nus",
    "NG0161:171": "shing rnal 'byor yang so sor thob par 'gyur ro",
    "NG0161:172": "// de nas gdong g.yogs bkrol la dkyil 'khor bstan par bya'o //",
    "NG0161:173": "bdug pa la sogs pa'i phyag rgyas mchod nas snying",
    "NG0161:174": "po dang rang rang gi mtshan ma sbyin par bya'o",
    "NG0161:175": "// de nas dam tshig bstan par bya ste /",
    "NG0161:176": "sems can thams cad rgyas btab cing *//",
    "NG0161:177": "dam tshig sdang rnams bza' bar bya //",
    "NG0161:178": "sngags rnams bstan par mi bya ste //",
    "NG0161:179": "dam tshig rnal 'byor grub ster bya'o //",
    "NG0161:180": "drag po'i dam tshig mdung rtse dang *//",
    "NG0161:181": "ma mo rnams kyi rgyas 'debs pas //",
    "NG0161:182": "gal te 'das na khyod kyi snying *//",
    "NG0161:183": "rtag tu 'jig par byed par 'gyur //",
    "NG0161:184": "de nas brtsams te gang sha chen po za ba",
    "NG0161:185": "ni de ring po mi thogs par rnal 'byor 'grub",
    "NG0161:186": "par 'gyur ro // gang za bar mi 'gyur ba de'i dngos grub med do //",
    "NG0161:187": "gal te dam tshig las 'das par ma gyur na",
    "NG0161:188": "tshogs thams cad kyis kyang mi gsod par 'gyur ro",
    "NG0161:189": "// phyag rgya'i ye shes bslab par bya ste /",
    "NG0161:190": "phyag rgya'i gar dang mchod pa byas nas gtor ma byin zhing */",
    "NG0161:191": "bza' ba dang btung ba dang longs spyod la sogs pas tshim par byas nas phyir dbyung bar bya'o //",
    "NG0161:192": "dngos grub thams cad kyi dam tshig ces bya ba'i phyag rgya'i dkyil 'khor ro //",
    "NG0161:193": "de nas sbrang rtsir byed pa la sogs pa ming",
    "NG0161:194": "po gsum gyis bcom ldan 'das la phyag 'tshal te",
    "NG0161:195": "/ mgrin gcig tu rang gi de kho na nyid kyi snying po 'di phul lo //",
    "NG0161:196": "swa /",
    "NG0161:197": "de nas 'di'i dkyil 'khor bshad par bya ste /",
    "NG0161:198": "zur bzhi pa dang sgo bzhi par //",
    "NG0161:199": "phyi yi dkyil 'khor bri bar bya //",
    "NG0161:200": "de yi nang du dkyil 'khor ni //",
    "NG0161:201": "gzhu yi dbyibs can bri bar bya //",
    "NG0161:202": "de yi dbus su ming po ni //",
    "NG0161:203": "mchog gsum dag ni gzhag par bya //",
    "NG0161:204": "sbrang rtsi byed dang rgyal byed dang *//",
    "NG0161:205": "de bzhin don rnams thams cad ni //",
    "NG0161:206": "'grub par byed ces bya ba'o //",
    "NG0161:207": "go cha ya lang bgos pa dang *//",
    "NG0161:208": "de bzhin thod pa mtshan ma 'dzin //",
    "NG0161:209": "lha mo'i gos dang phreng ba 'chang //",
    "NG0161:210": "cung zad dgod cing khro ba dang *//",
    "NG0161:211": "seng ge'i khri la 'dug pa dang *//",
    "NG0161:212": "'od kyi dkyil 'khor gyis mdzes pa'o //",
    "NG0161:213": "dngos grub kun ster dag pa ste //",
    "NG0161:214": "gsum ni srid gsum dag dang mtshungs //",
    "NG0161:215": "sgo dang mtshams ni thams cad du //",
    "NG0161:216": "tshogs la sogs pa legs par bzhag / grub dang 'phel chen gnod sbyin dang //",
    "NG0161:217": "gtum dang @#//",
    "NG0161:218": "kho mchog gsod pa'o //",
    "NG0161:219": "phyi rol ba dan rtse mo la //",
    "NG0161:220": "dril bu phreng bcas thams cad du //",
    "NG0161:221": "bum pa gang ba ro mchog bcas //",
    "NG0161:222": "'byung po ma lus gtor mar bcas //",
    "NG0161:223": "glu rnams glu ru len pa dang //",
    "NG0161:224": "rol mo rdung bar byed pa dang //",
    "NG0161:225": "de bzhin slob dpon gar byed pas //",
    "NG0161:226": "phyag rgya kun gyis 'jug par bya //",
    "NG0161:227": "zhugs nas sgrub la dad pa yis //",
    "NG0161:228": "yang nas yang du 'dud bya zhing *//",
    "NG0161:229": "me tog kun gyis mchod pa yis //",
    "NG0161:230": "bsgrub dang de nyid dag kyang brjod //",
    "NG0161:231": "'jig rten gsum po sring gsum mchog / ngan song gsum mchod gsum rnam gsum //",
    "NG0161:232": "legs ldan sbas pas grub pa ni //",
    "NG0161:233": "dngos grub kun la rtag tu'o //",
    "NG0161:234": "de nas snying po lan gcig brjod cing phyag rgya",
    "NG0161:235": "thams cad kyi g.yas pa'i mdzub mo lcags kyur byas",
    "NG0161:236": "la dgug par bya'o //",
    "NG0161:237": "de nas dril bu dang bcas pa'i phreng ba rnams g.yo'o //",
    "NG0161:238": "thams cad phab nas de bzhin du gzhug par bya'o //",
    "NG0161:239": "de nas dam tshig 'di brjod par bya'o //",
    "NG0161:240": "gal te dam tshig 'das gyur na //",
    "NG0161:241": "pha gsod 'gro ba gang yin dang *//",
    "NG0161:242": "ma gsod pa yi 'gro ba gang *//",
    "NG0161:243": "'gro ba der ni 'gro bar 'gyur //",
    "NG0161:244": "rtag tu dam pa bsten par bya //",
    "NG0161:245": "dam pa min pa yongs su spang *//",
    "NG0161:246": "gzhan la de nyid brtan mi bya //",
    "NG0161:247": "rtag tu ming po gsum po bsgrub //",
    "NG0161:248": "'di ni dam tshig go / de nas glu dang gar dang */",
    "NG0161:249": "rol mo dang */",
    "NG0161:250": "dgod pa dang */",
    "NG0161:251": "dga' ba dang */",
    "NG0161:252": "za ba dang mgu bas mel tshe bya'o //",
    "NG0161:253": "phyag rgya dang gar gyi rol mo'i mchod pa yang",
    "NG0161:254": "byas la slob dpon gyis kyang phyag rgya de dang",
    "NG0161:255": "bcas pas byung ba dang 'byung bar 'gyur ba'i ye",
    "NG0161:256": "shes brjod par bya'o //",
    "NG0161:257": "de nas brtsams te dngos grub thams cad dang */",
    "NG0161:258": "phun sum tshogs pa thams cad dang */",
    "NG0161:259": "'byor pa thams cad 'grub par 'gyur ro //",
    "NG0161:260": "dam tshig gi dkyil 'khor ro //",
    "NG0161:261": "de nas sring mo bzhis bcom ldan 'das la phyag",
    "NG0161:262": "'tshal te rang gi de kho na nyid kyi snying",
    "NG0161:263": "po 'di phul lo //",
    "NG0161:264": "hu~m /",
    "NG0161:265": "de nas 'di'i dkyil 'khor bshad par bya ste /",
    "NG0161:266": "dkyil 'khor kun nas zlum por thig btab la /",
    "NG0161:267": "thig bzhi la 'khor lo bzhi pa byas la dkyil",
    "NG0161:268": "'khor de rnams su sgo bzhir blta ba'i lha mo",
    "NG0161:269": "bzhi'i gzugs brnyan gzhag par bya ste 'di lta ste",
    "NG0161:270": "dga' ba mo ni shar du lta ba /",
    "NG0161:271": "mda' dang gzhu thogs pa la brtson pa /",
    "NG0161:272": "sgeg mo mdog dmar ba'o //",
    "NG0161:273": "gsod ma lho phyogs su lta ba lag na ral gri dang phub thogs pa mdog nag po'o //",
    "NG0161:274": "phag mo nub tu lta ba lag na gser gyi gter thogs pa /",
    "NG0161:275": "gser kyi mdog can no //",
    "NG0161:276": "grub pa mo zhi ba mo zhes bya ba byang du lta ba /",
    "NG0161:277": "lag na gri dang */",
    "NG0161:278": "sha khar thogs pa mdog dkar mo'o //",
    "NG0161:279": "phyi rol gyi sgo bzhir mtshan ma dgod pa gzhag par bya'o //",
    "NG0161:280": "de nas slob dpon dril bu dkrol zhing */",
    "NG0161:281": "lag pa g.yon pa kha t+wa~m ga dang bcas pas 'jug par bya'o //",
    "NG0161:282": "zhugs nas snying po bzlas par bya'o //",
    "NG0161:283": "de nas phyag rgya @#//",
    "NG0161:284": "dang gar gyi mchod pa bstab par bya'o //",
    "NG0161:285": "de nas yid la 'dod pa'i dngos grub thams cad ster bar 'gyur ro //",
    "NG0161:286": "thams cad kyis mchod par 'gyur ro //",
    "NG0161:287": "mkha' 'gro ma la sogs pa gdon thams cad kyis mi tshugs pa dang */",
    "NG0161:288": "'di ni nor rnams kyang bskyed par 'gyur ro //",
    "NG0161:289": "ci ltar mngon par 'dod pa thams cad kyis mnyes par byed pa dang */",
    "NG0161:290": "gter thams cad 'byin pa dang */",
    "NG0161:291": "dngos grub thams cad bsgrub par nus par 'gyur ro //",
    "NG0161:292": "slob ma gzhug pa yang de bzhin no //",
    "NG0161:293": "de rnams dang 'di dag thams cad 'grub par 'gyur ro //",
    "NG0161:294": "las kyi dkyil 'khor ro //",
    "NG0161:295": "bde ba chen po rdo rje don yod pa'i dam tshig gi rtog pa'i rgyal po chen po las /",
    "NG0161:296": "phyi rol gyi rdo rje rigs kyi rtog pa rdzogs so //",
    "NG0161:297": "phyi rol rdo rje rigs kyi dkyil 'khor bzhi'i rtog",
    "NG0161:298": "pa'o // // de nas bcom ldan 'das de bzhin",
    "NG0161:299": "gshegs pa mtha' yas mu med pas mthar thug cing",
    "NG0161:300": "mu med pa'i chos dang ldan pas yang cho ga",
    "NG0161:301": "'di mthar thug par byin gyis brlab pa'i phyir /",
    "NG0161:302": "chos thams cad mnyam pa nyid kyi mthar thug pa /",
    "NG0161:303": "byin gyis brlab pa rdo rje zhes bya ba shes",
    "NG0161:304": "rab kyi pha rol tu phyin pa'i tshul 'di bshad",
    "NG0161:305": "do // shes rab kyi pha rol tu phyin pa",
    "NG0161:306": "mtha' yas pa nyid pas de bzhin gshegs pa thams",
    "NG0161:307": "cad mtha' yas pa nyid do //",
    "NG0161:308": "shes rab kyi pha rol tu phyin pa mu med",
    "NG0161:309": "pa nyid pas rdo rje thams cad mu med pa",
    "NG0161:310": "nyid do // shes rab kyi pha rol tu phyin",
    "NG0161:311": "pa du ma nyid pas chos thams cad du ma",
    "NG0161:312": "nyid do // nyid do // shes rab kyi pha",
    "NG0161:313": "rol tu phyin pa mthar thug pa med pa nyid",
    "NG0161:314": "pas las thams cad mthar thug pa med pa nyid",
    "NG0161:315": "nyid do // nyid do // do // gang la",
    "NG0161:316": "la shes rab gyi pha rol tu phyin pa'i tshul",
    "NG0161:317": "'di nyan pa dang */",
    "NG0161:318": "'chad ba dang klog pa dang ston pa dang rjod",
    "NG0161:319": "pa dang sgom pa des sangs rgyas dang byang chub",
    "NG0161:320": "sems dpa'i spyod pa mthar thug pa med pa'i mthar",
    "NG0161:321": "phyin te / sgrib pa thams cad zad nas de",
    "NG0161:322": "bzhin gshegs pa'am rdo rje 'dzin par myur du 'gyur",
    "NG0161:323": "phyin te / ro // de nas de bzhin gshegs pa thams cad 'dus te /",
    "NG0161:324": "chos kyi rnam grangs 'di don yod pa dang thogs",
    "NG0161:325": "pa med par myur du 'grub par bya ba'i phyir",
    "NG0161:326": "/ lag na rdo rje la legs so zhes bya ba byin no //",
    "NG0161:327": "sems can chen po legs so legs //",
    "NG0161:328": "bde ba chen po legs so legs //",
    "NG0161:329": "theg pa chen po legs so legs //",
    "NG0161:330": "blo gros chen po legs so legs //",
    "NG0161:331": "cho ga 'di ni legs par smras //",
    "NG0161:332": "sangs rgyas rdo rje 'dzin kun gyis //",
    "NG0161:333": "'bras bu yod pa 'dul ba'i mchog / rdo rje'i mdo 'di byin gyis brlabs //",
    "NG0161:334": "cho ga'i rgyal po bla na med //",
    "NG0161:335": "gang rnams 'di dag 'dzin pa ni //",
    "NG0161:336": "bdud la sogs pa thams cad kyis //",
    "NG0161:337": "de dag mi sod mi tshugs so //",
    "NG0161:338": "sangs rgyas byang chub sems dpa' dang *//",
    "NG0161:339": "dngos grub dam pa thams cad kyang *//",
    "NG0161:340": "sangs rgyas kun gyis gsungs pa bzhin //",
    "NG0161:341": "ring por @#//",
    "NG0161:342": "mi thogs 'thob par 'gyur //",
    "NG0161:343": "de skad gsungs nas gsang grub phyir //",
    "NG0161:344": "rdo rje can gyis bshad pa la //",
    "NG0161:345": "kun mchog sangs rgyas mkha' bcas pa //",
    "NG0161:346": "thams cad kyis ni mngon par bstod //",
    "NG0161:347": "bde ba chen po rdo rje don yod pa'i dam",
    "NG0161:348": "tshig gi rtog pa'i rgyal po chen po las shes",
    "NG0161:349": "rab kyi pha rol tu phyin pa'i tshul rdzogs so",
    "NG0161:350": "// // rgya gar gyi mkhan po a tsar+ya shrad",
    "NG0161:351": "d+ha ka ra barma dang */",
    "NG0161:352": "zhu chen gyi lo ts+tsha ba dge slong rin chen"
}