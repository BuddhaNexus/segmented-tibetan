{
    "T02D1732:97b-0": "@97b # // rgya gar skad du /",
    "T02D1732:97b-1": "shukla ae ka dz'a ti s'a dha nam /",
    "T02D1732:97b-2": "bod skad du /",
    "T02D1732:97b-3": "ral gcig ma dkar mo'i sgrub thabs /",
    "T02D1732:97b-4": "ral gcig ma la phyag 'tshal lo //",
    "T02D1732:97b-5": "padmar gnas pa'i snod mchog la ni yi ge h'um las byung ba'i dkar mo ni //",
    "T02D1732:97b-6": "g-yas brkyang g-yon bskum zhabs kyis gnas ma nu ma rab rgyas spyan gnyis yang dag dmar //",
    "T02D1732:97b-7": "g-yas pas mi rus phreng 'dzin g-yon pas kha ma bye pa'i autpala sngon po bsnams //",
    "T02D1732:97b-8": "ral pa kham pa dang ni ldan pa'i lha mos",
    "T02D1732:97b-9": "rtag tu khyed la skyong gyur cig / klu brgyad",
    "T02D1732:97b-10": "'jigs rung dang bcas sems kyi dbang phyug dbu rgyan",
    "T02D1732:97b-11": "can // snying rje ro yis kun nas gang ba'i ljags bskyod bzhad mdzad ma //",
    "T02D1732:97b-12": "ri dags dgra bo'i yi ni pags pa'i na bza' 'chad ba mo //",
    "T02D1732:97b-13": "de lta'i sgrol mas mi shes mun pa gsod par",
    "T02D1732:97b-14": "byed par shog / dpal ldan gnyis med rdo rje",
    "T02D1732:97b-15": "yis // bla ma'i zhabs kyi chu skyes la //",
    "T02D1732:97b-16": "btud de rol pas bas pa yis //",
    "T02D1732:97b-17": "sgrol ma'i sgrub thabs brjod par bya //",
    "T02D1732:97b-18": "dang por re zhig sngags pas kha bshal ba la",
    "T02D1732:97b-19": "sogs pa byas te stan bde ba la nye bar",
    "T02D1732:97b-20": "'dug nas me tog dri zhim po bkram pa'i sa",
    "T02D1732:97b-21": "phyogs su ji ltar 'byor ba'i mchod pa bshams la",
    "T02D1732:97b-22": "/ rang gi snying gar h'um dkar po nye bar blta'o //",
    "T02D1732:97b-23": "h'um dkar po de las rang gi ba spu'i bu ga dang /",
    "T02D1732:98a-0": "kha la @98a * //",
    "T02D1732:98a-1": "sogs pa'i sgo las 'od zer rnam pa lnga 'phro bar bsams te /",
    "T02D1732:98a-2": "'od zer de dag gis gang+g'a'i klung gi bye ma",
    "T02D1732:98a-3": "snyed kyi 'jig rten gyi khams mtha' yas ba snang",
    "T02D1732:98a-4": "bar byas nas / de nas 'og min na bzhugs",
    "T02D1732:98a-5": "pa'i bcom ldan 'das ma 'chad par 'gyur ba'i sku",
    "T02D1732:98a-6": "mdog la sogs pa dang ldan pa /",
    "T02D1732:98a-7": "gang yang bdag la gsol ba 'debs pa'i sems can",
    "T02D1732:98a-8": "de dag la byin gyis brlab par bya'o zhes pa",
    "T02D1732:98a-9": "gcig car mdun na 'dug par bsams la /",
    "T02D1732:98a-10": "de nas yi ge h'um las me tog bdug spos",
    "T02D1732:98a-11": "dri dang phreng ba la sogs pa spros pas mchod",
    "T02D1732:98a-12": "do ; / de nas byams pa dang /",
    "T02D1732:98a-13": "snying rje dang /",
    "T02D1732:98a-14": "dga' ba dang /",
    "T02D1732:98a-15": "btang snyoms dang /",
    "T02D1732:98a-16": "mchod pa dbul ba dang /",
    "T02D1732:98a-17": "sdig pa bshags pa dang /",
    "T02D1732:98a-18": "bsod nams la rjes su yi rang /",
    "T02D1732:98a-19": "gsum la skyabs su 'gro ba la sogs pa bya'o //",
    "T02D1732:98a-20": "aom badzra pushpe a'a:h'um zhes pas bsngags pa'i me tog",
    "T02D1732:98a-21": "la sogs pa ming spel dang bcas pas dbul lo",
    "T02D1732:98a-22": "// de nas bdag dang chos thams cad gdod ma",
    "T02D1732:98a-23": "nas ma skyes pa'i rang bzhin stong pa nyid bsgom",
    "T02D1732:98a-24": "// par bya ste / aom sv'a bh'a wa shuddha:sarba dharm'a:sv'a bh'a wa shuddhonyaham /",
    "T02D1732:98a-25": "aom sh'u n+ya t'a dzny'a na badzra sv'a bh'a ba a'atma konyaham /",
    "T02D1732:98a-26": "zhes brjod do //",
    "T02D1732:98a-27": "de nas smon lam gyi dbang gis yi ge aa yongs su gyur pa las padma dmar po dang /",
    "T02D1732:98a-28": "de'i dbus su yi ge tam yongs su gyur pa",
    "T02D1732:98a-29": "las thod pa nor bu chu shel lta bu'i 'od",
    "T02D1732:98a-30": "can khrag gis yongs su gang ba /",
    "T02D1732:98a-31": "de'i dbus su yi ge h'um dkar po 'od zer lnga dang ldan pa /",
    "T02D1732:98a-32": "shin tu mdzes pa de yongs su gyur pa las",
    "T02D1732:98a-33": "autpala sngon po kha ma bye ba yi ge h'um",
    "T02D1732:98a-34": "gis byin gyis brlabs par bltas la /",
    "T02D1732:98a-35": "de dag yongs su gyur pa las bdag nyid bcom ldan 'das ma'i sku zhal gcig phyag gnyis ma /",
    "T02D1732:98a-36": "sku mdog dkar mo stag gi pags pa'i smad dkris",
    "T02D1732:98a-37": "can phyag g-yas pas mi rus kyi phreng ba 'dzin",
    "T02D1732:98a-38": "pa / g-yon na autpala sngon po kha ma bye ba bsnams pa /",
    "T02D1732:98a-39": "ral pa kham pa gyen du brdzes pa tshangs pa'i gnas kyi bar du shin tu khyab pa /",
    "T02D1732:98a-40": "klu gdug pa can brgyad kyis brgyan pa /",
    "T02D1732:98b-0": "karko ta sngon @98b pos thod byas pa /",
    "T02D1732:98b-1": "'jog po dmar po'i do shal can /",
    "T02D1732:98b-2": "dga' bo dang nye dga' bo ser po dag gis rna cha dag dang ldan pa //",
    "T02D1732:98b-3": "mtha' yas dkar po'i tshangs skud can /",
    "T02D1732:98b-4": "nor rgyas dkar po'i ska rags dang //",
    "T02D1732:98b-5": "dung skyong dkar pos phyag gdub byas pa /",
    "T02D1732:98b-6": "padma dang padma chen po dmar pos zhabs gdub byas pa /",
    "T02D1732:98b-7": "do shal dang /",
    "T02D1732:98b-8": "zhabs gdub dang /",
    "T02D1732:98b-9": "dbu rgyan dang /",
    "T02D1732:98b-10": "se ral khas brgyan pa /",
    "T02D1732:98b-11": "zhabs g-yas brkyang zhing g-yon bskum pas ro'i steng du gnas pa /",
    "T02D1732:98b-12": "shin tu 'jigs su rung ba zhal mche ba cung zad gtsigs pa /",
    "T02D1732:98b-13": "ljags 'dril ba /",
    "T02D1732:98b-14": "dpal mi bskyod rdo rje'i cod pan gyis spyi bor brgyan pa /",
    "T02D1732:98b-15": "byams pa dang snying rje chen po'i sems dang ldan pa cig bsgom mo //",
    "T02D1732:98b-16": "rang gi snying ga'i h'um dkar po'i 'od zer gyis",
    "T02D1732:98b-17": "ye shes sems ma'i dkyil 'khor dgug par bltas te",
    "T02D1732:98b-18": "/ de nas dza:h'um bam ho: zhes pa dgug pa dang /",
    "T02D1732:98b-19": "gzhug pa dang /",
    "T02D1732:98b-20": "bcing ba dang /",
    "T02D1732:98b-21": "dbang du bya ba ste /",
    "T02D1732:98b-22": "ye shes sems ma dang chu dang 'o ma 'dres pa ltar dbyer med par blta'o //",
    "T02D1732:98b-23": "de nas rje btsun ma'i thugs ka'i padma'i steng du",
    "T02D1732:98b-24": "yi ge hr'im shel dag pa'i mdog lta bur 'od",
    "T02D1732:98b-25": "zer brgya stong 'phro bar bya'o //",
    "T02D1732:98b-26": "bsgoms pa las dub na sngags don dang ldan pa gzhal du med par myur bar dang /",
    "T02D1732:98b-27": "bul ba dang /",
    "T02D1732:98b-28": "mi gsal ba dang /",
    "T02D1732:98b-29": "mtshang ba spangs nas yid kyis dmigs te bzlas par bya'o //",
    "T02D1732:98b-30": "de la sngags btu ba ni sde tshan bdun pa'i",
    "T02D1732:98b-31": "bzhi pa la mes yang dag par ldan pa'i yi",
    "T02D1732:98b-32": "ge ai yis brgyan cing zla tshes dang thig les",
    "T02D1732:98b-33": "mdzes par byas pa'o //",
    "T02D1732:98b-34": "ji ltar 'dod pas bzlas pas so //",
    "T02D1732:98b-35": "lte ba'i dbus su padma 'dab ma brgyad kyi steng du yi ge h'um shin tu 'bar ba blta'o //",
    "T02D1732:98b-36": "de nas phreng ba'i rdog po rnams yi ge hr'im gi gzugs su bltas la /",
    "T02D1732:98b-37": "de rgyun ma chad par rang gi kha nas 'thon",
    "T02D1732:98b-38": "te lte ba'i lam du zhugs shing kha nas byung",
    "T02D1732:98b-39": "bar bsams la / sngags kyi rgyal po yig 'bru",
    "T02D1732:98b-40": "gcig po 'dis yid bzhin nor bu ltar sdig pa",
    "T02D1732:98b-41": "dang yams thams cad 'jig pa dang /",
    "T02D1732:98b-42": "dbang du bya ba dang /",
    "T02D1732:99a-0": "@99a * // dbab pa dang 'gro ba 'khrug par byed pa'i sngags",
    "T02D1732:99a-1": "sangs rgyas kyi gsung blo gros brtan pas bzlas par",
    "T02D1732:99a-2": "bya'o // 'di lta bu'i sngags 'bum phrag gcig bzlas pas snyan dngags mkhan du 'gyur ro //",
    "T02D1732:99a-3": "'dzin par nus pa dang /",
    "T02D1732:99a-4": "rdo rje lta bu'i tshig dang ldan pa dang /",
    "T02D1732:99a-5": "nor che ba dang /",
    "T02D1732:99a-6": "tshe ring ba dang /",
    "T02D1732:99a-7": "bstan bcos thams cad la mkhas par 'gyur ro //",
    "T02D1732:99a-8": "khyung gi dbang po ltar srid pa gsum gyi dug med par byed pa dang /",
    "T02D1732:99a-9": "myur du bla na med pa'i byang chub thob par 'gyur bar gdon mi za'o //",
    "T02D1732:99a-10": "aom a'a:hr'im h'um ham ha /",
    "T02D1732:99a-11": "zhes ba'i sngags kyi rgyal po 'dis sangs rgyas nyid",
    "T02D1732:99a-12": "kyang sbyin par byed na dngos grub gzhan lta smos",
    "T02D1732:99a-13": "kyang ci dgos / aom a'a:hr'im h'um gh'a ta ya sarba bighn'an h'um phad sv'ah'a /",
    "T02D1732:99a-14": "sngags 'dis gtor ma dbul bar bya'o //",
    "T02D1732:99a-15": "bcom ldan 'das ma ral pa gcig ma dkar mo'i sgrub thabs /",
    "T02D1732:99a-16": "dpal gnyis med rdo rje las byung ba slob dpon rol pa'i sbas pas mdzad pa rdzogs so /",
    "T02D1732:99a-18": "// / rgya gar shar phyogs pa rendra j'i ga ta",
    "T02D1732:99a-19": "la'i pandi ta chen po d'a na sh'i las yul",
    "T02D1732:99a-20": "dbus kyi grub pa thob pa'i gnas drang srong srin"
}