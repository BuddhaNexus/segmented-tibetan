{
    "T02D2570:30b-0": "@30b * // mnyam par bzhag pa'i rim pa'i man ngag bzhugs//",
    "T02D2570:30b-2": "* // 'phags pa 'am dpal gzhon nur gyur pa la phyag 'tshal lo //",
    "T02D2570:30b-3": "mtshan yang dag par brjod pa'i rnal 'byor bas /",
    "T02D2570:30b-4": "nam gyi cha smad rang gi rgyud la brtag pa",
    "T02D2570:30b-5": "ni rang nyid lha'i phyag rgya chen por gsal bar",
    "T02D2570:30b-6": "byas la // snang ba thams cad dkyil 'khor la bsdus te /",
    "T02D2570:30b-7": "dkyil 'khor yang rigs kyi dkyil 'khor rnams gtso bo la bsdus te /",
    "T02D2570:30b-8": "gtso bo yang dang po'i sangs rgyas la bsdu /",
    "T02D2570:30b-9": "de yang shes rab 'khor lo la bsdu /",
    "T02D2570:30b-10": "de yang zla ba la de yang aa la bsdu /",
    "T02D2570:30b-11": "aa yang nam mkha'i khams su 'phel te /",
    "T02D2570:30b-12": "aa a'a ai a'i au a'u /",
    "T02D2570:30b-13": "ae aee ao aoo ai aa: h'um aom hr'i: aa: de rnams su gyur te /",
    "T02D2570:30b-14": "skar ma lta bur gsal ba dang /",
    "T02D2570:30b-15": "de rnams kyang gcig la gcig thim ste /",
    "T02D2570:30b-16": "stong pa chen po yi ge ldar gnas pa dang /",
    "T02D2570:30b-17": "de'i dang las stong pa chen po yi ge brgyar langs pa dang /",
    "T02D2570:30b-18": "de'i dang las yi ge'i phreng ba bcu drug tu gyur te gnas /",
    "T02D2570:30b-19": "de'i dang las brgyad du gnas /",
    "T02D2570:30b-20": "de'i dang las yi ge bzhir gyur te gnas pa las /",
    "T02D2570:30b-21": "bdag gi lus sgyu ma lta bur langs te 'khor lo bzhi dran par byas la /",
    "T02D2570:30b-22": "spyi bor aom dkar po kha thur du 'phyang ba",
    "T02D2570:30b-23": "dang mgrin par hr'i: dmar po kha gyen du gdengs",
    "T02D2570:30b-24": "pa dang / snying gar h'um sngon po mgo thur du 'dzag pa dang /",
    "T02D2570:30b-25": "lte bar aa dkar po thig le dmar po 'od zer gyen du 'phro ba la bltas la /",
    "T02D2570:30b-26": "aa dkar po de las 'od zer rno la myur ba /",
    "T02D2570:30b-27": "drag la grims pa /",
    "T02D2570:30b-28": "phra zhing ring ba cig langs pas khrag gi thig le la 'od zer phog pa dang /",
    "T02D2570:30b-29": "thig le las 'od zer phra la ring ba /",
    "T02D2570:30b-30": "rno la myur ba /",
    "T02D2570:30b-31": "dmar la dang ba /",
    "T02D2570:30b-32": "drang la gsal ba cig spyi bo'i aom gyi thig le dkar po la reg par gsal ba dang /",
    "T02D2570:30b-33": "aom de las yi ge brgya ba'i tshul du byang",
    "T02D2570:30b-34": "chub kyi sems bde ba'i rang bzhin thig le dkar",
    "T02D2570:30b-35": "po'i tshul du khu 'phang lta bu dkar tsa ra",
    "T02D2570:30b-36": "ra 'bab par bsams la rang gi khrag gi thig",
    "T02D2570:30b-37": "le la phog pa dang lus thams cad bde bas",
    "T02D2570:30b-38": "rgyas te shin tu bde bas gang bar gyur ba",
    "T02D2570:30b-39": "dang / de la sems gtad pa ni bde ba'i ting nge 'dzin te /",
    "T02D2570:30b-40": "bcu drug phyed phyed thig le can //",
    "T02D2570:30b-41": "zhes bya'o //",
    "T02D2570:30b-42": "de yang stong pa nyid du shes par byas nas bde stong dbyer med du bsgom mo //",
    "T02D2570:30b-43": "yan lag med pa'i rtsis las 'das //",
    "T02D2570:30b-44": "zhes pa dang /",
    "T02D2570:31a-0": "thig le @31a * //",
    "T02D2570:31a-1": "stong pa yi ge brgya //",
    "T02D2570:31a-2": "zhes bya ste /",
    "T02D2570:31a-3": "de lta bu'i dang las stong pa 'od gsal chos",
    "T02D2570:31a-4": "kyi skur thim pa ni mnyam gzhag gi tshe rnam",
    "T02D2570:31a-5": "rtog gi dba' rlabs kyis kyang bskyod pa med par",
    "T02D2570:31a-6": "nam mkha' la sprin dengs pa 'am /",
    "T02D2570:31a-7": "mar me la rlung gis ma bskyod pa 'am rgya",
    "T02D2570:31a-8": "mtsho dang ba la rlung gis ma bskyod pa bzhin",
    "T02D2570:31a-9": "du zhe 'dod thams cad dang bral ba /",
    "T02D2570:31a-10": "stong pa'i rgyas thebs pa /",
    "T02D2570:31a-11": "'od gsal chos kyi sku la tsen ne yer re",
    "T02D2570:31a-12": "wa re khyug ge ldem me mer re ha re",
    "T02D2570:31a-13": "phyal le / yid la mi byed thom me /",
    "T02D2570:31a-14": "yor re sim me ting nge mugs se thibs se /",
    "T02D2570:31a-15": "yid la mi byed spros bral mi rtog pa gang",
    "T02D2570:31a-16": "yin pa de 'di'o snyam pa med pa lta bu",
    "T02D2570:31a-17": "mi 'gyur ba so ma rang thag lhug pa lta",
    "T02D2570:31a-18": "bu yin la / sems gsal la rtog pa med pa 'di'o snyam pa dang bral ba'o //",
    "T02D2570:31a-19": "gnyis 'dzin dang gnyis 'dzin ma yin pa'i shes pa gang dang yang bral ba'o //",
    "T02D2570:31a-20": "nyon mongs pa mtha' dag 'joms pa rdo rje lta bu'i ting nge 'dzin la mnyam par gzhag go //",
    "T02D2570:31a-21": "de lta bu'i ting nge 'dzin la snyoms par zhugs",
    "T02D2570:31a-22": "na ting nge 'dzin brgya la snyoms par zhugs par",
    "T02D2570:31a-23": "gyur te / rdzogs pa'i sangs rgyas mngon dum du 'gyur ro //",
    "T02D2570:31a-24": "rjes thob kyi shes pa la ni stong pa chen po yi ge lngar gyur pa dang /",
    "T02D2570:31a-25": "de'i ngang las stong pa chen po yi ge brgyar langs pa dang /",
    "T02D2570:31a-26": "de'i ngang las yi ge'i phreng ba bcu drug tu 'gyur te /",
    "T02D2570:31a-27": "gnas pa las ni bar snang gi khams su a'a li k'a li'i phreng bar bltas la /",
    "T02D2570:31a-28": "de la sgyu ma lta bu'i dkyil 'khor gyi lha tshogs sprul par bya'o //",
    "T02D2570:31a-29": "slob dpon 'jam dpal bshes gnyen gyis mdzad pa'i /",
    "T02D2570:31a-30": "'phags pa 'jam dpal gyi mtshan yang dag par brjod",
    "T02D2570:31a-31": "pa'i mnyam par gzhag pa'i rim pa'i man ngag rdzogs",
    "T02D2570:31a-32": "so / //",
    "T02D2570:31a-33": "rgya gar gyi mkhan po su badzra dang /"
}