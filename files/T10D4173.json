{
    "T10D4173:4a-0": "@4a # // rgya gar skad du /",
    "T10D4173:4a-1": "au da na ka th'a /",
    "T10D4173:4a-2": "bod skad du /",
    "T10D4173:4a-3": "ched du brjod pa'i gtam /",
    "T10D4173:4a-4": "'phags pa 'jam dpal la phyag 'tshal lo //",
    "T10D4173:4a-5": "ji ltar chu srin kha ru rgya mtsho'i gzings rgyug bzhin du mi 'dod kyang //",
    "T10D4173:4a-6": "rmongs pa bdag 'dra las kyi dbang gis 'chi bdag",
    "T10D4173:4a-7": "kha ru rings par rgyug / snying rje med pa'i",
    "T10D4173:4a-8": "'chi bdag bdud kyis 'gro ba gzhan yang de bzhin",
    "T10D4173:4a-9": "mi dra // de phyir cung zad skrag pa'i yid kyis dge ba'i bshes la 'dir phyag 'tshal //",
    "T10D4173:4a-10": "mkha' la nyi ma'i zer gyis zil pa bzhin du bdag gi tshe yi tshad //",
    "T10D4173:4a-11": "ring por gnas pa'i mthu med las dang 'bras bu grib ma bzhin du 'brang //",
    "T10D4173:4a-12": "sha khon yod pa'i dgra bzhin gshin rje'i tshogs rnams dga' ba'i bzhin gyis lta //",
    "T10D4173:4a-13": "de tshe nye du rnams kyang por zhing bdag nyid kho na skrag cing 'gro //",
    "T10D4173:4a-14": "sngan chad shi ba'ang bshes dang 'grogs pa ma mthong rgan rabs dag las min //",
    "T10D4173:4a-15": "lung las ma gsungs phyis kyang mi 'byung da ltar bdag la gdeng ci yod //",
    "T10D4173:4a-16": "gson tshe 'dir ni tshong khang chen por 'dus pa'i skye bo bzhin du 'gro //",
    "T10D4173:4a-17": "kva yi sems khyod bag med ma byed glo bur ba des khyod ni gzung bar long //",
    "T10D4173:4a-18": "deng sang skye bo phal cher rnyed dang bkur stis 'chums shing bdud dbang song //",
    "T10D4173:4b-0": "@4b ngan song rgya mtsho 'phel zhing dkar po'i phyogs 'grib lha rnams smre sngags 'don //",
    "T10D4173:4b-1": "sdom brtson can dag bslab las lhod cing khyim ba dag gi pho nyar 'gro //",
    "T10D4173:4b-2": "lha min phyogs 'phel nag po'i klu yis nad rnams sna tshogs gtong bar 'gyur //",
    "T10D4173:4b-3": "de tshe 'gro ba bskyab pa'i don brtson thugs rje can gyi bcom ldan 'das //",
    "T10D4173:4b-4": "bsnyel ba mi mnga' de la dga' ba'i bzhin gyis sems khyod skyabs su deng //",
    "T10D4173:4b-5": "dper na rje bo'i las la bran gyis bzhin du thugs rje can gyis don //",
    "T10D4173:4b-6": "mdzad pa gang yin de la bdag gis shes bya yang dang yang du bslab //",
    "T10D4173:4b-7": "'gro ba mgu bas thams cad mkhyen pa mnyis par bla ma de skad gsungs //",
    "T10D4173:4b-8": "de mnyes byas pas bdag don 'gyur na de la sems khyod ci zhig skyo //",
    "T10D4173:4b-9": "don lnga bsdus pa'i gtam 'di bdag sems gdul ba'i ched du nges par byas //",
    "T10D4173:4b-10": "bsod nams de yis 'gro ba ma lus sangs rgyas spyan rnams thob par shog /",
    "T10D4173:4b-11": "ched du brjod pa'i gtam drang srong chen po zla bas mdzad pa rdzogs so /"
}