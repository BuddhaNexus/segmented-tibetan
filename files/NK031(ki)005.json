{
    "NK031(ki)005:0": "rdzogs chen sems sde brgyud pa'i gsol 'debs byin rlabs kyi dga' ston bzhugs so //",
    "NK031(ki)005:1": "na mo gu ru b+h+ya /",
    "NK031(ki)005:2": "ye shes rig pa gzhan du ma 'khrul pas //",
    "NK031(ki)005:3": "thog ma'i gzhi lam mngon par byang chub pa //",
    "NK031(ki)005:4": "dang po'i sangs rgyas kun tu bzang po la //",
    "NK031(ki)005:5": "gsol ba 'debs so byin gyis brlab tu gsol //",
    "NK031(ki)005:6": "dag pa'i dbyings las thugs rje rol pa'i skur //",
    "NK031(ki)005:7": "mngon par snang ba bde chen longs spyod rdzogs //",
    "NK031(ki)005:8": "khyab bdag ston pa rdo rje sems dpa' la //",
    "NK031(ki)005:9": "gsol ba 'debs so byin gyis brlab tu gsol //",
    "NK031(ki)005:10": "rang snang ma 'gags gzhan snang der ston pa //",
    "NK031(ki)005:11": "'gro ba'i gnyen gcig skal ldan yongs kyi mgon //",
    "NK031(ki)005:12": "mchog gi sprul sku dga' rab rdo rje la //",
    "NK031(ki)005:13": "gsol ba 'debs so byin gyis brlab tu gsol //",
    "NK031(ki)005:14": "sbyangs pa mthar son pan chen lnga brgya'i gtso //",
    "NK031(ki)005:15": "las 'phro bzang pos theg pa'i rtse rgyal rnyed //",
    "NK031(ki)005:16": "slob dpon chen po 'jam dpal bshes gnyen la //",
    "NK031(ki)005:17": "gsol ba 'debs so byin gyis brlab tu gsol //",
    "NK031(ki)005:18": "shes bya kun gzigs kun mkhyen gnyis par grags //",
    "NK031(ki)005:19": "rdzogs chen dgongs pa ris med mngon du gyur //",
    "NK031(ki)005:20": "pan chen grub pa'i dbang phyug sh+r+ai seng //",
    "NK031(ki)005:21": "gsol ba 'debs so byin gyis brlab tu gsol //",
    "NK031(ki)005:22": "yang dag bcu gcig don ldan lo ts+aa ba //",
    "NK031(ki)005:23": "lta dgongs mthar phyin snang srid zil gyis mnan //",
    "NK031(ki)005:24": "mkhas pa pa gor bee ro tsa na la //",
    "NK031(ki)005:25": "gsol ba 'debs so byin gyis brlab tu gsol //",
    "NK031(ki)005:26": "sbyangs pa'i 'phro sad chos kun thugs su chud //",
    "NK031(ki)005:27": "bee ros rjes bzung mchog gi dngos grub thob //",
    "NK031(ki)005:28": "grub chen rgyal mo g.yu sgra snying po la //",
    "NK031(ki)005:29": "gsol ba 'debs so byin gyis brlab tu gsol //",
    "NK031(ki)005:30": "chu bo bzhi 'dus mnyam med lo ts+aa ba //",
    "NK031(ki)005:31": "skad cig gcig la sa bdun mngon du mdzad //",
    "NK031(ki)005:32": "slob dpon gnyags ston dz+ny+aa na ku m+aa rar //",
    "NK031(ki)005:33": "gsol ba 'debs so byin gyis brlab tu gsol //",
    "NK031(ki)005:34": "ring nas sbyangs pa'i skal ldan las 'phro can //",
    "NK031(ki)005:35": "bla mas rjes bzung mkha' spyod gnas su gshegs //",
    "NK031(ki)005:36": "skyes mchog sog po dpal gyi ye shes la //",
    "NK031(ki)005:37": "gsol ba 'debs so byin gyis brlab tu gsol //",
    "NK031(ki)005:38": "mi lo brgya dang bcu bzhi rgya bod du //",
    "NK031(ki)005:39": "bskyed rdzogs sbyangs pa mthar phyin grub pa thob //",
    "NK031(ki)005:40": "bla chen gnubs ban sangs rgyas ye shes la //",
    "NK031(ki)005:41": "gsol ba 'debs so byin gyis brlab tu gsol //",
    "NK031(ki)005:42": "mdo rgyud kun la thogs med mkhyen pa rgyas //",
    "NK031(ki)005:43": "mchog dang thun mong dngos grub dus gcig thob //",
    "NK031(ki)005:44": "khu lung gnubs ston yon tan rgya mtsho la //",
    "NK031(ki)005:45": "gsol ba 'debs so byin gyis brlab tu gsol //",
    "NK031(ki)005:46": "dogs la shangs kyi gtsug lag khang chen por //",
    "NK031(ki)005:47": "bskyed rdzogs gsum ston snying po'i bstan pa spel //",
    "NK031(ki)005:48": "nyang ston chen po shes rab mchog ldan la //",
    "NK031(ki)005:49": "gsol ba 'debs so byin gyis brlab tu gsol //",
    "NK031(ki)005:50": "bla ma'i thugs zin ting 'dzin las su rung //",
    "NK031(ki)005:51": "bskyed rdzogs gsum la mkhas pa'i grags pas khyab //",
    "NK031(ki)005:52": "chos lung nyang ston ye shes 'byung gnas la //",
    "NK031(ki)005:53": "gsol ba 'debs so byin gyis brlab tu gsol //",
    "NK031(ki)005:54": "'ug pa lung gi dben rtsa dam pa ru //",
    "NK031(ki)005:55": "bshad sgrub chu bos snying po'i bstan pa btsugs //",
    "NK031(ki)005:56": "mkhas grub gtsang sgom bde gshegs zur po che //",
    "NK031(ki)005:57": "gsol ba 'debs so byin gyis brlab tu gsol //",
    "NK031(ki)005:58": "zur gyi rigs 'khrungs thos bsam mtha' ru phyin //",
    "NK031(ki)005:59": "lta dgongs rtser son bstan pa nyi 'od brdal //",
    "NK031(ki)005:60": "lha rje chen po zur chung shes rab grags //",
    "NK031(ki)005:61": "gsol ba 'debs so byin gyis brlab tu gsol //",
    "NK031(ki)005:62": "lung rtogs yon tan rgya mtshos thugs rgyud gtams //",
    "NK031(ki)005:63": "phrin las rnam bzhis gsang sngags bstan srog bzung //",
    "NK031(ki)005:64": "skyo ston sngags 'chang sh+aakya ye shes la //",
    "NK031(ki)005:65": "gsol ba 'debs so byin gyis brlab tu gsol //",
    "NK031(ki)005:66": "gdugs thogs stong gis gang zhabs gus mchod cing //",
    "NK031(ki)005:67": "rgya che rgyun mi 'chad pa'i phrin las can //",
    "NK031(ki)005:68": "gsang bdag dngos byon lha rje sgro phug sh+aakya seng ge par //",
    "NK031(ki)005:69": "gsol ba 'debs so byin gyis brlab tu gsol //",
    "NK031(ki)005:70": "gsung rab kun la mkhas pa'i phul du gyur //",
    "NK031(ki)005:71": "dgongs pa mngon gyur tshe gcig byang chub brnyes //",
    "NK031(ki)005:72": "lce rgya nag ston lha rje dkyil mkhar lha khang par //",
    "NK031(ki)005:73": "gsol ba 'debs so byin gyis brlab tu gsol //",
    "NK031(ki)005:74": "ting 'dzin mngon gyur thog gis mi tshugs shing //",
    "NK031(ki)005:75": "ri gzar rbab kyang gyen la bzlog par mdzad //",
    "NK031(ki)005:76": "mtshungs med grub chen dbus pa zhig po la //",
    "NK031(ki)005:77": "gsol ba 'debs so byin gyis brlab tu gsol //",
    "NK031(ki)005:78": "bsam zhing 'gro ba'i don la byon pa'i mthus //",
    "NK031(ki)005:79": "phrin las rgya mtsho 'bad med lhun gyis grub //",
    "NK031(ki)005:80": "zhig po bdud rtsi sems phyogs bstan pa'i bdag /",
    "NK031(ki)005:81": "gsol ba 'debs so byin gyis brlab tu gsol //",
    "NK031(ki)005:82": "gsar rnying chos la mkhas shing grub pa'i mchog /",
    "NK031(ki)005:83": "g.yo ru stod du bstan pa'i srol bzang gtod //",
    "NK031(ki)005:84": "a mes chen po rta ston jo ye la //",
    "NK031(ki)005:85": "gsol ba 'debs so byin gyis brlab tu gsol //",
    "NK031(ki)005:86": "mdo dang sgyu 'phrul sems phyogs mtha' dag la //",
    "NK031(ki)005:87": "bshad pas phan btags sgrub pa'i sa sde btsugs //",
    "NK031(ki)005:88": "sngags 'chang chen po rta ston gzi brjid la //",
    "NK031(ki)005:89": "gsol ba 'debs so byin gyis brlab tu gsol //",
    "NK031(ki)005:90": "bgrang yas grub mtha' rgya mtsho'i pha rol son //",
    "NK031(ki)005:91": "sems sde bco brgyad bstan pa'i sgron me sbar //",
    "NK031(ki)005:92": "'khrul zhig skye med dam pa sangs rgyas la //",
    "NK031(ki)005:93": "gsol ba 'debs so byin gyis brlab tu gsol //",
    "NK031(ki)005:94": "gzhon nu nyid nas ting 'dzin dus 'da' zhing //",
    "NK031(ki)005:95": "yi dam zhal gzigs bshad sgrub bstan pa spel //",
    "NK031(ki)005:96": "skyes mchog mnyam med sprul sku chen po la //",
    "NK031(ki)005:97": "gsol ba 'debs so byin gyis brlab tu gsol //",
    "NK031(ki)005:98": "'jam pa'i dbyangs dang gnyis su ma mchis pas //",
    "NK031(ki)005:99": "skad cig gcig la chos rnams thugs su chud //",
    "NK031(ki)005:100": "zur ston chen po byams pa seng ge la //",
    "NK031(ki)005:101": "gsol ba 'debs so byin gyis brlab tu gsol //",
    "NK031(ki)005:102": "sbyangs pa mthar phyin ting 'dzin gding dang ldan //",
    "NK031(ki)005:103": "'khor ba'i skyon spangs rang bzhin rnal 'byor ma //",
    "NK031(ki)005:104": "ma gcig zur mo mkhas btsun sangs rgyas la //",
    "NK031(ki)005:105": "gsol ba 'debs so byin gyis brlab tu gsol //",
    "NK031(ki)005:106": "mkhas grub rig 'dzin rgya mtsho'i gtsug gi rgyan //",
    "NK031(ki)005:107": "rim gnyis bstan pa'i rgyal mtshan srid mthar bsgrengs //",
    "NK031(ki)005:108": "'jam dbyangs sgrol chen bsam 'grub rdo rje la //",
    "NK031(ki)005:109": "gsol ba 'debs so byin gyis brlab tu gsol //",
    "NK031(ki)005:110": "yongs rdzogs bstan pa'i mnga' bdag dge ba'i bshes //",
    "NK031(ki)005:111": "'chad rtsod rtsom pas bstan pa phyogs bcur spel //",
    "NK031(ki)005:112": "sgrol chen chos rje sangs rgyas rin chen la //",
    "NK031(ki)005:113": "gsol ba 'debs so byin gyis brlab tu gsol //",
    "NK031(ki)005:114": "rdzogs pa chen po rang snang ris med kyi //",
    "NK031(ki)005:115": "ting 'dzin dgongs pas nyin mtshan dus 'da' ba //",
    "NK031(ki)005:116": "shangs mad'i rgyal sras rdo rje thugs mchog rtsal //",
    "NK031(ki)005:117": "gsol ba 'debs so byin gyis brlab tu gsol //",
    "NK031(ki)005:118": "thub bstan yongs su rdzogs pa'i dge ba'i bshes //",
    "NK031(ki)005:119": "brgya phrag ting 'dzin sgo la dbang 'byor ba //",
    "NK031(ki)005:120": "kun mkhyen grub mchog grags pa dpal 'byor la //",
    "NK031(ki)005:121": "gsol ba 'debs so byin gyis brlab tu gsol //",
    "NK031(ki)005:122": "thos bsam sgro 'dogs chod pa'i blo gros can //",
    "NK031(ki)005:123": "rab gsal rig rtsal 'byongs pa'i nyams rtogs 'khrungs //",
    "NK031(ki)005:124": "mkhan chen 'dren mchog rta nag thub bstan mkhan po /",
    "NK031(ki)005:125": "blo gros rab yangs la //",
    "NK031(ki)005:126": "gsol ba 'debs so byin gyis brlab tu gsol //",
    "NK031(ki)005:127": "zab gsal ting 'dzin sgo mang 'byed pa'i mgon //",
    "NK031(ki)005:128": "mkhas btsun bzang pos gdul bya thar lam 'dren //",
    "NK031(ki)005:129": "bla chen rdo rje 'chang dngos chos kyi rje //",
    "NK031(ki)005:130": "gsol ba 'debs so byin gyis brlab tu gsol //",
    "NK031(ki)005:131": "sngon nas sbyangs pas blo gros phun sum tshogs //",
    "NK031(ki)005:132": "skye med don gyi gnas lugs mngon du gyur //",
    "NK031(ki)005:133": "nges don bstan pa'i rgyal mtshan phyogs bcur bsgreng //",
    "NK031(ki)005:134": "gsol ba 'debs so byin gyis brlab tu gsol //",
    "NK031(ki)005:135": "mtha' yas shes bya'i gnas rnams ma lus gzigs //",
    "NK031(ki)005:136": "gzhan phan byang chub sems mchog mngon du gyur //",
    "NK031(ki)005:137": "rdo rje theg pa'i bstan 'dzin 'jig rten mig /",
    "NK031(ki)005:138": "gsol ba 'debs so byin gyis brlab tu gsol //",
    "NK031(ki)005:139": "dam pas rjes bzung snying po'i lam la zhugs //",
    "NK031(ki)005:140": "gsung rab rgya mtsho'i lung gi thos pas phyug /",
    "NK031(ki)005:141": "snying stobs grub pa'i dpa' bo rdo rje 'dzin //",
    "NK031(ki)005:142": "rig 'dzin phrin las lhun grub /",
    "NK031(ki)005:143": "mchan /",
    "NK031(ki)005:144": "gsol ba 'debs so byin gyis brlab tu gsol //",
    "NK031(ki)005:145": "ka dag rang rig dngos 'dzin 'ching ba grol //",
    "NK031(ki)005:146": "bde chen 'gyur med mchog gi dngos grub brnyes //",
    "NK031(ki)005:147": "snyigs dus 'gro ba'i skyabs gcig rdo rje 'dzin //",
    "NK031(ki)005:148": "gsol ba 'debs so byin gyis brlab tu gsol //",
    "NK031(ki)005:149": "'di yan shwa lo ka bzhi badz+r+aa k+sha ras so //",
    "NK031(ki)005:150": "smin grol rgya mtsho'i gling du thos brtson grur //",
    "NK031(ki)005:151": "zhugs nas gdams ngag nor bu'i mdzod 'dzin pa //",
    "NK031(ki)005:152": "ngag gi dbang phyug chos dpal rgya mtsho la //",
    "NK031(ki)005:153": "gsol ba 'debs so byin gyis brlab tu gsol //",
    "NK031(ki)005:154": "rig 'dzin rgyal ba'i sras su mngon byang lngas //",
    "NK031(ki)005:155": "legs par bskyed pa bstan pa rgya mtsho'i srog /",
    "NK031(ki)005:156": "rin chen phyogs las rnam par rgyal ba'i sder //",
    "NK031(ki)005:157": "gsol ba 'debs so byin gyis brlab tu gsol //",
    "NK031(ki)005:158": "lung rtogs dam chos pad+ma'i dga' tshal du //",
    "NK031(ki)005:159": "bshad sgrub 'od zer phreng ba rgyas mdzad pa'i //",
    "NK031(ki)005:160": "bstan 'dzina nyin mor byed pa'i mgon po la //",
    "NK031(ki)005:161": "gsol ba 'debs so byin gyis brlab tu gsol //",
    "NK031(ki)005:162": "'phags pa'i bzhugs gnas sgom ri dam pa ru //",
    "NK031(ki)005:163": "o rgyan bla ma'i ring lugs 'dzin mdzad pa'i //",
    "NK031(ki)005:164": "rnal 'byor dbang phyug dgongs klong yangas pa la //",
    "NK031(ki)005:165": "gsol ba 'debs so byin gyis brlab tu gsol //",
    "NK031(ki)005:166": "rgyal kun mkhyen brtse'i rang gzugs 'od stong gzis //",
    "NK031(ki)005:167": "'jigas tshogs mun pa mtha' dag lhag med du //",
    "NK031(ki)005:168": "'jom mdzad thar gling snang ba'i 'od zer la //",
    "NK031(ki)005:169": "gsol ba 'debs so byin gyis brlab tu gsol //",
    "NK031(ki)005:170": "kun bzang chos sku'i zhal skyin rdo rje 'chang //",
    "NK031(ki)005:171": "gzhan phan thugs rje'i mnga' bdag rin po che //",
    "NK031(ki)005:172": "snyigs ma'i dus kyi sangs rgyas gnyis pa la //",
    "NK031(ki)005:173": "gsol ba 'debs so byin gyis brlab tu gsol //",
    "NK031(ki)005:174": "mi 'gyur gzhi dbyings nama mkha'i rdo rje las //",
    "NK031(ki)005:175": "tshe dbang grub pa'i rgyal sar mnga' bsgyur ba //",
    "NK031(ki)005:176": "thugs rje'i rtsal 'chang mchog gi sprul pa'i skur //",
    "NK031(ki)005:177": "gsol ba 'debs so byin gyis brlab tu gsol //",
    "NK031(ki)005:178": "rgyal ba'i sras kyi spyod pa lhur blangs te //",
    "NK031(ki)005:179": "sna tshogs thabs kyis gzhan la phan mdzad pa //",
    "NK031(ki)005:180": "mtha' yas 'gro ba'i skyabs gnas chos kyi rjer //",
    "NK031(ki)005:181": "gsol ba 'debs so byin gyis brlab tu gsol //",
    "NK031(ki)005:182": "'di yan shwa lo ka brgyad btsun pa gzhan phan pas so //",
    "NK031(ki)005:183": "'jam dbyangs bla ma'i dgongs brgyud 'phos pa las //",
    "NK031(ki)005:184": "mkhyen brtse nus pa'i dbang po thams cad mkhyen //",
    "NK031(ki)005:185": "bi ma la dngos rdo rje gzi brjid la //",
    "NK031(ki)005:186": "gsol ba 'debs so byin gyis brlab tu gsol //",
    "NK031(ki)005:187": "kun mkhyen ye shes blo gros rgya mtsho'i gter //",
    "NK031(ki)005:188": "mtha' yas 'gro la smin grol char du 'bebs //",
    "NK031(ki)005:189": "bee ro dngos snang pad+ma gar dbang la //",
    "NK031(ki)005:190": "gsol ba 'debs so byin gyis brlab tu gsol //",
    "NK031(ki)005:191": "rgyal dbang pad+ma'i phrin las pho nya ba //",
    "NK031(ki)005:192": "mi 'jigs byams pa'i dpal gyi 'byung gnas che //",
    "NK031(ki)005:193": "lang gro dngos byon nam mkha' rdo rje la //",
    "NK031(ki)005:194": "gsol ba 'debs so byin gyis brlab tu gsol //",
    "NK031(ki)005:195": "'di yan shwa lo ka gsum dz+ny+aa nas so //",
    "NK031(ki)005:196": "las 'bras bden pa'i don la yid ches nas //",
    "NK031(ki)005:197": "dge sdig blang dor tshul bzhin byed pa dang //",
    "NK031(ki)005:198": "'chi ba snying la zug pa'i brtson 'grus kyis //",
    "NK031(ki)005:199": "rang drin rang la che bar byin gyis rlobs //",
    "NK031(ki)005:200": "'gro kun pha mar shes pa'i snying stobs dang //",
    "NK031(ki)005:201": "dmigs med zung du 'jug pa'i nyams len gyis //",
    "NK031(ki)005:202": "myur du byang chub sems gnyis 'byongs nas kyang //",
    "NK031(ki)005:203": "'khor ba dong nas sprugs par byin gyis rlobs //",
    "NK031(ki)005:204": "ye shes ston pa'i drin chen bla ma la //",
    "NK031(ki)005:205": "sangs rgyas kun las lhag pa'i mos gus kyis //",
    "NK031(ki)005:206": "nyams rtogs phun tshogs rgyud la skye ba dang //",
    "NK031(ki)005:207": "gegs dang gol sa chod par byin gyis rlobs //",
    "NK031(ki)005:208": "gang ltar snang yang thams cad rang gi sems //",
    "NK031(ki)005:209": "sems nyid gang yang ma grub stong pa nyid //",
    "NK031(ki)005:210": "ma bcos rnal mar 'jog pa'i nyams len gyis //",
    "NK031(ki)005:211": "'khrul pa rang thog grol bar byin gyis rlobs //",
    "NK031(ki)005:212": "ngo sprod don la nges shes brtan po yis //",
    "NK031(ki)005:213": "yengs med rgyun du goms pa mthar phyin te //",
    "NK031(ki)005:214": "chu bo lta bur rgyun chad med pa yi //",
    "NK031(ki)005:215": "mnyam bzhag brtan pa thob par byin gyis rlobs //",
    "NK031(ki)005:216": "gang shar rang ngo shes pa'i zab gnad kyis //",
    "NK031(ki)005:217": "rdzogs chen rang snang ris med mngon gyur te //",
    "NK031(ki)005:218": "byas chos thams cad dbyings su nub pa dang //",
    "NK031(ki)005:219": "rang byung ye shes 'char bar byin gyis rlobs //",
    "NK031(ki)005:220": "nam yang bsgom ma myong ba'i rang bab gshis //",
    "NK031(ki)005:221": "'di la kun tu 'bral bar mi byed cing //",
    "NK031(ki)005:222": "bsgom med don la gnas pa'i brtson 'grus kyis //",
    "NK031(ki)005:223": "nyin mtshan kun tu 'da' bar byin gyis rlobs //",
    "NK031(ki)005:224": "rgya chen chos kyi phung po mtha' yas pa //",
    "NK031(ki)005:225": "brgyad khri bzhi stong dag tu bstan pa yang //",
    "NK031(ki)005:226": "'di don rtogs slad gsungs pa'i tshul rig ste //",
    "NK031(ki)005:227": "'bral med rtse gcig skyong bar byin gyis rlobs //",
    "NK031(ki)005:228": "sems nyid yid bzhin nor bu rin po che //",
    "NK031(ki)005:229": "las dang bag chags nyon mongs dri phyis te //",
    "NK031(ki)005:230": "rnam dag sku bzhi'i rgyal mtshan rtser bkod nas //",
    "NK031(ki)005:231": "'gro la 'dod dgu'i chos char 'bebs par shog //",
    "NK031(ki)005:232": "rdzogs pa chen po sems phyogs kyi bla ma brgyud",
    "NK031(ki)005:233": "pa la gsol ba 'debs pa byin rlabs kyi dga'",
    "NK031(ki)005:234": "ston ces bya ba /",
    "NK031(ki)005:235": "rje btsun bla ma de dag la mi phyed pa dang /",
    "NK031(ki)005:236": "dang ba dang /",
    "NK031(ki)005:237": "'dun pa ste /",
    "NK031(ki)005:238": "dad pa gsum dang ldan pa blo gros rgyal mtshan dpal bzang pos sbyar ba'o ////",
    "NK031(ki)005:239": "spyir sems sde la /",
    "NK031(ki)005:240": "pan chen bi ma las bsgyur ba'i phyi 'gyur bcu gsum dang sems sde nyer gcig /",
    "NK031(ki)005:241": "de dag tu ma 'dus pa'i rgyud dang rgya gzhung mtha' yas pa yod cing /",
    "NK031(ki)005:242": "snga 'gyur lnga la sogs pa bee ro nas brgyud pa la'ang /",
    "NK031(ki)005:243": "brgyud tshul snga phyi bar gsum byung /",
    "NK031(ki)005:244": "bod 'dir bstan pa snga dar dang /",
    "NK031(ki)005:245": "phyi dar /",
    "NK031(ki)005:246": "phyi sked bu ston thams cad mkhyen pa dang /",
    "NK031(ki)005:247": "sa skya'i dpal ldan bla dam pa'i dus yan chod la shin tu dar /",
    "NK031(ki)005:248": "mnga' ris mdo khams yan chad du so sor brgyud lugs mtha' yas yod mod kyang /",
    "NK031(ki)005:249": "yongs grags la rtsa brgyud /",
    "NK031(ki)005:250": "dbus brgyud /",
    "NK031(ki)005:251": "dbus gtsang 'dres ma dang gsum du bzhag pa las /",
    "NK031(ki)005:252": "'di ni dbus gtsang 'dres ma yin //",
    "NK031(ki)005:253": "bdag gis thos pa'i gtsang brgyud la yang brgyud lugs bzhi lnga yod pa zur na gsal /",
    "NK031(ki)005:254": "yang dbus gtsang 'dres ma'i brgyud lugs gcig la zur chung nas glan sh+aakya bzang po /",
    "NK031(ki)005:255": "mda' sh+aakya 'phel /",
    "NK031(ki)005:256": "rtogs ldan sh+aakya seng ge /",
    "NK031(ki)005:257": "kyi ston sh+aaka ye /",
    "NK031(ki)005:258": "mnyam med dam pa sh+aaka rgyal /",
    "NK031(ki)005:259": "bla ma lha rje chen po /",
    "NK031(ki)005:260": "zhig po bdud rtsi /",
    "NK031(ki)005:261": "sangs rgyas smyon ston bla ma /",
    "NK031(ki)005:262": "smyon ston sh+aaka 'bum /",
    "NK031(ki)005:263": "skye med dam pa sangs rgyas /",
    "NK031(ki)005:264": "skyes mchog sprul sku chen po /",
    "NK031(ki)005:265": "chos rgyal mnga' ris pan chen /",
    "NK031(ki)005:266": "kun spangs ri khrod pa /",
    "NK031(ki)005:267": "mkhan chen mdzes pa'i rgyal mtshan /",
    "NK031(ki)005:268": "rtogs ldan chos dpal bzang po /",
    "NK031(ki)005:269": "mkhan chen blo gros rta nag thub bstan gyi mkhan po /",
    "NK031(ki)005:270": "rab yangs /",
    "NK031(ki)005:271": "bla chen rdo rje 'chang dbang /",
    "NK031(ki)005:272": "des bdag la'o /",
    "NK031(ki)005:273": "sog zlog pa blo gros rgyal mtshan /",
    "NK031(ki)005:274": "de man chod gong gi gsol 'debs ltar dang /",
    "NK031(ki)005:275": "brgyud tshul gzhan thob yig ltar ro //"
}