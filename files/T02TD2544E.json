{
    "T02TD2544E:13b-0": "@13b # // rgya gar skad du /",
    "T02TD2544E:13b-1": "a'arya manydzu shr'i n'a ma s'a dha na /",
    "T02TD2544E:13b-2": "bod skad du /",
    "T02TD2544E:13b-3": "'phags pa 'jam dpal zhes bya ba'i sgrub pa'i thabs /",
    "T02TD2544E:13b-4": "'jam pa'i mgon la phyag 'tshal lo //",
    "T02TD2544E:13b-5": "thams cad mkhyen cing thugs su chud //",
    "T02TD2544E:13b-6": "smra ba'i skyes mchog smra ba'i rgyal //",
    "T02TD2544E:13b-7": "smra ba'i seng ge tshugs pa med //",
    "T02TD2544E:13b-8": "rnam kun mkhyen la phyag 'tshal lo //",
    "T02TD2544E:14a-0": "spyod dang ldan pa @14a * //",
    "T02TD2544E:14a-1": "shes pa po //",
    "T02TD2544E:14a-2": "'jam pa'i mgon la dga' ba dang //",
    "T02TD2544E:14a-3": "de yi don du sgrub pa'i thabs //",
    "T02TD2544E:14a-4": "mdo ru bsdus te bshad par bya //",
    "T02TD2544E:14a-5": "rnam par smin pa'i lus dag la //",
    "T02TD2544E:14a-6": "lha yi nga rgyal dran byas te //",
    "T02TD2544E:14a-7": "mdun du 'jam mgon bsams nas su //",
    "T02TD2544E:14a-8": "phyag 'tshal ba dang mchod pa dang /",
    "T02TD2544E:14a-9": "bshags dang rjes su yi rang ba //",
    "T02TD2544E:14a-10": "bsngo dang skyabs su 'gro ba dang //",
    "T02TD2544E:14a-11": "sems bskyed de ni yid kyis bya //",
    "T02TD2544E:14a-12": "aom sva bh'a ba shuddha: sarba dharmm'a: sva bh'a ba shuddhonyham / brjod pas chos kun dmigs med par //",
    "T02TD2544E:14a-13": "stong pa nyid du bsgom par bya //",
    "T02TD2544E:14a-14": "sems nyid aa ru gyur nas su //",
    "T02TD2544E:14a-15": "zla dkyil dh'i: ru bsgom par bya /",
    "T02TD2544E:14a-16": "de las 'phro 'dus mtshan mar gyur //",
    "T02TD2544E:14a-17": "mtshan ma 'jam dpal gzhon nu'i sku //",
    "T02TD2544E:14a-18": "sku gser me tog zur phud can //",
    "T02TD2544E:14a-19": "shes rab ral gri po tis mtshan //",
    "T02TD2544E:14a-20": "zhi ba'i tshul 'chang gzhon nu bsgom //",
    "T02TD2544E:14a-21": "lcags kyu'i phyag rgya bcings nas su //",
    "T02TD2544E:14a-22": "ae hye hi manydzu shr'i ku m'a ra /",
    "T02TD2544E:14a-23": "a'a karsha a'a be sha ya aa aa /",
    "T02TD2544E:14a-24": "spyan drang mdun du bsam par bya //",
    "T02TD2544E:14a-25": "de nas mchod pa dbul byas te //",
    "T02TD2544E:14a-26": "manydzu shr'i gandhe p'u dza sv'a h'a /",
    "T02TD2544E:14a-27": "aom manydzu shr'i shpe p'u dza sv'a h'a //",
    "T02TD2544E:14a-28": "aom manydzu shr'i pe p'u dza sv'a h'a //",
    "T02TD2544E:14a-29": "aom manydzu shr'i a'a lo ke p'u dza sv'a h'a /",
    "T02TD2544E:14a-30": "aom manyadzu shr'i nee bi dye p'u dza sv'a h'a /",
    "T02TD2544E:14a-31": "aom manydzu shr'i ganddhe sv'a h'a //",
    "T02TD2544E:14a-32": "de nas bstod pa'i tshig 'di brjod //",
    "T02TD2544E:14a-33": "shes rab chen po skad cig gis //",
    "T02TD2544E:14a-34": "chos kun khong du chud par mkhyen //",
    "T02TD2544E:14a-35": "mi shes g-yul ngo thams cad sel //",
    "T02TD2544E:14a-36": "sems can kun la byams thugs ldan //",
    "T02TD2544E:14a-37": "'jam mgon byams thugs ldan la 'dud //",
    "T02TD2544E:14a-38": "mi shes g-yul sel ral gri dang //",
    "T02TD2544E:14a-39": "shes rab po ti thugs rtags can //",
    "T02TD2544E:14a-40": "chos rnams thams cad ston pa po //",
    "T02TD2544E:14a-41": "skye mched dbyings ston zug rngu spangs //",
    "T02TD2544E:14a-42": "'jam mgon chos sku nyid la bstod //",
    "T02TD2544E:14a-43": "yang na 'dod yon lnga sogs kyis //",
    "T02TD2544E:14a-44": "mngon par mchod nas bstod pa bya //",
    "T02TD2544E:14a-45": "yang na mtshan nyid bstod par bya //",
    "T02TD2544E:14a-46": "yon tan mtshan gyis bstod ce'o //",
    "T02TD2544E:14a-47": "de nas lus las bsdus byas nas /",
    "T02TD2544E:14a-48": "bzlas pa dag ni bya bar bshad gnyis su med pa'i thugs ka ru //",
    "T02TD2544E:14a-49": "rang 'dra'i ye shes sems dpa' bsams //",
    "T02TD2544E:14a-50": "de yi snying du ting 'dzin sems //",
    "T02TD2544E:14a-51": "nyi ma'i mandala steng du ni //",
    "T02TD2544E:14a-52": "ral gri dh'i: yis mtshan par bsam /",
    "T02TD2544E:14a-53": "de la bzlas pa'i sngags kyis bskor //",
    "T02TD2544E:14a-54": "aom badzra t'i kashna du: khatstshe da /",
    "T02TD2544E:14a-55": "pradzny'a dzny'a m'u rtta ye /",
    "T02TD2544E:14b-0": "dzny'a na k'a ya w'a g'i @14b shva ra aa ra pa tsa n'a ya te na ma: sv'a h'a /",
    "T02TD2544E:14b-1": "mi skyo'i sems kyis bzlas par bya //",
    "T02TD2544E:14b-2": "skyo ba dag ni byung ba na /",
    "T02TD2544E:14b-3": "'dzin pa med pa bsgom par bya //",
    "T02TD2544E:14b-4": "thun bzhi dag tu nyams su blang //",
    "T02TD2544E:14b-5": "yang na nyin mtshan re re'o //",
    "T02TD2544E:14b-6": "tha mar gshegs su gsol ba bya //",
    "T02TD2544E:14b-7": "rang nyid lha yi nga rgyal gnas //",
    "T02TD2544E:14b-8": "'jam mgon sgrub thabs legs sbyar bas //",
    "T02TD2544E:14b-9": "bdag gis dge ba gang bsags pa //",
    "T02TD2544E:14b-10": "des ni khams gsum sems can kun //",
    "T02TD2544E:14b-11": "'jam mgon go 'phang thob par shog / slob dpon 'jam dpal bshes gnyen gyis mdzad pa rdzogs so//"
}