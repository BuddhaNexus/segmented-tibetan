{
    "NK039(ti)014:1": "// ma mo 'khrugs bskang gi dbu phyogs so //",
    "NK039(ti)014:2": "ma mo'i 'khrugs pa bskang ba ni /",
    "NK039(ti)014:3": "shin tu gnyan pas gal thod thod du mi bya'o //",
    "NK039(ti)014:4": "b+h+yo snyigs ma lnga yi dus byung na bka' bzhin",
    "NK039(ti)014:5": "mi byed bka' stsal bkram gsang sngags mi gsang nor",
    "NK039(ti)014:6": "la brtseng bon du gyer zhing grong bsnyen byed mngon",
    "NK039(ti)014:7": "du gyer zhing mngon spyod byed don mi rtogs shing",
    "NK039(ti)014:8": "zung du spyod nang 'thab byed cing 'dul khrims nyams",
    "NK039(ti)014:9": "slob dpon pha ma'i bka' bcag cing skye bo rang",
    "NK039(ti)014:10": "sdig spyod pa'i tshe de tshe srid pa'i ma mo",
    "NK039(ti)014:11": "'khrugs 'khrug pa'i ma mo'i thugs dam bskang bskang ngo",
    "NK039(ti)014:12": "bskal pa'i thugs dam bskang gzhan yang ma mo 'khrug",
    "NK039(ti)014:13": "pa'i rgyu mchod pa lo zlar 'das pa dang khas",
    "NK039(ti)014:14": "blang dge ba chags pa dang yo byad nyams dang",
    "NK039(ti)014:15": "rdzas ma tshangs bzlas brjod bar chad byed pa dang",
    "NK039(ti)014:16": "phud nyams lhag ma'i gtor ma dang bden nam mi",
    "NK039(ti)014:17": "bden bsam pa dang the tshom som nyi zos pa",
    "NK039(ti)014:18": "yi sgrub pa'i ma mo 'khrug par 'gyur de tshe",
    "NK039(ti)014:19": "srid pa'i ma mo 'khrug 'khrug pa'i ma mo'i thugs",
    "NK039(ti)014:20": "dam bskang bskang ngo bskal sku yi phyag rgya ring",
    "NK039(ti)014:21": "du spang rdo rje slob dpon ma mnyes dang rdo",
    "NK039(ti)014:22": "rje spun la dam tshig med sku yi dam tshig",
    "NK039(ti)014:23": "nyams gyur pa'i de tshe srid pa'i ma mo 'khrug",
    "NK039(ti)014:24": "'khrug pa'i ma ma'i thugs dam bskang bskang ngo bskal",
    "NK039(ti)014:25": "pa'i gzhan yang dam tshig nyams pa'i rgyu bzlas brjod",
    "NK039(ti)014:26": "phyag rgya rgyun chad pas gsung gi dam tshig nyams",
    "NK039(ti)014:27": "gyur pa'i bskang ngo gsang ba'i man ngag spel ba",
    "NK039(ti)014:28": "yis thugs kyi dam tshig nyams gyur pa'i bskang ngo",
    "NK039(ti)014:29": "ta na g+aa na lnga mi spyod yan lag dam",
    "NK039(ti)014:30": "tshig nyams gyur bskang ngo ma mo 'khrug pa'i spyod",
    "NK039(ti)014:31": "pa ni yug sa dag la chags pa dang sbrum",
    "NK039(ti)014:32": "ma mi dga' bcug pa dang pha med bu tsha",
    "NK039(ti)014:33": "spangs ba dang bong bu brtsegs brdung bsgyur ba dang",
    "NK039(ti)014:34": "ral gri dag la ma mos dang rma bya ring",
    "NK039(ti)014:35": "du spangs pa dang khu ba dkar dmar ma brten",
    "NK039(ti)014:36": "dang ma la dad pa log pa dang ne'u le",
    "NK039(ti)014:37": "rkyang pa bkram pa dang shing lo rlung khyer ma",
    "NK039(ti)014:38": "bzung dang rdo sol chu la bsgyur ba dang 'tshubs",
    "NK039(ti)014:39": "mthong nas ma mos dang rjes chags ma byang rak+ta",
    "NK039(ti)014:40": "spangs yongs su ma smin sems can la lha yi",
    "NK039(ti)014:41": "kha dog bstan pa dang snying po gsang sngags gyer",
    "NK039(ti)014:42": "ba dang phyag rgya gzhan la gyer ba dang rtag",
    "NK039(ti)014:43": "tu dam tshig bzlo ba dang dus tshod mchod pa",
    "NK039(ti)014:44": "chags pa dang bsnyen pa grangs kyi ma them dang",
    "NK039(ti)014:45": "sangs rgyas sku gzugs ma bris dang bram ze mchog",
    "NK039(ti)014:46": "srid spangs pa dang dam tshig phyag rgya ma brten",
    "NK039(ti)014:47": "dang bya nag lug nag khyi nag ma brten dang",
    "NK039(ti)014:48": "mched dang lcam dral zhe gcod pas ma mo dpon",
    "NK039(ti)014:49": "g.yog 'khrugs par 'gyur de tshe srid pa'i ma mo",
    "NK039(ti)014:50": "'khrug pa'i bskang ngo bskal pa'i gzhan yang dam tshig",
    "NK039(ti)014:51": "nyams pa'i rgyu ma nyes bgegs chen btags pa dang",
    "NK039(ti)014:52": "sa bdag klu gnyan rgyud dkrug dang dam tshig nyams",
    "NK039(ti)014:53": "su bcug pa dang mi thub lha 'dre do bsdos",
    "NK039(ti)014:54": "pas 'jig rten ma mo 'khrug par 'gyur de tshe",
    "NK039(ti)014:55": "srid 'khrug pa'i ma mo'i bskang ngo gzhan yang ma",
    "NK039(ti)014:56": "mo 'khrug pa'i rgyu bka' drin can gyi slob dpon",
    "NK039(ti)014:57": "la sgyu ma'i nor gyis ma mnyes pas drin chen",
    "NK039(ti)014:58": "dam tshig mi ster ro dngos grub thob pa'i rgyu",
    "NK039(ti)014:59": "yang med rang nyid shes rab chung ba yis don",
    "NK039(ti)014:60": "dam rtogs pa'i dus yang med 'jig rten ma mo",
    "NK039(ti)014:61": "'khrug par 'gyur de tshe srid 'khrug pa'i bskang ngo",
    "NK039(ti)014:62": "gzhan yang ma mo 'khrug pa'i rgyu mtshan ma cung",
    "NK039(ti)014:63": "zad bul ba'i tshe ma mo gnad la bor nas",
    "NK039(ti)014:64": "ni mi mthun 'khor lo bcas byas nas ma mo",
    "NK039(ti)014:65": "'khrug pa'i sngags kyang bzlas snying rtog byed cing las",
    "NK039(ti)014:66": "kyi gzer sems 'khrug nga ro mi bsnyen pas dam",
    "NK039(ti)014:67": "du bdar cing g.yab mo 'debs de tshe srid 'khrug",
    "NK039(ti)014:68": "pa'i bskang ngo ma mo 'khrug pa'i 'jig rten du",
    "NK039(ti)014:69": "mi mthun sna tshogs 'byung bar 'gyur ma mo nang",
    "NK039(ti)014:70": "'thab mtshon cha 'khrug gcan gzan 'khrug cing 'thab pa",
    "NK039(ti)014:71": "dang bya nag rnams kyang nang 'thab byed me yi",
    "NK039(ti)014:72": "lus la tshig nyams byed bud med smra ba mang",
    "NK039(ti)014:73": "po byed ngu 'bod byed cing 'thab mo brdeb ngo",
    "NK039(ti)014:74": "'dzum nag cing kha dog ngan gos kyang kha dog",
    "NK039(ti)014:75": "ngan pa yin dgra byung zer zhing phu mdar rgyug",
    "NK039(ti)014:76": "mig tshug lag bstsog brgol bar 'gyur dmag mi rnams",
    "NK039(ti)014:77": "kyang nang 'thab byed 'khor yang mi brtan dbyen la",
    "NK039(ti)014:78": "dga' bdag kyang mi dga' rlung sems 'phyo yid la",
    "NK039(ti)014:79": "mi 'dod sna tshogs 'byung 'jig rten 'di na gza'",
    "NK039(ti)014:80": "yang 'khrugs skar mda' lhung dang sa g.yos 'khrugs 'ur",
    "NK039(ti)014:81": "sgra thug chom mi chad grags khrag gi na bon",
    "NK039(ti)014:82": "dmar dang ser nag pos stong gsum gang ba dang",
    "NK039(ti)014:83": "sngon pos stong gsum 'byung bar 'gyur khrag gi char",
    "NK039(ti)014:84": "pa stong khams gang thog dang ser ba bu yug",
    "NK039(ti)014:85": "'tshubs dus min kha char drag po 'bebs 'tshubs ma",
    "NK039(ti)014:86": "mang pos ri lung gang mi la srog chags thams",
    "NK039(ti)014:87": "cad sdang gshin rje a wa glang mgo yi sa",
    "NK039(ti)014:88": "rim pa dgu yi 'og shed na mdze nad rnam",
    "NK039(ti)014:89": "pa sna tshogs btang gdon dang yams nad mang bar",
    "NK039(ti)014:90": "byed de tshe bskang bar byed pa yin bskang ngo",
    "NK039(ti)014:91": "bskal tshad nad 'brum nad mang po btang rim nad",
    "NK039(ti)014:92": "sna tshogs 'byung bar 'gyur glo bur nad tsha mang",
    "NK039(ti)014:93": "ba dang phyug dang zhing ni gdon gyi khyer de",
    "NK039(ti)014:94": "tshe bskang bskang ngo gzhan yang ma mo 'khrug pa'i",
    "NK039(ti)014:95": "rtags bros shing mi sdug gzugs su ston rgyab kyi",
    "NK039(ti)014:96": "phyogs su tshur la blangs 'khor ra byed cing brang",
    "NK039(ti)014:97": "la brdungs che tshul byed cing ba ga ston de",
    "NK039(ti)014:98": "yang ma mo 'khrug pa'i rtags de tshe srid pa'i",
    "NK039(ti)014:99": "'khrug pa'i bskang ngo gzhan yang ma mo 'khrug pa'i",
    "NK039(ti)014:100": "rtagasah ral gri chags dang bong bu 'thing drel khyi",
    "NK039(ti)014:101": "phrad dang rma bya rnyag zla ba phyed dang nyi",
    "NK039(ti)014:102": "ma thal me yi tshig dang chu yi khyer de",
    "NK039(ti)014:103": "yang 'khrug pa'i ma mo yang bskang ngo gzhan yang",
    "NK039(ti)014:104": "ma mo chad pa'i rtags bya nag gtor ma mi",
    "NK039(ti)014:105": "za zhing bca' rog byed cing phar la 'gro thib",
    "NK039(ti)014:106": "thib dang ni tal tal smra ring grogs byed cing",
    "NK039(ti)014:107": "'bod 'grogs byed bud med mang po ngu bzhin du",
    "NK039(ti)014:108": "bkra mi shes pa'i tshig kyang brjod rang nyid gcer",
    "NK039(ti)014:109": "bur bud pa dang gos dang kha dog ngan pa",
    "NK039(ti)014:110": "rmis 'tshub ma thud du 'khyil ba dang rked du",
    "NK039(ti)014:111": "chags dang ral ba dang mthur du rgyug cing dum",
    "NK039(ti)014:112": "bur btang de yang ma mo chad rtags yin de",
    "NK039(ti)014:113": "tshe bskang bar byed pa yin 'khrug pa'i ma mo'i",
    "NK039(ti)014:114": "bskang ngo gzhan yang ma mo chad rtags yin rgol",
    "NK039(ti)014:115": "zhing ngo nag cho nges 'debs mtshon byung dgra rgol",
    "NK039(ti)014:116": "phu mdar rgyugs 'jig rten bud med mang po ni",
    "NK039(ti)014:117": "ngu 'bod thal mo brdeb cing byon ngo nag byed",
    "NK039(ti)014:118": "cing 'bebs mi nyan de ma ltar bsten pa'i nyams",
    "NK039(ti)014:119": "rtags yin bskang ngo khrel 'dzem byed cing lkog na",
    "NK039(ti)014:120": "gab ngo nag byed cing 'thab mo 'ong de sring",
    "NK039(ti)014:121": "ltar bsten pa'i nyams rtags yin bskang ngo mtshang bru",
    "NK039(ti)014:122": "'thab mo gsang zhing byed tshul la gtam zhing phar",
    "NK039(ti)014:123": "la 'gro de mdza' ltar bsten pa'i nyams rtags yin",
    "NK039(ti)014:124": "de tshe srid pa'i ma mo 'khrug 'khrug pa'i ma",
    "NK039(ti)014:125": "mo'i skong ngo lto mkhon byed cing ngo 'dzum nag",
    "NK039(ti)014:126": "mchu 'bug byed cing lkag na gab 'thab mo btags",
    "NK039(ti)014:127": "so zhes kyang zer de dran ltar bsten pa'i nyams",
    "NK039(ti)014:128": "rtags yin de tshe srid pa'i 'khrugs pa'i ma mo'i",
    "NK039(ti)014:129": "bskang ngo gzhan yang ma mo chad rtags ni bong",
    "NK039(ti)014:130": "bu mchong stag 'gros kyang byed gsod dang rgol dang",
    "NK039(ti)014:131": "gcod pa mthong rlung nag 'tshubs ma'i nang nas phyin",
    "NK039(ti)014:132": "tshur la mi 'ong phar la 'gro gcan gzan phar",
    "NK039(ti)014:133": "spyang mang pos kyang za 'dod byed nas phar la",
    "NK039(ti)014:134": "'gro 'bud du bzung zhing bud med kyang na'o tsha'o",
    "NK039(ti)014:135": "zer zhing phar la 'gro bud med rkub dang b+aa",
    "NK039(ti)014:136": "ga bzung zhing du za 'dod byed nas phar la",
    "NK039(ti)014:137": "'gro za 'dod sbyor 'dod zer zhing ni tshul la",
    "NK039(ti)014:138": "mi 'ong phar la 'gro de tshe bskang bar byed",
    "NK039(ti)014:139": "pa yin skong ngo gzhan yang ma mo chad rtags",
    "NK039(ti)014:140": "ni bud med shin tu ngu ba dang bong bu",
    "NK039(ti)014:141": "sha'am chags pa dang ral gri chag gam ne le",
    "NK039(ti)014:142": "shi me rlung lcags sgrog shing dam chags sbyor dang",
    "NK039(ti)014:143": "nad dang rgol ba dang ngu dang mkhun dang skyugs",
    "NK039(ti)014:144": "pa dang rgyal dang mgo na glad pa dang sna",
    "NK039(ti)014:145": "khrag byung dang rma rtsal 'dod shi dang na dang",
    "NK039(ti)014:146": "tsha ba dang bying dang rmug dang rgod ba dang",
    "NK039(ti)014:147": "de tshe bskang ngo dgra gzugs mdun du bzhag byas",
    "NK039(ti)014:148": "nas mi khrag rta khrag phyar nas ni lha gnyan",
    "NK039(ti)014:149": "gzu dang dpang btsugs te gnam du 'o dod bos",
    "NK039(ti)014:150": "nas ni nyin khyer mtshan khyer byas nas su dmigs",
    "NK039(ti)014:151": "bya mi 'chi mi grangs 'phel yid kyang chad la",
    "NK039(ti)014:152": "lha yang gan de tshe bskang bskang ngo gzhan yang",
    "NK039(ti)014:153": "bar chad zhugs pa'i rtags rang yang 'jigs shing 'gro",
    "NK039(ti)014:154": "snying 'dod gnyid bro snying ni mi dga' smra skye",
    "NK039(ti)014:155": "zhing bkres la kha rlon byed ngu snying 'dod la",
    "NK039(ti)014:156": "'gro snying 'dod bud med gzugs mthong rkub dang b+aa",
    "NK039(ti)014:157": "ga ston de tshe bskang ngo gtor ma dus las",
    "NK039(ti)014:158": "yol ba'i tshe b+aa ga ston dang sngon gyi dbang",
    "NK039(ti)014:159": "rtags ston dud pa 'khrigs dang bud med glen pa",
    "NK039(ti)014:160": "mthong de tshe bskang ngo ma mo dbang du ma",
    "NK039(ti)014:161": "'dus na mi sdug gzugs su ston cing 'dre mor",
    "NK039(ti)014:162": "bardzusa gcan gzan za 'ong ma mos gsheg 'khrug go",
    "NK039(ti)014:163": "de tshe bskang bskang ngo bsgrub rtags ring ba'i rtags",
    "NK039(ti)014:164": "su rgyang glu len bar chad 'ong ba'i rtags su",
    "NK039(ti)014:165": "'bag 'bug bzlo so sgra sgrigs nas gzhan dang 'thab",
    "NK039(ti)014:166": "mo 'ong kha la 'o 'byams sbyor ba 'dod pa",
    "NK039(ti)014:167": "yin de tshe bskang bskang ngo ma mo bzhad na",
    "NK039(ti)014:168": "dgra bgegs bsgral ba'i rtags sbyor ba byed na dngos",
    "NK039(ti)014:169": "grub ster ba'i rtags bro gar byed na ci bsam",
    "NK039(ti)014:170": "'grub pa'i rtags 'dzum bag ldan pas rang nyid tshe",
    "NK039(ti)014:171": "ring rtags sha ba zhon na dkor nor 'phel ba'i",
    "NK039(ti)014:172": "rtags de tshe bskang bskang ngo gzhan yang ma mo",
    "NK039(ti)014:173": "bzhugs pa'i mtshan ma ni mngon sum byung ngam rtags",
    "NK039(ti)014:174": "kyi rmi lam dang dngos grub blang ba'i ched du",
    "NK039(ti)014:175": "yang yang nas yang du thugs dam bskang da ni",
    "NK039(ti)014:176": "ma mo 'bod pa'i rdzas lnga'i thugs dam bskang g.yab",
    "NK039(ti)014:177": "dar tas sti mi tshil dang lcog zhun bdug spos",
    "NK039(ti)014:178": "dag gi bskang ma mo 'bad pa'i rdzas drug ni",
    "NK039(ti)014:179": "thod pa'i rtags sprod sku mkhar dang thod brtsal ral",
    "NK039(ti)014:180": "gri g.yang gzhi dang bya nag gshel nag go zu",
    "NK039(ti)014:181": "nag po yis bskang ngo yang ma mo mchod pa'i",
    "NK039(ti)014:182": "bskang ba ni ke ra'i sha dang de mo'i sha",
    "NK039(ti)014:183": "dri sha dbang po rnam lnga dang 'chi kha mtshal",
    "NK039(ti)014:184": "thig dmar po yis sha khrag gtor ma bdud rtsi",
    "NK039(ti)014:185": "dang gur gum mngar khrag a mri ta shel nag",
    "NK039(ti)014:186": "byang sems dkar dmar gyis ma mo rnams kyi bskang",
    "NK039(ti)014:187": "ngo mur mthar khyab pa'i thugs dam bskang ma ltar",
    "NK039(ti)014:188": "'khrug pa'i bskang ba ni na chung tshal dang mi",
    "NK039(ti)014:189": "dbang sha rak+ta bdud rtsi sha med dang dbugs med",
    "NK039(ti)014:190": "srog med rnams kyis bskang khrag med rus med rnams",
    "NK039(ti)014:191": "kyis bskang bran ltar 'khrug pa'i bskang ba ni kha",
    "NK039(ti)014:192": "ti sha dang drel gyi sha rkang dmar zangs kyi",
    "NK039(ti)014:193": "glad pa dang shing tog me tog rnams kyis bskang",
    "NK039(ti)014:194": "sring ltar 'khrug pa'i bskang ba ni drel gyi sha",
    "NK039(ti)014:195": "dang spyang mo'i sha rta nag sha dang rak+tasa bskang",
    "NK039(ti)014:196": "bskang ngo mdza' ltar 'khrugs pa'i bskang ba dang ngang",
    "NK039(ti)014:197": "pa dang ni so bya dang bya nag dang ni",
    "NK039(ti)014:198": "lug nag dang a mri ta yi thugs dam bskang",
    "NK039(ti)014:199": "rje mo 'khrug pa'i bskang ba ni rak+ta sman dang",
    "NK039(ti)014:200": "glad pas bskang dam bdar 'bod cing zil gyis gnon",
    "NK039(ti)014:201": "bdud rtsi drong la gsol ba 'debs yang zhig thugs",
    "NK039(ti)014:202": "dam bskang ba ni tri shul phyag rgya 'di yis",
    "NK039(ti)014:203": "bskang kha t+wam kha dang ral gri mu tras bskang",
    "NK039(ti)014:204": "'bru zan ngar mi'i rgyas pas bskang bya gcan sna",
    "NK039(ti)014:205": "tshogs gzugs kyis bskang gom pa'i stabs kyi gar gyis",
    "NK039(ti)014:206": "bskang b+han+d+ha rak+tasa bskang bas bskang sbyin sreg chen po",
    "NK039(ti)014:207": "rnams kyis bskang sha chen rnams dang gtor ma dang",
    "NK039(ti)014:208": "glang po chen po rnam bcu dang bya rog sha",
    "NK039(ti)014:209": "dang de mo'i sha de mo'i sgo nga rnams kyis",
    "NK039(ti)014:210": "bskang bskang ngo zhing gi khog pa dur khrod dang",
    "NK039(ti)014:211": "sha khrag rnam pa sna tshogs dang 'jig rten 'das",
    "NK039(ti)014:212": "dang 'jig rten gyis mkha' 'gro rnams kyis thugs dam",
    "NK039(ti)014:213": "bskang ras kyi mi mgo gtum po la dman mo",
    "NK039(ti)014:214": "rnams kyis ming bris nas bong bu zhon nas sngags",
    "NK039(ti)014:215": "kyis bskor 'bru zan sha chen a mri ta khrag",
    "NK039(ti)014:216": "dang snying dang mi dgos bskang rin chen rnam pa",
    "NK039(ti)014:217": "sna tshogs dang sna tshogs sbyor ba bdug spos dang",
    "NK039(ti)014:218": "bu chung snying dang rdzas kyis bskang bskang ngo tsit+ta",
    "NK039(ti)014:219": "rtsa lag ma nyams dang bu chung sbu gu ma",
    "NK039(ti)014:220": "nyams dang na chung 'byung ba'i mtshal dang ni b+han+d+ha",
    "NK039(ti)014:221": "mtshan ldan nang du ni sman dang mtshal gyi bkang",
    "NK039(ti)014:222": "bas bskang bskang ngo glang chen sha dang mi dbang",
    "NK039(ti)014:223": "sha ne'u le dang rma bya'i sha bud med gtsang",
    "NK039(ti)014:224": "mar sbyor ba yis byang chub sems dang tshal gyis",
    "NK039(ti)014:225": "bskang bya nag shel nag bong bu yis sman dang",
    "NK039(ti)014:226": "gtor ma mang pos bskang shing 'bras me tog sna",
    "NK039(ti)014:227": "tshogs dang sha khrag mi dbang rdo sol dang ral",
    "NK039(ti)014:228": "gri la sogs rdzas rnams kyis bskang ngo srog med",
    "NK039(ti)014:229": "ma ni srog gi bskang dbugs med ma ni dbugs",
    "NK039(ti)014:230": "kyis bskang sha med ma ni sha yis bskang rus",
    "NK039(ti)014:231": "med ma ni rus kyis bskang khrag med ma ni",
    "NK039(ti)014:232": "khrag gi bskang bskang ngo gzhan yang srog gis bskang",
    "NK039(ti)014:233": "ba ni bya nag lug nag srog gis bskang mi",
    "NK039(ti)014:234": "dbang bya lug snying gis bskang mi rus rkang king",
    "NK039(ti)014:235": "la sogs pa'i rgyud pa'i 'brel bas rnams kyi ni",
    "NK039(ti)014:236": "mo rigs dag gi mngal khrag dang na chung las",
    "NK039(ti)014:237": "byung zag pa'i khrag mi dbang snying khrag rnams kyis",
    "NK039(ti)014:238": "bskang yang zhig rdzas kyi bskang ba ni bdag gi",
    "NK039(ti)014:239": "spyi bor khrag dang ni sna khrag bya mo'i snying",
    "NK039(ti)014:240": "khrag dang khrag sna mang pos bskang gyur cig shel",
    "NK039(ti)014:241": "nag spyi dkar mang po rigs dmigs pa rkang dang",
    "NK039(ti)014:242": "rkang mar bcas bam dang rta dang gu gu glang",
    "NK039(ti)014:243": "glad pa'i rtsa chen phug pa'i khrag srin lag khrag",
    "NK039(ti)014:244": "dang sna khrag dang gzhan yang khrag sna mang po",
    "NK039(ti)014:245": "yi yang nas yang du mchod pa 'bul thugs dam",
    "NK039(ti)014:246": "gnyan po bskang gyur cig bya khyi ra lug phag",
    "NK039(ti)014:247": "dang g.yag sha khrag gtor ma mang po dang snying",
    "NK039(ti)014:248": "sna'i tshogs kyis thugs dam bskang rdo rje rgyal po",
    "NK039(ti)014:249": "rgyal theb dang las kyi karma grogs mched dang bdag",
    "NK039(ti)014:250": "cag 'dir 'dus 'khor dang bcas rgyu 'byor yon bdag",
    "NK039(ti)014:251": "'khor bcas la mi la na tsha ma btang cig",
    "NK039(ti)014:252": "phyug la god kha ma btang cig zhing la btsa'",
    "NK039(ti)014:253": "sad ser gsum ma btang cig bdud kyi zhags pa",
    "NK039(ti)014:254": "nag mo chod gshin rje'i khram kha dgra la bsgyur",
    "NK039(ti)014:255": "btsan gyi shwa d+hil dgra la spos bdag cag rnal",
    "NK039(ti)014:256": "'byor 'khor bcas la tshe la bar chad ma btang",
    "NK039(ti)014:257": "cig srog la hur thum ma btang cig dbus kyi",
    "NK039(ti)014:258": "gtso mo ma yo cig 'khor gyi ma mo ma",
    "NK039(ti)014:259": "'khrug cig nang gi gtso mo ma 'khrug cig phyi",
    "NK039(ti)014:260": "yi brtan ma ma gyes cig bskang ngo bskal bar",
    "NK039(ti)014:261": "thugs dam bskang bcol pa'i phrin las grub par mdzod",
    "NK039(ti)014:262": "gnod par byed pa'i dam sri dang sdang bar byed",
    "NK039(ti)014:263": "pa'i dgra bo rnams lo dang zla ba ma bzhag",
    "NK039(ti)014:264": "cig zhag dang za mar myur du sgrol bcol ba'i",
    "NK039(ti)014:265": "phrin las grub par mdzod dpal ldan lha mo nag"
}