{
    "K08D0078_H0078:442a-0": "@442a / /rgya gar skad du /",
    "K08D0078_H0078:442a-1": "a'arya gu na ratna sang ku su mi ta pritstsh'a n'a ma mah'a y'a na s'u tra /",
    "K08D0078_H0078:442b-0": "bod @442b skad du /",
    "K08D0078_H0078:442b-1": "'phags pa yon tan rin chen me tog kun du",
    "K08D0078_H0078:442b-2": "rgyas pas zhus pa zhes bya ba theg pa chen",
    "K08D0078_H0078:442b-3": "po'i mdo / sangs rgyas dang byang chub sems dpa' thams cad la phyag 'tshal lo //",
    "K08D0078_H0078:442b-4": "'di skad bdag gis thos pa'i dus gcig na /",
    "K08D0078_H0078:442b-5": "bcom ldan 'das rgyal po'i khab na bya rgod kyi",
    "K08D0078_H0078:442b-6": "phung po'i ri la dge slong stong nyis brgya lnga",
    "K08D0078_H0078:442b-7": "bcu'i dge slong gi dge 'dun chen po dang /",
    "K08D0078_H0078:442b-8": "byang chub sems dpa' stong phrag rab tu mang por nams dang thabs gcig tu bzhugs te /",
    "K08D0078_H0078:442b-9": "de'i tshe 'khor de nyid du byang chub sems dpa'",
    "K08D0078_H0078:442b-10": "sems dpa' chen po grong khyer yangs pa'i li ts'a",
    "K08D0078_H0078:442b-11": "byi gzhon nu yon tan rin chen me tog kun",
    "K08D0078_H0078:442b-12": "du rgyas pa zhes bya ba zhig 'dus par gyur",
    "K08D0078_H0078:442b-13": "te 'dug go / de nas byang chub sems dpa'",
    "K08D0078_H0078:442b-14": "sems dpa' chen po yon tan rin chen me tog",
    "K08D0078_H0078:442b-15": "kun du rgyas pa stan las langs te /",
    "K08D0078_H0078:442b-16": "bla gos phrag pa gcig tu gzar nas pus mo g-yas pa'i lha nga sa la btsugs te /",
    "K08D0078_H0078:442b-17": "bcom ldan 'das ga la ba de logs su thal",
    "K08D0078_H0078:442b-18": "mo sbyar ba btud nas bcom ldan 'das la 'di",
    "K08D0078_H0078:442b-19": "skad ces gsol to //",
    "K08D0078_H0078:442b-20": "gal te zhus nas zhu ba lung bstan pa'i slad",
    "K08D0078_H0078:442b-21": "du bcom ldan 'das kyis bdag la skabs dbye bar",
    "K08D0078_H0078:442b-22": "gnang na / btsun pa bcom ldan 'das de bzhin",
    "K08D0078_H0078:442b-23": "gshegs pa dgra bcom pa yang dag par rdzogs pa'i",
    "K08D0078_H0078:442b-24": "sangs rgyas la bdag phyogs 'ga' zhig zhu lags so",
    "K08D0078_H0078:442b-25": "gnang na / // da skad ces gsol pa dang /",
    "K08D0078_H0078:442b-26": "bcom ldan 'das kyis byang chub sems dpa' sems dpa'",
    "K08D0078_H0078:442b-27": "chen po yon tan rin chen me tog kun du",
    "K08D0078_H0078:443a-0": "@443a *// rgyas pa la 'di skad ces bka' stsal to //",
    "K08D0078_H0078:443a-1": "yon tan rin chen me tog kun du rgyas pa",
    "K08D0078_H0078:443a-2": "khyod de bzhin gshegs pa dgra bcom pa yang dag",
    "K08D0078_H0078:443a-3": "par rdzogs pa'i sangs rgyas la ci dang ci 'dod",
    "K08D0078_H0078:443a-4": "pa dris shig dang /",
    "K08D0078_H0078:443a-5": "zhu ba de dang de nyid kyi lung bstan pas ngas khyod kyi sems rangs par bya'o //",
    "K08D0078_H0078:443a-6": "de nas byang chub sems dpa' sems dpa' chen po",
    "K08D0078_H0078:443a-7": "yon tan rin chen me tog kun du rgyas pas",
    "K08D0078_H0078:443a-8": "bcom ldan 'das la 'di skad ces gsol to //",
    "K08D0078_H0078:443a-9": "bcom ldan 'das /",
    "K08D0078_H0078:443a-10": "de ltar na 'jig rten gyi khams gzhan dag na",
    "K08D0078_H0078:443a-11": "sangs rgyas bcom ldan 'das rnams bzhugs te 'tsho zhing",
    "K08D0078_H0078:443a-12": "gzhes pa de rnams kyi mtshan bzung na /",
    "K08D0078_H0078:443a-13": "rigs kyi bu'am rigs kyi bu mo myur du bla",
    "K08D0078_H0078:443a-14": "na med pa yang dag par rdzogs pa'i byang chub",
    "K08D0078_H0078:443a-15": "mngon par rdzogs par 'tshang rgya bar 'gyur ba lta",
    "K08D0078_H0078:443a-16": "dag bzhugs lags sam /",
    "K08D0078_H0078:443a-17": "de skad ces gsol pa dang /",
    "K08D0078_H0078:443a-18": "bcom ldan 'das kyis byang chub sems dpa' sems dpa'",
    "K08D0078_H0078:443a-19": "chen po yon tan rin chen me tog kun du",
    "K08D0078_H0078:443a-20": "rgyas pa la 'di skad ces bka' stsal to //",
    "K08D0078_H0078:443a-21": "yon tan rin chen me tog kun du rgyas pa legs so //",
    "K08D0078_H0078:443a-22": "legs so //",
    "K08D0078_H0078:443a-23": "yon tan rin chen me tog kun du rgyas pa khyod da ltar dang /",
    "K08D0078_H0078:443a-24": "ma 'ongs pa'i skye bo mang po la phan pa dang /",
    "K08D0078_H0078:443a-25": "skye bo mang po la bde ba dang /",
    "K08D0078_H0078:443a-26": "'jig rten la snying brtse ba dang /",
    "K08D0078_H0078:443a-27": "byang chub sems dpa' rnams dang /",
    "K08D0078_H0078:443a-28": "lha dang mi rnams kyi don dang /",
    "K08D0078_H0078:443a-29": "phan pa dang bde ba'i phyir khyod de bzhin gshegs",
    "K08D0078_H0078:443b-0": "pa la @443b don 'di zhu bar sems pa ni",
    "K08D0078_H0078:443b-1": "/ yon tan rin chen me tog kun du rgyas pa khyod yang legs so //",
    "K08D0078_H0078:443b-2": "de'i phyir yon tan rin chen me tog kun du",
    "K08D0078_H0078:443b-3": "rgyas pa khyod legs par rab tu nyon la yid",
    "K08D0078_H0078:443b-4": "la gzung zhi dang; ngas khyod la bshad do //",
    "K08D0078_H0078:443b-5": "bcom ldan 'das /",
    "K08D0078_H0078:443b-6": "de ltar 'chal lo zhes gsol nas /",
    "K08D0078_H0078:443b-7": "byang chub sems dpa' sems dpa' chen po yon tan",
    "K08D0078_H0078:443b-8": "rin chen me tog kun du rgyas pas bcom ldan",
    "K08D0078_H0078:443b-9": "'das kyi ltar nyan pa dang /",
    "K08D0078_H0078:443b-10": "bcom ldan 'das kyis 'di skad ces bka' stsal to //",
    "K08D0078_H0078:443b-11": "yon tan rin chen me tog kun du rgyas pa /",
    "K08D0078_H0078:443b-12": "shar phyogs na chos thams cad kyi yon tan bkod pa'i 'jig rten gyi khams na /",
    "K08D0078_H0078:443b-13": "de bzhin gshegs pa dgra bcom pa yang dag par",
    "K08D0078_H0078:443b-14": "rdzogs pa'i sangs rgyas yon tan rin chen dpag tu",
    "K08D0078_H0078:443b-15": "med pa bkod pa'i gzi brjid kyi rgyal po lta",
    "K08D0078_H0078:443b-16": "bu zhes bya ba zhig da ltar bzhugs te 'tsho",
    "K08D0078_H0078:443b-17": "zhing gzhes pa yod do //",
    "K08D0078_H0078:443b-18": "bskal pa de ni rgyas pa thams cad kun nas bsdus pa zhes bya'o //",
    "K08D0078_H0078:443b-19": "de na sems can rnams kyi tshe ni dpag tu med do //",
    "K08D0078_H0078:443b-20": "bcom ldan 'das de'i byang chub sems dpa' thams cad kyi 'khor dpag tu med do //",
    "K08D0078_H0078:443b-21": "bcom ldan 'das de bzhin gshegs pa dgra bcom pa",
    "K08D0078_H0078:443b-22": "yang dag par rdzogs pa'i sangs rgyas yon tan rin",
    "K08D0078_H0078:443b-23": "chen dpag tu med pa bkod pa'i gzi brjid kyi",
    "K08D0078_H0078:443b-24": "rgyal po lta bu de'i mtshan 'dzin pa'i rigs kyi",
    "K08D0078_H0078:443b-25": "bu'am / rigs kyi bu mo dad pa can ni",
    "K08D0078_H0078:443b-26": "bskal pa stong phrag drug cu'i 'khor ba bsnyil par",
    "K08D0078_H0078:444a-0": "bu'am / byed do // tshe brjes @444a *//",
    "K08D0078_H0078:444a-1": "nas kyang sgrib pa med par ston pa zhes bya ba'i gzungs thob par 'gyur ro //",
    "K08D0078_H0078:444a-2": "sangs rgyas kyi zhing bye ba phrag bcu rnams kyi",
    "K08D0078_H0078:444a-3": "sangs rgyas bcom ldan 'das rnams kyis spobs pa nye",
    "K08D0078_H0078:444a-4": "bar bsgrub par mdzad do //",
    "K08D0078_H0078:444a-5": "chos ston pa na bag tsha ba yang med par 'gyur ro //",
    "K08D0078_H0078:444a-6": "de la 'di skad ces bya ste //",
    "K08D0078_H0078:444a-7": "mi gang sangs rgyas mtshan 'di rjod byed pa //",
    "K08D0078_H0078:444a-8": "de la yon tan 'di rnams myur du 'byung //",
    "K08D0078_H0078:444a-9": "de la bde bas lhag pa'i gzhan yang 'byung //",
    "K08D0078_H0078:444a-10": "de la bla med byang chub dka' ma yin //",
    "K08D0078_H0078:444a-11": "yon tan rin chen me tog kun du rgyas pa /",
    "K08D0078_H0078:444a-12": "lho phyogs na yon tan rin chen bkod pa'i 'jig rten gyi khams na /",
    "K08D0078_H0078:444a-13": "de bzhin gshegs pa dgra bcom pa yang dag par",
    "K08D0078_H0078:444a-14": "rdzogs pa'i sangs rgyas yon tan rin chen dpal bkod",
    "K08D0078_H0078:444a-15": "pa'i gzi brjid kyi rgyal po lta bu zhes bya",
    "K08D0078_H0078:444a-16": "ba zhig da ltar bzhugs te 'tsho zhing gzhes pa",
    "K08D0078_H0078:444a-17": "yod do // bskal pa de ni yon tan rgyas pa zhes bya'o //",
    "K08D0078_H0078:444a-18": "bcom ldan 'das de bzhin gshegs pa dgra bcom pa",
    "K08D0078_H0078:444a-19": "yang dag par rdzogs pa'i sangs rgyas yon tan rin",
    "K08D0078_H0078:444a-20": "chen dpal bkod pa'i gzi brjid kyi rgyal po lta",
    "K08D0078_H0078:444a-21": "bu de'i mtshan 'dzin pa'i rigs kyi bu'am /",
    "K08D0078_H0078:444a-22": "rigs kyi bu mo dad pa can ni /",
    "K08D0078_H0078:444a-23": "tshe brjes ma thag tu nyi ma'i dkyil 'khor gyi",
    "K08D0078_H0078:444a-24": "mtha' snang ba zhes bya ba'i ting nge 'dzin 'thob",
    "K08D0078_H0078:444a-25": "par 'gyur ro // sangs rgyas kyi zhing yon tan",
    "K08D0078_H0078:444a-26": "dpag tu med pa bkod pa yang yongs su 'dzin",
    "K08D0078_H0078:444a-27": "par 'gyur ro // par 'gyur ro // tshe brjes",
    "K08D0078_H0078:444b-0": "ma thag tu skyes bu @444b chen po mtshan sum",
    "K08D0078_H0078:444b-1": "cu rtsa gnyis 'thob par 'gyur ro //",
    "K08D0078_H0078:444b-2": "sangs rgyas kyi zhing gang dang gang du smon lam",
    "K08D0078_H0078:444b-3": "'debs pa'i sangs rgyas kyi zhing de dang der skye",
    "K08D0078_H0078:444b-4": "bar 'gyur ro // skye ba gcig gis thogs pas",
    "K08D0078_H0078:444b-5": "bla na med pa yang dag par rdzogs pa'i byang",
    "K08D0078_H0078:444b-6": "chub mngon par rdzogs par 'tshang rgya bar 'gyur ro",
    "K08D0078_H0078:444b-7": "bar 'gyur ro // // spobs pa rgyun mi 'chad pa yang 'thob par 'gyur ro //",
    "K08D0078_H0078:444b-8": "de la 'di skad ces bya ste /",
    "K08D0078_H0078:444b-9": "mi gang sangs rgyas mtshan 'di rjod byed pa //",
    "K08D0078_H0078:444b-10": "de la ting 'dzin bsam yas de skyes shing //",
    "K08D0078_H0078:444b-11": "sum cu rtsa gnyis mtshan ldan lus 'thob la //",
    "K08D0078_H0078:444b-12": "de ni byang chub skye ba gcig thogs 'gyur //",
    "K08D0078_H0078:444b-13": "yon tan rin chen me tog kun du rgyas pa /",
    "K08D0078_H0078:444b-14": "nub phyogs na mya ngan dang mun pa thams cad dang bral ba'i 'jig rten gyi khams na /",
    "K08D0078_H0078:444b-15": "de bzhin gshegs pa dgra bcom pa yang dag par",
    "K08D0078_H0078:444b-16": "rdzogs pa'i sangs rgyas chos thams cad la spobs pa",
    "K08D0078_H0078:444b-17": "bkod pa'i dpal zhes bya ba zhig da ltar bzhugs",
    "K08D0078_H0078:444b-18": "te 'tsho zhing gzhes pa yod do //",
    "K08D0078_H0078:444b-19": "bskal pa de ni sh'akya mngon par mdzes pa zhes bya'o //",
    "K08D0078_H0078:444b-20": "bcom ldan 'das de bzhin gshegs pa dgra bcom pa",
    "K08D0078_H0078:444b-21": "yang dag par rdzogs pa'i sangs rgyas chos thams cad",
    "K08D0078_H0078:444b-22": "la spobs pa bkod pa'i dpal de'i mtshan 'dzin pa'i",
    "K08D0078_H0078:444b-23": "rigs kyi bu'am / rigs kyi bu mo dad pa can ni /",
    "K08D0078_H0078:444b-24": "mtshon gyis 'chi ba'i dus byed par mi 'gyur ro //",
    "K08D0078_H0078:444b-25": "dug gis ma yin /",
    "K08D0078_H0078:444b-26": "chus ma yin te /",
    "K08D0078_H0078:444b-27": "mes kyang 'chi ba'i dus byed par mi 'gyur ro //",
    "K08D0078_H0078:444b-28": "brdzus te skye bar yang 'gyur ro //",
    "K08D0078_H0078:445a-0": "tshe brjes ma thag tu yang shugs @445a *//",
    "K08D0078_H0078:445a-1": "brgya pa zhes bya ba'i gzungs 'thob par 'gyur ro //",
    "K08D0078_H0078:445a-2": "de la 'di skad ces bya ste //",
    "K08D0078_H0078:445a-3": "mi gang sangs rgyas mtshan 'di rjod byed pa //",
    "K08D0078_H0078:445a-4": "'di la mi de'i lus mes mi 'chi zhing; ;mtshon gyis min la chus min dug gis min //",
    "K08D0078_H0078:445a-5": "de ni brdzus te skye ba kho nar 'gyur //",
    "K08D0078_H0078:445a-6": "yon tan rin chen me tog kun du rgyas pa /",
    "K08D0078_H0078:445a-7": "byang phyogs na mun pa dang /",
    "K08D0078_H0078:445a-8": "rdul dang bral ba zhes bya ba'i 'jig rten gyi khams na /",
    "K08D0078_H0078:445a-9": "de bzhin gshegs pa dgra bcom pa yang dag par",
    "K08D0078_H0078:445a-10": "rdzogs pa'i sangs rgyas spobs pa dpag med bkod pa",
    "K08D0078_H0078:445a-11": "yang dag par spyod pa'i blo zhes bya ba zhig",
    "K08D0078_H0078:445a-12": "da ltar bzhugs te 'tsho zhing gzhes pa yod do",
    "K08D0078_H0078:445a-13": "// bskal pa de ni grags pa chen po 'dzin pa zhes bya'o //",
    "K08D0078_H0078:445a-14": "bcom ldan 'das de bzhin gshegs pa dgra bcom pa",
    "K08D0078_H0078:445a-15": "yang dag par rdzogs pa'i sangs rgyas spobs pa dpag",
    "K08D0078_H0078:445a-16": "med bkod pa yang dag par spyad pa'i blo de'i",
    "K08D0078_H0078:445a-17": "mtshan 'dzin pa'i rigs kyi bu'am /",
    "K08D0078_H0078:445a-18": "rigs kyi bu mo dad pa can ni sangs rgyas",
    "K08D0078_H0078:445a-19": "bye ba khrag khrig phrag bcu mnyes par byed par",
    "K08D0078_H0078:445a-20": "'gyur ro // thams cad du rjes su song ba zhes bya ba'i gzungs kyang thob par 'gyur ro //",
    "K08D0078_H0078:445a-21": "zad mi shes pa'i za ma tog ces bya ba'i",
    "K08D0078_H0078:445a-22": "gzungs kyang thob par 'gyur ba nas bla na med",
    "K08D0078_H0078:445a-23": "pa yang dag par rdzogs pa'i byang chub mngon par",
    "K08D0078_H0078:445a-24": "rdzogs par 'tshang rgya ba'i bar du yang 'gyur ro",
    "K08D0078_H0078:445a-25": "// ngan song gsum po rnams su skye bar mi 'gyur ro //",
    "K08D0078_H0078:445b-0": "byang chub sems dpa'i spyad @445b pa spyod pa na /",
    "K08D0078_H0078:445b-1": "sangs rgyas kyi zhing gang dang gang du skye bar",
    "K08D0078_H0078:445b-2": "'gyur ba de dang der ngan song du skyes pa'i",
    "K08D0078_H0078:445b-3": "sems can rnams yongs su thar bar byed do //",
    "K08D0078_H0078:445b-4": "bla na med pa yang dag par rdzogs pa'i byang chub las phyir mi ldog par yang 'gyur ro //",
    "K08D0078_H0078:445b-5": "de la 'di skad ces bya ste //",
    "K08D0078_H0078:445b-6": "mi gang sangs rgyas mtshan 'di rjod byed pa //",
    "K08D0078_H0078:445b-7": "de yi yon tan bgrang bar mi nus shing //",
    "K08D0078_H0078:445b-8": "de ni byang chub 'thob par the tshom med //",
    "K08D0078_H0078:445b-9": "de la the tshom med par gzungs skye'o //",
    "K08D0078_H0078:445b-10": "yon tan rin chen me tog kun du rgyas pa /",
    "K08D0078_H0078:445b-11": "shar lho mtshams kyi phyogs na shin tu mdzes pa bkod pa'i 'jig rten gyi khams na /",
    "K08D0078_H0078:445b-12": "de bzhin gshegs pa dgra bcom pa yang dag par",
    "K08D0078_H0078:445b-13": "rdzogs pa'i sangs rgyas 'brug stong bsgrags pa'i sgra skad",
    "K08D0078_H0078:445b-14": "kyi rgyal po zhes bya ba zhig da ltar bzhugs",
    "K08D0078_H0078:445b-15": "te 'tsho zhing gzhes pa yod do //",
    "K08D0078_H0078:445b-16": "bskal pa de ni yon tan 'byung ba zhes bya'o //",
    "K08D0078_H0078:445b-17": "bcom ldan 'das de bzhin gshegs pa dgra bcom pa",
    "K08D0078_H0078:445b-18": "yang dag par rdzogs pa'i sangs rgyas 'brug stong bsgrags",
    "K08D0078_H0078:445b-19": "pa'i sgra skad kyi rgyal po de'i mtshan 'dzin pa'i",
    "K08D0078_H0078:445b-20": "rigs kyi bu'am rigs kyi bu mo dad pa can",
    "K08D0078_H0078:445b-21": "de ni tshe brjes ma thag tu mi 'jigs pa",
    "K08D0078_H0078:445b-22": "bzhi 'thob par 'gyur ro //",
    "K08D0078_H0078:445b-23": "rdzu 'phrul gyi rkang pa bzhi 'thob par 'gyur ro //",
    "K08D0078_H0078:445b-24": "byams pa chen po dang /",
    "K08D0078_H0078:445b-25": "snying rje chen po 'thob par 'gyur ro //",
    "K08D0078_H0078:445b-26": "sangs rgyas kyi chos ma 'dres pa bco brgyad 'thob par 'gyur ro //",
    "K08D0078_H0078:445b-27": "de bzhin gshegs pa tshe dpag med kyi sangs rgyas",
    "K08D0078_H0078:445b-28": "kyi zhing gi yon tan bkod pa ci 'dra ba",
    "K08D0078_H0078:446a-0": "de @446a *// lta bu 'thob par 'gyur ro //",
    "K08D0078_H0078:446a-1": "bud med kyi tshe brjes nas kyang skyes pa'i lus thob par 'gyur ro //",
    "K08D0078_H0078:446a-2": "de la 'di skad ces bya ste //",
    "K08D0078_H0078:446a-3": "gang zhig rgyal ba'i mtshan 'di 'dzin byed pa'i //",
    "K08D0078_H0078:446a-4": "byang chub sems dpa' yon tan 'di dang gzhan //",
    "K08D0078_H0078:446a-5": "bsam gyis mi khyab rtag tu 'thob par 'gyur //",
    "K08D0078_H0078:446a-6": "byang chub sems dpas sangs rgyas mang po mthong //",
    "K08D0078_H0078:446a-7": "yon tan rin chen me tog kun du rgyas pa /",
    "K08D0078_H0078:446a-8": "lho nub mtshams kyi phyogs na bkod pa dpag tu med pa'i 'jig rten gyi khams na /",
    "K08D0078_H0078:446a-9": "de bzhin gshegs pa dgra bcom pa yang dag par",
    "K08D0078_H0078:446a-10": "rdzogs pa'i sangs rgyas gser mchog 'od dpal zhes bya",
    "K08D0078_H0078:446a-11": "ba zhig da ltar bzhugs te 'tsho zhing gzhes pa",
    "K08D0078_H0078:446a-12": "yod do // bskal pa de ni chos thams cad yang dag par bskyed pa zhes bya'o //",
    "K08D0078_H0078:446a-13": "bcom ldan 'das de bzhin gshegs pa dgra bcom pa",
    "K08D0078_H0078:446a-14": "yang dag par rdzogs pa'i sangs rgyas gser mchog 'od",
    "K08D0078_H0078:446a-15": "dpal de'i mtshan 'dzin pa'i rigs kyi bu'am /",
    "K08D0078_H0078:446a-16": "rigs kyi bu mo dad pa can de'i mtshan de",
    "K08D0078_H0078:446a-17": "thos pa des sangs rgyas bcom ldan 'das bye ba",
    "K08D0078_H0078:446a-18": "phrag dgu mnyes par byed par 'gyur ro //",
    "K08D0078_H0078:446a-19": "sems can thams cad mchog tu 'gro bar byed pa",
    "K08D0078_H0078:446a-20": "zhes bya ba'i ting nge 'dzin thob par 'gyur ro",
    "K08D0078_H0078:446a-21": "// rgyu gang gis na sems can thams cad mchog tu 'gro bar byed ces bya zhe na /",
    "K08D0078_H0078:446a-22": "rigs kyi bu'am rigs kyi bu mo gang la ting",
    "K08D0078_H0078:446b-0": "nge 'dzin 'di la gnas nas chos ston par @446b",
    "K08D0078_H0078:446b-1": "'gyur zhing / de chos ston pa na ting nge",
    "K08D0078_H0078:446b-2": "'dzin de'i chos nyid thob pas stong gsum gyi stong",
    "K08D0078_H0078:446b-3": "chen po'i 'jig rten gyi khams na sems can gang",
    "K08D0078_H0078:446b-4": "dag 'khod pa de dag thams cad bde ba dang",
    "K08D0078_H0078:446b-5": "ldan par 'gyur te; dper na /",
    "K08D0078_H0078:446b-6": "de bzhin gshegs pa dgra bcom pa yang dag par",
    "K08D0078_H0078:446b-7": "rdzogs pa'i sangs rgyas yid 'ong gi sangs rgyas kyi",
    "K08D0078_H0078:446b-8": "zhing ni sems can rnams gcig tu bde ba dang",
    "K08D0078_H0078:446b-9": "ldan zhing / sems can ngan song du skyes pa thams cad yongs su thar par 'gyur te /",
    "K08D0078_H0078:446b-10": "de dag de nas yongs su grol nas lha dang",
    "K08D0078_H0078:446b-11": "mi yi lus 'thob par 'gyur zhing bla na med",
    "K08D0078_H0078:446b-12": "pa yang dag par rdzogs pa'i byang chub tu nges",
    "K08D0078_H0078:446b-13": "par 'gyur ba bzhin no //",
    "K08D0078_H0078:446b-14": "de la 'di skad ces bya ste /",
    "K08D0078_H0078:446b-15": "gser mchog 'od dpal gyi ni mtshan 'dzin pa //",
    "K08D0078_H0078:446b-16": "de la gzi brjid dpal mdog stobs dbang po //",
    "K08D0078_H0078:446b-17": "tshe rabs kun du rnyed par dka' ma yin; ;de la blo thogs med pa mtha' yas 'gyur //",
    "K08D0078_H0078:446b-18": "yon tan rin chen me tog kun du rgyas pa /",
    "K08D0078_H0078:446b-19": "nub byang mtshams kyi phyogs na sdig pa dang bral ba'i 'jig rten gyi khams na /",
    "K08D0078_H0078:446b-20": "de bzhin gshegs pa dgra bcom pa yang dag par",
    "K08D0078_H0078:446b-21": "rdzogs pa'i sangs rgyas gzi brjid kyi rgyal po rnam",
    "K08D0078_H0078:446b-22": "mang dpal snang zhes bya ba zhig da ltar bzhugs",
    "K08D0078_H0078:446b-23": "te 'tsho zhing gzhes pa yod de /",
    "K08D0078_H0078:446b-24": "bskal pa de ni khyim rgyas pa zhes bya'o //",
    "K08D0078_H0078:446b-25": "bcom ldan 'das de bzhin gshegs pa dgra bcom pa",
    "K08D0078_H0078:446b-26": "yang dag par rdzogs pa'i sangs rgyas gzi brjid kyi",
    "K08D0078_H0078:446b-27": "rgyal po rnam mang dpal snang de'i mtshan 'dzin pa'i",
    "K08D0078_H0078:447a-0": "rigs kyi bu'am / rigs @447a *//",
    "K08D0078_H0078:447a-1": "kyi bu mo dad pa can de ni tshe ba",
    "K08D0078_H0078:447a-2": "rjes ma thag tu spobs pa dpag tu med pa",
    "K08D0078_H0078:447a-3": "bkod pa zhes bya ba'i gzungs 'thob par 'gyur ro",
    "K08D0078_H0078:447a-4": "// tshegs chung dus de bzhin gshegs pa dgra bcom",
    "K08D0078_H0078:447a-5": "pa yang dag par rdzogs pa'i sangs rgyas tshe dpag",
    "K08D0078_H0078:447a-6": "med kyi sangs rgyas kyi zhing gi yon tan bkod",
    "K08D0078_H0078:447a-7": "pa 'dzin par 'gyur ro //",
    "K08D0078_H0078:447a-8": "sangs rgyas bye ba phrag brgyad cu'i chos ston pa yang thos par 'gyur /",
    "K08D0078_H0078:447a-9": "'dzin par 'gyur ro //",
    "K08D0078_H0078:447a-10": "de la 'di skad ces bya ste //",
    "K08D0078_H0078:447a-11": "gang zhig rgyal ba de yi mtshan 'dzin pa //",
    "K08D0078_H0078:447a-12": "tshe dpag med kyi sangs rgyas zhing du de //",
    "K08D0078_H0078:447a-13": "de ni tshe dpag med ldan chos shes 'gyur //",
    "K08D0078_H0078:447a-14": "skye gcig thogs pas byang chub rdzogs 'tshang rgya //",
    "K08D0078_H0078:447a-15": "yon tan rin chen me tog kun du rgyas pa /",
    "K08D0078_H0078:447a-16": "byang shar mtshams kyi phyogs na mya ngan thams cad las brgal ba'i 'jig rten gyi khams na /",
    "K08D0078_H0078:447a-17": "de bzhin gshegs pa dgra bcom pa yang dag par",
    "K08D0078_H0078:447a-18": "rdzogs pa'i sangs rgyas bskal pa bye ba grangs med",
    "K08D0078_H0078:447a-19": "par byang chub yang dag par bsgrub pa zhes bya",
    "K08D0078_H0078:447a-20": "ba zhig da ltar bzhugs te 'tsho zhing gzhes pa",
    "K08D0078_H0078:447a-21": "yod do // bskal pa de ni spobs pa bkod pa zhes bya'o //",
    "K08D0078_H0078:447a-22": "bcom ldan 'das de bzhin gshegs pa dgra bcom pa",
    "K08D0078_H0078:447a-23": "yang dag par rdzogs pa'i sangs rgyas bskal pa grangs",
    "K08D0078_H0078:447a-24": "med pa byang chub yang dag par bsgrubs pa de'i",
    "K08D0078_H0078:447a-25": "mtshan 'dzin pa'i rigs kyi bu'am /",
    "K08D0078_H0078:447a-26": "rigs kyi bu mo dad pa can de ni tshe",
    "K08D0078_H0078:447b-0": "brjes ma thag tu rnam pa drug cu dang @447b",
    "K08D0078_H0078:447b-1": "ldan pa'i sgra dbyangs kyi spobs pa phun sum tshogs",
    "K08D0078_H0078:447b-2": "pa 'thob par 'gyur ro //",
    "K08D0078_H0078:447b-3": "sangs rgyas bye ba phrag brgyad cu la dge ba'i rtsa ba bskyed pa 'dzin par 'gyur ro //",
    "K08D0078_H0078:447b-4": "de la 'di skad ces bya ste //",
    "K08D0078_H0078:447b-5": "sgra dbyangs yan lag drug cu phun sum tshogs //",
    "K08D0078_H0078:447b-6": "de ni kun du shes pa'ang pha rol phyin //",
    "K08D0078_H0078:447b-7": "rgyal ba bye ba brgyad cu mchod byed pa'i //",
    "K08D0078_H0078:447b-8": "bsod nams gang yin bsam yas de 'thob 'gyur //",
    "K08D0078_H0078:447b-9": "yon tan rin chen me tog kun du rgyas pa /",
    "K08D0078_H0078:447b-10": "steng gi phyogs na yon tan dpag tu med pa",
    "K08D0078_H0078:447b-11": "bkod pa'i gzi brjid kyi 'jig rten gyi khams na",
    "K08D0078_H0078:447b-12": "/ de bzhin gshegs pa dgra bcom pa yang dag",
    "K08D0078_H0078:447b-13": "par rdzogs pa'i sangs rgyas gser bzang po dang nam",
    "K08D0078_H0078:447b-14": "mkha' nges par sgrogs pa bkod pa'i 'od ces bya",
    "K08D0078_H0078:447b-15": "ba zhig da ltar bzhugs te 'tsho zhing gzhes pa",
    "K08D0078_H0078:447b-16": "/ yod do // bskal pa de ni tshad med len zhes bya'o //",
    "K08D0078_H0078:447b-17": "bcom ldan 'das de bzhin gshegs pa dgra bcom pa",
    "K08D0078_H0078:447b-18": "yang dag par rdzogs pa'i sangs rgyas gser bzang po",
    "K08D0078_H0078:447b-19": "dang nam mkha' nges par sgrogs pa bkod pa'i 'od",
    "K08D0078_H0078:447b-20": "de'i mtshan 'dzin pa'i rigs kyi bu'am /",
    "K08D0078_H0078:447b-21": "rigs kyi bu mo dad pa can de ni tshul",
    "K08D0078_H0078:447b-22": "khrims kyi phung po dpag tu med pa yongs su",
    "K08D0078_H0078:447b-23": "sbyong bar 'gyur ro //",
    "K08D0078_H0078:447b-24": "ting nge 'dzin gyi phung po dpag tu med pa dang /",
    "K08D0078_H0078:447b-25": "shes rab kyi phung po dpag tu med pa dang /",
    "K08D0078_H0078:447b-26": "rnam par grol ba'i phung po dpag tu med pa dang /",
    "K08D0078_H0078:447b-27": "rnam par grol ba'i ye shes mthong ba'i phung po",
    "K08D0078_H0078:447b-28": "dpag tu med pa yongs su sbyong bar 'gyur ro",
    "K08D0078_H0078:447b-29": "// sa nas sa yang 'thob par 'gyur ro //",
    "K08D0078_H0078:448a-0": "tshig bzung bar 'os pa nyid kyang @448a *//",
    "K08D0078_H0078:448a-1": "'thob par 'gyur ro //",
    "K08D0078_H0078:448a-2": "spobs pa bul ba med pa phun sum tshogs pa yang 'thob par 'gyur ro //",
    "K08D0078_H0078:448a-3": "myur du bla na med pa yang dag par rdzogs",
    "K08D0078_H0078:448a-4": "pa'i byang chub mngon par rdzogs par 'tshang rgya bar",
    "K08D0078_H0078:448a-5": "'gyur ro // yi ge dang sgra'i brda yang 'thob par 'gyur ro //",
    "K08D0078_H0078:448a-6": "rigs mthon po dang /",
    "K08D0078_H0078:448a-7": "rigs chen po yang 'thob par 'gyur ro //",
    "K08D0078_H0078:448a-8": "mngon par shes pa lnga yang 'thob par 'gyur ro //",
    "K08D0078_H0078:448a-9": "tshe rabs dran par yang 'gyur ro //",
    "K08D0078_H0078:448a-10": "sangs rgyas kyi chos ma 'dres pa bco brgyad kyang 'thob par 'gyur ro //",
    "K08D0078_H0078:448a-11": "de la 'di skad ces bya ste /",
    "K08D0078_H0078:448a-12": "gang zhig rgyal ba'i mtshan mchog 'dzin byed pa //",
    "K08D0078_H0078:448a-13": "de ni yan lag brgyad dbyangs phun sum 'thob //",
    "K08D0078_H0078:448a-14": "de ni sangs rgyas bral bar yang mi skye //",
    "K08D0078_H0078:448a-15": "mi de mi thogs byang chub 'tshang rgyar 'gyur //",
    "K08D0078_H0078:448a-16": "yon tan rin chen me tog kun du rgyas pa /",
    "K08D0078_H0078:448a-17": "'og gi phyogs na tha dad pa med pa nyid la dga' ba'i 'jig rten gyi khams na /",
    "K08D0078_H0078:448a-18": "de bzhin gshegs pa dgra bcom pa yang dag par",
    "K08D0078_H0078:448a-19": "rdzogs pa'i sangs rgyas chos thams cad kyi tshul la",
    "K08D0078_H0078:448a-20": "rnam par 'phrul ba'i gzi brjid kyi 'od ces bya",
    "K08D0078_H0078:448a-21": "ba zhig da ltar bzhugs te 'tsho zhing gzhes pa",
    "K08D0078_H0078:448a-22": "yod do // bskal pa de ni ye shes kun nas bsdus pa zhes bya'o //",
    "K08D0078_H0078:448a-23": "bcom ldan 'das de bzhin gshegs pa dgra bcom pa",
    "K08D0078_H0078:448a-24": "yang dag par rdzogs pa'i sangs rgyas chos thams cad",
    "K08D0078_H0078:448a-25": "kyi tshul la rnam par 'phrul ba'i gzi brjid kyi",
    "K08D0078_H0078:448b-0": "'od de'i @448b mtshan 'dzin pa'i rigs kyi bu'am /",
    "K08D0078_H0078:448b-1": "rigs kyi bu mo dad pa can de ni tshe",
    "K08D0078_H0078:448b-2": "brjes ma thag tu sangs rgyas yongs su 'grub pa",
    "K08D0078_H0078:448b-3": "zhes bya ba'i gzungs 'thob par 'gyur ro //",
    "K08D0078_H0078:448b-4": "skye ba gcig gis thogs pas bla na med pa",
    "K08D0078_H0078:448b-5": "yang dag par rdzogs pa'i byang chub mngon par rdzogs",
    "K08D0078_H0078:448b-6": "par 'tshang rgya bar 'gyur ro //",
    "K08D0078_H0078:448b-7": "sangs rgyas bye ba phrag dgu bcu'i chos bstan pa yang thos par 'gyur ro //",
    "K08D0078_H0078:448b-8": "thos nas kyang thams cad kun du 'dzin par 'gyur ro //",
    "K08D0078_H0078:448b-9": "de la 'di skad ces bya ste //",
    "K08D0078_H0078:448b-10": "sangs rgyas mtshan 'dzin sangs rgyas bye ba phrag /",
    "K08D0078_H0078:448b-11": "dgu bcu rnams kyi chos bstan thos 'gyur zhing //",
    "K08D0078_H0078:448b-12": "skye ba gcig thogs bla na med pa yi //",
    "K08D0078_H0078:448b-13": "byang chub mngon par rdzogs par 'tshang rgyar 'gyur //",
    "K08D0078_H0078:448b-14": "de nas byang chub sems dpa' sems dpa' chen po",
    "K08D0078_H0078:448b-15": "yon tan rin chen me tog kun du rgyas pa",
    "K08D0078_H0078:448b-16": "dang / byang chub sems dpa' sems dpa' chen po",
    "K08D0078_H0078:448b-17": "yon tan rin chen thams cad dang ldan pa'i spobs",
    "K08D0078_H0078:448b-18": "pa'i skad kyis gzungs thob par gyur to //",
    "K08D0078_H0078:448b-19": "byang chub sems dpa' bye ba phrag brgyad cus bla",
    "K08D0078_H0078:448b-20": "na med pa yang dag par rdzogs pa'i byang chub",
    "K08D0078_H0078:448b-21": "las phyir mi ldog pa'i sa thob bo //",
    "K08D0078_H0078:448b-22": "lha dang mi yi skye dgu sum khris ni bla",
    "K08D0078_H0078:448b-23": "na med pa yang dag par rdzogs pa'i byang chub",
    "K08D0078_H0078:448b-24": "tu sems bskyed do //",
    "K08D0078_H0078:448b-25": "bcom ldan 'das kyis de skad ces bka' stsal nas /",
    "K08D0078_H0078:448b-26": "byang chub sems dpa' sems dpa' chen po yon tan rin chen me tog kun du rgyas pa dang /",
    "K08D0078_H0078:448b-27": "thams cad dang ldan pa'i 'khor de dag dang /",
    "K08D0078_H0078:448b-28": "lha dang /",
    "K08D0078_H0078:449a-0": "@449a *// mi dang /",
    "K08D0078_H0078:449a-1": "lha ma yin dang /",
    "K08D0078_H0078:449a-2": "dri zar bcas pa'i 'jig rten yi rangs te /",
    "K08D0078_H0078:449a-3": "bcom ldan 'das kyis gsungs pa la mngon par bstod do //",
    "K08D0078_H0078:449a-4": "'phags pa dkon mchog brtsegs pa chen po'i chos kyi rnam grangs le'u stong phrag brgya pa las /",
    "K08D0078_H0078:449a-5": "yon tan rin chen me tog kun du rgyas pas zhus pa'i le'u zhes bya ste /",
    "K08D0078_H0078:449a-6": "'dus pa sum cu rtsa bzhi pa rdzogs so;; ;;rgya gar gyi mkhan po dzi na mi tra dang /",
    "K08D0078_H0078:449a-7": "pradzny'a warma dang /",
    "K08D0078_H0078:449a-8": "zhu chen gyi lo tstsha ba ban de ye shes"
}