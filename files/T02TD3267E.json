{
    "T02TD3267E:21b-0": "@21b # // rgya gar skad du /",
    "T02TD3267E:21b-1": "dzambha la s'a dha nam /",
    "T02TD3267E:21b-2": "bod skad du /",
    "T02TD3267E:21b-3": "dzambha la'i sgrub thabs /",
    "T02TD3267E:21b-4": "dzambha la la phyag 'tshal lo //",
    "T02TD3267E:21b-5": "sngar bzhin du stong pa nyid kyi mthar thug par bsams la sna tshogs padma 'dab ma brgyad pa'i steng du zla ba la yi ge dzam las byung ba'i bcom ldan 'das dzambha la bsgom par bya ste /",
    "T02TD3267E:21b-6": "sku mdog gser ltar 'bar ba /",
    "T02TD3267E:21b-7": "gsus pa 'jol ba /",
    "T02TD3267E:21b-8": "rgyan rnams thams cad dang ldan pa /",
    "T02TD3267E:21b-9": "g-yon pa dang g-yas pa'i phyag dag na ne'u le dang sa bon gyi thum po bsnams pa /",
    "T02TD3267E:21b-10": "rin chen 'byung ldan dbu rgyan la bzhugs pa /",
    "T02TD3267E:21b-11": "autpala'i phreng bas brgyan pa'o //",
    "T02TD3267E:21b-12": "shar la sogs pa'i 'dab ma rnams la ni nor bu bzang po dang gang ba bzang po dang nor sbyin dang rnam thos rnams so //",
    "T02TD3267E:21b-13": "me la sogs pa'i 'dab ma rnams la ni bzhad gad kyi phreng ba can dang /",
    "T02TD3267E:21b-14": "rnam par bkra ba'i aindra gdub can dang kha'i dbang dang dbang po'i mchog rnams so //",
    "T02TD3267E:22a-0": "de bzhin du ji skad bshad @22a * //",
    "T02TD3267E:22a-1": "ba'i rim pas de dag rnams nyid la nor rgyun ma dang zla ba dga' ma dang /",
    "T02TD3267E:22a-2": "sbyin ma dang legs par sbyin ma dang /",
    "T02TD3267E:22a-3": "'phags ma dang rab tu bzang mo dang sped ma dang lha mo dang dbyangs can ma zhes bya ba'i gnod sbyin ma de dag rnams bsam par bya ba'o //",
    "T02TD3267E:22a-4": "nor rgyun ma na dzambha la dang bcas pa yin la gnod sbyin ma rnams ni nor rgyun ma bzhin no //",
    "T02TD3267E:22a-5": "gnod sbyin rnams ni dzambha la bzhin no //",
    "T02TD3267E:22a-6": "de ltar bsgoms la gsang sngags bzlas par bya ba'o //",
    "T02TD3267E:22a-7": "de la gnod sbyin rnams kyi sngags ni aom ma ni bha dr'a ya sv'a h'a /",
    "T02TD3267E:22a-8": "aom dzambha la dza lendr'a ya sv'a h'a /",
    "T02TD3267E:22a-9": "aom p'u rna bha dr'a ya sv'a h'a /",
    "T02TD3267E:22a-10": "aom dha na d'a ya sv'a h'a /",
    "T02TD3267E:22a-11": "aom bee shr'a ma n'a ya sv'a h'a /",
    "T02TD3267E:22a-12": "aom ki li m'a li ne sv'a h'a /",
    "T02TD3267E:22a-13": "aom pi tsi kunda li ne sv'a h'a /",
    "T02TD3267E:22a-14": "aom mu khendr'a ya sv'a h'a /",
    "T02TD3267E:22a-15": "aom ba rendr'a ya sv'a h'a /",
    "T02TD3267E:22a-16": "de nas gnod sbyin mo rnams kyi sngags ni /",
    "T02TD3267E:22a-17": "aom ba su dh'a ri ni sv'a h'a /",
    "T02TD3267E:22a-18": "aom tsandra k'am tyee sv'a h'a /",
    "T02TD3267E:22a-19": "aom datta yee sv'a h'a /",
    "T02TD3267E:22a-20": "aom su datta yee sv'a h'a /",
    "T02TD3267E:22a-21": "aom a'a rya yee sv'a h'a /",
    "T02TD3267E:22a-22": "aom su bha dra yee sv'a h'a /",
    "T02TD3267E:22a-23": "aom gu pta yee sv'a h'a /",
    "T02TD3267E:22a-24": "aom de bi yee sv'a h'a /",
    "T02TD3267E:22a-25": "aom sa ra sv'a tyee sv'a h'a /",
    "T02TD3267E:22a-26": "de ltar thun tshad gsum du bsgom zhing bzlas pa bya ste /",
    "T02TD3267E:22a-27": "chu khyor ba brgya rtsa brgyad legs par phul pas khams gsum gyi rgyal srid gnang bar 'gyur ro //",
    "T02TD3267E:22a-28": "nang par snga mo bya rog mi grag pa'i dus su chu'i nang du bzlas pas na zad pa med pa'i nor rnams phun sum tshogs par 'gyur ro //",
    "T02TD3267E:22a-29": "de nas gser la sogs pa'i gzhong par nor rgyun ma gnod sbyin mo rnams dang bcas pa dang /",
    "T02TD3267E:22a-30": "gzhong pa gnyis par bcom ldan 'das dzambha la dang gnod sbyin rnams kyis legs par bskor ba yongs su bris la kha sbyor du byas la mnyes par bya ste /",
    "T02TD3267E:22a-31": "dngos grub chen po brgyad kyang ster bar 'gyur ro zhes bya ba ni dzambha la'i sgrub thabs so /",
    "T02TD3267E:22a-33": "// / aa bha ya las dge slong tshul khrims rgyal mtshan gyis bsgyur ba'o//"
}