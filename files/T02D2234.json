{
    "T02D2234:111b-0": "@111b # // rgya gar skad du /",
    "T02D2234:111b-1": "m'a y'a ni rukti n'a ma /",
    "T02D2234:111b-2": "bod skad du /",
    "T02D2234:111b-3": "sgyu ma nges par bstan pa zhes bya ba /",
    "T02D2234:111b-4": "'jam dpal gzhon nur gyur pa la phyag 'tshal lo //",
    "T02D2234:111b-5": "'gro rnams sgyu ma ji bzhin du //",
    "T02D2234:111b-6": "dngos med tshe na dngos sangs rgyas //",
    "T02D2234:111b-7": "mkhas pas bde ba'i bsam pa yis //",
    "T02D2234:111b-8": "'gro 'di ci phyir grol ma byas //",
    "T02D2234:111b-9": "sgyu ma mkhan byas sgyu ma ni //",
    "T02D2234:111b-10": "khyim ni rab tu 'bar ba la //",
    "T02D2234:112a-0": "kha cig la ni bden @112a * //",
    "T02D2234:112a-1": "par snang //",
    "T02D2234:112a-2": "sgyu ma mkhan bzhin mkhas pas rig / sgyu mar mthong bas 'bad med par //",
    "T02D2234:112a-3": "'dod pa gang de rang 'ang 'gyur //",
    "T02D2234:112a-4": "'di la thams cad sgyu ma spyod //",
    "T02D2234:112a-5": "gang kun sgyu mar rtogs pa'i phyir //",
    "T02D2234:112a-6": "khyod kyis brdzun par ma rtog par //",
    "T02D2234:112a-7": "sgyu ma rtag par smra bar gyis ;",
    "T02D2234:112a-8": "/ chos dbyings ma skyes pa yi phyir //",
    "T02D2234:112a-9": "chad par thal bar mi 'gyur ro //",
    "T02D2234:112a-10": "chos rnams ma skyes mi 'gag phyir //",
    "T02D2234:112a-11": "bems por gyur pa ma yin no //",
    "T02D2234:112a-12": "chos rnams stong nyid la bskyed pa'i //",
    "T02D2234:112a-13": "stong las chos nyid gzhan ma yin //",
    "T02D2234:112a-14": "de yi phyir na kun mkhyen gyis //",
    "T02D2234:112a-15": "sangs rgyas nyams par mi mdzad do //",
    "T02D2234:112a-16": "'bad med dbang gis thams cad du //",
    "T02D2234:112a-17": "chos kyi 'khor lo bskor ba'ang 'jug / rkang pa brkyang ba spangs nas ni //",
    "T02D2234:112a-18": "nga rgyal la sogs btang nas kyang //",
    "T02D2234:112a-19": "gnas med gnas la legs gnas te //",
    "T02D2234:112a-20": "rnal 'byor pa yis chos la spyod //",
    "T02D2234:112a-21": "bza' dang btung ba'i ro rnyed nas //",
    "T02D2234:112a-22": "dag pa nyid kyi gtam smra zhing //",
    "T02D2234:112a-23": "gang zhig spyad pa mi spyod pa //",
    "T02D2234:112a-24": "rdzogs pa'i byang chub spyod 'di min //",
    "T02D2234:112a-25": "skye bo de nyid gtam smra zhing //",
    "T02D2234:112a-26": "spyod pa 'di la yi rang byed //",
    "T02D2234:112a-27": "rigs pa bsgrub pa nyams len pa'i //",
    "T02D2234:112a-28": "'byor pa'i skye bo rnyed par dka' //",
    "T02D2234:112a-29": "sa yi lam la phyogs kyi gos //",
    "T02D2234:112a-30": "slong mo'i zas ni za ba dang //",
    "T02D2234:112a-31": "skye med chos la bzod pa dang //",
    "T02D2234:112a-32": "'bad med rtse ba 'jug pa'o //",
    "T02D2234:112a-33": "chos gang skye bo las rgyal ba //",
    "T02D2234:112a-34": "de la rgyal ba de spyod pa //",
    "T02D2234:112a-35": "de yi 'bras bu tshe 'dir ltos //",
    "T02D2234:112a-36": "bla med 'bras bu smos ci dgos //",
    "T02D2234:112a-37": "sgyu ma bstan pa'i bsod nams gang //",
    "T02D2234:112a-38": "dge ba'i sems kyis gang thob des //",
    "T02D2234:112a-39": "gnyis med 'jig rten las 'das pa //",
    "T02D2234:112a-40": "go 'phang 'jig rten gyis thob shog / sgyu ma",
    "T02D2234:112a-41": "nges par bstan pa slob dpon gnyis med rdo rjes",
    "T02D2234:112a-42": "mdzad pa rdzogs so /",
    "T02D2234:112a-44": "// / rgya gar gyi mkhan po badzra p'a ni dang /"
}