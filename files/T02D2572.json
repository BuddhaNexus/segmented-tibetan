{
    "T02D2572:32a-0": "@32a # // rgya gar skad du /",
    "T02D2572:32a-1": "a'arya manydzu shr'i n'a ma sam g'i ti bi dhi s'u tra pi tri tra /",
    "T02D2572:32a-2": "bod skad du /",
    "T02D2572:32a-3": "'phags pa 'jam dpal gyi mtshan yang dag par brjod pa'i cho ga mdo dang bsres pa /",
    "T02D2572:32a-4": "'jam dpal gzhon nur gyur pa la phyag 'tshal lo //",
    "T02D2572:32a-5": "ye shes lus can gtsug gi nor bus mtshan //",
    "T02D2572:32a-6": "dus gsum sangs rgyas gzugs gnas kun la khyab //",
    "T02D2572:32a-7": "lam mchog dam pa ston pa sman pa'i mchog / sdug bsngal bdud 'dul 'jam mgon phyag 'tshal te //",
    "T02D2572:32a-8": "mtshan brjod bdud rtsi gsang spyod rtogs dka' ba //",
    "T02D2572:32a-9": "bdag blo mun pas dgrol bar mi nus kyang //",
    "T02D2572:32a-10": "dad pas phyogs bzung thigs par nor bu cig / lung dang man ngag dag la brten nas bshad //",
    "T02D2572:32a-11": "theg mchog rnams kyi gzhir gyur pa //",
    "T02D2572:32a-12": "dus gsum rnams kyi lam mchog 'di //",
    "T02D2572:32a-13": "dkyil 'khor chen po'i tshul dang ni //",
    "T02D2572:32a-14": "slob dpon rnams kyi dgongs pa yis //",
    "T02D2572:32a-15": "theg pa sna tshogs thabs tshul gyis //",
    "T02D2572:32a-16": "dpag bsam shing chen phyogs 'di brtsam //",
    "T02D2572:32a-17": "ye shes lus can 'jam dpal gcig pu sgrub //",
    "T02D2572:32a-18": "mdo dang bsres pa'i cho ga'i rim pa ste /",
    "T02D2572:32a-19": "de la dang po sgrub pa po rigs dang mthun pa'i mtshan nyid bstan pa'i phyir yon tan las /",
    "T02D2572:32a-20": "gzhan yang dam tshig ji lta ba bzhin zhes pas mtshan nyid dang dbang thob pa ston to //",
    "T02D2572:32a-21": "gzhan yang /",
    "T02D2572:32a-22": "gsang sngags rig sngags 'chang ba'i rigs //",
    "T02D2572:32a-23": "zhes pa dang /",
    "T02D2572:32a-24": "bden par smra zhing tshig ma 'gyur //",
    "T02D2572:32a-25": "ji skad smras pa de bzhin byed //",
    "T02D2572:32a-26": "ces pas sgrub pa po snod du rung bar ston to //",
    "T02D2572:32a-27": "yon tan las ri dang klung nags tshal tshang tshing",
    "T02D2572:32b-0": "nang na 'dug @32b kyang rung zhes pas gnas rigs",
    "T02D2572:32b-1": "dang mthun pa 'am yid dga' pa ston to //",
    "T02D2572:32b-2": "bzang ngan shes shing dus shes pa //",
    "T02D2572:32b-3": "zhes pas //",
    "T02D2572:32b-4": "gza' dang rgyu skar dang nyi ma shis pa la bya ba'i rim pa ston to //",
    "T02D2572:32b-5": "dpal ldan 'byor ba kun byed pa //",
    "T02D2572:32b-6": "zhes pa sgrub pa po'i rdzas don rab tu gnas par bya ba dang /",
    "T02D2572:32b-7": "mandala gsum dang /",
    "T02D2572:32b-8": "me tog dang dri dang byug pa dang /",
    "T02D2572:32b-9": "mchod pa'i khyad par mang po dang /",
    "T02D2572:32b-10": "glod gdan dang /",
    "T02D2572:32b-11": "yo byad kyi tshogs bya ba'i rim pa ston to //",
    "T02D2572:32b-12": "yon tan las ma rungs pa 'dul ba'i rgyal po zhes pa dang /",
    "T02D2572:32b-13": "gshin rje gshed po bgegs kyi rgyal //",
    "T02D2572:32b-14": "zhes pas mtshams kyi rim pa h'um gis mtshan pa",
    "T02D2572:32b-15": "las khro bo'i rgyal po gshin rje gshed mdog nag",
    "T02D2572:32b-16": "po zhal gcig phyag gnyis pa dbyug to dang sdigs",
    "T02D2572:32b-17": "mdzub byed pa / sprul dang thod pas brgyan pa bskyed la /",
    "T02D2572:32b-18": "ya m'anta ka h'um phat /",
    "T02D2572:32b-19": "ces pas mig tu ma dang ta bkod de /",
    "T02D2572:32b-20": "'od zer gyis rdo rje'i rab dang dra ba bya bar bstan to //",
    "T02D2572:32b-21": "snying rje chen po blo yi mchog / ces pa dang /",
    "T02D2572:32b-22": "phan 'dogs sems can mnyes gshin pa //",
    "T02D2572:32b-23": "zhes pas sems can gyi don du bdag gis 'jam",
    "T02D2572:32b-24": "dpal thob par bya'o zhes sems bskyed pa bstan to",
    "T02D2572:32b-25": "// gnyis med gnyis su med par ston //",
    "T02D2572:32b-26": "zhes pa dang /",
    "T02D2572:32b-27": "aa ni yig 'bru kun gyi mchog /",
    "T02D2572:32b-28": "ces pas thogs pa med pa'i byang chub kyi sems",
    "T02D2572:32b-29": "thabs dang shes rab kyi brdar gyur pa'am snying gar",
    "T02D2572:32b-30": "ye shes sems dpa' bsam par bya ba bstan to",
    "T02D2572:32b-31": "// bla ma gsang sngags che ba'i mchog / ces pa dang /",
    "T02D2572:32b-32": "mchod 'os bstod 'os phyag gi gnas //",
    "T02D2572:32b-33": "rtag tu ri mor bya ba'i 'os //",
    "T02D2572:32b-34": "bkur 'os rjed par bya ba'i mchog / phyag byar 'os pa bla ma'i rab //",
    "T02D2572:32b-35": "ces pas 'di ston to //",
    "T02D2572:32b-36": "bdag gi snying gar aa 'am h'um bsams te /",
    "T02D2572:32b-37": "de las 'od 'phros pas bla ma dang dkon mchog gsum dang /",
    "T02D2572:32b-38": "rje btsun 'jam dpal dang dkyil 'khor gyi lha rnams spyan drangs nas bdag gis bltas te /",
    "T02D2572:32b-39": "lus kyi bkod pas lan gsum bskor ba byas te phyag byas la bstod do //",
    "T02D2572:32b-40": "bum pa bzang po che ba'i mchog / ces pa dang /",
    "T02D2572:32b-41": "dpag bsam shing chen rgyas pa ste //",
    "T02D2572:32b-42": "zhes pas mchod pa'i khyad par nam mkha' dang mnyam",
    "T02D2572:32b-43": "par bsgrubs la snying ga'i lha mos dbul lo zhes",
    "T02D2572:33a-0": "ston to // sbyin bdag chen po gtso @33a * //",
    "T02D2572:33a-1": "bo ste //",
    "T02D2572:33a-2": "tshul khrims chen po 'chang ba'i mchog / bzod chen 'chang ba brtan pa po //",
    "T02D2572:33a-3": "brtson 'grus chen po brtul ba yin //",
    "T02D2572:33a-4": "zhes pas 'di ston to //",
    "T02D2572:33a-5": "sngas dang phyag rgya dang ldan pas bdag gi snying",
    "T02D2572:33a-6": "ga nas lha mo bzhi spros te gnas rnams su",
    "T02D2572:33a-7": "mchod par bya'o // de bas na /",
    "T02D2572:33a-8": "dbugs 'byin chen po dga' ston che //",
    "T02D2572:33a-9": "dga' chen rol mo chen po ste //",
    "T02D2572:33a-10": "bkur sti rim gro phun sum tshogs //",
    "T02D2572:33a-11": "zhes pas bstan to //",
    "T02D2572:33a-12": "bsam gtan chen po ting 'dzin gnas //",
    "T02D2572:33a-13": "zhes pa nas //",
    "T02D2572:33a-14": "smon lam ye shes rgya mtsho ste //",
    "T02D2572:33a-15": "zhes pa'i bar dang /",
    "T02D2572:33a-16": "byang chub yan lag me tog spos /",
    "T02D2572:33a-17": "zhes bya bas phyi'i lha mo bzhi dang /",
    "T02D2572:33a-18": "snying gnas gong gi tshul du spags dang /",
    "T02D2572:33a-19": "phyag rgya dang bcas pas gnas su dbul lo //",
    "T02D2572:33a-20": "mchod pa chen po 'dod chags che //",
    "T02D2572:33a-21": "zhes pa nas /",
    "T02D2572:33a-22": "dga' ba chen po mgu ba che //",
    "T02D2572:33a-23": "zhes pa'i bar gyis gsang ba'i lha mo bzhis mchod par bstan to //",
    "T02D2572:33a-24": "aom rdo rje sems dpa' bsdus pa na //",
    "T02D2572:33a-25": "rdo rje rin chen bla na med //",
    "T02D2572:33a-26": "rdo rje chos kyi glu blangs pa //",
    "T02D2572:33a-27": "rdo rje las kun byed par shog / ces bya",
    "T02D2572:33a-28": "ba 'di rkang pa dang gsang ba'i mchod pa byed",
    "T02D2572:33a-29": "pa'i dus su sgeg mo la sogs pa dang rim",
    "T02D2572:33a-30": "pa ji lta ba bzhin du rkang pa bzhi glur",
    "T02D2572:33a-31": "blang bar bya'o // gzhan yang mchog tu gsang ba'i mchod pa dang /",
    "T02D2572:33a-32": "chags pa la sogs pas dbul te rgyas par ma phye'o zhes bstan to //",
    "T02D2572:33a-33": "de nas 'dud nyi shus bstod de /",
    "T02D2572:33a-34": "yang na ni thams cad kyis bstod par shes par bya'o //",
    "T02D2572:33a-35": "de nas sngom pa bzung ba'i bar de nyid kyis shes par bya'o //",
    "T02D2572:33a-36": "byams pa dang snying rje ni shin tu gsal bar ston par tshad med pa bzhi bsgom zhes so //",
    "T02D2572:33a-37": "rnam par mi rtog dbyings mi zad //",
    "T02D2572:33a-38": "chos dbyings dam pa zad mi shes //",
    "T02D2572:33a-39": "yang dag bdag med de bzhin nyid //",
    "T02D2572:33a-40": "yang dag mtha' ste yi ge med //",
    "T02D2572:33a-41": "ces pa'i don bsgom pa ni rang bzhin dag pa'i sngags brjod de /",
    "T02D2572:33a-42": "phyi dang nang gi dngos po stong par bsgom zhes bstan to //",
    "T02D2572:33a-43": "stong pa nyid dga' 'dod chags blo //",
    "T02D2572:33a-44": "srid pa'i 'dod chags spangs pa ste //",
    "T02D2572:33a-45": "zhes pas padma'i steng na chos kyi 'byung gnas /",
    "T02D2572:33a-46": "de'i mtha' 'od zer lngas bskor ba'i nang du padma",
    "T02D2572:33a-47": "dang zla ba'i steng du mum dmar skya'i de bzhin",
    "T02D2572:33a-48": "gshegs pa'i phreng ba de gyur pa las /",
    "T02D2572:33b-0": "@33b sprin dkar dag pa bzhin du dkar //",
    "T02D2572:33b-1": "'od bzang ston ka'i zla ba'i 'od //",
    "T02D2572:33b-2": "nyi ma 'char ka'i dkyil ltar mdzes //",
    "T02D2572:33b-3": "sen mo'i 'od ni shas cher dmar //",
    "T02D2572:33b-4": "cod pan bzang po mthon ka'i rtse //",
    "T02D2572:33b-5": "skra mchog mthon ka chen po pa //",
    "T02D2572:33b-6": "nor bu chen po 'od chags dpal //",
    "T02D2572:33b-7": "sangs rgyas sprul pa'i rgyan dang ldan //",
    "T02D2572:33b-8": "zur phud lnga ba me tog thod //",
    "T02D2572:33b-9": "sdug gu 'jig rten gsum na mdzes //",
    "T02D2572:33b-10": "shes rab ral gri mda' gzhu thogs //",
    "T02D2572:33b-11": "rdo rje skyil krung rdzogs sangs rgyas //",
    "T02D2572:33b-12": "dpal ldan blo dang sgeg par ldan //",
    "T02D2572:33b-13": "sum cu rtsa gnyis mtshan 'chang ba //",
    "T02D2572:33b-14": "nyon mongs g-yul du gcig dpa' ba //",
    "T02D2572:33b-15": "zhes pa la sogs pa rnams kyis rje btsun gyi",
    "T02D2572:33b-16": "sku sprul pa'i cha lugs su bstan pa yin no",
    "T02D2572:33b-17": "// phyag rgya bzhi yi don ston pa //",
    "T02D2572:33b-18": "zhes pas yum bzhi'i phyag rgya 'phro 'du dang bcas pa'i byin brlabs bstan pa yin no //",
    "T02D2572:33b-19": "phyogs bcur sprul pa sna tshogs 'gyed //",
    "T02D2572:33b-20": "ces pas sangs rgyas dang byang chub sems dpa' dang",
    "T02D2572:33b-21": "kho bo dang khro mo dang lha mo rnams thugs",
    "T02D2572:33b-22": "ka nas spro zhes pa'o //",
    "T02D2572:33b-23": "de nas mdun du padma dang zla ba la ye shes sems dpa' spyan drangs te /",
    "T02D2572:33b-24": "dbang bskur ba dang mchod pa dang /",
    "T02D2572:33b-25": "bstod pa gong bzhin byas te ye shes sems dpa' de la bltas la /",
    "T02D2572:33b-26": "dgug cing rang lus la gnyis su med par bsgom zhes pas gnyis su med par byas te /",
    "T02D2572:33b-27": "rdo rje rin chen dbang bskur dpal //",
    "T02D2572:33b-28": "sangs rgyas mnga' bdag cod pan can //",
    "T02D2572:33b-29": "zhes pas snying ga'i 'od kyis bskul te /",
    "T02D2572:33b-30": "bum pa'i chus dbang bskur bas rigs lnga'i dbu rgyan dang ldan pa zhes bstan to //",
    "T02D2572:33b-31": "sprul pa'i 'khor lo sna tshogs 'chang //",
    "T02D2572:33b-32": "zhes pas rdo rje 'khor lo'i phyag rgya bcas la",
    "T02D2572:33b-33": "sngags dang bcas pas dkyil 'khor gyi tshul du sangs",
    "T02D2572:33b-34": "rgyas thams cad sprul lo zhes bstan to //",
    "T02D2572:33b-35": "de'i don ni 'og nas 'chad do //",
    "T02D2572:33b-36": "bdag rig gzhan rig thams cad pa //",
    "T02D2572:33b-37": "shes dang shes bya'i bdag po mchog / ces pas thams cad sems kyi sprul par shes par bya'o //",
    "T02D2572:33b-38": "de ltar rdzogs pa dang mtshan sngags bzlas shing mtshan bklag par bya'o //",
    "T02D2572:33b-39": "de lta bu yon tan las kyang rigs kyi bu'am",
    "T02D2572:33b-40": "rigs kyi bu mo gang la gsang sngags kyi spyad",
    "T02D2572:33b-41": "pa spyod pa gang la la //",
    "T02D2572:34a-0": "bcom ldan 'das ye shes sems dpa' de bzhin gshegs @34a * //",
    "T02D2572:34a-1": "pa thams cad kyi sku dang gnyis su med pa'i",
    "T02D2572:34a-2": "don dam pa'i ming gi gtsug gi nor bu 'di",
    "T02D2572:34a-3": "thams cad yongs su rdzogs pa dang mnyams shing lhag",
    "T02D2572:34a-4": "chad med par tshigs su bcad pa'i tshig dang /",
    "T02D2572:34a-5": "yi ge 'bru 'di dag nyid kyis nyin gcig bzhin du dus gsum du 'chang ba dang /",
    "T02D2572:34a-6": "kun chub par byed pa dang /",
    "T02D2572:34a-7": "gzhan dag la yang dam tshig ji lta ba bzhin",
    "T02D2572:34a-8": "du ston pa dang ming gi don gang yang rung",
    "T02D2572:34a-9": "ba re re nas kyang 'jam dpal ye shes sems",
    "T02D2572:34a-10": "dpa'i sku la dmigs te zhes bya ba dang /",
    "T02D2572:34a-11": "rtse gcig tu bsgom pa de la ni zhes bya ba la sogs pa dang /",
    "T02D2572:34a-12": "gzhan yang yon tan las /",
    "T02D2572:34a-13": "nyin gcig bzhin du dus gsum du mnyam par yi dam du lan gsum du 'don tam /",
    "T02D2572:34a-14": "glegs bam du byas pa la kha ton du klog",
    "T02D2572:34a-15": "cing brjod pas bcom ldan 'das ye shes sems dpa'i",
    "T02D2572:34a-16": "gzugs la dmigs te /",
    "T02D2572:34a-17": "gzugs dang gnyis su mthun par bsam gtan du byed",
    "T02D2572:34a-18": "pa ni 'dul ba'i dbang gi phyir ring por mi",
    "T02D2572:34a-19": "thogs pas de nyid du sprul pa'i gzugs kyi lus",
    "T02D2572:34a-20": "mthong bar 'gyur ro zhes bya ba'i don 'di yin",
    "T02D2572:34a-21": "te / mtshan nyid kyi cho ga rdzogs shing dmigs",
    "T02D2572:34a-22": "pa la yun ring du gnas pa des rdo rje",
    "T02D2572:34a-23": "'khor lo'i phyag rgya bcas la /",
    "T02D2572:34a-24": "manydzu shr'i dh'i: aom w'a g'i shva ri mum /",
    "T02D2572:34a-25": "manda la tsakra h'um /",
    "T02D2572:34a-26": "zhes pas de bzhin gshegs pa thams cad 'phags pa 'jam dpal gyi rnam par sprul la /",
    "T02D2572:34a-27": "phyag sngon du 'gro bas mchod pa la sogs pas",
    "T02D2572:34a-28": "bdag cag gi lus de dang mnyam par sprul te",
    "T02D2572:34a-29": "/ mtshan gyi don re re nas bstod la yon",
    "T02D2572:34a-30": "tan rnam pa 'di ltar smos pas bdag dang gzhan",
    "T02D2572:34a-31": "la dpag tu med par 'byung bar 'gyur ro //",
    "T02D2572:34a-32": "mdor na rnam pa thams cad mkhyen pa ring po",
    "T02D2572:34a-33": "mi thogs par dam pas bsngags pa thob par 'gyur",
    "T02D2572:34a-34": "ro // yang na gsang sngags kyi rim pha thob par 'gyur ro //",
    "T02D2572:34a-35": "dam pa brgyud pa'i bla ma'i bdud rtsi 'thungs //",
    "T02D2572:34a-36": "'gro ba'i sdug bsngal nad kyis gzir gyur la //",
    "T02D2572:34a-37": "dus gsum sangs rgyas rnams kyi bstod tshig 'di //",
    "T02D2572:34a-38": "sman pa'i rgyal po bzhin du bdag gis bshad //",
    "T02D2572:34a-39": "'phrod pa'i sman bzhin kun la phan gyur nas //",
    "T02D2572:34a-40": "mi rtog ye shes 'chi med thob par shog //",
    "T02D2572:34a-41": "'phags pa 'jam dpal gyi mtshan yang dag par brjod",
    "T02D2572:34a-42": "pa'i mdo don mdor bsdus pa'i cho ga sgyu 'phrul",
    "T02D2572:34b-0": "dra ba'i @34b rgyud le 'u khri drug stong pa",
    "T02D2572:34b-1": "las rdo rje glur blangs pa'i le'u'i sgrub thabs mdo",
    "T02D2572:34b-2": "dang bsres pa / slob dpon 'jam dpal bshes gnyen gyis mdzad pa rdzogs so /",
    "T02D2572:34b-4": "// / rgya gar gyi mkhan po su badzra dang /"
}