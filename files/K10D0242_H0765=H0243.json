{
    "K10D0242_H0765=H0243:467b-0": "@467b / /rgya gar gyi mkhan po sh'i la dharma dang /",
    "K10D0242_H0765=H0243:467b-1": "bande rnam par mi rtog pas rgya las bsgyur ba /",
    "K10D0242_H0765=H0243:467b-2": "rgya gar skad du /",
    "K10D0242_H0765=H0243:467b-3": "a'arya pa ri na ta tsakra n'a ma mah'a y'a na s'u tra /",
    "K10D0242_H0765=H0243:467b-4": "bod skad du /",
    "K10D0242_H0765=H0243:467b-5": "'phags pa yongs su bsngo ba'i 'khor lo zhes bya ba theg pa chen po'i mdo /",
    "K10D0242_H0765=H0243:467b-6": "sangs rgyas dang /",
    "K10D0242_H0765=H0243:467b-7": "byang chub sems dpa' thams cad la phyag 'tshal lo //",
    "K10D0242_H0765=H0243:467b-8": "'di skad bdag gis thos pa dus gcig na /",
    "K10D0242_H0765=H0243:467b-9": "bcom ldan 'das nor bu rin po che rdo rje'i",
    "K10D0242_H0765=H0243:467b-10": "ri'i zom la byang chub sems dpa' sems dpa' chen",
    "K10D0242_H0765=H0243:467b-11": "po'i 'khor mang po dang thabs gcig tu bzhugs so;",
    "K10D0242_H0765=H0243:467b-12": ";de nas bcom ldan 'das kyis byang chub sems dpa'",
    "K10D0242_H0765=H0243:467b-13": "rdo rje rin po che la bka' stsal pa /",
    "K10D0242_H0765=H0243:467b-14": "rigs kyi bu /",
    "K10D0242_H0765=H0243:467b-15": "gang byang chub sems dpa' byang chub chen po don du gnyer bar 'dod pa dang /",
    "K10D0242_H0765=H0243:467b-16": "sems can thams cad sgrol bar 'dod cing byang chub sems dpa'i sdom pa 'dzin par 'dod pa dang /",
    "K10D0242_H0765=H0243:467b-17": "byang chub chen por sems bskyed cing snying rje chen",
    "K10D0242_H0765=H0243:467b-18": "po dang ldan pas de bzhin gshegs pa thams cad",
    "K10D0242_H0765=H0243:467b-19": "la rim gro dang /",
    "K10D0242_H0765=H0243:467b-20": "bkur sti byed 'dod pa dang /",
    "K10D0242_H0765=H0243:467b-21": "byang chub sems dpa' rnams kyi bsod nams kyi tshogs",
    "K10D0242_H0765=H0243:467b-22": "yangs shing rgya che ba gsog par 'dod pa dang",
    "K10D0242_H0765=H0243:467b-23": "/ sangs rgyas kyi ye shes bsgrub par 'dod pa dang /",
    "K10D0242_H0765=H0243:467b-24": "thogs pa med pa'i gzungs dang /",
    "K10D0242_H0765=H0243:467b-25": "ting nge 'dzin dang /",
    "K10D0242_H0765=H0243:467b-26": "rnam par thar pa'i sgo dang /",
    "K10D0242_H0765=H0243:467b-27": "rdzu 'phrul dang /",
    "K10D0242_H0765=H0243:467b-28": "mngon par shes pas rnam par rol par 'dod pa dang /",
    "K10D0242_H0765=H0243:467b-29": "nam mkha' la bang ba dang /",
    "K10D0242_H0765=H0243:468a-0": "@468a *// mdzod chen po bsgrub par 'dod pa dang /",
    "K10D0242_H0765=H0243:468a-1": "rang gi lag nas yid bzhin gyi nor bu bzhin du gtor zhing 'bul bar 'dod pas /",
    "K10D0242_H0765=H0243:468a-2": "'di skad ces brjod par bya ste /",
    "K10D0242_H0765=H0243:468a-3": "phyogs bcu na bzhugs pa'i sangs rgyas bcom ldan 'das thams cad dang /",
    "K10D0242_H0765=H0243:468a-4": "sa bcu la rab tu gnas pa'i byang chub sems dpa' chen po rnams dang /",
    "K10D0242_H0765=H0243:468a-5": "rdo rje 'dzin pa rnams bdag la dgongs su gsol /",
    "K10D0242_H0765=H0243:468a-6": "bdag ming 'di zhes bgyi ba yang dag pa'i lam",
    "K10D0242_H0765=H0243:468a-7": "la bde bar gnas pa ma thob bas deng byang",
    "K10D0242_H0765=H0243:468a-8": "chub tu sems bskyed de /",
    "K10D0242_H0765=H0243:468a-9": "bdag gi lus dang /",
    "K10D0242_H0765=H0243:468a-10": "sems 'di dus thams cad dang /",
    "K10D0242_H0765=H0243:468a-11": "rnam pa thams cad du dus gsum gyi de bzhin gshegs pa dang /",
    "K10D0242_H0765=H0243:468a-12": "byang chub sems dpa' thams cad la bdag lus 'bul gyi /",
    "K10D0242_H0765=H0243:468a-13": "mthu chen po mnga' ba'i de bzhin gshegs pa rnams dang /",
    "K10D0242_H0765=H0243:468a-14": "sa chen po la rab tu gnas pa'i byang chub sems dpa' thams cad kyis bdag bzhes su gsol /",
    "K10D0242_H0765=H0243:468a-15": "bdag gi bsod nams dang /",
    "K10D0242_H0765=H0243:468a-16": "ye shes kyi tshogs chen po dang /",
    "K10D0242_H0765=H0243:468a-17": "brtson 'grus brtsams pa dang /",
    "K10D0242_H0765=H0243:468a-18": "sems kyi rgya bskyed pa dang /",
    "K10D0242_H0765=H0243:468a-19": "rab tu zhi zhing dul ba dang /",
    "K10D0242_H0765=H0243:468a-20": "dbang dang /",
    "K10D0242_H0765=H0243:468a-21": "mngon par shes pa dang /",
    "K10D0242_H0765=H0243:468a-22": "pha rol tu phyin pa la sogs pa myur du yongs su rdzogs par gyur cig /",
    "K10D0242_H0765=H0243:468a-23": "yang bcom ldan 'das thugs rje chen po dang ldan pa rnams bdag la dgongs su gsol /",
    "K10D0242_H0765=H0243:468b-0": "bdag ming 'di zhes bgyi ba 'khor @468b ba na",
    "K10D0242_H0765=H0243:468b-1": "'khor zhing bcing pa chen pos bcings par gyur pa",
    "K10D0242_H0765=H0243:468b-2": "/ btson ra na gnas pa /",
    "K10D0242_H0765=H0243:468b-3": "yang dag pa'i lam dang bral pa /",
    "K10D0242_H0765=H0243:468b-4": "nyon mongs pa'i dgra'i dbang du gyur pa /",
    "K10D0242_H0765=H0243:468b-5": "mgon med pa /",
    "K10D0242_H0765=H0243:468b-6": "skyabs med pa /",
    "K10D0242_H0765=H0243:468b-7": "mig med pa /",
    "K10D0242_H0765=H0243:468b-8": "rten med pa /",
    "K10D0242_H0765=H0243:468b-9": "gtso bo med pa /",
    "K10D0242_H0765=H0243:468b-10": "'dren pa med par gyur pa /",
    "K10D0242_H0765=H0243:468b-11": "lam gol bar song ba /",
    "K10D0242_H0765=H0243:468b-12": "'khor ba la gzhol ba /",
    "K10D0242_H0765=H0243:468b-13": "mya ngan las 'das pa chen po la rgyab kyis phyogs pa; ngan 'gro la phyogs pa /",
    "K10D0242_H0765=H0243:468b-14": "lam ngan pa la bsten pa /",
    "K10D0242_H0765=H0243:468b-15": "lam ngan par lhung bar gyur pa /",
    "K10D0242_H0765=H0243:468b-16": "rtag tu bshes gnyen ngan pas zin cing dge ba'i bshes gnyen dang bral ba /",
    "K10D0242_H0765=H0243:468b-17": "yang dag pa dang; yang dag pa ma yin pa dang /",
    "K10D0242_H0765=H0243:468b-18": "phan par 'gyur ba dang /",
    "K10D0242_H0765=H0243:468b-19": "phan pa med pa dang /",
    "K10D0242_H0765=H0243:468b-20": "don yod pa dang /",
    "K10D0242_H0765=H0243:468b-21": "don med pa la rmongs bar gyur pa /",
    "K10D0242_H0765=H0243:468b-22": "dge ba'i chos dang bral shing mi dge ba chen po bsgrubs pa; sangs rgyas dang /",
    "K10D0242_H0765=H0243:468b-23": "byang chub sems dpa' dang /",
    "K10D0242_H0765=H0243:468b-24": "'phags pa rnams la rtag tu rgyab kyis phyogs pa /",
    "K10D0242_H0765=H0243:468b-25": "skye rga na 'chi'i sdug bsngal gyis gzir cing mi bde ba chen po bsgrubs pa /",
    "K10D0242_H0765=H0243:468b-26": "'jigs pa med pa /",
    "K10D0242_H0765=H0243:468b-27": "bag tsha ba med pa /",
    "K10D0242_H0765=H0243:468b-28": "sems rtag tu g-yeng bar gyur pa /",
    "K10D0242_H0765=H0243:468b-29": "sbyin pa dang /",
    "K10D0242_H0765=H0243:468b-30": "tshul khrims dang /",
    "K10D0242_H0765=H0243:468b-31": "zhi zhing dben pa dang /",
    "K10D0242_H0765=H0243:468b-32": "sgrub pa dang /",
    "K10D0242_H0765=H0243:468b-33": "bag yod pa dang bral bar gyur pa /",
    "K10D0242_H0765=H0243:468b-34": "gzungs dang; ting nge 'dzin gyi sgo dang /",
    "K10D0242_H0765=H0243:468b-35": "sa bcu'i chos kyi bzod pa la bde bar gnas pa dang /",
    "K10D0242_H0765=H0243:468b-36": "shes rab kyi pha rol tu sbyin pa zab mo dang mnyam pa nyid las ring du gyur pa /",
    "K10D0242_H0765=H0243:468b-37": "byams pa dang /",
    "K10D0242_H0765=H0243:469a-0": "snying @469a *//",
    "K10D0242_H0765=H0243:469a-1": "rje dang /",
    "K10D0242_H0765=H0243:469a-2": "dga' ba dang /",
    "K10D0242_H0765=H0243:469a-3": "btang snyoms tshad med pa bzhi mi sgrub pa dang /",
    "K10D0242_H0765=H0243:469a-4": "byang chub sems dpa' lhag pa'i tshul khrims dang mi ldan par gyur pa dang /",
    "K10D0242_H0765=H0243:469a-5": "chags pa med pa dang /",
    "K10D0242_H0765=H0243:469a-6": "thogs pa med pa'i ye shes chen po las ring du gyur pa dang /",
    "K10D0242_H0765=H0243:469a-7": "mya ngan las 'das pa'i rgyu dge ba'i chos sgrub",
    "K10D0242_H0765=H0243:469a-8": "pa la bde bar gnas pa ma thob pa dang",
    "K10D0242_H0765=H0243:469a-9": "/ rdzu 'phrul dang /",
    "K10D0242_H0765=H0243:469a-10": "stobs dang /",
    "K10D0242_H0765=H0243:469a-11": "mi 'jigs pa dang bral bar gyur pa dang /",
    "K10D0242_H0765=H0243:469a-12": "yang dag pa'i dran pa la mi gnas pa dang /",
    "K10D0242_H0765=H0243:469a-13": "bsnyel ba mi mnga' ba'i chos nyid la spyod cing gzhol bar 'jug pa mi 'grub pa dang /",
    "K10D0242_H0765=H0243:469a-14": "bsod nams byed pa la g-yel zhing lta ba snyems pa dang /",
    "K10D0242_H0765=H0243:469a-15": "the tshom gyi sgrib pas byang chub kyi yan lag bdun mngon par mi rtogs pa dang /",
    "K10D0242_H0765=H0243:469a-16": "de bzhin du 'phags pa'i lam yan lag brgyad mi sgrub pa dang /",
    "K10D0242_H0765=H0243:469a-17": "nyon mongs pa brgya stong tshad med pas zil gyis",
    "K10D0242_H0765=H0243:469a-18": "non cing sdug bsngal rnam pa mang pos sdug bsngal",
    "K10D0242_H0765=H0243:469a-19": "zhing yongs su mnar te /",
    "K10D0242_H0765=H0243:469a-20": "rtag tu gdung ba bsam bzhin pas khro zhing rtag tu g-yeng pa /",
    "K10D0242_H0765=H0243:469a-21": "nyon mongs pa brgya stong la rgyun du gzhol bar gyur pa /",
    "K10D0242_H0765=H0243:469a-22": "de bzhin gshegs pa dang /",
    "K10D0242_H0765=H0243:469a-23": "byang chub sems dpa' thugs rje chen po la gnas pa rnams kyis bdag gi skyabs mdzad par gsol /",
    "K10D0242_H0765=H0243:469a-24": "bdag gi rten mdzad par gsol /",
    "K10D0242_H0765=H0243:469a-25": "bdag gi 'dren pa mdzad par gsol /",
    "K10D0242_H0765=H0243:469b-0": "bdag myur du bla na med pa yang dag @469b par rdzogs pa'i sangs rgyas kyi lam dang /",
    "K10D0242_H0765=H0243:469b-1": "byang chub sems dpa' chen po'i lam dang /",
    "K10D0242_H0765=H0243:469b-2": "byang chub sems dpa' chen po'i tshogs gsog pa yongs su rdzogs par gyur cig /",
    "K10D0242_H0765=H0243:469b-3": "bdag myur du de bzhin gshegs pa'i stobs bcu dang /",
    "K10D0242_H0765=H0243:469b-4": "mi 'jigs pa bzhi dang /",
    "K10D0242_H0765=H0243:469b-5": "sangs rgyas kyi chos ma 'dres pa bco brgyad dang /",
    "K10D0242_H0765=H0243:469b-6": "de bzhin gshegs pa'i chos spobs pa thogs pa med pa dang /",
    "K10D0242_H0765=H0243:469b-7": "ting nge 'dzin dang /",
    "K10D0242_H0765=H0243:469b-8": "gzungs dang /",
    "K10D0242_H0765=H0243:469b-9": "rnam par grol ba'i yon tan dang /",
    "K10D0242_H0765=H0243:469b-10": "rdzu 'phrul dang /",
    "K10D0242_H0765=H0243:469b-11": "mngon par shes pa dang /",
    "K10D0242_H0765=H0243:469b-12": "pha rol tu phyin pa yongs su rdzogs par gyur cig /",
    "K10D0242_H0765=H0243:469b-13": "yang bdag bsod nams phun sum tshogs pa thams cad dang ldan par gyur cig /",
    "K10D0242_H0765=H0243:469b-14": "mchod pa rgya chen po byed pa'i dus su'ang /",
    "K10D0242_H0765=H0243:469b-15": "'di skad ces brjod par bya ste /",
    "K10D0242_H0765=H0243:469b-16": "yang sangs rgyas bcom ldan 'das mthu chen po mnga'",
    "K10D0242_H0765=H0243:469b-17": "ba thams cad dang; byang chub sems dpa' tshogs thams",
    "K10D0242_H0765=H0243:469b-18": "cad bdag la dgongs su gsol /",
    "K10D0242_H0765=H0243:469b-19": "deng bdag sangs rgyas dang /",
    "K10D0242_H0765=H0243:469b-20": "byang chub sems dpa' thams cad la mchod pa dang /",
    "K10D0242_H0765=H0243:469b-21": "rim gro chen po bgyis te lus 'bul lo //",
    "K10D0242_H0765=H0243:469b-22": "phyogs bcu'i 'jig rten gyi khams na ji snyed rgyan dang /",
    "K10D0242_H0765=H0243:469b-23": "yo byad bzang po thams cad rin po che'i gzhal med khang rnam pa sna tshogs pa dang /",
    "K10D0242_H0765=H0243:469b-24": "rin po che'i rgyan thams cad dang /",
    "K10D0242_H0765=H0243:469b-25": "rin po che'i shing dang /",
    "K10D0242_H0765=H0243:469b-26": "rin po che'i ri dang /",
    "K10D0242_H0765=H0243:469b-27": "rin po che'i ba dan dang /",
    "K10D0242_H0765=H0243:469b-28": "rin po che'i dkyil 'khor dang /",
    "K10D0242_H0765=H0243:469b-29": "rin po che'i dbyig rnam par bkram pa dang /",
    "K10D0242_H0765=H0243:469b-30": "rin po che'i gdugs dang /",
    "K10D0242_H0765=H0243:470a-0": "rin po che'i rgyal mtshan @470a *//",
    "K10D0242_H0765=H0243:470a-1": "dang; rin po che'i do shal gyi rgyan dang /",
    "K10D0242_H0765=H0243:470a-2": "mu tig gi dra ba dang /",
    "K10D0242_H0765=H0243:470a-3": "rin po che'i snod dang /",
    "K10D0242_H0765=H0243:470a-4": "rin po che'i phung po dang /",
    "K10D0242_H0765=H0243:470a-5": "rin po che'i 'od 'phro ba dang /",
    "K10D0242_H0765=H0243:470a-6": "rin po che'i gling dag na nor bu rin po",
    "K10D0242_H0765=H0243:470a-7": "che chen po rnam par dag pa'i mar me'i sdong",
    "K10D0242_H0765=H0243:470a-8": "bu dang / rin po che dril bu'i sgra 'khrol",
    "K10D0242_H0765=H0243:470a-9": "ba la nor bu rin po che 'od 'phro ba",
    "K10D0242_H0765=H0243:470a-10": "gser btso ma'i sbar khab can gyi dom dom pho",
    "K10D0242_H0765=H0243:470a-11": "long dpyangs pas yongs su khebs pa /",
    "K10D0242_H0765=H0243:470a-12": "gser btso ma'i me tog dzambu'i gser gyi ze ba can /",
    "K10D0242_H0765=H0243:470a-13": "gser gyi shing ljon pas dkris pa /",
    "K10D0242_H0765=H0243:470a-14": "gser gyi pho brang sna tshogs rin po che'i sprin chags pa /",
    "K10D0242_H0765=H0243:470a-15": "rin po che'i thigs pa char du 'bab pa /",
    "K10D0242_H0765=H0243:470a-16": "rin po che rnam pa mang po'i mdzod kyi pho brang /",
    "K10D0242_H0765=H0243:470a-17": "lha rdzas kyi nor bus rtsig ngos spras pa /",
    "K10D0242_H0765=H0243:470a-18": "rin po che'i shing thams cad rig 'dzin chen po'i",
    "K10D0242_H0765=H0243:470a-19": "skyed mos tshal gyi ra ba yid du 'ong ba",
    "K10D0242_H0765=H0243:470a-20": "/ rin po che'i pho brang dang /",
    "K10D0242_H0765=H0243:470a-21": "gnas dang /",
    "K10D0242_H0765=H0243:470a-22": "shing dang /",
    "K10D0242_H0765=H0243:470a-23": "nags tshal la sogs pa thams cad kyang yid du 'ong ba de lta bu bdag po med pa /",
    "K10D0242_H0765=H0243:470a-24": "'dzin pa med pa /",
    "K10D0242_H0765=H0243:470a-25": "thams cad sangs rgyas dang /",
    "K10D0242_H0765=H0243:470a-26": "byang chub sems dpa' thams cad la yongs su bsngo zhing dbul lo //",
    "K10D0242_H0765=H0243:470a-27": "dzambu'i gling na sman bzang po ring du 'tsho bar",
    "K10D0242_H0765=H0243:470a-28": "byed pa la sogs pa'i rnam pa ji snyed yod",
    "K10D0242_H0765=H0243:470a-29": "pa dang; nor bu rin po che sems can thams",
    "K10D0242_H0765=H0243:470a-30": "cad kyi re ba yongs su skong ba dang /",
    "K10D0242_H0765=H0243:470a-31": "ma g-yos par rang bzhin gyis bda' ba'i zhal zas bzang po dang /",
    "K10D0242_H0765=H0243:470a-32": "spos kyi shing ljon pa rnam pa sna tshogs dang /",
    "K10D0242_H0765=H0243:470b-0": "@470b tsandan gyi shing dang /",
    "K10D0242_H0765=H0243:470b-1": "aa ga ru dang /",
    "K10D0242_H0765=H0243:470b-2": "tsandan dmar po dang /",
    "K10D0242_H0765=H0243:470b-3": "lo ma che zhing me tog rtag par bsung gis",
    "K10D0242_H0765=H0243:470b-4": "gzi bar byed pa'i shing rnam pa sna tshogs pa",
    "K10D0242_H0765=H0243:470b-5": "dang / yid du 'ong ba'i lha rdzas kyi spos ma bzung yongs su ma bzung ba dang /",
    "K10D0242_H0765=H0243:470b-6": "dpag bsam gyi shing rnam pa sna tshogs pa dang /",
    "K10D0242_H0765=H0243:470b-7": "rgya mtsho chen po'i nang nas 'byung ba nor bu",
    "K10D0242_H0765=H0243:470b-8": "rin po che rnam pa sna tshogs yid bzhin gyi",
    "K10D0242_H0765=H0243:470b-9": "nor bu rin po che la sogs pa dang; ri",
    "K10D0242_H0765=H0243:470b-10": "rab lhun po dang /",
    "K10D0242_H0765=H0243:470b-11": "ri ti se dang /",
    "K10D0242_H0765=H0243:470b-12": "spos kyi ri dang /",
    "K10D0242_H0765=H0243:470b-13": "ri ma la ya dang /",
    "K10D0242_H0765=H0243:470b-14": "ri btang bzung dang /",
    "K10D0242_H0765=H0243:470b-15": "ri ma ha la dang /",
    "K10D0242_H0765=H0243:470b-16": "rdo rje'i ri la sogs te ri chen po rnam",
    "K10D0242_H0765=H0243:470b-17": "pa de dag gi rin po che'i zom sna tshogs",
    "K10D0242_H0765=H0243:470b-18": "dang; rin po che'i stegs dang /",
    "K10D0242_H0765=H0243:470b-19": "rdo ba rin po che dang /",
    "K10D0242_H0765=H0243:470b-20": "rin po che'i phug dang /",
    "K10D0242_H0765=H0243:470b-21": "rin po che'i pho brang dang /",
    "K10D0242_H0765=H0243:470b-22": "rin po che'i rgyan dang /",
    "K10D0242_H0765=H0243:470b-23": "rin po che'i zhogs ma dang /",
    "K10D0242_H0765=H0243:470b-24": "rin po che'i lam srang mang po dang /",
    "K10D0242_H0765=H0243:470b-25": "nor bu rin po che'i ka ba mang po dang /",
    "K10D0242_H0765=H0243:470b-26": "rin po che'i sgron me'i 'khor lo mang po dang /",
    "K10D0242_H0765=H0243:470b-27": "bee d'urya la sogs te /",
    "K10D0242_H0765=H0243:470b-28": "nor bu'i rigs rnam pa mang po dang /",
    "K10D0242_H0765=H0243:470b-29": "ji tsam du gnam gyi steng na bdag po med pa'i lha'i pho brang dang /",
    "K10D0242_H0765=H0243:470b-30": "lha'i nor rnam pa mang po yid du 'ong zhing blta bar 'os pa dang /",
    "K10D0242_H0765=H0243:470b-31": "lha'i rol mo'i yo byad rnam pa mang po rlung",
    "K10D0242_H0765=H0243:470b-32": "gi ngad kyis bskyod pa tsam gyis sgra snyan pa",
    "K10D0242_H0765=H0243:470b-33": "'byin pa dang / nam mkha' la gnas pa'i pho",
    "K10D0242_H0765=H0243:470b-34": "brang nas rol mo'i sgra snyan pa 'byin pa dang",
    "K10D0242_H0765=H0243:470b-35": "'byin pa dang / / lha'i rol mo rnam pa",
    "K10D0242_H0765=H0243:470b-36": "mang po ma bskyod par sgra snyan par 'byin pa",
    "K10D0242_H0765=H0243:471a-0": "'byin pa dang / / dang / lha'i bya sna tshogs nam mkha'i pho brang @471a *//",
    "K10D0242_H0765=H0243:471a-1": "nas snyan pa'i sgra sna tshogs 'byin pa dang /",
    "K10D0242_H0765=H0243:471a-2": "rin po che'i sprin sna tshogs las sgra snyan pa chen po 'byung ba dang /",
    "K10D0242_H0765=H0243:471a-3": "lha'i nor bu rin po che dbyangs snyan pa'i sgra sgrogs pa dang /",
    "K10D0242_H0765=H0243:471a-4": "gzhan yang lha'i dri'i shing dang /",
    "K10D0242_H0765=H0243:471a-5": "me tog gi shing mang po dang /",
    "K10D0242_H0765=H0243:471a-6": "phreng ba'i shing dang /",
    "K10D0242_H0765=H0243:471a-7": "byug pa mang po dang /",
    "K10D0242_H0765=H0243:471a-8": "bdug pa'i spos kyi shing dang /",
    "K10D0242_H0765=H0243:471a-9": "sgron ma'i shing dang /",
    "K10D0242_H0765=H0243:471a-10": "rgyal mtshan gyi shing dang /",
    "K10D0242_H0765=H0243:471a-11": "ba dan gyi shing dang /",
    "K10D0242_H0765=H0243:471a-12": "rin po che'i shing la sogs pa de dag thams cad ma bzung ba /",
    "K10D0242_H0765=H0243:471a-13": "yongs su ma bzung ba de dag thams cad kun kyang sangs rgyas dang /",
    "K10D0242_H0765=H0243:471a-14": "byang chub sems dpa' thams cad la dbul lo //",
    "K10D0242_H0765=H0243:471a-15": "ji tsam du de bzhin gshegs pa thams cad kyi",
    "K10D0242_H0765=H0243:471a-16": "spyan gyis gzigs pa'i sangs rgyas kyi zhing dag na",
    "K10D0242_H0765=H0243:471a-17": "mchod pa'i sprin chen po me tog gi sprin dang",
    "K10D0242_H0765=H0243:471a-18": "/ spos kyi sprin dang /",
    "K10D0242_H0765=H0243:471a-19": "phreng ba'i sprin dang /",
    "K10D0242_H0765=H0243:471a-20": "bdug spos kyi sprin dang /",
    "K10D0242_H0765=H0243:471a-21": "byug spos kyi sprin dang /",
    "K10D0242_H0765=H0243:471a-22": "rin po che'i gdugs kyi sprin dang /",
    "K10D0242_H0765=H0243:471a-23": "rin po che'i rgyal mtshan gyi sprin dang /",
    "K10D0242_H0765=H0243:471a-24": "rin po che'i ba dan gyi sprin dang; rin po che'i gos kyi sprin dang /",
    "K10D0242_H0765=H0243:471a-25": "rin po che'i rnam pa'i sprin dang /",
    "K10D0242_H0765=H0243:471a-26": "rin po che'i phung po'i sprin la sogs te /",
    "K10D0242_H0765=H0243:471a-27": "rin po che chen po'i sprin rnam pa de dag dang /",
    "K10D0242_H0765=H0243:471a-28": "gzhan yang /",
    "K10D0242_H0765=H0243:471a-29": "spos kyi 'bru mar gyis mar me'i snod chen po",
    "K10D0242_H0765=H0243:471a-30": "bkang ba stong gi 'jig rten gyi tshad dang mnyam",
    "K10D0242_H0765=H0243:471a-31": "pa / mar me'i snying po ri rab kyi tshad tsam pa sgron mar byas te /",
    "K10D0242_H0765=H0243:471b-0": "sangs rgyas bcom ldan 'das de dag thams cad @471b",
    "K10D0242_H0765=H0243:471b-1": "dang; byang chub sems dpa' chen po rnams la mchod",
    "K10D0242_H0765=H0243:471b-2": "cing dbul lo // de bzhin du mchod pa rnam",
    "K10D0242_H0765=H0243:471b-3": "pa sna tshogs kyis mchod pa'i bsod nams dam pa",
    "K10D0242_H0765=H0243:471b-4": "ji tsam pa de dag thams cad bla na med",
    "K10D0242_H0765=H0243:471b-5": "pa'i byang chub tu yongs su bsngo'o //",
    "K10D0242_H0765=H0243:471b-6": "gang 'das pa'i sangs rgyas bcom ldan 'das rnams kyis dge ba mang po brtsams te /",
    "K10D0242_H0765=H0243:471b-7": "dmigs su med pa'i tshul gyis byang chub tu yongs",
    "K10D0242_H0765=H0243:471b-8": "su bsngos pa de bzhin du bdag gis kyang bsod",
    "K10D0242_H0765=H0243:471b-9": "nams de dag thams cad bla na med pa yang",
    "K10D0242_H0765=H0243:471b-10": "dag par rdzogs pa'i byang chub tu yongs su bsngo'o",
    "K10D0242_H0765=H0243:471b-11": "// yang sangs rgyas bcom ldan 'das byang chub kyi",
    "K10D0242_H0765=H0243:471b-12": "snying por mngon par rdzogs par sangs rgyas nas chos",
    "K10D0242_H0765=H0243:471b-13": "kyi 'khor lo chen po ni bskor /",
    "K10D0242_H0765=H0243:471b-14": "bdud kyi sde rnams ni pham par byas nas /",
    "K10D0242_H0765=H0243:471b-15": "mya ngan las 'da' bar gshegs par dgongs pa la /",
    "K10D0242_H0765=H0243:471b-16": "sems can thams cad la phan pa dang /",
    "K10D0242_H0765=H0243:471b-17": "bde ba'i phyir bskal pa chen po gcig tshang bar bzhugs par gsol zhes gsol ba gdab bo /",
    "K10D0242_H0765=H0243:471b-18": "sangs rgyas dang /",
    "K10D0242_H0765=H0243:471b-19": "byang chub sems dpa' thams cad dang /",
    "K10D0242_H0765=H0243:471b-20": "sems can thams cad kyis bsod nams ci bsgrubs pa",
    "K10D0242_H0765=H0243:471b-21": "de dag thams cad la rjes su yi rang ngo",
    "K10D0242_H0765=H0243:471b-22": "// dus gsum gyi de bzhin gshegs pa dang /",
    "K10D0242_H0765=H0243:471b-23": "byang chub sems dpa' thams cad kyis sdig pa dang /",
    "K10D0242_H0765=H0243:471b-24": "mi dge ba'i las kyi sgrib pa thams cad bshegs",
    "K10D0242_H0765=H0243:471b-25": "pa de bzhin du bdag gis kyang yongs su bshags",
    "K10D0242_H0765=H0243:471b-26": "shing yongs su sbyong ngo //",
    "K10D0242_H0765=H0243:471b-27": "de bzhin du mchod pa dang /",
    "K10D0242_H0765=H0243:471b-28": "bshags pa la sogs pa byas nas sangs rgyas dang /",
    "K10D0242_H0765=H0243:472a-0": "byang chub sems dpa' thams cad mngon sum du @472a *//",
    "K10D0242_H0765=H0243:472a-1": "dmigs pa'i spyan sngar gsang sngags 'di lan brgya rtsa brgyad bzlas so //",
    "K10D0242_H0765=H0243:472a-2": "aom sam bha ra /",
    "K10D0242_H0765=H0243:472a-3": "sam bha ra /",
    "K10D0242_H0765=H0243:472a-4": "bhi ma na sa ra /",
    "K10D0242_H0765=H0243:472a-5": "mah'a dz'a b'a h'um/",
    "K10D0242_H0765=H0243:472a-6": "gang gsang sngags de bzlas pas ci dang /",
    "K10D0242_H0765=H0243:472a-7": "ci 'dod pa de thams cad 'grub cing lha'i mchod pa'i sprin chen po dang /",
    "K10D0242_H0765=H0243:472a-8": "de bzhin gshegs pa thams cad kyang mngon du 'gyur ro //",
    "K10D0242_H0765=H0243:472a-9": "rigs kyi bu'am /",
    "K10D0242_H0765=H0243:472a-10": "rigs kyi bu mo gang la la zhig gis de",
    "K10D0242_H0765=H0243:472a-11": "bzhin gshegs pa yid la byed cing nyin mo'ang rung",
    "K10D0242_H0765=H0243:472a-12": "/ mtshan mo'ang rung /",
    "K10D0242_H0765=H0243:472a-13": "yongs su bsngo ba'i 'khor lo chen po 'di klog cing 'don na /",
    "K10D0242_H0765=H0243:472a-14": "de'i sdig pa mi dge ba'i las 'byang zhing nyon",
    "K10D0242_H0765=H0243:472a-15": "mongs pa thams cad khad kyis sbyong bar 'gyur ba",
    "K10D0242_H0765=H0243:472a-16": "dang / bsod nams kyi tshogs snga ma de dag thams cad thob par 'gyur ro //",
    "K10D0242_H0765=H0243:472a-17": "lan gcig bklags pa tsam gyis kyang tshangs pa brgya'i",
    "K10D0242_H0765=H0243:472a-18": "dpal dang ldan zhing rmi lam na'ang rtag tu sangs",
    "K10D0242_H0765=H0243:472a-19": "rgyas mthong bar 'gyur ro //",
    "K10D0242_H0765=H0243:472a-20": "tshe 'das nas kyang yongs su dag pa'i zhing du skye'o //",
    "K10D0242_H0765=H0243:472a-21": "bcom ldan 'das kyis de skad ces bka' stsal nas /",
    "K10D0242_H0765=H0243:472a-22": "byang chub sems dpa'i tshogs mang po de dag thams",
    "K10D0242_H0765=H0243:472a-23": "cad bcom ldan 'das kyis gsungs pa la mngon par",
    "K10D0242_H0765=H0243:472a-24": "bstod do // yongs su bsngo ba'i 'khor lo zhes bya ba theg pa chen po'i mdo rdzogs so ////",
    "K10D0242_H0765=H0243:472a-25": "li'i dge slong sde snod gsum dang ldan pa sh'i",
    "K10D0242_H0765=H0243:472a-26": "la dharmas rgya gar gyi dharma rgya'i yi ge las"
}