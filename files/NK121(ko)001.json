{
    "NK121(ko)001:1": "// ma h+aa y+aa na no g+aa ba ta ro pa",
    "NK121(ko)001:2": "pa b+he to yada&a&a&a tha na n+aa m+aa s+aa d+h+ra",
    "NK121(ko)001:3": "bi ha ra ti sma ///",
    "NK121(ko)001:4": "theg pa chen po'i rnal 'byor la 'jug pa'i thabs",
    "NK121(ko)001:5": "bye brag tu 'byed pa zhes bya ba legs par",
    "NK121(ko)001:6": "bzhugs so // nyes pa'i skyon bral yon tan mtha' dag rdzogs //",
    "NK121(ko)001:7": "bde legs ji snyed thams cad 'byung ba'i gnas //",
    "NK121(ko)001:8": "mchog gsum dkon mchog gsum la phyag 'tshal lo //",
    "NK121(ko)001:9": "theg chen rnal 'byor 'jug thabs brjod par bgyi //",
    "NK121(ko)001:10": "gang zhig bdag gzhan sdug bsngal spangs 'dod cing //",
    "NK121(ko)001:11": "bde thob 'dod pas dgon par gnas par bgyi //",
    "NK121(ko)001:12": "de yang dam chos gzhung las 'di ltar gda' //",
    "NK121(ko)001:13": "'khor bar sdug bsngal nyes dmigs mang po'i gzhi //",
    "NK121(ko)001:14": "rnam rtog bdag tu 'dzin pa 'khor ba'i rgyu //",
    "NK121(ko)001:15": "mya ngan 'das pa zhi ba bde ba'i mchog /",
    "NK121(ko)001:16": "bdag med rtogs pa mya ngan 'das pa'i rgyu //",
    "NK121(ko)001:17": "bde bas bya byed bun long thag bsrings la //",
    "NK121(ko)001:18": "dgon par bdag 'dzin gnyen por stong nyid bsgom //",
    "NK121(ko)001:19": "'khor ba ji ltar nyes dmigs stong zhe na //",
    "NK121(ko)001:20": "'khor ba'i mtshan nyid chos ni bzhir 'dus te //",
    "NK121(ko)001:21": "'khor ba'i mtshan nyid mi rtag sdug bsngal dang //",
    "NK121(ko)001:22": "de yi rang rig stong dang bdag med pa'o //",
    "NK121(ko)001:23": "de la mi rtag mtshan nyid bshad par bya //",
    "NK121(ko)001:24": "snod kyi 'jig rten ri rab gling khams kyang //",
    "NK121(ko)001:25": "'jig pa'i dus tshe bskal pa'i me byung bas //",
    "NK121(ko)001:26": "thal pa'i lhag ma tsam yang mi lus so //",
    "NK121(ko)001:27": "chu dang rlung gis 'jigs pa'ang de bzhin no //",
    "NK121(ko)001:28": "gzhan yang dbyar dro skye la dgun grang skam //",
    "NK121(ko)001:29": "lo legs lo nyes than zhod nges pa med //",
    "NK121(ko)001:30": "lo zla 'das shing 'jig pa'i dus dang nye //",
    "NK121(ko)001:31": "de la sogs pa'i mi rtag dgongs nas gda' //",
    "NK121(ko)001:32": "rtag pa lags na ci phyir 'gyur zhing 'gro //",
    "NK121(ko)001:33": "bcud kyi 'jig rten sems can tshe 'di la //",
    "NK121(ko)001:34": "nyin zhag lo zla rim gyis gcod byed pas //",
    "NK121(ko)001:35": "nyin zhag 'das shing shi dang phar phar nye //",
    "NK121(ko)001:36": "mi 'chi sdod kyang bdag la rang dbang med //",
    "NK121(ko)001:37": "skye rga na 'chi ra thag ri mo 'dra //",
    "NK121(ko)001:38": "'chi bdag bdud ni so bya nya sdod 'dra //",
    "NK121(ko)001:39": "'chi ba'i rkyen ni bsam gyi mi khyab ste //",
    "NK121(ko)001:40": "'chi skye ma song dngos po gang yang med //",
    "NK121(ko)001:41": "lus ni zas kyis gso yang brnangs nas 'chi //",
    "NK121(ko)001:42": "'jig rten 'di na che chung phyug dbul kun //",
    "NK121(ko)001:43": "'chi bdag dbang du ma gyur gang yang med //",
    "NK121(ko)001:44": "snga ma shi ba'i mi rnams kun gyis kyang //",
    "NK121(ko)001:45": "rtag tu re zhing bu dang nor bsags kyang //",
    "NK121(ko)001:46": "bu nor phyir lus bdag la phan pa med //",
    "NK121(ko)001:47": "rang nyid dge sdig gnyis dang 'grogs te 'gro //",
    "NK121(ko)001:48": "da lta rang re gnas pa'i ring 'di la'ang //",
    "NK121(ko)001:49": "nye bshes gnyen 'dun mdza' dang mi mdza' las //",
    "NK121(ko)001:50": "na tshod kun dang rgan gzhon ji snyed gcig /",
    "NK121(ko)001:51": "shi bar mthong zhing thos pa ma lags sam //",
    "NK121(ko)001:52": "da lta'i sa steng sems can 'di kun kyang //",
    "NK121(ko)001:53": "lo brgya tshun chad gcig kyang mi lus 'chi //",
    "NK121(ko)001:54": "de bas rang re'ang 'chi ba'i chos can yin //",
    "NK121(ko)001:55": "deng shi sang shi sus kyang mi shes te //",
    "NK121(ko)001:56": "tshod 'dzin pa'ang mi 'jigs sbyin med pas //",
    "NK121(ko)001:57": "sang phod deng sang bdag ni ji ltar 'gyur //",
    "NK121(ko)001:58": "'chi ba'i tshe na pha ma bu tsha dang //",
    "NK121(ko)001:59": "phu nu mdza' bshes bran khol nor rnams kyang //",
    "NK121(ko)001:60": "bdag nyid 'chi ba'i phyir na 'ong med pas //",
    "NK121(ko)001:61": "sdug bsngal skal chen 'ga' yang ma mchis te //",
    "NK121(ko)001:62": "bdag nyid dge sdig gnyis dang chas te 'gro //",
    "NK121(ko)001:63": "de nas skyes kyang bdag nyid gcig pu skyes //",
    "NK121(ko)001:64": "tha mar 'chi yang bdag nyid gcig pu 'chi //",
    "NK121(ko)001:65": "skad cig tshe 'dir las mthun nye gzhi rnams //",
    "NK121(ko)001:66": "mgron po gnas mthun tsam ste so sor 'gro //",
    "NK121(ko)001:67": "'o na bu tsha gnyen gzhis ci zhig phan //",
    "NK121(ko)001:68": "skad cig tsam yang mi dbye mi phod pa'i //",
    "NK121(ko)001:69": "bu dang chung ma nye gzhi rtsa lags dang //",
    "NK121(ko)001:70": "yul mkhar nor phyug longs spyod kun bor nas //",
    "NK121(ko)001:71": "de ring song ni bdag nyid gcig pur 'gro //",
    "NK121(ko)001:72": "ji tsam sdig dang brdos shing nor bsags kyang //",
    "NK121(ko)001:73": "sdig pa'i rnam smin rmongs pa bdag gis khur //",
    "NK121(ko)001:74": "bsags pa'i nor ni khong cag bu tshas khyer //",
    "NK121(ko)001:75": "de phyir bsags pa'i nor gyis ci zhig phan //",
    "NK121(ko)001:76": "bdag la shin tu phangs pa'i lus 'di yang //",
    "NK121(ko)001:77": "de ring song ni rdza chag bzhin du bor //",
    "NK121(ko)001:78": "lhan cig skyes pa'i sha rus gnyis kyang 'bye //",
    "NK121(ko)001:79": "dbang med bdag ni gcig pur 'khyams nas ni //",
    "NK121(ko)001:80": "las kyi dbang gis gang du skye 'gyur yang //",
    "NK121(ko)001:81": "de bas lus kyi phyir ni sdig mi bya //",
    "NK121(ko)001:82": "lus 'di sa gting 'dra ste chog mi shes //",
    "NK121(ko)001:83": "mi gtsang las byung mi gtsang phun po yin //",
    "NK121(ko)001:84": "na rgas 'chi sogs sdug bsngal kun gyi gnas //",
    "NK121(ko)001:85": "shi nas bor na sa yi phyogs tsam zlog /",
    "NK121(ko)001:86": "bya dang khyi spyang la sogs rnams kyi zas //",
    "NK121(ko)001:87": "bsnyen bkur 'bad kyang 'chi bdag srin pos 'phrog //",
    "NK121(ko)001:88": "mkhas pas smod cing blun po'i chags pa'i gnas //",
    "NK121(ko)001:89": "de bas lus la mkhas pa su zhig chags //",
    "NK121(ko)001:90": "lus kyi phyir ni yal ngar 'jug mi bya //",
    "NK121(ko)001:91": "'di la gla barngana so zas byin nas su //",
    "NK121(ko)001:92": "yun gyi phan phyir dge rtsa byed du gzhug /",
    "NK121(ko)001:93": "bdag gi grogs ni dge sdig gnyis las med //",
    "NK121(ko)001:94": "de yang dge ba mtho ris thar pa'i rgyu //",
    "NK121(ko)001:95": "sdig pa ngan song gsum 'tshogs sdug bsngal rgyu //",
    "NK121(ko)001:96": "ma shi bar du'ang lus 'di mi rtag ste //",
    "NK121(ko)001:97": "khul zho byis sba gzhon nu nyid du 'gyur //",
    "NK121(ko)001:98": "de nas dar la bab dang dar yol ba //",
    "NK121(ko)001:99": "rgas par gyur te lus 'di rtag na ni //",
    "NK121(ko)001:100": "gnas skabs de snyed cig tu ci ste 'gyur //",
    "NK121(ko)001:101": "longs spyod bde sdug rnams kyang mi rtag ste //",
    "NK121(ko)001:102": "btsan phyug 'dzom pa sdug phongs can du 'gyur //",
    "NK121(ko)001:103": "sdug phongs can yang btsan phyug 'dzom par snang //",
    "NK121(ko)001:104": "lang tsho longs spyod na rga 'chi bas 'joms //",
    "NK121(ko)001:105": "de la sogs pa'i mi rtag dgongs na brda //",
    "NK121(ko)001:106": "de bas 'jig rten mtshan nyid mi rtag go //",
    "NK121(ko)001:107": "da ni sdug bsngal mtshan nyid bshad par bya /",
    "NK121(ko)001:108": "sdug bsngal mtshan nyid skye rga na 'chi bzhi //",
    "NK121(ko)001:109": "skye ba'i sdug bsngal 'og nas bshad par bya //",
    "NK121(ko)001:110": "rgas pa yang ni 'di ltar sdug bsngal te //",
    "NK121(ko)001:111": "skra dkar gnyer 'dus gzhan gyis mthong mi thos //",
    "NK121(ko)001:112": "kha sna'i chu zag rkang lag kun kyang 'dar //",
    "NK121(ko)001:113": "sems kyis dran yang lus la nyams stobs med //",
    "NK121(ko)001:114": "bu tsha kun kyang shi na rung snyams sems //",
    "NK121(ko)001:115": "zhal lta byas kyang mi nyan dbang yang shor //",
    "NK121(ko)001:116": "kha cig srin rgan shi mchis shes kyang zer //",
    "NK121(ko)001:117": "kha cig ber dbyug thogs nas rdung bar byed //",
    "NK121(ko)001:118": "de ltar mthong thos shi 'dod shi mi btub //",
    "NK121(ko)001:119": "na ba rnams kyang 'di ltar sdug bsngal te //",
    "NK121(ko)001:120": "lus kyi 'byung ba cha ni mi mnyam pas //",
    "NK121(ko)001:121": "rlung mkhris bad kan 'dus pas lus gdungs te //",
    "NK121(ko)001:122": "longs spyod mthong yang yid la 'dod pa min //",
    "NK121(ko)001:123": "lus kyi nyams stobs shor bas ldang mi nus //",
    "NK121(ko)001:124": "mdzes pa'i gzi mdangs shor bas yid btags 'dra //",
    "NK121(ko)001:125": "shi ba rnams kyang 'di ltar sdug bsngal te //",
    "NK121(ko)001:126": "gnyen bshes tshogs kyis cho nge 'debs byed kyang //",
    "NK121(ko)001:127": "de la nyan blta bsam pa'i yul med de //",
    "NK121(ko)001:128": "gnad gcod pa ni mtshon chas gtubs pa 'dra //",
    "NK121(ko)001:129": "mdza' dang mi madza'i don du 'dir byas pa'i //",
    "NK121(ko)001:130": "dge sdig las ni rmi lam yul bzhin snang //",
    "NK121(ko)001:131": "gshin rje'i pho nya shin tu 'jigs pas bskor //",
    "NK121(ko)001:132": "bred sha thon nas kun tu bltas byas kyang //",
    "NK121(ko)001:133": "mgon skyabs med cing su yang ma mthong nas //",
    "NK121(ko)001:134": "shin tu 'jigs bzhin kun tu yi mug ste //",
    "NK121(ko)001:135": "bdag nyid gar 'gro gtol med bar dor ltung //",
    "NK121(ko)001:136": "bar do na yang g.yang du lhung snyams 'jigs //",
    "NK121(ko)001:137": "de nas gshin rje'i pho nyas khrid nas ni //",
    "NK121(ko)001:138": "gshin rje chos kyi rgyal po'i spyan sngar phyin //",
    "NK121(ko)001:139": "tshe 'dir dge dang mi dge'i las byas pa //",
    "NK121(ko)001:140": "lhan cig skyes pa'i lhas ni dge ba zlo //",
    "NK121(ko)001:141": "lhan cig skyes pa'i 'dres ni mi dge brjod //",
    "NK121(ko)001:142": "gal te mi dge las kyis ngan song du //",
    "NK121(ko)001:143": "skye bar mthong nas chos rgyal 'di skad zer //",
    "NK121(ko)001:144": "khyod kyis mi yi lus 'di thob pa'i tshe //",
    "NK121(ko)001:145": "thob nas sdig pa'i rgyu ni ma spangs pas //",
    "NK121(ko)001:146": "kye ma 'di 'dra'i sdug bsngal mi bzad myong //",
    "NK121(ko)001:147": "rang gis las byas rang la rnam par smin //",
    "NK121(ko)001:148": "ngas ni 'di la ci yang ma len zer //",
    "NK121(ko)001:149": "de bas dmyal srung khro gtum 'jigs pa yis //",
    "NK121(ko)001:150": "rgyob sod gtogs khrol nga ro cher sgrogs shing //",
    "NK121(ko)001:151": "barngama zhing mtshon cha sna tshogs brdeg 'tshogs te //",
    "NK121(ko)001:152": "sa gzhi thams cad me dpung 'bar ba yis //",
    "NK121(ko)001:153": "grang ba'i dmyal ba'i gnas su khrid nas song //",
    "NK121(ko)001:154": "da ni skye ba'i sdug bsngal shes par bya //",
    "NK121(ko)001:155": "dmyal srung de dang dmyal ba'i me mthong nas //",
    "NK121(ko)001:156": "shin tu skrag sngangs cho nges cher 'debs shing //",
    "NK121(ko)001:157": "rang la barngana grangs sngon gyi sdig pa la //",
    "NK121(ko)001:158": "shin tu 'gyod kyang phan pa ci yang med //",
    "NK121(ko)001:159": "lus ni shin tu che la gzhon sha can //",
    "NK121(ko)001:160": "tshor ba che zhing dran pa'i lus thob nas //",
    "NK121(ko)001:161": "kha cig rang lus me dpung bzhin du 'bar //",
    "NK121(ko)001:162": "kha cig lcags 'bar khang pa sbrum mar 'dug /'gro ldog byed cing phyogs ni kun na bzlog /",
    "NK121(ko)001:163": "kha cig lcags las byas pa'i zangs chen du //",
    "NK121(ko)001:164": "spyi tshugs 'bru nyung chu khol blugs bzhin 'tshod //",
    "NK121(ko)001:165": "kha cig sog les 'dra zhing gtun la brdung //",
    "NK121(ko)001:166": "de la sogs pa sdug bsngal bsam mi khyab //",
    "NK121(ko)001:167": "'jig rten 'di na mdung thung sum brgya yis //",
    "NK121(ko)001:168": "rab tu drag btab sdug bsngal gang yin pa //",
    "NK121(ko)001:169": "des ni dmyal ba'i sdug bsngal chung ngu la'ang //",
    "NK121(ko)001:170": "'ol dang mi byi char yang mi phod do //",
    "NK121(ko)001:171": "mi yi lo ni 'bum dang brgyad khri la //",
    "NK121(ko)001:172": "dmyal ba kha cig nyin zhag gcig tu brtsi //",
    "NK121(ko)001:173": "des bsgres kho bdag lo ni dpag med thub //",
    "NK121(ko)001:174": "kha cig bskal pa chen po'i bar du gnas //",
    "NK121(ko)001:175": "shi bar dga' yang shi yang mi btub bo //",
    "NK121(ko)001:176": "las ma zad pa kha cig 'jigs chags tshe //",
    "NK121(ko)001:177": "'jig rten brgyud cung 'jig chags med par skye //",
    "NK121(ko)001:178": "yi dwags skyes kyang bkres dang skom pas gdungs //",
    "NK121(ko)001:179": "mgo bo ri rab kha ni khab mig tsam //",
    "NK121(ko)001:180": "rke rtsa rab phra gsus pa yul ljongs tsam //",
    "NK121(ko)001:181": "bza' btung mthong yang gzhan gyis bsrungs pa dang //",
    "NK121(ko)001:182": "rnag khrag ngan skyug la sogs bzhin du mthong //",
    "NK121(ko)001:183": "kha cig zos kyang khro chu khol mar 'gro //",
    "NK121(ko)001:184": "byol song skyes kyang gcig la gcig za dang //",
    "NK121(ko)001:185": "rang dbang med par bkol spyod brteg 'tshogs dang //",
    "NK121(ko)001:186": "gzhan gyis gsod sogs gti mug rmongs pas sdug /",
    "NK121(ko)001:187": "mir skye ba yang mngal na gnas pa'i tshe //",
    "NK121(ko)001:188": "ma ni 'grang tshe brag bar 'tshir ba 'dra //",
    "NK121(ko)001:189": "bkres pa'i tshe na dpyang la btags pa 'dra //",
    "NK121(ko)001:190": "drag shul byas tshe brag bar brdung ba 'dra //",
    "NK121(ko)001:191": "nyal ba'i tshe na ri yis mnan pa 'dra //",
    "NK121(ko)001:192": "btsas pa'i tshe na pags pa bshus nas ni //",
    "NK121(ko)001:193": "rtsid pa'i ngos la brud pa bas kyang sdug /",
    "NK121(ko)001:194": "tshang brul bkres skom rkang lag na sar sdug /",
    "NK121(ko)001:195": "cher skyes na yang so nam brel phongs dang //",
    "NK121(ko)001:196": "nye du bral dang dgra choms bu lon dang //",
    "NK121(ko)001:197": "bkres skom tsha grang mgron la sogs pas sdug /",
    "NK121(ko)001:198": "phongs pa rnams ni btsal thabs med nas sdug /",
    "NK121(ko)001:199": "yod pa rnams ni 'tsho skyong mel tshes sdug /",
    "NK121(ko)001:200": "zhing rmo tshong byed 'du byed las kyis sdug /",
    "NK121(ko)001:201": "de la sogs pa'i sdug bsngal bsam mi khyab //",
    "NK121(ko)001:202": "sdug pa'i gzhi ni phal cher lto rgyab gnyis //",
    "NK121(ko)001:203": "phal cher 'jig rten 'di yi longs spyod kyang //",
    "NK121(ko)001:204": "phal cher phyi ma'i ngan song sdug bsngal rgyu //",
    "NK121(ko)001:205": "bkra shis ma dang sna nag ji bzhin no //",
    "NK121(ko)001:206": "lha min skyes kyang nga rgyal phrag dog dang //",
    "NK121(ko)001:207": "khro gtum 'thab rtsod la sogs dbang gis sdug /",
    "NK121(ko)001:208": "lhar skyes kyang ni 'chi 'pho ltung ba dang //",
    "NK121(ko)001:209": "'chi ltas lnga dang 'du byed dbang gis sdug /",
    "NK121(ko)001:210": "de ltar 'khor bar skyes pa'i nyes pa ni //",
    "NK121(ko)001:211": "sdug bsngal mdor bstan bshad pa de gnyis yin //",
    "NK121(ko)001:212": "zhib tu mdo yi nang du blta bar bya //",
    "NK121(ko)001:213": "mi rtag sdug bsngal chos ni yun ring 'dis //",
    "NK121(ko)001:214": "thog ma med nas da lta'i bar du gsungs //",
    "NK121(ko)001:215": "'phags lam ma thob bar du da rung gdung //",
    "NK121(ko)001:216": "de gnyis gzhi dang rtsa ba rang sems yin //",
    "NK121(ko)001:217": "lus ni sems yin sems kyi rang bzhin ni //",
    "NK121(ko)001:218": "ye nas rnam dag chos sku yin pa la //",
    "NK121(ko)001:219": "rnam rtog ma yin bdag tu 'dzin pa yis //",
    "NK121(ko)001:220": "yul 'di sems nyid yin par ma shes nas //",
    "NK121(ko)001:221": "phyi nang dngos po mtshan ma so sor bzungs //",
    "NK121(ko)001:222": "lus dang longs spyod la sogs 'dod cing chags //",
    "NK121(ko)001:223": "lus ngag yid ni 'dod pa'i khol po byed //",
    "NK121(ko)001:224": "bdag gi yid dang mthun pa mi mthun las //",
    "NK121(ko)001:225": "zhe sdang la sogs nyon mongs gzhan yang skyes //",
    "NK121(ko)001:226": "nyon mongs dbang gis dge sdig las spyod pas //",
    "NK121(ko)001:227": "'bras bu mi rtag sdug bsngal 'byung ba yin //",
    "NK121(ko)001:228": "de bas dgra ni rnam rtog bdag 'dzin yin //",
    "NK121(ko)001:229": "'di ni rgyu bzhin dngos po med bzhin du //",
    "NK121(ko)001:230": "thog ma med nas bdag la rang gnas su //",
    "NK121(ko)001:231": "bdag nyid mnar yang ma tshor da dngos zin //",
    "NK121(ko)001:232": "bdag gi chos sku yid bzhin rin chen te //",
    "NK121(ko)001:233": "bzod pa'i mun pas dgra 'dis brkus nas su //",
    "NK121(ko)001:234": "mtshan ma'i tshang tshing gseb tu sbas nas bdag /",
    "NK121(ko)001:235": "da rung 'ching zhing 'khor bar 'khyams du 'jug /",
    "NK121(ko)001:236": "phung po'i rgyun la tha snyad bdag ces bya //",
    "NK121(ko)001:237": "'jig rten dgras ni gsod dam nor rnams 'phrog /",
    "NK121(ko)001:238": "de la bzod byas bsod nams tshogs kyang rdzogs //",
    "NK121(ko)001:239": "dgra 'dis zhi bde thar pa'i srog kyang gcod //",
    "NK121(ko)001:240": "de steng bzod byas 'khor bar dam du 'ching //",
    "NK121(ko)001:241": "dper na dngul rdo dngul gyi rang bazhinayanga //",
    "NK121(ko)001:242": "bzhu btul ma byas bar du dngul mi snang //",
    "NK121(ko)001:243": "de bzhin sems nyid sangs rgyas yin mod kyi //",
    "NK121(ko)001:244": "log rtog dgra ma bcos par sangs mi rgya //",
    "NK121(ko)001:245": "de bzhin phyin ci log dang nyon mongs dang //",
    "NK121(ko)001:246": "sdug bsngal nyid kyang byang chub yin mod kyi //",
    "NK121(ko)001:247": "rang gi ye shes ma thob bar du ni //",
    "NK121(ko)001:248": "bde sdug rgyu 'bras kun la mngon sum du //",
    "NK121(ko)001:249": "'khrul rtog 'du shes dbang gis bde bar snang //",
    "NK121(ko)001:250": "rmi lam bde sdug mngon sum snang ba bzhin //",
    "NK121(ko)001:251": "rnam rtog de ni shes bya'i sgrib pa'ang min //",
    "NK121(ko)001:252": "bdag 'dzin de ni nyon mongs sgrib pa'i rgyu //",
    "NK121(ko)001:253": "stong dang bdag med 'og nas bshad par bya //",
    "NK121(ko)001:254": "da ni zhi bde mya ngan 'das pa bshad //",
    "NK121(ko)001:255": "'khor dang zhi ba so so ma yin te //",
    "NK121(ko)001:256": "srid pa stong par rtogs pa zhi ba yin //",
    "NK121(ko)001:257": "zhi ba thob pa de yi yon tan ni //",
    "NK121(ko)001:258": "chos rnams thams cad stong pa nyid rtogs pas //",
    "NK121(ko)001:259": "rnam rtog bdag tu 'dzin dang nyon mongs med //",
    "NK121(ko)001:260": "ngan song gsum phongs bkres skom grang dro dang //",
    "NK121(ko)001:261": "skye rgas na 'chi la sogs sdug bsngal med //",
    "NK121(ko)001:262": "'khor ba mi rtag sdug bsngal gtan zad nas //",
    "NK121(ko)001:263": "las su gzhan don 'ba' zhig spyod byed cing //",
    "NK121(ko)001:264": "mthu dang rdzu 'phrul bsam gyis mi khyab thob //",
    "NK121(ko)001:265": "nyan thos rnams kyi rdzu 'phrul tshad dang ni //",
    "NK121(ko)001:266": "mgyogs tshad glog dang 'dra ma byas na ni //",
    "NK121(ko)001:267": "ri rab bdun bdun goms pa re rer byed //",
    "NK121(ko)001:268": "mnyam par gzhag tshe stong gsum rang sar mthong //",
    "NK121(ko)001:269": "byang chub sems dpa'i rdzu 'phrul dper byas nas //",
    "NK121(ko)001:270": "stong gsum 'di yang yungs 'bru gcig tu tshud //",
    "NK121(ko)001:271": "yungs 'bru ma 'phel stong gsum ma bsgribs so //",
    "NK121(ko)001:272": "yungs 'bru gcig kyang stong gsum tsam du sprul //",
    "NK121(ko)001:273": "nang gi sems can kun gyis ma tshor bar //",
    "NK121(ko)001:274": "stong gsum 'di yang 'jig rten gzhan du 'phen //",
    "NK121(ko)001:275": "'di nas rang gi stan las ma g.yos par //",
    "NK121(ko)001:276": "'jig rten 'bum phrag mang po'i pha rol nas //",
    "NK121(ko)001:277": "sangs rgyas zhing khams rang sar lag pas len //",
    "NK121(ko)001:278": "sangs rgyas mang po so so'i spyan snga nas //",
    "NK121(ko)001:279": "mchod dang chos nyan 'chad sogs dus gcig ston //",
    "NK121(ko)001:280": "byang chub sems dpa'i rdzu 'phrul de 'dra na //",
    "NK121(ko)001:281": "de bzhin gshegs pa'i rdzu 'phrul tshad ci yod //",
    "NK121(ko)001:282": "'on kyang sangs rgyas sku gcig bstan pa la //",
    "NK121(ko)001:283": "'jig rten rdul gyi grangs tsam sems can gyis //",
    "NK121(ko)001:284": "re rer the tshom mi gcig sna re dris //",
    "NK121(ko)001:285": "de bzhin gshegs pas tshig gcig gsungs pa la //",
    "NK121(ko)001:286": "so so rang gi lan ni btab par thos //",
    "NK121(ko)001:287": "sku gcig de la sems can ji snyed kyis //",
    "NK121(ko)001:288": "la las zhi bar la las khro bor mthong //",
    "NK121(ko)001:289": "la las rab byung la las khyim pa'i gzugs //",
    "NK121(ko)001:290": "la las nyan thos la las rang sangs gzugs //",
    "NK121(ko)001:291": "la las sems can so so'i rnam pa dang //",
    "NK121(ko)001:292": "'byung ba che dang rtsi shing nags tshal sogs //",
    "NK121(ko)001:293": "rang rang mos pa ji ltar bzhin mthong bas //",
    "NK121(ko)001:294": "sangs rgyas rnams ni gcig tu ma nges te //",
    "NK121(ko)001:295": "sku gcig bstan pas sna tshogs rnams su mthong //",
    "NK121(ko)001:296": "chu yi rkyen gyis zla ba gzugs mang snang //",
    "NK121(ko)001:297": "de phyir sangs rgyas la ni gnyis med do //",
    "NK121(ko)001:298": "sangs rgyas dngos ni chos kyi sku la bya //",
    "NK121(ko)001:299": "de la rtog mi mnga' yang smon lam mthus //",
    "NK121(ko)001:300": "chos kun sku gsung thugs kyi ngo bor gnas //",
    "NK121(ko)001:301": "sku gsung thugs kyis gdul bya'i zhing kun khyab //",
    "NK121(ko)001:302": "las rtog sgrib pas 'gro bas de mi mthong //",
    "NK121(ko)001:303": "nyi ma zer gyi rang bzhin de zer gyis //",
    "NK121(ko)001:304": "kun tu khyab kyang dmus long des mi mthong //",
    "NK121(ko)001:305": "sku gsung thugs kyi gzugs brnyan zhi khro sogs //",
    "NK121(ko)001:306": "de mthong skal ba 'gro ba'i mos rtog min //",
    "NK121(ko)001:307": "de phyir gzugs sku gdul bya'i sems nyid snang //",
    "NK121(ko)001:308": "de ltar 'khor ba'i nyes skyon de dang ni //",
    "NK121(ko)001:309": "mya ngan 'das pa'i yon tan de lags pas //",
    "NK121(ko)001:310": "de bas dgon par 'du 'dzi thag bsrings la //",
    "NK121(ko)001:311": "gtsor ni rnam rtog bdag 'dzin dgra 'di 'joms //",
    "NK121(ko)001:312": "rnam rtog dgra la rgol ba'i shom ra yang //",
    "NK121(ko)001:313": "dad pas gzhi bting tshul khrims mkhar brtsigs la //",
    "NK121(ko)001:314": "chos spyod bcu po sgo nas 'jug par bya //",
    "NK121(ko)001:315": "dge ba bcu ni mi dge'i gnyen por spyod //",
    "NK121(ko)001:316": "tshad med bzhi dang 'du ba rnam bzhi dang //",
    "NK121(ko)001:317": "pha rol phyin rnams bdag gzhan don du spyad //",
    "NK121(ko)001:318": "bdag rtog dbang gis 'khor ba'i sems can rnams //",
    "NK121(ko)001:319": "snying rjes sems can bsgral bar dam bcas te //",
    "NK121(ko)001:320": "byang chub sems bskyed smon lam rtse gcig gdab //",
    "NK121(ko)001:321": "de la sogs pa'i dge ba'i dpung bcas la //",
    "NK121(ko)001:322": "brtson 'grus go bgos theg chen rta zhon te //",
    "NK121(ko)001:323": "dran dang shes bzhin gnyis kyi so btsugs shing //",
    "NK121(ko)001:324": "shes rab mda' thogs bsam gtan gzhu brdung ste //",
    "NK121(ko)001:325": "bdag med rtogs pa'i stong pa mtshon chen gyis //",
    "NK121(ko)001:326": "rnam rtog bdag 'dzin ri brag rtse nas gzhoms //",
    "NK121(ko)001:327": "de phyir dad brtson dran dang shes bzhin dang //",
    "NK121(ko)001:328": "zhi gnas lhag mthong rnams kyi stong nyid bsgom //",
    "NK121(ko)001:329": "stong nyid bsgoms pa zhi bde rgyu yi mchog /",
    "NK121(ko)001:330": "chung ngu de dag dgra bcom 'bras bu thob //",
    "NK121(ko)001:331": "phyin ci log dag nyon mongs sdug bsngal dang //",
    "NK121(ko)001:332": "mtshams med la sogs sdig pa 'joms pa'i mchog /",
    "NK121(ko)001:333": "des zin sbyin sogs spyod pa'i mchog tu 'gyur //",
    "NK121(ko)001:334": "des ma zin na so so'i 'bras bu tsam //",
    "NK121(ko)001:335": "myong nas zad 'gyur rnam grol rgyur mi 'gyur //",
    "NK121(ko)001:336": "bdag tu lta la gnas pa'i byis pa gang //",
    "NK121(ko)001:337": "bdag ni khrims ldan tshul khrims bsrung 'dzin pa //",
    "NK121(ko)001:338": "de yi khrims srung 'bras bu myong nas ni //",
    "NK121(ko)001:339": "phyir yang ngan song gsum du de 'khor 'gyur //",
    "NK121(ko)001:340": "bdag 'dzin sgyu mkhan yod kyi bar du ni //",
    "NK121(ko)001:341": "ri 'dra'i zhi gnas yod kyang mi grol te //",
    "NK121(ko)001:342": "dngos kun dngos med sgyu bzhin ma rtogs na //",
    "NK121(ko)001:343": "gtong phod thod 'dzin dad brtson yon tan gyis //",
    "NK121(ko)001:344": "bdag rtogs bcas pa'i dge tshogs ci spyad kyang //",
    "NK121(ko)001:345": "'khor ba'i rgyu phyir bdud kyi las yin gsungs //",
    "NK121(ko)001:346": "de bas stong nyid rtag tu bsgoms par bya //",
    "NK121(ko)001:347": "chos kun rang bzhin 'di 'drar ye gnas pas //",
    "NK121(ko)001:348": "bsgom tshe stong pa nyid du de ltar brtag /'khor dang mya ngan 'das pa'i chos nyid ni //",
    "NK121(ko)001:349": "'khrul rtog can la kun rdzob gyi na tsam //",
    "NK121(ko)001:350": "log rtog 'du shes rtag pa'i dbang gis ni //",
    "NK121(ko)001:351": "sangs rgyas sems can lam dang 'bras bu dang //",
    "NK121(ko)001:352": "dge sdig bde sdug snod bcud 'jig rten sogs //",
    "NK121(ko)001:353": "bya byed nus dang rgyu 'bras sna tshogs pa //",
    "NK121(ko)001:354": "rmi lam yul bzhin mngon sum snang mod kyis //",
    "NK121(ko)001:355": "don dam gzhig na gang la'ang rang bzhin med //",
    "NK121(ko)001:356": "dngos po so sor snang ba kun rdzob yin //",
    "NK121(ko)001:357": "snang yang gang la'ang dngos med don dam mo //",
    "NK121(ko)001:358": "ji srid bsam brjod yul 'gyur kun rdzob yin //",
    "NK121(ko)001:359": "de ni so sor rtog pa shes rab yul //",
    "NK121(ko)001:360": "don dam bsam shing brjod du med pa'i phyir //",
    "NK121(ko)001:361": "de ni sems kyi yul min rang rig yul //",
    "NK121(ko)001:362": "de tshe yang ni 'di zhes bstan du med //",
    "NK121(ko)001:363": "rmi lam yul dngos gzhan la bstan med bzhin //",
    "NK121(ko)001:364": "don dam de yang bdag med rnam gnyis yin //",
    "NK121(ko)001:365": "de la gang zag bdag med bstan par bya //",
    "NK121(ko)001:366": "gang zag lnga phung rgyun yin ci yi phyir //",
    "NK121(ko)001:367": "rgyu ni las dang nyon mongs bas gang nas //",
    "NK121(ko)001:368": "'bras bu phung por zag ste de bdag ni //",
    "NK121(ko)001:369": "sems can so so rang rang yul 'di la //",
    "NK121(ko)001:370": "nga dang bdag tu bzung nas chags 'gyur te //",
    "NK121(ko)001:371": "bdag ni na dang 'chi bkres gang gis dogs //",
    "NK121(ko)001:372": "bstod na dga' zhing smad na mi dga' ste //",
    "NK121(ko)001:373": "de la dmigs te mu stegs lta rnams 'jug /",
    "NK121(ko)001:374": "nga'am bdag de yod pa ma yin no //",
    "NK121(ko)001:375": "phung po la ni 'khrul nas brtags pa yin //",
    "NK121(ko)001:376": "dper na tho yor mthong bas mi 'khrul bzhin //",
    "NK121(ko)001:377": "nga'am bdag ni yod par cis mngon na //",
    "NK121(ko)001:378": "ming ni bdag ma yin te btags pa'am //",
    "NK121(ko)001:379": "lus kyang bdag ma yin te sha khrag rus pa rnams //",
    "NK121(ko)001:380": "'byung chen 'dus pas phyi rol brtsigs pa 'dra //",
    "NK121(ko)001:381": "sems kyang bdag min dngos po min phyir ro //",
    "NK121(ko)001:382": "chos la bdag med pa'ang 'di ltar brtag /",
    "NK121(ko)001:383": "chos ni gzugs sogs dngos po thams cad yin //",
    "NK121(ko)001:384": "byed pa med la mtshan nyid 'dzin phyir sogs //",
    "NK121(ko)001:385": "de yi bdag po log rtog mtshan mar bcas pa dag /",
    "NK121(ko)001:386": "lha mi mthun pa yin te de med do //",
    "NK121(ko)001:387": "ci phyir zhe na phyi nang chos 'di la //",
    "NK121(ko)001:388": "dngos ni spangs nas stong nyid mi btsal gyi //",
    "NK121(ko)001:389": "snang ba nyid na stong pa nyid kyi phyir //",
    "NK121(ko)001:390": "gzhig bcom mi rtag tsam la stong mi btags //",
    "NK121(ko)001:391": "stong pa nyid na'ang gang la'ang rang bzhin med //",
    "NK121(ko)001:392": "smigs sgyu snang ba nyid na med pa bzhin //",
    "NK121(ko)001:393": "snang yang ngo bo nyid kyis med pas na //",
    "NK121(ko)001:394": "yod med gang du'ang bsam zhing brjod du med //",
    "NK121(ko)001:395": "snang yang rang bzhin med par ci mngon na //",
    "NK121(ko)001:396": "yod med dbus na gsum du mi dmigs te //",
    "NK121(ko)001:397": "yod par grags pas 'khor dang zhi ba'i chos //",
    "NK121(ko)001:398": "'khor ba'i rang bzhin yul dang sems nyid yin //",
    "NK121(ko)001:399": "yul ni stong pa nyid du 'di ltar brtag /",
    "NK121(ko)001:400": "phyi nang snod bcud 'jig rten rang bzhin ni //",
    "NK121(ko)001:401": "'di bzhin ye nas yod pa ma yin no //",
    "NK121(ko)001:402": "gal te 'di bzhin ye nas yong bden na //",
    "NK121(ko)001:403": "nyon mongs spang zhing byang chub sgrub tu med //",
    "NK121(ko)001:404": "kun gyis bden mthong zin pas 'bras thob ste //",
    "NK121(ko)001:405": "skye rgas na 'chi la sogs med pa'i rigs //",
    "NK121(ko)001:406": "'di bzhin ye nas med par cis mngon na //",
    "NK121(ko)001:407": "reg snang rdul bshig rdul yang chas bshig med //",
    "NK121(ko)001:408": "de bas dngos ni sems yin rmi lam bzhin //",
    "NK121(ko)001:409": "dngos 'di sems nyid yin par cis mngon na //",
    "NK121(ko)001:410": "gal te sems min logs su dngos yod na //",
    "NK121(ko)001:411": "chu la lha dang yi dwags nya sogs kyis //",
    "NK121(ko)001:412": "rin chen rnag khrag khyim sogs mthong mi rigs //",
    "NK121(ko)001:413": "dngos po 'di la rnal 'byor pa rnams kyis //",
    "NK121(ko)001:414": "zad par brgyad dang keng rus sogs bsgoms tshe //",
    "NK121(ko)001:415": "ting 'dzin goms kyang de bzhin mthong mi rigs //",
    "NK121(ko)001:416": "sems nyid yul 'dir ji ltar snang zhe na //",
    "NK121(ko)001:417": "sems kyi rang bzhin nam mkha' lta bu la //",
    "NK121(ko)001:418": "de yi mtshan nyid rnam rtog sprin bzhin snang //",
    "NK121(ko)001:419": "rang bzhin mi 'gyur tsam nyid cir yang rtog /",
    "NK121(ko)001:420": "rang gis rang sgrib rgya mtsho'i lbu sogs bzhin //",
    "NK121(ko)001:421": "sems kyi rnam rtog bag chags mthu brtas tshe //",
    "NK121(ko)001:422": "sems dang bag chags gcig min tha dad min //",
    "NK121(ko)001:423": "rnam rtog bag chags snod bcud gnyis su snang //",
    "NK121(ko)001:424": "dper na mig gi rab rib rkyen nyid ni //",
    "NK121(ko)001:425": "skra shad 'jings dang zla ba gnyis snang zhing //",
    "NK121(ko)001:426": "de bas lus 'di gzhan dbang sems nyid yin //",
    "NK121(ko)001:427": "de las dmigs te rnam shes 'byung ba'i phyir //",
    "NK121(ko)001:428": "yul sems gnyis kyang rten 'brel sgyu ma bzhin //",
    "NK121(ko)001:429": "de ltar yul 'di sems nyid yin pa la //",
    "NK121(ko)001:430": "de las 'khrul nas gzhan du mtshan mar bzung //",
    "NK121(ko)001:431": "thag bu sbrul du mthong nas sbrul lta bzhin //",
    "NK121(ko)001:432": "mtshan ma de yang dngos su gang zhe na //",
    "NK121(ko)001:433": "dngos po so sor mngon sum yon snang ba'i //",
    "NK121(ko)001:434": "sangs rgyas sems can bdag gzhan bzang ngan dang //",
    "NK121(ko)001:435": "rtsi shing nags tshal yul mkhar khang khyim sogs //",
    "NK121(ko)001:436": "mdor na sems can kun la mngon sum pa'i //",
    "NK121(ko)001:437": "rnam shes drug gi yul 'di thams cad yin //",
    "NK121(ko)001:438": "de ni btags pa tsam yin gtan med do //",
    "NK121(ko)001:439": "med kyang rang nyid de la spyod byed de //",
    "NK121(ko)001:440": "de bas byis pa mtshan mar 'dzin pa rnams //",
    "NK121(ko)001:441": "'jig rten 'di na med pa'i chos la spyod //",
    "NK121(ko)001:442": "dper na smig sgyu snang ba chur 'dzin dang //",
    "NK121(ko)001:443": "mig skyon snang la skra zla dngos 'dzin dang //",
    "NK121(ko)001:444": "rmi lam yul la yong bzung rang spyod bzhin //",
    "NK121(ko)001:445": "de nas kun brtags so so skye bo'i yul //",
    "NK121(ko)001:446": "sems nyid yul snang dag pa 'jig rten yul //",
    "NK121(ko)001:447": "gnyid sad pa na rmi lam yul med bzhin //",
    "NK121(ko)001:448": "phyi nang dngos por snang ba'i yul 'di yang //",
    "NK121(ko)001:449": "ma rig gnyid sad med pa mthong na med //",
    "NK121(ko)001:450": "de bas yul sems rang gi rtog pa yin //",
    "NK121(ko)001:451": "yang na mi rtog lhun grub sangs rgyas kyis //",
    "NK121(ko)001:452": "dngos gcig ma gzigs phyir yang yul med do //",
    "NK121(ko)001:453": "rnam rtog bdag tu 'dzin dang bcas pa yi //",
    "NK121(ko)001:454": "rtog pa'i sems kyang kha dog dbyibs dang ni //",
    "NK121(ko)001:455": "pho mo la sogs dngos por ma grub med //",
    "NK121(ko)001:456": "yang na skad cig ma ste rang bzhin med //",
    "NK121(ko)001:457": "yang na yul med pas na sems med do //",
    "NK121(ko)001:458": "yang na rten 'brel yin phyir skye ba med //",
    "NK121(ko)001:459": "de bas 'khor ba stong zhing bdag med pa'o //",
    "NK121(ko)001:460": "'khor ba med pas mya ngan 'das pa'ang med //",
    "NK121(ko)001:461": "mya ngan 'das pa'i mthar thug sangs rgyas yin //",
    "NK121(ko)001:462": "de yi chos sku dbyings dang ye shes yin //",
    "NK121(ko)001:463": "de gnyis la yang dngos med tha snyad tsam //",
    "NK121(ko)001:464": "gzugs sku rnam gnyis ye shes gzugs brnyan yin //",
    "NK121(ko)001:465": "ye shes med pas gzugs brnyan ga la yod //",
    "NK121(ko)001:466": "yang na gzugs brnyan yin phyin dngos med pas //",
    "NK121(ko)001:467": "sangs rgyas med de ming tsam ming yang med //",
    "NK121(ko)001:468": "mdor na 'khor dang mya ngan 'das pa'i chos //",
    "NK121(ko)001:469": "rang bzhin sgyu ma tsam du'ang med pa'i phyir //",
    "NK121(ko)001:470": "ci snang ci srid chos nyid stong pa yin //",
    "NK121(ko)001:471": "chos nyid de la byang chub ces bya bas //",
    "NK121(ko)001:472": "byang chub bya dang byed pa mi dmigs phyir //",
    "NK121(ko)001:473": "sangs rgyas byang chub tha snyad tsam ste med //",
    "NK121(ko)001:474": "yod med gnyis ni ltos pa'i chos yin pas //",
    "NK121(ko)001:475": "yod par ma grub pas na med pa'ang med //",
    "NK121(ko)001:476": "chos can med phyir chos nyid stong pa'ang med //",
    "NK121(ko)001:477": "mtha' gnyis med phyir dbus kyang mi 'grub ste //",
    "NK121(ko)001:478": "chos nyid bsam zhing brjod du med pa la //",
    "NK121(ko)001:479": "dbus su btags na mtha' bzhi skyon du 'gyur //",
    "NK121(ko)001:480": "de phyir chos rnams kun gyi rang bzhin ni //",
    "NK121(ko)001:481": "lho sprin snang zhing ci yang med pa bzhin //",
    "NK121(ko)001:482": "chos kun snang zhing gang la'ang dngos med par //",
    "NK121(ko)001:483": "snang ba nyid na dngos po snang med de //",
    "NK121(ko)001:484": "yod med dbus dang gsum du ma grub phyir //",
    "NK121(ko)001:485": "ci yang med pas ci yang bsam du med //",
    "NK121(ko)001:486": "mthong thos la sogs tha snyad rnams dang bral //",
    "NK121(ko)001:487": "sems dang sems byung shes pa'i yul las 'das //",
    "NK121(ko)001:488": "mngon sum la sogs tshad mas gzhal du med //",
    "NK121(ko)001:489": "de bas rgyal bas chos gcig ma gzigs phyir //",
    "NK121(ko)001:490": "tshig gcig tsam gyi chos kyang bshad pa med //",
    "NK121(ko)001:491": "gdul bya'i rtog pas sde snod bshad par snang //",
    "NK121(ko)001:492": "so sor yod na ci yang yin pa'i phyir //",
    "NK121(ko)001:493": "bsam pa'i yul du gyur na'ang de min pas //",
    "NK121(ko)001:494": "bsam brjod yul 'di brtags tsam 'khrul pa yin //",
    "NK121(ko)001:495": "de bas chos kun nam mkha'i mtshan nyid yin //",
    "NK121(ko)001:496": "nam mkha' ming tsam mtshan nyid ci yang med //",
    "NK121(ko)001:497": "de bas thams cad ye nas stong nyid phyir //",
    "NK121(ko)001:498": "nyon mongs spangs med byang chub sgrub med de //",
    "NK121(ko)001:499": "byang chub thob dang re dogs spangs blangs dang //",
    "NK121(ko)001:500": "rnam thar gsum dang lam dang gnyen po'ang med //",
    "NK121(ko)001:501": "don dam bden pa nyid kyang dngos med pas //",
    "NK121(ko)001:502": "don dam rnam grangs skye 'gags med sogs dang //",
    "NK121(ko)001:503": "stong nyid bsgom pa'ang tha snyad tsam yin phyir //",
    "NK121(ko)001:504": "bsgom pa'i yul med sgom med sems kyang med //",
    "NK121(ko)001:505": "bsgom rgyu med phyir mi sgom bzhag med de //",
    "NK121(ko)001:506": "lus sems chos sogs skyon yon mi dmigs phyir //",
    "NK121(ko)001:507": "dmigs bya dmigs byed mi dmigs nam mkha' bzhin //",
    "NK121(ko)001:508": "don 'di rtogs par 'dod pa'i rnal 'byor pas //",
    "NK121(ko)001:509": "mnyan bsam gsum gyi sgo nas rtogs nas bya //",
    "NK121(ko)001:510": "de gsum yul yang ming dang gnyis ka dang //",
    "NK121(ko)001:511": "don nyid yin pas bsam sgom rnam gnyis kyis //",
    "NK121(ko)001:512": "lung dang man ngag bsten nas rigs pas kyang //",
    "NK121(ko)001:513": "chos kun bdag med yin pa'i gtan tshigs ni //",
    "NK121(ko)001:514": "gong du so sor phye zhing bstan pa bzhin //",
    "NK121(ko)001:515": "dngos kun gzhig cing yang dang yang dpyad na //",
    "NK121(ko)001:516": "tshig tsam ma yin blo rting go bar 'gyur //",
    "NK121(ko)001:517": "go ba'i tshe na rig pa 'di ltar skye //",
    "NK121(ko)001:518": "ci yang min pas brtags pa bzhin snang zhing //",
    "NK121(ko)001:519": "sems can rnams kyi mngon sum gyur pa yin //",
    "NK121(ko)001:520": "sangs rgyas sems can la sogs mtshan ma rnams //",
    "NK121(ko)001:521": "rmi lam yul bzhin rtog pa tsam yin pas //",
    "NK121(ko)001:522": "sgyu ma shes pas ci yang mthong med bzhin //",
    "NK121(ko)001:523": "snang yang ci yang mi mthong rig pa skye //",
    "NK121(ko)001:524": "rig pa de yang rang gi tsam du zad //",
    "NK121(ko)001:525": "de tshe dngos kun ci yang min par mthong //",
    "NK121(ko)001:526": "ci yang min la'ang bsam pa'i yul med pas //",
    "NK121(ko)001:527": "de bas bsam brjod mi 'jug mthong snang med //",
    "NK121(ko)001:528": "brjod med ngang tsam du yang mi mthong bas //",
    "NK121(ko)001:529": "sems la myong reg dga' sdug med par 'gyur //",
    "NK121(ko)001:530": "sems kyang dngos med nam mkha' bzhin mthong bas //",
    "NK121(ko)001:531": "nam mkha' bzhin du ci la'ang mi gnas so //",
    "NK121(ko)001:532": "de tshe blang dor mi mthong rtog skye ste //",
    "NK121(ko)001:533": "'phags dang sems can bdag gzhan bzang ngan dang //",
    "NK121(ko)001:534": "dge sdig bde sdug gtsang dme spangs blang sogs //",
    "NK121(ko)001:535": "gnyis par snang kun gnyis su med rtogs pas //",
    "NK121(ko)001:536": "so sor mthong dmigs 'du shes mi 'jug go //",
    "NK121(ko)001:537": "de phyir thams cad gnyis med mnyam par mthong //",
    "NK121(ko)001:538": "de ltar rtogs na chos sku mthong ba yin //",
    "NK121(ko)001:539": "bde gshegs rnams dang yul gcig spyod phyir ro //",
    "NK121(ko)001:540": "'phags dang rnal 'byor rtogs pa'i khyad par ni //",
    "NK121(ko)001:541": "rnal 'byor pa la ji srid mnyam bzhag tsam //",
    "NK121(ko)001:542": "byang chub sems dpa'i rtogs pa mngon du gyur //",
    "NK121(ko)001:543": "sangs rgyas pa la rtogs pa lhun gyis grub //",
    "NK121(ko)001:544": "sangs rgyas sems can rang bzhin gcig mod kyi //",
    "NK121(ko)001:545": "rnam rtog yod med dbang gis khyad zhugs pas //",
    "NK121(ko)001:546": "tha na chos nyid ngang la dmigs kyang rung //",
    "NK121(ko)001:547": "rnam rtog thams cad 'khor ba'i chings ma ste //",
    "NK121(ko)001:548": "mi rtog bsam 'das rang rig chos sku bas //",
    "NK121(ko)001:549": "rnam rtog spang zhing rang rig thob bya'i phyir //",
    "NK121(ko)001:550": "bsgom tshe 'di ltar bsam zhing bzhag par bya //",
    "NK121(ko)001:551": "srid dang zhi bar snang ba'i chos 'di ni //",
    "NK121(ko)001:552": "yod med la sogs gang du'ang ma grub phyir //",
    "NK121(ko)001:553": "ci yang min pas cir yang bsam du med //",
    "NK121(ko)001:554": "bsam du med pas ci yang mi bsam zhing //",
    "NK121(ko)001:555": "'bad rtsol bstod 'dzin dmigs pa kun spangs nas //",
    "NK121(ko)001:556": "mi gsal mi rtog tsam la mi gsan par //",
    "NK121(ko)001:557": "lus sems mi sdom khong lhod gyi na tsam //",
    "NK121(ko)001:558": "mi g.yo gsal ba'i ngang la rang bzhin te //",
    "NK121(ko)001:559": "rtog med btang snyoms gnas la brtson 'grus bya //",
    "NK121(ko)001:560": "'phral byung yul rtog rang byung rang zhir bzhag /",
    "NK121(ko)001:561": "de tshe rtogs pa kun byung 'ong zhes bya //",
    "NK121(ko)001:562": "bar bar sems kyis sems kyang ci byed brtag /",
    "NK121(ko)001:563": "bying rgod byung na spro dang skyo ba skyed //",
    "NK121(ko)001:564": "snang ba mi 'gogs pa ni thabs yin te //",
    "NK121(ko)001:565": "snang ba mi 'dzin mi gnas shes rab yin //",
    "NK121(ko)001:566": "ma goms bar du mtshan ma sems kyang sbyang //",
    "NK121(ko)001:567": "chos nyid don la bsam zhing gtong 'dzin bya //",
    "NK121(ko)001:568": "yang na sems kyis sems la blta bar bya //",
    "NK121(ko)001:569": "yang na snang la rang bzhin med par ni //",
    "NK121(ko)001:570": "bsam zhing gsal la rtog pa med par bzhag /",
    "NK121(ko)001:571": "dran dang shes bzhin bsrung zhing skyon byung na //",
    "NK121(ko)001:572": "brtsol bas yang dang yang du mnyam par bzhag /",
    "NK121(ko)001:573": "glo bur yul rtog byung ba zhig cing gtang //",
    "NK121(ko)001:574": "de ltar bsgoms na sems nyams rnam gsum byung //",
    "NK121(ko)001:575": "dang por ri gzar chu drag mgyogs pa 'dra //",
    "NK121(ko)001:576": "gnyis pa shin tu dal bab chu klung bzhin //",
    "NK121(ko)001:577": "gsum pa mi g.yo gsal bas mtsho gting 'dra //",
    "NK121(ko)001:578": "de ni zhi gnas lhag mthong zung 'brel yin //",
    "NK121(ko)001:579": "btang snyoms gsum yang de tshe rim bzhin 'byung //",
    "NK121(ko)001:580": "de tshe lus sems shin tu sbyangs pa'ang thob //",
    "NK121(ko)001:581": "stong nyid goms tshe rtags kyang 'di ltar 'byung //",
    "NK121(ko)001:582": "dngos kun mtshan mar 'dzin cing 'byed byed de //",
    "NK121(ko)001:583": "log rtog 'du shes je nyung je zhir 'gyur //",
    "NK121(ko)001:584": "chags sdang la sogs nyon mongs je chung 'gyur //",
    "NK121(ko)001:585": "dge sdig la sogs spang blang je gsal rtogs //",
    "NK121(ko)001:586": "snying rje phan sems je 'phel je 'phel 'gyur //",
    "NK121(ko)001:587": "mthong snang yul ni sems rtogs bag chags pas //",
    "NK121(ko)001:588": "sems rtog je phra mthong snang med par 'gyur //",
    "NK121(ko)001:589": "mngon shes la sogs yon tan rim gyis 'byung //",
    "NK121(ko)001:590": "ma byung bar du'ang brtags dang ci mthun bya //",
    "NK121(ko)001:591": "mnyam par bzhag la ldang tshe'ang 'di ltar dpyad //",
    "NK121(ko)001:592": "chos sku stong pa nyid du rtogs mod kyang //",
    "NK121(ko)001:593": "rmi lam gnyis na rgyu 'bras mi bslu bzhin //",
    "NK121(ko)001:594": "'khrul rtog ma zad bar du las yod pas //",
    "NK121(ko)001:595": "dge sdig las la rtag tu spang blang bya //",
    "NK121(ko)001:596": "sdig byas bshags dang mi dge sems kyis sbyangs //",
    "NK121(ko)001:597": "mnyam pa gdeng du gyur na rtogs dang sbyar //",
    "NK121(ko)001:598": "dngos kun dngos med sgyu ma bzhin du lta //",
    "NK121(ko)001:599": "dge spyod thams cad mi dmigs bzhin du spyad //",
    "NK121(ko)001:600": "dran dang shes bzhin bsgom zhing ci zin bya //",
    "NK121(ko)001:601": "'dus byas dge rtsa mi 'gal nus tshad bya //",
    "NK121(ko)001:602": "nyon mongs skyes na gnyen por stong nyid bsgom //",
    "NK121(ko)001:603": "dgon pas skyo na mi rtag sdug bsngal bsam //",
    "NK121(ko)001:604": "dus gsum 'phags pa mngon sum bzhugs pas na //",
    "NK121(ko)001:605": "yan lag bdun pa rtse gcig sems kyis bya //",
    "NK121(ko)001:606": "dge rtsa ci byas byang chub chen por bsngo //",
    "NK121(ko)001:607": "sems can rnams la snying rje'i phan sems bskyed //",
    "NK121(ko)001:608": "khro gnyer ngo gnag spangs la 'dzum bzhin bya //",
    "NK121(ko)001:609": "zhi des gsong por bya zhing 'brel pa bskyung //",
    "NK121(ko)001:610": "bdag la mi bstod rang skyon blta bar bya //",
    "NK121(ko)001:611": "snyan grags bdud kyi las yin sems g.yeng bas //",
    "NK121(ko)001:612": "mngon shes thob kyang yon tan mi sbrag na //",
    "NK121(ko)001:613": "gzugs mthong sgra thob la sogs smos ci dgos //",
    "NK121(ko)001:614": "grags dang grags bstod bstod smod bde sdug dang //",
    "NK121(ko)001:615": "brnyed dang ma brnyed 'jig rten chos brgyad po //",
    "NK121(ko)001:616": "brag cha rmi lam 'dra bar go mnyam bya //",
    "NK121(ko)001:617": "sems can rang bzhin skyon gyis rang bzhin pas //",
    "NK121(ko)001:618": "byed min byas pas gzhan skyon mi rtog go //",
    "NK121(ko)001:619": "de ltar stong nyid yun ring goms byas la //",
    "NK121(ko)001:620": "tshogs chen gnyis kyang rang bzhin rdzogs par 'gyur //",
    "NK121(ko)001:621": "sgrib pa gnyis kyang rim gyis 'byang gyur te //",
    "NK121(ko)001:622": "rnam rtog bdag 'dzin sos kha'i chab dron 'dra //",
    "NK121(ko)001:623": "je zhi je phra mi rtog dbyings su 'gyur //",
    "NK121(ko)001:624": "mi rtog lhun gyis grub pa chos sku yin //",
    "NK121(ko)001:625": "de tshe'ang mthong ba'i yul dang sems bral nas //",
    "NK121(ko)001:626": "ye shes chos nyid rang rig rang la gnas //",
    "NK121(ko)001:627": "rtog 'dzin med par shes bya ngang gis mkhyen //",
    "NK121(ko)001:628": "mthu dang rdzu 'phrul yon tan bsam mi khyab //",
    "NK121(ko)001:629": "de thob nas ni smon lam thugs rje yis //",
    "NK121(ko)001:630": "'gro ba'i don du gzugs sku rang bzhin 'byung //",
    "NK121(ko)001:631": "de nas sems can so so'i mos pa bzhin //",
    "NK121(ko)001:632": "sku gsung thugs kyi rnam 'phrul ston byed cing //",
    "NK121(ko)001:633": "'khor ba ma stongs bar du gzhan don spyad //",
    "NK121(ko)001:634": "de phyir bdag kyang dgon par 'chi ba lags //",
    "NK121(ko)001:635": "yas bdag kyang ni de bzhin dgongs mdzod la //",
    "NK121(ko)001:636": "dam chos bsgrub la brtson 'grus 'bad par rigs //",
    "NK121(ko)001:637": "'khor ba mi rtag sdug bsngal de dang ni //",
    "NK121(ko)001:638": "byang chub 'o skol kun gyi thun mong lags //",
    "NK121(ko)001:639": "ston pa'i bstan pa'i gdugs bzhin kun snyoms kyang //",
    "NK121(ko)001:640": "byang bltas phug 'dra skye bos mi rtogs pas //",
    "NK121(ko)001:641": "de phyir chos mdzad rnams la zhu ba ni //",
    "NK121(ko)001:642": "do gcig mchis pas sang phod mchis pa bzhin //",
    "NK121(ko)001:643": "tshe 'di mchis pas slad ma mchis par nges //",
    "NK121(ko)001:644": "sang phod lo dang sku tshe slad ma gnyis //",
    "NK121(ko)001:645": "gang sngar 'ong ba su la'ang brtol med na //",
    "NK121(ko)001:646": "sang phod don du song 'am 'bod pa bzhin //",
    "NK121(ko)001:647": "slad ma'i don du ci phyir 'bad mi mdzad //",
    "NK121(ko)001:648": "mi rtag srin pos gzungs ba ma tshor ram //",
    "NK121(ko)001:649": "'chi bar nges pas bsod nams myur du mdzod //",
    "NK121(ko)001:650": "nges par 'chi bsam las kyis bsags pa 'grangs //",
    "NK121(ko)001:651": "tshe 'di zil pa 'dra ste med la khad //",
    "NK121(ko)001:652": "dbugs 'di na bun 'dra ste yal la khad //",
    "NK121(ko)001:653": "lus 'di sgyu ma 'dra ste snang la med //",
    "NK121(ko)001:654": "sems 'di glog dang 'dra ste skad cig ma //",
    "NK121(ko)001:655": "bu smad nye bzhi lus dang longs spyod ni //",
    "NK121(ko)001:656": "sdug cing phongs dang mi rtag 'ja' tshon 'dra //",
    "NK121(ko)001:657": "phung po g.yar po 'dra bar dgongs mdzod la //",
    "NK121(ko)001:658": "dam chos bsgrub la tshe 'dir ma 'bad na //",
    "NK121(ko)001:659": "dal 'byor mi lus thob pa chud pa zos //",
    "NK121(ko)001:660": "slad mar mi yi lus kyang mi thob na //",
    "NK121(ko)001:661": "bla med byang chub 'bras bu ga la thob //",
    "NK121(ko)001:662": "ngan song skyes nas sdug bsngal skyes pa'i tshe //",
    "NK121(ko)001:663": "tshe 'di'i btsan phyug snyan grags des ci phan //",
    "NK121(ko)001:664": "sngar 'grang da lta bkres la mi phan bzhin //",
    "NK121(ko)001:665": "dmyal ba'i sdug bsngal shes kyang mi 'jigs pa //",
    "NK121(ko)001:666": "mi rtag lus la chags pas sdig spyod pa //",
    "NK121(ko)001:667": "rang gis rang brlag kye ma'o snying re rje //",
    "NK121(ko)001:668": "'khor ba'i gcong rong sdug bsngal gnas 'di ni //",
    "NK121(ko)001:669": "rmongs pa bdag gis brtags kyang 'di ltar gda' //",
    "NK121(ko)001:670": "sdug bsngal gsum dang brgyad kyis nyam re thag /",
    "NK121(ko)001:671": "ngan song gsum gyi sdug bsngal skyi re g.ya' //",
    "NK121(ko)001:672": "dmyal khams bco brgyad sdug bsngal ya re cha //",
    "NK121(ko)001:673": "skye rgas na 'chi'i sdug bsngal rgyun re ring //",
    "NK121(ko)001:674": "de phyir bdag dang bdag la snying rje na //",
    "NK121(ko)001:675": "chos mdzad rnams kyis de ltar ma gzigs sam //",
    "NK121(ko)001:676": "gzigs na ci phyir khyed sems bde bar 'dug /",
    "NK121(ko)001:677": "de bas rnam rtog bdag 'dzin kha ma 'dzin //",
    "NK121(ko)001:678": "bu dang chung ma gnyen bshes la sogs dang //",
    "NK121(ko)001:679": "lus dang longs spyod kun la yid ma chags //",
    "NK121(ko)001:680": "mi rtag sdug bsngal bsam zhing 'jigs pa bskyed //",
    "NK121(ko)001:681": "mi dge spang zhing dge spyod chos bzhin mdzod //",
    "NK121(ko)001:682": "chos bzhin med na chos pa'i ming ci yod //",
    "NK121(ko)001:683": "tshul khrims med na dge slong ci la zer //",
    "NK121(ko)001:684": "dam tshig med na sngags pa ci la zer //",
    "NK121(ko)001:685": "sdig ni chung yang mi brnyas spang zhing bshags //",
    "NK121(ko)001:686": "chu thig nyung bsags snod chen gang ba bzhin //",
    "NK121(ko)001:687": "dge ba chung yang dang du blang zhing spyad //",
    "NK121(ko)001:688": "rdul phran bsags pas snod kyi 'jig rten bzhin //",
    "NK121(ko)001:689": "thar pa bdag la rag las 'di la ni //",
    "NK121(ko)001:690": "gzhan gyi grogs bgyir ci yang ma mchis te //",
    "NK121(ko)001:691": "grogs bgyir mchis na thugs rje che mnga' ba'i //",
    "NK121(ko)001:692": "'phags pas 'gro kun dus gcig grol bar rigs //",
    "NK121(ko)001:693": "de phyir 'gro la snying rje phan sems bskyed //",
    "NK121(ko)001:694": "rnam rtog dgra yi gnyen por stong nyid bsgom //",
    "NK121(ko)001:695": "dge ba ci mdzad byang chub chen por bsngosa //",
    "NK121(ko)001:696": "de ltar spyad na yun du bde bar 'gyur //",
    "NK121(ko)001:697": "yun du bde ba'i chos don ma rtogs na //",
    "NK121(ko)001:698": "skra dkar skyes shing gnyer ma'i tshogs 'dus kyang //",
    "NK121(ko)001:699": "byis pa shed ma byed dang 'dra bas na //",
    "NK121(ko)001:700": "don la mkhas pas brtag na snying re rje //",
    "NK121(ko)001:701": "de bas dam chos gzhung bzhin spyad par rigs //",
    "NK121(ko)001:702": "slad ma nyan bshad mdzad la zhu ba ni //",
    "NK121(ko)001:703": "chos kyis bdag bshad bdag gis chos ma bshad //",
    "NK121(ko)001:704": "don rtogs bya phyir dang por nyan kyang dgos //",
    "NK121(ko)001:705": "nges pa snyed nas tshig mang bslab mi dgos //",
    "NK121(ko)001:706": "tshig mi zad phyir nyan pas mthar phyin med //",
    "NK121(ko)001:707": "chos kyang shes pas mi chog sgrub pa gces //",
    "NK121(ko)001:708": "lam rgyud shes kyang mi 'gro shes ci phan //",
    "NK121(ko)001:709": "nyan bshad dgos pas sgrub thabs btsal phyir yin //",
    "NK121(ko)001:710": "mi sgrub mnyan bshad don chung yi re chad //",
    "NK121(ko)001:711": "bro mkhan bsgrung mkhan bro bsrung 'chad pa bzhin //",
    "NK121(ko)001:712": "de ni mi nag chos kyi lo rgyus mkhan //",
    "NK121(ko)001:713": "bsgrub thabs mchog ni stong nyid bsgom pa yin //",
    "NK121(ko)001:714": "stong nyid bsgoms pas go 'phang gcod mthong na //",
    "NK121(ko)001:715": "thos mang tshig la mkhas pa de tsho 'dra //",
    "NK121(ko)001:716": "bsgrub pa'i lam bstan lta bu'i 'bras bu thob //",
    "NK121(ko)001:717": "ma sgrubs kun dga' bos kyang ma thob bzhin //",
    "NK121(ko)001:718": "shes tsam phan med gzhung las 'di skad 'byung //",
    "NK121(ko)001:719": "gal te mang du thos pas de rgyags shing //",
    "NK121(ko)001:720": "thos pas rgyags nas tshul khrims mi bsrung na //",
    "NK121(ko)001:721": "tshul khrims 'chal bas ngan 'gror de 'gro ste //",
    "NK121(ko)001:722": "thos pa mang pos de la skyob mi nus //",
    "NK121(ko)001:723": "gzhan yang chos shes nga rgyal grags pa yis //",
    "NK121(ko)001:724": "dmyal bar skyes nas bya ngang dgags brgyad skye //",
    "NK121(ko)001:725": "gzhan yang shes rab ma sgrub 'di 'dra gsung //",
    "NK121(ko)001:726": "rgya mtsho'i nang du skam nas 'chi ba dang //",
    "NK121(ko)001:727": "gzhan yang sbyin gtong bdag nyid ltog shi dang /",
    "NK121(ko)001:728": "mi bkren kha g.yos mkhan dang nad pa rnams //",
    "NK121(ko)001:729": "sman gtong mi nus phan tshun sman slob dang //",
    "NK121(ko)001:730": "gla mis gzhan gyi nor bgrangs 'dra zhes gsungs //",
    "NK121(ko)001:731": "gzhan yang khe phyir gzhan la chos 'chad pa //",
    "NK121(ko)001:732": "rin chen snyed kyang spang ba 'dra zhes gsungs //",
    "NK121(ko)001:733": "de phyir don la dpyod sems tshig phyir min //",
    "NK121(ko)001:734": "tshig 'di don min don ni dngos 'di yin //",
    "NK121(ko)001:735": "don ni gser 'dra tshig ni sgron ma bzhin //",
    "NK121(ko)001:736": "gser snyed nas ni sgron mas ci zhig bya //",
    "NK121(ko)001:737": "don la dpyad cing bsam na rang rig skye //",
    "NK121(ko)001:738": "tshig gi nyan bshad bskal par byas kyang ni //",
    "NK121(ko)001:739": "rang rig med de nyon mongs 'phel ba'i rgyu //",
    "NK121(ko)001:740": "de phyir don la mkhas pas mkhas pa yin //",
    "NK121(ko)001:741": "tshig la mkhas pas mkhas pa ma yin te //",
    "NK121(ko)001:742": "de phyir phyi nang dngos 'di bshig cing dpyod //",
    "NK121(ko)001:743": "'on kyang tshig min blo rting rang rig 'byung //",
    "NK121(ko)001:744": "kha cig deng sang sgrub pa'i dus kyang min //",
    "NK121(ko)001:745": "gang zag gis kyang de mi rtogs zer ba //",
    "NK121(ko)001:746": "rang la spags nas bka' la skur 'debs yin //",
    "NK121(ko)001:747": "skal ldan bzang ngan med par rtogs par snang //",
    "NK121(ko)001:748": "sde snod gsum po 'chad kyang skal med na //",
    "NK121(ko)001:749": "tha snyad 'chad kyis stong nyid don mi rtogs //",
    "NK121(ko)001:750": "theg pa dgu yang gang zag mos dbang dang //",
    "NK121(ko)001:751": "snying rje shes rab che chung dbang gsungs pas //",
    "NK121(ko)001:752": "bsgrub pa pos kyang rang gi nyams sbyar la //",
    "NK121(ko)001:753": "gang lcogs pa yi sgo nas 'jug par bya //",
    "NK121(ko)001:754": "rang gis mi lcogs bzhin du gong gi che la re nas gong ma khas len pa //",
    "NK121(ko)001:755": "thang stong sdig pa rang gis khas len pas dmyal bar skye zhes gzhung las 'byung //",
    "NK121(ko)001:756": "theg pa'i rang bzhin shes rab snying rje kho na ste //",
    "NK121(ko)001:757": "bdag dang sangs rgyas dbyer med rtogs pa shes rab yin //",
    "NK121(ko)001:758": "sems can kun la bu bzhin byams pa snying rje yin //",
    "NK121(ko)001:759": "de gnyis che chung dbang gis theg pa'i khyad par bstan //",
    "NK121(ko)001:760": "gang zhig de gnyis mi ldan theg chen khas 'ches pa //",
    "NK121(ko)001:761": "long sprang nga nyid rgyal po yin zhes zer ba bzhin du brdzun //",
    "NK121(ko)001:762": "de bas gong ma khas blangs pas ni rang gi gzhung bzhin shin tu 'bad par rigs //",
    "NK121(ko)001:763": "khas len mi nus pas kyang mos dang smon sems bskyed bya'i bskur mi gdab //",
    "NK121(ko)001:764": "gsang sngags skye sa gnyis ni rdo rje dmyal dang sangs rgyas sa yin gzhan ni med //",
    "NK121(ko)001:765": "lta spyod dam tshig ldan zhing bsgrub pa la shin tu brtson par sangs rgyas sar 'gro gsung //",
    "NK121(ko)001:766": "de gsum mi ldan sgrub la g.yel zhing spyod pa 'dod phyogs tsam spyod dmyal bar skye //",
    "NK121(ko)001:767": "de bas gsang sngags spyod pas pang du sbrul 'og bzhin du shin tu 'bad par rigs //",
    "NK121(ko)001:768": "bde gshegs spyod yul bsam 'das zab mo'i don la spyod pa dang //",
    "NK121(ko)001:769": "rgyal sras bskul bar bdag 'dra rmongs pa bskul bar ma 'os kyang //",
    "NK121(ko)001:770": "bdag bas rmangs pa 'ga' la phan grang snyam nas chos 'di bgyis //",
    "NK121(ko)001:771": "nongs gyur ci mchis 'phags dang mkhas pa rnams la bzod par gsol //",
    "NK121(ko)001:772": "dge rtsa 'dis ni kun gyis gzhung bzhin bsgrubs nas zhi bde thob par shog //"
}