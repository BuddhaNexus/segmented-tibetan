{
    "T02D2262=D1985:25a-0": "@25a # // rgya gar skad du /",
    "T02D2262=D1985:25a-1": "shr'i tattva siddhi /",
    "T02D2262=D1985:25a-2": "bod skad du /",
    "T02D2262=D1985:25a-3": "dpal de kho na nyid grub pa /",
    "T02D2262=D1985:25a-4": "dpal rdo rje sems dpa' la phyag 'tshal lo //",
    "T02D2262=D1985:25a-5": "sangs rgyas byang chub rdo rje ni //",
    "T02D2262=D1985:25a-6": "tshe 'dis 'grub kyi gzhan du min //",
    "T02D2262=D1985:25a-7": "lus dang ngag yid legs gnas pas //",
    "T02D2262=D1985:25a-8": "med par 'grub par mi 'gyur ro //",
    "T02D2262=D1985:25a-9": "'dod pa'i longs spyod rgyun mi 'chad //",
    "T02D2262=D1985:25a-10": "med na de yang 'grub mi 'gyur //",
    "T02D2262=D1985:25a-11": "de yang ji ltar 'dod pa bsten //",
    "T02D2262=D1985:25a-12": "gnyis med ye shes dag pa las //",
    "T02D2262=D1985:25a-13": "de ltar min na log par ltung //",
    "T02D2262=D1985:25a-14": "de nas sdug bsngal brgyud par 'byung //",
    "T02D2262=D1985:25a-15": "de phyir sngags kyis byin brlabs pa'i //",
    "T02D2262=D1985:25a-16": "mkhas pas dag par sngon 'gro spyad //",
    "T02D2262=D1985:25a-17": "ji ltar chu yi thigs pa ni //",
    "T02D2262=D1985:25a-18": "rgya mtshor babs nas lan tshvar 'gyur //",
    "T02D2262=D1985:25a-19": "lan tshva 'o ma'i mtshor zhugs nas //",
    "T02D2262=D1985:25a-20": "de nyid slar yang bdud rtsir 'gyur //",
    "T02D2262=D1985:25a-21": "ji ltar dug sbrul de nyid shes //",
    "T02D2262=D1985:25a-22": "nus pa 'phrog par byed nus med //",
    "T02D2262=D1985:25a-23": "de nyid rgyud gzhan dag la ni //",
    "T02D2262=D1985:25a-24": "lnga po'i gnas skabs las mi 'da' //",
    "T02D2262=D1985:25a-25": "gzhan yang 'dod pa zil non na //",
    "T02D2262=D1985:25a-26": "'dod pa nyid ni sman yin no //",
    "T02D2262=D1985:25a-27": "ji ltar dug gis gdungs pa la //",
    "T02D2262=D1985:25a-28": "dug nyid sman du che ba yin //",
    "T02D2262=D1985:25a-29": "ji ltar me yis tshig la me //",
    "T02D2262=D1985:25a-30": "tsher mas zug la tsher ma nyid //",
    "T02D2262=D1985:25a-31": "de bzhin nyon mongs kyis nyen na //",
    "T02D2262=D1985:25a-32": "nyon mongs nyid ni bdud rtser che //",
    "T02D2262=D1985:25a-33": "dper na dug gi de nyid shes //",
    "T02D2262=D1985:25a-34": "dug zos kyang ni gnod mi 'gyur //",
    "T02D2262=D1985:25a-35": "de bzhin yul gyi de nyid shes //",
    "T02D2262=D1985:25a-36": "'dod pa spyod pas gnod pa med //",
    "T02D2262=D1985:25a-37": "ji ltar 'dam gyi padma ni //",
    "T02D2262=D1985:25a-38": "'dam la gnas kyang des mi gos /",
    "T02D2262=D1985:25a-39": "de nyid rig pas rtag tu ni //",
    "T02D2262=D1985:25a-40": "'dod pa rol pas spyad par bya //",
    "T02D2262=D1985:25a-41": "de phyir kun nas dogs med par //",
    "T02D2262=D1985:25a-42": "khyad par du ni longs spyod 'gyur //",
    "T02D2262=D1985:25a-43": "'dod pa lnga la brten byas na //",
    "T02D2262=D1985:25a-44": "dngos grub myur du nges thob 'gyur //",
    "T02D2262=D1985:25a-45": "dka' thub brtul zhugs gdung ba yis //",
    "T02D2262=D1985:25a-46": "khams rnams skam par 'gyur ba yin //",
    "T02D2262=D1985:25b-0": "skams pas sdug bsngal 'gyur ba @25b ste ;",
    "T02D2262=D1985:25b-1": "; sdug bsngal gyis ni sems g-yeng 'gyur //",
    "T02D2262=D1985:25b-2": "g-yengs pas byang chub gzhan du 'gyur //",
    "T02D2262=D1985:25b-3": "de phyir dngos grub mchog gnyer na //",
    "T02D2262=D1985:25b-4": "dka' thub brtul zhugs spyad mi bya //",
    "T02D2262=D1985:25b-5": "ji ltar bde bas de bzhin gnos //",
    "T02D2262=D1985:25b-6": "bde ba spangs na dngos grub med //",
    "T02D2262=D1985:25b-7": "de bas yid 'ong gnas su ni //",
    "T02D2262=D1985:25b-8": "nyams dga'i bu mo bcu gnyis ma //",
    "T02D2262=D1985:25b-9": "yid 'ong mig gi dkyus ring ma //",
    "T02D2262=D1985:25b-10": "gzugs dang lang tshos rnam par mdzes //",
    "T02D2262=D1985:25b-11": "brtan zhing mi g-yo dam tshig can //",
    "T02D2262=D1985:25b-12": "'dam las skyes pa'i dri 'bab ma //",
    "T02D2262=D1985:25b-13": "chags pa chen po'i ros rol pa //",
    "T02D2262=D1985:25b-14": "mchog tu mkhas shing sgeg pa dang //",
    "T02D2262=D1985:25b-15": "nyams dang ldan pa'i rnal 'byor pas //",
    "T02D2262=D1985:25b-16": "rang nyid 'khor lo'i dbus su gnas //",
    "T02D2262=D1985:25b-17": "dam tshig can ni rgyud dag pa'i //",
    "T02D2262=D1985:25b-18": "nang du nyin mtshan 'du bar bya //",
    "T02D2262=D1985:25b-19": "spu ldang 'dar zhing cher 'dar la //",
    "T02D2262=D1985:25b-20": "mdzum dang dgod dang rab tu rgod //",
    "T02D2262=D1985:25b-21": "myos pa dang ni bcas pa yi //",
    "T02D2262=D1985:25b-22": "'bebs pa rnam pa bdun du bshad //",
    "T02D2262=D1985:25b-23": "rengs dang myos dang 'gyur ba dang //",
    "T02D2262=D1985:25b-24": "rol dang yul dang shin du 'phel //",
    "T02D2262=D1985:25b-25": "rkang pa 'dor dang lag pa bsgyur //",
    "T02D2262=D1985:25b-26": "phyag rgya mtshan ma lta stangs dang //",
    "T02D2262=D1985:25b-27": "sngangs dang rgod dang drag po sogs //",
    "T02D2262=D1985:25b-28": "ki li ki li phreng sgrogs byed //",
    "T02D2262=D1985:25b-29": "rol pa dpa' ba rnam par nyed //",
    "T02D2262=D1985:25b-30": "sa bskyod ca co'i bye brag ldan //",
    "T02D2262=D1985:25b-31": "brgyal ba rab zhi du bas rtogs //",
    "T02D2262=D1985:25b-32": "byams shing dga' ba rgya mtsho ni //",
    "T02D2262=D1985:25b-33": "bde ba'i rtags las skyes pa'i 'od //",
    "T02D2262=D1985:25b-34": "ngo bo nyid kyis gsal ba'i yid //",
    "T02D2262=D1985:25b-35": "gnyis med rnam par gsal ba yi //",
    "T02D2262=D1985:25b-36": "rdzu 'phrul mngon shes dag dang ldan //",
    "T02D2262=D1985:25b-37": "de ltar bden don rab zhi ba'i //",
    "T02D2262=D1985:25b-38": "bye brag bcu gnyis dag gis mdzes //",
    "T02D2262=D1985:25b-39": "ae yi cha byad bzang po gang //",
    "T02D2262=D1985:25b-40": "dbus su bam gyis rnam par brgyan //",
    "T02D2262=D1985:25b-41": "bde ba kun gyi gnas yin te //",
    "T02D2262=D1985:25b-42": "sangs rgyas rin chen za ma tog / der ni dga' ba skye 'gyur te //",
    "T02D2262=D1985:25b-43": "skad cig dbye bas bye ba ni ;",
    "T02D2262=D1985:25b-44": "/ dga' ba'i grangs kyi rim pa yis //",
    "T02D2262=D1985:25b-45": "de dag so sor gsal bar byas //",
    "T02D2262=D1985:25b-46": "stong nyid gsum gyi nyams sbyar bas //",
    "T02D2262=D1985:25b-47": "thams cad stong nyid rab tu gsal //",
    "T02D2262=D1985:25b-48": "de nyid gsal bas dag pa ni //",
    "T02D2262=D1985:25b-49": "mchog gi go 'phang de gsal 'gyur //",
    "T02D2262=D1985:25b-50": "de phyir mi g-yo phra ba'i yid//",
    "T02D2262=D1985:26a-0": "@26a * // ldan pa'i rnal 'byor pas mtshon bya //",
    "T02D2262=D1985:26a-1": "ji srid gsal bar ma gyur pa //",
    "T02D2262=D1985:26a-2": "de srid bsgom pa la 'jug bya //",
    "T02D2262=D1985:26a-3": "rab tu gsal ba thob nas ni //",
    "T02D2262=D1985:26a-4": "rang dga'i gzugs su skye bar 'gyur //",
    "T02D2262=D1985:26a-5": "der ni skad cig ma bzhi dang //",
    "T02D2262=D1985:26a-6": "de bzhin du ni dga' ba bzhi//",
    "T02D2262=D1985:26a-7": "de la sna tshogs skad cig dang //",
    "T02D2262=D1985:26a-8": "rnam par smin pa rnam par nyed //",
    "T02D2262=D1985:26a-9": "mtshan nyid med par brjod pa yi //",
    "T02D2262=D1985:26a-10": "bye brag mkhas pas shes par bya //",
    "T02D2262=D1985:26a-11": "sna tshogs du ma'i rnam pa can //",
    "T02D2262=D1985:26a-12": "'khyud dang 'o byed la sogs pa'o //",
    "T02D2262=D1985:26a-13": "rnam smin de las gyur pa ste //",
    "T02D2262=D1985:26a-14": "bdag gi bde ba la spyod mdzes //",
    "T02D2262=D1985:26a-15": "rnam nyed spyod pa'i bdag nyid de //",
    "T02D2262=D1985:26a-16": "bdag gi bde ba la spyod mdzes //",
    "T02D2262=D1985:26a-17": "de dag las gzhan mtshan nyid bral //",
    "T02D2262=D1985:26a-18": "dga' ba dang po mchog dga' dang //",
    "T02D2262=D1985:26a-19": "dga' bral la sogs lhan cig skyes //",
    "T02D2262=D1985:26a-20": "dga' ba'i bde ba cung zad bde //",
    "T02D2262=D1985:26a-21": "mchog tu dga' ba de bas lhag ; dga' bral chags pa bral ba ste //",
    "T02D2262=D1985:26a-22": "lhan cig skyes pa de dag spang //",
    "T02D2262=D1985:26a-23": "brgyal dang phyi mo phyed tsam dang //",
    "T02D2262=D1985:26a-24": "phyi mo zhes bya skad cig gsum //",
    "T02D2262=D1985:26a-25": "dam pa'i bde ba rnam par rol //",
    "T02D2262=D1985:26a-26": "dbye ba lhan cig skyes pa shes //",
    "T02D2262=D1985:26a-27": "brgyal ba kun nas ye shes med //",
    "T02D2262=D1985:26a-28": "cung zad shes pa phyi mo'i phyed //",
    "T02D2262=D1985:26a-29": "rnam pa kun gyi mchog ldan pa'i //",
    "T02D2262=D1985:26a-30": "ye shes phyi mo nyid du 'gyur //",
    "T02D2262=D1985:26a-31": "de phyir de nyid ye shes ni //",
    "T02D2262=D1985:26a-32": "gnyis med ye shes rab tu gsal //",
    "T02D2262=D1985:26a-33": "de la chags dang chags bral med //",
    "T02D2262=D1985:26a-34": "gnyi ga ma yin stong nyid min //",
    "T02D2262=D1985:26a-35": "kun min thams cad min pa min //",
    "T02D2262=D1985:26a-36": "yang na thams cad rnam par thim //",
    "T02D2262=D1985:26a-37": "ji ltar char gyi rgyun sna tshogs //",
    "T02D2262=D1985:26a-38": "ro gzugs du ma gzhan yin kyang //",
    "T02D2262=D1985:26a-39": "snod gcig tu ni zhugs pa na //",
    "T02D2262=D1985:26a-40": "zhu nas ro gcig nyid du 'gyur //",
    "T02D2262=D1985:26a-41": "de bzhin ye shes bde chen po //",
    "T02D2262=D1985:26a-42": "rnam par ngo bo nyid kyis gsal //",
    "T02D2262=D1985:26a-43": "gnyis med rnam pa'i rnal 'byor gyis ;",
    "T02D2262=D1985:26a-44": "/ chos kun rnam par bcom pas na //",
    "T02D2262=D1985:26a-45": "ye shes rgyun 'bab gtong ba'i blo //",
    "T02D2262=D1985:26a-46": "mkhas pas de lta bu nyid mtshon //",
    "T02D2262=D1985:26a-47": "mi g-yo sgrib bral phra ba yi //",
    "T02D2262=D1985:26a-48": "thig le'i gzugs can rtog pa med //",
    "T02D2262=D1985:26a-49": "thog mtha' med pa'i de nyid ni //",
    "T02D2262=D1985:26a-50": "ma byung ma byas mchog yin no //",
    "T02D2262=D1985:26b-0": "skye @26b bo'i chos rnams thams cad kun //",
    "T02D2262=D1985:26b-1": "gzhi ni de nyid nyid yin no //",
    "T02D2262=D1985:26b-2": "sangs rgyas byang chub sems dpa' dang //",
    "T02D2262=D1985:26b-3": "rnal 'byor pa yis de nyid la //",
    "T02D2262=D1985:26b-4": "mthong ba de nyid ma mthong bas //",
    "T02D2262=D1985:26b-5": "de la phyi rol ci zhig bsam //",
    "T02D2262=D1985:26b-6": "de phyir 'khrul pa'i mchod pa sogs //",
    "T02D2262=D1985:26b-7": "phyi rol pa yis ci byar yod //",
    "T02D2262=D1985:26b-8": "thams cad spangs nas de nyid bsgom //",
    "T02D2262=D1985:26b-9": "thams cad 'di las 'grub par 'gyur //",
    "T02D2262=D1985:26b-10": "a'a li k'a li mnyam sbyor las //",
    "T02D2262=D1985:26b-11": "gang tshe nor bur chud pa na //",
    "T02D2262=D1985:26b-12": "man ngag gis ni rlung bzung ste //",
    "T02D2262=D1985:26b-13": "de tshe ye shes mthong bas 'grub //",
    "T02D2262=D1985:26b-14": "bskal pa mtha' yas par du ni //",
    "T02D2262=D1985:26b-15": "der ni 'dod pa yang dag gnas //",
    "T02D2262=D1985:26b-16": "'od gsal ba yi gnas thob nas //",
    "T02D2262=D1985:26b-17": "sems can kun gyi phyag byas pa'i //",
    "T02D2262=D1985:26b-18": "tha mal snang ba'i rnal 'byor gyis //",
    "T02D2262=D1985:26b-19": "bzhi pa'i de nyid la brten bya //",
    "T02D2262=D1985:26b-20": "sngon du goms byed rnal 'byor pas //",
    "T02D2262=D1985:26b-21": "des ni myur du 'grub par 'gyur //",
    "T02D2262=D1985:26b-22": "rgyu la 'bras bus rgyas gdab cing //",
    "T02D2262=D1985:26b-23": "'bras bu la yang rgyus rgyas gdab //",
    "T02D2262=D1985:26b-24": "rgyu 'bras gcig tu rgyas btab pas //",
    "T02D2262=D1985:26b-25": "phyag rgya chen po skye bar 'gyur //",
    "T02D2262=D1985:26b-26": "mtshan mo snang ba'i cha yin te //",
    "T02D2262=D1985:26b-27": "gsal ba'i nyi ma'i 'od zer snang ba 'gyed pa snang ba 'ched pa yin ;",
    "T02D2262=D1985:26b-28": "/ mtshams ni snang ba thob pa rang gi rang bzhin rnams kyis lan gcig min par 'gro //",
    "T02D2262=D1985:26b-29": "mtshan min nyin par min pa mtshan min gang zhig rang bzhin rnams dang rnam bral ba //",
    "T02D2262=D1985:26b-30": "de nas byang chub yin par bla ma mchog bshad rnal 'byor pa nyid yul //",
    "T02D2262=D1985:26b-31": "ji ltar phyi rol de bzhin nang //",
    "T02D2262=D1985:26b-32": "ji ltar nang bzhin phyi rol te //",
    "T02D2262=D1985:26b-33": "gnyis su med pa'i rnal 'byor 'dis //",
    "T02D2262=D1985:26b-34": "sgrub pa ru ni rigs pa yin //"
}