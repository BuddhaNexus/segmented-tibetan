{
    "NG0363:0": "!  la zlo gsang ba'i 'khor lo zhes bya ba'i rgyud /",
    "NG0363:1": "de nas sems dpa' chen po la /",
    "NG0363:2": "byang chub kyi sems kun byed rgyal pos /",
    "NG0363:3": "chos thams cad la nges pa dang */",
    "NG0363:4": "dmigs su med par dgongs nas /",
    "NG0363:5": "la zlo gsang ba'i 'khor lo 'di @#/  / gsungs so //",
    "NG0363:6": "de yang ji ltar gsungs pa yin zhe na /",
    "NG0363:7": "ston pa dang ni bstan pa 'khor dus gnas //",
    "NG0363:8": "rang byung chos kyi dbyings su la bzlas pas //",
    "NG0363:9": "rang byung ngo bo mngon du phyung ba la //",
    "NG0363:10": "phun sum tshogs pa rnam pa lnga po yang *//",
    "NG0363:11": "rang la rdzogs shing rang la tshang bar ston //",
    "NG0363:12": "rang la dmigs su med pa dbyings su la zlo yin //",
    "NG0363:13": "ston pa'i ston pa kun byed rgyal po lags //",
    "NG0363:14": "rnam lnga rang la ji ltar tshang bar ston //",
    "NG0363:15": "rang la dmigs su med pas la bzla ci yi phyir //",
    "NG0363:16": "zhes zhus so //",
    "NG0363:17": "kye sems dpa' chen po dgongs shig / mig gi dbang po ston pa'i ngo bor byung *//",
    "NG0363:18": "lce yi dbang po bstan pa'i ngo bor byung *//",
    "NG0363:19": "rna ba'i dbang po 'khor gyi ngo bor byung *//",
    "NG0363:20": "sna yi dbang po dus kyi ngo bor byung *//",
    "NG0363:21": "lus kyi dbang po gnas kyi ngo bor byung *//",
    "NG0363:22": "ji ltar byung ba'i gtan tshigs bstan pa ni //",
    "NG0363:23": "mig gi dbang pos gzugs rnams cir yang ston //",
    "NG0363:24": "kun byed rgyal po'i sku ru bstan pa yin //",
    "NG0363:25": "de las gzhan pa'i ston pa dmigs su med //",
    "NG0363:26": "de las ston pa rang la tshang zhes gsungs //",
    "NG0363:27": "lces ni snang srid tshig dang yi ger brjod //",
    "NG0363:28": "sgra rnams bsgrags pa ston pa'i gsungs yin pas //",
    "NG0363:29": "bstan pa'i chos zhes kun la grags pa yin //",
    "NG0363:30": "rna bas sgra rnams ji ltar gsan pa yang *//",
    "NG0363:31": "kun byed rgyal po'i sgra bsgrags gsan pa las //",
    "NG0363:32": "de las gzhan pa'i sgra ni thos pa med //",
    "NG0363:33": "de thos 'khor gyi dam par byung ba yin //",
    "NG0363:34": "dri rnams sna tshogs ji ltar byung ba yang *//",
    "NG0363:35": "sna yi dbang po gcig las ma 'das pas //",
    "NG0363:36": "dbyer med dus gsum gcig tu bstan pa yin //",
    "NG0363:37": "mig dang rna ba sna dang lce la sogs //",
    "NG0363:38": "thams cad lus la gnas pas gnas su bstan //",
    "NG0363:39": "lus gnas pa la kun kyang gnas pa las //",
    "NG0363:40": "lus mi gnas la su yang gnas pa med //",
    "NG0363:41": "de bas lus 'di gnas su bstan pa yin //",
    "NG0363:42": "kye sems dpa' chen po da dgongs shig / thams cad rang la ye nas btsal bas na //",
    "NG0363:43": "ston pa gzhan du rtog par ma byed cig / gdung rgyud bzang ngan rigs rgyud btsun pa la //",
    "NG0363:44": "sems dpa' rdo rje ltos pa ma 'jog cig / mig gis mthong ba ston pa'i gzugs mthong yin //",
    "NG0363:45": "de las lhag pa'i lung ni ngas ma bstan //",
    "NG0363:46": "de bzhin pa la gzhan du rtog ma byed //",
    "NG0363:47": "dus dang gnas dang 'khor la sogs pa yang *//",
    "NG0363:48": "gzhan du ma rtogs rang du bstan par zad //",
    "NG0363:49": "bden tshig gzhan la rtog par ma byed cig / sgra ni ji bzhin ma yin brjod mi lang *//",
    "NG0363:50": "'khor yang bkrol bas mi khrol dgrol mi lang *//",
    "NG0363:51": "dad mos bkur sti can la dmigs ma byed //",
    "NG0363:52": "dus kyang dus bzang 'di zhes dmigs ma byed //",
    "NG0363:53": "ye nas dbyer med dus su tshogs pa yin //",
    "NG0363:54": "gnas kyang gla gab gzhan la ma ltos shig / ye nas gnas pas gzhan gyi rang bzhin yin //",
    "NG0363:55": "de bas rang la rdzogs par bstan pa yin //",
    "NG0363:56": "rang la @#/  / dmigs su med par la bzlas yin //",
    "NG0363:57": "kye sems dpa' chen po ji ltar dgongs //",
    "NG0363:58": "ston pa la sogs chos lnga snang ba yang *//",
    "NG0363:59": "sems la bsgom par bya ba yod ma yin //",
    "NG0363:60": "bsgoms na gong ltar bsgoms kyang la ma zlos //",
    "NG0363:61": "rang la rang gis dmigs pa med pas na //",
    "NG0363:62": "mi bsgom zhes kyang bzhag pa'i gnas ma yin //",
    "NG0363:63": "bsgoms na gang bsgoms gang gis ji ltar bsgom //",
    "NG0363:64": "mi bsgom gang gis gang la ci mi bsgom //",
    "NG0363:65": "de bas bsgom dang mi bsgom tha snyad ni //",
    "NG0363:66": "rtsis gdab kun las 'das pas gzhan du 'os ma yin //",
    "NG0363:67": "lces smras rna bas thos pas thos pa'i shes rab yin //",
    "NG0363:68": "rna thos yid kyis bsams pas bsam pa'i shes rab yin //",
    "NG0363:69": "yid la dmigs su med pas bsgom pa'i shes rab yin //",
    "NG0363:70": "shes rab rnam gsum sems kyi rang bzhin la //",
    "NG0363:71": "sems la 'di zhes brjod du yod ma yin //",
    "NG0363:72": "ma brjod snyan gyis de la gsan du med //",
    "NG0363:73": "de bzhin yid kyi bsam pa kun dang bral //",
    "NG0363:74": "zhes phun sum tshogs pa lnga rang du la bzla",
    "NG0363:75": "ba'i le'u ste dang po'o // // de nas lta",
    "NG0363:76": "bsgom dam tshig la bzla ba'i dgongs pa 'di gsungs",
    "NG0363:77": "so // kye sems dpa' chen po dgongs shig / sems nyid ngo bo mngon du phyung ba yi //",
    "NG0363:78": "snang srid lta ba'i cho 'phrul shar ba la //",
    "NG0363:79": "yid 'jog sems kyis sgom par ma byed cig / rang byung sgom pa rdzogs par ma bsgoms na //",
    "NG0363:80": "bsgoms pas snang srid bsgom gyis mi lang zhing *//",
    "NG0363:81": "bsgoms dang ma bsgoms yon tan mnyam pa la //",
    "NG0363:82": "'og ma pa bzhin dmigs pa'i bsgom pa yis //",
    "NG0363:83": "gang bsgoms rtsol ba'i nad kyis zin pa las //",
    "NG0363:84": "chos nyid don du 'gyur ba gcig kyang med //",
    "NG0363:85": "ma bsgoms ngan du song ba'i rgyu med pas //",
    "NG0363:86": "bsgom dang mi bsgom dgongs pa ma len cing *//",
    "NG0363:87": "gnas pa gzhi che 'byung ba rgyu phyug pas //",
    "NG0363:88": "sna tshogs mi 'char gang yang med pa yin //",
    "NG0363:89": "ci byung rang shar chos nyid ngo bor snang *//",
    "NG0363:90": "gang zag blo yis de la ji ltar bsgom //",
    "NG0363:91": "'di yin nges pa med pas bsgom du yod ma yin //",
    "NG0363:92": "bsgom du med par 'jog pa'i bdag po yang *//",
    "NG0363:93": "rdul tsam yod par kun byed ngas ma gsungs //",
    "NG0363:94": "de bas rtsis med phyogs las 'das pa la //",
    "NG0363:95": "sems dpa' rdo rje lta bu sgom yul ma tshol",
    "NG0363:96": "zhig / rtogs dang mi rtogs blo yi yul las",
    "NG0363:97": "'das // bsgom dang mi bsgom dmigs pa'i cha dang bral //",
    "NG0363:98": "sna tshogs snang zhing bdag po ma nges pas //",
    "NG0363:99": "nor dang ma nor sems dpa' ma dgongs shig / gang la dgongs par bya ba'i sems 'di zhes //",
    "NG0363:100": "sems dpa' rdo rjes gzhan la lung ma bstan //",
    "NG0363:101": "dgongs pa 'di zhes gzhan la lung bstan na //",
    "NG0363:102": "'khor rnams dgongs pa'i yul la dmigs pa yis //",
    "NG0363:103": "blo chos 'dzin pa'i mtha' las mi grol bas //",
    "NG0363:104": "de bas dgongs su med pa'i dgongs pa ston //",
    "NG0363:105": "kye sems dpa' chen po da @#/ / dgongs shig",
    "NG0363:106": "/ skye med rang bzhin gzhan du ma bsgoms shig",
    "NG0363:107": "/ rang la blta ba'i yul med lta ba'i la",
    "NG0363:108": "yang zlos // dam tshig rang yin gzhan du ma",
    "NG0363:109": "bsrungs shig / bsrungs pas rang byung chos la phrag",
    "NG0363:110": "yang zlos // dog byas // rang byung chos rnams ci byung ci shar yang *//",
    "NG0363:111": "phrag dog med par rang sar rang bzhag nas //",
    "NG0363:112": "bsrung du med pa'i dam tshig kun bsrungs na //",
    "NG0363:113": "bdag med dam tshig med par la yang bzlas //",
    "NG0363:114": "gang gis mtshams med lnga yi las spyad kyang *//",
    "NG0363:115": "rang byung gnyis su med pa'i don rtogs nas //",
    "NG0363:116": "zhum pa med pa'i gdeng dang ldan gyur nas //",
    "NG0363:117": "kun byed nga yi dam tshig la bzlas yin //",
    "NG0363:118": "rtsa ba yan lag dam tshig gzhung bsrungs kyang *//",
    "NG0363:119": "re dogs 'jigs pa'i sems dang ma bral na //",
    "NG0363:120": "dam tshig la gnas dam tshig la mi zlos //",
    "NG0363:121": "bsrung dang ma bsrungs dam tshig yul las 'das //",
    "NG0363:122": "nyams dang ma nyams blo yis blang ba med //",
    "NG0363:123": "mtshams med bsrung mtshams rtsis gdab kun las 'das //",
    "NG0363:124": "de ltar dgongs shing dgongs pa'i yul med na //",
    "NG0363:125": "dam tshig kun gyi la yang zlos pa yin //",
    "NG0363:126": "lta ba sgom du med cing dam tshig srung du med par la bzla ba'i le'u ste gnyis pa'o ///",
    "NG0363:127": "/ de nas byang chub kyi sems kun byed rgyal pos /",
    "NG0363:128": "skye shi las 'das pa'i dgongs pa 'di gsungs so //",
    "NG0363:129": "kye sems dpa' chen po da dgongs shig / skye shi med pa'i byang chub sems 'di ni //",
    "NG0363:130": "kun la gnas te nges par dgongs par dka' //",
    "NG0363:131": "lus ni 'byung ba bzhi yi rang bzhin te //",
    "NG0363:132": "sha ni sa yi ngo bo 'dzin pa yin //",
    "NG0363:133": "mi 'gyur ba yi rang bzhin bstan pa yin /",
    "NG0363:134": "khrag ni chu yi ngo bo 'dzin pa yin //",
    "NG0363:135": "rlan zhing sdud pa'i rang bzhin bstan pa yin //",
    "NG0363:136": "drod ni me yi ngo bo 'dzin pa yin //",
    "NG0363:137": "mi 'brul smin pas rang bzhin bstan pa yin //",
    "NG0363:138": "dbugs ni rlung gi ngo bo 'dzin pa yin //",
    "NG0363:139": "yang zhing g.yo ba'i rang bzhin bstan pa yin //",
    "NG0363:140": "de ltar kun 'dus 'byung ba bzhi po yang *//",
    "NG0363:141": "rang gi mtshan nyid rang gis 'dzin pas na //",
    "NG0363:142": "lus la skye 'jig yod par yongs ma gsungs //",
    "NG0363:143": "sems ni nam mkha'i mtshan nyid 'dzin pa yin //",
    "NG0363:144": "de yang dmigs med rang bzhin bstan pa yin //",
    "NG0363:145": "dran pa ci skyes rang bzhin nyid du ston //",
    "NG0363:146": "sems la skye 'chi yod par ngas ma gsungs //",
    "NG0363:147": "nga yi lus 'di ma thos gang zag gis //",
    "NG0363:148": "lus kyi kyi rigs byed pas gzung byas nas //",
    "NG0363:149": "'byung ba'i dar gud skye 'jig byung ba la //",
    "NG0363:150": "skye shi yin zhes myang ngan 'byung ba yin //",
    "NG0363:151": "byang chub sems la skye shi yod ma myong *//",
    "NG0363:152": "dper na nam mkha' skye 'chi med pa bzhin //",
    "NG0363:153": "de bzhin sems la skye 'chi med pa yin //",
    "NG0363:154": "'byung ba sa chu me rlung bzhi po yang *//",
    "NG0363:155": "skye shi'i tha snyad ye nas med pa bzhin //",
    "NG0363:156": "de bzhin lus la skye shi yod ma yin //",
    "NG0363:157": "kye sems dpa' chen po da dgongs shig / 'di",
    "NG0363:158": "las lhag pa'i chos la @#/ / ma rtogs shig",
    "NG0363:159": "/ brtags na snying po'i don la sgrib pa yin",
    "NG0363:160": "// lus ngag rtsol ba dang du ma len cig",
    "NG0363:161": "/ blangs na rtsol ba'i nad kyis gol ba yin",
    "NG0363:162": "// // gol sa sgrib pa rang sar ma 'dzin",
    "NG0363:163": "cig / gang gis rang sa gzung ba 'di yis",
    "NG0363:164": "// // ni // lhun grub snying po'i don la la mi zlos //",
    "NG0363:165": "la zlos chos su gsungs pa de la ni //",
    "NG0363:166": "bdag dang gzhan du grub pa gnyis med pas //",
    "NG0363:167": "rtsis med rtsis las 'das par nga yis bstan //",
    "NG0363:168": "rang la lhun gyis grub pas bsgrub mi dgos //",
    "NG0363:169": "dmigs pa'i yul las 'das pas bsgom mi dgos //",
    "NG0363:170": "mtshon pa'i tshig las 'das pas shes mi dgos //",
    "NG0363:171": "yid kyis byas pas kun dang bral bas na //",
    "NG0363:172": "gzhungs pa'i yid kyis de la bsam du med //",
    "NG0363:173": "rgyu med rkyen las byung ba ma yin pas //",
    "NG0363:174": "bsod nams tshogs kun nges par bsag tu med //",
    "NG0363:175": "ye nas nga yis byas pas chos yin pas //",
    "NG0363:176": "'bras bu dus la ltos pa'i re ba bca' mi dgos //",
    "NG0363:177": "rig stong rtsa ba ye nas med pa la //",
    "NG0363:178": "shi nas skye ba'i dgongs bsam ma byed cig / rang gi sems 'di skye ba med sems nas //",
    "NG0363:179": "pha rol mi 'byung snyems sems ma 'cha' zhig / thos dang bsam dang dgongs pa'i chos rnams ni //",
    "NG0363:180": "byis chos rtsed mo tsam du dgongs mdzod la //",
    "NG0363:181": "dmigs med phyogs bral phyogs las 'das par mdzod //",
    "NG0363:182": "phyogs cha bral ba'i gang zag su yang rung *//",
    "NG0363:183": "'khor bar mi gnas mya ngan 'das mi g.yo //",
    "NG0363:184": "lus sems gnyis med dran pa'i rgyu 'grul ni //",
    "NG0363:185": "bdag tu 'dzin pa'i shes rgyud 'chad par nges //",
    "NG0363:186": "skye 'chi la bzla' ba'i le'u+u ste gsum pa'o //",
    "NG0363:187": "// de nas byang chub kyi sems kun byed rgyal",
    "NG0363:188": "pos / sangs rgyas logs na med par la bzla' ba 'di gsungs so //",
    "NG0363:189": "kye sems dpa' chen po da dgongs shig / sangs rgyas zhes ni ming du btags pa ni //",
    "NG0363:190": "sku gsum ston pas drang ba'i lung bstan yin //",
    "NG0363:191": "mi shes byis pa lta bu'i 'bri bskol yin //",
    "NG0363:192": "sems nyid skye med dbyings la chos sku gnas //",
    "NG0363:193": "bsgrubs pas nam zhig thob par brod pa bskyed //",
    "NG0363:194": "sems kyi rang bzhin cir yang snang ba la //",
    "NG0363:195": "rnam par snang mdzad ces bya bsam bsgoms pas //",
    "NG0363:196": "longs spyod rdzogs pa'i sku ru bstan pa yang *//",
    "NG0363:197": "de bzhin nyid du nam zhig 'gyur ro zhes //",
    "NG0363:198": "de bstan de yang dang ba'i lung bstan yin //",
    "NG0363:199": "nges par 'byung ba smin pa'i shaka thub la //",
    "NG0363:200": "sprul pa'i sku yin tshogs rdzogs las byung zhes //",
    "NG0363:201": "de bzhin nyid du tshogs la 'god pa yang *//",
    "NG0363:202": "ma rtogs byis pa lta bu'i drang lung yin //",
    "NG0363:203": "sems dpa' de ltar dgongs par ma byed cig / chos sku thig le sems las 'das pa yin //",
    "NG0363:204": "re zhig tsam du mtshon par gsungs pa la //",
    "NG0363:205": "bsgrub par bya ba'i dngos po ye nas med //",
    "NG0363:206": "kun gyi gzhi yin grub pa rdul tsam med //",
    "NG0363:207": "ming du btags pa tsam kyang nor ba la //",
    "NG0363:208": "zhe 'dod @#/  / dmigs pa bcug na shin tu nor //",
    "NG0363:209": "chos sku gti mug chen por la zlos shig /",
    "NG0363:210": "'jig rten chags 'jig 'byung ba'i longs spyod rang bzhin",
    "NG0363:211": "las // rnam snang lhag par bsgrubs pas 'grub pa med //",
    "NG0363:212": "kun kyang rnam snang rang bzhin longs spyod yin //",
    "NG0363:213": "sems dpa' de la sgrub par ma sems cig / rnam snang ming du btags pa'ang nges nor na //",
    "NG0363:214": "nges par gzhan du bsgrubs na shin tu nor //",
    "NG0363:215": "snang srid sprul par ma gyur ye nas med //",
    "NG0363:216": "gzhi med gcig las snang zhing srid pas na //",
    "NG0363:217": "sprul pa yin par sems dpas rtogs par rigs //",
    "NG0363:218": "kun kyang sprul pa'i rang bzhin ma yin na //",
    "NG0363:219": "shaka thub mi bzhugs 'gro don su yis byed //",
    "NG0363:220": "de bas sprul par ma gyur gcig kyang med //",
    "NG0363:221": "sprul pa shaka thub nges par brjod pas nor //",
    "NG0363:222": "kye sems dpa' chen po da dgongs shig / phyogs cha zhen pa'i mtha' las ma grol na //",
    "NG0363:223": "zhe 'dod bsgrub pa'i 'khor ba'i gting rdo yin //",
    "NG0363:224": "phyogs 'dod nges pa med pa'i don la dgongs //",
    "NG0363:225": "snang ba ma nges ston pa'i dbyings na 'byams //",
    "NG0363:226": "stong pa phyogs bzlog snang ba rang sa 'dzin //",
    "NG0363:227": "sems dpa' rdo rje de la ji ltar dgongs //",
    "NG0363:228": "chos sku'i mchog ni gti mug chen pos gsungs //",
    "NG0363:229": "dus gsum sangs rgyas na rag gnas na 'byams //",
    "NG0363:230": "dmyal khams bco brgyad skye med btsan sa zin //",
    "NG0363:231": "yi dwags bkres skom bdud rtsi'i klong na byed //",
    "NG0363:232": "ngan skyugs mthong na lha rnams bdud rtsi gsol //",
    "NG0363:233": "mnar med dmyal ba'i tshe la dpag med kyang *//",
    "NG0363:234": "se gol gtogs pa tsam gyi yun la rdzogs //",
    "NG0363:235": "ston gsum chen po'i klong yangs khog pa na //",
    "NG0363:236": "sems can phra mo 'gyur ldog byas pa med //",
    "NG0363:237": "bskal par bsgoms pa'i bsgom chen gnas ngan len //",
    "NG0363:238": "dug lnga grogs su rnyed pa'i shes bya yul spangs nas //",
    "NG0363:239": "bsgom chen rnams la snying rje lhug par bskyed //",
    "NG0363:240": "rtag tu byams pa bsgoms pas tha ma bdud kyi 'khor //",
    "NG0363:241": "zhe sdang lhug par skyes pas mtshan ma rang sar grol //",
    "NG0363:242": "e ma ho khe bel lta bu'i dgongs pa 'di //",
    "NG0363:243": "sems dpa' rdo rje da ni dgongs lags sam //",
    "NG0363:244": "sangs rgyas logs nas ma tshol zhig / rang la yod pa bltar mi kham //",
    "NG0363:245": "ma tshol ma lta sgom ma byed //",
    "NG0363:246": "ma spyod ma bsgrubs 'dzin med lhug par zhog /",
    "NG0363:247": "sangs rgyas logs na med par la bzla' ba'i le'u",
    "NG0363:248": "ste bzhi pa'o // // de nas byang chub kyi",
    "NG0363:249": "sems kun byed rgyal pos /",
    "NG0363:250": "rgyu rkyen med par la bzla' ba'i dgongs pa 'di gsungs so //",
    "NG0363:251": "kye sems dpa' chen po da dgongs shig / byang chub sems la rgyu ma mchis pas na //",
    "NG0363:252": "de bzhin rkyen yang yod pa ma yin pas //",
    "NG0363:253": "rgyu rkyen byas pa'i chos la ma dgongs shig / byang chub sems la rgyu rkyen med pas na //",
    "NG0363:254": "sa chu me rlung byang chub rang bzhin te //",
    "NG0363:255": "sa la rgyu rkyen med par rang byung bas //",
    "NG0363:256": "de bzhin byang chub sems la @#/  / rgyu rkyen med //",
    "NG0363:257": "chu la me dang rlung la rgyu med par //",
    "NG0363:258": "'byung ba ma 'gags cir yang 'char ba ltar //",
    "NG0363:259": "byang chub sems kyang byas pa med par grub //",
    "NG0363:260": "tshogs bsags las kyi don la sbyar ba med //",
    "NG0363:261": "ma mthong gang la gang gis ji ltar bsgom //",
    "NG0363:262": "ye nas don du gcig pas bar chad yongs kyis med //",
    "NG0363:263": "lam lnga rgyu ru byas nas gang bsgom pa //",
    "NG0363:264": "'bras bu sprul sku thob par 'dod pa'i chos //",
    "NG0363:265": "rgyu 'bras gnyis med sems su la zlos shig / sa lam 'og ma rgyu yi chos byas nas //",
    "NG0363:266": "gong ma gong ma 'bras bur 'dod pa yang *//",
    "NG0363:267": "sems la gong 'og med pas rgyu 'bras med //",
    "NG0363:268": "don la snga phyi med pas rgyu 'bras med //",
    "NG0363:269": "rgyu 'bras gnyis su med par la zlos shig / phyi pa thub pa'i rgyud du gsungs pa yi //",
    "NG0363:270": "lha la grogs po jo bo sogs mthong nas //",
    "NG0363:271": "dngos grub rab bsgrubs bzhin du 'dod pa yang *//",
    "NG0363:272": "sgrub pa rgyu las grub pa 'bras bu 'dod pa na //",
    "NG0363:273": "rgyu 'bras gnyis med rtogs pa'i lta ba min //",
    "NG0363:274": "sgrub dang grub pa don la dbyer med pas //",
    "NG0363:275": "gnyis 'dzin rtog pa med par la zlos shig / nad pa thabs la mkhas pa'i rnal 'byor kyang *//",
    "NG0363:276": "ting 'dzin rnam gsum bsgom pa'i yan lag gis //",
    "NG0363:277": "thabs dang shes rab gnyis med don bltas nas //",
    "NG0363:278": "rdo rje 'chang gi 'bras bu sgrub pa yang *//",
    "NG0363:279": "rgyu 'bras gnyis su med pa'i lta ba min //",
    "NG0363:280": "thabs dang shes rab ting 'dzin rnam gsum yang *//",
    "NG0363:281": "skye med byang chub sems la dbyer med pas //",
    "NG0363:282": "gnyis med rgyu 'bras 'das par la zlos shig / bskyed pa a nu yo ga'i dgongs pa ni //",
    "NG0363:283": "dbyings ni rgyu la ye shes 'bras bur 'dod //",
    "NG0363:284": "yul sems bsam pa'i mtha' dang ma bral bas //",
    "NG0363:285": "rgyu 'bras gnyis su med pa'i lta ba min //",
    "NG0363:286": "dbyings dang ye shes thig ler dbyer med pas //",
    "NG0363:287": "bdag med thig le'i ngang du la zlos shig / a ti'i chos la phyogs cha ma mchis pas //",
    "NG0363:288": "phyogs med gang ltar spyad kyang 'gal ba med //",
    "NG0363:289": "'dod yon lnga la spyad kyang byang chub lam //",
    "NG0363:290": "gal med yal bar bsdad kyang yengs pa med //",
    "NG0363:291": "sangs rgyas bsgrub pa med kyang skye med dbyings //",
    "NG0363:293": " kye sems dpa' chen po da dgongs shig / gang la 'dris par ma byed yengs par bzhugs //",
    "NG0363:294": "kun gyi sgrub gnas skye med chos la yang *//",
    "NG0363:295": "sems dpa' rdo rjes 'dris par ma byed cig / 'dris na gang la 'dris kyang la mi zlos //",
    "NG0363:296": "la bzla'i chos ni 'dris pa kun las 'das //",
    "NG0363:297": "skye med chos la'ang 'dris par mi byed na //",
    "NG0363:298": "dngos po'i chos kun 'dris par lta ci smos //",
    "NG0363:299": "gang la 'dris med srog dang bral bas chog /",
    "NG0363:300": "'dris med bag chags bral bas sangs rgyas sa la",
    "NG0363:301": "gnas // rgyu rkyen med par la bzla' ba'i le'u",
    "NG0363:302": "ste lnga pa'o // // de nas byang chub kyi",
    "NG0363:303": "sems kun byed rgyal pos /",
    "NG0363:304": "bcos su med par la bzla' ba'i dgongs pa",
    "NG0363:305": "[(]4[)]@#/  / 'di gsungs so //",
    "NG0363:306": "chos nyid dbyings su rang bzhin skyed byed pas //",
    "NG0363:307": "'das dang ma 'ongs da ltar sangs rgyas kyis //",
    "NG0363:308": "sngar yang ma bcos da lta 'chos pa med //",
    "NG0363:309": "phyis kyang 'chos par mi 'gyur bcos med dbyings //",
    "NG0363:310": "mig la gzugs su shar ba'i snang ba yang *//",
    "NG0363:311": "ming yang ched du gzung ba med pa'i ngang *//",
    "NG0363:312": "ma gzung snang ba ci shar kun byed sku //",
    "NG0363:313": "rna bar sgra ru grag pa'i chos rnams kyang *//",
    "NG0363:314": "snyan dang mi snyan byung tshor ci byung yang *//",
    "NG0363:315": "ma bcos mi bcos bcos pa med par bzhag / rang la lhun gyis gnas pas bcos mi dgos //",
    "NG0363:316": "bcos na bcos pas 'dzin pa'i la mi zlos //",
    "NG0363:317": "dri dang ro dang reg bya la sogs pa //",
    "NG0363:318": "gang la bcos par mi bya mi bcos par yang min //",
    "NG0363:319": "gang la gnyen po ma zhugs bcos med mchog / bsam pa ci skyes rang byung ye shes la //",
    "NG0363:320": "de las lhag pa 'dod na rtsol ba'i nad //",
    "NG0363:321": "rang shar 'dod med chos kyi la bzlas na //",
    "NG0363:322": "'di la 'dod par mi bya dor mi bya //",
    "NG0363:323": "phyi mar 'dod par mi bya dus gsum 'dod dang bral //",
    "NG0363:324": "'dod dang bral na bcos med dbyings na gnas //",
    "NG0363:325": "chos kyi dbyings la snga phyi 'gyur ba med //",
    "NG0363:326": "gang zag blo yis de la bcos su med //",
    "NG0363:327": "'khor bas lus ngag yid ni bcos pa la //",
    "NG0363:328": "la bzla' ba ni rang byung shar bas bzlas //",
    "NG0363:329": "lus la ma bcos sku yi la bzla' yin //",
    "NG0363:330": "ngag ma bcos pa gsung gi la bzla' yin //",
    "NG0363:331": "dran pa ma bcos thugs kyi la bzla' yin //",
    "NG0363:332": "sangs rgyas 'dod bral sangs rgyas la bzla' yin //",
    "NG0363:333": "dngos po spang med stong pa'i la bzla' yin //",
    "NG0363:334": "sdug bsngal dor med bde ba'i la bzla' yin //",
    "NG0363:335": "chos nyid yul las 'das pa lta bu'i la bzla' yin //",
    "NG0363:336": "dmigs su rdul tsam med pas bsgom pa'i la bzla' yin //",
    "NG0363:337": "lus ngag rtsol ba med pas spyod pa'i la bzla' yin //",
    "NG0363:338": "sangs la rgya ba med pas 'bras bu la bzla' yin //",
    "NG0363:339": "gzhan du btsal du med pas lam gyi la bzla' yin //",
    "NG0363:340": "bcos su med par sems dpas dgongs par gyis //",
    "NG0363:341": "bcos su med par la bzla' ba'i le'u ste drug pa'o ///",
    "NG0363:342": "/ de nas byang chub kyi sems kun byed rgyal pos /",
    "NG0363:343": "dgongs pa nam mkha' ltar kun la khyab pa 'di gsungs so //",
    "NG0363:344": "kye sems dpa' chen po da dgongs shig / chos nyid byang chub sems ni nam mkha' 'dra //",
    "NG0363:345": "nam mkha' kun khyab bdag tu 'dzin pa med //",
    "NG0363:346": "chos nyid byang chub sems kyang kun gyi rang bzhin te //",
    "NG0363:347": "bdag dang bdag tu grub pa rdul tsam min //",
    "NG0363:348": "nam mkha'i ngang na sna tshogs kun khyab gnas //",
    "NG0363:349": "'khor dang myang 'das chos nyid dbyer mi phyed //",
    "NG0363:350": "sna tshogs ji ltar shar yang nam mkha'i ngang du rdzogs //",
    "NG0363:351": "dran rtog bde dang sdug bsngal chos rnams kyang *//",
    "NG0363:352": "sems nyid skye med dbyings su ma rdzogs med //",
    "NG0363:353": "sangs rgyas rang la rdzogs pas sangs rgyas sa //",
    "NG0363:354": "sangs rgyas 'dod sgrub med pas la @#/  / bzla rang du bzla //",
    "NG0363:355": "'khor ba rang la rdzaugs pas ltung ba'i g.yang sa med //",
    "NG0363:356": "bde sdug sems su rdzogs pas la bzla rang du bzla //",
    "NG0363:357": "gnyis med rang la rdzogs pas tha dad 'du shes bral //",
    "NG0363:358": "nyag gcig sems su rdzogs pas la bzla rang du bzla //",
    "NG0363:359": "theg pa rang du rdzogs pas grub mtha'i kha 'dzin bral //",
    "NG0363:360": "lta sgom sems su rdzogs pas la bzla rang du bzla //",
    "NG0363:361": "kye sems dpa' chen po da dgongs shig / nam mkha' mtha' dbus dmigs su ma mchis pas //",
    "NG0363:362": "don la dmigs su med par la zlos shig / nam mkha' kun la gtsang sme ma mchis pas //",
    "NG0363:363": "gtsang sme med par sems dpas la zlos shig / nam mkha'i ngang la nyin mtshan ma mchis pas //",
    "NG0363:364": "nyin mtshan gsal 'grib med par la zlos shig / nam mkha' dag la skye 'chi ma mchis pas //",
    "NG0363:365": "skye shi'i 'du shes med par la zlos shig / nam mkha' dag la sangs rgyas ma mchis pas //",
    "NG0363:366": "sangs rgyas 'du shes med par la zlos shig / nam mkha' dag la sems can ma mchis pas //",
    "NG0363:367": "sems can 'du shes med par la zlos shig / nam mkha' dag la re dogs ma mchis pas //",
    "NG0363:368": "re dogs 'du shes med par la zlos shig / nam mkha' dag la mtho dman ma mchis pas //",
    "NG0363:369": "mtho dma' gnyis su med par la zlos shig / nam mkha' dag la rtsis gdab ma mchis pas //",
    "NG0363:370": "rtsis gdab 'du shes med par la zlos shig / nam mkha' dag la shes rtog ma mchis pas //",
    "NG0363:371": "shes rtog 'du shes med par la zlos shig / nam mkha' dag la rlom sems ma mchis pas //",
    "NG0363:372": "gang la'ang rlom sems med par la bzla'o //",
    "NG0363:373": "ji mi snyam du dgongs pa dgongs su med pa ni //",
    "NG0363:374": "kun byed nga yi dgongs pa blang ba yin //",
    "NG0363:375": "dgongs gzhi kun dang bral ba'i dgongs pa ni //",
    "NG0363:376": "dus gsum sangs rgyas kun gyi ldem dgongs yin //",
    "NG0363:377": "'khor ba spang du med pa'i dgongs pa ni //",
    "NG0363:378": "myang 'das gzhan na med pa'i ldem dgongs yin //",
    "NG0363:379": "byang chub bsgrub tu med pa'i dgongs pa ni //",
    "NG0363:380": "skye med rang la gnas pa'i ldem dgongs yin //",
    "NG0363:381": "bran snang dgag tu med pa'i dgongs pa ni //",
    "NG0363:382": "de nyid rang grol yin pa'i ldem dgongs yin //",
    "NG0363:383": "rtog med bsgom du med pa'i dgongs pa ni //",
    "NG0363:384": "chos nyid 'du 'bral med pa'i ldem dgongs so //",
    "NG0363:385": "tshogs gnyis bsag tu med pa'i dgongs pa ni //",
    "NG0363:386": "chos nyid rgyu rkyen med pa'i ldem dgongs so //",
    "NG0363:387": "cir yang nges pa med pa'i dgongs pa ni //",
    "NG0363:388": "'dzin med chos sku yin pa'i ldem dgongs yin //",
    "NG0363:389": "kye sems dpa' chen po da nyon cig / nges med phyogs log dgongs pa ma lon na //",
    "NG0363:390": "ji ltar bsgoms kyang 'ching la ma bsgoms na yang 'ching *//",
    "NG0363:391": "ldem dgongs bstan yang dgongs pa zhe bzhag na //",
    "NG0363:392": "ldem po nyid kyis sems dpa' 'ching bar 'gyur //",
    "NG0363:393": "ji mi dgongs kyi rtogs pa ma shar na //",
    "NG0363:394": "'khor @#/  / ba'i sgrogs las grol bar mi 'gyur ro //",
    "NG0363:395": "dgongs pa nam mkha' ltar la bzla ba'i le'u ste",
    "NG0363:396": "bdun pa'o // // byang chub sems dpa' kun byed",
    "NG0363:397": "rgyal pos / rgya mtsho lta bu'i dgongs pa 'di gsungs so //",
    "NG0363:398": "kye sems dpa' chen po da nyon cig / chos",
    "NG0363:399": "nyid rgya mtsho lta bur gting dpag dka' ba'i chos",
    "NG0363:400": "// sus kyang 'di la dgongs pa rdul tsam med pa ste //",
    "NG0363:401": "rgya mtsho chen po'i chu la kha gting dbye ru yod ma yin //",
    "NG0363:402": "de bzhin chos nyid byang chub sems la sgo phug med //",
    "NG0363:403": "rba dang rlabs dang chu bur rgya mtsho chen por",
    "NG0363:404": "gcig / de bzhin 'khor dang myang 'das rtog dang",
    "NG0363:405": "mi rtog yang *// chos dbyings klong na dbyer med gcig tu rdzogs pa yin //",
    "NG0363:406": "phyogs bzhi mtshams brgyad chu bran thams cad 'byung ba yang *//",
    "NG0363:407": "rgya mtsho nyid las byung zhing rgya mtsho nyid du 'du ba ltar //",
    "NG0363:408": "brgya khri bzhi stong chos rnams thams cad 'byung ba yang *//",
    "NG0363:409": "chos nyid dbyings las byung zhing chos nyid dbyings su",
    "NG0363:410": "gcig / rgya mtsho'i 'jing la g.yo 'gul ye nas",
    "NG0363:411": "med pa bzhin // skye med don la dus gsum 'pho dang 'gyur ba med //",
    "NG0363:412": "rba dang rlabs la 'gag pa med pa bzhin //",
    "NG0363:413": "skyon dang yon tan mi 'gag cing yang 'char bar nges //",
    "NG0363:414": "shar yang skye med dbyings las ma 'das dgongs mdzod la //",
    "NG0363:415": "ma rtogs sems can gzhan la legs par lung ston",
    "NG0363:416": "zhig / kye ma 'khor dang myang 'das dbyer med",
    "NG0363:417": "dbyings su stor // snang stong dbyer med rtsa bral phyogs las 'das pa yin //",
    "NG0363:418": "srog dang ma bral 'byung ba rang rang rang sa 'dzin //",
    "NG0363:419": "skye med byang chub sems la dmigs pa nyid dang bral //",
    "NG0363:420": "zhe 'dod re dogs mtha' ni nges pa med par grol //",
    "NG0363:421": "sems can nyid ni ye nas sangs rgyas dgongs pa 'dzin //",
    "NG0363:422": "chos nyid byang chub sems ni rang bzhin skye med de //",
    "NG0363:423": "'byung ba lnga ru grol bas bar do'i 'du shes bral //",
    "NG0363:424": "theg gcig byang chub sems la kun kyang gnas pa yin //",
    "NG0363:425": "rang byung ye shes rtogs la ring ba nam yang med //",
    "NG0363:426": "ma rig 'khrul pa rnams kyang skye med dbyings la 'byams //",
    "NG0363:427": "zug rngu byung ba chos nyid rang ma tshor //",
    "NG0363:428": "mi srid srid par shar ba sems dpas ji ltar dgongs //",
    "NG0363:429": "chos nyid don gyi gnas lugs skye med bde chen de //",
    "NG0363:430": "yongs la rdzogs par shes nas smon pa su la 'bul //",
    "NG0363:431": "rgya mtsho'i chu yis chu la smon pa med pa bzhin //",
    "NG0363:432": "byang chub sems kyis sems la smon du med pa yin //",
    "NG0363:433": "smon pa gzhan du 'bul na rang gi don rtogs min //",
    "NG0363:434": "de bzhin dogs pa byed pa'ang de dang mtshungs pa yin //",
    "NG0363:435": "yul la dmigs pa bcug na re dogs nam yang 'byung *//",
    "NG0363:436": "sems kyi rang bzhin skye med yin pas dgongs nas ni //",
    "NG0363:437": "re dogs dmigs pa rdul tsam med par shi bas",
    "NG0363:438": "chog / kun tu bzang po'i rang bzhin nyid du",
    "NG0363:439": "de 'gyur ro // bdag dang bcas pa'i yul la @#/  / 'jug pa'i rgyu ma mchis //",
    "NG0363:440": "bdag med sku gsung thugs kyi 'gro don rdzogs par byed //",
    "NG0363:441": "rtag dang chad pa'i rtsis gdab blo yis ma len",
    "NG0363:442": "cig / blos blangs thams cad re dogs mthar lhung",
    "NG0363:443": "'ching ba'i rgyu // rtogs pa'i sems la bcing bya 'ching byed gnyis las grol //",
    "NG0363:444": "snang ba tsam ma lam me 'di yis lhag pa med //",
    "NG0363:445": "dbang po 'gags na der 'dzin snang ba grol bar 'gyur //",
    "NG0363:446": "sems nyid byang chub sems la 'pho 'gyur ye nas med //",
    "NG0363:447": "sems dpa' chen pos de ltar dgongs pa long mdzod",
    "NG0363:448": "cig / chos nyid rgya mtsho ltar la bzla ba'i",
    "NG0363:449": "le'u ste brgyad pa'o // // byang chub sems kun",
    "NG0363:450": "byed rgyal pos / khyung chen rtsal rdzogs lta bu'i dgongs pa 'di gsungs so //",
    "NG0363:451": "kye sems dpa' chen po da dgongs shig khyung chen rtsal rdzogs mkha' la lding bas spro bsdu med //",
    "NG0363:452": "sems nyid skye med ye nas rtsal rdzogs bya btsal bral //",
    "NG0363:453": "mi spro mi bsdu rang bzhin bzhag pas lhun gyis grub //",
    "NG0363:454": "mya ngan 'das pa mi spro 'khor ba las mi bsdu //",
    "NG0363:455": "yon tan sems su mnyam pas spro bsdu bya mi dgos //",
    "NG0363:456": "rnal 'byor chos la mi spro rnam rtog bsdu mi bya //",
    "NG0363:457": "kye sems dpa' chen po da dgongs shig khyung phrug sgo nga'i rgya las grol bas ma dang mnyam //",
    "NG0363:458": "rtsal dang gshog rdzogs mkha' la dbang sgyur ltar //",
    "NG0363:459": "byang chub sems kyi rgya ni rnam pa gsum yin te //",
    "NG0363:460": "snang ba kho nar 'dzin pa'i rgya dang lus rgya dang *//",
    "NG0363:461": "bdag tu 'dzin pa'i rgya yis yongs su zin pa gsum //",
    "NG0363:462": "rnal 'byor rgya ru gsungs pa nga yis smras //",
    "NG0363:463": "snang ba nges med dbang po 'gags pas snang ba grol //",
    "NG0363:464": "'byung bzhi rang sar dengs pas rnal 'byor lus rgya grol //",
    "NG0363:465": "yul med dran pa 'gags pas bdag 'dzin rgya las grol //",
    "NG0363:466": "snang ba nges med rtogs pas snang ba'i sgong rgya",
    "NG0363:467": "chag / 'byung ba rang sa zin pas lus kyi",
    "NG0363:468": "sgong rgya chag / dmigs pa rdul tsam med pas",
    "NG0363:469": "bdag 'dzin sgong rgya chag / sgo nga rnam gsum",
    "NG0363:470": "chag pas gnas lugs ma bu mjal //",
    "NG0363:471": "gnas lugs gzhi nas snang srid kha lo sgyur bar byed //",
    "NG0363:472": "bsgyur yang bdag 'dzin mi gnas rtsal gyi 'char lugs yin //",
    "NG0363:473": "de ni kun bzang sku yi ngo bo la bzla yin //",
    "NG0363:474": "ma bu dbyer med kun la gnas pa yin //",
    "NG0363:475": "dpe ni nyi zla kha sbyor dgongs pas bstan pa yin //",
    "NG0363:476": "nyi ma ma la zla ba bu yi tshul du byung ba yin //",
    "NG0363:477": "de bzhin skye med ma la ye shes bu yi tshul du bstan pa yin //",
    "NG0363:478": "skye med nyi ma'i klong du zla ba lta bu'i ye shes zil gyis mnan //",
    "NG0363:479": "nyi ma phyed na zla ba gsal dang mi gsal rtsis gdab med //",
    "NG0363:480": "skye med dbyings na gnas pa rtogs dang ma rtogs med //",
    "NG0363:481": "zla ba gsal la nyi ma nye ba ma yin de dgongs sam //",
    "NG0363:482": "'du shes gsal la skye med nye ba ma yin ring *//",
    "NG0363:483": "skye med ye shes nyid kyis ye shes rgyang du 'phang *//",
    "NG0363:484": "'du shes dran pa'i chos la dgongs pa ma len",
    "NG0363:485": "zhig / 'du byed @#/ / nga yi chos la",
    "NG0363:486": "'du shes ma 'jug cig / byang chub sems kyi",
    "NG0363:487": "ro la myong bar ma byed cig / dmigs su",
    "NG0363:488": "med pa'i chos la dmigs pa ma 'jug cig /",
    "NG0363:489": "bla dgas tsam gyi chos la rtsol bas ma bsgrubs",
    "NG0363:490": "shig / chos nyid byang chub sems kyi rang bzhin",
    "NG0363:491": "chen po la // nges med rtsol bral sngon nas kun la khyab par shar //",
    "NG0363:492": "nga lung thos pas nges med dgongs pa da lta shar //",
    "NG0363:493": "phung po bor bas zhi ba mchog la phyin par 'gyur //",
    "NG0363:494": "lta ba khyung chen ldings pa'i dgongs pa la bzla'",
    "NG0363:495": "ba'i le'u ste dgu pa'o // // byang chub sems",
    "NG0363:496": "kun byed rgyal pos /",
    "NG0363:497": "khams gsum yongs grol gyi dgongs pa 'di gsungs so //",
    "NG0363:498": "'dod khams gzugs khams gzugs med khams su bstan pa yang *//",
    "NG0363:499": "chos nyid byang chub sems kyi ngo bor byung ba yin //",
    "NG0363:500": "gzugs med khams la gzung du ma mchis ngo bos stong *//",
    "NG0363:501": "'dzin med chos kyi sku ru ye nas bzhugs pa yin //",
    "NG0363:502": "'dod pa'i khams ni longs spyod sku ru bzhugs pa yin //",
    "NG0363:503": "nyid kyis nyid la longs spyod sems dpas dgongs lags sam //",
    "NG0363:504": "sems kyi longs spyod min pa ye nas yod mi srid //",
    "NG0363:505": "snga ma'i rgyags zad phyi ma'i rgyags la longs spyod bzhin //",
    "NG0363:506": "snga ma grol zhing phyi ma'i 'dod yon longs spyod yin //",
    "NG0363:507": "des 'dod khams longs spyod sku ru bstan pa yin //",
    "NG0363:508": "snang srid gzugs su shar ba byang chub sems kyi gzugs //",
    "NG0363:509": "gzugs la nges pa med pa sna tshogs sprul pa'i sku //",
    "NG0363:510": "sems nyid skye med gcig las sna tshogs 'byung bas na //",
    "NG0363:511": "med bzhin sna tshogs 'byung bas sprul sku yin pas gsungs //",
    "NG0363:512": "sprul sku yin min dran pa brtag par rigs so ang *//",
    "NG0363:513": "'khor dang myang 'das gnyis ka sprul pa 'dra ba la //",
    "NG0363:514": "'og ma rnams ni myang 'das sprul pas gsungs pa yin //",
    "NG0363:515": "skye med rtogs na sprul pa yon tan mnyam par gsungs //",
    "NG0363:516": "de bas khams gsum sku gsum dbyings su grol ba yin //",
    "NG0363:517": "gcig la ma yin kun la grol bas yongs grol yin //",
    "NG0363:518": "yongs na nam mkha'i khams su sprin dang na bun grol ba bzhin //",
    "NG0363:519": "skye med dbyings su khams gsum ngang gis grol ba yin //",
    "NG0363:520": "pha shi bu skye pha la bu yis rtsis med bzhin //",
    "NG0363:521": "snga grol phyis srid snga mas phyi ma'i gnyer sus byed //",
    "NG0363:522": "de bas srid gsum rnam dag mtshan ma rang sar",
    "NG0363:523": "dag / snga phyi re dogs mi byed kun bka'",
    "NG0363:524": "la gnas // 'dod chags zhe sdang gti mug gtan",
    "NG0363:525": "nas brlag / yul la 'das par go na yul",
    "NG0363:526": "snang ngang du rdzogs //",
    "NG0363:527": "dgongs pa'i mthar thug dgongs pa kun las 'das pa yin //",
    "NG0363:528": "yongs grol du la bzla' ba'i le'u ste bcu pa'o",
    "NG0363:529": "// // byang chub kyi sems kun byed rgyal pos",
    "NG0363:530": "/ blo thag bcad cing bstan pa gtan pa 'di gsungs so //",
    "NG0363:531": "kye sems dpa' chen po da nyon cig / chos",
    "NG0363:532": "nyid byang chub sems kyi rang bzhin spros pa @#/",
    "NG0363:533": "/ bcad pa ni /",
    "NG0363:534": "byang chub sems ni blo yis bsam pa min //",
    "NG0363:535": "bsams shing brtags pa'i chos ni rig byed ye shes yin //",
    "NG0363:536": "rang byung ye shes rang shar de la med pa na //",
    "NG0363:537": "blo yis bsams shing bsgoms pa'i chos la re ma",
    "NG0363:538": "'jog / chos rnams kun gyi thag ni byang chub",
    "NG0363:539": "sems su bcad // ma bltas ma bsgoms bsam pa med pas thag chod na //",
    "NG0363:540": "de la rang byung ye shes shar bas thag der bcad //",
    "NG0363:541": "chos sku dmigs su med par sems dpas blo thag chod //",
    "NG0363:542": "'dod yon longs sku yin par sems dpas blo thag chod //",
    "NG0363:543": "sems sprul sku yin par sems dpas blo thag chod //",
    "NG0363:544": "snang ba rang sems yin par sems dpas blo thag chod //",
    "NG0363:545": "sems la gnyis su med par bag chags sbyang du med //",
    "NG0363:546": "yul med rang gsal yin par sems dpas blo thag chod //",
    "NG0363:547": "thig le nyag gcig sems kyi rang bzhin yin mod kyang *//",
    "NG0363:548": "nyag gcig cir yang 'byung bas spang dang bsgrub ma byed //",
    "NG0363:549": "kun kyang yon tan mnyam par sems dpas blo thag chod //",
    "NG0363:550": "da ltar snang ba'i sgyu lus 'di kun sems dpas ji ltar dgongs //",
    "NG0363:551": "'byung ba'i cho 'phrul tsam du sems dpas dgongs mdzod la //",
    "NG0363:552": "sems ni bla med nam mkha' lta bur blo thag chod //",
    "NG0363:553": "kye sems dpa' chen po da dgongs shig / rtsa rgyud le'u lnga bcu rtsa bdun gsungs pa yang *//",
    "NG0363:554": "rang byung ye shes tshig tu bstan pa'i mdo lung yin //",
    "NG0363:555": "sems las rang byung ye shes gcig tu la zlos",
    "NG0363:556": "shig / phyi ma le'u bcu dang gnyis su gsungs",
    "NG0363:557": "pa yang *// rang byung ye shes bsam pas brtags pa yin //",
    "NG0363:558": "de yang rang byung gcig tu sems dpas la zlos",
    "NG0363:559": "shig / phyi ma'i phyi ma le'u bcu dang lnga",
    "NG0363:560": "ru gsungs pa yang *//",
    "NG0363:561": "rang byung ye shes rnal du 'jog par dgongs pa yin //",
    "NG0363:562": "sems dpa' rang byung ye shes gcig tu la zlos shig / thos pas ston pa'i lde mig dang *//",
    "NG0363:563": "bsams pas grol ba'i lde mig dang *//",
    "NG0363:564": "bsgoms pas 'byin pa'i lde mig gis //",
    "NG0363:565": "nges par gtan la phab pas na //",
    "NG0363:566": "sems dpas legs par thag chod cig / kye sems",
    "NG0363:567": "dpa' chen po da dgongs shig / la zlo gsang",
    "NG0363:568": "ba'i 'khor lo 'khor ba'i srog gcod 'di //",
    "NG0363:569": "sems dpa' rdo rje khyod la 'di gtad do //",
    "NG0363:570": "blo ldan skal ba can la 'di gsungs shig / dam med gsang sdom chur skyur gdungs pa dang *//",
    "NG0363:571": "srin po raka sha 'dre brdung mthu ngom dang *//",
    "NG0363:572": "rtag tu grong kha yugs sa'i glang rgan la //",
    "NG0363:573": "rdzogs ldan 'di 'dra'i dgongs pa mi bstan no //",
    "NG0363:574": "rgyud chen la zlo gsang ba'i 'khor lo zhes bya ba /",
    "NG0363:575": "dgongs pa klong nas shar ba'i mun sel rdzogs so //    // 'di thos sangs rgyas dgongs pa yin //",
    "NG0363:576": "'di bsgoms sangs rgyas dgongs pa thob //",
    "NG0363:577": "'di bsgoms sangs rgyas dgongs la gnas //",
    "NG0363:578": "e ma ho //"
}