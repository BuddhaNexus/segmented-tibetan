{
    "T01TD1171E:249a-0": "@249a # // rgya gar skad du /",
    "T01TD1171E:249a-1": "ma h'a pandi ta k'irti dhva dza sto tram /",
    "T01TD1171E:249a-2": "bod skad du /",
    "T01TD1171E:249a-3": "mkhas pa chen po grags pa rgyal mtshan la bstod pa /",
    "T01TD1171E:249a-4": "'jam pa'i dbyangs la phyag 'tshal lo //",
    "T01TD1171E:249a-5": "blo gros rgya mtshor tshig gi me tog snyan tshig ze'u 'brus rnam par spud pa bstod dbyangs kyi //",
    "T01TD1171E:249a-6": "phreng ba spel legs dag gis rab brgyus dri med chun pos gang gi mgul la brgyan gyur pa'i //",
    "T01TD1171E:249a-7": "blo gsal stong gis khyed kyi rang bzhin bsngags par gyur mod de lta na yang bdag rmongs pa //",
    "T01TD1171E:249a-8": "dad pa'i stobs kyis ji ltar nus bzhin cung zad bstod la mkhas pa rnams kyis bzod par gsol //",
    "T01TD1171E:249b-0": "sgyu ma'i phreng ba'i las @249b kyi tshul gyis rmongs gang srid pa'i chu gter du //",
    "T01TD1171E:249b-1": "bsod nams gru chag blo gros lus bying ba shes gnyen dam pas dor ba yi //",
    "T01TD1171E:249b-2": "lus can rnams la byang chub yan lag drug phrag gsum gyi gzhung lugs kyi //",
    "T01TD1171E:249b-3": "rlung drag gtsubs pa'i dba' rlabs 'thor bas dam pa'i go 'phang pha rol son ;",
    "T01TD1171E:249b-4": "/ grub pa dri med dge slong dge 'dun rig pa 'dzin pa'i sdom brtson dang //",
    "T01TD1171E:249b-5": "brtul zhugs grub la blo gros gsal ldan rtog ge'i dbang po'i tshogs rnams kyis //",
    "T01TD1171E:249b-6": "khyed kyi zhabs rdul rnyog pa med la rnam pa kun tu gtugs slad du //",
    "T01TD1171E:249b-7": "gangs can 'di na 'gran zlas dben par mngon du gyur bzhin kho bos 'tshal //",
    "T01TD1171E:249b-8": "dam pa khyod kyi legs bshad bsod nams sprin //",
    "T01TD1171E:249b-9": "dge ba'i lo tog 'phel ba'i char rgyun can //",
    "T01TD1171E:249b-10": "snyan pa'i 'brug sgra zab mo snyong sgrogs pas //",
    "T01TD1171E:249b-11": "skal ldan blo gros gnyid log rnam par bskul //",
    "T01TD1171E:249b-12": "khyod kyis chos sgrub gzhung mang 'chad pa dang //",
    "T01TD1171E:249b-13": "legs bshad rtsom dang kha don rgya chen dang //",
    "T01TD1171E:249b-14": "ting 'dzin dri med 'khor lo mchod pa'i tshul //",
    "T01TD1171E:249b-15": "rnam dag lta ba spyod lam dag pa dang //",
    "T01TD1171E:249b-16": "gsang sngags rgya mtsho'i tshul la nyer bsten pa //",
    "T01TD1171E:249b-17": "khyod kyi kun spyod de dag thams cad la //",
    "T01TD1171E:249b-18": "rgol ba gzhan gyis kun nas mi rdzi bas //",
    "T01TD1171E:249b-19": "gsang sngags 'dzin pa gzhan la sngon ma mthong //",
    "T01TD1171E:249b-20": "rnam pa sna tshogs rin chen rang bzhin dkon mchog gzhal med dpal ldan gtsug lag khang chen dang //",
    "T01TD1171E:249b-21": "dga' ston dam pa sa gsum la grags chags bral khyod ni dpal dang 'byor bas rab dge zhing //",
    "T01TD1171E:249b-22": "thub pa'i sku gzugs gsung rab dag pa rin chen las bsgrubs kun nas mdzad pa rgya che ba //",
    "T01TD1171E:249b-23": "khyod mtshungs ma mchis de slad bdag blo spro ba'i chu klung dbyar gyi mtsho bzhin rnam par 'phel //",
    "T01TD1171E:249b-24": "bsod nams dri med zla zer zil gnon byams pa'i 'od zer rab 'phros pas //",
    "T01TD1171E:249b-25": "nam mkha'i zla ba rnyog can des ni khyod kyi dpal rab ma bzod de //",
    "T01TD1171E:249b-26": "gzugs brnyan tshul gyis rgya mtsho'i klong du 'jug pa 'dod pa nyid snyam du //",
    "T01TD1171E:249b-27": "bdag gi blo gros de ltar sems pas mchog tu ngo mtshar skyes par gyur //",
    "T01TD1171E:249b-28": "gdud rgyud dri med yon tan rgya che ni //",
    "T01TD1171E:249b-29": "blo gros mtshungs med mkhas pas nyer bsten zhing //",
    "T01TD1171E:250a-0": "gzhan la phan dgongs phongs pa'i bsti gnas @250a * //",
    "T01TD1171E:250a-1": "sa ;",
    "T01TD1171E:250a-2": "/ mdzad pa rgya chen nye bar zhi ba can //",
    "T01TD1171E:250a-3": "khyod mtshungs ma mchis de slad dpe bral ba //",
    "T01TD1171E:250a-4": "khyed la rnam kun bstod par nus ma lags //",
    "T01TD1171E:250a-5": "'on kyang cung zad bstod pa'i spro ba dang //",
    "T01TD1171E:250a-6": "dge slong mkhas pa byang chub 'od zer gyis //",
    "T01TD1171E:250a-7": "rjes su gnang ba thob nas gang snang ba ;",
    "T01TD1171E:250a-8": "/ de bzhin 'di ni bdag gis gsal bar sbyar //",
    "T01TD1171E:250a-9": "mchog tu rma dbyung grags pa rgyal mtshan la //",
    "T01TD1171E:250a-10": "mkhas pa bde bar gshegs pa'i dpal bdag gis //",
    "T01TD1171E:250a-11": "legs par bstod la bsod nams gang yod pa //",
    "T01TD1171E:250a-12": "des ni 'gro kun bla ma la gus shog / bdag nyid chen po grags pa rgyal mtshan la bstod pa rgya gar gyi mkhan po su ga ta shr'i sa sbyar ba rdzogs so /",
    "T01TD1171E:250a-14": "// / rgya gar gyi mkhan po de nyid dang /",
    "T01TD1171E:250a-15": "sh'akya'i dge slong kun dga' rgyal mtshan dpal bzang pos bsgyur ba'o//"
}