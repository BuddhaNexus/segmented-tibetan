{
    "T06D4073:120b-0": "@120b # // rgya gar skad du /",
    "T06D4073:120b-1": "dhya na d'i pam n'a mo pa de sh'a /",
    "T06D4073:120b-2": "bod skad du /",
    "T06D4073:120b-3": "bsam gtan gyi sgron ma zhes bya ba'i man ngag",
    "T06D4073:120b-4": "/ bcom ldan 'das bde ba chen po la phyag",
    "T06D4073:120b-5": "'tshal lo // sdom ni /",
    "T06D4073:120b-6": "rnal 'byor zhi gnas rgyu dang grogs //",
    "T06D4073:120b-7": "sngon 'gro dmigs pa gtad pa'i thabs //",
    "T06D4073:120b-8": "rjes bya khams tshod gzung dang tshad //",
    "T06D4073:120b-9": "spyod lam sems dpas bcos pa'i thabs //",
    "T06D4073:120b-10": "yon tan rjes bya go rims dang //",
    "T06D4073:120b-11": "rnam dbye de sbyor 'bras bur bcas //",
    "T06D4073:120b-12": "de la zhi gnas kyi rnal 'byor pa gang zhe na /",
    "T06D4073:120b-13": "gang du gnyid shas chung ba dang /",
    "T06D4073:120b-14": "'dod chags la sogs pa'i nyon mongs pa shas chung ba dang /",
    "T06D4073:120b-15": "dge ba la mos pa dang /",
    "T06D4073:120b-16": "de'u dang bral ba dang /",
    "T06D4073:120b-17": "lung dang man ngag gi rjes su 'jug pa ste /",
    "T06D4073:120b-18": "ji skad du /",
    "T06D4073:120b-19": "nyon mongs tshogs bral sdom pa srung la mos //",
    "T06D4073:120b-20": "dge ba'i don la mos shing brjed pa med //",
    "T06D4073:120b-21": "bsgo ba'i tshig la nyan cing snyan par smra //",
    "T06D4073:120b-22": "mkhas pa zhi gnas don dang ldan par 'gyur //",
    "T06D4073:120b-23": "zhes 'byung ba dang /",
    "T06D4073:120b-24": "gzhan yang /",
    "T06D4073:120b-25": "sems ma 'khrugs dang nad dang bral //",
    "T06D4073:120b-26": "bsgo ba 'dzin cing kun tu gsong //",
    "T06D4073:120b-27": "zhes 'byung ba lta bu'o //",
    "T06D4073:120b-28": "de la zhi gnas dngos gang zhe na dmigs pa la 'dzin pa dang /",
    "T06D4073:120b-29": "sems kun tu gtod pa dang /",
    "T06D4073:120b-30": "nyon mongs pa nyung ba dang /",
    "T06D4073:120b-31": "bying ba dang /",
    "T06D4073:120b-32": "rgod pa snyoms pa dang /",
    "T06D4073:120b-33": "lhag mthong la phan par byed pa dang /",
    "T06D4073:120b-34": "sems dal par gyur pa dang /",
    "T06D4073:120b-35": "kun tu mi g-yo ba dang /",
    "T06D4073:120b-36": "bstan pa dang /",
    "T06D4073:120b-37": "zhi bar rab tu gnas pa ste /",
    "T06D4073:120b-38": "lung gzhan dag las /",
    "T06D4073:120b-39": "sdud par byed dang g-yo ba med //",
    "T06D4073:120b-40": "dal gyur ting 'dzin nyon mongs srungs //",
    "T06D4073:120b-41": "yon tan kun gyi rten du gyur //",
    "T06D4073:120b-42": "zhi gnas yon tan kun tu bde //",
    "T06D4073:120b-43": "zhes 'byung ba dang /",
    "T06D4073:120b-44": "sems dpa' chen po'i zhe gnas ni sems 'phro ba med pa'i ting nge 'dzin dang /",
    "T06D4073:120b-45": "sems las byung ba rnams so zhes 'byung ba dang /",
    "T06D4073:120b-46": "gzhan dag las /",
    "T06D4073:121a-0": "nyes pa lnga @121a * //",
    "T06D4073:121a-1": "spong ba ni sems las byung ba'i 'du byed brgyad do zhes 'byung ba lta bu'o //",
    "T06D4073:121a-2": "de la zhig nas kyi rgyu gang zhe na /",
    "T06D4073:121a-3": "gang zhi gnas skyed par byed cing zhi gnas la phan par byed pa rnams so //",
    "T06D4073:121a-4": "de dag kyang gang zhe na /",
    "T06D4073:121a-5": "'di lta ste /",
    "T06D4073:121a-6": "de bzhin gshegs pa'i lung dang de la brten pa dang /",
    "T06D4073:121a-7": "dmigs pa khyad par can dang /",
    "T06D4073:121a-8": "sun 'byin pa dang /",
    "T06D4073:121a-9": "gnyen po dang /",
    "T06D4073:121a-10": "gzhan mthong ba dang /",
    "T06D4073:121a-11": "thos pa dang /",
    "T06D4073:121a-12": "rang gis nyams su myong ba dang /",
    "T06D4073:121a-13": "gnas dang /",
    "T06D4073:121a-14": "yul dang dus dang zas dang skom dang grogs dang rten dang phrad pa dang bral ba dang /",
    "T06D4073:121a-15": "gtong pa dang 'dzin pa dang /",
    "T06D4073:121a-16": "yongs su sdud pa dang sems las byung ba'o //",
    "T06D4073:121a-17": "de la lung gis ji ltar 'gyur zhe na /",
    "T06D4073:121a-18": "theg pa chen po'i mdo'am rgyud dag las zhi gnas dang /",
    "T06D4073:121a-19": "de'i thabs dang /",
    "T06D4073:121a-20": "de'i yon tan brjod pa gang gis gang zhig 'phel bar 'gyur ba'i phyir ro //",
    "T06D4073:121a-21": "de la brten pas ji lta zhe na /",
    "T06D4073:121a-22": "bka' gang la gang gis brten nas gang la brten ba des de 'phel bar 'gyur ba'i phyir ro //",
    "T06D4073:121a-23": "de yang lung las sems dpa' chen po sgra gang",
    "T06D4073:121a-24": "la brten nas sems can dman pa la rtogs pa",
    "T06D4073:121a-25": "'byung ngo // rtogs pa la brten nas zhi gnas dang ldan par 'gyur ro //",
    "T06D4073:121a-26": "de la brten nas lhag mthong 'phel bar 'gyur ro //",
    "T06D4073:121a-27": "de la zung du 'brel ba'i ye shes 'byung bar 'gyur ro //",
    "T06D4073:121a-28": "sems dpa' chen po ngan song du byang chub sems",
    "T06D4073:121a-29": "dpa'i spyad pa spyod pa'i dus su sangs rgyas rnam",
    "T06D4073:121a-30": "par gzigs kyi sgra la brten nas bla na med",
    "T06D4073:121a-31": "pa yang dag par rdzogs pa'i byang chub tu mngon",
    "T06D4073:121a-32": "par rdzogs par sangs rgyas so zhes bya ba la",
    "T06D4073:121a-33": "sogs pa rgya cher gsungs so //",
    "T06D4073:121a-34": "dmigs pas ji lta bu zhe na /",
    "T06D4073:121a-35": "gang la gzhan las gyur pa'i dmigs pa yod pa ste /",
    "T06D4073:121a-36": "ji ltar rnam par bam pa dang /",
    "T06D4073:121a-37": "rnam par bsngos pa la brten nas mi sdug pa'i bsam gtan yongs su rdzogs par 'gyur ro //",
    "T06D4073:121a-38": "dus mtha'i me la sogs pa la brten nas zad",
    "T06D4073:121a-39": "par gyi ting nge 'dzin yongs su rdzogs par 'gyur",
    "T06D4073:121a-40": "ro zhes bya ba la sogs pa dang /",
    "T06D4073:121a-41": "rin po che sna lnga'i sku'i snang ba'i gnyen po",
    "T06D4073:121a-42": "dang bcas pas sku'i ting nge 'dzin yongs su rdzogs",
    "T06D4073:121a-43": "par 'gyur ro // rdul ba dang zhu ba'i stobs",
    "T06D4073:121a-44": "kyis thig le'i bsam gtan phun sum tshogs par 'gyur",
    "T06D4073:121b-0": "par 'gyur ro // ro // snang @121b ba'i 'od",
    "T06D4073:121b-1": "ces bya ba ni 'od kyi bsam gtan phun sum",
    "T06D4073:121b-2": "tshogs par 'gyur ro //",
    "T06D4073:121b-3": "nam mkha' dang ba la brten nas 'od gsal gyi",
    "T06D4073:121b-4": "ye shes phun sum tshogs par 'gyur ro zhes bya",
    "T06D4073:121b-5": "ba la sogs pa rgya cher gsungs so //",
    "T06D4073:121b-6": "gang 'dod pa'i yul de dam par 'gyur ro //",
    "T06D4073:121b-7": "sun 'byin pas ji ltar 'gyur zhe na 'di ltar",
    "T06D4073:121b-8": "'dod chags dang 'dod chags kyi yul la nyes pa",
    "T06D4073:121b-9": "dang chags su mi rung bar lta ste /",
    "T06D4073:121b-10": "dang po'i dus rjes su dran pa dang mtshungs par ldan pa dang /",
    "T06D4073:121b-11": "zla gzhan dang /",
    "T06D4073:121b-12": "dus phyis 'byung bas phyis rjes su dran pa dang /",
    "T06D4073:121b-13": "gtsang ba med pa dang /",
    "T06D4073:121b-14": "bdag med pa dang /",
    "T06D4073:121b-15": "rtag pa med pa dang /",
    "T06D4073:121b-16": "ro bro ba med pas gang 'dod pa rtse gcig tu 'gyur ro //",
    "T06D4073:121b-17": "lung gzhan las /",
    "T06D4073:121b-18": "dang po'i dus dang mtshungs ldan dang //",
    "T06D4073:121b-19": "zla gzhan phyis 'byung rjes dran pas //",
    "T06D4073:121b-20": "gti mug chags dang nyon mongs bral //",
    "T06D4073:121b-21": "ting 'dzin yon tan phun sum tshogs //",
    "T06D4073:121b-22": "zhes 'byung ba dang /",
    "T06D4073:121b-23": "gzhan las /",
    "T06D4073:121b-24": "rtag min rang dbang yod min dang /",
    "T06D4073:121b-25": "gzhan skyon gzhan la ldan gyur dang //",
    "T06D4073:121b-26": "rang gis rang gi yon tan nyid //",
    "T06D4073:121b-27": "'byor pa phun sum tshogs par 'gyur //",
    "T06D4073:121b-28": "zhes 'byung ba lta bu'o //",
    "T06D4073:121b-29": "gnyen pos ji lta bu zhe na /",
    "T06D4073:121b-30": "ma chags pa dang /",
    "T06D4073:121b-31": "zhes sdang med pa la sogs pas rang gi mi mthun pa'i phyogs sel bar 'gyur ro ;",
    "T06D4073:121b-32": "; de ci'i phyir zhe na /",
    "T06D4073:121b-33": "mi mthun pa dang /",
    "T06D4073:121b-34": "gnyen po dag lhan cig mi gnas pa'i phyir 'gal ba yin no //",
    "T06D4073:121b-35": "gal te de ltar na dge bar 'gyur ba gang",
    "T06D4073:121b-36": "lhan cig mi gnas par 'gyur ba'i phyir tha dad",
    "T06D4073:121b-37": "pa med par 'gyur ro zhe na /",
    "T06D4073:121b-38": "ma yin te phan tshun spangs pa'i phyir 'gal ba nyid do //",
    "T06D4073:121b-39": "de bas na chos dge ba nang tha dad pas gcig tu mi 'gyur ro //",
    "T06D4073:121b-40": "gzhan mthong bas ji ltar 'gyur zhe na /",
    "T06D4073:121b-41": "dmigs pa gsal ba dang bsam gtan dang ldan pa mthong na dad par 'gyur ro //",
    "T06D4073:121b-42": "gang la dad par gyur pa de las sems rtse gcig par 'gyur ro zhe'o //",
    "T06D4073:121b-43": "thos pas ji ltar 'gyur zhe na /",
    "T06D4073:121b-44": "de nyid bzhin no //",
    "T06D4073:121b-45": "rang gi nyams su myong bas ji ltar 'gyur zhe na /",
    "T06D4073:121b-46": "gang gis snga ma'i dus su zin pa dang /",
    "T06D4073:121b-47": "'gal ba dang /",
    "T06D4073:121b-48": "rab tu rdzogs pa dang mngon du gyur pas gang du gtad pa de 'phel bar 'gyur te /",
    "T06D4073:121b-49": "ji skad du /",
    "T06D4073:121b-50": "sems dpa' chen po gang gis de kho na nyid",
    "T06D4073:121b-51": "kyi bsam gtan yongs su rdzogs par 'dod pa des",
    "T06D4073:122a-0": "gang @122a * // lta ste / snga ma'i dus kyi dmigs pa rnam par gsal ba dang /",
    "T06D4073:122a-1": "yongs su rdzogs pa la brten nas bla na med pa'i thabs chen po thob par 'gyur ro //",
    "T06D4073:122a-2": "de ci'i phyir zhe na /",
    "T06D4073:122a-3": "snga ma'i dus kyi dmigs pa des phyi ma'i rkyen byed par 'gyur te /",
    "T06D4073:122a-4": "dang po ni rang gi dmigs pa la dran pa skye'o //",
    "T06D4073:122a-5": "de nas phyi ma la mngon du byed do zhes 'byung ba lta bu'o //",
    "T06D4073:122a-6": "gnas kyis ji ltar 'gyur zhe na /",
    "T06D4073:122a-7": "lung las /",
    "T06D4073:122a-8": "'di ltar rigs kyi bu'am /",
    "T06D4073:122a-9": "rigs kyi bu mo gang la la dag ting nge 'dzin nyams pa med pa 'dod pa dang /",
    "T06D4073:122a-10": "shes rab nyams pa med pa 'dod pa dang /",
    "T06D4073:122a-11": "rnam par grol ba nyams pa med pa thob par 'dod pas /",
    "T06D4073:122a-12": "thog ma nyid du ni yid du 'ong ba'i gnas la brten par bya'o //",
    "T06D4073:122a-13": "de ci'i phyir zhe na /",
    "T06D4073:122a-14": "gnas yongs su dag pas thog ma nyid du dmigs pa ma dag pa spong bar 'gyur ro //",
    "T06D4073:122a-15": "gang gi tshe dmigs pa ma dag pa spangs pas",
    "T06D4073:122a-16": "'dod chags la sogs pa nyon mongs pa spangs par",
    "T06D4073:122a-17": "'gyur ro // gang gi tshe nyon mongs pa spangs",
    "T06D4073:122a-18": "par gyur pa de'i tshe sems rtse gcig pa 'thob",
    "T06D4073:122a-19": "par 'gyur ro zhes bya ba la sogs pa rgya",
    "T06D4073:122a-20": "'gyur ro // cher gsungs so // yul gyis ji lta bu zhe na /",
    "T06D4073:122a-21": "rigs kyi bu sems can tsha ba'i nad dang ldan",
    "T06D4073:122a-22": "pa rnams kyis ni shin tu mtho par gyur pa",
    "T06D4073:122a-23": "dang / grang ba'i reg pa yod pa dang /",
    "T06D4073:122a-24": "tsan dan go shirsha dang /",
    "T06D4073:122a-25": "tsan dang sbrul gyi snying po can la sogs pa yod pa gang yul khams sam /",
    "T06D4073:122a-26": "'brog dgon pa'am /",
    "T06D4073:122a-27": "khams chen po la gnas na de'i nad thams cad zhi bar 'gyur ro //",
    "T06D4073:122a-28": "de bas na de'i bsam gtan dang cho ga phun sum tshogs par 'gyur te /",
    "T06D4073:122a-29": "'di ltar rin po che'i mdzod ces bya ba'i ting nge 'dzin dang /",
    "T06D4073:122a-30": "rin po che tog brtsegs pa zhes bya ba'i ting nge 'dzin dang /",
    "T06D4073:122a-31": "rin chen snang ba zhes bya ba'i ting nge 'dzin dang /",
    "T06D4073:122a-32": "rin chen snying po zhes bya ba la sogs pa'i",
    "T06D4073:122a-33": "ting 'dzin tshad med grangs med cing bgrang ba las",
    "T06D4073:122a-34": "'das pa thob par 'gyur ro zhes bya ba la",
    "T06D4073:122a-35": "sogs pa rgya cher gsungs so //",
    "T06D4073:122a-36": "dus kyis ji ltar 'gyur zhe na /",
    "T06D4073:122a-37": "'di lta ste /",
    "T06D4073:122a-38": "'di nas yun ring po ma lon par bsam gtan phun sum tshogs par 'dod na /",
    "T06D4073:122a-39": "nyi ma lnga'am /",
    "T06D4073:122b-0": "gcig @122b gi bar du yan lag yongs su sbyang ba dang /",
    "T06D4073:122b-1": "phung po'i rgyun rab tu 'phel ba zhes bya ba'i",
    "T06D4073:122b-2": "cho ga la gnas par bya'o zhes 'byung ba lta",
    "T06D4073:122b-3": "bu'o // zas kyis ji ltar 'gyur zhe na /",
    "T06D4073:122b-4": "rigs kyi bu'am rigs kyi bu mo gang la la dag la /",
    "T06D4073:122b-5": "zas kyi tshod shes pa dang zas kyi mtshan nyid shes pa dang /",
    "T06D4073:122b-6": "zas dang mthun pa'i lus shes pa des ji ltar",
    "T06D4073:122b-7": "zas la spyad pa bzhin du bsam gtan phun sum",
    "T06D4073:122b-8": "tshogs par 'gyur ro //",
    "T06D4073:122b-9": "de ci'i phyir zhe na /",
    "T06D4073:122b-10": "'di ltar zas la legs par brten pas ni lus bde bar 'gyur ro //",
    "T06D4073:122b-11": "de nas sems bde bar 'gyur ro //",
    "T06D4073:122b-12": "de nas ni bsam gtan phun sum tshogs par 'gyur ro zhes 'byung ba lta bu'o //",
    "T06D4073:122b-13": "zas la ji lta bar skom pa yang sbyar bar bya'o //",
    "T06D4073:122b-14": "grogs kyis ji ltar 'gyur zhe na /",
    "T06D4073:122b-15": "sems dpa' chen po'i bsam gtan dang ldan pa'i gang",
    "T06D4073:122b-16": "zag la la zhig bsam gtan la gnas par 'gyur",
    "T06D4073:122b-17": "zhing bsam gtan la bsngags pa brjod nas /",
    "T06D4073:122b-18": "bsam gtan gzungs su 'dzin par byed na /",
    "T06D4073:122b-19": "byis pa ma rabs kyi rjes su 'jug par mi byed na /",
    "T06D4073:122b-20": "bsam gtan de rang las byung snyam mam /",
    "T06D4073:122b-21": "gsol pa bcom ldan 'das de ni ma lags so //",
    "T06D4073:122b-22": "bka' stsal pa /",
    "T06D4073:122b-23": "gal te bsam gtan de gzhan las byung snyam mam /",
    "T06D4073:122b-24": "gsol pa /",
    "T06D4073:122b-25": "bcom ldan 'das de ni ma lags so //",
    "T06D4073:122b-26": "bka' stsal pa /",
    "T06D4073:122b-27": "sems dpa' chen po de de bzhin no //",
    "T06D4073:122b-28": "de de bzhin te /",
    "T06D4073:122b-29": "sems can de dag gi bsam gtan de ni rang las kyang byung ba ma yin no //",
    "T06D4073:122b-30": "gzhan las kyang byung ba ma yin te /",
    "T06D4073:122b-31": "rkyen gzhan la ltos shing rang gi sa bon las",
    "T06D4073:122b-32": "byung bar rig par bya'o zhes 'byung ba lta bu'o",
    "T06D4073:122b-33": "// grogs la ji ltar brten pa'ang de bzhin no //",
    "T06D4073:122b-34": "phrad pas ji ltar 'gyur zhe na /",
    "T06D4073:122b-35": "'di ltar lung dang phrad pa dang /",
    "T06D4073:122b-36": "rigs pa dang phrad pa dang /",
    "T06D4073:122b-37": "dge ba'i grogs po dang phrad pas kyang bsam gtan phun sum tshogs par 'gyur ro //",
    "T06D4073:122b-38": "bral bas ji ltar 'gyur zhe na /",
    "T06D4073:122b-39": "ji ltar 'gro ba bzang mo dang bral ba dang /",
    "T06D4073:122b-40": "sdig pa dang bral ba dang /",
    "T06D4073:122b-41": "dgra dang sbrul gdug pa dang /",
    "T06D4073:122b-42": "stag dang seng ge la sogs pa bsam gtan gyi dgrar gyur pa dang bral bar gyur pa'o //",
    "T06D4073:122b-43": "gtong bas ji lta bu zhe na /",
    "T06D4073:122b-44": "sbyin pa la sogs pa dge ba'i stobs kyis 'gyur ba'o //",
    "T06D4073:123a-0": "'dzin pas ji ltar 'gyur zhe @123a * //",
    "T06D4073:123a-1": "na /",
    "T06D4073:123a-2": "gang gi sdom pa dang /",
    "T06D4073:123a-3": "sdom pa'i bdag po dang /",
    "T06D4073:123a-4": "grogs dang gnas dang mthun par 'gyur pas so //",
    "T06D4073:123a-5": "sdud pas ji ltar 'gyur zhe na /",
    "T06D4073:123a-6": "bsdu ba'i dngos po bzhi la brten nas bsam gtan phun sum tshogs par 'gyur ro //",
    "T06D4073:123a-7": "sems las byung bas ji ltar 'gyur zhe na /",
    "T06D4073:123a-8": "dran pa dang mos pa la sogs pa dang ldan pas bsam gtan phun sum tshogs par 'gyur ro //",
    "T06D4073:123a-9": "'di la'ang kha cig ni dngos su'o //",
    "T06D4073:123a-10": "kha cig ni brgyud nas 'gyur te ci rigs su sbyar ro //",
    "T06D4073:123a-11": "de la zhi gnas kyi grogs gang zhe na /",
    "T06D4073:123a-12": "dmigs pa mngon du byed pa'i dus na gang gis de la phan par 'gyur ba thams cad do //",
    "T06D4073:123a-13": "sngon du 'gro ba gang zhe na /",
    "T06D4073:123a-14": "gang gis dang po stan bde ba la 'dug ste /",
    "T06D4073:123a-15": "skyil mo krung legs par bcas te /",
    "T06D4073:123a-16": "lus bsrang /",
    "T06D4073:123a-17": "sun 'byin pa dang /",
    "T06D4073:123a-18": "spro ba rnam pa gnyis bya ste /",
    "T06D4073:123a-19": "ae ma'o khams gsum kun gyi sems can 'di dag ni ci skad du /",
    "T06D4073:123a-20": "tshe rabs thog ma med pa nas nyon mongs pa'i 'ching ba dang ldan pa ste /",
    "T06D4073:123a-21": "de'i rgyu de'i rkyen gyis mtshams med pa'i sdug bsngal",
    "T06D4073:123a-22": "sna tshogs myong bar 'gyur ro zhes spong bar bsam",
    "T06D4073:123a-23": "par bya'o // gzhan yang bdag gi tshe rabs thog",
    "T06D4073:123a-24": "ma med pa'i dus nas don med pa'i las kyis",
    "T06D4073:123a-25": "par bya'o // bcings pa ste / ji skad du /",
    "T06D4073:123a-26": "mi rtag lus 'di'i don gyi phyir //",
    "T06D4073:123a-27": "sdig dang don med las rnams byas //",
    "T06D4073:123a-28": "lus dang sems bral so so nas //",
    "T06D4073:123a-29": "khyed kyis ci ste thang du gso //",
    "T06D4073:123a-30": "dge bral thabs ni sna tshogs pas //",
    "T06D4073:123a-31": "phung po'i don phyir las rnams byas //",
    "T06D4073:123a-32": "'bras bu bya dang khyi sbyang zas //",
    "T06D4073:123a-33": "bdag la dgos pa med du zad //",
    "T06D4073:123a-34": "ces pa 'di dag gi don yang bsam par bya'o ;",
    "T06D4073:123a-35": "; gzhan yang /",
    "T06D4073:123a-36": "bdag lus gcig min phyi nang gnyis dang ldan //",
    "T06D4073:123a-37": "nang grol don snying pags pa gzugs dang mgo //",
    "T06D4073:123a-38": "re re cha yis phye bas snying po med //",
    "T06D4073:123a-39": "de phyir lus la mkhas pa su zhig chags //",
    "T06D4073:123a-40": "zhes pa dang /",
    "T06D4073:123a-41": "khams gsum gcig min snod dang bcud du ldan //",
    "T06D4073:123a-42": "re re cha yis phye bas bsam mi khyab //",
    "T06D4073:123a-43": "phra rab rdul la dngos po ci yang med /",
    "T06D4073:123a-44": "de phyir phyir rol gcig dang du ma bral //",
    "T06D4073:123a-45": "zhes pa 'di yang bsam par bya'o //",
    "T06D4073:123a-46": "gzhan yang /",
    "T06D4073:123a-47": "de nas bdag ni 'bras bu can //",
    "T06D4073:123a-48": "'jig rten dge ba thams cad kyis //",
    "T06D4073:123a-49": "bsam gtan dge pa'i char mi 'gro //",
    "T06D4073:123b-0": "de @123b phyir bdag ni dbugs 'byin 'gyur //",
    "T06D4073:123b-1": "zhes pa 'di yang bsams te /",
    "T06D4073:123b-2": "'di yang sngon du 'gro ba'o //",
    "T06D4073:123b-3": "de la zhi gnas kyi dmigs pa gang zhe na yid kyi rnam par shes pa dang /",
    "T06D4073:123b-4": "ting nge 'dzin dang /",
    "T06D4073:123b-5": "sems las byung ba dge ba gzhan gyi yul du gyur pa'o //",
    "T06D4073:123b-6": "dmigs pa la gtang ba'i thabs gang zhe na /",
    "T06D4073:123b-7": "gang gis de'i rnam pa la sems lhan ner 'jog pa'o /",
    "T06D4073:123b-9": "// / sdom ni /",
    "T06D4073:123b-10": "sngon 'gro grogs dang dus dang mthong //",
    "T06D4073:123b-11": "spyi dang bye brag dmigs pa bzhi'i //",
    "T06D4073:123b-12": "mtshan ma dmigs gzhan gtong dang bstod //",
    "T06D4073:123b-13": "bcings dang sun 'byin tshogs rdzogs pa'o //",
    "T06D4073:123b-14": "de la sngon du 'gro ba dang bcas pas sems bzung ba'ang yod de /",
    "T06D4073:123b-15": "gang gis sngon du 'gro ba legs par spyad pas 'di la rtse gcig tu 'gyur ba'o //",
    "T06D4073:123b-16": "grogs kyi bye brag gis sems bzung ba yang yod de /",
    "T06D4073:123b-17": "dmigs pa gang la ting nge 'dzin gyi yul du",
    "T06D4073:123b-18": "byed pa'i dus su sems las byung ba dran pa",
    "T06D4073:123b-19": "la sogs pas sems legs par gnas par 'gyur ba'o",
    "T06D4073:123b-20": "// dus kyi bye brag gis sems bzung ba'ang yod de /",
    "T06D4073:123b-21": "gang du dus legs par gnas pa ste /",
    "T06D4073:123b-22": "ji ltar chu tshod drug cha nas bzung ba'o //",
    "T06D4073:123b-23": "gzhan mthong ba'i bye brag gis sems bzung ba'ang yod de /",
    "T06D4073:123b-24": "'dod pa'i bya ba'i yul gang legs par 'gyur sngar mthong ba'i stobs kyis phyis dmigs par 'gyur ba'o //",
    "T06D4073:123b-25": "dmigs pa spyis spyi la sems bzung ba'ang yod de /",
    "T06D4073:123b-26": "ting nge 'dzin gang gis sku la sogs pa thams cad yul du byas nas /",
    "T06D4073:123b-27": "thams cad gsal bar 'gyur ba'o //",
    "T06D4073:123b-28": "dmigs pa spyis bye brag la sems bzung ba'ang yod de /",
    "T06D4073:123b-29": "spyi gtad pas gsal pa gang la rtse gcig tu 'gyur pa'o //",
    "T06D4073:123b-30": "dmigs pa bye brag gis spyi la sems bzung ba'ang yod de /",
    "T06D4073:123b-31": "sla bar gyur pa gcig la sems bzung bas phyis gzhan gsal bar 'gyur ba'o //",
    "T06D4073:123b-32": "bye brag gis bye brag la sems bzung ba'ang yod de /",
    "T06D4073:123b-33": "gang la gtad pa de nyid gsal bar 'gyur ba'o //",
    "T06D4073:123b-34": "mtshan mas sems bzung ba'ang yod de /",
    "T06D4073:123b-35": "gang rdo rje dang rin po che dang /",
    "T06D4073:123b-36": "'khor lo la sogs pa rgyan gsal bas der 'gyur ro //",
    "T06D4073:123b-37": "dmigs pa gzhan gyis gzhan la sems bzung ba'ang yod de /",
    "T06D4073:124a-0": "'di ltar khams gsum @124a * //",
    "T06D4073:124a-1": "dag pas 'gyur ba dang /",
    "T06D4073:124a-2": "bdag dag pas 'gyur ba ni dag pa'i stobs kyis so //",
    "T06D4073:124a-3": "'dod chags dang zhe sdang dang bral bar 'gyur ba ni spangs pas 'gyur ba'o //",
    "T06D4073:124a-4": "rlung gyen du 'gro ba dang /",
    "T06D4073:124a-5": "sna sgo g-yas su 'gro ba dang /",
    "T06D4073:124a-6": "g-yon du 'gro ba dag las 'byung ba la sogs pa'i rim pa dang /",
    "T06D4073:124a-7": "snying ga dang lte ba dang gsang ba'i gnas su slob pa ni dul nas 'dzin pa'o //",
    "T06D4073:124a-8": "gtong ba'i bye brag gis sems bzung ba'ang yod de //",
    "T06D4073:124a-9": "gsal bar gyur na btang bas de yongs su gsal bar 'gyur ba'o //",
    "T06D4073:124a-10": "kun tu bstod pa'i bye brag gis sems bzung ba'ang yod de /",
    "T06D4073:124a-11": "bying bar gyur na sems pa stod pas gsal bar 'gyur ba'o //",
    "T06D4073:124a-12": "gting du bcings pas sems bzung ba'ang yod de /",
    "T06D4073:124a-13": "sems rgod par gyur na gang gi bcings bas gsal bar 'gyur ba'o //",
    "T06D4073:124a-14": "sun 'byin pas sems bzung ba'ang yod de /",
    "T06D4073:124a-15": "'jig rten gyi las la nyes par shes pa spangs te /",
    "T06D4073:124a-16": "sems rtse gcig par 'gyur pa'o //",
    "T06D4073:124a-17": "tshogs yongs su rdzogs pas sems bzung ba'ang yod de /",
    "T06D4073:124a-18": "gang gis sangs rgyas thams cad la phyag 'tshal ba",
    "T06D4073:124a-19": "dang mchod pa la sogs pa'i dge ba'i stobs kyis",
    "T06D4073:124a-20": "gang la dmigs te gsal bar 'gyur ba'o //",
    "T06D4073:124a-21": "gzhan yang /",
    "T06D4073:124a-22": "kha dog dbyibs dang grangs dang tshad //",
    "T06D4073:124a-23": "yongs rdzogs de yis de dag 'grub //",
    "T06D4073:124a-24": "ce'o //",
    "T06D4073:124a-25": "de nas rjes su bya ba'i cho ga bshad par bya ste /",
    "T06D4073:124a-26": "sdom ni /",
    "T06D4073:124a-27": "nyams su myong rtog de la gang dmigs dang //",
    "T06D4073:124a-28": "bying dang rgod rtog de la gnas byed dang //",
    "T06D4073:124a-29": "rang la rab spro bsngo la yi rang dang /",
    "T06D4073:124a-30": "lus ngag nyams lta 'di dag rjes su byed //",
    "T06D4073:124a-31": "de la nyams su myong ba'i rtog pa gang zhe na /",
    "T06D4073:124a-32": "gang gis bdag gi gsal ba dang /",
    "T06D4073:124a-33": "yongs su rdzogs pa ji ltar gnas par rtog go //",
    "T06D4073:124a-34": "de la gang dmigs pa rtog ce na /",
    "T06D4073:124a-35": "'di ltar nyon mongs pa dang bcas pa'i sems sam /",
    "T06D4073:124a-36": "de las gzhan pa'i sems kyis rtog go //",
    "T06D4073:124a-37": "bying ba ji ltar rtog ce na /",
    "T06D4073:124a-38": "sems myal myal por 'dug pa dang /",
    "T06D4073:124a-39": "gnyid kyis non pa lta bur 'dug pa dang /",
    "T06D4073:124a-40": "bsam gtan dang gnyid dbye ba med par 'dug pa'o //",
    "T06D4073:124a-41": "rgod pa ji ltar rtog ce na /",
    "T06D4073:124a-42": "sems gnyis 'dzin du gnas pa dang /",
    "T06D4073:124b-0": "@124b nyon mongs pa'i yul la rab tu 'phro ba'o //",
    "T06D4073:124b-1": "de la gnas pa gang zhe na /",
    "T06D4073:124b-2": "ro myang ba dang /",
    "T06D4073:124b-3": "zhi bar shes pa'o //",
    "T06D4073:124b-4": "rang la rab tu spro pa ji lta bu zhe na /",
    "T06D4073:124b-5": "rang gi bsam gtan 'di mchog tu gyur pa'o //",
    "T06D4073:124b-6": "'di ni yang dag pa'i snyam du'o //",
    "T06D4073:124b-7": "bsngo bas ji lta bu zhe na /",
    "T06D4073:124b-8": "bsam gtan gyi dge ba'i rtsa ba 'dis /",
    "T06D4073:124b-9": "'gro ba thams cad sangs rgyas par gyur cig pa'o //",
    "T06D4073:124b-10": "yi rang bas ji lta bu zhe na /",
    "T06D4073:124b-11": "sems can gzhan pa dag pa bsam gtan dang ldan pa la yi rang ba'o //",
    "T06D4073:124b-12": "lus kyi nyams la lta ba ji lta bu zhe na /",
    "T06D4073:124b-13": "lus ngag la bsam gtan phan pa'am /",
    "T06D4073:124b-14": "de las gzhan du phan par gyur pa rtag pa ste /",
    "T06D4073:124b-15": "smra ba dang sems pa la yang de bzhin no //",
    "T06D4073:124b-16": "khams kyi tshod bzung ba ji lta bu zhe na /",
    "T06D4073:124b-17": "gang du bsam gtan de khams la gnod par 'gyur ba de srid du /",
    "T06D4073:124b-18": "thun thud dus gnas par bya'o //",
    "T06D4073:124b-19": "gang du khams la gnod pa med pa de srid",
    "T06D4073:124b-20": "du bsring zhing nyung du nyung dus gnas par bya'o",
    "T06D4073:124b-21": "// bsgom pa'i tshad gang zhig ce na /",
    "T06D4073:124b-22": "rnam pa gnyis te /",
    "T06D4073:124b-23": "goms pa'i tshad dang /",
    "T06D4073:124b-24": "mthar phyin pa'i tshad do //",
    "T06D4073:124b-25": "gang gis dmigs pa rtsol bas gsal ba dang /",
    "T06D4073:124b-26": "rnam pa gzhan du bsgyur nus pa'o //",
    "T06D4073:124b-27": "yang ji ltar snang ba rang gi bsam gtan las gzhan du mi snang ba'o //",
    "T06D4073:124b-28": "spyod lam ji lta bu zhe na /",
    "T06D4073:124b-29": "de ni rnam pa gsum ste /",
    "T06D4073:124b-30": "las dang po pa'i spyod lam dang /",
    "T06D4073:124b-31": "bar ma'i spyod lam dang /",
    "T06D4073:124b-32": "tshad du phyin pa'i spyod lam mo //",
    "T06D4073:124b-33": "las dang po pa'i spyod lam gang zhe na /",
    "T06D4073:124b-34": "dang po dus kyi rnal 'byor pas /",
    "T06D4073:124b-35": "nad par nyi ma ri la gnas pa'i dus su bsam gtan byas te /",
    "T06D4073:124b-36": "de nas zas legs par bza' ba dang /",
    "T06D4073:124b-37": "skom legs par btung ba dang /",
    "T06D4073:124b-38": "las drag po la sogs pa spang ba dang /",
    "T06D4073:124b-39": "gzugs la sogs pa yun ring du lta ba spang bar bya'o //",
    "T06D4073:124b-40": "gzhan yang tha mal par gnas par bya'o //",
    "T06D4073:124b-41": "gzhan yang bdag nyid kyi lus ngag gi spyod lam ci bde bar gnas par bya ste /",
    "T06D4073:124b-42": "'di ni las dang po pa'i spyod lam mo //",
    "T06D4073:124b-43": "rnal 'byor par ma'i spyod lam gang zhe na /",
    "T06D4073:124b-44": "gang gis snang ba thams cad lha'i dkyil 'khor du gnas pa dang /",
    "T06D4073:124b-45": "snang ba nyid sgyu ma tsam du gnas pa dang /",
    "T06D4073:125a-0": "gong ma tsam nyid sgyu ma tsam @125a * //",
    "T06D4073:125a-1": "du gnas pa ste /",
    "T06D4073:125a-2": "lung las /",
    "T06D4073:125a-3": "rnal 'byor mos pa'i sa la gnas //",
    "T06D4073:125a-4": "gong du gyur pa'i spyod lam ni //",
    "T06D4073:125a-5": "snang ba'i dngos po brdzun par 'dzin //",
    "T06D4073:125a-6": "de nyid gzhan du bzlog pa dang //",
    "T06D4073:125a-7": "gzhan gyur dngos po sgyu mar blta //",
    "T06D4073:125a-8": "yon tan dam pa thob par 'gyur //",
    "T06D4073:125a-9": "zhes 'byung ba lta bu'o //",
    "T06D4073:125a-10": "rnal 'byor pa mchog gi spyod lam gang zhe na //",
    "T06D4073:125a-11": "gang gi sngon du snang ba'i log pa'i sgyu ma tsam dang /",
    "T06D4073:125a-12": "stong pa nyid du blta ste /",
    "T06D4073:125a-13": "sems can gyis brtags pa du spyod do //",
    "T06D4073:125a-14": "de ni lung las /",
    "T06D4073:125a-15": "rang snang gzhan la snang ba do //",
    "T06D4073:125a-16": "dngos po lha'i dkyil 'khor yang snang ba tsam du shes te /",
    "T06D4073:125a-17": "de la'ang ma chags bzhin du spyod do //",
    "T06D4073:125a-18": "de ni lung las /",
    "T06D4073:125a-19": "rang snang gzhan la snang ba kun //",
    "T06D4073:125a-20": "snang ba 'khrul pa tsam du gnas //",
    "T06D4073:125a-21": "zhen pa med bzhin kun tu spyod //",
    "T06D4073:125a-22": "de la dngos grub mchog dang ldan //",
    "T06D4073:125a-23": "zhes 'byung ba lta bu'o //",
    "T06D4073:125a-24": "de la dus kyi spyod lam gzhan yang gsungs pa /",
    "T06D4073:125a-25": "gang gis zas dang skom dag ni //",
    "T06D4073:125a-26": "kun tu bdud rtsi'i longs spyod che /",
    "T06D4073:125a-27": "'chi nyal stong pa nyid du gnas //",
    "T06D4073:125a-28": "langs pa'i dus su rang lha nyid //",
    "T06D4073:125a-29": "kun tu bde ba nyid la gnas //",
    "T06D4073:125a-30": "mthong ba'i chos la mya ngan 'da' //",
    "T06D4073:125a-31": "zhes pa la sogs pa gsungs pa lta bu'o //",
    "T06D4073:125a-32": "sems nyams du zhen //",
    "T06D4073:125a-33": "sdom ni /",
    "T06D4073:125a-34": "myur dang dal dang brtan pa dang /",
    "T06D4073:125a-35": "sra dang snyi dang thogs pa dang /",
    "T06D4073:125a-36": "snyam sems pa dang rgya che zab //",
    "T06D4073:125a-37": "de bzhin rtags ni rnam pa lnga //",
    "T06D4073:125a-38": "de la myur zhes bya ba ni shes pa chu 'bab pa lta bur snang ba'o //",
    "T06D4073:125a-39": "da la zhes bya ba ni chu klung bzhin no ;",
    "T06D4073:125a-40": "; brtan pa zhes bya ba ni mtsho gting bzhin no //",
    "T06D4073:125a-41": "sra ba zhes bya ba ni dmigs pa thogs can du gyur pa'o //",
    "T06D4073:125a-42": "snyi ba zhes bya ba ni de las bzlog pa'o //",
    "T06D4073:125a-43": "dang po snyi la de nas sra na thogs pa'o //",
    "T06D4073:125a-44": "snyam sems pa ni snyam sems pa dang /",
    "T06D4073:125a-45": "ring ba snyam sems pa dang /",
    "T06D4073:125a-46": "nga la bsnyam sems pa dang /",
    "T06D4073:125a-47": "brel ba snyam sems pa dang /",
    "T06D4073:125a-48": "zin pa snyam sems pa dang /",
    "T06D4073:125a-49": "ma zin pa snyam sems pa dang /",
    "T06D4073:125a-50": "sangs rgyas pa snyam sems pa dang /",
    "T06D4073:125a-51": "mi snyam pa sems pa dang /",
    "T06D4073:125a-52": "gzhan du phyin pa snyam sems pa dang /",
    "T06D4073:125a-53": "ma phyin pa snyam sems pa dang /",
    "T06D4073:125b-0": "kun bde ba @125b snyam sems pa dang /",
    "T06D4073:125b-1": "mi bde ba snyam sems pa'o //",
    "T06D4073:125b-2": "rgya che ba ni shes pa nam mkha' lta bur gyur pa'o //",
    "T06D4073:125b-3": "zab pa ni mtsho gting lta bu'o //",
    "T06D4073:125b-4": "rtags rnam pa lnga na /",
    "T06D4073:125b-5": "smig rgyu du ba lta bu'o //",
    "T06D4073:125b-6": "srin bu me khyer mar me bzhin //",
    "T06D4073:125b-7": "lnga pa nam mkha' lta bu bzhin //",
    "T06D4073:125b-8": "'di la dmigs pa'i bye brag dang //",
    "T06D4073:125b-9": "dmigs pa po'i bye brag dang /",
    "T06D4073:125b-10": "de las gzhan pa'i bye brag gis gzhag go //",
    "T06D4073:125b-11": "de la bcos pa'i thabs gang zhe na /",
    "T06D4073:125b-12": "sdom ni /",
    "T06D4073:125b-13": "zas dang skom dang gnas la sogs //",
    "T06D4073:125b-14": "dor ba dang ni blang ba dang //",
    "T06D4073:125b-15": "ring thung rtsol bcas rtsol med dang //",
    "T06D4073:125b-16": "rang las bzlog pa'i rnam pa'o //",
    "T06D4073:125b-17": "de la zas skom la sogs pa ji lta bu zhe na /",
    "T06D4073:125b-18": "gong du bshad pa bzhin no //",
    "T06D4073:125b-19": "dor bas ji lta bu zhe na //",
    "T06D4073:125b-20": "sems nyams mi bde ba'o //",
    "T06D4073:125b-21": "blang bas ji lta bu zhe na /",
    "T06D4073:125b-22": "bde ba dang po bas tha ma bde ba'o //",
    "T06D4073:125b-23": "ring bas ji lta bu zhe na /",
    "T06D4073:125b-24": "gang shin tu gsal ba brtan pa'o //",
    "T06D4073:125b-25": "thung bas ji lta bu zhe na /",
    "T06D4073:125b-26": "gsal ba brtan pa'i dus so //",
    "T06D4073:125b-27": "rtsol ba dang bcas pas ji lta bu zhe na /",
    "T06D4073:125b-28": "ma yengs par gtong ba'o //",
    "T06D4073:125b-29": "de las bzlog pa ni rtsol ba med pa'o //",
    "T06D4073:125b-30": "rang las bzlog pa ji lta bu zhe na /",
    "T06D4073:125b-31": "myur bar gnas pa ni dal bar byed do //",
    "T06D4073:125b-32": "dal ba las brtan pa 'byung ngo //",
    "T06D4073:125b-33": "brtan pa dman pa ni myur bar byed do //",
    "T06D4073:125b-34": "sra ba ni snyi bar byed do zhes bya ba la sogs pa shes par bya'o //",
    "T06D4073:125b-35": "de la bsam gtan gyi yon tan gang zhe na /",
    "T06D4073:125b-36": "gang du rang gi spyi dmigs pa gsal bar 'gyur ba dang /",
    "T06D4073:125b-37": "de las gzhan pa'i dmigs pa 'phel bar byed pa dang /",
    "T06D4073:125b-38": "mi dge ba'i sa bon ma skyes pa mi skyes pa dang /",
    "T06D4073:125b-39": "skyes pa nyams par byed pa dang /",
    "T06D4073:125b-40": "dge ba'i sa bon ma skyes pa skyed pa dag /",
    "T06D4073:125b-41": "skyes pa 'phel bar byed pa dang /",
    "T06D4073:125b-42": "ngan song gi skye ba dang bral ba dang /",
    "T06D4073:125b-43": "de'i sdug bsngal dang bral ba dang /",
    "T06D4073:125b-44": "bsnyen gnas kyi yon tan te /",
    "T06D4073:125b-45": "dge slong gi bar gyi yon tan dang ldan pa dang /",
    "T06D4073:125b-46": "ye shes kyi bar gyi yon tan dang ldan pa dang /",
    "T06D4073:125b-47": "phyogs mtshams su snyan pa 'thob pa dang /",
    "T06D4073:125b-48": "tshogs la bag 'khums pa med pa dang /",
    "T06D4073:125b-49": "mngon par shes pa nyams pa med pa thob pa dang /",
    "T06D4073:125b-50": "gzhan dang ba dang /",
    "T06D4073:125b-51": "'jug par byed pa dang /",
    "T06D4073:126a-0": "mdor na bcom ldan 'das kyis @126a * //",
    "T06D4073:126a-1": "yon tan gyi tshogs dpag tu med pa gsungs pa de bsam gtan gyi yon tan te /",
    "T06D4073:126a-2": "ci skad du /",
    "T06D4073:126a-3": "bskal pa stong du sbyin pa'i bsod nams kyis //",
    "T06D4073:126a-4": "skad cig mnyam par gzhag pa char mi 'gro //",
    "T06D4073:126a-5": "ye shes yon tan dpag med sogs pa'i phyir //",
    "T06D4073:126a-6": "dgon par sems bsdus bla med yon tan blang //",
    "T06D4073:126a-7": "zhes 'byung ba lta bu'o //",
    "T06D4073:126a-8": "go rims gang zhe na /",
    "T06D4073:126a-9": "dang po phyi rol gyi dmigs pa rags pa la 'jog pa'o //",
    "T06D4073:126a-10": "de nas ni phra ba shin tu phra ba la 'jog pa'o //",
    "T06D4073:126a-11": "de nas ni stong pa nyid la mngon du byed pa'o //",
    "T06D4073:126a-12": "de'i rjes su bya ba'ang 'di ltar stong pa nyid kyi ting nge 'dzin bsgom pa'o //",
    "T06D4073:126a-13": "de las langs nas bsam gtan dang po'i ting nge",
    "T06D4073:126a-14": "'dzin sgom mo zhes bya ba la sogs pa gsungs",
    "T06D4073:126a-15": "so // rnam par dbye ba gang zhe na /",
    "T06D4073:126a-16": "'di ltar zhi gnas ni rnam pa gsum ste /",
    "T06D4073:126a-17": "slob pa'i zhi gnas dang /",
    "T06D4073:126a-18": "goms pa'i zhi gnas dang ;",
    "T06D4073:126a-19": "mngon du gyur pa'i zhi gnas te /",
    "T06D4073:126a-20": "rtsol ba byas kyang mi gsal ba dang /",
    "T06D4073:126a-21": "ma byas kyang mi gsal ba dang /",
    "T06D4073:126a-22": "byas na gsal ma byas na mi gsal ba dang /",
    "T06D4073:126a-23": "gnyi gar gsal ba dang go rims bzhin no //",
    "T06D4073:126a-24": "lhag mthong gang zhe na /",
    "T06D4073:126a-25": "rgyu'i lhag mthong dang /",
    "T06D4073:126a-26": "slob pa dang mngon du gyur pa ste /",
    "T06D4073:126a-27": "yongs su rtog pa dang /",
    "T06D4073:126a-28": "brtags pa yang nas yang du byed pa dang /",
    "T06D4073:126a-29": "ci lta bur rig pa'o //",
    "T06D4073:126a-30": "de'i sbyor ba gang zhe na /",
    "T06D4073:126a-31": "zhi gnas dang lhag mthong gnyis su med pa'o //",
    "T06D4073:126a-32": "de'i 'bras bu gang zhe na /",
    "T06D4073:126a-33": "yon tan gyi phyogs gcig pa'o //",
    "T06D4073:126a-34": "gang zag zhi gnas dang ldan pa la /",
    "T06D4073:126a-35": "gang gis ci ltar yongs su rtog ce na /",
    "T06D4073:126a-36": "'di ltar rtags la brten nas yongs su brtags te /",
    "T06D4073:126a-37": "'di ltar de'i rtags ni gang gis kun tu khro ba med pa dang /",
    "T06D4073:126a-38": "zhe sdang med pa dang /",
    "T06D4073:126a-39": "nga rgyal med pa dang /",
    "T06D4073:126a-40": "rdzas dang yul dang gnyin [*gnyen?] 'dun la chags pa med pa dang /",
    "T06D4073:126a-41": "ting nge 'dzin dang ldan pa gzhan la yi rang ba'i sems dang ldan pa dang /",
    "T06D4073:126a-42": "dgon pa dang du len pa dang /",
    "T06D4073:126a-43": "gzhan la dgon pa'i bsngags pa dang /",
    "T06D4073:126a-44": "dgon pa dang du len pa la yon tan brjod pa dang /",
    "T06D4073:126a-45": "tshogs kyi nang na mi gnas shing de la skyon du lta ba dang /",
    "T06D4073:126b-0": "sdig pa'i grogs po mi bsten @126b pa dang /",
    "T06D4073:126b-1": "dge ba'i grogs po dang du len pa dang /",
    "T06D4073:126b-2": "bsam gtan yun ring ba dang /",
    "T06D4073:126b-3": "lus la gnod pa med pa dang lus kyis spyod lam drag po mi byed pa dang /",
    "T06D4073:126b-4": "lus kyi mi dge ba med pa dang /",
    "T06D4073:126b-5": "ngag gis smra ba drag po mi byed pa dang /",
    "T06D4073:126b-6": "sems mi dge ba'i bsam pa med pa dang /",
    "T06D4073:126b-7": "don med pa'i g-yeng ba la mi sems pa dang /",
    "T06D4073:126b-8": "'dus byas kyi dge ba ched du mi byed pa dang /",
    "T06D4073:126b-9": "grogs ci yang mi 'gog pa dang /",
    "T06D4073:126b-10": "zas la 'dun pa med pa la sogs pa dang /",
    "T06D4073:126b-11": "bab chol gyi las mi byed pa dang /",
    "T06D4073:126b-12": "khe dang re ba med pa dang /",
    "T06D4073:126b-13": "rtsod pa med pa dang /",
    "T06D4073:126b-14": "le lo med pa dang bsam gtan gyi las las gzhan spro ba dang du mi byed pa dang /",
    "T06D4073:126b-15": "tshul 'chos dang kha gsag dang /",
    "T06D4073:126b-16": "sgyu dang g-yo la sogs pa dang bral ba ni zhi gnas kyi rtags su shes par bya'o //",
    "T06D4073:126b-17": "lhag mthong gi rtags ni mngon par shes pa la sogs pa'o //",
    "T06D4073:126b-18": "'di ni re zhig bsam gtan gyi cho ga'i thabs mdor bsdus pa'o //",
    "T06D4073:126b-19": "legs pa'i don chen kun ston rgyal ba yis ni legs gsungs pa //",
    "T06D4073:126b-20": "mi pham mgon pos ma nor ba la legs bkod rang gi blos //",
    "T06D4073:126b-21": "ljags kyi rtser ston ye shes spyan gyis gzigs te 'gro la phan don du //",
    "T06D4073:126b-22": "legs 'ongs ma nor don rnams ji ltar gsal bar bkod pa yin //",
    "T06D4073:126b-23": "'jig rten na ni blun po nor bu stor la 'gyod pa med pa bzhin //",
    "T06D4073:126b-24": "rmongs pa dag ni sdom bral bas ma gtan dag la mi gnas te /",
    "T06D4073:126b-25": "chos kyis khengs shing rang 'dod yul 'gyur mi dga' bag kyang med //",
    "T06D4073:126b-26": "dmyal khams na yang chos kyi snying po la smod bstan min te //",
    "T06D4073:126b-27": "rdzogs sangs rgyas kyis legs gsungs smad pa'i gang zag la /",
    "T06D4073:126b-28": "kun tu don ston ston smad gyur skye bo bdud du rig par bya //",
    "T06D4073:126b-29": "nyi mi'i dkyil 'khor pad mas kha bye ji bzhin du /",
    "T06D4073:126b-30": "legs gsungs snying po dpag med sangs rgyas spyod yul lo //",
    "T06D4073:126b-31": "bsam gtan gyi sgron ma zhes bya ba rnal 'byor",
    "T06D4073:126b-32": "pa mig gi snying po slob dpon 'phags pa thogs"
}