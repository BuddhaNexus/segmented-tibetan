{
    "T02D2783:151a-0": "@151a * // btsun pa spyan ras gzigs dbang phyug la phyag 'tshal lo //",
    "T02D2783:151a-1": "re zhig sngags pa blo gros dam pa phul du",
    "T02D2783:151a-2": "sbyangs pa dag gis zla ba rgyas pa'i tshe kha",
    "T02D2783:151a-3": "shar du bltas la btsun pa spyan ras gzigs dbang",
    "T02D2783:151a-4": "phyug yid la byed pa dang mi 'bral bas /",
    "T02D2783:151a-5": "thog mar skyabs su 'gro ba dang sems bskyed pa la mngon par brtson par bya'o //",
    "T02D2783:151a-6": "de'i 'og tu tshangs pa'i gnas padma la legs par",
    "T02D2783:151a-7": "gnas pa'i shes rab shin tu sbyangs pa yid la",
    "T02D2783:151a-8": "bya'o // me tog la sogs pa'i mchod pa dang /",
    "T02D2783:151a-9": "'phags pa dgyes pa'i tshigs su bcad pas bstod pa dang //",
    "T02D2783:151a-10": "sngar byas pa la 'gyod pas sdig pa bshags pa",
    "T02D2783:151a-11": "la sogs pa ji skad bshad pa de dag nyid",
    "T02D2783:151a-12": "kyang ngo // de nas rang lus rgyal ba yi //",
    "T02D2783:151a-13": "pho brang 'khor lo dkar mdzes su //",
    "T02D2783:151a-14": "skad cig tsam gyis mngon bltas la //",
    "T02D2783:151a-15": "rnam dag gsum po bsgom par bya /",
    "T02D2783:151a-16": "de la mgo bo g-yas g-yon lag / gsang ba'i rdo rje g-yas g-yon rkang //",
    "T02D2783:151a-17": "'di dag rtsibs drug gsal ba ste //",
    "T02D2783:151a-18": "lte ba lte ba yin par bshad //",
    "T02D2783:151a-19": "h'um dang aom dang tr'am hr'i:aa: //",
    "T02D2783:151a-20": "phata ces bya ba sngon po dang //",
    "T02D2783:151a-21": "dkar ser dmar ljang dung mdog rnams //",
    "T02D2783:151a-22": "rim bzhin me long gzugs ltar dgod //",
    "T02D2783:151a-23": "sgyu ma smon lam rnam thar gyis //",
    "T02D2783:151a-24": "don du grub pa med pa yang //",
    "T02D2783:151a-25": "snang ba mi dmigs rgyud du 'brel //",
    "T02D2783:151a-26": "rtog pa mtha' gnyis las grol ba'o //",
    "T02D2783:151a-27": "de rjes lte dbus sems kyi gzhi //",
    "T02D2783:151a-28": "brten pa'i hr'i:yig dkar bsams te //",
    "T02D2783:151a-29": "de steng bde chen thig le bsgom //",
    "T02D2783:151b-0": "sbyor ba gsum pa'i rnal 'byor @151b gyis //",
    "T02D2783:151b-1": "bsdu dang dbang du bya ba dang //",
    "T02D2783:151b-2": "nges par rtogs pa'i rim gsum gyi //",
    "T02D2783:151b-3": "mkhas pas bde chen 'bar ba yi //",
    "T02D2783:151b-4": "khu ba zhu ba bsgom par bya //",
    "T02D2783:151b-5": "'gro ba'i don bsgrub rdo rje yi //",
    "T02D2783:151b-6": "'khor lo mgal me bskor ba zhes //",
    "T02D2783:151b-7": "bya ba 'di yang bla ma yi //",
    "T02D2783:151b-8": "man ngag gis ni de rjes brtsam //",
    "T02D2783:151b-9": "brtse chen byang chub sems bzang gi //",
    "T02D2783:151b-10": "rlung bskyod ye shes 'bru lnga yi //",
    "T02D2783:151b-11": "phreng ba 'khor lo bskor ba las //",
    "T02D2783:151b-12": "chos kyi sgra dbyangs snyan bsgrag bya //",
    "T02D2783:151b-13": "mi rtag sdug bsngal bdag med stong //",
    "T02D2783:151b-14": "mtshan med smon pa zad pa yi //",
    "T02D2783:151b-15": "gsung rab drang dang drang ba min //",
    "T02D2783:151b-16": "phyogs bcur mkha' khyab bstan par bya //",
    "T02D2783:151b-17": "lhan cig don gnyis byed pa 'dis //",
    "T02D2783:151b-18": "cig car bdag gzhan don bsgrubs nas //",
    "T02D2783:151b-19": "mthar ni brtan dang g-yo ba yi //",
    "T02D2783:151b-20": "'khor lo spar ba'ang shes par bya //",
    "T02D2783:151b-21": "de bzhin 'gro dang 'dug dang smra //",
    "T02D2783:151b-22": "gnyid log la sogs dus kun tu'ang //",
    "T02D2783:151b-23": "brtan pa mi phyed dran ldan pas //",
    "T02D2783:151b-24": "rtag tu spyod pa spyad par bshad //"
}