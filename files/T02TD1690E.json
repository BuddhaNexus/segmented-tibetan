{
    "T02TD1690E:38b-0": "@38b # // rgya gar skad du /",
    "T02TD1690E:38b-1": "sragdhar sto tra /",
    "T02TD1690E:38b-2": "bod skad du /",
    "T02TD1690E:38b-3": "phreng ba 'dzin pa'i bstod pa //",
    "T02TD1690E:38b-4": "'phags ma sgrol ma la phyag 'tshal lo //",
    "T02TD1690E:38b-5": "nyi ma 'char ka'i snang ba ltar dmar lha mchog rnams kyi mgo yi gtsug gi nor bu'i dpal //",
    "T02TD1690E:38b-6": "phun sum tshogs pas dmar ba smug rtsi gsal po dngar bkod shin tu yun rings ma lon 'dra'i //",
    "T02TD1690E:38b-7": "'phags ma khyod zhabs dag la thal sbyar cod pan gyis mnan yan lag mchog btud bdag gis ni //",
    "T02TD1690E:38b-8": "gus pas sgrol ma phongs skyabs bstod pa gser gyi me tog phreng ba rnams kyis mchod par bgyi //",
    "T02TD1690E:38b-9": "skad ngan du ba'i bzhin ldan rgal bar dka' ba'i sdug bsngal me la lus dag rnam ltung ba //",
    "T02TD1690E:38b-10": "ci dang ci bya zhes rmongs lan gcig min pa'i rtsom pa byas kyang 'bras dang bral bas skyo //",
    "T02TD1690E:38b-11": "mkha' la nyi zla'i dpal ni gzhan las mang du thos nas blta bar re ba bcas gyur pa'i //",
    "T02TD1690E:38b-12": "mig nyams gzhan gyi 'gro ba lta bu bdag ni sdig 'joms khyed la gus bas rten par bgyid //",
    "T02TD1690E:38b-13": "khyed kyi thugs rje sems can rnams ni kun la bye brag med par 'jug pa ma lags sam //",
    "T02TD1690E:38b-14": "de dag gzung bas bdag 'dra yang ni de dag nang du gzung bar 'gyur la gdon mi za //",
    "T02TD1690E:38b-15": "mtha' dag 'gro ba'i sdig pa'i mun par tsha zer can gzugs nus pa la yang do zla med //",
    "T02TD1690E:38b-16": "de lta mod kyi kye ma bdag smad nyes byas ngan pas brjid cing sdug bsngal ldan pa nyid //",
    "T02TD1690E:38b-17": "skal ba zhan pa bdag smad smad pa zhig ste nyin byed 'od zer gyis kyang mun pa sel //",
    "T02TD1690E:39a-0": "gangs can las byung 'jug ngogs chus dkrigs pa yi dum bu @39a * //",
    "T02TD1690E:39a-1": "'khyags shing bsil ba dag tu bsgom //",
    "T02TD1690E:39a-2": "rin chen gling gi lam srang dang ni nor bu'i phug yangs khang pa dag gi nang du dbul //",
    "T02TD1690E:39a-3": "'jig rten kun gyi yum gcig ma khyod mgon du byas kyang mgon ma mchis so bcom ldan ma //",
    "T02TD1690E:39a-4": "nu ma'i rgyu las lan mang dag tu rnam par du ba'i bu lam yang skyo bar 'gyur //",
    "T02TD1690E:39a-5": "nyi ma so sor dam pa ma yin don gnyer rnams la rab bskul pha yang khro ba 'dzin //",
    "T02TD1690E:39a-6": "'jig rten gyi ni re 'dod 'bras bus yangs ldan dpag bsam shing chen 'khri shing mchog ni khyod //",
    "T02TD1690E:39a-7": "mngon par don gnyer don rnams kun la stsol gyi nam yang rnam gyur de dag ci yang med //",
    "T02TD1690E:39a-8": "gang la nyon mongs tshogs kyi me 'bar lus can de dang de yis sgrol ma nga nyid cis //",
    "T02TD1690E:39a-9": "bdag nyid zhal bzhes dam bcas sdug bsngal 'og tu bying ba bdag la 'bras bu ldan par mdzod //",
    "T02TD1690E:39a-10": "srog chags rnams kyi sdug bsngal shugs ni rtsub cing zil gnon 'di dag ji snyed 'phel gyur pa //",
    "T02TD1690E:39a-11": "yang dag rdzogs pa'i sangs rgyas theg par smon lam blo mnga' rnams kyi brtse ba'ang de snyed nyid //",
    "T02TD1690E:39a-12": "de ltar bstod pa'i tshig gi zol gyis cho nge'i sgra dag gsang mthon sgrogs shing lag bsgreng la /",
    "T02TD1690E:39a-13": "gzhan dag gis kyang btang snyoms bya bar 'os pa min na yum gcig khyod kyis lta yang ci //",
    "T02TD1690E:39a-14": "gzhan dag rnams kyis mngon 'dod 'byor par 'dod pa khyed las thob pa rnams mthong bzhin //",
    "T02TD1690E:39a-15": "mi dge las byung nang gi gdung ba rgyun chags bzod blag med pas shin tu yang yang sreg / gal te kho bo sdig can lags na khyod la gus pa chen po 'di ni ci phyir 'phel //",
    "T02TD1690E:39a-16": "khyod nyid gcig pu'i mtshan gyis kyang ni thos dang dran pas 'phral la sdig pa sel bar byed //",
    "T02TD1690E:39a-17": "de lta na yang bdag gi bya ba'i khur dag dong ba ji ltar lags zhes bden gsungs pa //",
    "T02TD1690E:39a-18": "nad pa 'chi bar 'gyur yang sman pa'i snying rje rgya chen phan pa khon par bgyid dam ci //",
    "T02TD1690E:39a-19": "sgyu mang ser sna nga rgyal phrag dog rang skyon tha chad rnams kyis dus mnyam rim par yang //",
    "T02TD1690E:39a-20": "du ma dag gi thun mong char gyur tshogs khang rnga mo bzhin du bskor bar gyur pas na //",
    "T02TD1690E:39b-0": "khyed kyi zhabs pad mchod pa skad @39b cig tsam yang ma rnyed gang de'i don du khyad par las //",
    "T02TD1690E:39b-1": "phongs pas yi ge dman par tshig 'di bkod do bdag gi 'dod pa don med ma gyur cig / dus mtha'i rlung rab 'khrugs pas dkrugs pa'i chu ni g-yo zhing 'gul ba'i rlung 'khor ral pa can //",
    "T02TD1690E:39b-2": "rab 'khrugs kun du bskyod cing rba rlabs ngos brdabs sgra grag gad rgyangs chen po sgrogs pa las //",
    "T02TD1690E:39b-3": "gru chag chu ru snying rje du ba'i tshe de dang ldan g-yo ba med cing zhan gyur pa //",
    "T02TD1690E:39b-4": "lha mo khyod la bstod pa rnams kyis 'phral la chu gter 'gram du rang dga' thar bar 'gyur //",
    "T02TD1690E:39b-5": "du ba 'tshubs pa sprin 'dra khong nas rab byung me stag mkha' khyim nang du rnam par rgyu //",
    "T02TD1690E:39b-6": "me dpung me lce 'phro zhing rab 'bar drag po'i khang par mal stan dag la rab 'khod pa //",
    "T02TD1690E:39b-7": "thal sbyar cod pan ldan pas khyed la btud byas ldab ldib dag tu gsol ba 'debs pa rnams //",
    "T02TD1690E:39b-8": "glog rab 'gyur ba'i rtse dga' rab 'bar chu 'dzin shugs kyis skad cig nyid la sgrib par byed //",
    "T02TD1690E:39b-9": "myos pa'i chu rgyas 'gram pa gnyis ka'i ngos la babs pas bung ba dag gi phreng ba can //",
    "T02TD1690E:39b-10": "h'um zhes bya bas bos par gyur ba'i gling chen zla bos zhe sdang me spar gnyis 'thung gi //",
    "T02TD1690E:39b-11": "so rtse rab tu mtho ba'i khyogs la blangs pa'i lus can dag gis khyod rjes dran pa na //",
    "T02TD1690E:39b-12": "rtse mo che ldan mgo rtse'i rdzong la 'dug cing rab tu dga' bas 'chi bdag phyir zlog byed //",
    "T02TD1690E:39b-13": "mdung rings drag pos bsnun bsad mi yi mgo dang gsal shing dag gi 'khri shing dga' ston can //",
    "T02TD1690E:39b-14": "nags tshal stong par chom rkun lag rtses ral gri g-yo zhing brdeg par gzas pas dregs rgyas pa //",
    "T02TD1690E:39b-15": "khro gnyer dang bcas smin 'khyog zur mig gis bltas mig can rnams ni khyed mtshan dpal gyi gzhi //",
    "T02TD1690E:39b-16": "gsal bar 'dri ba'i gnas la bsam pa'i smyu gu skyo med rnams kyis bran du bkol bar byed //",
    "T02TD1690E:39b-17": "rab rno sder mo'i rtse ni rdo rje lta bur bsnun pas glang chen myos pa'i klad 'gems nas //",
    "T02TD1690E:39b-18": "khrag mang rab tu zags pas bkrus pa'i ral pa gsal po 'jigs rung yangs phrag pa khebs //",
    "T02TD1690E:39b-19": "khros te rgyang nas steng du 'phyong 'dod mche ba rnon po gtsigs pa'i kha can ri dgas dgra //",
    "T02TD1690E:40a-0": "khyod la 'os pa'i bstod pa don ldan tshig dag @40a * //",
    "T02TD1690E:40a-1": "bkod pas skrag ste log nas 'gro bar 'gyur //",
    "T02TD1690E:40a-2": "gdengs can rnam 'gyur du ba'i khyim dang mun pa'i dbyibs can gsal bar phud sgra dag gi tshogs //",
    "T02TD1690E:40a-3": "byed pa dang ldan kha gdangs ro 'dzin thag pa gshin rje'i zhags 'dra che zhing g-yo ba dag / sdig pa las byung slar yang khyod skyong bdag nyid khyod kyi yon tan bgrang bar lhur len pas //",
    "T02TD1690E:40a-4": "autpala phreng ba'i rgyan gyis 'byor pa bung ba myos pa'i phreng bas dkris ltar 'dzin par 'gyur //",
    "T02TD1690E:40a-5": "rje bo'i smin ma bskyod pas 'jigs pa dag gis rgod cing 'phyag pas drangs la co dog gzings //",
    "T02TD1690E:40a-6": "g-yo zhing sgra sgrogs bran khol rnams kyis rtsub mor smra byed zhags pa'i mdud pa dam pos bcings //",
    "T02TD1690E:40a-7": "bkres skom dag gis kha dang mgrin skams gang zhig 'phag ma sgrol ma'i zhabs la skyabs 'gro ba //",
    "T02TD1690E:40a-8": "de ni byams pa'i gnyen gyis spangs kyang mtha' med rgud pa de dag 'phral du gtor bar 'gyur //",
    "T02TD1690E:40a-9": "sgyu ma 'phrul pa'i lam gyi rim pas rnam par 'gyur ba du ma dag gis chas byas shing //",
    "T02TD1690E:40a-10": "log pa'i gzugs tsam rjes su 'tsham pa'i mtshon cha'i 'od zer tshogs ni rab tu mi bzad ldan //",
    "T02TD1690E:40a-11": "mi ro las bton rgyu ma'i thag pa'i tshogs kyi phreng bas rnam par spras pa'i srin po rnams //",
    "T02TD1690E:40a-12": "khyed rgyud las btus gsang sngags dran pas sdig pa phrogs pa'i srung ma gzhom med byed par 'gyur //",
    "T02TD1690E:40a-13": "glang chen sgra sgrogs char sprin lus can myos byed chu bo'i rgyun dang ldan pas mun gtibs shing //",
    "T02TD1690E:40a-14": "mtshon cha 'od zer rnams ni glog rab 'gyu ltar rab gsal mda' yi char 'bab g-yul ngo 'gyed pa'i tshe //",
    "T02TD1690E:40a-15": "rnam par snang ba'i dgra bo dpung pa'i stobs ni rab mchog ldan pa rnams kyis bkag gyur pa //",
    "T02TD1690E:40a-16": "khyod kyi dgra bo gsod pa'i dpa' bo gcig gis 'phral du dgra yis gzhi phye mar rlog / sdig spyod dag gi rjes 'brang phol mig chabs can dag las rnag khrag rul pa rab 'dzag cing //",
    "T02TD1690E:40a-17": "sha lpags myags pa la chags rtsa yi sgo yi bu gar 'gul ba'i srog chags kyis zos lus zad rnams //",
    "T02TD1690E:40a-18": "khyod zhabs nye bar brten pa'i sman mchog ri lu gus shing chags pa yis //",
    "T02TD1690E:40b-0": "sa le sbram dang mtshungs @40b pa'i lus dang padma dkar po ltar yangs mig dang ldan par 'gyur //",
    "T02TD1690E:40b-1": "gang gi rna ba'i snod na bla ma rnams kyis gnang ba'i man ngag slong mo mi gnas shing //",
    "T02TD1690E:40b-2": "thos pa'i nor dang bral bas mkhas pa'i tshogs rnams dag tu lkugs pa nyid du khas len gang //",
    "T02TD1690E:40b-3": "de yang khyed la gus pa'i nus pas rgyan rnams thams cad mdzes byed 'byor par bcas pa yis //",
    "T02TD1690E:40b-4": "ngag gi dbang phyug thob nas mi bdag mdun sar rgol ba'i seng ge'i khri dag 'phrog par byed //",
    "T02TD1690E:40b-5": "sa gzhi mal stan rdul gyis lus bsgos skyed ngos ras ral yan lag dag ni rnam par mngon //",
    "T02TD1690E:40b-6": "shig gi tshe dag rab gtser gzhan gyi grong khyer mdun du g-yo mor zas ni don gnyer ba //",
    "T02TD1690E:40b-7": "khyod mnyes bgyid la brtson pas na chung mchog gis bzung ba'i rnga yab 'dzum gyis rab mdzes shing //",
    "T02TD1690E:40b-8": "myos pas long ba'i gnyis 'thung sos gtams gdugs gcig gyen du bteg pa'i sa gzhi 'dzin par 'gyur //",
    "T02TD1690E:40b-9": "g-yog dang las mtha' bzo dang dbang po gso ba'i thabs kyi rnam grangs dag gis rab skyo zhing //",
    "T02TD1690E:40b-10": "skye ba snga mar rab bsgrubs bsod nams bsags pa'i dge 'bras nor ni thob par ma gyur ba'i //",
    "T02TD1690E:40b-11": "nor med rnams kyis skye bo bkres pa'i yum gyur phongs las 'da' bar mdzad pa khyod la don //",
    "T02TD1690E:40b-12": "don du gnyer na slar yang gser gyi tshogs kyi gter dag sa las 'thon pa thob par 'gyur //",
    "T02TD1690E:40b-13": "'tsho ba chad las ngo tshar gyur cing gos zad chung ma dag gis rab tu spyo bar byed //",
    "T02TD1690E:40b-14": "bdag nyid gso phyir rang gi skye bo bu dang grogs po gnyen gyis ring du spangs pa yis //",
    "T02TD1690E:40b-15": "khyed la rang gi sdug bsngal zhus pas rang gi khyim thab bud med gdu bu'i sil sil sgras //",
    "T02TD1690E:40b-16": "gnyid log sad par 'gyur zhing rta rmig rtse mos mtshams brkos khang khyim rnams kyi bdag po byed //",
    "T02TD1690E:40b-17": "'khor lo phyogs kyi 'khor lo la sbyor bud med mtshan brgyan 'od zer g-yo zhing che ba dang //",
    "T02TD1690E:40b-18": "glang chen gtso bo mche ba drug ldan rta mchog spu kha sngo bsangs rma bya'i mgrin ltar 'tsher //",
    "T02TD1690E:40b-19": "nor bu nyi ma'i 'od zer ltar gsal dri med yon tan mdzod 'dzin mdzod khengs dang //",
    "T02TD1690E:41a-0": "dmag dpon dpal sde ldan par bcom ldan 'das ma khyod kyi bka' drin cha shas phra @41a * //",
    "T02TD1690E:41a-1": "las 'gyur //",
    "T02TD1690E:41a-2": "tsandan chu yis dri zhim nor bu'i rdo la mdzes mas dus btab rtse dga' la chags pas //",
    "T02TD1690E:41a-3": "sdu gu ma yi bde ba'i nyer spyad mgron du bya ba mngon par gsang ba rab bsgrubs shing //",
    "T02TD1690E:41a-4": "ral gri 'od zer gyis sdo spom mtho dpung pa gtun shing dang 'dva dpung rgyan rol pa can //",
    "T02TD1690E:41a-5": "khyod kyi rigs drug rig 'dzin dbang po ma la ya yi me tog tshal du rang dgar 'gro //",
    "T02TD1690E:41a-6": "nu ma'i thon 'khor do shal gyis brgyan mig dkyus ring po rna ba'i autpala la 'gran cing //",
    "T02TD1690E:41a-7": "lha mo yid 'ong manda ra ba dang ldan ze 'bru gsar pa'i dris myos bung ba can //",
    "T02TD1690E:41a-8": "dril chung sgra yis rjes 'brel rab tu gsal bar rkang gdub yid 'ong sgra snyan sgrogs par byed //",
    "T02TD1690E:41a-9": "'dod pas myos dga' gzhon nu ma rnams gus dang bcas par khyed mgon ldan pa don du gnyer //",
    "T02TD1690E:41a-10": "rdzing bu'i nang logs rin po ches spras gser gyi pad ldan ze'u 'bru rdo rje phreng ba can //",
    "T02TD1690E:41a-11": "yongs 'du'i ljon pa las 'phro dri bzang dang ldan me tog rdul gyi bla re mthor bres te //",
    "T02TD1690E:41a-12": "pi wang gling bu sgrogs mkhas lha yi grong gi dga' ba rnams kyis snyan par rab bsgrags pa'i //",
    "T02TD1690E:41a-13": "dga' ba'i skyed tshal bgrod pa khyod la mchod pa bgyid pas yun ring nyams su myong bar 'gyur //",
    "T02TD1690E:41a-14": "nang gi byed pa khyod la gtad pa'i bsod nams mthu ni rab 'bar yongs su smin pa yis //",
    "T02TD1690E:41a-15": "ga pur ae la li shi shun pa aa ka ru dang na la da phye'i dri ldan chu //",
    "T02TD1690E:41a-16": "'dod pa'i dregs pas rab 'bur bud med nu ma'i skyibs su rba rlabs 'khyil gnas dal 'bab pa //",
    "T02TD1690E:41a-17": "sman min chu yi zer ma dang ldan chu rtsed mdzes ma dag dang lhan cig rtse bar 'gyur //",
    "T02TD1690E:41a-18": "tshig mtha'i gtso bo dul ba'i khur gyis cod pan dud pa rnams kyis bka' la phyag byas shing //",
    "T02TD1690E:41a-19": "mtho ris steng du lha yis glang chen khrol khrol rgyan gyis spud pa'i lus can la zhon te //",
    "T02TD1690E:41a-20": "spu lang dang rgyas lus can bde sogs lag pa'i thag pa khyogs kyis rgyun du bskyil gyur pa //",
    "T02TD1690E:41a-21": "khyed kyi spyan ras phog pas dag byas lag pa rdo rje ldan pa'i lhas skyong byed //",
    "T02TD1690E:41a-22": "gtsug gi rin chen rgyan gyis mnan bzhugs bde bar gshegs pa nam mkha'i dpal 'byor bla re can //",
    "T02TD1690E:41b-0": "nyi ma @41b 'char ka bye ba lta bur rab gsal 'od zer rgyas pas 'jig rten gsum 'gengs shing //",
    "T02TD1690E:41b-1": "brtan par g-yas brkyang zhabs gcig gis mnan khur gyis tshangs dbang drag po khyab 'jug rnams 'dud pa'i //",
    "T02TD1690E:41b-2": "khyed sku bsgoms pa skye ba la brten rnams kyis srid pa'i 'jigs pa gcod pa'i slad du 'gyur //",
    "T02TD1690E:41b-3": "khro ba dang bcas mtshon cha'i 'od zer rab 'bar phyag dbyig cha yis nam mkha'i khongs dag khyab //",
    "T02TD1690E:41b-4": "gdu bu'i gdengs can dag gi gdengs ka mi bzad mi 'phrogs spyod ldan sdang rnams skrag mdzad bzhad //",
    "T02TD1690E:41b-5": "cang te'u drag po tshabs cher brdungs pa'i tshe na ro langs rnams ni drag por pheg rdob cing //",
    "T02TD1690E:41b-6": "bag med rgyas pas ca co chen po sgrogs par byed pa'i drag mor la la dag gis mthong //",
    "T02TD1690E:41b-7": "la las ba spu re re las byung nam mkha'i khyon gnas sa dang sa 'og dag na gnas //",
    "T02TD1690E:41b-8": "mtho ris la gnas tshangs dbang drag po la sogs mi dang lha dang grub pa'i dri za klu //",
    "T02TD1690E:41b-9": "phyogs tshogs khyab pa'i 'od zer la bzhugs bde gshegs brgya phrag sprul pa mtha' yas dag gi sku //",
    "T02TD1690E:41b-10": "ngo mtshar 'jig rten gsum gyi phyag 'os brtan g-yo bkod pa'i dngos po ma lus ngo bor ro //",
    "T02TD1690E:41b-11": "la las rgya skyegs li khri'i tshon dang nyi zhon dmar ba nyid ltar shin tu dmar ba dang //",
    "T02TD1690E:41b-12": "de bzhin gzhan gyis snum zhing 'od ldan mthon mthing rdo bcag btags pa'i phye ma ltar sdo dang //",
    "T02TD1690E:41b-13": "la las 'o ma'i rgya mtsho bsrubs pa'i 'od ltar ches lhag dkar dang gser 'od lta bu ste //",
    "T02TD1690E:41b-14": "khyed sku sna tshogs ngo bo nye bar bzhag pa dang 'brel dbye bas tha dad shel bzhin no //",
    "T02TD1690E:41b-15": "kun mkhyen ye shes sgron mas shes bya mtha' dag gsal byas de nyid dag gi dbang gcig pu //",
    "T02TD1690E:41b-16": "kun rig nyid dam de yi sras kyis khyod kyi yon tan tshogs kyi grangs ni mngon sum mkhyen //",
    "T02TD1690E:41b-17": "bdag 'dra gtor ma spyod pa sgrogs pa lta bur kha gdangs ku co che bar 'don pa gang //",
    "T02TD1690E:41b-18": "de ni mi bzad sdug bsngal gdung bas nad bskyed sems kyi rgud pa bzhad gad dag gi rgyu //",
    "T02TD1690E:41b-19": "bdag gis zhu ba gang lags de ni nang gi dang por khyed kyis khyad par du mkhyen te //",
    "T02TD1690E:42a-0": "'on kyang lhag par de brjod ngal ba'i sgrub byed mi @42a * //",
    "T02TD1690E:42a-1": "mkhas bdag rang sems tshim pa yi rgyu //",
    "T02TD1690E:42a-2": "don shes zin yang gnyen 'dun byams pa'i mdun du sdug bsngal ldan pas tshig gis sdug bsngal ni //",
    "T02TD1690E:42a-3": "dug bzhin skyugs par gyur na snying yang seng zhes byed cing rnam par gnas par tshor ba bzhin //",
    "T02TD1690E:42a-4": "dge legs kun dga'i rgya mtshor zla ba'i cha shas gsal po bsil ba'i gzigs par stsal du gsol //",
    "T02TD1690E:42a-5": "ye shes nyer bstan dag gis rgyas par mdzod cig thugs rjes sdig ldan nang gi mun pa sel //",
    "T02TD1690E:42a-6": "gang phyir 'gro ba dag na khyod bstod chu yis yid ni dag par byas pa kho bo la //",
    "T02TD1690E:42a-7": "skye dgu rnams kyi dge legs gnas ni don yod khyod kyi yon tan bstod tsam gcig pu mthong //",
    "T02TD1690E:42a-8": "khyod kyi yon tan tshogs kyi cha tsam bstod nas bdag gis 'di tsam zhes par ma nges pa'i //",
    "T02TD1690E:42a-9": "bsod nams bkra shis 'dod pa'i 'bras bu ro myang 'gro ba'i bar du spyad bya ba //",
    "T02TD1690E:42a-10": "gang thob de yis 'jig rten 'di ni 'phags pa 'jig rten dbang phyug zhabs mthil bkra shis kyi //",
    "T02TD1690E:42a-11": "bde legs rtags can bde gshegs sras po'i sa gzhi bde ba can zhes bya de myur du bgrod bar shog / phreng ba 'dzin pa'i bstod pa pandi ta chen po thams cad mkhyen pa'i ba shes gnyen gyis mdzad pa rdzogs so//"
}