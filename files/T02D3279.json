{
    "T02D3279:27a-0": "@27a * // rgya gar skad du /",
    "T02D3279:27a-1": "badzra dzv'a la aa na l'a rka s'a dha am /",
    "T02D3279:27a-2": "bod skad du /",
    "T02D3279:27a-3": "rdo rje me 'bar ba'i gzi brjid kyi sgrub thabs /",
    "T02D3279:27a-4": "de kho na bzhin du stong pa nyid kyi rjes",
    "T02D3279:27a-5": "thogs la nyi ma la yi ge h'um thing nag",
    "T02D3279:27a-6": "yongs su gyur pa las rdo rje me 'bar ba'i",
    "T02D3279:27a-7": "gzi brjid sku mdog mthing nag /",
    "T02D3279:27a-8": "'bar ba'i phreng bas kun nas dkrigs pa'i 'od zer can /",
    "T02D3279:27a-9": "zhal bzhi pa phyag brgyad pa ste /",
    "T02D3279:27a-10": "skeg pa dang /",
    "T02D3279:27a-11": "dpa' ba dang /",
    "T02D3279:27a-12": "'jigs su rung ba dang /",
    "T02D3279:27a-13": "thugs rje'i ro dang ldan pa'i zhal bzhi'o //",
    "T02D3279:27a-14": "g-yas pa'i phyag bzhis ni rdo rje dang ral gri dang 'khor lo dang mda' bsnams pa'o //",
    "T02D3279:27a-15": "g-yon pa'i phyag bzhi na ni dril bu dang /",
    "T02D3279:27a-16": "gzhu dang /",
    "T02D3279:27a-17": "zhags pa dang /",
    "T02D3279:27a-18": "kha tv'am ga dang /",
    "T02D3279:27a-19": "bsgril nas rnam par bkra ba'i ba dan bsnams pa'o //",
    "T02D3279:27a-20": "dbu skra ser po'i thor tshugs kyi me dpung 'bar bar gyur pa /",
    "T02D3279:27a-21": "shin tu 'jigs pa chen po dang ldan par gyur pa'i dpung rgyan dang /",
    "T02D3279:27a-22": "lag gdub dang /",
    "T02D3279:27a-23": "smad ka dang /",
    "T02D3279:27a-24": "do shal dang /",
    "T02D3279:27a-25": "rkang gdub dang /",
    "T02D3279:27a-26": "mgul rgyan dang /",
    "T02D3279:27a-27": "rna gdub dang /",
    "T02D3279:27a-28": "dbu rgyan rnams kyis brgyan pa /",
    "T02D3279:27a-29": "sgyu ma chen po dang /",
    "T02D3279:27a-30": "'khor lo ma dang /",
    "T02D3279:27a-31": "ra tsa na dang /",
    "T02D3279:27a-32": "tsa tu ram khyim thab dang bcas pa'i khyab 'jug",
    "T02D3279:27a-33": "g-yon bskum pa'i zhabs kyis mnan nas legs par gnas",
    "T02D3279:27a-34": "par bsgom par bya ba yin no //",
    "T02D3279:27a-35": "de nas ni phyag rgya bcing bar bya ste /",
    "T02D3279:27a-36": "lag mthil rdo rje bcings la sor mo rnams 'bar",
    "T02D3279:27a-37": "ba'i snying por dbus su mthe bong gnyis mthor byas",
    "T02D3279:27a-38": "te / sngags bzla bar bya ba'o //",
    "T02D3279:27a-39": "aom badzra dzv'a l'a na l'a rka h'um bya ba'o //",
    "T02D3279:27a-40": "rdo rje 'bar ba'i sgrub thabs so /"
}