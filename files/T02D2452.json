{
    "T02D2452:90a-0": "@90a # // rgya gar skad du /",
    "T02D2452:90a-1": "ma h'a mu dra ratna g'i ta tsa kra n'a ma /",
    "T02D2452:90a-2": "bod skad du /",
    "T02D2452:90a-3": "phyag rgya chen po rin po che dbang gi 'khor lo zhes bya ba /",
    "T02D2452:90a-4": "bcom ldan 'das bdag med ma la phyag 'tshal lo //",
    "T02D2452:90a-5": "gser la ra med ka 'ji'i rdo la rtogs par 'gyur //",
    "T02D2452:90a-6": "'dra man rnams ni tshong 'dus dag tu rgyug par 'gyur //",
    "T02D2452:90a-7": "gser zol skor zhing 'khor nas gnas po'i lag tu 'bab pa yin //",
    "T02D2452:90a-8": "phra men ma ni ma bsten 'gyur te rten 'brel thams cad su yis bsgrigs //",
    "T02D2452:90a-9": "ded dpon mkhas pa grong dang gling phran tshong spangs rin chen gling nas nor bu len //",
    "T02D2452:90a-10": "phyi ba dar byas tshe rgyal mtshan rtse la mchod pas dgos 'dod 'byung //",
    "T02D2452:90a-11": "rin chen gsum ngo shes pa'i ded dpon 'dzam bu'i gling na dkon //",
    "T02D2452:90a-12": "srad la zhal lce bcol bas che chung med par gcod de rtsod dang bral //",
    "T02D2452:90a-13": "'gron po lam zhugs bar gyi grong dang grong khyer ri sul bgrod nas don 'grub pa //",
    "T02D2452:90b-0": "gi ling rta po mgyogs kyang lcag gis brabs na de bas mgyogs @90b par 'gyur //",
    "T02D2452:90b-1": "ltas ngan chen po byed pa'i mi de su yi rigs rgyud yin //",
    "T02D2452:90b-2": "dmigs med tshogs sog byed pa rgya mtsho chen po mkhas //",
    "T02D2452:90b-3": "bya yi tshogs la mda' 'phangs gang la phog pa de dag 'gum //",
    "T02D2452:90b-4": "ri mtsho tsandan gsum gyis bya glang sbrul gsum skyabs 'go bcug pa shes lags sam //",
    "T02D2452:90b-5": "ras yug dkar po tshur nas bton nas tshos ma'i lag tu btang bas gang 'dod 'byung //",
    "T02D2452:90b-6": "mdzub bsgreng srin mtheb nang du mdzub mo bcug cing",
    "T02D2452:90b-7": "mkha' la bsgreng ba'i don ldan brdar shes par chad",
    "T02D2452:90b-8": "med // bung ba khri snyan phyi ba gsum gyis shes rab gsum gyi sbyor ba ngo mtshar che //",
    "T02D2452:90b-9": "'du ba gso byed sman pa'i rgyal po mnyes pa yis //",
    "T02D2452:90b-10": "rin chen bdun sbyor spyi bo gtsug bshal btang nas ni //",
    "T02D2452:90b-11": "sha rus khrag sogs smin cing lus kyi 'byung ba rtas par byed //",
    "T02D2452:90b-12": "tshangs pa chen po'i gsung dbyangs khyod kyis mnyan par gyis //",
    "T02D2452:90b-13": "seng ge'i 'o ma btsun mos bzhos pa'i bcud mchog ngo mtshar can //",
    "T02D2452:90b-14": "'di ni gang gis 'thungs dang lce la reg pa tsam gyis ni //",
    "T02D2452:90b-15": "rtsa grol rlung zin thig la dros pa'i nus mthu 'byung //",
    "T02D2452:90b-16": "au ma de ba len pa'i glu de mchog tu snyan pa yin pas gson //",
    "T02D2452:90b-17": "snang ba thob nas dben pa'i sa phyogs der ni rang gi gnas btsal la //",
    "T02D2452:90b-18": "rgyan gyis spras shing mdzes ldan bdag med yum gyi zhabs la 'dud //",
    "T02D2452:90b-19": "gtan gyi bde ba blangs pa nam mkha' rdo rje",
    "T02D2452:90b-20": "grong du gzhug / srid pa'i rgyal mo len pa'i",
    "T02D2452:90b-21": "glu la yid gtad bya bar rigs //",
    "T02D2452:90b-22": "rang byung shel gyi mchod rten skyon bral ye nas dag pa la//",
    "T02D2452:90b-23": "snang srid gsal byed 'phrul gyi me long phyis te blta bar bya //",
    "T02D2452:90b-24": "mo gsham bu yis bden pa mthong ba'i don de gang yin khyod kyis smros //",
    "T02D2452:90b-25": "khyab 'jug chen po rang gis blangs pa'i glu la yid brtan byed //",
    "T02D2452:90b-26": "khrus khang dag na dri mas dri ma ma lus dag par byed //",
    "T02D2452:90b-27": "med bzhin snang ba mkha' la bris pa'i 'ja' ltar gzungs sku rnam gnyis gang zhig yin //",
    "T02D2452:90b-28": "sbrang rgod zos pa'i rtsa la byin rlabs rgyas par byed //",
    "T02D2452:90b-29": "skyur nad can dang rma dkris gnyis la chags pa'i zhen pa cang gda' 'am //",
    "T02D2452:90b-30": "dri dang sgog pa g-yer ma phyed par snang ba gzugs brnyan 'di 'dra rtogs lags sam /",
    "T02D2452:91a-0": "@91a * // chu zla bzhin du snang la rang bzhin med pa mig gi rnam shes nyams su myong bas gzigs //",
    "T02D2452:91a-1": "'byung ba 'khrugs pa'i nad la sman pa rnams kyis drod tshad 'dzin //",
    "T02D2452:91a-2": "bshal rjes mi srung rtag tu bsrung ba ma lags sam //",
    "T02D2452:91a-3": "gnam lcags sa la bab na gang la babs pa'i yul de 'jig par byed //",
    "T02D2452:91a-4": "mkha' la 'brug gi sgra bsgrags dbyar dgun shan 'dang de yis phyed par 'gyur //",
    "T02D2452:91a-5": "sprul pa'i dge slong mkhas pa 'gro 'chag nyal du ston kyang skyo dub med //",
    "T02D2452:91a-6": "gser gyi ri la brten pa'i bya yang de yi mdog tu 'gyur //",
    "T02D2452:91a-7": "snang yang de bzhin spyod pa'i sgyu ma mkhan dang rtag tu 'grogs //",
    "T02D2452:91a-8": "zhing pa'i lo tog rten 'brel rab tu 'dzom pas 'bras bu ston rnams sdud //",
    "T02D2452:91a-9": "mchod sdong nyi zla nor bus rtog pa med bzhin 'gro ba'i don la brtson //",
    "T02D2452:91a-10": "so btang bum par chu bskyed mi 'chag snod kyi bya ba byed //",
    "T02D2452:91a-11": "ka la pidka'i sgra bzhin tshangs pa'i gsung gis bag",
    "T02D2452:91a-12": "chags sgrib pa 'dag / rlung gi rta la dran",
    "T02D2452:91a-13": "pa'i srab kyis mkha' la btags la dbu ma'i khyim",
    "T02D2452:91a-14": "du gzhug / lo zla 'das pa'i ma bu phrad",
    "T02D2452:91a-15": "bzhin nges pa'i shes pa skye //",
    "T02D2452:91a-16": "nya dang chu las 'byung ba gos su gyon pas zhen pa cang gda' 'am //",
    "T02D2452:91a-17": "me long shel bzhin khong ras gsal stong byas pa",
    "T02D2452:91a-18": "med pa lta ba mchog / dangs ma'i chu la",
    "T02D2452:91a-19": "bzhin gyi dkyil 'khor gsal dangs phyed par snang //",
    "T02D2452:91a-20": "'gron po lam zhugs nye ring med par phyin nas 'dod pa'i mi dang phrad //",
    "T02D2452:91a-21": "rgyal po'i khrims la 'bangs kyis dam tshig gces par bsrungs pa legs //",
    "T02D2452:91a-22": "rma bya'i zas su btsan dug zos pas stobs su 'gyur ba ngo mtshar che //",
    "T02D2452:91a-23": "rin chen gser de sa la gnas kyang 'od zer mkha' la 'char //",
    "T02D2452:91a-24": "bag ma bung ba seng ge smyon pa bzhi po spyod pa 'dzol //",
    "T02D2452:91a-25": "rlung dang yi ge rnam shes gsum po 'grogs la tshangs pa'i mthong lam snyogs //",
    "T02D2452:91a-26": "sa 'gus mchod sdong btsugs pa'i sa der klu yi 'jigs pa mi bdog go //",
    "T02D2452:91a-27": "rin po che la rtog pa med kyang gsol ba btab na dgos 'dod 'byung //",
    "T02D2452:91a-28": "mkha' la sprin tshogs 'dus nas char gyis 'gro don mdzad //",
    "T02D2452:91a-29": "rgyal bu rgyal sar bzhag nas 'bangs rnams kun gyis 'khur bar byed //",
    "T02D2452:91b-0": "mkha' @91b la nyi ma shar ba'i mun pa'i tshogs la bsdad dbang med mod kyi //",
    "T02D2452:91b-1": "nyi zla ngos gzung chu bo gyen la zlog pa",
    "T02D2452:91b-2": "grangs pas gangs dkar rtse nas zhu ba ngo mtshar",
    "T02D2452:91b-3": "che // ma ga dha ru rdo rje'i gdan du",
    "T02D2452:91b-4": "bsdad pa'i rgyal ba sprul pa'i sku de su yin",
    "T02D2452:91b-5": "che // lo // drang srong rnams ni kham gyi zas la ma brten bsam gtan thun gyis 'tsho //",
    "T02D2452:91b-6": "rdo rje gdan la dbang po bstan pas nam mkha'i bsgrub bya med par rtogs //",
    "T02D2452:91b-7": "myong zhing smra ma nus pa'i bcu drug lon pa'i bde ba su la bslangs //",
    "T02D2452:91b-8": "mkha' la shar ba'i rgyu skar rnams kyis nam zla dus bzhi'i dong tshad 'dzin //",
    "T02D2452:91b-9": "bzhin gyi dri ma sel ba'i me long 'di la sgeg mes gces par 'dzin //",
    "T02D2452:91b-10": "rgyal po'i khang bzangs dag na btsun mo 'dod yon rtag tu spyod kyang de la zhen pa med //",
    "T02D2452:91b-11": "gang gis 'joms par mi nus pha lam rdzas kyi rdo rje yin //",
    "T02D2452:91b-12": "drang srong rnams kyis tshe yi rig 'dzin grub pa gang gi stobs las byung //",
    "T02D2452:91b-13": "btsog pa'i chol zangs snying po bor nas rin chen snod mdzes tshol ba thabs la mkhas //",
    "T02D2452:91b-14": "rdo yi skyes bu srin mo'i gling la nyam nga",
    "T02D2452:91b-15": "med de gang gi rtog / nam mkha'i mdzod la",
    "T02D2452:91b-16": "longs spyod nus na dbul ba'i sdug bsngal bral //",
    "T02D2452:91b-17": "dmyal ba la sogs rigs drug dag la bde gshegs sku gdung 'brul //",
    "T02D2452:91b-18": "dug la sngags kyis thebs pas 'du ba'i nad rnams thams cad 'joms //",
    "T02D2452:91b-19": "mkha' la nyi ma shar ba skar ma la sogs",
    "T02D2452:91b-20": "snang gzhan zil gyis mnan pas nam mkha'i dkyil ltar",
    "T02D2452:91b-21": "mthong // ka ra na bcings chu yi 'gro 'od",
    "T02D2452:91b-22": "chad nas gzhon nu me long blta zhing nam mkha'i",
    "T02D2452:91b-23": "dkyil na 'dug / rab rib mig ser sol ba",
    "T02D2452:91b-24": "dung la ser por mthong ba'i 'khrul pa dus der",
    "T02D2452:91b-25": "zhig / gshed mas khrid pa'i mi de thar nas",
    "T02D2452:91b-26": "dpa' mdzangs de yi lag tu cang 'gro'am //",
    "T02D2452:91b-27": "nam mkha' dag pa'i 'khor ba mya ngan 'das pa'i gzugs su bris pa gang na med //",
    "T02D2452:91b-28": "nam zhig mu ge'i dus su bu sha zos kyang de la chags pa cang skye'am //",
    "T02D2452:91b-29": "bla ma'i dus thabs bsten pas yin min rten 'brel thams cad rtogs /",
    "T02D2452:91b-30": "rdo yi mi la sdom pa dam tshig phog kyang bsrung dang nyams pa'i rig byed med //",
    "T02D2452:92a-0": "rtog bral ro de gang la mi 'jigs nus mthu su yis byin @92a * //",
    "T02D2452:92a-1": "pa yin //",
    "T02D2452:92a-2": "dangs pa'i mkha' la gza' dang rgyu skar 'byung ba shes pa'i drang srong mkhas pa yin //",
    "T02D2452:92a-3": "ri dags drang srong lta bu gcig pur 'dug pa'i mi des bden pa myur du thob //",
    "T02D2452:92a-4": "'byung ba gyes pas dngul chu mkha' la 'phur bar gang nas 'ongs //",
    "T02D2452:92a-5": "rnyog ma'i dri ma can gyi chu la nor bu bcug pa'i stobs kyis dangs par 'gyur //",
    "T02D2452:92a-6": "bde gshegs bems po ltar snang sman dang sman dang chu stegs dang zam pa de mchod kyis //",
    "T02D2452:92a-7": "rtog med 'byung bas 'gro drug 'dod pa dus su skong ba ngo mtshar che //",
    "T02D2452:92a-8": "rin chen gling du phyin nas sa rdo btsal med ci snyed thams cad rin po che //",
    "T02D2452:92a-9": "mkha' la sprin gyis 'khrigs na nyi ma'i 'od zer snang ba min //",
    "T02D2452:92a-10": "gang rdugs lam de bsal na chu de 'dod pa'i gnas su 'gro //",
    "T02D2452:92a-11": "kha brag lam na 'dug pa'i mi de grogs kyi rkyen gyis gar 'gro'i cha yang med //",
    "T02D2452:92a-12": "nor bu rin chen len pa'i tshod pa bsgugs la",
    "T02D2452:92a-13": "de dang sbrag / rdo yi mi la rmi lam",
    "T02D2452:92a-14": "ci zhig dris kyang lan de 'od des med //",
    "T02D2452:92a-15": "na tsha sdug bsngal che dus rtsa ba de rang yin te thabs gzhan med //",
    "T02D2452:92a-16": "snang ba'i gzugs rnams sdigs su byung yang de nyid snying rje'i yul te logs na med //",
    "T02D2452:92a-17": "gshog gnyis rgyas pa'i rtsal des nam mkha' gar byas rkyen gnyis dbang du bsdus //",
    "T02D2452:92a-18": "gangs dkar rtse la nyam nga med pa'i seng ge rtsal la gsum rdzogs //",
    "T02D2452:92a-19": "sgo gnyis khyim spangs bsam gtan thun gyi zas bsten nam mkha' mdzod du byas //",
    "T02D2452:92a-20": "lce dang mtheb mo gnyis ka brag la seng ge",
    "T02D2452:92a-21": "bu dang sbrag / nam zhig 'brug la zhon nas",
    "T02D2452:92a-22": "'jig rten gsal bar byed //",
    "T02D2452:92a-23": "lan tshva'i rgya mtshor chu rnams ro gcig tha dad med //",
    "T02D2452:92a-24": "rgya mtsho dangs pa'i nang na gza' skar gzugs brnyan",
    "T02D2452:92a-25": "snang ba su yis bzhag / byang lta'i phug pas",
    "T02D2452:92a-26": "nyi ma ma mthong gang gis len //",
    "T02D2452:92a-27": "dgos 'dod 'byung ba'i nor bu'i nus pa su la blangs //",
    "T02D2452:92a-28": "zhes gsungs so //",
    "T02D2452:92a-29": "mchog gi brgyud pa las byung ba zab mo'i don to //",
    "T02D2452:92a-30": "bcom ldan 'das bdag med ma'i brda rin po che",
    "T02D2452:92a-31": "dbang gi 'khor lo gsal ba zhes bya ba dur",
    "T02D2452:92a-32": "khrod rgyu skar dpal gyi rol par gsungs pa rdzogs",
    "T02D2452:92a-33": "so / //"
}