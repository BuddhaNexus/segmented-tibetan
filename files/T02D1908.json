{
    "T02D1908:35a-0": "@35a # // rgya gar skad du /",
    "T02D1908:35a-1": "aanta ma ha bi dhi /",
    "T02D1908:35a-2": "bod skad du /",
    "T02D1908:35a-3": "tha ma'i mchod pa'i cho ga / bcom ldan 'das",
    "T02D1908:35a-4": "ngan song thams cad rnam par sbyong ba la phyag",
    "T02D1908:35a-5": "'tshal lo // gzhan don la dga' shi ba slong byed ma //",
    "T02D1908:35a-6": "spyan zhes grags pa'i lha mo phyag byas nas //",
    "T02D1908:35a-7": "shi ba kun nas slong ba'i sbyor ba yis //",
    "T02D1908:35a-8": "gshin po bde gshegs su ni nges sbyor bshad //",
    "T02D1908:35a-9": "gshin po'i khang ba shin tu dben par ni //",
    "T02D1908:35a-10": "nye sbyor kun dang ldan pas rnal 'byor pa //",
    "T02D1908:35a-11": "cod pan me tog dkar po'i phreng bas bcings //",
    "T02D1908:35a-12": "zhi ba tsandan dkar pos rnam par byugs //",
    "T02D1908:35a-13": "gos dang rgyan ni dkar po shar phyogs su //",
    "T02D1908:35a-14": "kha pa ltas yang ni de ru mos pas sam /",
    "T02D1908:35a-15": "rdo rje dang ni rdo rje dril 'dzin pas //",
    "T02D1908:35a-16": "rgya chen mthon po bde ba'i stan la 'dug / tsandan dkar po dang ni bdud rtsi lnga //",
    "T02D1908:35a-17": "yang dag sbyar ba'i chu yis mdun du ni //",
    "T02D1908:35a-18": "mandala nye bar byugs te me tog gding //",
    "T02D1908:35a-19": "dkar po rnams kyis nye bar mdzes par bya //",
    "T02D1908:35a-20": "aarga la sogs rang gi gsang sngags kyis //",
    "T02D1908:35a-21": "legs par kun du bzlas shing bskul tshig dang //",
    "T02D1908:35a-22": "rang gi snying gar gnyug ma'i sa bon ni //",
    "T02D1908:35a-23": "bltas nas gnas la sogs pa bsrung bar bya //",
    "T02D1908:35a-24": "de la gnas bdag rnal 'byor bsrung ba'i sngags /",
    "T02D1908:35a-25": "aom aa bighn'anta kri ta h'um zhes bya'o //",
    "T02D1908:35a-26": "na ma:sa manta la sogs pas sam //",
    "T02D1908:35a-27": "cho ga bzhin du sgrub shes rnal 'byor pas //",
    "T02D1908:35a-28": "spyan gyi rnal 'byor rnam par bsgoms nas ni //",
    "T02D1908:35a-29": "snying ga'i sa bon las ni grub pa bzang //",
    "T02D1908:35a-30": "'khor los mtshan pa'i lcags kyu spro bar bya //",
    "T02D1908:35a-31": "de yis gshin po'i 'jig rten pha rol song //",
    "T02D1908:35a-32": "sems ni mdog dmar gsal ba dgug bya ste //",
    "T02D1908:35a-33": "chos kyi sgo mo'i gzugs sam yang na ni //",
    "T02D1908:35a-34": "rlung med mar me mi g-yo lta bu'o //",
    "T02D1908:35a-35": "'ongs nas de yi shes pa snying gar ni //",
    "T02D1908:35a-36": "ro ye spyi bo nas ni gzhug par bya //",
    "T02D1908:35a-37": "de ni shes pa dang ni yang dang ldan /",
    "T02D1908:35b-0": "@35b de rjes langs nas 'dug pa blta bar bya //",
    "T02D1908:35b-1": "de'i snying mo ha ra ti bkod nas ni //",
    "T02D1908:35b-2": "de yi 'od zer 'bar ba'i phreng ba yi //",
    "T02D1908:35b-3": "de yi lus ni stong bar byas nas su //",
    "T02D1908:35b-4": "lhag ma rnam par rig byed tsam nyid ni //",
    "T02D1908:35b-5": "de yi rjes la mo ha ra ti zhes //",
    "T02D1908:35b-6": "brjod pas spyan gyi gzugs su bsgoms nas ni ;",
    "T02D1908:35b-7": "/ de yi mig dang sku la sogs pa dag",
    "T02D1908:35b-8": "/ thams cad du ni byin gyis brlab par bya",
    "T02D1908:35b-9": "// de rjes yi shes lnga yi thugs ka yi //",
    "T02D1908:35b-10": "zla gnas rtsa ba'i sngags kyi 'od zer gyis //",
    "T02D1908:35b-11": "de'i lha mo'i sprin gyi bdud rtsi yi //",
    "T02D1908:35b-12": "shel gyi bum pa'i tshogs kyis dbang bskur bya //",
    "T02D1908:35b-13": "rang gi lus las 'od zer spros pa las //",
    "T02D1908:35b-14": "'od zer rang gi spyan gyi tshogs rnams ni //",
    "T02D1908:35b-15": "nam mkha'i dkyil 'khor khyab pa rnams kyis ni //",
    "T02D1908:35b-16": "de rjes spros te dbang bskur bya ba yin //",
    "T02D1908:35b-17": "de yi sngags bzlas bum pa'i chu yis ni //",
    "T02D1908:35b-18": "de bzhin du yang bsang ba rab tu bya //",
    "T02D1908:35b-19": "mgo bo la ni cod pa na sbyin bya ste //",
    "T02D1908:35b-20": "lag pa gnyis su yang ni rdor dril lo //",
    "T02D1908:35b-21": "de rjes sngags pas ku sha'i rtse mo la //",
    "T02D1908:35b-22": "rdo rje rtse gcag rnam par bsgoms nas ni //",
    "T02D1908:35b-23": "rdo rje'i sbubs su nges bar bcug nas ni //",
    "T02D1908:35b-24": "de ni me dang 'dra bar bsgom par bya //",
    "T02D1908:35b-25": "de rjes mnyam gzhag sems kyis de yi ni //",
    "T02D1908:35b-26": "snying gar bzhag pa'i shes pa rab 'bar ba //",
    "T02D1908:35b-27": "rdo rje rtse nas rlung gis bskyod pa yi //",
    "T02D1908:35b-28": "'bar ba rnams kyis kun du bskyod par bya //",
    "T02D1908:35b-29": "me yi 'od zer gyis ni reg pa yi //",
    "T02D1908:35b-30": "dngul gyi bzhin du de ni 'phar bar bsgom //",
    "T02D1908:35b-31": "steng gi sgo nas rnam par grol ba'am //",
    "T02D1908:35b-32": "yang na rnam dag sangs rgyas zhing du'o //",
    "T02D1908:35b-33": "gal te shes pa 'am gzhan dag mthong na ni //",
    "T02D1908:35b-34": "'khor pa'i rgya mtsho ru ni ltung bar 'gyur //",
    "T02D1908:35b-35": "de phyir steng sgo yi ni lam nas su //",
    "T02D1908:35b-36": "de yi steng du 'pho bar bya ba yin //",
    "T02D1908:35b-37": "spyi po nas ni gzugs med 'gro ba ste //",
    "T02D1908:35b-38": "mdzod spya nas ni gzugs kyi khams su grags //",
    "T02D1908:35b-39": "mig gnyis nas ni mi yi 'gro ba nyid //",
    "T02D1908:35b-40": "rna ba dag nas grub pa'i lha ru skye //",
    "T02D1908:35b-41": "sna bug dag nas gnod sbyin nyid du ste //",
    "T02D1908:35b-42": "kha ni dri za ru ni nges par 'gro //",
    "T02D1908:35b-43": "lte ba nas ni 'dod pa'i khams kyi lha //",
    "T02D1908:35b-44": "khu ba'i sbubs nas yi dags 'gro bar ro //",
    "T02D1908:35b-45": "chu yi lam nas dung 'gro'i skye gnas su //",
    "T02D1908:36a-0": "@36a * // bshang ba'i lam nas dmyal ba'i 'gro bar ni //",
    "T02D1908:36a-1": "the tshom med par 'gro'o de yi phyir //",
    "T02D1908:36a-2": "lam ngan dag ni rnam par sbang bar bya //",
    "T02D1908:36a-3": "de nas de thar pa'i grong khyer du gzhag pa'i phyir /",
    "T02D1908:36a-4": "de'i mdun du zhi ba'i sbyin sreg tu gsungs pa'i cho ga yongs su tshang bas sam //",
    "T02D1908:36a-5": "rdzas gcig pa'i sbyin sreg bshad pa'i cho gas shi",
    "T02D1908:36a-6": "'brel gyis byin pa'i yo byang rnams rdo rje slob",
    "T02D1908:36a-7": "dpon gyis ye shes kyi me la sbyin sreg bya'o",
    "T02D1908:36a-8": "// de'i rjes la'ang shes rab kyi pha rol tu",
    "T02D1908:36a-9": "phyin ma la sogs pa theg pa chen po'i mdo",
    "T02D1908:36a-10": "// bklag par bya'o // de'i rjes la thams cad bsdus te shi bdag la yon blang bar bya'o //",
    "T02D1908:36a-11": "shi bdag gis kyang gang gi 'byor ba dang rjes",
    "T02D1908:36a-12": "su mthun par gos dang rgyan dang mal stan dang",
    "T02D1908:36a-13": "zhing dang khyim dang bran dang bran mo la sogs",
    "T02D1908:36a-14": "pa'i yon gus pas slob dpon la dbul bar bya'o",
    "T02D1908:36a-15": "// de nas ro sreg pa'i mi rnams bos te",
    "T02D1908:36a-16": "yi ge gsum bzlas pa'i tshangs skud gdags par bya'o",
    "T02D1908:36a-17": "// // de ro khyer ba rnams 'jig rten skyong ba rnams su lhag par mos bar bya ste /",
    "T02D1908:36a-18": "gdugs khyer ba ni lha rgyal lo //",
    "T02D1908:36a-19": "rnga yab thogs pa ni tshangs pa'o //",
    "T02D1908:36a-20": "ral gri thogs pa ni khyab 'jug go //",
    "T02D1908:36a-21": "bstod pa 'don pa ni bde byed ngo //",
    "T02D1908:36a-22": "ro'i las byed pa ni gshin rje'o //",
    "T02D1908:36a-23": "bum pa thogs pa ni chu lha'o //",
    "T02D1908:36a-24": "dgang gzar blugs gzar thogs ba ni me lha'o //",
    "T02D1908:36a-25": "bza' ba dang ston mo thogs pa ni bden bral lo //",
    "T02D1908:36a-26": "ba dan thogs pa ni rlung lha ste //",
    "T02D1908:36a-27": "gzhan yang lha dang mi rnams kyang lhag par mos pa'o //",
    "T02D1908:36a-28": "de nas yi ge brgya pa'i sngags lan ba dun bzlas te /",
    "T02D1908:36a-29": "rang gi dge ba yang rdzogs pa'i byang chub tu bsngo bar bya ste ldang bar bya'o //",
    "T02D1908:36a-30": "langs nas kyang rdo rje slob dpon rdo rje 'dzin",
    "T02D1908:36a-31": "pa'i rang bzhin sangs rgyas thams cad bskyed la spyan",
    "T02D1908:36a-32": "gyi sngags dang / ngan song sbyong ba'i rgyud las",
    "T02D1908:36a-33": "gsungs pa'i ngan song thams cad rnam par sbyong ba'i",
    "T02D1908:36a-34": "sngags bzlas bzhin du sngon du 'gro bar bya'o //",
    "T02D1908:36a-35": "lam du yang ni 'jig rten skyong rnams kyis //",
    "T02D1908:36a-36": "ro ni khur gyis bteg ste khyer ba dang //",
    "T02D1908:36a-37": "kun nas bstod ba byed bzhin lha rnams kyis //",
    "T02D1908:36a-38": "mchod ba yang ni rgyun du byed par blta //",
    "T02D1908:36b-0": "sna tshogs @36b tu rya'i sgra dang bkra shis kyi //",
    "T02D1908:36b-1": "tshigs bcad dang ni rdo rje'i glu rnams kyis //",
    "T02D1908:36b-2": "dril bu dang ni cha lang ting ting shag / gling bu pi wang sgra dang rjes mthun par //",
    "T02D1908:36b-3": "nye bar spyod pa lnga yi mchod pa dang /",
    "T02D1908:36b-4": "bla re gos dang ba dan gdugs dad ni //",
    "T02D1908:36b-5": "'khor mang ldan pas pha yi gnas su ni //",
    "T02D1908:36b-6": "dal gyis khyer te phyi nas de ru ni //",
    "T02D1908:36b-7": "'o ma can gyi shing ni skam po yis //",
    "T02D1908:36b-8": "legs par rnam par spras te brtsig par bya //",
    "T02D1908:36b-9": "de yi steng du de ni bzhag nas su //",
    "T02D1908:36b-10": "bum pa'i chu yis bsang bar bya ba yin //",
    "T02D1908:36b-11": "de nas sbyin sreg me yis ni //",
    "T02D1908:36b-12": "yongs su sbyang bar bya ba ste //",
    "T02D1908:36b-13": "ji ltar thal bar gyur gyi bar //",
    "T02D1908:36b-14": "shi 'brel mnyam par bzhag pas bsrung //",
    "T02D1908:36b-15": "theg pa chen po cher 'byung ba'i //",
    "T02D1908:36b-16": "mdo sde snga ma bzhin du bklag / ting ting shag dang cang te'u yi //",
    "T02D1908:36b-17": "rjes 'gro rdo rje'i glu yang blang //",
    "T02D1908:36b-18": "de nas 'gro ba la la dag grol ba'i lam",
    "T02D1908:36b-19": "la sbyar yang mi dge ba shin tu mang ba",
    "T02D1908:36b-20": "stobs che bas lam ngan pa nas song nas //",
    "T02D1908:36b-21": "de nas de yang lam ngan pa'i 'gro ba yongs",
    "T02D1908:36b-22": "su sbyong ba'i phyir nyi ma de nyid nas brtsams",
    "T02D1908:36b-23": "de nyi ma brgyad du ngan song sbyong ba'i rgyud",
    "T02D1908:36b-24": "nas gsungs pa'i cho gas ngan song yongs su sbyong",
    "T02D1908:36b-25": "ba la rim pas bya'o //",
    "T02D1908:36b-26": "de la ji srid rus pa ma 'ongs pa de",
    "T02D1908:36b-27": "srid gos la de'i ming smos pa sngon du 'gro",
    "T02D1908:36b-28": "bas cho ga'o // 'ongs pa ni de'i lus la'am",
    "T02D1908:36b-29": "gos la nyin zhag brgyad pa'i bar du bya ste",
    "T02D1908:36b-30": "bas cho ga'o // // de yang lho'i char khru gang ba'i stegs bu gru bzhi pa byas te /",
    "T02D1908:36b-31": "ba lang gi lci ba sa lam lhung bas byugs",
    "T02D1908:36b-32": "te pa'i rnam lngas kyang kun du bsang bar bya'o",
    "T02D1908:36b-33": "// de yang dkyil 'khor tsandan dkar pos ni //",
    "T02D1908:36b-34": "nye bar byugs te me tog rnams kyis ni //",
    "T02D1908:36b-35": "mdzes bar byas nas de steng bum pa ni //",
    "T02D1908:36b-36": "mtshan nyid ldan pa rnam par dgod bya ste /",
    "T02D1908:36b-37": "sman dang yal ga nor bu dri bzang dang //",
    "T02D1908:36b-38": "'bru rnam lnga dang yang dag ldan par ni //",
    "T02D1908:36b-39": "mgrin pa sngon po'i gos kyis dkris nas ni //",
    "T02D1908:36b-40": "gdugs dang ba dan btsugs te nyer spyod ni //",
    "T02D1908:36b-41": "lnga dang bcas pas dri bzang gis bdugs shing //",
    "T02D1908:36b-42": "bsti gnas kyi ni chu yis dgang bya zhing //",
    "T02D1908:36b-43": "ku sha yi ni stan la gzhag bya ste //",
    "T02D1908:37a-0": "lto 'phye rigs kyi bdag po'i @37a * //",
    "T02D1908:37a-1": "mtshan mas ni //",
    "T02D1908:37a-2": "de ni yig gsum dang spel rtsa ba yi //",
    "T02D1908:37a-3": "sa bon gyis ni lhag gnas bya ba ste //",
    "T02D1908:37a-4": "sngags pas yang na khrus kyi sngags kyis ni //",
    "T02D1908:37a-5": "lan grangs brgya dang rtsa brgyad bzlas nas su //",
    "T02D1908:37a-6": "de nas mdun du rdul tshon dkar po yis //",
    "T02D1908:37a-7": "lte bar bcas shing mu khyud 'od dang bcas //",
    "T02D1908:37a-8": "'khor lo rtsibs brgyad bris nas me tog ni //",
    "T02D1908:37a-9": "dkar pos mdzes par rnam par spras nas ni //",
    "T02D1908:37a-10": "de yi dbus gzhag snod ni stong pa yi //",
    "T02D1908:37a-11": "steng du bug pa dang bcas kham skyong gzhag / de rjes de yi rus pa kham skyod der //",
    "T02D1908:37a-12": "lhag ma med par yang ni gzhag par bya //",
    "T02D1908:37a-13": "ting 'dzin gsum dang ldan pas 'di la ni //",
    "T02D1908:37a-14": "phyir bzlog cho ga yang ni bya ba yin //",
    "T02D1908:37a-15": "yungs kar me tog yang dag ldan pa yis //",
    "T02D1908:37a-16": "rim bzhin gsang sngags rdo rje'i tshig brjod pas //",
    "T02D1908:37a-17": "de yi rus pa 'am yang na gos sam ni //",
    "T02D1908:37a-18": "de yi ming la yang ni brdeg par bya //",
    "T02D1908:37a-19": "de nas sngags kyi tshig rnams bstan pa ni //",
    "T02D1908:37a-20": "aom sarba p'a pam da han badzra h'um phat /",
    "T02D1908:37a-21": "aom sarba p'a pam bi sho dha na h'um phat /",
    "T02D1908:37a-22": "aom sarba karma a'a ba ra ni bha smim ku ru h'um phat /",
    "T02D1908:37a-23": "aom bhr'um bi sho dha ya a'a ba ra n'a ni h'um phat /",
    "T02D1908:37a-24": "aom dzva la dzva la dha ka dha ka ha",
    "T02D1908:37a-25": "na ha na a'a ba ra n'a ni h'um phat",
    "T02D1908:37a-26": "/ aom srum sa ra sa ra /",
    "T02D1908:37a-27": "a'a ba ra n'a ni h'um phat /",
    "T02D1908:37a-28": "aom h'um ha ra ha ra sarba a'a ba ra n'a ni h'um phat /",
    "T02D1908:37a-29": "aom h'um phat sarba a'a ba ra n'a ni spho ta ya h'um phat /",
    "T02D1908:37a-30": "aom bhri ta bhri ta sarba a'a ba ra n'a ni h'um phat /",
    "T02D1908:37a-31": "aom tr'a ta tr'a ta sarba a'a ba ra n'a ni h'um phat /",
    "T02D1908:37a-32": "aom tsitshanda tsitshanda sarba a'a ba ra n'a ni h'um phat /",
    "T02D1908:37a-33": "aom da ha da ha sarba na ra ga ti he tum h'um phat /",
    "T02D1908:37a-34": "aom pa tsa pa tsa sarba phre ta ga ti he tum h'um phat /",
    "T02D1908:37a-35": "aom ma tha ma tha sarba t'i rya ka ga ti he tum h'um phat /",
    "T02D1908:37a-36": "ces bya ba ni rus pa la sogs pa la brdeg pa'i sngags so //",
    "T02D1908:37a-37": "de nas lhag gnas byas pa'i bum pa'i chus de'i",
    "T02D1908:37a-38": "rus pa la sogs pa brjod bzhin du bkru ba'i",
    "T02D1908:37a-39": "sngags ni aom na mo bha ga ba te sarba",
    "T02D1908:37a-40": "durga ti pa ri sho dha ni r'a dz'a ya",
    "T02D1908:37a-41": "/ ta th'a ga t'a ya /",
    "T02D1908:37a-42": "aarha te sam myaksam buddh'a ya /",
    "T02D1908:37a-43": "tadya th'a /",
    "T02D1908:37a-44": "aom sho dha ne sho dha ne sarba p'a pam",
    "T02D1908:37a-45": "bi sho dha ne shuddhe bi shuddhe sarba karma a'a",
    "T02D1908:37a-46": "ba ra na pi sho dha ni sv'a h'a /",
    "T02D1908:37a-47": "zhes bya ba ni rus pa la sogs pa la bkru ba'i sngags so //",
    "T02D1908:37a-48": "me tog gtor te sngags brjod pas lam bstan par bya'o //",
    "T02D1908:37a-49": "sngags ni aom ratne ratne ratna sam bha be /",
    "T02D1908:37b-0": "@37b ratna ki ra ne ratna m'a li bi shuddhe shodha ya /",
    "T02D1908:37b-1": "sarba p'a pam h'um tra ta /",
    "T02D1908:37b-2": "zhes bya ba ni lam bstan pa'i sngags so //",
    "T02D1908:37b-3": "de nas me tog chu nang du dor te lam sbyar bar bya'o //",
    "T02D1908:37b-4": "sngags ni aom padme padme ma h'a padme padma sam",
    "T02D1908:37b-5": "bha be su kha ba ti gatstsham tu sv'a h'a",
    "T02D1908:37b-6": "/ zhes bya ba ni lam bstan pa'i sngags so //",
    "T02D1908:37b-7": "sngags kyi tshig de dang de la bskul ba'i tshig spel bar bya'o //",
    "T02D1908:37b-8": "lam sbyang ba'i sngags kyis me tog gi char dbab par bya'o //",
    "T02D1908:37b-9": "mnyam par gzhag par bya'o //",
    "T02D1908:37b-10": "bkra shis kyi tshigs su bcad pa len nam len du gzhug par bya'o //",
    "T02D1908:37b-11": "de ltar nyin re bzhin du thun gsum mam gcig tu bya'o //",
    "T02D1908:37b-12": "de bzhin du yang dag par mchod de /",
    "T02D1908:37b-13": "ji ltar bstan pa'i cho ga thams cad bsdu bar bya'o //",
    "T02D1908:37b-14": "de la bkra shis kyi tshigs su bcad pa ni //",
    "T02D1908:37b-15": "bkra shis gang zhig sems can kun la phan bzhed pa'i //",
    "T02D1908:37b-16": "sangs rgyas rnam dag blo ldan nyes pa'i tshogs dang bral //",
    "T02D1908:37b-17": "shes rab yan lag 'dus pas mdzes pa bden pa'i",
    "T02D1908:37b-18": "bdag / bkra shis de yis khyed rnams la ni",
    "T02D1908:37b-19": "dbang mchog bskur // bkra shis gang zhig lha dang lha min mis mchod pa //",
    "T02D1908:37b-20": "de yis bstan pa'i dam chos bla na med pa ni //",
    "T02D1908:37b-21": "bdag med 'jig rten gsum las rab tu grags pa yi //",
    "T02D1908:37b-22": "bkra shis de yis khyed rnams la ni dbang mchog bskur //",
    "T02D1908:37b-23": "bkra shis gang zhig rab mchog dam chos rtag tu 'dzin //",
    "T02D1908:37b-24": "bzang po'i sar zhugs sangs rgyas sras po tshogs kyi",
    "T02D1908:37b-25": "mchog / rnam pa kun du sems can don mdzad",
    "T02D1908:37b-26": "bkra shis gang // bkra shis de yis khyed rnams la ni dbang mchog bskur //",
    "T02D1908:37b-27": "bkra shis kyi tshigs su bcad pa de dag rus",
    "T02D1908:37b-28": "pa 'khrud pa'i dus su yang gdon nam 'don du",
    "T02D1908:37b-29": "gzhug go // de la gshegs su gsol ba'i tshig ni //",
    "T02D1908:37b-30": "khyed kyi sems can don kun mdzad //",
    "T02D1908:37b-31": "rjes su mthun pa'i dngos grub stsol //",
    "T02D1908:37b-32": "slar yang 'byon par mdzad pa'i phyir //",
    "T02D1908:37b-33": "sangs rgyas yul du gshegs su gsol //",
    "T02D1908:37b-34": "mu: zhes bya bas so //",
    "T02D1908:37b-35": "de nas mtshan mo tshogs kyi 'khor lo byas te thams cad bsdu'o //",
    "T02D1908:37b-36": "'byor pa yod na ngan song sbyong ba'i dkyil 'khor cho ga bzhin du bzhengs te /",
    "T02D1908:37b-37": "ji ltar bshad pa'i cho ga bsgrub par bya'o //",
    "T02D1908:38a-0": "slar @38a * //",
    "T02D1908:38a-1": "yang rdo rje slob dpon gyis shi bdag la yon blang bar bya'o //",
    "T02D1908:38a-2": "des kyang 'byor ba dang mthun par dbul te /",
    "T02D1908:38a-3": "bkrus pa'i gos kyang slob dpon nyid la dbul bar bya'o //",
    "T02D1908:38a-4": "'dir gsungs pa /",
    "T02D1908:38a-5": "gshin po la dmigs gang cung zad //",
    "T02D1908:38a-6": "rtsa lag rnams kyis slob dpon sbyin //",
    "T02D1908:38a-7": "de yis mtho ris lam 'gro ba'i //",
    "T02D1908:38a-8": "rgyags su de la byin zhes bya //",
    "T02D1908:38a-9": "sbyin pa de yis de nges bar //",
    "T02D1908:38a-10": "bde ba can gyi sa ru 'gro //",
    "T02D1908:38a-11": "steng ge lus lhan byed pa ni //",
    "T02D1908:38a-12": "de la de ltar kun byas na //",
    "T02D1908:38a-13": "ngan song thams cad spangs nas ni //",
    "T02D1908:38a-14": "nges par bde ba can du 'gro //",
    "T02D1908:38a-15": "de rjes de rus rnams sbyang ba //",
    "T02D1908:38a-16": "zhib mor rdo la btags nas ni //",
    "T02D1908:38a-17": "shin tu rgya che'i chu bo la //",
    "T02D1908:38a-18": "mchod pa byas te bkur bar bya //",
    "T02D1908:38a-19": "yang na sa 'dzin chen po ni //",
    "T02D1908:38a-20": "mthon po'i rtse la 'dzigs [?] nas su //",
    "T02D1908:38a-21": "shin tu shugs dag mthun pa yi //",
    "T02D1908:38a-22": "rlung la de ni bskur bar bya /",
    "T02D1908:38a-23": "gal te bde ster bde ldan bzhin du shin tu yang //",
    "T02D1908:38a-24": "drag po'i las kyi dbang gis ma song na 'ang //",
    "T02D1908:38a-25": "nges par 'di ni ngan pa'i 'gro ba spangs nas su //",
    "T02D1908:38a-26": "sum cu pa yi gnas su yang ni 'gro bar 'gyur //",
    "T02D1908:38a-27": "dpal ldan bzang po'i zhabs kyi padma las thob tha ma'i cho ga'i man ngag gis //",
    "T02D1908:38a-28": "tha ma'i cho ga'i sgrub pa 'di ni dpal ldan gsang ba 'dus pa'i gzhung du byas //",
    "T02D1908:38a-29": "gang zhig dpal ldan gsang ba 'dus par ma bstan phrin las de yi kha bskong ni //",
    "T02D1908:38a-30": "gang zhig dpal ldan ngan song sbyong ba'i rgyud las gsungs pa'i chog la ni brten //",
    "T02D1908:38a-31": "tha ma'i cho ga'i ming gi rnam grangs gshin po",
    "T02D1908:38a-32": "bde bar gshegs pa'i gnas la 'god pa zhes bya",
    "T02D1908:38a-33": "ba pandi ta dpal ting nge 'dzin rdo rjes mdzad",
    "T02D1908:38a-34": "pa rdzogs so / //",
    "T02D1908:38a-35": "/ rgya gar gyi mkhan po dpal phyogs dbang dga' byed kyi zhal snga nas dang /"
}