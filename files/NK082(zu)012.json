{
    "NK082(zu)012:1": "// 'phrul gyi me long dgu skor gyi 'grel pa bzhugs /",
    "NK082(zu)012:2": "rnal 'byor rig pa'i me tog 'phrul gyi me long la dbu zhabs su bsdus pa'i don bzhi ste /",
    "NK082(zu)012:3": "phyag 'tshal mchod pa'i lung dang /",
    "NK082(zu)012:4": "dam bca' sdom pa'i lung dang /",
    "NK082(zu)012:5": "gzhung lugs rtsa ba'i lung dang /",
    "NK082(zu)012:6": "bsngo ba tshogs kyi lung dang bzhi'o //",
    "NK082(zu)012:7": "kun mkhyen nyid la phyag btsal nas /",
    "NK082(zu)012:8": "shes pa gang gis gang ltar phyag btsal ba'o //",
    "NK082(zu)012:9": "rnal 'byor lta ba'i spyi 'grel brdog /ces pa lta",
    "NK082(zu)012:10": "ba'i rim pa spyi'i shan dbye ba'i phyir 'grel pa",
    "NK082(zu)012:11": "ste / the tshom gtar dka' gnad du brdeg par dam bca' ba'o //",
    "NK082(zu)012:12": "lung bsdu ba bstan pa la gnyis te /",
    "NK082(zu)012:13": "dris pa'i lung dang /",
    "NK082(zu)012:14": "lan no //",
    "NK082(zu)012:15": "dris pa ni dgu ste /",
    "NK082(zu)012:16": "log rtog byang chub yul snang ba'i //",
    "NK082(zu)012:17": "chos kun sems su gcig mi gcig /ces pa 'khor",
    "NK082(zu)012:18": "ba dang mya ngan 'das pa'i spyod yul byang chub",
    "NK082(zu)012:19": "sems su gcig mi gcig dris pa dang po'o //",
    "NK082(zu)012:20": "lhun gyis grub pa gang la bgyi dris pa gnyis pa'o //",
    "NK082(zu)012:21": "de nyid snang ba yod dam med //",
    "NK082(zu)012:22": "ces pa lhun grub snang stong gang yin dris pa gsum pa'o //",
    "NK082(zu)012:23": "ye nas sangs rgyas yin nam min //",
    "NK082(zu)012:24": "zhes pa chos kun gzhi ye sangs rgyas pa yin nam ma rgyas pa yin dris pa bzhi pa'o //",
    "NK082(zu)012:25": "khams gsum sems can ji ltar 'khrul //",
    "NK082(zu)012:26": "zhes pa lnga pa'o //",
    "NK082(zu)012:27": "'phrul pa nyid na don ci lags //",
    "NK082(zu)012:28": "'khrul ba'i grub mtha' dris pa drug pa'o //",
    "NK082(zu)012:29": "rnal 'byor lta ba'i ngo bo gang //",
    "NK082(zu)012:30": "zhes pa bdun pa'o //",
    "NK082(zu)012:31": "de dag dgos pa'i the tshom gang //",
    "NK082(zu)012:32": "zhes pa skyon bdun pa'o //",
    "NK082(zu)012:33": "de dag dgos pa'i the tshom gang //",
    "NK082(zu)012:34": "zhes pa skyon dris pa brgyad pa'o //",
    "NK082(zu)012:35": "de rnams khyad par ji ltar che //",
    "NK082(zu)012:36": "bdun po theg pa gzhan las gang spags dris pa dgu pa'o //",
    "NK082(zu)012:37": "'phrul gyi me long dgu skor bzhin //",
    "NK082(zu)012:38": "zhes pa mtshon pa'i dgus mtshon tu btub pa'o //",
    "NK082(zu)012:39": "gsal byed 'phrul tshig dgu yis ston //",
    "NK082(zu)012:40": "zhes pa don dris pa lan zung dgu yi tshig gis gsal bar ston pa'o //",
    "NK082(zu)012:41": "lan dang po bstan pa'i phyir /",
    "NK082(zu)012:42": "sgyu ma rnam gnyis spyod yul ni /",
    "NK082(zu)012:43": "sems kyi chos nyid ngang du gcig /ces pa log rtog sgyu ma'i sems can dang /",
    "NK082(zu)012:44": "ye shes sgyu ma'i sangs rgyas kyi spyod yul 'khrul lam ma 'khrul gnyis /",
    "NK082(zu)012:45": "sems kyi de kho na nyid chos kyi dbyings kyi ye shes su gcig par lan gdab pa'o //",
    "NK082(zu)012:46": "de'i dpe ni /",
    "NK082(zu)012:47": "de'i de nyid ji lta ba'o //",
    "NK082(zu)012:48": "mkha' dang gzha' snang ji bzhin du //",
    "NK082(zu)012:49": "zhes pa gzha' tshon snang ba dang rang bzhin stong pa dbyer med pa bzhin /",
    "NK082(zu)012:50": "gtan tshigs ni /",
    "NK082(zu)012:51": "log rtog sems rgyud tha dad kyang //",
    "NK082(zu)012:52": "rigs rgyud med phyir dbye ba dka' //zhes pa log rtog gi rgyud so sor rtog pa dang /",
    "NK082(zu)012:53": "'du shes tha dad pas /",
    "NK082(zu)012:54": "tshor ba dang /",
    "NK082(zu)012:55": "'du byed de lta ba dang /",
    "NK082(zu)012:56": "rgyal ba'i thugs gsal ba brtags kyis tha dad pa",
    "NK082(zu)012:57": "las mi mthun pa ni rgyal ba dang 'gro ba",
    "NK082(zu)012:58": "la rigs brgyud rtag par red pa med pa'i phyir",
    "NK082(zu)012:59": "/ gcig ces dgos ched gnyis kyi phyir brjod kyis",
    "NK082(zu)012:60": "ngo bo gcig dang tha dad las grol ba'i ngang",
    "NK082(zu)012:61": "du dbyer med pa la de skad brjod pa'o //",
    "NK082(zu)012:62": "gnyis pa ni /",
    "NK082(zu)012:63": "sems nyid nor bu rin po che //",
    "NK082(zu)012:64": "zhes pa lhun grub kyi dape'o //",
    "NK082(zu)012:65": "ji ltar dmigs shing bsam par snang //",
    "NK082(zu)012:66": "zhes pa lhun gyis grub pa dang ma grub pa'i chos thams cad du sems so sor snang ba'o //",
    "NK082(zu)012:67": "'gro la sems rgyud gnyis mi 'chang //",
    "NK082(zu)012:68": "zhes pa sems kun gyi sems kyi chos nyid kyi",
    "NK082(zu)012:69": "gazhi'am dngos po zhes pa skad cig ma ni bsam",
    "NK082(zu)012:70": "pa'am blo zhes rtog pa dang mi rtog pa'i sems",
    "NK082(zu)012:71": "rgyud gnyis pa 'gro ba gcig la med de /",
    "NK082(zu)012:72": "skabs kyis mi brjod pa'o //",
    "NK082(zu)012:73": "de ni dngos med kun gyi gzhi //",
    "NK082(zu)012:74": "zhes pa sems can gyi sems gcig pa de ni dngos po brtag dka' ste /",
    "NK082(zu)012:75": "dgos 'dod bskong ba'i nor bu lta bu la /",
    "NK082(zu)012:76": "cig la cig ma grub pa dang /",
    "NK082(zu)012:77": "lhun grub kyi ngo bo la ni phyogs gcig pa'i lhun grub tu khas blangs pa'o //",
    "NK082(zu)012:78": "lan gsum pa ni /",
    "NK082(zu)012:79": "log rtog mun pa'i yul snang kun //",
    "NK082(zu)012:80": "zhes pa 'gro ba so so'i ma rig pa'i snang ba tha dad pa bsdu'o //",
    "NK082(zu)012:81": "sems phyir mtha' la rtsod pa med /",
    "NK082(zu)012:82": "ces pa snang ba yod med kun bdag nyid chen",
    "NK082(zu)012:83": "po'i gtan tshigs kyis dbyer med pa la yod med",
    "NK082(zu)012:84": "sgro skur tu rtsod pa byin pa'i blo'o //",
    "NK082(zu)012:85": "dpe ni /",
    "NK082(zu)012:86": "gang la yod med med pa ltar //",
    "NK082(zu)012:87": "ces pa dngos po gang la phan pa 'ba' zhig yod zhe'am /",
    "NK082(zu)012:88": "gnod pa'i mthu 'ba' zhig yod ces phyir ni mi btub ste /",
    "NK082(zu)012:89": "brtags na mi dmigs par /",
    "NK082(zu)012:90": "bsam na phan gnod so sor snang yang dbyer med pa ltar /",
    "NK082(zu)012:91": "rtog pa'i smra bsam yul las 'das //",
    "NK082(zu)012:92": "zhes pa 'khrul pa'i snang ba yod med dbyer med",
    "NK082(zu)012:93": "pa ni thun mong chen po'i smra bsam las 'das",
    "NK082(zu)012:94": "pa ste / don dam dngos po'am gzhi la med /",
    "NK082(zu)012:95": "kun rdzob blo'am bsam pa la yod ces smra ba dag mi mkhas pa'i shes pas /",
    "NK082(zu)012:96": "'di skad du /",
    "NK082(zu)012:97": "sems 'di yod dam med do zhes //",
    "NK082(zu)012:98": "byis pa rnams ni rtsod par byed //",
    "NK082(zu)012:99": "ces pa la sogs pas gsal lo //",
    "NK082(zu)012:100": "lan bzhi pa ni /",
    "NK082(zu)012:101": "de ni de phyir rgyal 'gro zhes //",
    "NK082(zu)012:102": "ris su bcad pa med pa la //",
    "NK082(zu)012:103": "sems snang stong dbyer med pa'i lhun grub de ni /",
    "NK082(zu)012:104": "tshig snga ma gtan tshigs su gyur pas ye sangs rgyas pas rgyal ba zhe'am /",
    "NK082(zu)012:105": "'gro ba 'khor ba yin zhes gsungs pa'i tshig gnyis kar /",
    "NK082(zu)012:106": "sems 'khor ba dang mya ngan las 'das pa dbyer med la mi bsam mi brjod do //",
    "NK082(zu)012:107": "gtsang dang mi gtsang dngos gcig bzhin //",
    "NK082(zu)012:108": "zhes pa gnyis su med pa'i dpe ste /",
    "NK082(zu)012:109": "la la'i gtsang ba la la'i mi gtsang bar snang bas gtsang mi gtsang dngos po gcig ste /",
    "NK082(zu)012:110": "gzhi la nges pa bzhin de kho na ji snyed",
    "NK082(zu)012:111": "pa'i ji bzhin pa sems kyi chos nyid sangs rgyas",
    "NK082(zu)012:112": "sems can dbye ba med pa la /",
    "NK082(zu)012:113": "phyogs su bltas na nor pa'i blo //",
    "NK082(zu)012:114": "zhes pa gzhi 'khrul 'khor med pa'o //",
    "NK082(zu)012:115": "rnam dag phyogs gcig tu bltas te /",
    "NK082(zu)012:116": "gzhi med pa la bsam blos glo bur du blta ba dag ni /",
    "NK082(zu)012:117": "kun nas nyon mongs pa dag dang /",
    "NK082(zu)012:118": "tha snyad la skur pa 'debs pa'i lta ba ste /",
    "NK082(zu)012:119": "gnyis med ngang la gsal ba 'dus par brjod pa nyid kyis mkha'i lta ba khas blangs pa'o //",
    "NK082(zu)012:120": "'dir gnyis su yod med nyid kyang dbyer med pas",
    "NK082(zu)012:121": "thun mong ma yin pa'i gnyis su med pa ste",
    "NK082(zu)012:122": "/ 'di skad du /",
    "NK082(zu)012:123": "gnyis med gnyis su med min zhing //",
    "NK082(zu)012:124": "zhes pa dgos byed gnyis kyi phyir brjod pa tsam mo //",
    "NK082(zu)012:125": "lan lnga pa ni /",
    "NK082(zu)012:126": "ji snyed 'jig rten 'khrul pa'i sems //",
    "NK082(zu)012:127": "zhes pa log rtog tha dad pa'i sems bsam yas pa'o //",
    "NK082(zu)012:128": "me long g.ya' dang mkha' sprin bzhin //",
    "NK082(zu)012:129": "zhes pa ma rig pa dang sems ye shes gnyis su med pa'i dape'o //",
    "NK082(zu)012:130": "rig dang ma rig gnyis med pas //",
    "NK082(zu)012:131": "zhes pa lhan cig skyes pa'i ma rig pa med pa min pa'i phyir /",
    "NK082(zu)012:132": "ye shes dang ma rig pa dbyer med kyang //",
    "NK082(zu)012:133": "phyogs gcig rkyen gyis dus gsum 'khrul //",
    "NK082(zu)012:134": "phyogs gcig nas ltos pas 'khor ba'i //",
    "NK082(zu)012:135": "de'i rgyu ma rig pas rkyen las dang nyon mongs",
    "NK082(zu)012:136": "pas dus gsum thog mtha' med par rgyun chags su",
    "NK082(zu)012:137": "'khrul ba ni / thag sbrul tho mi sab rtas",
    "NK082(zu)012:138": "mtshon nas gzhi med pa las 'byung bar smra ba",
    "NK082(zu)012:139": "lta bu ma yin te /",
    "NK082(zu)012:140": "sgro skur dang bral ba'i ngang las 'khrul ba'o //",
    "NK082(zu)012:141": "lan drug pa /",
    "NK082(zu)012:142": "'jig rten brtan g.yo la sogs pa //",
    "NK082(zu)012:143": "snang ba nyid na rang bzhin med //",
    "NK082(zu)012:144": "ces pa la brtan g.yo blo brtags kyi rang bzhin",
    "NK082(zu)012:145": "bsam pa la yod la gzhi la med par smra",
    "NK082(zu)012:146": "ba ni rang bzhin la skur ba ste /",
    "NK082(zu)012:147": "'dir 'khrul pa snang bdo ba'i dus nyid na mkha'",
    "NK082(zu)012:148": "sprin ltar rnam pa mchog dang ldan pa'i stong pa",
    "NK082(zu)012:149": "chen po la rang bzhin yod med dbyer med la",
    "NK082(zu)012:150": "dgos ched kyis brjod pa'o //",
    "NK082(zu)012:151": "rang byung phyi nang med snang phyir /",
    "NK082(zu)012:152": "zhes pa bdag nyid chen po'i gtan tshigs kyis kyang",
    "NK082(zu)012:153": "chu nyid rlabs lta bur 'gro 'ong med par snang",
    "NK082(zu)012:154": "ba'o // de dus rang bzhin nyams pa med //",
    "NK082(zu)012:155": "ces pa 'khrul pa de snang ba'i dus na rang",
    "NK082(zu)012:156": "bzhin stong pas ji bzhin nyid las ma nyams rang",
    "NK082(zu)012:157": "bzhin thun mong ma yin pa'i 'khrul pa ste /",
    "NK082(zu)012:158": "'di skad du /",
    "NK082(zu)012:159": "'khor ba nyid na bde gnas so //",
    "NK082(zu)012:160": "zhes pa dang /",
    "NK082(zu)012:161": "rang bzhin nyid las nyams pa med //",
    "NK082(zu)012:162": "ces gsungs so //",
    "NK082(zu)012:163": "lan bdun pa ni /",
    "NK082(zu)012:164": "'jug pa'i rnam shes de lta ba //",
    "NK082(zu)012:165": "shes rab thun mong spyad yin na //",
    "NK082(zu)012:166": "zhes pa lta ba'i ngo bo 'og ma bdag yid",
    "NK082(zu)012:167": "kyi rnam par shes pa de nyid la dmigs pa'i",
    "NK082(zu)012:168": "phyir / 'du byed kyi shes rab dang mtshungs par",
    "NK082(zu)012:169": "thun mong gi lta ba lam du rigs pa'i shes",
    "NK082(zu)012:170": "pa la lta ba zhes brjod do //",
    "NK082(zu)012:171": "'dir rang byung ye shes tshogs kun bdag /shes rab spyan gyi mchog yin no //",
    "NK082(zu)012:172": "zhes pa tshogs brgyad rigs rgyud gzugs mtshan gnas kyis tha dad med par 'od gsal ba'o //",
    "NK082(zu)012:173": "rkyen dang rgyu med par ma 'gags par ye rang gsal bar rang byung ye shes te /",
    "NK082(zu)012:174": "bltas pa med par de kho na nyid du gsal ba lta ba'i phul lo //",
    "NK082(zu)012:175": "lta ba'i ngo bo des ji ltar mthong snyam pa la /",
    "NK082(zu)012:176": "rdo rje yid ni dbang mchog phyir //",
    "NK082(zu)012:177": "zhes pa yid ye shes rdo rje ni shes rab kyi dbang po mchog ste gtan tshigs so //",
    "NK082(zu)012:178": "lta ba med pa rang spyi'i chos //",
    "NK082(zu)012:179": "dbyer med phyogs lta'i 'dod bral ba //",
    "NK082(zu)012:180": "zhes pa yul du lta ba med de rang rig phyi nang med phyir ro //",
    "NK082(zu)012:181": "rang dang spyi'i mtshan nyid kyi chos su snang ba",
    "NK082(zu)012:182": "yang shes pa dang rnam pa tsam du dbyer med",
    "NK082(zu)012:183": "pas / nang phyogs nas phyi ru bltas pa'am /",
    "NK082(zu)012:184": "phyi nas nang du blta ba'i 'dod chags dang bral",
    "NK082(zu)012:185": "bas de kho na nyid yul med par rig pa",
    "NK082(zu)012:186": "rang gsal ba'i gdengs rnyed pas thams cad mkhyen pa",
    "NK082(zu)012:187": "la zhes pas / zhe 'dod du med pas /",
    "NK082(zu)012:188": "ma nor rang gi mtshan nyid rtogs /",
    "NK082(zu)012:189": "zhes gsungs so //",
    "NK082(zu)012:190": "de la g.yo thob brtan mthar phyin pa'i lam du gyur pa'o //",
    "NK082(zu)012:191": "lan brgyad pa ni /",
    "NK082(zu)012:192": "gsum gnyis gcig gi the tshom spangs //",
    "NK082(zu)012:193": "zhes pa dris lan bdun pa'i the tshom dris pa rjes su bsal ba'i phyir /",
    "NK082(zu)012:194": "dang po dngos dang gsal ba dang /",
    "NK082(zu)012:195": "zhes pa tshig lngas ta rka gnyis kyi gegs bsal ba la /",
    "NK082(zu)012:196": "snga ma sangs rgyas sems can dag /so so sems rgyud tha dad pa //",
    "NK082(zu)012:197": "gcig na bdun la snga rtog skye //",
    "NK082(zu)012:198": "zhes pa spyir sangs rgyas dang sems can rnams phyogs",
    "NK082(zu)012:199": "gcig pa yin na bka' lung la mi snang ba",
    "NK082(zu)012:200": "dang / don dang 'gal ba dang /",
    "NK082(zu)012:201": "gtan tshigs kyis mi rgyas pa dang /",
    "NK082(zu)012:202": "rigs pas mi 'thad pa dang /",
    "NK082(zu)012:203": "chos rtags bzhi dang 'gal ba bdun po kun la 'byung mod kyang /",
    "NK082(zu)012:204": "skabs gnyis kyis gsang sngags ni /",
    "NK082(zu)012:205": "spyi dang mthun par rigs pas mi 'thad pa'i skyon brjod do //",
    "NK082(zu)012:206": "sangs rgyas kyi thugs dang sems can gyi sems phyogs",
    "NK082(zu)012:207": "gcig pa'i ldog pa dang bcas pa yin zhe na",
    "NK082(zu)012:208": "/ rgyal ba bzhin du 'gro bas kyang /",
    "NK082(zu)012:209": "thams cad mkhyen par gyur pa dang /",
    "NK082(zu)012:210": "rtog pa med par 'gyur ba dang /",
    "NK082(zu)012:211": "nyon mongs pa'i sdug bsngal mi 'byung bar 'gyur ba dang /",
    "NK082(zu)012:212": "lam gyi chos la rag las mi dgos pa dang /",
    "NK082(zu)012:213": "rgyal ba yang 'gro ba bzhin thams cad mi mkhyen pa dang /",
    "NK082(zu)012:214": "rtog pa can du 'gyur ba dang /",
    "NK082(zu)012:215": "nyon mongs pa sdug bsngal myong ba dang /",
    "NK082(zu)012:216": "skyon bdun 'byung ngo //",
    "NK082(zu)012:217": "'gro ba drug gi sems can tha dad gcig na yang /",
    "NK082(zu)012:218": "de bzhin sems rgyud brgyad la zad //",
    "NK082(zu)012:219": "ces pa chos tha ma'i skyon 'byung ste /",
    "NK082(zu)012:220": "'gro ba drug po kun sems rang byung gi ye shes su gcig na yang /",
    "NK082(zu)012:221": "'gro ba gcig sangs rgyas na kun sangs rgyas par rigs pa dang /",
    "NK082(zu)012:222": "gcig ltung na kun ltung bar rigs pa dang /",
    "NK082(zu)012:223": "gcig shes pa che na kun che /",
    "NK082(zu)012:224": "gcig shes pa chung na kun chung /",
    "NK082(zu)012:225": "gcig 'du shes rgya che na kun che /",
    "NK082(zu)012:226": "gcig 'du shes chung na kun chung /",
    "NK082(zu)012:227": "gcig rno na kun rno /",
    "NK082(zu)012:228": "gcig brtul na kun brtul /",
    "NK082(zu)012:229": "gcig dog na kun dog gcig yangs na kun yangs /",
    "NK082(zu)012:230": "gcig tshor ba gsal na kun gsal /",
    "NK082(zu)012:231": "gcig mi gsal na kun mi gsal /",
    "NK082(zu)012:232": "gcig dran pa gsal na kun gsal /",
    "NK082(zu)012:233": "gcig mi gsal na kun mi gsal /",
    "NK082(zu)012:234": "brgyad po de ltar the tshom za ba /",
    "NK082(zu)012:235": "tha dad zhe na bdun gyis 'gal /",
    "NK082(zu)012:236": "ces pa sangs rgyas kyi thugs dang 'gro ba'i sems tha dad na yang /",
    "NK082(zu)012:237": "sangs rgyas sems can gnyis rang bzhin tha dad du 'gyur /",
    "NK082(zu)012:238": "ngo bo tha dad du 'gyur bas 'brel pa med pas don byar mi btub /",
    "NK082(zu)012:239": "'gro ba tshang rgyar mi btub /",
    "NK082(zu)012:240": "nyon mongs pa spangs shing sgrib pa byang du mi btub rgyal bas bstan pa dgos pa med /",
    "NK082(zu)012:241": "so sor rtag pa'i mthar 'gyur ba dang bdun no //",
    "NK082(zu)012:242": "sems can kun gyi rang rang gi ye shes tha dad na yang /",
    "NK082(zu)012:243": "rang byung gi ye shes so so na yod pa'i phyir /",
    "NK082(zu)012:244": "gcig gis gcig rig na gzhan 'byung du 'gyur ba dang /",
    "NK082(zu)012:245": "nges tshig med /",
    "NK082(zu)012:246": "gcig gi gcig ma rig na ye shes su mi 'gyur ro //",
    "NK082(zu)012:247": "yul med par rig na dam bca' nyams /",
    "NK082(zu)012:248": "shes pa'i rnam pa ye shes gzhan du snang ngo zhe na /",
    "NK082(zu)012:249": "bdag gzhan gyi phyogs nas rnam pa cha gnyis yod pas gzung 'dzin du 'gyur ro //",
    "NK082(zu)012:250": "ye shes la rigs brgyud la sogs pa tha dad pa bdun 'ong bas du mi'i mthar 'gyur ro //",
    "NK082(zu)012:251": "de bsal ba ni /",
    "NK082(zu)012:252": "de bas dgag dang sgrub med pas gcig dang du mar bral ba'o //",
    "NK082(zu)012:253": "zhes pa sangs rgyas dang sems can gcig dang du",
    "NK082(zu)012:254": "ma'i mtha' ma bkag la bral ba sgrub tu med",
    "NK082(zu)012:255": "pa ni rig pa rang byung gi ye shes nyid",
    "NK082(zu)012:256": "gcig dang du ma dang bral ba kun yin pas",
    "NK082(zu)012:257": "/ bral ma bral dbyer med pa la shugs snang la dgag bsgrub ltar snang yang /",
    "NK082(zu)012:258": "zhes 'dod la lhag pa'i dgag bsgrub med pas skyon de dag mi 'byung ngo //",
    "NK082(zu)012:259": "gsum pa 'khrul snang gzhi la yod med ston pa'i phyir /",
    "NK082(zu)012:260": "gsum pa'i snga ma rtog skyon dgu //",
    "NK082(zu)012:261": "zhes pa 'khrul snang gzhi la yod na gzhi 'khor",
    "NK082(zu)012:262": "ba rang rgyud rtag pa'i skyon gyis sgrib pa mi",
    "NK082(zu)012:263": "'byung / 'ching bu'i dpes 'tshang mi rgya /",
    "NK082(zu)012:264": "rgyal ba dang 'gro ba rigs rgyud tha dad 'byung /",
    "NK082(zu)012:265": "bstan pa gsungs pa la dgos ched med /",
    "NK082(zu)012:266": "mya ngan 'das pa'i snang ba 'gag /",
    "NK082(zu)012:267": "'khor ba mthar 'gyur /",
    "NK082(zu)012:268": "'brel ba med pas don byar mi btub /",
    "NK082(zu)012:269": "gzhi'i chos dri ma can du 'gyur ba'o //",
    "NK082(zu)012:270": "phyi ma med pa'i the tshom dag /skyon gyi dngos po bcu gnyis gazhi'o //",
    "NK082(zu)012:271": "zhes pa gzhi la 'khrul pa med pa yin na'ang /",
    "NK082(zu)012:272": "lhan cig skyes pa'i ma rig pa med pa'i skyon dang /",
    "NK082(zu)012:273": "rang bzhin chad pa'i skyon dang /",
    "NK082(zu)012:274": "mya ngan las 'das pa mthar 'gyur /",
    "NK082(zu)012:275": "'khrul snang 'gag /gzhi med pa la 'khor ba snang na /",
    "NK082(zu)012:276": "'khor ba la thog ma 'byung /",
    "NK082(zu)012:277": "rgyud dag pa yang 'khor /",
    "NK082(zu)012:278": "sgrib pa sbyang mi dgos /",
    "NK082(zu)012:279": "bstan pa la dgos ched med /",
    "NK082(zu)012:280": "ye nas gzhi la med pa las snang na /",
    "NK082(zu)012:281": "mu stegs chad pa'i snang bar 'gyur /",
    "NK082(zu)012:282": "snga na med pa'i skyon dang /",
    "NK082(zu)012:283": "gcig la gcig med pa'i skyon dang //",
    "NK082(zu)012:284": "ye nas med pa dang bcu gnyis 'byung ngo //",
    "NK082(zu)012:285": "gzhi ni 'khrul snang yod med gnyis su med pa'i don dang 'gal /",
    "NK082(zu)012:286": "bka' lung las mi snang ba /",
    "NK082(zu)012:287": "gtan tshigs kyis ma rgyas pa /",
    "NK082(zu)012:288": "de ltar rigs pas mi 'thad pa'o //",
    "NK082(zu)012:289": "zhor la shes pa'i khyad par bstan pa ni /",
    "NK082(zu)012:290": "mi mkhas mkhas pa'i bsam pa ni /",
    "NK082(zu)012:291": "zhes pa /",
    "NK082(zu)012:292": "dbye na /",
    "NK082(zu)012:293": "mi mkhas shin tu mi mkhas pa /",
    "NK082(zu)012:294": "zhes pa /",
    "NK082(zu)012:295": "mi mkhas pa'i bsam pa la gnyis te /",
    "NK082(zu)012:296": "gang zhe na /",
    "NK082(zu)012:297": "shin tu mi mkhas mthar lta ba'o //",
    "NK082(zu)012:298": "zhes pa /",
    "NK082(zu)012:299": "mu stegs pa dang skye bo dag go //",
    "NK082(zu)012:300": "mi mkhas yod med rtsod byed cing //",
    "NK082(zu)012:301": "dgag dang sgrub pa gang byed pa //",
    "NK082(zu)012:302": "de dang de la chags sdang skye //",
    "NK082(zu)012:303": "zhes pa /",
    "NK082(zu)012:304": "ltos pa'i mi mkhas pa dag ni /",
    "NK082(zu)012:305": "tshad ma tshul yod la rtsod /",
    "NK082(zu)012:306": "sems tsam pa rnam pa yod med la rtsod /",
    "NK082(zu)012:307": "dbu ma snang ba yod med la rtsod pa byed cing /",
    "NK082(zu)012:308": "rigs pa ma yin pa'i shes pa'i yul ched du 'gegs /",
    "NK082(zu)012:309": "rigs pa'i shes pa'i yul sgrub par byed pa de ni /",
    "NK082(zu)012:310": "sgrub pa'i don la blo chags /",
    "NK082(zu)012:311": "dgag bya la zhe sdang bskyed pas /",
    "NK082(zu)012:312": "blang dor med pa'i don ma mthong ba'i phyir mi mkhas pa'o //",
    "NK082(zu)012:313": "'o na mkhas pa gang zhe na /",
    "NK082(zu)012:314": "mkhas dang shin tu mkhas pa ni /",
    "NK082(zu)012:315": "zhes pa mkhas pa'i bsam pa dbye ba nye bar bstan pa'o //",
    "NK082(zu)012:316": "mkhas pa phal pa dgag bsgrub can //",
    "NK082(zu)012:317": "sgrub pa'i don la brten par byed //",
    "NK082(zu)012:318": "ces pa theg pa chen po dbu ma dang sems tsam pa'o //",
    "NK082(zu)012:319": "de yang gsang sngags la ltos na 'khrul pa'i phyir /",
    "NK082(zu)012:320": "byas pa'i gzung 'dzin dbang gyur pa'i //",
    "NK082(zu)012:321": "ma nor lam dang bral ba yin //",
    "NK082(zu)012:322": "zhes pa'o //",
    "NK082(zu)012:323": "ched du dgag sgrub byed pa'i nges pa 'jog pa'i rtog pa skyes pas /",
    "NK082(zu)012:324": "gsang sngags kyi lta ba dang bral ba'o //",
    "NK082(zu)012:325": "gsang sngags ni /",
    "NK082(zu)012:326": "shin tu mkhas pa thams cad la //",
    "NK082(zu)012:327": "sems phyir dgag dang sgrub pa med //",
    "NK082(zu)012:328": "zhes pa gsang sngags pa ni shin tu mkhas pa'i bsam pa ste /",
    "NK082(zu)012:329": "bdag nyid chen po'i gtan tshigs kyis dgag sgrub ched",
    "NK082(zu)012:330": "du mi byed pa yang rtogs byed kyi thabs dam",
    "NK082(zu)012:331": "pa ste / zhor la dgag sgrub can gyi lta ba 'gegs pa dang /",
    "NK082(zu)012:332": "dgag sgrub med pa'i don sgrub pa yod mod kyang /",
    "NK082(zu)012:333": "dgag sgrub med pa'i phyogs gcig pur khas mi len te /",
    "NK082(zu)012:334": "don ni /",
    "NK082(zu)012:335": "de dang rang rig rang snang phyir //",
    "NK082(zu)012:336": "dgag sgrub med pa'i yid mi rton //",
    "NK082(zu)012:337": "zhes pa dgag sgrub yod med kyi chos thams cad rang rig pa yin pas /",
    "NK082(zu)012:338": "dgag sgrub med pa'i don ched du dmigs pa yul du mi byed do //",
    "NK082(zu)012:339": "dgag sgrub gtan la 'bebs pa'i dus dang /",
    "NK082(zu)012:340": "mnyam pa la bzhag pa'i dus gnyis ka ched du byed pa 'khrul pa'i phyir /",
    "NK082(zu)012:341": "de phyir so so dgag sgrub can //",
    "NK082(zu)012:342": "bsgrub pa'i phyogs la zhen pa'i phyir //",
    "NK082(zu)012:343": "de de med pa ga la mthong //",
    "NK082(zu)012:344": "de bas rang gi brtags mthong yin //",
    "NK082(zu)012:345": "zhes gsungs so //",
    "NK082(zu)012:346": "lan dgu pa zhar la bstan pa'i phyir /",
    "NK082(zu)012:347": "de de skas gdang ji lta ba //",
    "NK082(zu)012:348": "khyad par grangs dang dor ba med //",
    "NK082(zu)012:349": "ces pa rgyu'i theg pa de dang /",
    "NK082(zu)012:350": "'bras bu de skas gdang ltar khyad yod pa'i grangs mi 'dod pas /",
    "NK082(zu)012:351": "bdun po'i skyon rgyu'i theg pa la grangs ji ltar brjod pa ltar 'byung gi /",
    "NK082(zu)012:352": "'bras bu'i theg pa la skyon mi 'byung bar smos pa'o //",
    "NK082(zu)012:353": "dgos ched ni /",
    "NK082(zu)012:354": "cha yod dug la mi btung bzhin //",
    "NK082(zu)012:355": "log lta gnyis su ga la 'gyur //",
    "NK082(zu)012:356": "zhes pa dpe de bzhin du rang bzhin log pa dang /",
    "NK082(zu)012:357": "ltos pa'i log pa ltar gsang sngags mi 'gro ba'o //",
    "NK082(zu)012:358": "gnyis pa the tshom bsal ba'i phyir //",
    "NK082(zu)012:359": "gnyis pa de ltar de nyid la //",
    "NK082(zu)012:360": "zhes pa grangs kyi gnyis pa de ltar lhun grub dris pa /",
    "NK082(zu)012:361": "grub pa'i tha snyad de ltar mtshon //",
    "NK082(zu)012:362": "zhes pa lhun gyis grub pa phyogs gcig pa'am /",
    "NK082(zu)012:363": "phyogs med pa gang yin dris pa'o //",
    "NK082(zu)012:364": "ma grub grub na nges tshig med //",
    "NK082(zu)012:365": "ces pa phyogs med na grub pa'i ngang la rta",
    "NK082(zu)012:366": "la glang ma grub pa la sogs pa yang grub",
    "NK082(zu)012:367": "pas / grub pa gcig pu'i nges tshig med par 'gyur ro //",
    "NK082(zu)012:368": "de ma grub na de bzhin no //",
    "NK082(zu)012:369": "zhes pa ma grub par grags pa'i chos lhun gyis ma grub na'ang /",
    "NK082(zu)012:370": "ma grub pa'i chos ma rdzogs pas nges tshig med do //",
    "NK082(zu)012:371": "gzhan yang ma grub pa phyogs gcig par 'gyur bas yod mthar lta ba dang /",
    "NK082(zu)012:372": "bden pa mthong ba yang 'khor ba dang /",
    "NK082(zu)012:373": "zhen pas 'tshang rgya ba dang /",
    "NK082(zu)012:374": "dge sdig 'bras bu bsnol mar 'gyur ba yang grub dgos pa'i skyon du 'gyur ro //",
    "NK082(zu)012:375": "de bsal ba'i thabs ni /",
    "NK082(zu)012:376": "de bas srid dang mi srid kun //",
    "NK082(zu)012:377": "lhun grub phyogs su grub pa med //",
    "NK082(zu)012:378": "ces pa lhun grub kyi gtan tshigs kyis dge bas mtho ris su srid pa la sogs pa dang /",
    "NK082(zu)012:379": "dge bas ngan song du mi srid pa kun yod",
    "NK082(zu)012:380": "med grub ma grub dbyer med pa la dgos ched",
    "NK082(zu)012:381": "kyis lhun grub tu brjod kyis /",
    "NK082(zu)012:382": "don grub ma grub por brjod pa med pas /",
    "NK082(zu)012:383": "lhag pa'i lhun grub la skyon de dag mi 'byung /",
    "NK082(zu)012:384": "bzhi pa'i snga ma skyon drug gnyis /",
    "NK082(zu)012:385": "zhes pa ye sangs rgyas pa phyogs gcig pa cig rin chen gling dang /",
    "NK082(zu)012:386": "nyi mas mtshon pa sgra ji bzhin du brtags na /",
    "NK082(zu)012:387": "mya ngan las 'das pa mthar 'gyur /",
    "NK082(zu)012:388": "sangs rgyas rigs rgyud can du 'gyur /",
    "NK082(zu)012:389": "sgrib pa sbyang mi dgos /",
    "NK082(zu)012:390": "rgyal bas don byar med /",
    "NK082(zu)012:391": "sgrub pa'i gang zag med pas lam mi dgos /",
    "NK082(zu)012:392": "bstan pa gsungs pa la dgos ched med /",
    "NK082(zu)012:393": "'khor ba'i snang ba 'gag /gal te na brgyud pa yang 'khor /",
    "NK082(zu)012:394": "'khor ba la thog ma 'byung /",
    "NK082(zu)012:395": "gzhi la 'khor ba med la blo la yod na blo de gzhi tha dad pa'i skyon 'ong /",
    "NK082(zu)012:396": "tha mi dad na blo la yod pa bzhin du gzhi la yang yod par 'gyur /",
    "NK082(zu)012:397": "de nyid dang gzhan du brjod du med pa yin zhe na /",
    "NK082(zu)012:398": "de nyid ma yin pas gzhi la med kyang /",
    "NK082(zu)012:399": "gzhan du brjod du med pa'i tshul gyis gzhi la yod par 'gyur /",
    "NK082(zu)012:400": "sgrub ngag gnyis pa des ye nas sangs rgyas pa'i phyogs kyang min no //",
    "NK082(zu)012:401": "de bzhin phyi ma rjes su mthun //",
    "NK082(zu)012:402": "zhes pa gzhi sangs rgyas ma yin par 'khor ba yin zhe na /",
    "NK082(zu)012:403": "skyon grangs phyi ma'ang snga ma'i rjes mthun te /",
    "NK082(zu)012:404": "gzhi 'khor ba'i mthar 'gyur /",
    "NK082(zu)012:405": "gzhi dri ma can du 'gyur /",
    "NK082(zu)012:406": "'gro ba rang rgyud par 'gyur /",
    "NK082(zu)012:407": "don byed pa po med par 'gyur /",
    "NK082(zu)012:408": "mya ngan 'das pa 'gag gal te mya ngan 'das",
    "NK082(zu)012:409": "pa la thog ma 'byung 'khor ba mtha' ma 'byung",
    "NK082(zu)012:410": "ste / mtha' stong par 'gyur /",
    "NK082(zu)012:411": "sgrib pa mi 'byongs par 'gyur /",
    "NK082(zu)012:412": "'khor ba rtag pa'i skyon dang /",
    "NK082(zu)012:413": "'grel pa med pas don byar med pa dang /",
    "NK082(zu)012:414": "bstan pa gsungs pa la dgos ched med /",
    "NK082(zu)012:415": "gzhi la 'khor ba yod na /",
    "NK082(zu)012:416": "zhen blo dang khyad mi 'byung bar 'gyur ba dang bcu gnyis so //",
    "NK082(zu)012:417": "gnyis med zhe na dus gsum la //",
    "NK082(zu)012:418": "zhes pa ye sangs rgyas pa yin min gnyis ka ma yin na'ang /",
    "NK082(zu)012:419": "phung po gsum pa dang /",
    "NK082(zu)012:420": "lung du ma bstan pa dang /",
    "NK082(zu)012:421": "'gal ba 'dus pa 'byung ngo zhe na /",
    "NK082(zu)012:422": "de bsal na ni gnyis med ngang /",
    "NK082(zu)012:423": "zhes pa rang rig pa ni sangs rgyas dang sems can dbyer med na'ang /",
    "NK082(zu)012:424": "'di skad du /",
    "NK082(zu)012:425": "bcings med rnam par grol med pa'i //",
    "NK082(zu)012:426": "ye nas lhun rdzogs sangs rgyas chos //",
    "NK082(zu)012:427": "zhes gsungs pa'i don la /",
    "NK082(zu)012:428": "dpe sman nyid phan gnod bdag gnas ltar /",
    "NK082(zu)012:429": "ces pa sman cig kyang phan gnod gnyis ka'i ngo bor gnas pa ltar /",
    "NK082(zu)012:430": "ngo bo tha dad 'gyur ba med //",
    "NK082(zu)012:431": "ces pa sems rgyal 'gro gang gi phyogs su ma gyur pas /",
    "NK082(zu)012:432": "yin min lung du ma bstan pa'i skyon mi 'byung ngo //",
    "NK082(zu)012:433": "lam pa 'khrul gzhi yod med pa'i /",
    "NK082(zu)012:434": "zhes pa chos nyid ngang la 'khor gzhi yod med gnyis /",
    "NK082(zu)012:435": "gnyis med dang gsum la gsum pa mtshon pa sgo so sor bstan kyang /",
    "NK082(zu)012:436": "don la gcig par ma shes pa dag yod pa rang rgyud pa dang /",
    "NK082(zu)012:437": "med pa rnam dag phyogs gcig pa dang /",
    "NK082(zu)012:438": "phyogs kyi gnyis med la 'khrul par smra na /",
    "NK082(zu)012:439": "skyon ni gsum pa ji ltar grangs //",
    "NK082(zu)012:440": "zhes pa 'khrul snang yod med skabs su bshad pa dang mthun par bgrang ngo //",
    "NK082(zu)012:441": "de bsal ba ni /",
    "NK082(zu)012:442": "mig yor gsum la dngos med 'dra'i //",
    "NK082(zu)012:443": "chos yod bzhin pas /",
    "NK082(zu)012:444": "shes pa 'khrul tu btub pa'i dpe ni /",
    "NK082(zu)012:445": "tho yor dang sab mo dang thag pa la yang",
    "NK082(zu)012:446": "dag pa'i rta sbrul gyi sha khrag med kyang mi",
    "NK082(zu)012:447": "rta sbrul dang 'dra ba'i chos yod pas 'khrul tu",
    "NK082(zu)012:448": "btub pa'i rkyen bzhin btub pa bzhin /",
    "NK082(zu)012:449": "rang sems la /",
    "NK082(zu)012:450": "de dngos med kyang rgyu rkyen drug /rang bzhin lhun grub dpag bsams bzhin //",
    "NK082(zu)012:451": "so sor snang ba /",
    "NK082(zu)012:452": "zhes pa sems la 'khor ba rang rgyud med kyang",
    "NK082(zu)012:453": "me long gi g.ya' bzhin 'khor ba'i rgyu gnyis rkyen",
    "NK082(zu)012:454": "bzhi gnas pas snang du btub la /",
    "NK082(zu)012:455": "dpag bsam shing la bsod nams che chung gis so sor snang ba ltar /",
    "NK082(zu)012:456": "dag dang ma dag pa'i spyod yul du snang ngo //",
    "NK082(zu)012:457": "gzhi ma rig pa yang dag par rang snang ba dang /",
    "NK082(zu)012:458": "lhan cig skyes pa'i ma rig mtshungs par yod pa dang /",
    "NK082(zu)012:459": "yod med dbyer med pas 'khrul gzhi med do yod do gnyis su med do //",
    "NK082(zu)012:460": "zhes par bstan pa don gcig go //",
    "NK082(zu)012:461": "dus gsum du /",
    "NK082(zu)012:462": "rgyun du 'khrul pa lhun grub pas //",
    "NK082(zu)012:463": "zhes pa dus dang 'khrul gazhi'o //",
    "NK082(zu)012:464": "'gro 'ong 'byung 'jug med snang ba //",
    "NK082(zu)012:465": "gzhi yod med dang dbyer med mtshungs //",
    "NK082(zu)012:466": "zhes pa chu rlabs kyi tshul du 'gro 'ong med",
    "NK082(zu)012:467": "par 'khor bar snang ba'i gzhi yod med dbyer med",
    "NK082(zu)012:468": "du gcig pa la skyon med do //",
    "NK082(zu)012:469": "drug pa de ltar de bden na //",
    "NK082(zu)012:470": "de la skyon du bya ba bdun //",
    "NK082(zu)012:471": "zhes pa gong du 'khrul tshul bstan pa ltar bden te /",
    "NK082(zu)012:472": "yod med phyogs can las 'khrul tu btub na /",
    "NK082(zu)012:473": "tho yor la rta ru 'khrul /",
    "NK082(zu)012:474": "sab mo la mir 'khrul /",
    "NK082(zu)012:475": "tha ga ba la rtar 'khrul bar rigs /",
    "NK082(zu)012:476": "mi srid pa'i chos bzhi 'byung bar rigs te /",
    "NK082(zu)012:477": "dpe skyon bdun no //",
    "NK082(zu)012:478": "de bas 'khrul pa'i rang bzhin 'khrul pa nyid du brtag na'ang /",
    "NK082(zu)012:479": "'khor ba gzhi la grub nas /",
    "NK082(zu)012:480": "'khrul pa'i rgyu rkyen gnyis la rag mi lus pa'i skyon gnyis /",
    "NK082(zu)012:481": "'khrul pa mi sangs pa'i skyon /",
    "NK082(zu)012:482": "gang zag dgos btsan du 'khor ba la mtha' mi 'ong /",
    "NK082(zu)012:483": "bden pa mthong du mi gtub /",
    "NK082(zu)012:484": "chos nyid du ma 'dus shing ma khyab pa'i skyon 'byung ngo //",
    "NK082(zu)012:485": "de gsal ba'i thabs /",
    "NK082(zu)012:486": "thams cad 'ching grol dbyer med la //",
    "NK082(zu)012:487": "zhes pa gzhi la 'khrul ma 'khrul yod med kyi sgro skur med pa'o //",
    "NK082(zu)012:488": "gnyis mthong 'khrul bar blta ba'o //",
    "NK082(zu)012:489": "'khrul /",
    "NK082(zu)012:490": "zhes pa rang bzhin ma nyams par blta ba'o 'khrul pa'o //",
    "NK082(zu)012:491": "de bas blang dang dor ma byed //",
    "NK082(zu)012:492": "bde sdug gnas su rim ma blta //",
    "NK082(zu)012:493": "zhes pa don gnyis med la lta spyod kyi gdams ngag dag go //",
    "NK082(zu)012:494": "bdun pa rang rig spyad yin na //",
    "NK082(zu)012:495": "de la skyon bcu 'byung bar 'gyur //",
    "NK082(zu)012:496": "zhes pas rang byung ye shes lta ba'i ngo bo yin na /",
    "NK082(zu)012:497": "rang byung ye shes gcig pas gcig gis rtogs na kun gyis skyon 'byung /",
    "NK082(zu)012:498": "skyed mi 'byung /",
    "NK082(zu)012:499": "rgyal ba dang 'gro ba khyad par med par 'gyur /",
    "NK082(zu)012:500": "lam chad /",
    "NK082(zu)012:501": "da lta nyid nas thams cad mkhyen par thal /",
    "NK082(zu)012:502": "gzhir thal /",
    "NK082(zu)012:503": "sgom mi dgos /",
    "NK082(zu)012:504": "tshig dang yi ge la dgos pa med /",
    "NK082(zu)012:505": "gtan la dbab mi dgos /",
    "NK082(zu)012:506": "mngon shes ma bsgoms par 'char bar 'gyur ba dang bcu'o //",
    "NK082(zu)012:507": "de bsal ba /",
    "NK082(zu)012:508": "de bzhin nyid kyi ye shes 'di //",
    "NK082(zu)012:509": "mi lnga bdag po kun gyi sems //",
    "NK082(zu)012:510": "zhes pa de bzhin nyid dang /",
    "NK082(zu)012:511": "chos kyi dbyings dang /",
    "NK082(zu)012:512": "mi gnas pa dang /",
    "NK082(zu)012:513": "rang byung dang /",
    "NK082(zu)012:514": "lhun gyis rdzogs pa'i ye shes dang lnga'o //",
    "NK082(zu)012:515": "ngo bo 'gro ba kun gyi sems so //",
    "NK082(zu)012:516": "rang spyi ji snyed ji lta ba //",
    "NK082(zu)012:517": "rang yul med par nges gsal ba //",
    "NK082(zu)012:518": "zhes pa lta ba'i don no //",
    "NK082(zu)012:519": "dpe ni /",
    "NK082(zu)012:520": "nam mkha'i sprin mthongs 'od bzhin du /",
    "NK082(zu)012:521": "zhes pa sprin gang dag pa na nyi ma'i 'od dang nam mkha' gsal ba ltar /",
    "NK082(zu)012:522": "rab rib gang dag shes rab snang //",
    "NK082(zu)012:523": "zhes pa log rtog tha dad pa'i bsam rgyud gang",
    "NK082(zu)012:524": "dag pa las rim par rang byung ye shes snang",
    "NK082(zu)012:525": "bas / stobs rdzogs ma rdzogs kyi skyon med do //",
    "NK082(zu)012:526": "brgyad pa nges mthong sgrib pa'i grangs //",
    "NK082(zu)012:527": "brgyad pa bsnyad pa yan lag bcas //",
    "NK082(zu)012:528": "shes pa don mthong la sgrib pa'i the tshom ste /",
    "NK082(zu)012:529": "de'i rtsa ba bdun la skyon gyi grangs brjod zin pa de bsdu na /",
    "NK082(zu)012:530": "phyag rgya bzhi'i gzhir gyur pa /",
    "NK082(zu)012:531": "nges par ngos zin bya bar bsnyad //",
    "NK082(zu)012:532": "ces pa 'di skad du /",
    "NK082(zu)012:533": "bka' don /",
    "NK082(zu)012:534": "gtan tshigs /",
    "NK082(zu)012:535": "rigs pa bzhi /",
    "NK082(zu)012:536": "snang dang /",
    "NK082(zu)012:537": "me 'gal /",
    "NK082(zu)012:538": "rgyas 'thad sbyar zhes pas don ngos gzung ngo //",
    "NK082(zu)012:539": "la zla ba ni /",
    "NK082(zu)012:540": "ma rig pa nyid ye shes gsal //",
    "NK082(zu)012:541": "the tshom nyid kyang nges pa'i spyan //",
    "NK082(zu)012:542": "log rtog nyid kyang ma nor bar //",
    "NK082(zu)012:543": "de la mi mthun shes dang bral //",
    "NK082(zu)012:544": "zhes pa gsum po rig pa rang snang phyir /",
    "NK082(zu)012:545": "de dag gnyis su med par bstan pa la 'gal ba 'dus par rtag tu med pa'o //",
    "NK082(zu)012:546": "dgu pa 'das dang 'jig rten pa'i //",
    "NK082(zu)012:547": "theg pa'i lta ba gral bgod pa'o //",
    "NK082(zu)012:548": "skas gdang lta bur bstan pa dag /kun kyang bdag dang bral ba'i phyir //",
    "NK082(zu)012:549": "'jig rten shes 'phags cis smos te //",
    "NK082(zu)012:550": "zhes pa nyan thos yan chad kun 'jig rten pa'i bdag nyid med par 'phags mod kyang /",
    "NK082(zu)012:551": "de dag nyid ni dgag dang sgrub //",
    "NK082(zu)012:552": "ces pa theg pa che chung nang pa gol ba man chod la yod pas khyad par ni /",
    "NK082(zu)012:553": "rim par yod med khyad par dang /",
    "NK082(zu)012:554": "ltos pas phye ba'i khyad par ni //",
    "NK082(zu)012:555": "zhes pa 'jig rten las 'das pa'i theg pa rnams lta ba gtan la 'bebs pa'i tshe /",
    "NK082(zu)012:556": "'di skad du /",
    "NK082(zu)012:557": "bdag spong bdag med sgrub pa dang //",
    "NK082(zu)012:558": "gzugs spong phyi stong sgrub pa dang //",
    "NK082(zu)012:559": "don 'gog sems tsam sgrub pa dang //",
    "NK082(zu)012:560": "mtha' spong mtha' bral sgrub pa dang //",
    "NK082(zu)012:561": "dri spong dag pa sgrub pa dang //",
    "NK082(zu)012:562": "mtshan 'gog mtshan med sgrub pa dang //",
    "NK082(zu)012:563": "blang dor 'gog med sgrub pa dang //",
    "NK082(zu)012:564": "rtsol spong rtsol bral sgrub pa dang //",
    "NK082(zu)012:565": "de dag kun kyang yod med phyir //",
    "NK082(zu)012:566": "dgag sgrub ngang gis mi byed pa'o //",
    "NK082(zu)012:567": "rim par phye ba'i khyad par ston //",
    "NK082(zu)012:568": "mthong ba dag dang ma dag pa'i //",
    "NK082(zu)012:569": "rim pas don gcig khyad par snang //",
    "NK082(zu)012:570": "zhes pa lta ba ma dag pa'i byis pa gnyis so //",
    "NK082(zu)012:571": "ltos pa'i ma dag pa'i rjes su rnal 'byor man chad do //",
    "NK082(zu)012:572": "'o na dag pa chen po gang zhe na /",
    "NK082(zu)012:573": "mthong ba dag pa kun mthong ba 'di /",
    "NK082(zu)012:574": "zhes pa thams cad mkhyen pa'i lta ba'o //",
    "NK082(zu)012:575": "de yang 'di skad du /",
    "NK082(zu)012:576": "sna tshogs theg pa'i lta ba dang //",
    "NK082(zu)012:577": "ji snyed sdom pa'i bya ba rnams //",
    "NK082(zu)012:578": "spyad par bya ba ma yin yang //",
    "NK082(zu)012:579": "ma 'dres yongs su rdzogs par gsal //",
    "NK082(zu)012:580": "zhes 'byung bas ngo bo rang byung thams cad mkhyen pa dang /",
    "NK082(zu)012:581": "rang bzhin lta ba thams cad dang /",
    "NK082(zu)012:582": "mtshan nyid lta ba gang dang yang ma 'dres pa dang /",
    "NK082(zu)012:583": "rtsal lta ba'i sgrib pa kun bcom pa dang /",
    "NK082(zu)012:584": "byin rlabs lta ba kun 'byung ba dang /",
    "NK082(zu)012:585": "yon tan lhag pa'i lha dang /",
    "NK082(zu)012:586": "sangs rgyas thob pas go 'phang bla na med pa'o //",
    "NK082(zu)012:587": "bsngo ba tshogs kyi lung ni /",
    "NK082(zu)012:588": "kun shes bzhin 'dra rab rib dri ma nyid /",
    "NK082(zu)012:589": "zhes pa 'gro ba kun gyi shes rab kyis rang gi bzhin rang gis ma mthong ba ltar /",
    "NK082(zu)012:590": "ma rig pas bsgribs pa ni /",
    "NK082(zu)012:591": "bstan pa'i me long mthong goms rang dag par //",
    "NK082(zu)012:592": "'gyur bas ma 'ong de can ched bgyis pa'i //",
    "NK082(zu)012:593": "dge rtsas bdag dang mtha' yas grol bar bsngo //",
    "NK082(zu)012:594": "zhes pa bzhin la me long bstan pas /",
    "NK082(zu)012:595": "dri ma mthong nas dag par byas pa bzhin //",
    "NK082(zu)012:596": "'phrul gyi tshig dgus bstan pa'i tshig gi sgron mas /",
    "NK082(zu)012:597": "lta ba rtogs pa la bsgom pas sgrib pa 'dag par 'gyur bas /",
    "NK082(zu)012:598": "ma 'ongs pa bdag bas blo dman pa'i don du /",
    "NK082(zu)012:599": "'phrul gyi me long brtsams pa dag gis sbyin pa'i dge rtsas /",
    "NK082(zu)012:600": "mtha' yas pa theg pa chen po'i chen por grol bar dmigs pa'o //",
    "NK082(zu)012:601": "'phrul gyi me long dgu skor la /",
    "NK082(zu)012:602": "rigs pa'i me tog gis 'grol ba'o //",
    "NK082(zu)012:603": "gnyags dz+ny+aa na ku m+aa ras mdzad pa rdzogs so ////lung rgyun med kyang se'i dkar chag gis zin /",
    "NK082(zu)012:604": "bod rtsom yin kyang rgya 'gyur dang 'dra bas shus kyang yong /",
    "NK082(zu)012:605": "zhus dag kyang song /",
    "NK082(zu)012:606": "'dri ba shar na rtsa 'grel le tshan so sor byas pa dga' /"
}