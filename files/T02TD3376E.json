{
    "T02TD3376E:52a-0": "@52a # // rgya gar skad du /",
    "T02TD3376E:52a-1": "ma h'a pra ti s'a ra s'a dha nam /",
    "T02TD3376E:52a-2": "bod skad du /",
    "T02TD3376E:52a-3": "so so 'brang ba chen mo'i sgrub thabs /",
    "T02TD3376E:52a-4": "bcom ldan 'das ma so so 'brang ma chen mo la phyag 'tshal lo //",
    "T02TD3376E:52a-5": "sngon du bstan pa'i cho gas stong pa nyid bsgoms pa'i rjes su aa las skyes pa'i zla ba'i dkyil 'khor la pram ser po sna tshogs kyi 'od zer spros pas gzhan gyi don byas nas yongs su gyur pa las bcom ldan 'das ma so so 'brang ba chen mo skad cig gis bskyed par bya ste /",
    "T02TD3376E:52a-6": "ser mo zhal bzhi pa spyan gsum pa /",
    "T02TD3376E:52a-7": "phyag brgyad ma zhal dang po ser po /",
    "T02TD3376E:52a-8": "g-yas kyi zhal dkar ba /",
    "T02TD3376E:52a-9": "nub phyogs kyi zhal sngo ba /",
    "T02TD3376E:52a-10": "g-yon rab tu dmar ba'o //",
    "T02TD3376E:52a-11": "g-yas pa'i phyag g-yas rnams na ral gri dang /",
    "T02TD3376E:52a-12": "'khor lo dang /",
    "T02TD3376E:52a-13": "rtse gsum dang /",
    "T02TD3376E:52a-14": "mda'o //",
    "T02TD3376E:52a-15": "g-yon na dgra sta dang /",
    "T02TD3376E:52a-16": "gzhu dang /",
    "T02TD3376E:52a-17": "zhags pa dang /",
    "T02TD3376E:52a-18": "rdo rje bsnams pa'i phyag go //",
    "T02TD3376E:52a-19": "sna tshogs kyi padma dang zla ba'i gdan la 'gying bag gis rnam par gnon cing yang dag par gnas pa'o //",
    "T02TD3376E:52a-20": "'od kyi dkyil 'khor dmar po can /",
    "T02TD3376E:52a-21": "rgyan thams cad kyis brgyan pa'o //",
    "T02TD3376E:52a-22": "sna tshogs kyi na bza' mnabs pa /",
    "T02TD3376E:52a-23": "gos kyi stod g-yogs byas pa /",
    "T02TD3376E:52b-0": "rin po che sna tshogs kyi @52b dbu rgyan can /",
    "T02TD3376E:52b-1": "de ltar rnam par bsams la /",
    "T02TD3376E:52b-2": "sku dang gsung dang thugs rnams su zla ba la gnas pa'i aom a'a:h'um dkar po dang /",
    "T02TD3376E:52b-3": "ser po dang /",
    "T02TD3376E:52b-4": "sngon po'i yi ge rnam par bsgom mo //",
    "T02TD3376E:52b-5": "de nas nu ma'i bar du zla ba la gnas pa'i pram yig rnam par bsams la /",
    "T02TD3376E:52b-6": "rnam pa sna tshogs pa lha mo rnams kyis bdag nyid la mchod par blta zhing /",
    "T02TD3376E:52b-7": "spro ba dang bsdu bas ji srid du skyo bar ma gyur pa de srid du bsgom par bya'o //",
    "T02TD3376E:52b-8": "skyo bar gyur na rang gi snying ga'i zla ba la sngags mu tig gi phreng ba'i rnam par bltas la bzlas pa bya'o //",
    "T02TD3376E:52b-9": "aom ma ni dha ri badzr'i ni ma h'a pra ti s'a re sv'a h'a zhes bya ba ni sngags so //",
    "T02TD3376E:52b-10": "so so 'brang ma'i sgrub thabs rdzogs so //",
    "T02TD3376E:52b-11": "pandi ta don yod rdo rje dang /",
    "T02TD3376E:52b-12": "khams pa lo ts'a ba dge slong ba ris bsgyur cing zhus so//"
}