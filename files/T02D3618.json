{
    "T02D3618:239b-0": "@239b #/ rgya gar skad du /",
    "T02D3618:239b-1": "bista ra dzam bha la s'a dha nam /",
    "T02D3618:239b-2": "bod skad du /",
    "T02D3618:239b-3": "dzam bha la'i sgrub thabs rgyas pa /",
    "T02D3618:239b-4": "dpal ldan dzam bha la la phyag 'tshal lo //",
    "T02D3618:239b-5": "stong pa nyid bsgoms pa'i rjes su cung zad dmar",
    "T02D3618:239b-6": "ba'i zla ba'i dkyil 'khor la gnod sbyin gyi shing",
    "T02D3618:239b-7": "rta zur gsum padma 'dab ma brgyad pa'i rnam pa'o",
    "T02D3618:239b-8": "// de'i dbus su bam yig las nor rgyun ma",
    "T02D3618:239b-9": "sku mdog ser mo phyag na 'bras kyi snye ma",
    "T02D3618:239b-10": "dang mchog sbyin mdzad pa /",
    "T02D3618:239b-11": "rgyan thams cad kyis brgyan pa /",
    "T02D3618:240a-0": "gnod sbyin mo brgyad kyis yongs su bskor ba @240a * //",
    "T02D3618:240a-1": "'di lta ste /",
    "T02D3618:240a-2": "bzang mo dang /",
    "T02D3618:240a-3": "rab tu bzang mo dang /",
    "T02D3618:240a-4": "sbas ma dang /",
    "T02D3618:240a-5": "rab tu sbas ma dang /",
    "T02D3618:240a-6": "lha mo dang /",
    "T02D3618:240a-7": "dbyangs can ma dang /",
    "T02D3618:240a-8": "'phags ma dang /",
    "T02D3618:240a-9": "chu shel ma rnams kyis yongs su bskor ba /",
    "T02D3618:240a-10": "lha mo chen mo de'i bha ga'i dbus su dzam",
    "T02D3618:240a-11": "yig las skyes pa'i dzam bha la nor rgyun ma",
    "T02D3618:240a-12": "la 'khyud pa / byang chub kyi sems nges par",
    "T02D3618:240a-13": "sbyor bas rin po che phyag na yang dag par",
    "T02D3618:240a-14": "bstod pa gsal bar bsgom par bya'o //",
    "T02D3618:240a-15": "'bab pa'i dus su bcom ldan 'das kyi shar phyogs su nor bu bzang po sku mdog sngon po'o //",
    "T02D3618:240a-16": "lho phyogs su gang ba bzang po ser po'o //",
    "T02D3618:240a-17": "nub phyogs su rnam thos sras dmar po'o //",
    "T02D3618:240a-18": "byang phyogs su gnod sbyin dmar po'o //",
    "T02D3618:240a-19": "me dang bden bral dang rlung dang /",
    "T02D3618:240a-20": "dbang ldan gyi mtshams su mu khendra sngon po dang ki li mi li dang /",
    "T02D3618:240a-21": "ki li mi li chen po dang /",
    "T02D3618:240a-22": "zhal gyi dbang po sku mdog dmar po dang /",
    "T02D3618:240a-23": "spyod pa'i dbang po sku mdog ljang gu ste /",
    "T02D3618:240a-24": "gser gyi zur phud lnga pa /",
    "T02D3618:240a-25": "phyag g-yas na b'i dza p'u ra ka dang /",
    "T02D3618:240a-26": "g-yon na rin po che 'bar ba 'bo bzhin pa'i sre mong bsnams pa /",
    "T02D3618:240a-27": "de bzhin gshegs pa lnga 'phro ba /",
    "T02D3618:240a-28": "padma can dang dung can gyi gter chen po'i mgo",
    "T02D3618:240a-29": "bor rin po che'i char 'bebs bzhin pa rang gi",
    "T02D3618:240a-30": "khang pa'i gnas kyi phyogs gcig tu bsam par bya'o",
    "T02D3618:240a-31": "// mgon po dzam bha la sku mdog ser po autpa la sngon po'i phreng ba bsnams pa /",
    "T02D3618:240a-32": "de thams cad kyang gnod sbyin mo brgyad kyi bha ga'i dbus su gnas pa /",
    "T02D3618:240a-33": "rin po che'i char 'bebs bzhin pa /",
    "T02D3618:240a-34": "dzam bha la dang 'dra ba bsgom par bya'o //",
    "T02D3618:240a-35": "shar sgor nor sbyin dang nor sbyin chen po /",
    "T02D3618:240a-36": "lho sgor gnod sbyin dang gnod sbyin chen po dang /",
    "T02D3618:240a-37": "nub sgor ki li mi li dang /",
    "T02D3618:240a-38": "ki li mi li chen po'o //",
    "T02D3618:240a-39": "byang sgor gang ba dang gang ba bzang po chen po ste /",
    "T02D3618:240a-40": "de thams cad kyang gcer bu 'bras bu 'phyang ba /",
    "T02D3618:240a-41": "lto ba 'phyang zhing rin po che'i char 'bebs pa'o //",
    "T02D3618:240a-42": "de nas spyi bor nor bu bzang po /",
    "T02D3618:240a-43": "mig gnyis la rnam thos sras /",
    "T02D3618:240a-44": "kha la mu khendra'o //",
    "T02D3618:240a-45": "nu ma'i bar du gang ba bzang po /",
    "T02D3618:240a-46": "lte ba la nor sbyin /",
    "T02D3618:240a-47": "brla dag la ki li mi li dang /",
    "T02D3618:240a-48": "ki li mi li chen mo /",
    "T02D3618:240b-0": "rkang pa dag la tsi pi kundra li'o zhes pa'i lha rnams @240b bkod la /",
    "T02D3618:240b-1": "yi ge rnams dgod par bya'o //",
    "T02D3618:240b-2": "aom ni spyi bor ro //",
    "T02D3618:240b-3": "dzlum ni dpral bar ro //",
    "T02D3618:240b-4": "tslum ni rna ba dag la'o //",
    "T02D3618:240b-5": "mgo bo'i rgyab tu sv'a h'a'o //",
    "T02D3618:240b-6": "mkhrig mgul du tslum mo //",
    "T02D3618:240b-7": "lag pa'i dbus su slum mo //",
    "T02D3618:240b-8": "song mo thams cad la aom dzam bha la dza lendra ye sv'a h'a /",
    "T02D3618:240b-9": "aom dzlum tslum sv'a h'a zhes pa'i sngags so //",
    "T02D3618:240b-10": "de bzhin du mdzub mo la nor bu bzang po'o //",
    "T02D3618:240b-11": "gung mo la gang bzang po'o //",
    "T02D3618:240b-12": "ming med la nor sbyin no /",
    "T02D3618:240b-13": "mthe'u chung la rnam thos sras so //",
    "T02D3618:240b-14": "tsi pi kundra li ni mtheb chen la'o //",
    "T02D3618:240b-15": "mkhrig mtshams su ki li mi li na'o //",
    "T02D3618:240b-16": "yi ga rnams lag pa la bkod nas /",
    "T02D3618:240b-17": "snga bar rdo rje'i chu la sogs pa'i bdud rtsi lnga ste /",
    "T02D3618:240b-18": "de'i ngo bo ma yin pa yang rdo rje'i chu tsam yang bsres te khyor bas 'thung nas /",
    "T02D3618:240b-19": "lag pas khyor ba brgya rtsa brgyad dbul bar bya'o //",
    "T02D3618:240b-20": "/ thun mtshams gsum gyis yun ring bar 'grub par 'gyur ro //",
    "T02D3618:240b-21": "aom dzlum tslum slum sam zhes brjod nas chu khyor bas sbyin par bya'o //",
    "T02D3618:240b-22": "gal te de bzhin byas bas ma grub na /",
    "T02D3618:240b-23": "dpal rdo rje h'um mdzad kyi skur bdag nyid bsgoms nas /",
    "T02D3618:240b-24": "dzam bha la'i sku gzugs la dug dang ske tshe",
    "T02D3618:240b-25": "dang tshva dang myos byed kyi lo ma'i khu ba",
    "T02D3618:240b-26": "dang dur khrod kyi sol bas byugs te /",
    "T02D3618:240b-27": "dur khrod kyi me la khros pas bdugs na /",
    "T02D3618:240b-28": "nges par 'grub par 'gyur zhes so //"
}