{
    "T02D3568:200a-0": "@200a # // rgya gar skad du /",
    "T02D3568:200a-1": "he badzra kra ma ku ru kulle s'a dha nam /",
    "T02D3568:200a-2": "bod skad du /",
    "T02D3568:200a-3": "kye rdo rje'i rim pa'i rigs byed ma'i sgrub thabs /",
    "T02D3568:200a-4": "ku ru kulle la phyag 'tshal lo //",
    "T02D3568:200a-5": "dang po rang gi snying gar kha dog dmar po'i zla ba'i dkyil 'khor bsgoms la /",
    "T02D3568:200a-6": "de la hr'i:yig dmar po blta bar bya'o //",
    "T02D3568:200a-7": "de nas sdig pa bshags pa la sogs pa bya'o //",
    "T02D3568:200a-8": "phyi nas stong pa nyid bsgom par bya'o //",
    "T02D3568:200a-9": "'dir rnal 'byor pas stong pa nyid la gnas nas",
    "T02D3568:200a-10": "ram yig las mdun du nyi ma rnam par bsgoms",
    "T02D3568:200a-11": "la ; de'i steng du h'um yig kha dog nag po 'od zer dang ldan pa bsgom par bya'o //",
    "T02D3568:200a-12": "de yongs su gyur pa las sna tshogs rdo rje'o //",
    "T02D3568:200a-13": "de yongs su gyur pa las rdo rje'i rang bzhin gyis gzhi dang /",
    "T02D3568:200a-14": "rdo rje'i rab dang /",
    "T02D3568:200a-15": "rdo rje'i gur bcings nas aom raksha raksha h'um h'um h'um phat phat phat sv'a h'a /",
    "T02D3568:200b-0": "phyi nas @200b rnal 'byor pas padma dmar po'o //",
    "T02D3568:200b-1": "de'i steng du zla ba'i dkyil 'khor ro //",
    "T02D3568:200b-2": "de'i steng du hr'i:yig dmar po yongs su gyur pa las autpa la dmar po'o //",
    "T02D3568:200b-3": "de'i steng du slar yang zla ba'i dkyil 'khor ro //",
    "T02D3568:200b-4": "de yongs su gyur pa las ku ru kuller bdag nyid bsam par bya ste /",
    "T02D3568:200b-5": "skyil krung phyed pa'i gar stabs kyis bzhugs pa gzhon",
    "T02D3568:200b-6": "zhing rked pa la stag gi pags pa'i sham thabs",
    "T02D3568:200b-7": "mnabs pa / phyag rgya lngas rnam par brgyan pa /",
    "T02D3568:200b-8": "skra dmar ser gyen du brdzes pa mgon po 'od dpag tu med pas dbu brgyan pa /",
    "T02D3568:200b-9": "phyag na mda' gzhu dang de bzhin du autpa la bsnams pa'o //",
    "T02D3568:200b-10": "'dir gnas nges pa med cing zas kyang nges pa med la /",
    "T02D3568:200b-11": "'dir sngags bzlas shing bya ba dang ldan pas so //",
    "T02D3568:200b-12": "ji lta ba bzhin du 'ga' zhig gis kyang mi shes te de bzhin du bsgrub par bya'o //",
    "T02D3568:200b-13": "aom ku ru kulle hr'i:sv'a h'a /",
    "T02D3568:200b-14": "zla ba phyed du khri phrag gcig gis rgyal bo dang /",
    "T02D3568:200b-15": "skye dgu'i 'jig rten dbang du 'gyur ro //",
    "T02D3568:200b-16": "bye bas dud 'gro dang gnod sbyin la sogs pa dang /",
    "T02D3568:200b-17": "'bum phrag bdun gyis lha ma yin rnams kyang ngo //"
}