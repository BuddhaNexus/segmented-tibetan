{
    "NG0157:1": "thams cad dbang bsdus don 'grub pa //",
    "NG0157:2": "ma lus kun 'dus rnam par dag / kun nas zlum zhing 'od zer 'phro //",
    "NG0157:3": "rigs bzhi ma lus thams cad kun //",
    "NG0157:4": "mnyam rdzogs dbyings su thams cad 'dus //",
    "NG0157:5": "rigs rnams gcig med gcig pa ste //",
    "NG0157:6": "lhun grub dkyil 'khor ngang nyid du //",
    "NG0157:7": "phyag rgya'i dam tshig mtshan nyid ni //",
    "NG0157:8": "thugs kyi rtags su bstan pa yin //",
    "NG0157:9": "dper na rgyal pos rgyas btab na //",
    "NG0157:10": "sems can kun gyi yong mi 'da' //",
    "NG0157:11": "de bzhin mnyam nyid phyag rgya yin //",
    "NG0157:12": "kun la khyab cing thams cad snang *//",
    "NG0157:13": "sku gsung thugs kyi rgyas btab na //",
    "NG0157:14": "bdud dang mu stegs mang po kun //",
    "NG0157:15": "mi mthun phyogs kyis dbang byar med //",
    "NG0157:16": "rdo rje sems dpa'i rigs nges na //",
    "NG0157:17": "'di lta bu la rtag tu gnas //",
    "NG0157:18": "de lta bu yi blo med na //",
    "NG0157:19": "rdo rje'i rigs su yong mi bshad //",
    "NG0157:20": "gsang ba'i snying po de kho na nyid nges pa",
    "NG0157:21": "las phyag rgya'i dam tshig gi le'u ste bdun cu",
    "NG0157:22": "brgyad pa'o // //",
    "NG0157:23": "de nas bcom ldan 'das dgyes pa chen pos de",
    "NG0157:24": "bzhin gshegs pa nyid la gsang sngags kyi rgyal po",
    "NG0157:25": "brtan par bzung ba 'di ched du brjod do //",
    "NG0157:26": "kye kye phyogs bcu dus bzhi rang bzhin 'di //",
    "NG0157:27": "de bzhin gshegs pa'i ngo bo nyid //",
    "NG0157:28": "gzung 'dzin spros la 'chel ba yi //",
    "NG0157:29": "rnam rtog zhags pas so sor zin //",
    "NG0157:30": "sa rnams khyad par bkod pa yang *//",
    "NG0157:31": "gsang ba'i snying por 'gro ba'i lam //",
    "NG0157:32": "ye shes ngo mtshar rab 'byam gyis //",
    "NG0157:33": "don du mi 'gyur yong ma gsungs //",
    "NG0157:34": "de bzhin gshegs pa thams cad kyis //",
    "NG0157:35": "phyag rgya gsang chen snying po 'di //",
    "NG0157:36": "rtogs nas smra bar byed pa gang *//",
    "NG0157:37": "de nyid nga yin dbang yang rdzogs //",
    "NG0157:38": "de bzhin gshegs pa thams cad la //",
    "NG0157:39": "gsang ba 'di las gzhan mi mnga' //",
    "NG0157:40": "sgro dang skur pa zhi ba yi //",
    "NG0157:41": "gsang ba'i snying po de kho na //",
    "NG0157:42": "de nyid nges pa'i dbyings las phyung *//",
    "NG0157:43": "de ni nges par lung bstan te //",
    "NG0157:44": "sras ni thugs las skyes pa yin //",
    "NG0157:45": "sa rab rig pa 'dzin las gnas //",
    "NG0157:46": "zhes brjod pas de bzhin gshegs pa thams cad dbyer",
    "NG0157:47": "med par dgyes nas dus bzhi mnyam pa nyid kyi",
    "NG0157:48": "dbyings sku dang gsung thugs kyi lhun stug po bkod",
    "NG0157:49": "pa'i rgyan nyid du bzhugs so //",
    "NG0157:50": "gsang ba'i snying po de kho na nyid nges pa",
    "NG0157:51": "las yongs su gzung ba'i le'u ste bdun cu dgu",
    "NG0157:52": "pa'o // //",
    "NG0157:53": "'phags pa'i rgyal po sgyu 'phrul dra ba'i stong phrag",
    "NG0157:54": "brgya pa las mtshan nyid dang rgyud thams cad kyi",
    "NG0157:55": "lung gi spyi / de bzhin gshegs pa thams cad",
    "NG0157:56": "kyi gsang ba // gsang ba'i snying po de kho",
    "NG0157:57": "na nyid nges pa'i le'u las thams cad ma lus",
    "NG0157:58": "par spros te 'khor lo bskor ba de dag gi",
    "NG0157:59": "'bras bu mchog / gsang ba chen po 'di yod",
    "NG0157:60": "kyi gsang ba // par // me mar mur gyi dong 'bogs shing *//",
    "NG0157:61": "spu gri so ni gtams las kyang *//",
    "NG0157:62": "'dzegs nas bu dag 'gro bar byos //",
    "NG0157:63": "khong na gnas pa'i yang khong du //",
    "NG0157:64": "lcags kyi sgrom bu kha bsdam mo //",
    "NG0157:65": "thams cad la yang me long @#//",
    "NG0157:66": "bzhin //",
    "NG0157:67": "bltas kyang gzugs brnyan mi snang ngo *//",
    "NG0157:68": "ye shes 'phrul gyi lde mig gis //",
    "NG0157:69": "rdo rje tha ram sgrom phye nas //",
    "NG0157:70": "yid bzhin rin chen gter phyung ba //",
    "NG0157:71": "skal ldan mchog gis spyad du gsol //",
    "NG0157:72": "yi ge kun la mi snang zhing *//",
    "NG0157:73": "bla ma'i thugs la gnas pa ni //",
    "NG0157:74": "skal ldan mchog gi spyod yul te //",
    "NG0157:75": "kun dang thun mong de ma yin //",
    "NG0157:76": "dper na seng ge'i 'o ma ni //",
    "NG0157:77": "gser gyi phyis bus 'dzin 'gyur gyi //",
    "NG0157:78": "snod gzhan dag tu blugs pa ni //",
    "NG0157:79": "snod kyang 'chag la 'o ma'ang 'bo //",
    "NG0157:80": "yong gis gser gyi rang bzhin la //",
    "NG0157:81": "dbyibs kyi khyad par cir yang snang *//",
    "NG0157:82": "gser las gyur pa rdul tsam med //",
    "NG0157:83": "de bzhin chos kyi mtshan nyid kyang *//",
    "NG0157:84": "mtshan ma sna tshogs cir snang yang *//",
    "NG0157:85": "nyid las gyur pa rdul tsam med //",
    "NG0157:86": "gsang ba'i snying po de kho na nyid nges pa",
    "NG0157:87": "las chos nyid kun tu mi 'gyur bar bstan pa'i"
}