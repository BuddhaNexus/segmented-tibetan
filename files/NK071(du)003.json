{
    "NK071(du)003:1": "// gsang ba snying po'i gtan tshigs rnams kyi zin tho bzhugs //",
    "NK071(du)003:3": " phyi nang 'khor 'das chos kun gdod ma'i zhing //",
    "NK071(du)003:4": "ye nas rtag khyab rnam kun byang chub pa //",
    "NK071(du)003:5": "sku lnga lhun rdzogs rgyal kun ngo bo nyid //",
    "NK071(du)003:6": "thog ma'i sangs rgyas kun du bzang por 'dud //",
    "NK071(du)003:7": "de la 'dir rgyal ba rdzogs pa'i sangs rgyas kyi zhal snga nas /",
    "NK071(du)003:8": "skyes dgu'i blo dang mtshams par theg pa'i rnam grangs",
    "NK071(du)003:9": "mang du gsungs pa yang bsdu na dgur 'du ste",
    "NK071(du)003:10": "/ spyi mdo dgongs pa 'dus pa las //",
    "NK071(du)003:11": "kun 'byung 'dren dang dka' thub rigs //",
    "NK071(du)003:12": "dbang bsgyur thabs kyis theg pa'o //",
    "NK071(du)003:13": "zhes gsungs pa las skabs su bab sa pa dbang",
    "NK071(du)003:14": "bsgyur thabs kyi theg par gsum du byas pa'i rnal",
    "NK071(du)003:15": "'byor pha yi rgyud sde gtso bor ston pa bskyed",
    "NK071(du)003:16": "pa ma h+aa yo ga yin la //",
    "NK071(du)003:17": "de la rgyud sde dang bsgrub sde gnyis su byas",
    "NK071(du)003:18": "pa'i nang tshan rgyud sde chen po tan+t+ra sde bco",
    "NK071(du)003:19": "brgyad du gsungs pa'i rtsa ba 'am spyi gzhi lta",
    "NK071(du)003:20": "bur gyur pa brgyud gsang ba snying po de kho",
    "NK071(du)003:21": "na nyid rnam par nges pa'i rgyal po 'di yin",
    "NK071(du)003:22": "la / 'di nyid la sngon gyi 'grel bshad mkhan",
    "NK071(du)003:23": "po rnams kyis bzhed pa mi mthun pa mang yang",
    "NK071(du)003:24": "la / / kun gyi nang nas mchog tu gyur",
    "NK071(du)003:25": "pa bka' sde zur pa yab sras kyi bzhed gzhung",
    "NK071(du)003:26": "la / / rnams te / rgyal ba rdo rje",
    "NK071(du)003:27": "'chang chen nas drin chen rtsa ba'i bla ma'i bar",
    "NK071(du)003:28": "du byon pa'i snyan rgyud khyad par can yin pa",
    "NK071(du)003:29": "sogs sgo du ma nas khyad par du 'phags pas",
    "NK071(du)003:30": "theg chen gyi phyogs la blo phyogs shing gsang chen",
    "NK071(du)003:31": "gyi don la nges pas rnyed pa rnams nas 'di",
    "NK071(du)003:32": "nyid kyi bka' srol mi dor zhing yid bzhin gyi",
    "NK071(du)003:33": "nor bu rgyal mtshan gyi rtse mor mchod pa ltar",
    "NK071(du)003:34": "bsten cing bskur bsti bya bar rigs so //",
    "NK071(du)003:35": "de skad du /",
    "NK071(du)003:36": "chos rje dam pas /",
    "NK071(du)003:37": "rgyud kun rgyal po gsang ba snying //",
    "NK071(du)003:38": "de don rnam par gsal mdzad pa //",
    "NK071(du)003:39": "gangs ri'i khrod 'dir gsang bdag nyid //",
    "NK071(du)003:40": "dngos snang rgya bo pa tsam zad //",
    "NK071(du)003:41": "ces /",
    "NK071(du)003:42": "zur mes dbon gyi bzhed pa khyad par du bstod pa dang /",
    "NK071(du)003:43": "ma zad mkhas pa'i dbang phyug du ma nas kyang de skad du basngagasa so //",
    "NK071(du)003:44": "de yang kun mkhyen chos kyi rgyal po'i bzhed pa",
    "NK071(du)003:45": "dang mi mthun pa'i khyad par cung zad yod pa",
    "NK071(du)003:46": "'di ci bsnyams na /",
    "NK071(du)003:47": "rgyal ba klong chen pas rdzogs pa a ti yo ga'i ma h+aa ltar bkral ba ni /",
    "NK071(du)003:48": "theg pa mchog gi rnal 'byor ba rnams kyis dgongs",
    "NK071(du)003:49": "pa'i rtsal byung ste gtan la phab pa yin te",
    "NK071(du)003:50": "/ dper na karma pa rang byung rdo rjes mtshan",
    "NK071(du)003:51": "nyid theg pa rgyud bla ma sogs sngags su bkral",
    "NK071(du)003:52": "/ ba ltar ro // 'on kyang rgyud sde rnams",
    "NK071(du)003:53": "so sor bkral ba la skabs kyi shan ma nor",
    "NK071(du)003:54": "bar gzhung gi bstan don sor bzhags su gtan la",
    "NK071(du)003:55": "phab dgos pas zur mes dbon gyi lugs bzhin te",
    "NK071(du)003:56": "rgyud 'di ni theg dgu so sor byas pa'i bskyed",
    "NK071(du)003:57": "pa ma h+aa yo ga nyid yin pa'i phyir ro",
    "NK071(du)003:58": "/ ba ltar ro // // des na 'di lugs",
    "NK071(du)003:59": "kyis gzhung gi bstan don snying por dril na don",
    "NK071(du)003:60": "rnam pa bcur 'du ste /",
    "NK071(du)003:61": "dang po de kho na nyid lta ba ni /",
    "NK071(du)003:62": "mtha' gang du'ang ma ltung ba'i sems nyid ye nas",
    "NK071(du)003:63": "dag pa'i ngo bo nyid don dam bden pa dang",
    "NK071(du)003:64": "/ de'i rang rtsal sku dang ye shes kyi dkyil 'khor rang snang ba kun rdzob bden pa ste /",
    "NK071(du)003:65": "de gnyis zung 'jug dbyer med mnyam pa nyid du gnas shing mtshan 'dzin las 'das pa'o //",
    "NK071(du)003:66": "gnyis pa la dor ba spyod pa ni /",
    "NK071(du)003:67": "thabs shes khyad par can gyi zin pa'i sgo gsum",
    "NK071(du)003:68": "gyi bya ba thun mong dang thun mong ma yin",
    "NK071(du)003:69": "pa thams cad do //",
    "NK071(du)003:70": "gsum pa bkod pa dkyil 'khor ni /",
    "NK071(du)003:71": "snod bcud lha yi zhing dang sku yi dkyil 'khor du rdzogs par snang ba ste /",
    "NK071(du)003:72": "gzhi lam 'bras gsum gyi rang bzhin du snang ba'i",
    "NK071(du)003:73": "dkyil 'khor rnam pa bdun du gsung pa'i phyir ro",
    "NK071(du)003:74": "// rnam pa bdun ni /",
    "NK071(du)003:75": "rang bzhin gzugs brnyan /",
    "NK071(du)003:76": "lhag pa'i gzugs brnyan /",
    "NK071(du)003:77": "ting 'dzin /",
    "NK071(du)003:78": "lhag pa'i ting 'dzin /",
    "NK071(du)003:79": "byang sems /",
    "NK071(du)003:80": "chos mchog gi dkyil 'khor dang bdun no //",
    "NK071(du)003:81": "bzhi pa rim par bsgrod pa dbang ni /",
    "NK071(du)003:82": "rgyu gnyis rkyen bzhi'i tshogs pa la bsten nas dbang",
    "NK071(du)003:83": "bzhi bskur ba'i las kyi go 'phang gi chos brgyud",
    "NK071(du)003:84": "la 'jog cing thar ba'i myu gu mngon du skyed",
    "NK071(du)003:85": "pa dang skye nges kyi nus rung du smin par",
    "NK071(du)003:86": "byed pa ste / slob dpon gsang ba shes rab dang /",
    "NK071(du)003:87": "de ma theg pa'i dbang bzhi dang /",
    "NK071(du)003:88": "bu dbang la zhi bar phan dbang bcu khro bor nyer brgyad /",
    "NK071(du)003:89": "thun mong du nus dbang lnga ste rtsa ba'i dbye ba lnga'o //",
    "NK071(du)003:90": "lnga pa mi 'da' ba dam tshig ni /",
    "NK071(du)003:91": "bsrung bya'i don khyad par can rtsa ba'i dam tshig lnga /",
    "NK071(du)003:92": "yan lag bco lnga spros pa'i dam tshig sum brgya",
    "NK071(du)003:93": "drug cu sogs las nam yang mi 'da' bar sdom",
    "NK071(du)003:94": "pa'i sems pa sa bon dang bcas pa'o //",
    "NK071(du)003:95": "drug pa rol ba phrin las ni /",
    "NK071(du)003:96": "zur dang po snying rje gzhan don la dmigs pa",
    "NK071(du)003:97": "dang zur gnyis pa shes rab rdzogs byang la dmigs",
    "NK071(du)003:98": "pa'i thabs mkhas khyad par can gyis zin pa'i zhi",
    "NK071(du)003:99": "rgyas dbang drag gi las sna tshogs kyi mdzad spyod",
    "NK071(du)003:100": "do // bdun pa don du gnyer bya bsgrub pa ni /",
    "NK071(du)003:101": "gzhi phun sum tshogs pa lnga tshang ba dang /",
    "NK071(du)003:102": "rkyen bsgrub pa'i yo byad 'dzom pa'i sgo nas bsnyen",
    "NK071(du)003:103": "bsgrub bzhi'i thabs kyis bsgrub pas ro long tshe dbang",
    "NK071(du)003:104": "bsdud sogs thun mong dang /",
    "NK071(du)003:105": "phyag rgya chen po mchog gi dngos grub gnyis mngon du byas pa'o //",
    "NK071(du)003:106": "brgyad pa mi g.yo ba ting 'dzin ni /",
    "NK071(du)003:107": "sgom bya'i don khyad par can bskyed rdzogs gnyis te /",
    "NK071(du)003:108": "skye gnas bzhii'i bag chags sbyong ba dang bstun ste /",
    "NK071(du)003:109": "cig char ba dang rim gyi ba'i bskyed rim dang /",
    "NK071(du)003:110": "thabs lam steng 'og gi sgo la bsten pa dang /",
    "NK071(du)003:111": "grol lam zung 'jug gi rnal 'byor dang bstun te",
    "NK071(du)003:112": "rim dang cig char gyi bsdus pa'i rnam par mi",
    "NK071(du)003:113": "rtog pa'i ting 'dzin rdzogs pa'i rim pa ste /",
    "NK071(du)003:114": "de gnyis las mi g.yo bar sems rtse gcig tu gnas pa'o //",
    "NK071(du)003:115": "dgu pa gnas su ston mchod pa ni /",
    "NK071(du)003:116": "mchod yul bskul zhing mnyes par byas pa la /",
    "NK071(du)003:117": "mchod pa'i bsam pa rnam par dag pas sgo gsum dang /",
    "NK071(du)003:118": "yo byad ston pa ste /",
    "NK071(du)003:119": "spyir 'jigs rten dang 'jig rten 'das pa'i mchod pa dang /",
    "NK071(du)003:120": "bye brag tu /",
    "NK071(du)003:121": "phyi nyer spyod /",
    "NK071(du)003:122": "nang dam rdzas /",
    "NK071(du)003:123": "gsang ba sbyor sgrol lam zhi khro'i mchod pa bcu",
    "NK071(du)003:124": "bzhi la sogs pas mchod pas mnyes par byas pa'o",
    "NK071(du)003:125": "// bcu pa sngags dang phyag rgya ni /",
    "NK071(du)003:126": "thabs shes kyi yi ge 'dus shing byin gyis brlabs",
    "NK071(du)003:127": "pa'i nus mthu khyad par can du gyur ba ni",
    "NK071(du)003:128": "sngags te / de la spyir gsang sngags /",
    "NK071(du)003:129": "rig sngags gzungs sngags gsum dang /",
    "NK071(du)003:130": "bye brag rgyu ma nor ba rtsa ba'i /",
    "NK071(du)003:131": "bskyed pa rkyen /",
    "NK071(du)003:132": "bzlas pa las kyi sngags so //",
    "NK071(du)003:133": "de bzhin du rigs pa phyag rgya bzhi rtogs kyi",
    "NK071(du)003:134": "lha'i sku gsal ba las mi 'da' ba ni phyag",
    "NK071(du)003:135": "rgya ste / spyir rtog tshogs ye nas lha'i dkyil 'khor du gnas pa rang bzhin /",
    "NK071(du)003:136": "rtogs pa lta ba dang /",
    "NK071(du)003:137": "de mngon du byas pa 'bras bu'i phyag rgya dang gsum /",
    "NK071(du)003:138": "bye brag lhag pa ting nge 'dzin gyis dbang du byas na /",
    "NK071(du)003:139": "dam tshig kyi phyag rgya /",
    "NK071(du)003:140": "las kyi phyag rgya /",
    "NK071(du)003:141": "chos kyi phyag rgya /",
    "NK071(du)003:142": "sku nyid kyi phyag rgya dang bzhi'o //",
    "NK071(du)003:143": "de ltar don rnam pa bcu'i khog phub pas /",
    "NK071(du)003:144": "rgyud 'di yi dbu zhabs kyi don thams cad so",
    "NK071(du)003:145": "sor ma 'dres par bde blag tu rtogs par gyur",
    "NK071(du)003:146": "bas gnad gal po che rtsa ba'i mdo 'dzin yin",
    "NK071(du)003:147": "pas 'di'i tshig don gyi cha blo la byang chub",
    "NK071(du)003:148": "par gyis shig / de ltar rgyud kyi bstan don",
    "NK071(du)003:149": "de dag so sor byas de gtan la pheb pa",
    "NK071(du)003:150": "par gyis shig / la / dbang po rab kyi",
    "NK071(du)003:151": "gtan tshigs kyi sgo nas rtogs par bya ba dang",
    "NK071(du)003:152": "par gyis shig / la / / dbang 'bring gis",
    "NK071(du)003:153": "rang bzhin dang 'bras bu'i rtags la bsten nas rtogs",
    "NK071(du)003:154": "par bya ba dang /",
    "NK071(du)003:155": "dbang po tha ma rnams kyis brgyud de rtogs par bya ba gsum du mchis pa'i /",
    "NK071(du)003:156": "dbang po mchog gi ngor bstan pa gtan tshigs kyi sgo nas gzhung don rnam par 'byed pa la /",
    "NK071(du)003:157": "gtan tshigs chen po rnam pa bzhi dang /",
    "NK071(du)003:158": "khyad par gyi gtan tshigs gcig te rtogs pa bzhi yi gtan tshigs /",
    "NK071(du)003:159": "gsang ba bzhi yi gtan tshigs /",
    "NK071(du)003:160": "mnyams pa bzhi yi gtan tshigs /",
    "NK071(du)003:161": "khyad chos bzhi yi gtan tshigs te bzhi dang /",
    "NK071(du)003:162": "khyad par dag pa gsum gyi gtan tshigs dang lngar bsdu'o //",
    "NK071(du)003:163": "de la dang po rtog pa bzhi'i gtan tshigs kyis",
    "NK071(du)003:164": "rgyud dbu zhabs kyi don thams cad bsdu ba ste",
    "NK071(du)003:165": "/ log par rtog pa'i sems las 'khor ba dang /",
    "NK071(du)003:166": "sku dang ye shes kyi dkyil 'khor las myang 'das su snang ba ste /",
    "NK071(du)003:167": "de ltar 'khor 'das gnyis su snang zhing zhen pa'i",
    "NK071(du)003:168": "chos ni rgyu gcig pa'i sogs kyi rtags kyis gzhal",
    "NK071(du)003:169": "bya yin / 'jal tshul snga ma snga ma rgyu",
    "NK071(du)003:170": "gcig pa sogs kyis gtan la phab pa'i grub mtha'i",
    "NK071(du)003:171": "zhen cha gtan tshigs phyi ma phyi ma yig 'bru'i",
    "NK071(du)003:172": "bya yin / tshul gyi dang / byin gyis brlabs pa'i dang /",
    "NK071(du)003:173": "mngon sum pa'i gtan tshigs kyi don gyi cha gsal bar bya dgos so //",
    "NK071(du)003:174": "de yang ji ltar zhe na /",
    "NK071(du)003:175": "yul gyi snang ba ni log rtog gi rgyun snga",
    "NK071(du)003:176": "ma nyid la phyi ma nyid spyod pa rmi lam",
    "NK071(du)003:177": "gyi snang ba ltar 'khrul bar zad pas na chos",
    "NK071(du)003:178": "nyid spros pa dang bral ba las nam yang g.yo",
    "NK071(du)003:179": "ba med pa / rba rlabs ji ltar 'phyo yang",
    "NK071(du)003:180": "rgya mtsho las g.yo ba med pa lta bu ni",
    "NK071(du)003:181": "ba med pa / / rgyu gcig pa'i rtags kyi bsgrub bya ste /",
    "NK071(du)003:182": "sgrub tshul ni /",
    "NK071(du)003:183": "'khor 'das kyi bsdus pa'i chos thams cad sems nyid",
    "NK071(du)003:184": "rang byung gi ye shes skyes ba med pa'i dbyings",
    "NK071(du)003:185": "su rgyu gcig pa yin te /",
    "NK071(du)003:186": "de ltar rtogs pa dang ma rtogs pa las 'khor",
    "NK071(du)003:187": "'das gnyis su snang yang spyi gzhi chos kyi dbyings",
    "NK071(du)003:188": "su tshul gcig pa'i phyir ro //",
    "NK071(du)003:189": "rgyu gcig pa'i gtan tshigs kyis bsgrub pa'i sems nyid",
    "NK071(du)003:190": "skye ba med pa'i gdangs las rol ba 'gags med",
    "NK071(du)003:191": "lha yi sku gsung thugs su rang snang ba ma",
    "NK071(du)003:192": "lus pa gsung yig 'bru'i tshul du snang ba yin",
    "NK071(du)003:193": "te / mtshon du med pa'i yi ge a nyid",
    "NK071(du)003:194": "mtshon byed yi ge du mar ma 'gags par snang",
    "NK071(du)003:195": "bas mtshon nas rtogs pa'i phyir ro //",
    "NK071(du)003:196": "de ltar rgyu gcig pa'i gtan tshigs kyis rang bzhin skye ba med pa dang /",
    "NK071(du)003:197": "gsung yig 'brus gtan tshigs kyis rol ba 'gag med",
    "NK071(du)003:198": "gnyis dngos su rtogs pa'i mthus de gnyis ngo bo",
    "NK071(du)003:199": "dbyer med du rtogs pa'i byin rlabs shugs la 'byung",
    "NK071(du)003:200": "ba yin te // lhag pa don dam dkor bdun",
    "NK071(du)003:201": "ngo bo nyid rgyur lhun gyis grub pas de'i snang",
    "NK071(du)003:202": "ldog snod bcud sku dang ye shes kyi dkyil 'khor",
    "NK071(du)003:203": "du rang snang ba'i phyir ro //",
    "NK071(du)003:204": "de ltar byin gyis brlabs pa'i gtan tshigs kyis snod",
    "NK071(du)003:205": "bcud sku dang ye shes kyi dkyil 'khor rtogs pas",
    "NK071(du)003:206": "ye nas gzhi gdangs su rang cher gnas pa mngon",
    "NK071(du)003:207": "du gyur zhing rang ngo shes pa la ni mngon",
    "NK071(du)003:208": "sum pa'i rtags kyi bsgrub bya yin la /",
    "NK071(du)003:209": "sgrub tshul ni /",
    "NK071(du)003:210": "bden pa dbyer med gzhi dbyings skye ba med pa",
    "NK071(du)003:211": "ni sku dang ye shes kyi dkyil 'khor lhun grub",
    "NK071(du)003:212": "tu rang gsal ba nyid /",
    "NK071(du)003:213": "'jig rten pa'i blo'i spyod yul las 'das pa'i bdag nyid can mngon sum du rtogs pa yin te /",
    "NK071(du)003:214": "blta bya'i yul dang blta byed kyi shes pa gnyis",
    "NK071(du)003:215": "su med pa 'phags pa'i so so rang rig pa'i",
    "NK071(du)003:216": "ye shes kyi yul med rang gsal mngon sum du",
    "NK071(du)003:217": "rtogs pa'i phyir ro //",
    "NK071(du)003:218": "de ltar rtogs pa bzhi'i gtan tshigs kyis gzhal bas",
    "NK071(du)003:219": "'khor 'das kyi chos rnams sku dang ye shes kyi",
    "NK071(du)003:220": "dkyil 'khor du rang snang zhing gzhi chos kyi dbyings",
    "NK071(du)003:221": "su rdzogs pas bzang ngan spang len med par mnyam",
    "NK071(du)003:222": "pa nyid du rtogs par byed pa'o //",
    "NK071(du)003:223": "gnyis pa gsang ba bzhi'i gtan tshigs ni /",
    "NK071(du)003:224": "snga ma snga ma bsgrub bya dang phyi ma phyi",
    "NK071(du)003:225": "ma sgrub byed kyi tshul du gzhal bar bya ste",
    "NK071(du)003:226": "/ ji ltar na gzhi dang rol pa gnyis su",
    "NK071(du)003:227": "med pa'i gnas lugs ye nas gsang ba'i gtan tshigs",
    "NK071(du)003:228": "/ te / gnyis su med pa'i chos nyid la",
    "NK071(du)003:229": "'bras bus che ba'i yon thams cad lhun gyis grub",
    "NK071(du)003:230": "/ te / kyang / de'i don ma rigs pas",
    "NK071(du)003:231": "bslad pa'i sems can gyis thog ma med nas ma",
    "NK071(du)003:232": "rtogs pa'i phyir ro /",
    "NK071(du)003:233": "de lta bu'i rol pa 'gag med du snang ba'i",
    "NK071(du)003:234": "chos kun sku dang ye shes kyi dkyil 'khor du",
    "NK071(du)003:235": "gnas pa ni rang bzhin gyi gsang ba'i gtan tshigs",
    "NK071(du)003:236": "yin te / sna tshogs su snang ba'i chos thams",
    "NK071(du)003:237": "cad 'bras bus mi zad pa rgyan gyi 'khor lo",
    "NK071(du)003:238": "gnas pa la phyin ci log gi shes pas bslad",
    "NK071(du)003:239": "nas rang gi rang bzhin ma rtogs pa'i phyir ro",
    "NK071(du)003:240": "yin te / // gnas lugs gnyis med spros pa",
    "NK071(du)003:241": "dang bral ba'i rang bzhin ni rab tu gsang ba'i",
    "NK071(du)003:242": "gtan tshigs yin te //",
    "NK071(du)003:243": "yul sems dang rgyu 'bras la sogs pa gnyis chos",
    "NK071(du)003:244": "thams cad las ngo bo nyid kyi grol te yul",
    "NK071(du)003:245": "du byar med kyang ma rtogs pa rnams gnyis su",
    "NK071(du)003:246": "zhen pa'i phyir ro //",
    "NK071(du)003:247": "gdod ma'i gzhi'i gnas lugs sku dang ye shes kyi",
    "NK071(du)003:248": "dkyil 'khor sems nyid las gzhan zhig yod pa ma",
    "NK071(du)003:249": "yin pa ni rab tu gsang ba'i gtan tshigs yin",
    "NK071(du)003:250": "te / de ltar sems nyid las gzhan zhig gud",
    "NK071(du)003:251": "du yod pa min kyang bsgrib gnyis bag chags dang",
    "NK071(du)003:252": "bcas pas bsgribs te rang la gab pa gzhan las",
    "NK071(du)003:253": "tshol ba'i phyir ro //",
    "NK071(du)003:254": "des nas gsang ba bzhi'i gtan tshigs kyis ma rtogs",
    "NK071(du)003:255": "pa'i 'gro ba rnams la gsang ba'i bdag nyid du",
    "NK071(du)003:256": "gyur bas sngags thun min gyi lam ji bzhin du",
    "NK071(du)003:257": "bsgrub pa dang gsal bar byed pa yin te /",
    "NK071(du)003:258": "'di nyid la brten nas don gyis gnas lugs bde blag tu rtogs pa'i phyir ro //",
    "NK071(du)003:259": "mnyam pa bzhi'i gtan tshigs ni /",
    "NK071(du)003:260": "mtshan 'dzin gyi spros pa thams cad spros bral gyi",
    "NK071(du)003:261": "klong du mnyam pa bsgrub bya dang sgrub byed thun",
    "NK071(du)003:262": "mong dang thun mong ma yin pa gnyis su byas",
    "NK071(du)003:263": "zhing / thun mong la'ang don dam mnyam pa'i gtan tshigs dang /",
    "NK071(du)003:264": "kun rdzob mnyam pa'i gtan tshigs gnyis /",
    "NK071(du)003:265": "thun min la don dam lhag pa'i mnyam pa dang /",
    "NK071(du)003:266": "kun rdzob lhag pa'i mnyam pa gnyis te gtan tshigs",
    "NK071(du)003:267": "bzhi'i btsal bas gzhal bya'i chos thams cad ro mnyam",
    "NK071(du)003:268": "rang bzhin gyi dkyil 'khor du lhun gyis grub cing",
    "NK071(du)003:269": "sku dang ye shes kyi zhing gi rol ba las",
    "NK071(du)003:270": "ma dag pa'i 'khrul snang thams cad rtogs pas btags",
    "NK071(du)003:271": "pa tsam las don du ye nas med pa'i gnas",
    "NK071(du)003:272": "lugs rtogs par byed de tshul ji ltar na /",
    "NK071(du)003:273": "mtshan nyid theg pas spros pa phyogs re ba chod pa rnam grangs /",
    "NK071(du)003:274": "mtha' dag chod pa rnam grangs ma yin pa'ii don dam gnyis su byas pa yang mnyam ste /",
    "NK071(du)003:275": "de gnyis gyi ngo bo spros pa bkag pa'i stong nyid tsam du mnyam pa'i phyir ro //",
    "NK071(du)003:276": "don byed nus pa yang dag kun rdzob dang /",
    "NK071(du)003:277": "don byed mi nus pa log pa'i kun rdzob gnyis",
    "NK071(du)003:278": "ga'ang mnyam pa'i bdag nyid yin te kun rdzob tu",
    "NK071(du)003:279": "snang tsam du 'dra zhing snang dus nyid nas bden",
    "NK071(du)003:280": "pas stong pa yin pa mnyam pa'i phyir ro //",
    "NK071(du)003:281": "bzhin du med dgag dang yin dgag gi dbye bas rnam grangs dang /",
    "NK071(du)003:282": "rnam grangs ma yin pa'i stong nyid gnyis ga'ang gnas",
    "NK071(du)003:283": "lugs don dam gzhi gdangs spros pa dang bral ba'i",
    "NK071(du)003:284": "ngo bo nyid lhun gyis grub par mnyam te /",
    "NK071(du)003:285": "lhag pa'i don dam skye 'gags gnas gsum dang bral",
    "NK071(du)003:286": "ba'i gdong ma'i gnas lugs thig le chen po'i klong",
    "NK071(du)003:287": "du thams cad mnyam pa'i phyir ro //",
    "NK071(du)003:288": "ma dag pa'i las snang log pa'i kun rdzob dang /",
    "NK071(du)003:289": "dag pa lhar snang yang dag kun rdzob gnyis ga'ang dkyil 'khor 'khor lo'i bdag nyid du mnyam te /",
    "NK071(du)003:290": "'khor 'das snod bcud kyi chos thams cad bzang ngan",
    "NK071(du)003:291": "rdul tsam yang med par lhag pa kun rdzob sku",
    "NK071(du)003:292": "dang ye shes kyi dkyil 'khor du mnyam pa'i phyir",
    "NK071(du)003:293": "ro // de ltar mnyam pa bzhi'i gtan tshigs kyis",
    "NK071(du)003:294": "chos thams cad sangs rgyas pa'i bdag nyid 'khor 'das",
    "NK071(du)003:295": "gnyis med du gtan la phebs par byed do //",
    "NK071(du)003:296": "khyad chos bzhi'i gtan tshigs ni /",
    "NK071(du)003:297": "rgyud kyi che ba 'don cing khyad par gyi gnad dang dgos pa gsal bar byed pa ste /",
    "NK071(du)003:298": "rgyu 'di ni thams cad las mchog tu gyur pa'i rgyal po yin te /",
    "NK071(du)003:299": "'khor 'das kyi chos thams cad bden gnyis dbyer med",
    "NK071(du)003:300": "kyi ngo bo sku dang ye shes kyi dkyil 'khor",
    "NK071(du)003:301": "lhun gyis grub pa'i sangs rgyas kyi rang mtshan bde",
    "NK071(du)003:302": "blag tu rdzogs par byed pa'i rjod byed khyad par",
    "NK071(du)003:303": "du 'phags pa yin pa'i phyir ro //",
    "NK071(du)003:304": "de ltar rgyud thams cad kyi rgyal por bsgrub pa'i",
    "NK071(du)003:305": "gtan tshigs kyis gzhal bas gzhal bya'i rgyud gsang ba",
    "NK071(du)003:306": "snying po 'di ni lung thams cad kyi 'byung khungs",
    "NK071(du)003:307": "yang yin te / rgyu mtshan nyid kyi theg pa",
    "NK071(du)003:308": "dang 'bras bu rdo rje theg pa'i rgyud thams cad",
    "NK071(du)003:309": "kyi bstan don gyi snying po thams cad 'dir 'dus",
    "NK071(du)003:310": "zhing 'phro gzhir gyur ba'am lung gi spyi 'grel yin",
    "NK071(du)003:311": "yang yin te / pa'i phyir ro // ji skad du /",
    "NK071(du)003:312": "rdo rje las /",
    "NK071(du)003:313": "so sor bstan pa rgya mtsho'i rgyud //",
    "NK071(du)003:314": "'dir ston 'di'i ston 'di phyir ston //",
    "NK071(du)003:315": "don kun 'di la yongs rdzogs pas //",
    "NK071(du)003:316": "lung gi spyi zhes bshad pa yin //",
    "NK071(du)003:317": "zhes gsungs ltar ro //",
    "NK071(du)003:318": "de ltar rgyud thams cad kyi spyi gzhir gyur ba",
    "NK071(du)003:319": "'di ni gsang ba las kyang che gsang ba yin",
    "NK071(du)003:320": "te / phyogs bcu'i dus bzhi'i sangs rgyas thams cad",
    "NK071(du)003:321": "kyi sku gsung thugs kyi gsang ba zab mo las",
    "NK071(du)003:322": "rang snang ba'i phyir ro //",
    "NK071(du)003:323": "de bzhin du gsang ba zab mo'i rgyud 'di ni bgrod pa gcig pu'i lam yin te /",
    "NK071(du)003:324": "rgyal ba rdzogs pa'i sangs kyi bstan bya'i chos mdo sngags kyi sgo ji snyed nas zhugs kyang /",
    "NK071(du)003:325": "mthar thugs kun gyi 'bras bus bla na med pa'i",
    "NK071(du)003:326": "mchog rtsa ba'i rgyud chen po 'dir rdzogs pa'i phyir",
    "NK071(du)003:327": "ro // gzhan yang dag pa gsum gyi gtan tshigs",
    "NK071(du)003:328": "ni phyi snod kyi 'jig rten sku dang zhing gi",
    "NK071(du)003:329": "rang bzhin ye sangs rgyas pa'i bdag nyid yin te",
    "NK071(du)003:330": "ro // // bde gshegs yum lnga'i ngo bor nyid",
    "NK071(du)003:331": "du 'byung ba lnga rnam par dag pa'i phyir ro",
    "NK071(du)003:332": "ro // // // nang bcud kyi sems can /",
    "NK071(du)003:333": "rgyal ba thams cad kyi sku gsung thugs kyi bdag nyid du mngon par byang chub pa yin te /",
    "NK071(du)003:334": "phung lnga'i rang bzhin bde gshegs rigs lnga'i ngo bor lhun gyis grub pa'i phyir ro //",
    "NK071(du)003:335": "rgyud rnam shes kyi khams rnams kyang bsgrib grol ye nas dag pa'i mtshan nyid can yin te /",
    "NK071(du)003:336": "tshogs brgyad kyi rol ba thams cad ye shes lnga",
    "NK071(du)003:337": "yi rang rtsal 'gags pa med pa'i ngo bor sangs",
    "NK071(du)003:338": "rgyas pa'i phyir ro //",
    "NK071(du)003:339": "de ltar dag pa gsum gyi gtan tshigs kyis snod bcud rgyud gsum la gzhal nas /",
    "NK071(du)003:340": "ye nas rnam par dag pa'i rang bzhin skyon dang",
    "NK071(du)003:341": "bsgrib pa mtha' dag gis gos ma myong ba'i sku",
    "NK071(du)003:342": "dang ye shes kyi ngo bo'i rang bzhin gtan la",
    "NK071(du)003:343": "phebs cing / de ltar rtogs pas 'khor 'das snod",
    "NK071(du)003:344": "kyi chos ma lus pa rnam par dag pa'i rang",
    "NK071(du)003:345": "bzhin sgyu 'phrul d+r+wa ba chen por ye sangs rgyas",
    "NK071(du)003:346": "pa'i bdag nyid kyang shugs kyis rtogs par 'gyur ro",
    "NK071(du)003:347": "phebs cing / // de skad du thams cad mchog gi snying po bas /",
    "NK071(du)003:348": "gzhan du rgyal bas chos mi btsal zhes so //",
    "NK071(du)003:349": "de ltar gzhal bya zhen snang nyid 'jal byed gtan",
    "NK071(du)003:350": "tshigs rnams kyis gzhal bas rtogs pa'i lta ba rang",
    "NK071(du)003:351": "bzhin gnas lugs kyi don de bzhin nyid de rang",
    "NK071(du)003:352": "rig mngon sum gyis yul med rang gsal rjen par",
    "NK071(du)003:353": "rtogs pas snod bcud dag mnyam chen por gtan la",
    "NK071(du)003:354": "phebs pa'i sngags kyi thun mong ma yin pa ni",
    "NK071(du)003:355": "/ rgyu mtshan nyid las khyad par du 'phags pa'i rang lugs kyi grub mtha' yin no //",
    "NK071(du)003:356": "de ltar grub mtha' la brten nas rgyu shes pa'i mtshan nyid lta ba gtan la phabs pas /",
    "NK071(du)003:357": "gnyis snang 'khor chos thams cad gnas lugs bde gsheg",
    "NK071(du)003:358": "snying po'i rang gdangs las nam yang g.yo ba med",
    "NK071(du)003:359": "pa'i gnad kyis / phyi nang snod bcud rtogs tshogs",
    "NK071(du)003:360": "sku dang ye shes kyi dkyil 'khor du rang snang",
    "NK071(du)003:361": "ba'i tshul ngo shes shing /",
    "NK071(du)003:362": "rkyen 'jug pa'i mtshan nyid ting nge 'dzin rtogs gom gyi bag chags yang yang bzhag pas /",
    "NK071(du)003:363": "mtshan 'dzin ma rigs pa'i bsgrib pa glo bur ba",
    "NK071(du)003:364": "nam mkha' sprin dwangs ba ltar rang sar dag pas",
    "NK071(du)003:365": "/ lam gyur 'bras bu'i mtshan nyid gsang gsum mi",
    "NK071(du)003:366": "zad rgyan gyi yon tan rdzogs te rigs 'dzin bzhi'i",
    "NK071(du)003:367": "go 'phangs mngon du gyur pa'o //",
    "NK071(du)003:368": "shin tu rtogs dka' gsang ba snying po'i gnad //",
    "NK071(du)003:369": "dpal ldan zur ba'i bka' srol zab mo'i mdzod //",
    "NK071(du)003:370": "mthong ba'i rnam par 'byed pa'i blo gter d+harma sh+ri //",
    "NK071(du)003:371": "gang gi dpal las zab mo'i gtam 'di byung //",
    "NK071(du)003:372": "sku dang ye shes rnam dag bdud rtsis sprin //",
    "NK071(du)003:373": "skye dgu'i yid kyi pad mtshor rtag khyab pas //",
    "NK071(du)003:374": "mthong ba'i bskal bzang shi li m+au kha rnams //",
    "NK071(du)003:375": "rnam par grol ba'i dga' ston 'di gyur cig /",
    "NK071(du)003:376": "ces rgyud gsang ba snying po'i gtan tshigs rnams kyi",
    "NK071(du)003:377": "zin tho 'di ltar dgos zhes sdom brtson sde snod",
    "NK071(du)003:378": "'dzin pa blo gros rgya mtsho nas bskul ba'i ngor",
    "NK071(du)003:379": "kahthoga pa dge rtse 'gyur med bstan pa'i rnam rgyal",
    "NK071(du)003:380": "gyis rang lo sum bcu par khrom rgyud ri bo",
    "NK071(du)003:381": "che nas shar mar bris pa dag bar gyur cig",
    "NK071(du)003:382": "// bkra shis /"
}