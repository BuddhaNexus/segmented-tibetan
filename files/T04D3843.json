{
    "T04D3843:281a-0": "@281a # // rgya gar skad du /",
    "T04D3843:281a-1": "sva bh'a wa tra ya pra be sha s'a dha na /",
    "T04D3843:281a-2": "bod skad du /",
    "T04D3843:281a-3": "rang bzhin gsum la 'jug pa'i sgrub pa /",
    "T04D3843:281a-4": "sangs rgyas la phyag 'tshal lo //",
    "T04D3843:281a-5": "kun brtags dang ni gzhan dbang dang //",
    "T04D3843:281a-6": "yongs su grub pa nyid kyang ni //",
    "T04D3843:281a-7": "brtan pa rnams kyi rang bzhin gsum //",
    "T04D3843:281a-8": "shes bya zab par 'dod pa yin //",
    "T04D3843:281a-9": "gang snang de ni gzhan dbang yin //",
    "T04D3843:281a-10": "ji ltar snang ba kun brtags ta //",
    "T04D3843:281a-11": "rkyen la 'jug pa'i dbang phyir dang //",
    "T04D3843:281a-12": "brtag pa'i dngos po tsam phyir ro //",
    "T04D3843:281a-13": "de yi snang ba ji bzhin snang //",
    "T04D3843:281a-14": "brtag tu med pa nyid gang ni //",
    "T04D3843:281a-15": "gzhan du mi 'gyur phyir nyid de //",
    "T04D3843:281a-16": "yongs grub rang bzhin shes par bya //",
    "T04D3843:281a-17": "de la ci snang yod min rtog / ji ltar snang ba gnyis dag gis //",
    "T04D3843:281a-18": "de yi med nyid gang de yis //",
    "T04D3843:281a-19": "de ru gnyis med chos nyid gang //",
    "T04D3843:281a-20": "sems de de ru yod min rtog / gang phyir de ni brtags pa yin //",
    "T04D3843:281a-21": "ji ltar don ni brtag byed pa //",
    "T04D3843:281a-22": "de bzhin shin tu yad [?] ma yin //",
    "T04D3843:281a-23": "rgyu dang 'bras bu'i dbye ba yis //",
    "T04D3843:281a-24": "sems de rnam pa gnyis su 'dod //",
    "T04D3843:281a-25": "kun gzhi rnam par shes gang dang //",
    "T04D3843:281a-26": "'jug pa shes bya rnams bdun pa'i //",
    "T04D3843:281a-27": "kun nas nyon mongs bag chags kyi //",
    "T04D3843:281a-28": "sa bon bsags phyir sems brjod do //",
    "T04D3843:281b-0": "rnam shes lnga po gzhan ma @281b yin //",
    "T04D3843:281b-1": "sna tshogs rnam pa 'jug phyir ro //",
    "T04D3843:281b-2": "yang dag ma yin kun rtog gang //",
    "T04D3843:281b-3": "de ni bsdus par rnam gsum 'dod //",
    "T04D3843:281b-4": "rnam smin de bzhin mtshan ma can //",
    "T04D3843:281b-5": "so sor snang ba gzhan ma'o //",
    "T04D3843:281b-6": "dang po'i rtsa ba'i rnam shes te //",
    "T04D3843:281b-7": "gang phyir rnam smin bdag nyid de //",
    "T04D3843:281b-8": "'jug pa'i rnam shes phan tshun mthong //",
    "T04D3843:281b-9": "mthong bya yan lag gnyis 'jug phyir //",
    "T04D3843:281b-10": "yod med phyir dang gnyis gcig phyir //",
    "T04D3843:281b-11": "kun nas nyon mongs rnam byang la //",
    "T04D3843:281b-12": "mtshan nyid dbyer med phyir zab nyid //",
    "T04D3843:281b-13": "rang bzhin rnams la 'dod pa yin //",
    "T04D3843:281b-14": "shin tu med pa nyid dag ni //",
    "T04D3843:281b-15": "gang phyir yod par 'dzin pa la //",
    "T04D3843:281b-16": "de yis kun brtags rang bzhin ni //",
    "T04D3843:281b-17": "yod dang med pa'i mtshan nyid 'dod //",
    "T04D3843:281b-18": "'khrul pa'i dngos po yod pa la //",
    "T04D3843:281b-19": "ji bzhin snang ba yod ma yin //",
    "T04D3843:281b-20": "gang phyir gzhan dbang de yis ni //",
    "T04D3843:281b-21": "yod med mtshan nyid par 'dod do //",
    "T04D3843:281b-22": "gang gis gnyis med nyid du yod //",
    "T04D3843:281b-23": "gnyis kyi dngos po med pa nyid //",
    "T04D3843:281b-24": "de yis yongs grub rang bzhin ni //",
    "T04D3843:281b-25": "yod med mtshan nyid 'dod pa yin //",
    "T04D3843:281b-26": "brtags pa'i don la rnam gnyis phyir //",
    "T04D3843:281b-27": "de yod ma yin dngos gcig phyir //",
    "T04D3843:281b-28": "kun brtags rang bzhin byis pa rnams //",
    "T04D3843:281b-29": "gnyis snang gcig gis bdag gnyis 'dod //",
    "T04D3843:281b-30": "gnyis kyi dngos po snang phyir dang //",
    "T04D3843:281b-31": "'khrul pa tsam gyis dngos gcig phyir //",
    "T04D3843:281b-32": "gzhan dbang zhes bya'i rang bzhin ni //",
    "T04D3843:281b-33": "gnyis dang gcig gi bdag nyid 'dod //",
    "T04D3843:281b-34": "gang gis gnyis med nyid du yod //",
    "T04D3843:281b-35": "gnyis kyi dngos bos med pa nyid //",
    "T04D3843:281b-36": "de yis yongs grub rang bzhin ni //",
    "T04D3843:281b-37": "gnyis dang gcig gis bdag gnyis 'dod //",
    "T04D3843:281b-38": "kun brtags dang ni gzhan gyi dbang //",
    "T04D3843:281b-39": "nyon mongs mtshan nyid shes par bya //",
    "T04D3843:281b-40": "rnam par byang ba'i mtshan nyid ni //",
    "T04D3843:281b-41": "yongs su grub par 'dod pa yin //",
    "T04D3843:281b-42": "gnyis kyi rang bzhin med phyir dang //",
    "T04D3843:281b-43": "de med pa yi rang bzhin phyir //",
    "T04D3843:281b-44": "rang bzhin yongs grub kun brtags las //",
    "T04D3843:281b-45": "dbyer med mtshan nyid shes par bya //",
    "T04D3843:281b-46": "gnyis med rang bzhin nyid phyir dang //",
    "T04D3843:281b-47": "gnyis ni med pa'i rang bzhin phyir //",
    "T04D3843:281b-48": "yongs su grub las kun brtags kyang //",
    "T04D3843:281b-49": "mtshan nyid tha mi dad ces bya //",
    "T04D3843:281b-50": "ji ltar snang ba med phyir dang //",
    "T04D3843:281b-51": "de bzhin med pa'i rang bzhin phyir //",
    "T04D3843:281b-52": "yongs grub gzhan dbang rang bzhin las //",
    "T04D3843:281b-53": "tha mi dad pa'i mtshan nyin yin //",
    "T04D3843:281b-54": "gnyis med rang bzhin nyid phyir dang //",
    "T04D3843:281b-55": "ji bzhin snang ba dngos med phyir //",
    "T04D3843:281b-56": "yongs su grub las gzhan dbang yang //",
    "T04D3843:281b-57": "dbyer med mtshan nyid shes par bya //",
    "T04D3843:282a-0": "tha @282a * //",
    "T04D3843:282a-1": "snyad gtso bor byas phyir dang //",
    "T04D3843:282a-2": "de 'jug gtso bor byas pa'i phyir //",
    "T04D3843:282a-3": "rim pa'i dbye ba'i rang bzhin gyi //",
    "T04D3843:282a-4": "slob pa'i ched du brjod pa yin //",
    "T04D3843:282a-5": "tha snyad brda nyid kun brtags dang //",
    "T04D3843:282a-6": "tha snyad byed pa'i bdag nyid gzhan //",
    "T04D3843:282a-7": "tha snyad kun nas chad byed pa'i //",
    "T04D3843:282a-8": "rang bzhin gzhan ma 'dod ma yin //",
    "T04D3843:282a-9": "sngon du gnyis med bdag nyid ni //",
    "T04D3843:282a-10": "gzhan dbang rab tu 'jug par 'gyur //",
    "T04D3843:282a-11": "de nas de ru gnyis med ni //",
    "T04D3843:282a-12": "brtag pa tsam du 'jug pa yin //",
    "T04D3843:282a-13": "de nas gnyis med dngos po ni //",
    "T04D3843:282a-14": "de ru yongs grub 'jug pa ste //",
    "T04D3843:282a-15": "de bzhin de nyid de bzhin du //",
    "T04D3843:282a-16": "med dang yod ces brjod pa yin //",
    "T04D3843:282a-17": "rang bzhin gsum ka 'di rnams ni //",
    "T04D3843:282a-18": "gnyis med brjod med mtshan nyid can //",
    "T04D3843:282a-19": "med phyir de bzhin yod phyir dang //",
    "T04D3843:282a-20": "de med pa yi rang bzhin phyir //",
    "T04D3843:282a-21": "rtogs dang ma rtogs rnam rtog dang //",
    "T04D3843:282a-22": "mngon rtogs 'dzin pa'i dbye ba'i phyir //",
    "T04D3843:282a-23": "so so re re rang bzhin gsum //",
    "T04D3843:282a-24": "rnam pa bzhi yis dbye bar 'dod //",
    "T04D3843:282a-25": "ming ni gnyis thos 'khrul pa dang //",
    "T04D3843:282a-26": "dbang du nyid ces dbye ba'i phyir //",
    "T04D3843:282a-27": "mi brjod gnyis med nyon mi mongs //",
    "T04D3843:282a-28": "gcig dang du ma'i dbye phyir ro //",
    "T04D3843:282a-29": "sgyu mas byas pa'i sngags dbang gis //",
    "T04D3843:282a-30": "glang chen bdag nyid kyis snang bzhin //",
    "T04D3843:282a-31": "de ru rnam pa tsam yod de //",
    "T04D3843:282a-32": "glang chen rnam pa kun du med //",
    "T04D3843:282a-33": "glang chen kun brtags par bzhin te //",
    "T04D3843:282a-34": "de yi rnam pa gzhan dbang yin //",
    "T04D3843:282a-35": "de ru glang chen med pa gang //",
    "T04D3843:282a-36": "de ni yongs grub 'dod pa yin //",
    "T04D3843:282a-37": "rtsa ba'i sems las gang dag gis //",
    "T04D3843:282a-38": "de bzhin yod min kun brtags snang //",
    "T04D3843:282a-39": "gnyis po shin tu med pa ste //",
    "T04D3843:282a-40": "de ru rnam pa tsam yod do //",
    "T04D3843:282a-41": "rtsa ba'i rnam shes sngags bzhin du //",
    "T04D3843:282a-42": "de bzhin nyid 'di shing bzhin 'dod //",
    "T04D3843:282a-43": "rnam rtog glang chen rnam pa bzhin //",
    "T04D3843:282a-44": "'dod de glang chen bzhin gnyis so //",
    "T04D3843:282a-45": "de gnyis rtogs pa'i dus su ni //",
    "T04D3843:282a-46": "mtshan nyid gsum la dus gcig tu //",
    "T04D3843:282a-47": "yongs su shes dang spong ba dang //",
    "T04D3843:282a-48": "rim pa ji bzhin thob par 'dod //",
    "T04D3843:282a-49": "yongs shes 'di ru mi dmigs pa //",
    "T04D3843:282a-50": "spong mi snang ba 'dod pa yin //",
    "T04D3843:282a-51": "dmigs pa dag ni mtshan ma ste //",
    "T04D3843:282a-52": "thob par mngon sum bya ba'ang de //",
    "T04D3843:282a-53": "gnyis ka la ni mi dmigs pas //",
    "T04D3843:282a-54": "gnyis kyi rnam par rtog par 'gyur //",
    "T04D3843:282a-55": "yongs grub de yi rnam rtog phyir //",
    "T04D3843:282a-56": "gnyis ni med par rtogs par 'gyur //",
    "T04D3843:282a-57": "glang po che ni mi dmigs dang //",
    "T04D3843:282a-58": "de yi rnam pa'i rnam rtog ste //",
    "T04D3843:282a-59": "shing dag la ni dmigs pa ni //",
    "T04D3843:282a-60": "dus gcig sgyu ma la bzhin du //",
    "T04D3843:282a-61": "gnyen po blo ni sgyur phyir dang //",
    "T04D3843:282b-0": "blo yis bdag med mthong ba'i @282b phyir //",
    "T04D3843:282b-1": "ye shes gsum la rjes 'jug phyir //",
    "T04D3843:282b-2": "'bad pa med par thar pa thob //",
    "T04D3843:282b-3": "sems tsam la ni dmigs pa yis //",
    "T04D3843:282b-4": "shes bya'i don ni mi dmigs nyid //",
    "T04D3843:282b-5": "shes bya'i don la dmigs med pas //",
    "T04D3843:282b-6": "sems ni mi dmigs nyid du 'gyur //",
    "T04D3843:282b-7": "gnyi ga la ni mi dmigs pas //",
    "T04D3843:282b-8": "chos kyi dbyings la dmigs pa nyid //",
    "T04D3843:282b-9": "chos kyi dbyings la dmigs pa yis //",
    "T04D3843:282b-10": "'byor pa nyid la dmigs par 'gyur //",
    "T04D3843:282b-11": "'byor ba nyid ni thob 'gyur na //",
    "T04D3843:282b-12": "rang dang gzhan gyi don 'jug phyir //",
    "T04D3843:282b-13": "sku gsum bdag nyid byang chub ni //",
    "T04D3843:282b-14": "bla med blo dang ldan pas thob //",
    "T04D3843:282b-15": "ces bya'o //",
    "T04D3843:282b-16": "mtshan nyid gsum la 'jug pa slob dpon chen po",
    "T04D3843:282b-17": "'phags pa klu sgrub kyi zhal snga nas mdzad pa",
    "T04D3843:282b-18": "rdzogs so / //"
}