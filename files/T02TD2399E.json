{
    "T02TD2399E:25b-0": "@25b # // rgya gar skad du /",
    "T02TD2399E:25b-1": "aa tsinta bha ba ti pa ri bh'a ba na n'a ma //",
    "T02TD2399E:25b-2": "bod skad du /",
    "T02TD2399E:25b-3": "bsam gyis mi khyab pa bsgom pa zhes bya ba /",
    "T02TD2399E:25b-4": "byang chub sems dpa' rnams la phyag 'tshal lo //",
    "T02TD2399E:25b-5": "bla ma rnams la phyag 'tshal lo //",
    "T02TD2399E:25b-6": "dgongs pa mdor bsdus rnal 'byor gyi //",
    "T02TD2399E:25b-7": "tshad med bzhi yi nyams len ni //",
    "T02TD2399E:25b-8": "bsam gyis mi khyab bshad par bya //",
    "T02TD2399E:25b-9": "rgyu 'bras stong pa'i rang bzhin la//",
    "T02TD2399E:25b-10": "dngos med gzugs dang gnyis med smra //",
    "T02TD2399E:25b-11": "dmigs med 'bras bu 'bad med 'gyur //",
    "T02TD2399E:25b-12": "dper na 'brug med char bzhin no //",
    "T02TD2399E:25b-13": "de phyir rang bzhin bdag med kyi //",
    "T02TD2399E:25b-14": "brtul zhugs skal ldan rnal 'byor pas //",
    "T02TD2399E:25b-15": "snang zhing srid pa sna tshogs 'di //",
    "T02TD2399E:25b-16": "dngos po stong pa bdag med de //",
    "T02TD2399E:25b-17": "ngo bo nyid kyis rnam par dag / de lta bu yi snying rje la //",
    "T02TD2399E:25b-18": "sangs rgyas sems can gnyis su med //",
    "T02TD2399E:25b-19": "mi bsgom mi rtog rang bzhin gsal //",
    "T02TD2399E:25b-20": "mtha' dbus bral ba dbu ma'i don //",
    "T02TD2399E:25b-21": "de lta'i sems kyi rang bzhin bsgom //",
    "T02TD2399E:25b-22": "ma rtogs pa yi sems can la //",
    "T02TD2399E:25b-23": "nad 'don snying rje bsgom par bya //",
    "T02TD2399E:25b-24": "bdag gi mdun du gang zhig kyang //",
    "T02TD2399E:25b-25": "mnyam par bzhag ste mnyam par bsgom //",
    "T02TD2399E:25b-26": "de la rnam pa thams cad kyi //",
    "T02TD2399E:25b-27": "gnyis med don ni 'grub 'gyur ro //",
    "T02TD2399E:25b-28": "dgon pa'i snyan rgyud gdams ngag ni //",
    "T02TD2399E:25b-29": "sangs rgyas thams cad 'dus pa'i sku //",
    "T02TD2399E:26a-0": "kun gyi sems nyid h'um yig @26a * //",
    "T02TD2399E:26a-1": "yig dkar //",
    "T02TD2399E:26a-2": "bdag dang gzhan gyi snying gar bsgom //",
    "T02TD2399E:26a-3": "nyi ma'i gdan steng thig ler bsgom //",
    "T02TD2399E:26a-4": "de nyid kyi ni 'phro 'du las //",
    "T02TD2399E:26a-5": "nyon mongs thams cad spyang bar bsam //",
    "T02TD2399E:26a-6": "de ni gnyis med don yin te //",
    "T02TD2399E:26a-7": "lha yi de nyid rang bzhin med //",
    "T02TD2399E:26a-8": "de ltar snying rje bsgom byas nas //",
    "T02TD2399E:26a-9": "bsam mi khyab pa'i bsam pa ni //",
    "T02TD2399E:26a-10": "phan phyir bde ltar bsam par bya //",
    "T02TD2399E:26a-11": "rnal 'byor bdag nyid snying ga ru //",
    "T02TD2399E:26a-12": "padma 'dab brgyad sran ma'i tshad //",
    "T02TD2399E:26a-13": "de nas 'od gsal dkar dmar te //",
    "T02TD2399E:26a-14": "bar du me lha'i aam yig ni //",
    "T02TD2399E:26a-15": "dngos po'i rnal 'byor gang yang med //",
    "T02TD2399E:26a-16": "de las ci yang bsam mi khyab //",
    "T02TD2399E:26a-17": "gang zhig sgom pa'i rnal 'byor de //",
    "T02TD2399E:26a-18": "gnyis med ye shes 'grub 'gyur ro //",
    "T02TD2399E:26a-19": "gsal rig med pa chos sku de //",
    "T02TD2399E:26a-20": "de ltar phra ba'i rnal 'byor pas //",
    "T02TD2399E:26a-21": "mngon shes shar te gnyis med rtogs //",
    "T02TD2399E:26a-22": "dga' ba'i rang bzhin 'byung 'gyur la //",
    "T02TD2399E:26a-23": "btang snyoms 'bras bu thob pa'o //",
    "T02TD2399E:26a-24": "kha cig lha mo bzhi bsgoms nas //",
    "T02TD2399E:26a-25": "kha cig dag gi don la brten //",
    "T02TD2399E:26a-26": "gnyis med bsgom pa mi shes so //",
    "T02TD2399E:26a-27": "zhal nas zhal du brgyud pa yi //",
    "T02TD2399E:26a-28": "zhal gdams gzhan la phan phyir ni //",
    "T02TD2399E:26a-29": "r'a hu las ni bshad par byas //",
    "T02TD2399E:26a-30": "tshad med bzhi bsam gyis mi khyab pa bsgom pa zhes bya ba slob dpon r'a hu las mdzad pa rdzogs so//"
}