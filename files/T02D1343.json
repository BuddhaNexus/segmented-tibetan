{
    "T02D1343:358a-0": "@358a # // rgya gar skad du /",
    "T02D1343:358a-1": "ma h'a su kha aa mri ta pra bha n'a ma /",
    "T02D1343:358a-2": "bod skad du /",
    "T02D1343:358a-3": "bde ba chen po'i bdud rtsi'i 'od ces bya ba /",
    "T02D1343:358a-4": "dpal dgyes pa'i rdo rje la phyag 'tshal lo //",
    "T02D1343:358a-5": "'khor lo padma rgyas gang ba //",
    "T02D1343:358a-6": "rang gi gnas ni nyid du 'khyil //",
    "T02D1343:358a-7": "sangs rgyas kun gyi gsang ba ste //",
    "T02D1343:358a-8": "'gro ba kun la rang bzhin gnas //",
    "T02D1343:358a-9": "yang dag pa de rab tu bshad //",
    "T02D1343:358a-10": "yang dag pa yang rnam pa bzhi //",
    "T02D1343:358a-11": "de ni lus la rab tu gnas //",
    "T02D1343:358a-12": "'di ltar shes pa'i lus nyid ni //",
    "T02D1343:358a-13": "bde ba chen po'i sku zhes bya //",
    "T02D1343:358a-14": "lte ba gsang ba'i drug cu bzhi'o//",
    "T02D1343:358a-15": "sprul pa'i yig 'bru dkar po bkod //",
    "T02D1343:358a-16": "a'a li k'a li g-yas dang g-yon //",
    "T02D1343:358a-17": "ye shes bzhi yi yi ge aom //",
    "T02D1343:358a-18": "dbus kyi ri bong 'dzin par ro //",
    "T02D1343:358a-19": "sprul pa'i dkyil 'khor zhes su bshad //",
    "T02D1343:358a-20": "sems kyi gnas su sku sogs brgyad //",
    "T02D1343:358a-21": "kha dog dkar po yi ge dgu / h'um pr'um tr'am hrim kham yig rnams //",
    "T02D1343:358a-22": "dbus nas byang du rim bzhin dgod //",
    "T02D1343:358a-23": "mtshams su lam la sogs pa bzhi //",
    "T02D1343:358b-0": "mtshan ma med pa'i @358b sku zhes bshad //",
    "T02D1343:358b-1": "longs spyod rdzogs pa'i sku bcu drug / mgrin pa'i gnas su yang dag skyes //",
    "T02D1343:358b-2": "de yi ri bong 'dzin par aom //",
    "T02D1343:358b-3": "ya wa ra la yi ge rnams //",
    "T02D1343:358b-4": "shar nas byang du rim bzhin no //",
    "T02D1343:358b-5": "rtogs yul bcu rlung gnyis kyi gnas //",
    "T02D1343:358b-6": "'byung bzhi'i rtags ni 'dzin par bshad //",
    "T02D1343:358b-7": "sa bon zla ba rgyas 'dra ba //",
    "T02D1343:358b-8": "bde ba chen po'i gnas su 'khyil //",
    "T02D1343:358b-9": "sum cu rtsa gnyis rang bzhin gnas //",
    "T02D1343:358b-10": "de yi gnas na a'a li gnyis //",
    "T02D1343:358b-11": "g-yas dang g-yon gnyis mgo dang mjug / gcig tu phrad pas brgyan pa yin //",
    "T02D1343:358b-12": "de dbus ham las sra ma na //",
    "T02D1343:358b-13": "longs spyod mkhyen la bde chen thur //",
    "T02D1343:358b-14": "thabs dang shes rab tshul du gnas //",
    "T02D1343:358b-15": "chos dang sprul pa'ang de bzhin no //",
    "T02D1343:358b-16": "kun gyi dbus nas ri bong 'dzin //",
    "T02D1343:358b-17": "'khor lo yi ge kha dog dkar //",
    "T02D1343:358b-18": "yam las 'byung ba rlung dkyil 'khor //",
    "T02D1343:358b-19": "ha gnyis gnas su bsam par bya //",
    "T02D1343:358b-20": "de steng ram byung gru gsum me //",
    "T02D1343:358b-21": "rang gi gnas su bsam par bya //",
    "T02D1343:358b-22": "de ltar rang bzhin kun shes nas //",
    "T02D1343:358b-23": "ye shes chen po'i byin rlabs las //",
    "T02D1343:358b-24": "rlung gis me bus bcu drug 'bar //",
    "T02D1343:358b-25": "de nyid ye shes me zhes bya //",
    "T02D1343:358b-26": "lte bar gtum mo sbar ba yis //",
    "T02D1343:358b-27": "de bzhin gshegs pa lnga bsregs te //",
    "T02D1343:358b-28": "spyan la sogs pa yang bsregs nas //",
    "T02D1343:358b-29": "kun gyi lus bsregs mgo gcig bsams //",
    "T02D1343:358b-30": "longs spyod gsum skar 'byung bzhi'o //",
    "T02D1343:358b-31": "bsregs nas g-yas 'byung sangs rgyas dang //",
    "T02D1343:358b-32": "sems can kun bsregs dbu ma g-yon //",
    "T02D1343:358b-33": "thim ste bde chen g-yon nas bskor //",
    "T02D1343:358b-34": "bsregs nas rna ba g-yas su 'du //",
    "T02D1343:358b-35": "mkha' 'gro ma kun bsregs gcig byed //",
    "T02D1343:358b-36": "aa ba dh'u t'i'i gnas nas byung //",
    "T02D1343:358b-37": "sangs rgyas sems can gnyis med bsregs //",
    "T02D1343:358b-38": "steng gi zhabs su sra ma na //",
    "T02D1343:358b-39": "bde ba chen po'i lus kyang skyes //",
    "T02D1343:358b-40": "ham dkar las byung ser po dkar //",
    "T02D1343:358b-41": "lus skyes mi la ye shes bskyed //",
    "T02D1343:358b-42": "de ru ma nus chu yi rtsa //",
    "T02D1343:358b-43": "g-yon gyi rtsa nas sprul pa ru //",
    "T02D1343:358b-44": "der ni yang dag rab tu gzung //",
    "T02D1343:358b-45": "de ru mi gnas sam po ka / rtsa ba'i rdo rje lam nas 'gro //",
    "T02D1343:358b-46": "sam po ka nas chos sku'o //",
    "T02D1343:358b-47": "lus rnams yang dag skye bar 'gyur //",
    "T02D1343:358b-48": "skyes nas bskal pa'i bar du gnas //",
    "T02D1343:358b-49": "chos kyi gnas su ma skyes na //",
    "T02D1343:358b-50": "nir ma ka yi gnas su bsam //",
    "T02D1343:358b-51": "yang dang yang du 'di bzhin bya //",
    "T02D1343:359a-0": "@359a * // rnam rtog med pa'i rnal 'byor skye //",
    "T02D1343:359a-1": "yar gyis bsregs shing mar gyis gso //",
    "T02D1343:359a-2": "rnal 'byor mig gi 'od zer gyis //",
    "T02D1343:359a-3": "rtag tu 'di la blta bar bya //",
    "T02D1343:359a-4": "nam zhig 'di la brten gyur na //",
    "T02D1343:359a-5": "mtshan ma lnga 'am yang na g-yo //",
    "T02D1343:359a-6": "'bar zhing g-yon yig go bcad //",
    "T02D1343:359a-7": "bcad pas bzhi po yang yang zhu //",
    "T02D1343:359a-8": "rtsa ba'i rdo rje lam nas ni //",
    "T02D1343:359a-9": "til gyi 'bru bzhin rgyas par 'byung //",
    "T02D1343:359a-10": "rnal 'byor mthar phyin 'bras bu ste //",
    "T02D1343:359a-11": "bde ba chen po'i sku zhes bya //",
    "T02D1343:359a-12": "gzhan gyi don sogs yon tan rnams //",
    "T02D1343:359a-13": "'bad pa med par lhun gyis grub //",
    "T02D1343:359a-14": "bla na med pa'i dgongs rgyud 'di //",
    "T02D1343:359a-15": "dpal gyi zhabs kyis bdag la bstan //",
    "T02D1343:359a-16": "rkyen dang rnal 'byor gnyis su 'gyur //",
    "T02D1343:359a-17": "bde ba chen po zhes su bstan //",
    "T02D1343:359a-18": "sbyor ba'i rgyud ni thams cad las //",
    "T02D1343:359a-19": "rgyal ba rnams kyis sbas ba bshad //",
    "T02D1343:359a-20": "shin tu sbyangs la rab gnas pa'i //",
    "T02D1343:359a-21": "snod ldan bdag nyid chen pos gzung //",
    "T02D1343:359a-22": "lus sems bde bar spyad nas ni //",
    "T02D1343:359a-23": "nyid mtshams sbyor ba bsten par bya //",
    "T02D1343:359a-24": "bdag gis brtsams kyi bdud rtsi 'od //",
    "T02D1343:359a-25": "'di ltar khams gsum kun kyang de //",
    "T02D1343:359a-26": "shing dang 'dra bar mtshungs pa'o //",
    "T02D1343:359a-27": "yang dag bde bas 'tsho bar shog / rnal 'byor",
    "T02D1343:359a-28": "gyi dbang phyug chen po dpal ye shes rin po"
}