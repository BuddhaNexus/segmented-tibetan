{
    "T04D3927:93a-0": "@93a # // rgya gar skad du /",
    "T04D3927:93a-1": "dhramma shta dhy'a nod bya ba sth'a na britti /",
    "T04D3927:93a-2": "bod skad du //",
    "T04D3927:93a-3": "bsam gtan gyi chos drug rnam par gzhag pa'i 'grel pa /",
    "T04D3927:93a-4": "'jam dpal gzhon nur gyur pa la phyag 'tshal lo //",
    "T04D3927:93a-5": "bsam gtan dag la gus btud de //",
    "T04D3927:93a-6": "chos drug pa yi 'grel pa bya //",
    "T04D3927:93a-7": "de la bsam gtan chos drug ni //",
    "T04D3927:93a-8": "sdom dang rgyas par bshad pa'o //",
    "T04D3927:93a-9": "de la sdom ni /",
    "T04D3927:93a-10": "ser skya mo dang chu skyar sbrul //",
    "T04D3927:93a-11": "zhes pa nas /",
    "T04D3927:93a-12": "'di drug nga yi slob dpon yin //",
    "T04D3927:93a-13": "zhes pa'i bar du'o //",
    "T04D3927:93a-14": "da ni rgyas par bshad pa ni /",
    "T04D3927:93a-15": "de yang dpe drug gis ston pa las /",
    "T04D3927:93a-16": "dang por re ba spang bar ston pa ni /",
    "T04D3927:93a-17": "re ba stobs ldan nyon mongs te //",
    "T04D3927:93a-18": "zhes bya ba la sogs pa yin no //",
    "T04D3927:93a-19": "ser skya mo zhes bya ba ni bud med smad",
    "T04D3927:93b-0": "'tshong ma zhig skyes pa dang dus btab @93b pa",
    "T04D3927:93b-1": "las / mtshan gyi stod ni skyes pa 'ong du re ba las yid sdug bsngal bar gyur la /",
    "T04D3927:93b-2": "mtshan gyi smad ni skyes pa mi 'ong bar re",
    "T04D3927:93b-3": "thag chod pas sems bde bar gnyid kyis log pa",
    "T04D3927:93b-4": "de bzhin du / 'dod pa'i longs spyod sngar ma",
    "T04D3927:93b-5": "thob pa'i yul rnams thob par re ba'i skyes bu",
    "T04D3927:93b-6": "stobs dang ldan pa rnams kyang sdug bsngal bar 'gyur",
    "T04D3927:93b-7": "de bzhin du / na / stobs chung ba rnams la lta smos kyang ci dgos te /",
    "T04D3927:93b-8": "de bas na 'dod pa'i yon tan ma thob pa",
    "T04D3927:93b-9": "la re ba mi byed pa ni bde ba'i mchog",
    "T04D3927:93b-10": "yin te / de la sdug bsngal gyis gdung bar mi byed do //",
    "T04D3927:93b-11": "da ni zang zing spang bar bya ba ston pa ni /",
    "T04D3927:93b-12": "zang zing phyir ni rtsod 'gyur te //",
    "T04D3927:93b-13": "zhes bya ba la sogs pa smos te /",
    "T04D3927:93b-14": "dper na chu skyar zhig gis nya cig bzung ba dang /",
    "T04D3927:93b-15": "ji srid nya de ma bor gyi bar du chu skyar gzhan gyis bsnyags te rtsod par gyur nas /",
    "T04D3927:93b-16": "nya de bor ma thag rtsod pa med de bde bar gnas par 'gyur ba de bzhin du /",
    "T04D3927:93b-17": "zang zing gi longs spyod ci tsam yod pa de",
    "T04D3927:93b-18": "tsam du 'thab cing rtsod pa'i sdug bsngal bar 'gyur",
    "T04D3927:93b-19": "la / zang zing gi longs spyod kun spangs te",
    "T04D3927:93b-20": "med pa la ni sdug bsngal gyi gdung ba med",
    "T04D3927:93b-21": "cing bde ba thob pa yin no //",
    "T04D3927:93b-22": "da ni khyim spang bar bya ba ston te /",
    "T04D3927:93b-23": "khyim gyi rtsom pa sdug bsngal te //",
    "T04D3927:93b-24": "zhes bya ba la sogs pa smos te /",
    "T04D3927:93b-25": "dper na sbrul zhig rang gi tshang na gnas pa las /",
    "T04D3927:93b-26": "sbrul gyi phru gu mang pos gtses pas ma bzod de /",
    "T04D3927:93b-27": "tshang de nas byung nas phug gzhan zhig tu zhugs",
    "T04D3927:93b-28": "pas bde ba thob par gyur pa de bzhin du",
    "T04D3927:93b-29": "/ khyim gyi gnas na so nam la sogs pa'i",
    "T04D3927:93b-30": "khang las ni shin tu yang dka' zhing sdug bsngal",
    "T04D3927:93b-31": "/ te / skad cig tsam gyi bde ba yang med la /",
    "T04D3927:93b-32": "nam zhig khyim spangs par gyur pa na sdug bsngal ba med de bde bar gyur pa yin no //",
    "T04D3927:93b-33": "spang bar bya ba gsum bshad zin to //",
    "T04D3927:93b-34": "da ni dang du blang ba gsum las dgon par gnas pa dang du blang ba ston te /",
    "T04D3927:93b-35": "rngon pa nags su song gyur te //",
    "T04D3927:93b-36": "zhes bya ba la sogs pa smos te /",
    "T04D3927:93b-37": "dper na rngon pa zhig dus rtag tu nags su rgyu zhing ri dags tshol du song ba na /",
    "T04D3927:93b-38": "khyim gyi las sdug bsngal bar rig cing dgon pa'i",
    "T04D3927:93b-39": "gnas bde ba'i yon tan mthong nas gsod pa'i las",
    "T04D3927:94a-0": "spangs te / dgon pa'i gnas de nyid du gnas nas @94a * //",
    "T04D3927:94a-1": "bde bar gyur pa de bzhin du /",
    "T04D3927:94a-2": "gang zhig khyim spangs te lam btsal ba'i phyir dgon",
    "T04D3927:94a-3": "par gnas nas lus dang sems mchog tu las su",
    "T04D3927:94a-4": "rung bar gyur pa yin no //",
    "T04D3927:94a-5": "da ni dmigs pa yun ring du gnas par bya ba dang du blang ba ston te /",
    "T04D3927:94a-6": "'dir rgyal po'i yan lag bzhi zhes bya ba la sogs pa smos te /",
    "T04D3927:94a-7": "dper na mda' mkhan zhig mda' bya ba'i phyir smyug ma bsrang ba la sems gtad pa na /",
    "T04D3927:94a-8": "rgyal po chen po zhig gis 'khor rta dang glang",
    "T04D3927:94a-9": "po che dang shing rta dang dpung bu chung gi",
    "T04D3927:94a-10": "tshogs bzhis bskor te mang po 'gro ba'i bun long",
    "T04D3927:94a-11": "des ma mthong ma thos pa de bzhin du dgon",
    "T04D3927:94a-12": "pa'i gnas dben par zhi gnas kyi sems rtse gcig",
    "T04D3927:94a-13": "pa la rgyun du blo gtad pa rnams la yul",
    "T04D3927:94a-14": "rnams kyis sems mi 'phrogs par gyur pa yin no",
    "T04D3927:94a-15": "// da ni gcig pu 'dug pa dang du blang ba ston te /",
    "T04D3927:94a-16": "mang po rtag tu 'thab gyur te //",
    "T04D3927:94a-17": "zhes bya ba la sogs pa smos te /",
    "T04D3927:94a-18": "dper na bud med gzhon nu ma gcig tsandan brdar",
    "T04D3927:94a-19": "ba na lag pa'i gdu bu mang po 'khrul ba",
    "T04D3927:94a-20": "ma bde nas rim gyis phyung ste gdu bu gnyis",
    "T04D3927:94a-21": "shig gzhag pa las de yang 'thab nas ma bde",
    "T04D3927:94a-22": "ste / gcig gzhag pa la bde bar 'gyur ba",
    "T04D3927:94a-23": "bzhin du dgon pa'i gnas der yang grogs po mang",
    "T04D3927:94a-24": "po dang rtsod par 'gyur zhing gnyis kyang nyon mongs",
    "T04D3927:94a-25": "pa'i yul du gyur pas /",
    "T04D3927:94a-26": "gcig pu 'dug pa bsngags pa yin no zhes bya ba'i tha tshig go //",
    "T04D3927:94a-27": "de ltar dang du blang ba gsum yang bshad zin to //",
    "T04D3927:94a-28": "de ltar sdom dang rgyas par bstan nas /",
    "T04D3927:94a-29": "da ni bsdu ba'i sgo nas bstan te /",
    "T04D3927:94a-30": "tshig rkang gcig gis ni spang bar bya ba ston te /",
    "T04D3927:94a-31": "de yang gang zhe na /",
    "T04D3927:94a-32": "re ba zang zing khyim spangs dang //",
    "T04D3927:94a-33": "zhes bya ba smos te /",
    "T04D3927:94a-34": "yid la re ba spang ba dang /",
    "T04D3927:94a-35": "zang zing gi dngos po spang ba dang /",
    "T04D3927:94a-36": "khyim la chags pa spang ba'o //",
    "T04D3927:94a-37": "tshig rkang gnyis kyis ni dang du blang ba bsdus te ston te /",
    "T04D3927:94a-38": "gang zhe na /",
    "T04D3927:94a-39": "de bzhin gzhan yang nags gnas dang /",
    "T04D3927:94a-40": "dmigs pa brtan dang gcig pa nyid //",
    "T04D3927:94a-41": "ces smos te /",
    "T04D3927:94a-42": "gnas dang du blang ba dang /",
    "T04D3927:94a-43": "dmigs pa la sems rtse gcig tu bya ba dang du blang ba dang /",
    "T04D3927:94a-44": "bdag nyid gcig pur 'dug pa dang du blang ba'o //",
    "T04D3927:94a-45": "da ni slob dpon aa badh'u t'i pa nyid kyis",
    "T04D3927:94b-0": "rang bzor byas pa ma @94b yin pa ni tshig",
    "T04D3927:94b-1": "rkang gcig gis ston te /",
    "T04D3927:94b-2": "gang zhe na /",
    "T04D3927:94b-3": "bdag gi bla ma las 'di rnyed //",
    "T04D3927:94b-4": "ces smos so //",
    "T04D3927:94b-5": "bdag gi zhes bya bas ni aa ba dh'u t'i pas so //",
    "T04D3927:94b-6": "bla ma las zhes bya ba ni sangs rgyas zhi ba las so //",
    "T04D3927:94b-7": "'di rnyed ces bya ba ni bsam gtan gyi chos drug po 'di'o //",
    "T04D3927:94b-8": "dngos su na bdag nyid kyis slob dpon sangs rgyas",
    "T04D3927:94b-9": "zhi ba las bsam gtan gyi chos drug po 'di",
    "T04D3927:94b-10": "rnyed ces bya ba'i tha tshig go //",
    "T04D3927:94b-11": "chos drug 'grel pa gsal byas pas //",
    "T04D3927:94b-12": "sems can dug gsum gyis gdungs pa //",
    "T04D3927:94b-13": "ting 'dzin bdud rtsi 'thungs gyur nas //",
    "T04D3927:94b-14": "thams cad mkhyen pa myur thob shog / bsam gtan",
    "T04D3927:94b-15": "gyi chos drug rnam par gzhag pa'i 'grel pa slob",
    "T04D3927:94b-16": "dpon d'a na sh'i las mdzad pa rdzogs so /",
    "T04D3927:94b-18": "// / rgya gar gyi mkhan po dharmma shr'i bha dra dang /",
    "T04D3927:94b-19": "zhu chen gyi lo ts'a ba dge slong rin chen"
}