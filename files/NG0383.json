{
    "NG0383:1": "@#// rgya gar skad du /",
    "NG0383:2": "many+dzu su kha /",
    "NG0383:3": "bod skad du /",
    "NG0383:4": "bde 'jam /",
    "NG0383:5": "bcom ldan 'das rdo rje bde ba chen po la phyag 'tshal lo //",
    "NG0383:6": "bde 'jam dbyings phyug sdug bsngal b+ha ga la //",
    "NG0383:7": "dbyer med lhun rdzogs thig la dbying nyid che //",
    "NG0383:8": "bskyod pa mi mnga' ye nas rin po che //",
    "NG0383:9": "bya ba med par lhun rdzogs thig le che //",
    "NG0383:10": "thams cad ma bkag dbyer med bdag nyid che //",
    "NG0383:11": "skye med dbyings las thams cad 'gags shing *//",
    "NG0383:12": "dus gsum 'du 'bral med pa'i gsal ba yang *//",
    "NG0383:13": "don dam klong du gyur pas sems dpa' che //",
    "NG0383:14": "rgyu las bsgrub tu med pas ye nas gnas //",
    "NG0383:15": "btsal du med pas bod pa mngon sum dbyings //",
    "NG0383:16": "smon du med pas thams cad rang la rdzogs //",
    "NG0383:17": "tha snyad med pas rnal 'byor chen po'i bdag / go 'phang med pas lta ba kun gyi dbyings //",
    "NG0383:18": "'dul ba'i las rnams thams cad ci spyad kyang *//",
    "NG0383:19": "rol pa nyid las mnyams shin tu bde //",
    "NG0383:20": "thig le nyid pas spang du med pa'i phyir //",
    "NG0383:21": "rtsa ba'i 'dod chags zhe sdang gti mug kyang *//",
    "NG0383:22": "spang du med pas byang chub chen po'i lam //",
    "NG0383:23": "bsam du med pa'i ye shes gsal pa ni //",
    "NG0383:24": "rnam grangs med pas dbying nyid bdag po'i klong *//",
    "NG0383:25": "gzugs rnams med pas byang chub snying po'i sku //",
    "NG0383:26": "rnam rtog zhi bas khyad par ye shes che //",
    "NG0383:27": "gdod nas ma bskyed pa ni dngos grub ste //",
    "NG0383:28": "'chi ba med pas bdud rtsi'i dbyings //",
    "NG0383:29": "thig le ye nas gsal ba'i dam tshig la //",
    "NG0383:30": "tha tshig ming du btags pa med //",
    "NG0383:31": "ri rab rtse nas nyi ma stong shar bas //",
    "NG0383:32": "ye shes thugs kyi nyi ma gcig shar dro //",
    "NG0383:33": "rang la thams cad shar ba'i 'od zer ni //",
    "NG0383:34": "shar ba nyid na dus gsum nub pa med //",
    "NG0383:35": "mi gnas dmigs su med pas gsal ba ni //",
    "NG0383:36": "bsgom du med nyid bsgom du med pas bde //",
    "NG0383:37": "ye nas ma bsgoms ji bzhin gsal ba yang *//",
    "NG0383:38": "bsgoms pas gzhan nas rgyal ba'i chos mi rnyed //",
    "NG0383:39": "rdo rje nyi ma dbyings nas shar ba yis //",
    "NG0383:40": "thams cad kun kyang de bzhin nyid du @#//",
    "NG0383:41": "gsal //",
    "NG0383:42": "'gyur ba med pas lta ba bal nag ste //",
    "NG0383:43": "cir yang 'gyur bas thugs rje bal dkar bzhin //",
    "NG0383:44": "brtags na thams cad bal nag nyid kyi dbyings //",
    "NG0383:45": "lhun gyi gnas pas lta ba'i go 'phang gcod //",
    "NG0383:46": "gdod nas dag pas srid pa'i pad+ma bzhin //",
    "NG0383:47": "'gyur ba med pas thig le'i dbyings na bde //",
    "NG0383:48": "bya ba med pas thams cad kun la 'jam //",
    "NG0383:49": "dus gsum med pas thig le nyid du 'byam //",
    "NG0383:50": "ye nas snying po btsal du med pa la //",
    "NG0383:51": "btsal ba'i bsam pas don dam dbyings mi bskyod //",
    "NG0383:52": "dra ba nyid pas mu khyud phyogs bcur bde //",
    "NG0383:53": "thig le nyid pas thig phran dgu la bde //",
    "NG0383:54": "rtse rgyal rtogs na grub pa'i gnas chen bde //",
    "NG0383:55": "thig le ye nas bde ba'i rdo rje'i dbyings //",
    "NG0383:56": "thogs med yongs su sbyang pa'i b+ha ga la //",
    "NG0383:57": "dbyer med lhun rdzogs thig le dbyings nyid che //",
    "NG0383:58": "sku gsung thugs shar mu khyud dkyil 'khor bde //",
    "NG0383:59": "rnam par dag pas bde ba'i byang chub sku //",
    "NG0383:60": "'gro pa'i lam chen mkha' dbyings dag pa la //",
    "NG0383:61": "thig le ye nas bde ba rdo rje'i dbyings //",
    "NG0383:62": "rdo rje nyi ma dus gsum 'du 'bral med //",
    "NG0383:63": "de bas thig le thams cad rdo rje'i dbyings //",
    "NG0383:64": "brdal pa nyid na dus gsum 'du 'bral med //",
    "NG0383:65": "byang chub sems ni ye nas gsal ba'i phyir //"
}