{
    "T02D3522:166a-0": "@166a # // rgya gar skad du /",
    "T02D3522:166a-1": "kal pokta da sha bhu dza s'i ta m'a r'i tsyee s'a dha nam /",
    "T02D3522:166a-2": "bod skad du /",
    "T02D3522:166a-3": "rtog pa las gsungs pa'i 'od zer can dkar mo phyag bcu pa'i sgrub thabs /",
    "T02D3522:166a-4": "'phags ma 'od zer can la phyag 'tshal lo //",
    "T02D3522:166a-5": "sngon du gsungs pa'i cho gas pam yig las skyes",
    "T02D3522:166a-6": "pa'i sna tshogs padma'i steng du zla ba la mam",
    "T02D3522:166a-7": "yig dkar po las skyes pa'i 'od zer can dkar",
    "T02D3522:166a-8": "mo zhal lnga pa /",
    "T02D3522:166a-9": "phyag bcu pa /",
    "T02D3522:166a-10": "zhabs bzhi pa'i bdag nyid du skad cig gis bsam par bya'o //",
    "T02D3522:166a-11": "de la rtsa ba'i zhal dkar po /",
    "T02D3522:166a-12": "g-yas nag po /",
    "T02D3522:166a-13": "g-yon phag zhal dmar mo /",
    "T02D3522:166a-14": "rgyab zhal ljang gu /",
    "T02D3522:166a-15": "dbu'i steng du zhal ser mo /",
    "T02D3522:166a-16": "rin po che sna tshogs pa'i zur phud gsum gyis brgyan cing ral pa'i cod pan can /",
    "T02D3522:166a-17": "phyag g-yas pa lnga rnams na nyi ma'i dkyil 'khor dang /",
    "T02D3522:166a-18": "rdo rje sngon po dang /",
    "T02D3522:166a-19": "mda' dang /",
    "T02D3522:166a-20": "lcags kyu dang khab phyag na bsnams pa'o //",
    "T02D3522:166a-21": "g-yon pa lnga rnams na zla ba'i dkyil 'khor dang /",
    "T02D3522:166a-22": "gzhu dang /",
    "T02D3522:166a-23": "mya ngan med pa'i lo ma dang /",
    "T02D3522:166a-24": "zhags pa dang bcas pa'i sdigs mdzub dang /",
    "T02D3522:166a-25": "skud pa bsnams pa'o //",
    "T02D3522:166a-26": "lang tsho gzhon zhing phu dung stod g-yogs dkar po can /",
    "T02D3522:166a-27": "mchod rten gyi nang na gnas pa /",
    "T02D3522:166a-28": "phag bdun gyi shing rta la zhon pa /",
    "T02D3522:166a-29": "khyab 'jug dang /",
    "T02D3522:166a-30": "dbang po dang /",
    "T02D3522:166a-31": "bde byed dang /",
    "T02D3522:166a-32": "tshangs pa rnams zhabs bzhis mnan pa /",
    "T02D3522:166a-33": "de'i shing rta'i dbus su gnas pa'i chu srin mnan pa'i bcom ldan 'das ma gzhan te /",
    "T02D3522:166a-34": "sku mdog nag mo phag gi gdong pa can /",
    "T02D3522:166a-35": "rdo rje dang sdigs mdzub ni g-yas dang g-yon gyi phyag na'o //",
    "T02D3522:166a-36": "g-yas phyogs su gzhan bcom ldan 'das ma ni phag",
    "T02D3522:166a-37": "zhal dmar mo phyag bzhi ba g-yas pa gnyis kyis",
    "T02D3522:166a-38": "lcags kyu dang khab bsnams pa'o //",
    "T02D3522:166b-0": "phyag @166b g-yon pa gnyis kyis zhags pa dang bcas pa'i sdigs mdzub dang skud pa bsnams pa'o //",
    "T02D3522:166b-1": "mdzes pa'i rgyan gyis brgyan pa'o //",
    "T02D3522:166b-2": "g-yon gyi phyogs su rje btsun ma gzhan rnams ni phag zhal dmar mo'o //",
    "T02D3522:166b-3": "rna ba'i bar du bskang ba'i gzhu dang mda' dang /",
    "T02D3522:166b-4": "rdo rje dang /",
    "T02D3522:166b-5": "mya ngan med pa'i shing gi yal ga ni g-yas dang g-yon gyi phyag na bsnams pa'o //",
    "T02D3522:166b-6": "sna tshogs pa'i rgyan gyis brgyan pa ste /",
    "T02D3522:166b-7": "shing rta 'dren pa'i phag gi 'og nas nyi ma la sogs pa'i gzugs gza' dgu ste /",
    "T02D3522:166b-8": "nyi mas nye bar 'tshe ba'i nad kyi tshogs kyang",
    "T02D3522:166b-9": "mi'i gzugs kyi 'og tu ltung bar bsam par bya'o",
    "T02D3522:166b-10": "// de nas snying ga'i zla ba la gnas pa'i",
    "T02D3522:166b-11": "mam gi sa bon gyi 'od zer gyis de bzhin",
    "T02D3522:166b-12": "gshegs pa rnams gdan drangs te /",
    "T02D3522:166b-13": "dbang bskur ba blangs nas dbu la rnam par snang mdzad kyis rgyas gdab pa'o //",
    "T02D3522:166b-14": "de nas snying ga'i sa bon las de bzhin du",
    "T02D3522:166b-15": "phreng ba'i rnam pa lta bu'i sngags kyi yi ge",
    "T02D3522:166b-16": "rnams kha nas 'thon nas lte ba /",
    "T02D3522:166b-17": "lte ba nas kha ru /",
    "T02D3522:166b-18": "kha nas slar yang lte ba la sogs par 'khor",
    "T02D3522:166b-19": "lo 'khor ba'i rim pa bzhin du sngags bzlas par",
    "T02D3522:166b-20": "bya'o // de la sngags ni 'di yin te /",
    "T02D3522:166b-21": "aom m'a r'i tsyee m'am h'um h'um phat phat sv'a h'a /",
    "T02D3522:166b-22": "rang gi sa bon gyi byin gyis brlabs la zas",
    "T02D3522:166b-23": "la sogs pa thams cad la rjes su gnas par",
    "T02D3522:166b-24": "bya'o // ngal na yi ge brgya ba'i sngags brjod la ci bder gnas par bya'o //"
}