{
    "NK098(nye)019:0": "a ti rnal dgongs kyi gzhung bzhugs so ////",
    "NK098(nye)019:1": "rgya gar skad du /",
    "NK098(nye)019:2": "san lam tri a wa ta sa man+ta na mah bod skad du /",
    "NK098(nye)019:3": "a ti yo ga rnal du dbab pa'i dgongs pa zhes bya ba //",
    "NK098(nye)019:4": "bcom ldan 'das rang rig 'dus ma byas nyid la phyag 'tshal lo //",
    "NK098(nye)019:5": "theg pa dman pa rnams la sgra don khyad par 'phags pa yi //",
    "NK098(nye)019:6": "gsang ba phyogs kyi nges pa gnad dkrol nas //",
    "NK098(nye)019:7": "byar med klong yangs rang bzhin cog gzhag ni //",
    "NK098(nye)019:8": "sems la ma bstan ye nas sangs rgyas so //",
    "NK098(nye)019:9": "de nyid dgongs don sus kyang brtag daka'i gnad //",
    "NK098(nye)019:10": "rdo rje 'chang chen 'gro ba'i bla ma yis //",
    "NK098(nye)019:11": "tshig don gsal phyir nges pa'i gnad phyes te //",
    "NK098(nye)019:12": "sems kyi bcings pa'i lus kyi gzugs can rnams //",
    "NK098(nye)019:13": "rang gnas ma yengs byas pa med pa'i gzhi //",
    "NK098(nye)019:14": "cog bzhag rang sa nyid du grol lam yang //",
    "NK098(nye)019:15": "so so'i snying gnas bcud 'dir bstan pa'i phyir //",
    "NK098(nye)019:16": "reg mthong ma myong dgongs 'dir bstan bya'o //",
    "NK098(nye)019:17": "gzhan 'dod sems las byung ba'i chos rnams ni //",
    "NK098(nye)019:18": "sus ma rig cing khrul rtog blo yis bcings //",
    "NK098(nye)019:19": "gcig med cir yang snang ba nyid la soms //",
    "NK098(nye)019:20": "de yi bden pas rang rgyud bcings la ltos //",
    "NK098(nye)019:21": "des na gang mthong 'di ni rdzogs pa chen po nyid //",
    "NK098(nye)019:22": "gnas la mtho dman 'dug par khyed kyi mthong ngam ci //",
    "NK098(nye)019:23": "stong dngos smra bar 'dod pa'i yid blo can //",
    "NK098(nye)019:24": "khyad par mthong ba sus kyang dmigs pa med //",
    "NK098(nye)019:25": "de la dngos po'i gzugs can 'byung ba bzhi //",
    "NK098(nye)019:26": "rang nyid rtag pas sems bcings 'khor ba las mi",
    "NK098(nye)019:27": "'da' //rgyu rkyen 'byung ba'i byed pa can las thal",
    "NK098(nye)019:28": "// bdag med 'byung ba'i 'dul gyis khyad 'don ci zhig yod //",
    "NK098(nye)019:29": "sgom bya'i blo yi bcings pas bdag tu med par nus kyang 'dzin //",
    "NK098(nye)019:30": "'gog cing gzhan dbang don dam 'dod //",
    "NK098(nye)019:31": "dngos por smra phyir khyad par ngas ma mthong //",
    "NK098(nye)019:32": "don dam stong pa rig pa'i spyod yul min //",
    "NK098(nye)019:33": "khas len ye shes tsam yang 'dod med gang yang snang med dang //",
    "NK098(nye)019:34": "dngos po rnams las 'phags par nus ma yin //",
    "NK098(nye)019:35": "phu mo la sogs sgyur byed 'bras bu kyang //",
    "NK098(nye)019:36": "gang la khyad par med par sems la 'khrul pa med //",
    "NK098(nye)019:37": "de phyir tshig la zhen 'dod slar bcings su mi yong //",
    "NK098(nye)019:38": "gang la mnyam par yin par ma shes sems kyis len //",
    "NK098(nye)019:39": "gdod nas yod med 'dod pa su la bstan pa'i chos //",
    "NK098(nye)019:40": "gang la bstan pa'i dmigs pa'i zla sgra nyid //",
    "NK098(nye)019:41": "'tshogs rgyu mtshungs pa'i las la ma byung sems nyid rang //",
    "NK098(nye)019:42": "gang phyir 'dod pa med pa'i sems dal ni //",
    "NK098(nye)019:43": "rdzogs don gzhan du ma yin khyad par mi rnyed do //",
    "NK098(nye)019:44": "de la rnam par rgyal ba'i gzugs med grol ba ga la yod //",
    "NK098(nye)019:45": "a ti'i dgongs pa phyogs med rang shar bas //",
    "NK098(nye)019:46": "'gags pa med cing yul la ma rten grol //",
    "NK098(nye)019:47": "mtha' la mi gnas phyogs cha kun dang bral //",
    "NK098(nye)019:48": "'gro dang 'ong ba med pas ma bcos lhug pa nyid //",
    "NK098(nye)019:49": "'bad pa ma yin ye nas grol ba'i gnad //",
    "NK098(nye)019:50": "byas rtsol blo yis brtag pas chos mi rnyed //",
    "NK098(nye)019:51": "mtshan nyid stong pas chos la dbye ba'ang med //",
    "NK098(nye)019:52": "a ti yo gas gzhan la mnyam rdzogs phyir //",
    "NK098(nye)019:53": "gang la mi reg 'di nyid rig pa nyid //",
    "NK098(nye)019:54": "gzhan gyi mi mthong pa la yod pa bltas //",
    "NK098(nye)019:55": "gang la yod pa med ni med dang mtshungs //",
    "NK098(nye)019:56": "su yi 'khrul pa nga la 'khrul med rigs //",
    "NK098(nye)019:57": "'das pa'i 'dod phyir nga nyid 'khor ba nyid //",
    "NK098(nye)019:58": "de bzhin gzhan gyi gtso bo'i dbang gi na //",
    "NK098(nye)019:59": "sangs rgyas 'dod pas nyams phyir bdag nyid dmyal bar rigs //",
    "NK098(nye)019:60": "de las 'gyur ba bzlog stong nyams pa dang //",
    "NK098(nye)019:61": "gsal dang mi gsal mtha' yi de bdag po /",
    "NK098(nye)019:62": "'khor 'das ma myong mo gsham bu bzhin no //",
    "NK098(nye)019:63": "las mthun med de ri bong rwa dang mtshungs //",
    "NK098(nye)019:64": "don byed nus pas snang ngo tha dad phyir //",
    "NK098(nye)019:65": "ma 'khrul ye shes 'dod pa su la srid //",
    "NK098(nye)019:66": "'khor ba gting bzlog 'gro ba'am lam 'gags pas //",
    "NK098(nye)019:67": "rgyu med rkyen gyis 'khor 'das mtshon sa su //",
    "NK098(nye)019:68": "ban byed las kyi 'jug pas shes pas so //",
    "NK098(nye)019:69": "rgya mtsho chu dang mar gad nor bu bzhin //",
    "NK098(nye)019:70": "'byung 'jug 'gro ba'i 'ong rten sus mi rnyed //",
    "NK098(nye)019:71": "brjod cing brtags pas su la byang chub re //",
    "NK098(nye)019:72": "med cing brtags pas 'khrul pa de nyid do //",
    "NK098(nye)019:73": "yul dang sems la 'brel med yul cir 'gyur //",
    "NK098(nye)019:74": "sems kyi yul mthong yul la sems mi gnas //",
    "NK098(nye)019:75": "yul gyi bcad med rgyu mtshan gcig pa min //",
    "NK098(nye)019:76": "des na yul sems 'brel ba med par ngas rig",
    "NK098(nye)019:77": "go /lus sems 'brel med sems la mtshan nyid med",
    "NK098(nye)019:78": "// lhan gcig sbyor mthong ngo bos stong 'brel grags //",
    "NK098(nye)019:79": "rgyu med dngos stong mtshan nyid ma gcig phyir //",
    "NK098(nye)019:80": "bar snang 'phur ba'i bya la gnas yod ma yin bzhin //",
    "NK098(nye)019:81": "rig pa nyid dang bag chags 'brel pa med //",
    "NK098(nye)019:82": "stong pas stong pa 'brel ba yod mi srid //",
    "NK098(nye)019:83": "mtshan nyid mi gcig chos la 'gyur med pas //",
    "NK098(nye)019:84": "rtog dpyod blo sna yid spyod tshad ma yin //",
    "NK098(nye)019:85": "'di yi rgya mtsho'i gting thug 'tshol ba bzhin //",
    "NK098(nye)019:86": "sangs rgyas sems can ye nas 'brel med phyir //",
    "NK098(nye)019:87": "nyon mongs lnga yi rig pas ma gos pas //",
    "NK098(nye)019:88": "byar med rang grol mtha' yi rtog pa zad //",
    "NK098(nye)019:89": "sbrul gyi kog pa dus kyis bor ba bzhin //",
    "NK098(nye)019:90": "de ltar snang lugs snang shes thams cad la //",
    "NK098(nye)019:91": "blo snang 'brel pa tsam yang yod ma yin //",
    "NK098(nye)019:92": "bdag nyid de dang de las byung du med //",
    "NK098(nye)019:93": "mtha' las log pa'i sems kyis de bzhin no //",
    "NK098(nye)019:94": "a ti mtha' bral yongs su rdzogs pa'i gnad //",
    "NK098(nye)019:95": "skye med zang thal 'gags pa'i mtha' dang bral //",
    "NK098(nye)019:96": "yod med snang stong la sogs ltos pa zad //",
    "NK098(nye)019:97": "a ni skye med yul las 'das pa nyid //",
    "NK098(nye)019:98": "ti mtha' bral bas yongs su rdzogs pa'i don //",
    "NK098(nye)019:99": "yo gas gzhan lta nyams par byed cing rang 'dod med //",
    "NK098(nye)019:100": "rnal zhes bya ba ma bcos lhug pa nyid //",
    "NK098(nye)019:101": "dus dang 'brel med dgongs pa bar med phyir //",
    "NK098(nye)019:102": "lus kyi bya spyod ma bcos pa med par //",
    "NK098(nye)019:103": "'khor 'das gnyis rdzogs ltos gzhi zad pa ste //",
    "NK098(nye)019:104": "'jug nus dran pa stong pa'i lam du su 'jug pa //",
    "NK098(nye)019:105": "mtha' med dbus su gnas pa 'di la med //",
    "NK098(nye)019:106": "sku gsum las kyis dbus las yang slog med //",
    "NK098(nye)019:107": "'khor ba ru log rgya mtsho hub kyis 'debs //",
    "NK098(nye)019:108": "'phra ba'i nyag grangs ri bo til 'brur tshud //",
    "NK098(nye)019:109": "mun pa'i gos gyon gsal ba'i nyi ma nub //",
    "NK098(nye)019:110": "mgyogs pa'i stobs bri bul po stod la mnan //",
    "NK098(nye)019:111": "rno ba'i ngar bsad yod so med par byas //",
    "NK098(nye)019:112": "dmyal ba sangs rgyas sangs rgyas dmyal bar lhung //",
    "NK098(nye)019:113": "chos kyis sdig 'phel sdig byed bde ba thob //",
    "NK098(nye)019:114": "srog bcad sangs rgyas bsgom pas dmyal bar 'gyur //",
    "NK098(nye)019:115": "ma sbyangs mkhyen che shes pa gti mug nyid //",
    "NK098(nye)019:116": "thos dang ldan pa'i gang zag 'khor bar 'khor //",
    "NK098(nye)019:117": "shes rab can rnams 'khor ba las mi 'da' //gang",
    "NK098(nye)019:118": "la bsgom pa phod pa khams gsum las mi 'da'",
    "NK098(nye)019:119": "//rtogs pa can kyang 'khor ba'i nyer len rgyu //",
    "NK098(nye)019:120": "dad dang ldan pa thar pa'i skabs mi rnyed //",
    "NK098(nye)019:121": "dam tshig sdom ldan gang srung ltung ba'i gnas //",
    "NK098(nye)019:122": "snying rje ldan pas 'khor ba'i btson rar tshud //",
    "NK098(nye)019:123": "gang gi bsgrub pa po la bar gcod nye //",
    "NK098(nye)019:124": "su yi sgrub pa thob pas chos nyid la yang ster //",
    "NK098(nye)019:125": "srog gcod ma byin blangs dang mi gtsang spyod //",
    "NK098(nye)019:126": "rdzun dang phra ma zhe gcod tshig nyid smra //",
    "NK098(nye)019:127": "rnabs sems gnod sems log lta rgyun du bsam //",
    "NK098(nye)019:128": "chos tshul gang zag bzang po'i gzugs can sgrub //",
    "NK098(nye)019:129": "bstan pa nub cing chos 'khor bshig par bya'o //",
    "NK098(nye)019:130": "de bzlog so so'i gtan tshig la gnas phyir //",
    "NK098(nye)019:131": "de ltar mi srid las kyis rig pa gnad che ba //",
    "NK098(nye)019:132": "pha rol las 'debs 'dod srid drung nas dbyung //",
    "NK098(nye)019:133": "gtan tshig lto sbyor dam bca' khong don gsal //",
    "NK098(nye)019:134": "rdzogs kyi gter dang dbyer rdzogs chen po bzhi //",
    "NK098(nye)019:135": "yang ni nges bshad rdzogs nas gnad dkrol na //",
    "NK098(nye)019:136": "brjod pa dpe bzhi yid ches lung bzhi nges //",
    "NK098(nye)019:137": "'bros pa'i mkhar ga sum gyon pa'i go cha gnyis //",
    "NK098(nye)019:138": "'phang ba'i mda' bzhi 'gengs pa'i gzhu gnyis te //",
    "NK098(nye)019:139": "rten pa'i ral gri brdung dang 'gro ba'i 'phang chen gnyis //",
    "NK098(nye)019:140": "bgrod pa lam gsum lta ba'i yul gnyis dang //",
    "NK098(nye)019:141": "mi phyugs gzer bu brgyad dang thabs kyis gnad thebs gsum //",
    "NK098(nye)019:142": "grol rgyu gnyis dang grol rkyen lnga la yang //",
    "NK098(nye)019:143": "mi bzlog pa las zla gtug mi 'gul rgyas 'debs gnyis //",
    "NK098(nye)019:144": "bdun pa gnyis dang thob pa drug gis ni //",
    "NK098(nye)019:145": "a ti'i gnad de gzhan la rten mi srid //",
    "NK098(nye)019:146": "ma rten don de su las mi 'byung ba'o //",
    "NK098(nye)019:147": "rtsol med rang byung ye shes tha snyad tsam snang ba //",
    "NK098(nye)019:148": "ma bsgyur bzhi yi rol pas ngan song gsum du 'byung //",
    "NK098(nye)019:149": "rang gzhag chos nyid stongs pas 'khor 'das spyi la khyab //",
    "NK098(nye)019:150": "ma bcos a ti'i gnas las mtho ri'i ngan song med //",
    "NK098(nye)019:151": "ma slad rang bzhin gzugs mas sangs rgyas sems can sbrel //",
    "NK098(nye)019:152": "ma btsal rang gnas rig pas brtan g.yo kun tu 'byung //",
    "NK098(nye)019:153": "rtog med sems kyi byung tshor ltar snang ba'o //",
    "NK098(nye)019:154": "ye shes zhes bya lus kyi gnad du snang ba byed //",
    "NK098(nye)019:155": "rol pa zhes bya sems kyi gnad ni rnam par rgyas //",
    "NK098(nye)019:156": "lus sems 'dus pa'i gnad ni rang rig nyid yin pas //",
    "NK098(nye)019:157": "'od ces bya ba yul gnad rnam pa byung //",
    "NK098(nye)019:158": "sems zhes bya ba dbang po'i gnad du rnam par nges //",
    "NK098(nye)019:159": "dbang po yul gnyis 'dus pa'i gnad ni lus kyi rtsa //",
    "NK098(nye)019:160": "lus zhes bya ba shes pa'i gnad du rnam par rol pa nyid //",
    "NK098(nye)019:161": "yul zhes bya ba snang ba'i gnad du nges par 'byung //",
    "NK098(nye)019:162": "sems zhes bya ba dbang po'i gnad du rnam par nges //",
    "NK098(nye)019:163": "snang shes 'dus pa'i gnad ni bar du yang dag lta //",
    "NK098(nye)019:164": "dbang po zhes bya chos nyid ngag gi gnad du snang //",
    "NK098(nye)019:165": "shes pa zhes ni rtog pa nyid kyi gnas nyid do //",
    "NK098(nye)019:166": "dbang shes 'dus pa'i gnad ni rang gi de bzhin nyid //",
    "NK098(nye)019:167": "snang ba zhes pa grol ba bdag gi gnad du ste //",
    "NK098(nye)019:168": "dag pa zhes ni 'khor ba'i gnad du yang dag la //",
    "NK098(nye)019:169": "grol 'khor 'dus pa'i gnad du a ti lu gu rgyud //",
    "NK098(nye)019:170": "de las lhag pa'i chos gzhan ma mthong ngo //",
    "NK098(nye)019:171": "e ma ho /",
    "NK098(nye)019:172": "a las yang dag byung bltas pas //",
    "NK098(nye)019:173": "ma mthong don de yang dag lam snang ba //",
    "NK098(nye)019:174": "ma sgyur lam du yang dag nyid gsungs pa //",
    "NK098(nye)019:175": "sems bzhag lus kyi dkyil du gang snang sna tshogs gnad //",
    "NK098(nye)019:176": "ma bzhag byas rtsol rdzogs pa chen po'i sems //",
    "NK098(nye)019:177": "'di nyid yin te gzhan du ma bstan no //",
    "NK098(nye)019:178": "yang ni rnam snang mthong ba tsam gyis yal //",
    "NK098(nye)019:179": "shes pa gtad pa de yis sar yal gsang ba'i gnad //",
    "NK098(nye)019:180": "snang shes gnyis med 'khor 'das gang la byed //",
    "NK098(nye)019:181": "'di ni 'gyus mthong gcer dag cer grol lam //",
    "NK098(nye)019:182": "rnal du phab pa nyid las nga rang yin //",
    "NK098(nye)019:183": "chos kun lta ba bral bas bsgom pa su la ci //",
    "NK098(nye)019:184": "bya bral blo yi rdzogs zhes tha snyad tsam //",
    "NK098(nye)019:185": "'byung bar nges te gang gis ma bslad pa //",
    "NK098(nye)019:186": "rnam par dag pa la nye rig 'dzin su //",
    "NK098(nye)019:187": "thar pa'i sgrib rgyu 'di las lhag par yang //",
    "NK098(nye)019:188": "log par med pas rang gis bcings sam ci //",
    "NK098(nye)019:189": "des na dam pa'i don de ma bcos rtogs //",
    "NK098(nye)019:190": "mtha' bral yongs su rdzogs pa chen po'i gnad //",
    "NK098(nye)019:191": "ngo shes yid ches thag chod grol ldog med //",
    "NK098(nye)019:192": "mi grol mi srid 'bad pa su la srid //",
    "NK098(nye)019:193": "grol nas ldog pa med pa'i 'gyur med 'gags //",
    "NK098(nye)019:194": "grol kyang ldog pa byung na dgos pa ci //",
    "NK098(nye)019:195": "grol ba med kyang ldog pa med na de la su //",
    "NK098(nye)019:196": "gal te mthong ba tsam gyis grol na ga la ltos //",
    "NK098(nye)019:197": "ma mthong grol na dam pa'i dgos pa gang //",
    "NK098(nye)019:198": "thob pa med kyang grol bar 'dod na su la",
    "NK098(nye)019:199": "sdig /ma grol na yang 'bras bu yin kyang grol",
    "NK098(nye)019:200": "ba med na thob pa gang //",
    "NK098(nye)019:201": "'bras bu med na sangs rgyas las yang med //",
    "NK098(nye)019:202": "mtha' 'di mi shes dbus las gnas pa ru //",
    "NK098(nye)019:203": "rdzogs pa 'di las grol ba ci la phan //",
    "NK098(nye)019:204": "thos mthong dus kyang reg pa ngas ma mthong //",
    "NK098(nye)019:205": "mi yin brta la brten nam byang chub yin nam ci //",
    "NK098(nye)019:206": "mi brta ma rnyed byang chub su yi rnyed //",
    "NK098(nye)019:207": "tshig gi rdzogs pa'i sangs rgyas phyogs mi mthong //",
    "NK098(nye)019:208": "gal te mthong na sangs rgyas tshig tu thal //",
    "NK098(nye)019:209": "bsgom zhing spyad pas chos nyid rtogs mi srid //",
    "NK098(nye)019:210": "gal te rtogs na chos nyid bsam par 'gyur //",
    "NK098(nye)019:211": "sems can bsam pa yul nas grol ba med phyir ro //",
    "NK098(nye)019:212": "mngon sum rjes dpag chos nyid tshad ma min //",
    "NK098(nye)019:213": "gal te yin na don dam gzhal byar 'gyur //",
    "NK098(nye)019:214": "rdzogs pa'i sems la blo yi 'brel med phyir //",
    "NK098(nye)019:215": "don dam kun rdzob dbye bas chos kun nyid //",
    "NK098(nye)019:216": "du ma ro gcig klong du 'gyur mi srid //",
    "NK098(nye)019:217": "gal te srid na chos kun tha dad 'gyur //",
    "NK098(nye)019:218": "gcig dang 'du 'bral rang gis gtan tshigs bcas //",
    "NK098(nye)019:219": "sna tshogs sems kyi phyi rol don 'dod pa //",
    "NK098(nye)019:220": "skye med rang byung nyid nas 'di yi phyogs rtsa mthong ba med //",
    "NK098(nye)019:221": "gal te mthong na sems nyid dngos por 'gyur //",
    "NK098(nye)019:222": "stong pa'i sems nyid kun la snang phyir ro //",
    "NK098(nye)019:223": "rang lus cha lugs bsgyur bas sku gsum reg pa min /",
    "NK098(nye)019:224": "gal te reg na sku gsum lus su 'gyur bas na /",
    "NK098(nye)019:225": "dngos dang dngos med 'brel ba med phyir ro //",
    "NK098(nye)019:226": "de bas a ti gang yang ma spangs na //",
    "NK098(nye)019:227": "bsgyur du med pa'i bya bral rtsol med stong //",
    "NK098(nye)019:228": "thog bzhag cer grol gtad dang bral ba nyid //",
    "NK098(nye)019:229": "ma bcos lhug pa su la ma brten rang gi gnad //",
    "NK098(nye)019:230": "gtad med 'dod pa bral bas tshig gi skyon yod min //",
    "NK098(nye)019:231": "snang shes rang byung chen por shar cing bskyed //",
    "NK098(nye)019:232": "thams cad chos la ma brdol med phyir rang byung rol pa zhes //",
    "NK098(nye)019:233": "yin tshugs snang lugs sbyar bas bya rtsal 'jug med do //",
    "NK098(nye)019:234": "rtog pa'i rten dang rtog pa med pa nyid la rol //",
    "NK098(nye)019:235": "su la lam yod 'bras bu nyid sa ci //",
    "NK098(nye)019:236": "rang gnas rdzogs pa chen po su la rten mi srid //",
    "NK098(nye)019:237": "'das med ye rdzogs gnas pa 'gyur med las //",
    "NK098(nye)019:238": "gnas lugs rang dag rol pa rang shar zhes bya nyid //",
    "NK098(nye)019:239": "snang 'dod sems kyis bcings pa'i ming dang bral //",
    "NK098(nye)019:240": "de phyir gcig min gnyis min 'di 'dra nges med las //",
    "NK098(nye)019:241": "'khrug rkyen skyes bzhi kha dog gang ma byed //",
    "NK098(nye)019:242": "thams cad snang phyir 'dra bzhi sna tshogs las //",
    "NK098(nye)019:243": "mtshon pa 'di 'dra zhes ni sgrub tu med pa'o //",
    "NK098(nye)019:244": "a ti rang byung 'khrul ma myong ba'i gnad //",
    "NK098(nye)019:245": "mtha' yi log rtog ma bcug sems kyi gus pa yang //",
    "NK098(nye)019:246": "ma 'ongs dus su blo rtsal mchog rnams las //",
    "NK098(nye)019:247": "dmigs nas 'bad rtsol med pa'i gdeng ldan yi ger bkod //",
    "NK098(nye)019:248": "'di la 'jug nus seng ge lta bu'i mis //",
    "NK098(nye)019:249": "rdzogs pa don gnyis ba de blag nyid du yang //",
    "NK098(nye)019:250": "'gyur med sems nyid ye grol chen po'i chos //",
    "NK098(nye)019:251": "de nyid ma zad kun gyis rtogs par shog /man",
    "NK098(nye)019:252": "ngag gi rgyal po a ti rnal dgongs zhes bya",
    "NK098(nye)019:253": "ba // sde snod gsum gyi don bsdus pa bstan pa /",
    "NK098(nye)019:254": "rgya gar gyi slob dpon mkhas pa b+hi ma la mi tras mdzad pa rdzogs so ////rgya rgya rgya //"
}