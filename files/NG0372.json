{
    "NG0372:1": "@#// rgya gar skad du /",
    "NG0372:2": "badzra sa twa ma ha a ka sha pu+u sh+ti na ma /",
    "NG0372:3": "yo gi ni tan+t+ra /",
    "NG0372:4": "bod skad du /",
    "NG0372:5": "rdo rje sems dpa' nam mkha' che rgyas pa zhes bya ba rnal 'byor pa'i rgyud /",
    "NG0372:6": "bcom ldan 'das dpal rdo rje 'dzin pa la phyag 'tshal lo //",
    "NG0372:7": "'di skad bshad pa'i dus ni /",
    "NG0372:8": "bcom ldan 'das de bzhin gshegs pa thams cad kyi bdag nyid /",
    "NG0372:9": "sku gsung thugs kyi rang bzhin /",
    "NG0372:10": "bde ba'i mchog / btsun mo dam pa bde ba mchog gi pad+ma la dam par bzhugs so //",
    "NG0372:11": "de'i byin gyi rlabs las byung ba'i longs spyod par mdzad pa'i longs spyod chen po /",
    "NG0372:12": "btsun mo dam pa'i pad+mo gzhal yas khang brtsegs pa /",
    "NG0372:13": "dbyibs dang tshad dpag tu med pa na //",
    "NG0372:14": "rdo rje rnam par snang mdzad dang */",
    "NG0372:15": "rdo rje mi bskyod pa dang */",
    "NG0372:16": "rdo rje dkon mchog dpal dang */",
    "NG0372:17": "rdo rje tshe mtha' yas pa dang *//",
    "NG0372:18": "rdo rje grub pa gdon mi za ba dang */",
    "NG0372:19": "btsun mo dam pa yangs pa'i spyan dang *//",
    "NG0372:20": "mi bskyod ma dang */",
    "NG0372:21": "rin chen ma dang */",
    "NG0372:22": "tshe dpag med pa dang */",
    "NG0372:23": "grub pa gdon mi za ba dang */",
    "NG0372:24": "gzhan yang byang chub sems dpa' sa'i snying po dang */",
    "NG0372:25": "phyag na rdo rje dang */",
    "NG0372:26": "nam mkha'i snying po dang */",
    "NG0372:27": "'jig rten dbang phyug dang */",
    "NG0372:28": "byams pa dang */",
    "NG0372:29": "'jam pa'i dbyangs dang */",
    "NG0372:30": "sgrib pa rnam par sel ba dang */",
    "NG0372:31": "kun tu bzang po dang */",
    "NG0372:32": "btsun mo dam pa sgeg mo dang */ phreng ba ma dang */",
    "NG0372:33": "dbyangs ma dang *//",
    "NG0372:34": "gar byed ma dang */",
    "NG0372:35": "bdug spos ma dang */",
    "NG0372:36": "me tog ma dang */",
    "NG0372:37": "mar me ma dang */",
    "NG0372:38": "dri chab ma dang */",
    "NG0372:39": "dam pa'i sgo srung gshin rje gshed po dang */",
    "NG0372:40": "rnam par rgyal ba dang */",
    "NG0372:41": "pad+ma mthar byed dang */",
    "NG0372:42": "bdud rtsi thab sbyor dang */",
    "NG0372:43": "btsun mo dam pa gshin rje gshed mo dang */",
    "NG0372:44": "rnam par rgyal ma dang */",
    "NG0372:45": "pad+ma mthar byed ma dang */",
    "NG0372:46": "bdud rtsi thab sbyor ma dang */",
    "NG0372:47": "de dag la sogs pa 'khor rnams dang gnyis su med par bzhugs so //",
    "NG0372:48": "de yang dper na til 'bru bzhin du gang nas khyab par bzhugs pa ste /",
    "NG0372:49": "de dag gi 'od kyis 'jig rten gyi khams snang bar byas /",
    "NG0372:50": "gang bar byas /",
    "NG0372:51": "khyab par byas nas lhan ne lhang nge ba ji lta ba bzhin du gnas par gyur to //",
    "NG0372:52": "de nas longs spyod par mdzad pa'i longs spyod chen po'i byin gyi rlabs las /",
    "NG0372:53": "thub pa chen po rnams stong gsum gyi stong chen po rnams su byung bar gyur te /",
    "NG0372:54": "de dag gi mthus 'jig rten gyi khams thams cad g.yos /",
    "NG0372:55": "rab tu g.yos /",
    "NG0372:56": "kun tu g.yos so //",
    "NG0372:57": "shig shig / rab tu shig shig / kun tu shig shig go / chem chem /",
    "NG0372:58": "rab tu chem chem /",
    "NG0372:59": "'ur 'ur rab tu 'ur 'ur /",
    "NG0372:60": "kun tu 'ur 'ur ro //",
    "NG0372:61": "de nas mtha' dang dbus mnyam par gyur nas /",
    "NG0372:62": "sems can rnams 'dul bar mdzad do //",
    "NG0372:63": "de yang smon lam gyi dbang gis sku sna tshogs pa dang */",
    "NG0372:64": "gsung sna tshogs pa dang */",
    "NG0372:65": "thugs sna tshogs pas 'dul bar mdzad de /",
    "NG0372:66": "skus 'dul ba la mi'i cha byad du byung nas /",
    "NG0372:67": "bltams pa dang */",
    "NG0372:68": "rab tu byung ba dang */",
    "NG0372:69": "dka' thub @#//",
    "NG0372:70": "mdzad pa dang */",
    "NG0372:71": "chos kyi 'khor lo bskor ba la sogs pa dang */",
    "NG0372:72": "gzhan yang seng ge'i cha byad dang */",
    "NG0372:73": "glang po che'i cha byad la sogs pas 'dul bar mdzad do //",
    "NG0372:74": "gsung gis 'dul ba ni /",
    "NG0372:75": "lha la lha'i skad dang */",
    "NG0372:76": "klu la klu'i skad du 'dul bar mdzad do //",
    "NG0372:77": "thugs kyis 'dul ba ni /",
    "NG0372:78": "ting nge 'dzin gyi 'od zer dang */",
    "NG0372:79": "rdzu 'phrul gyi cho gas 'dul bar mdzad do //",
    "NG0372:80": "de bzhin gshegs pa thams cad kyi rang bzhin nam mkha' che ba rgyas pa'i rgyud las /",
    "NG0372:81": "gleng gzhi'i le'u ste dang po'o // // de nas",
    "NG0372:82": "bcom ldan 'das longs spyod par mdzad pa'i longs spyod",
    "NG0372:83": "chen po de / rgyal po sbyin pa zhes bya ba'i ting nge 'dzin la snyoms par zhugs nas /",
    "NG0372:84": "'khor gyi nang du zhal 'dzum pa mdzad de mi snang bar gyur to //",
    "NG0372:85": "de nas bcom ldan 'das de bzhin gshegs pa thams cad kyis /",
    "NG0372:86": "bcom ldan 'das de bzhin gshegs pa thams cad kyi",
    "NG0372:87": "bdag po la mgrin gcig tu 'di skad gsol to",
    "NG0372:88": "// e ma ho sangs rgyas thams cad kyi /",
    "NG0372:89": "sku gsung thugs kyi bdag po mchog / thabs mkhas thugs rjes gzung slad du //",
    "NG0372:90": "sku yi dbyig tu bdag sbyor cig / de nas",
    "NG0372:91": "bcom ldan 'das de bzhin gshegs pa thams cad kyi",
    "NG0372:92": "bdag po de / kun tu bzang po'i gzugs su byung nas /",
    "NG0372:93": "zhal gsum phyag drug par de bzhin gshegs pa thams cad kyis gzigs par gyur to //",
    "NG0372:94": "de nas bcom ldan 'das de bzhin gshegs pa thams cad kyi bdag po kun tu bzang po la /",
    "NG0372:95": "de bzhin gshegs pa rnam par snang mdzad la sogs",
    "NG0372:96": "pas phyi nang gsang ba'i mchod pas yang dag par",
    "NG0372:97": "mchod de / phyag 'tshal nas 'di skad ces gsol to //",
    "NG0372:98": "bcom ldan 'das de bzhin gshegs pa thams cad kyi bdag pos /",
    "NG0372:99": "bdag cag rnams gsang ba'i dkyil 'khor du dbang bskur bar mdzad de /",
    "NG0372:100": "mtshan ma med pa'i chos kyi 'khor lo bskor du gsol zhes brjod pas /",
    "NG0372:101": "bcom ldan 'das de bzhin gshegs pa thams cad kyi",
    "NG0372:102": "bdag po yongs su mnyes pas khyab par gyur te",
    "NG0372:103": "/ de bzhin gshegs pa thams cad la 'di skad ces bka' stsal to //",
    "NG0372:104": "e ma ho rgyud 'di rtogs dka' bas //",
    "NG0372:105": "de dag thams cad zhu 'dod pa //",
    "NG0372:106": "legs so legs so byang chub che //",
    "NG0372:107": "legs so legs so gus pas nyon //",
    "NG0372:108": "de nas de bzhin gshegs pa thams cad kyis rab",
    "NG0372:109": "tu dga' ba'i spyan rgyas pas yang nas yang du",
    "NG0372:110": "phyag 'tshal nas 'di skad ces gsol to //",
    "NG0372:111": "e ma ho /",
    "NG0372:112": "sangs rgyas kyi sangs rgyas //",
    "NG0372:113": "e ma ho //",
    "NG0372:114": "sangs rgyas gsungs pa legs //",
    "NG0372:115": "e ma ho //",
    "NG0372:116": "byang chub chen po'i mchog / bcom ldan 'das kyis bshad du gsol //",
    "NG0372:117": "e ma ho sems can thams cad ni //",
    "NG0372:118": "byang chub tu ni sgrub pa'i thabs //",
    "NG0372:119": "shin tu sbyor ba'i ting 'dzin mchog / gzu bo chen pos bshad du gsol //",
    "NG0372:120": "de nas bcom ldan 'das de bzhin @#//",
    "NG0372:121": "gshegs pa thams cad kyi bdag pos /",
    "NG0372:122": "de bzhin gshegs pa thams cad la 'di skad ces bka' stsal to //",
    "NG0372:123": "sems can byang chub bsgrub pa'i thabs //",
    "NG0372:124": "yang dag shin tu rnal 'byor 'di //",
    "NG0372:125": "myur du bla med 'dod pa'i phyir //",
    "NG0372:126": "nyon cig nga yis bshad par bya //",
    "NG0372:127": "de nas bcom ldan 'das de bzhin gshegs pa thams cad kyi bdag pos /",
    "NG0372:128": "zil gyis gnod pa rdo rje zhes bya ba'i ting nge 'dzin la snyoms par zhugs te /",
    "NG0372:129": "'khor rnams gsang ba'i dkyil 'khor du bcug nas /",
    "NG0372:130": "dbang bskur bar mdzad do //",
    "NG0372:131": "de nas gdod chos 'chad do //",
    "NG0372:132": "kun gyi rang bzhin de bzhin nyid //",
    "NG0372:133": "kun gyis bsgrub par bya ba de //",
    "NG0372:134": "thabs su ye shes bskyed pa las //",
    "NG0372:135": "phyogs su bltas pas mthong ba med //",
    "NG0372:136": "de bzhin nyid kyi rang bzhin ni //",
    "NG0372:137": "sus kyang mthong bar mi nus te //",
    "NG0372:138": "sangs rgyas kyis kyang mi gzigs pas //",
    "NG0372:139": "rang byung ye shes gnas med snang *//",
    "NG0372:140": "de nyid phyir na rang bzhin med //",
    "NG0372:141": "med pas med pa'i 'bras bu 'byung *//",
    "NG0372:142": "yod dang med pa gnyis med pas //",
    "NG0372:143": "rtog med dbu ma zhes bya'o //",
    "NG0372:144": "rang bzhin de nyid kho na la //",
    "NG0372:145": "brjod pa'i rang bzhin ci yang med //",
    "NG0372:146": "dbang po'i yul du gang gyur pa //",
    "NG0372:147": "de dag tshad ma ma yin no //",
    "NG0372:148": "chos rnams kun gyi chos nyid ni //",
    "NG0372:149": "skye ba med cing 'gag pa med //",
    "NG0372:150": "rtag dang chad pa'ang yod min te //",
    "NG0372:151": "tha dad ma yin don gcig min //",
    "NG0372:152": "'ong ba med cing 'gro med pa //",
    "NG0372:153": "spros pa nye bar zhi ba'o //",
    "NG0372:154": "dam pa'i don la dngos med de //",
    "NG0372:155": "mig dang rna ba sna dang lce //",
    "NG0372:156": "lus dang yid la sogs pa yi //",
    "NG0372:157": "dbang po rnams kyis mthong min te //",
    "NG0372:158": "mthong ba blo yis bslad pa yin //",
    "NG0372:159": "yang dag ma rtogs 'khor ba dang *//",
    "NG0372:160": "mya ngan 'das la rlom sems byed //",
    "NG0372:161": "yang dag rtogs na 'khor ba dang *//",
    "NG0372:162": "mya ngan 'das la rlom sems med //",
    "NG0372:163": "de bzhin nyid la gnas bcas na //",
    "NG0372:164": "g.yo dang mi g.yo rnam par dag / gzung dang 'dzin pa rnam dag nas //",
    "NG0372:165": "phra rgyas 'gag cing skye ba med //",
    "NG0372:166": "brjod med rnam par mi rtog pa //",
    "NG0372:167": "yi ge med pa'i gsung mchog ste //",
    "NG0372:168": "sgra yig rnam par spangs nas ni //",
    "NG0372:169": "sems kyi rgyu ba'ang bkag pa'o //",
    "NG0372:170": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:171": "gleng bslang pa'i le'u ste gnyis pa'o //     // rang bzhin gnas pa'i ngo bo las /",
    "NG0372:172": "khyad par 'ga' yang yod pa min //",
    "NG0372:173": "de bzhin nyid ni chags med de //",
    "NG0372:174": "ma skyes mi gnas mi dmigs shing *//",
    "NG0372:175": "mi rtog bde dang ldan pa'o //",
    "NG0372:176": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:177": "chos nyid mi 'gyur ba bstan pa'i le'u ste gsum",
    "NG0372:178": "pa'o // // de nas bcom ldan ldan 'das de",
    "NG0372:179": "bzhin gshegs pa thams cad kyi bdag po dgyes pa",
    "NG0372:180": "chen pos / nyid kyi che ba dbyung bar bzheng nas /",
    "NG0372:181": "sku dang ye shes kyi bdag nyid 'di lta bu @#//",
    "NG0372:182": "gsungs so //",
    "NG0372:183": "kun la khyab pa'i rang bzhin ni //",
    "NG0372:184": "sangs rgyas kyis kyang ma gzigs te //",
    "NG0372:185": "mngon sum mi gnas kun tu khyab //",
    "NG0372:186": "kun tu 'od do 'dus ma byas //",
    "NG0372:187": "rtag pa de nyid rdo rje'i sku //",
    "NG0372:188": "ka ya dag pa'i rgyal mchog ste //",
    "NG0372:189": "chos nyid sku zhes bshad pa yin //",
    "NG0372:190": "de rtogs gsal bar byed pa ni //",
    "NG0372:191": "rang byung ye shes chen po ste //",
    "NG0372:192": "kun gzhi la sogs gyur pa ni //",
    "NG0372:193": "thabs kyi rim pas 'byung ba ste //",
    "NG0372:194": "pad+ma spyan te 'dus byas so //",
    "NG0372:195": "mi rtag mngon byang chub pa'i sku //",
    "NG0372:196": "pa tra bsags pa'i sku mchog ste //",
    "NG0372:197": "stong pa nyid kyi ye shes pas //",
    "NG0372:198": "skad cig gcig mngon rdzogs byang chub //",
    "NG0372:199": "gnyis su med med pa chos kyi sku'o //",
    "NG0372:200": "byin gyis rlabs las byung ba yi //",
    "NG0372:201": "rang bzhin dkyil 'khor chen po na //",
    "NG0372:202": "kun rdzob don du sems bskyed nas //",
    "NG0372:203": "snang ba mi 'gog pa yi thabs //",
    "NG0372:204": "sngags dang phyag rgyas rab brtan pas //",
    "NG0372:205": "rdo rje dbyings kyi dkyil 'khor shar //",
    "NG0372:206": "longs spyod sku des rten 'brel mchog / yi ge 'khor lo tshogs chen te //",
    "NG0372:207": "mtshan dang dpe byad ldan par gnas //",
    "NG0372:208": "rgyun gyis rtag pa bsod nams sku //",
    "NG0372:209": "ye shes rnams dang yang dag ldan //",
    "NG0372:210": "mgon po bdag nyid chen pos ni //",
    "NG0372:211": "rdo rje 'khor lo bskor ba na //",
    "NG0372:212": "ljags kyi dbang po bkram nas ni //",
    "NG0372:213": "chos kyi 'khor lo skor bar byed //",
    "NG0372:214": "rig pa'i skyes bu chen po las //",
    "NG0372:215": "smon lam las ni rten 'brel bas //",
    "NG0372:216": "'jig rten khams ni thams cad du //",
    "NG0372:217": "sprul pa'i sku ni snang bar byed //",
    "NG0372:218": "ye shes rnams dang yang dag ldan //",
    "NG0372:219": "mi rtag de nyid 'dus byas pas //",
    "NG0372:220": "bltams nas mya ngan 'da' bar ston //",
    "NG0372:221": "log par rtog pa thams cad la //",
    "NG0372:222": "thugs rje'i zhing du 'brel pas na //",
    "NG0372:223": "sku gsung thugs kyi rim pa yis //",
    "NG0372:224": "'gro ba'i rgyud rnams smin par mdzad //",
    "NG0372:225": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:226": "'bras bu'i bdag nyid sku dang ye shes bstan pa'i",
    "NG0372:227": "le'u ste bzhi pa'o // // de nas bcom ldan",
    "NG0372:228": "'das de bzhin gshegs pa thams cad kyi bdag pos",
    "NG0372:229": "/ bsgrub par bya ba'i don gyi thabs sku dang",
    "NG0372:230": "gsung dang thugs kyi dkyil 'khor 'di rnams gsungs so",
    "NG0372:231": "/ // chos rnams kun gyi de bzhin nyid //",
    "NG0372:232": "pho mo ma yin ma ning min //",
    "NG0372:233": "mtshan med ma yin rigs rgyud min /",
    "NG0372:234": "kha dog ma yin dbyibs ma yin //",
    "NG0372:235": "sku gsung thugs kyi rgyu yin te //",
    "NG0372:236": "med pa ma yin med pa yi //",
    "NG0372:237": "'bras bu 'byung bas snying po yod //",
    "NG0372:238": "kun la khyab pa'i dbyings nyid las //",
    "NG0372:239": "dkyil 'khor sna tshogs brjod mi lang *//",
    "NG0372:240": "chos dang longs spyod rdzogs sku dang *//",
    "NG0372:241": "bsam yas sprul sku sna tshogs pa'i //",
    "NG0372:242": "rnam par 'phro ba'ang spros pa med //",
    "NG0372:243": "rnam dag sku ston ma yin te //",
    "NG0372:244": "srid gsum 'gro ba thams cad la //",
    "NG0372:245": "ji ltar 'dul ba'i sku yang ston //",
    "NG0372:246": "stong nyid dbyings las g.yos pa med //",
    "NG0372:247": "ces brjod pas /",
    "NG0372:248": "sku'i dkyil @#//",
    "NG0372:249": "'khor thams cad yang mi snang bar gyur te /",
    "NG0372:250": "de nas yang gsung gi dkyil 'khor 'di dag gsungs so //",
    "NG0372:251": "brjod du med pa'i bdag nyid las //",
    "NG0372:252": "'dul ba'i dbang gi ji snyed pa //",
    "NG0372:253": "rtog 'dul sgra skad de snyed 'phro //",
    "NG0372:254": "theg gcig thig gnyis theg dang gsum //",
    "NG0372:255": "theg pa lnga dang bsam mi khyab //",
    "NG0372:256": "theg pa mtha' dag ngas bstan te //",
    "NG0372:257": "dbus mtha' rnam par bkag pa'o //",
    "NG0372:258": "gsung gcig dkyil 'khor yang dag ni //",
    "NG0372:259": "bsam gyis mi khyab kun tu 'phro //",
    "NG0372:260": "thams cad gsung gi dkyil 'khor mchog / brgyad khri bzhi stong mtha' yas pa //",
    "NG0372:261": "gsang ba'i dbyings su thim mdzad do //",
    "NG0372:262": "zhes brjod pas /",
    "NG0372:263": "gsung gi dkyil 'khor de dag thams cad /",
    "NG0372:264": "chos kyi dbyings su thim nas mi gsal bar gyur to //",
    "NG0372:265": "de nas thugs kyi dkyil 'khor chen po 'di gsungs so //",
    "NG0372:266": "de bzhin nyid kyi phyag rgya las //",
    "NG0372:267": "phyag rgya chen po rnam 'phros te //",
    "NG0372:268": "de bzhin rigs dang rdo rje'i rigs //",
    "NG0372:269": "rin chen rigs la sogs pa yi //",
    "NG0372:270": "phyag rgya chen po 'od du 'bar //",
    "NG0372:271": "u dum ba ra'i me tog bzhin //",
    "NG0372:272": "brgya lam na ni re 'ga' 'o //",
    "NG0372:273": "sgyu ma'i dkyil 'khor thams cad kyang *//",
    "NG0372:274": "rang snang ba yi rig pa ste //",
    "NG0372:275": "gzhan na yod pa ma yin no //",
    "NG0372:276": "zhes brjod pas /",
    "NG0372:277": "thugs kyi dkyil 'khor thams cad mi dmigs par gyur to //",
    "NG0372:278": "de bzhin gshegs pa thams cad kyi rang bzhin nam mkha' che rgyas pa zhes bya ba'i rgyud las /",
    "NG0372:279": "sku dang */",
    "NG0372:280": "gsung dang */",
    "NG0372:281": "thugs kyi dkyil 'khor mi rtog par bstan pa'i le'u",
    "NG0372:282": "ste lnga pa'o // // de nas de bzhin gshegs",
    "NG0372:283": "pa thams cad btsun mo'i tshogs dang bcas pas /",
    "NG0372:284": "bcom ldan 'das de bzhin gshegs pa thams cad kyi",
    "NG0372:285": "bdag po la lan gsum du bskor ba byas te",
    "NG0372:286": "/ phyag btsal nas /",
    "NG0372:287": "'dun pas mgrin gcig tu /",
    "NG0372:288": "'di skad ces gsol to //",
    "NG0372:289": "sku gsung thugs kyi bdag po mchog / ma 'ongs rnams kyi don slad du //",
    "NG0372:290": "thabs kyi mchog tu gang gyur pa //",
    "NG0372:291": "gzu bo chen pos bshad du gsol //",
    "NG0372:292": "de nas bcom ldan 'das dgyes pa chen pos zhal 'dzum pa mdzad de /",
    "NG0372:293": "shin tu sbyor ba'i ting nge 'dzin la snyoms par zhugs te /",
    "NG0372:294": "de bzhin gshegs pa thams cad la gsang ba dam pa 'di lta bu gsungs so //",
    "NG0372:295": "gang zhig bsgrub par 'dod pa ni //",
    "NG0372:296": "thos bsam bsgom la rab gnas shing *//",
    "NG0372:297": "shes rab can du gang gyur pa //",
    "NG0372:298": "snying rje'i mthu las byung ba la //",
    "NG0372:299": "byang chub sems dang yang dag ldan //",
    "NG0372:300": "gtong dang tshul khrims la sogs pa //",
    "NG0372:301": "spyod pa rgya mtsho'i gzhir gyur te //",
    "NG0372:302": "dbang skur cho ga phun sum ldan //",
    "NG0372:303": "rnal 'byor rgyud ni thams cad las //",
    "NG0372:304": "thabs kyi rim par gang gyur pa //",
    "NG0372:305": "rin chen rigs su gang ldan pas //",
    "NG0372:306": "bla ma'i kha nas rtogs par bya //",
    "NG0372:307": "yang dag bsgrub par 'dod pa la //",
    "NG0372:308": "ji skad gsungs pa'i yon tan ldan //",
    "NG0372:309": "mang du thos shing shes rab ldan //",
    "NG0372:310": "'khor gyi @#//",
    "NG0372:311": "'jigs bral skyo ba med //",
    "NG0372:312": "seng ge thugs rje rab ldan pas //",
    "NG0372:313": "dam pa'i don nyid ma nor bslab //",
    "NG0372:314": "de bzhin gshegs pa thams cad kyi //",
    "NG0372:315": "theg pa'i mchog ste bla na med //",
    "NG0372:316": "mchog tu gyur pa bsgrub par bya //",
    "NG0372:317": "yang dag mthong bas rtogs 'gyur na //",
    "NG0372:318": "rang bzhin med par cir yang snang *//",
    "NG0372:319": "rang bzhin med pa'i don de ni //",
    "NG0372:320": "blun po rtog ge'i spyod yul min //",
    "NG0372:321": "rang bzhin rang bzhin ma mthong na //",
    "NG0372:322": "sgrib pa kun las nges grol te //",
    "NG0372:323": "ting nge 'dzin gyi bde ba las //",
    "NG0372:324": "rang byung kun ngam lhun gyis grub //",
    "NG0372:325": "dngos po'i dbang gis 'di zhes ni //",
    "NG0372:326": "rdo rje sems pas ma gsungs te //",
    "NG0372:327": "sems can bsam pa'i dbang gis na //",
    "NG0372:328": "gsang ba rnam pa du ma gsungs //",
    "NG0372:329": "gsang ba dbyings kyi dbus dag tu //",
    "NG0372:330": "nyi zla pad+mar bcas pa'i gdan /",
    "NG0372:331": "bskyed dang rdzogs pa gang ldan pas //",
    "NG0372:332": "dkyil 'khor thams cad bsgom par bya //",
    "NG0372:333": "mtshon cha rnams kyis drangs nas ni //",
    "NG0372:334": "sa chung 'khril ba'i bde bar gnas //",
    "NG0372:335": "rim pa rim pa ma yin pa'i //",
    "NG0372:336": "rin chen steng dang 'og gi sgo //",
    "NG0372:337": "rab tu brtan pa'i a dkar te //",
    "NG0372:338": "til 'bru tsam du bsgom par bya //",
    "NG0372:339": "yang du nyung dkar tshad du ste //",
    "NG0372:340": "mkhas pas cho ga ji bzhin bsgom //",
    "NG0372:341": "yang dag nyid de yang dag blta //",
    "NG0372:342": "yang dag mthong na rnam par grol //",
    "NG0372:343": "yang dag ma mthong 'jig rten sems //",
    "NG0372:344": "mi shes blun pas byis pa 'dra //",
    "NG0372:345": "byis pa rnams la brjod par bshad //",
    "NG0372:346": "rnal 'byor pa la gdams ngag go / shes rab thabs la brten nas ni //",
    "NG0372:347": "dkyil 'khor thams cad 'grub pa yin //",
    "NG0372:348": "gsang ba dag la 'jug pa na //",
    "NG0372:349": "'dod pa'i dga' ba ma yin te //",
    "NG0372:350": "ting nge 'dzin las skyes pa yi //",
    "NG0372:351": "dga' ba dang ni blang bar bya //",
    "NG0372:352": "'di ni dga' ba chen po ste //",
    "NG0372:353": "yang dag bde ba chen po yin //",
    "NG0372:354": "che ba'i ye shes rnyed dka' ba //",
    "NG0372:355": "shes rab thabs la brten las 'grub //",
    "NG0372:356": "shes rab thabs kyi phyag rgya las //",
    "NG0372:357": "bde ba'i rol mo rnam 'phro bas //",
    "NG0372:358": "'od zer lcags kyus drangs pa rnams //",
    "NG0372:359": "rim pa rim pa ma yin pas //",
    "NG0372:360": "snying gi pad+mar yang dag gzhug / yang dag mum ni dri med dkar //",
    "NG0372:361": "tsa na ka yi 'bru tsam la //",
    "NG0372:362": "'od zer spro bsdu'i sbyor ba yis //",
    "NG0372:363": "dbang po la sogs g.yo ba kun //",
    "NG0372:364": "dri med nyid du nges sbyar na //",
    "NG0372:365": "thugs kyi ye shes lnga blta zhing *//",
    "NG0372:366": "yang dag dri ma med mthong na //",
    "NG0372:367": "de bzhin nyid pas de bzhin gshegs //",
    "NG0372:368": "de bzhin gshegs pa thams cad la //",
    "NG0372:369": "dri med 'di las gzhan mi mnga' //",
    "NG0372:370": "'das dang da ltar byung ba kun //",
    "NG0372:371": "'di yis lhun gyis grub par 'gyur //",
    "NG0372:372": "de bzhin gshegs pa thams cad kyi //",
    "NG0372:373": "sngags kyi snying po kun bsdus pa //",
    "NG0372:374": "om hu~m swa am ha ste //",
    "NG0372:375": "gnas lnga dag tu rnam bkod nas //",
    "NG0372:376": "'od zer lcags kyus drangs nas su //",
    "NG0372:377": "ye shes rnams kyis gzugs su bsgyur //",
    "NG0372:378": "dkyil 'khor la ni dkyil 'khor thim //",
    "NG0372:379": "thams cad rdzogs pa'i @#//",
    "NG0372:380": "dkyil 'khor la //",
    "NG0372:381": "ting nge 'dzin gyi mchod pa 'bul //",
    "NG0372:382": "mnyes nas grub pa'i tshul 'chang ba //",
    "NG0372:383": "yon tan mi zad gter gyur te //",
    "NG0372:384": "tshe ring bde ba phun sum tshogs //",
    "NG0372:385": "longs spyod 'byung zhing ngan song sbyaung *//",
    "NG0372:386": "de bzhin gshegs pa thams cad kyi //",
    "NG0372:387": "sku dang ye shes thob par 'gyur //",
    "NG0372:388": "shes rab gsum la sbyangs pa yis //",
    "NG0372:389": "ye shes myu gu skyed par byed //",
    "NG0372:390": "sa thob 'jigs pa lnga dang bral //",
    "NG0372:391": "'khor ba las ni mya ngan 'das //",
    "NG0372:392": "sgrib pa mtha' dag gcod byed pa //",
    "NG0372:393": "dri ma med pa'i ye shes kyis //",
    "NG0372:394": "da lta nyid du sangs rgyas 'gyur //",
    "NG0372:395": "ye nas gnas pa'i de bzhin ni //",
    "NG0372:396": "rgyal bas mdzad pa ma yin la //",
    "NG0372:397": "'gro bas byas pa ma yin te //",
    "NG0372:398": "ye nas sangs rgyas chen po'o //",
    "NG0372:399": "de bzhin nyid de 'dus ma byas //",
    "NG0372:400": "rang byung yin te kun ngo bo //",
    "NG0372:401": "med pa ma yin med pa yod //",
    "NG0372:402": "yod pa min te dngos yod min //",
    "NG0372:403": "bya med bya dang rnam par bral //",
    "NG0372:404": "lhun grub bde ba'i ngang du gnas //",
    "NG0372:405": "de bzhin pa zhes mi rtog kyang *//",
    "NG0372:406": "gzhag tu med pa'i ngang la bzhag / de yang rnal 'byor rgyud rnams dang *//",
    "NG0372:407": "bla ma'i kha nas shes par bya //",
    "NG0372:408": "bla ma sangs rgyas kun dang mnyam //",
    "NG0372:409": "dam pa 'di nyid gang bsgrub pas //",
    "NG0372:410": "bla ma mnyes na grub pa'i mchog / thog mar bla ma mnyes byas te //",
    "NG0372:411": "dbang bskur ba yang thob byas te //",
    "NG0372:412": "sku gsung thugs kyi gsang ba rnams //",
    "NG0372:413": "ldan par byas te sngags bsgrub pa'o //",
    "NG0372:414": "shin tu dben pa'i ri dgon dang *//",
    "NG0372:415": "rnam pa'i mchog rnams ldan pa dang *//",
    "NG0372:416": "rnam pa sna tshogs chu klung dang *//",
    "NG0372:417": "sgra yi tsher ma med pa yi //",
    "NG0372:418": "nyams dga'i gnas su bsam gtan bya //",
    "NG0372:419": "shin tu sbyangs shing goms 'gyur bas //",
    "NG0372:420": "bde chen nyin mtshan dgu yis ni //",
    "NG0372:421": "byang chub thob par gdon mi za //",
    "NG0372:422": "kun tu 'od kyi sa la gnas //",
    "NG0372:423": "de bzhin gshegs pa thams cad kyi rang bzhin nam mkha' che rgyas pa chen po'i rgyud las /",
    "NG0372:424": "de bzhin gshegs pa thams cad rang bzhin phra mo'i",
    "NG0372:425": "rnal 'byor bstan pa'i le'u ste drug pa'o // //",
    "NG0372:426": "de nas bcom ldan 'das de bzhin gshegs pa thams",
    "NG0372:427": "cad kyi bdag po de yang */",
    "NG0372:428": "shin tu sbyor ba'i ting nge 'dzin la snyoms par zhugs te /",
    "NG0372:429": "sgrub pa'i thabs thig le'i rnal 'byor du bya ba 'di gsungs so //",
    "NG0372:430": "ri rtse nyams ni dga' ba dang *//",
    "NG0372:431": "shin tu gsang ba'i brag phug tu //",
    "NG0372:432": "bde ba'i stan la 'dug nas su //",
    "NG0372:433": "gsang ba dam pa 'di bsgom mo //",
    "NG0372:434": "gsang ba dbyings kyi dbus dag tu //",
    "NG0372:435": "gzhal yas brtsegs pa bsgoms nas ni //",
    "NG0372:436": "rang gi dkyil 'khor bsgom par bya //",
    "NG0372:437": "yan lag bzhi dang rab ldan zhing *//",
    "NG0372:438": "dkyil 'khor bzhi ni bskyed bya ste //",
    "NG0372:439": "tsakra bzhi dang gang sbyor bas //",
    "NG0372:440": "phyag rgya bzhi po rnam par bsgom //",
    "NG0372:441": "de nyid gsum dang rab ldan te //",
    "NG0372:442": "shes rab ma yi rjes 'brangs nas //",
    "NG0372:443": "sbyor ba'i cho ga mkhas par bslab //",
    "NG0372:444": "sbyor ba'i cho ga las byung ba'i //",
    "NG0372:445": "yang dag dri @#//",
    "NG0372:446": "med dbus su blta //",
    "NG0372:447": "shin tu phra ba'i dam tshig ste //",
    "NG0372:448": "mi gsal gsal ba'i bdag nyid can //",
    "NG0372:449": "dkyil 'khor kun gyi bdag nyid yin //",
    "NG0372:450": "yon tan kun gyi gter 'gyur te //",
    "NG0372:451": "mchog tu gyur pa 'grub par byed //",
    "NG0372:452": "gsang ba dbyings kyi dbus dag tu //",
    "NG0372:453": "bskyed pa'am rdzogs par gang 'dod pas //",
    "NG0372:454": "rang gi dkyil 'khor rnam bsgoms te //",
    "NG0372:455": "thugs ka'i gsung gi phyag rgya las //",
    "NG0372:456": "rdo rje khro ba mang 'phros te //",
    "NG0372:457": "ye shes 'khor lo rab bskul nas //",
    "NG0372:458": "mchod rten rtse mor gsung du gyur //",
    "NG0372:459": "rdo rje'i lam byung yum gyi mkhar //",
    "NG0372:460": "chos sku byang chub sems su gnas //",
    "NG0372:461": "de nyid bzung bas bzung ba ni //",
    "NG0372:462": "rin chen 'dzin pa zhes bya'o //",
    "NG0372:463": "gzung ba rdo rje 'dzin pa ste //",
    "NG0372:464": "de la rtog dang dpyod pa dang *//",
    "NG0372:465": "dga' dang de bzhin bde ba dang *//",
    "NG0372:466": "rtse gcig pa ni rnam ldan pa'o //",
    "NG0372:467": "rin chen rgyun gyi shes pa ni //",
    "NG0372:468": "mi rtog pa yi shes rab ste //",
    "NG0372:469": "mos las byung ba'i mi dmigs pa'o //",
    "NG0372:470": "shes rab dbang dang rnam ldan pas //",
    "NG0372:471": "shes rab gyur pa ye shes so //",
    "NG0372:472": "don dam mthong bar 'dod pa ni //",
    "NG0372:473": "'di ma mthong bar de mi mthong *//",
    "NG0372:474": "'di yis ye shes bskyed pa ste //",
    "NG0372:475": "de yis don dam rnam par mthong *//",
    "NG0372:476": "de nas bcom ldan 'das de bzhin gshegs pa thams",
    "NG0372:477": "cad kyi bdag pos de bzhin gshegs pa thams cad",
    "NG0372:478": "la yang thabs zab mo 'di lta bu gsungs so",
    "NG0372:479": "// nam mkha'i dbyings nas 'byung ba yi //",
    "NG0372:480": "rin chen kha dog sna lnga pa //",
    "NG0372:481": "yungs kar phra mo'i 'bru tsam ste //",
    "NG0372:482": "phyi nang gsum gyi sna rtser ni //",
    "NG0372:483": "rnal 'byor can gyis rtag tu bsgom //",
    "NG0372:484": "rang snang ba yi ting 'dzin te //",
    "NG0372:485": "gzugs brnyan sgyu ma sgra brnyan dang *//",
    "NG0372:486": "smig rgyu la sogs rnam pa can //",
    "NG0372:487": "snang dang mi snang dbyer med de //",
    "NG0372:488": "yod dang med pa'ang dbyer med pa'o //",
    "NG0372:489": "snang du 'dra yang tha dad do //",
    "NG0372:490": "don dang rtags la sogs pa rnams //",
    "NG0372:491": "snang ba tha dad gnyis su snang *//",
    "NG0372:492": "yang dag yang dag ma yin pas //",
    "NG0372:493": "bsam pa'i dbang gis der 'gyur to //",
    "NG0372:494": "de ni de bzhin gshegs pa yi //",
    "NG0372:495": "brda' zhes rnam par bstan pa yin //",
    "NG0372:496": "gang zhig rtse gcig ma gyur pas //",
    "NG0372:497": "mtha' ru ma skyes ting 'dzin bsgom //",
    "NG0372:498": "dngos po 'di rnams ma skyes pas //",
    "NG0372:499": "chos dang chos nyid med pa ste //",
    "NG0372:500": "nam mkha' lta bur bdag med pas //",
    "NG0372:501": "ye nas stong pa'i rang bzhin no //",
    "NG0372:502": "stong pa'i rang bzhin mtshan ma med //",
    "NG0372:503": "de bas smon pa des bral lo //",
    "NG0372:504": "rnam par thar pa gsum dang ldan //",
    "NG0372:505": "chags med bzhi yi lam gnas 'jug / stong pa nyid du rnam rig nas //",
    "NG0372:506": "rang byung ye shes ngang gis 'char //",
    "NG0372:507": "'bras bu kun tu 'od sa thob //",
    "NG0372:508": "yon tan nam mkha'i mtha' dang mnyam //",
    "NG0372:509": "che bas che ba'i zab mo la //",
    "NG0372:510": "yon tan cir yang bsngag pa med //",
    "NG0372:511": "yon tan chen po'i bsam gtan ni //",
    "NG0372:512": "bsam gtan nyid pas bsam du med //",
    "NG0372:513": "ma bsams ma sbyangs chos nyid las //",
    "NG0372:514": "rang don chen po @#//",
    "NG0372:515": "nam mkha' 'byung *//",
    "NG0372:516": "kun tu 'od kyi sa thob nas //",
    "NG0372:517": "zhing khams brgya dang bral ba yi //",
    "NG0372:518": "dkyil 'khor thams cad 'bar bar snang *//",
    "NG0372:519": "dkyil 'khor de dag thams cad kyang *//",
    "NG0372:520": "reg cing gzung du med pa la //",
    "NG0372:521": "'ja' tshon lta bur kun tu snang *//",
    "NG0372:522": "sna tshogs yon tan brjod mi lang *//",
    "NG0372:523": "mi zad rgyan gyi 'khor lo yin //",
    "NG0372:524": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:525": "thig le'i rnal 'byor bstan pa'i le'u ste bdun pa'o",
    "NG0372:526": "// // de nas bcom ldan 'das de bzhin gshegs",
    "NG0372:527": "pa thams cad kyi bdag pos shin tu rnal 'byor",
    "NG0372:528": "'di lta bu gsungs so //",
    "NG0372:529": "ye shes rnam par grol ba'i lam //",
    "NG0372:530": "lhun gyis gnas pa'i bde chen te //",
    "NG0372:531": "dge dang sdig las rnam par grol //",
    "NG0372:532": "sangs rgyas byang chub snying po 'di //",
    "NG0372:533": "lhag ma med pas yongs su rdzogs //",
    "NG0372:534": "'gyur ba mi yin drang por gnas //",
    "NG0372:535": "dpag cing mtshon du med pa'i phyir //",
    "NG0372:536": "byang chub nyid la byang chub med //",
    "NG0372:537": "gang la bsod nams sdig med na //",
    "NG0372:538": "de la byang chub rab tu gsungs //",
    "NG0372:539": "e ma ho shin tu ngo mtshar che //",
    "NG0372:540": "gzugs med gzugs sku 'byung ba rmad //",
    "NG0372:541": "'di ma mthong bar gzhan mi mthong *//",
    "NG0372:542": "snying po 'di la ma lus rdzogs //",
    "NG0372:543": "de phyir rdzogs chen zhes bya ste //",
    "NG0372:544": "rang byung ye shes btsal med pas //",
    "NG0372:545": "grol nas grol pa'i lam yang ston //",
    "NG0372:546": "nyon mongs pa 'di byang chub lam //",
    "NG0372:547": "cir yang mi dmigs gti mug ste //",
    "NG0372:548": "ma rig pa nyid ye shes gsal //",
    "NG0372:549": "rig pa'i ye shes gang ldan pas //",
    "NG0372:550": "yi ge med pa'i don la blta //",
    "NG0372:551": "snang med don la dpag mi lang *//",
    "NG0372:552": "snang med snying po mchog gi sku //",
    "NG0372:553": "'bras bu kun gyi lam gyur pa //",
    "NG0372:554": "ston pa rdo rje kun gyi thugs //",
    "NG0372:555": "mtshon du med pas rgyal ba'i lam //",
    "NG0372:556": "byar med sgros spangs thig le la //",
    "NG0372:557": "mi rtog btang snyoms gzhag par gzhag / snang ba med pa'i chos nyid la //",
    "NG0372:558": "ma btsal bzhag na bsgom pa yin //",
    "NG0372:559": "gzhan la bstan du med pa'i phyir //",
    "NG0372:560": "rang rig rang byung rang zhir bzhag / mi chags mi rtog mi gnas pas //",
    "NG0372:561": "ting 'dzin ro la chags mi bya //",
    "NG0372:562": "dngos med ming yang med pas na //",
    "NG0372:563": "yi ges bstan cig mtshon du med //",
    "NG0372:564": "stong nyid bsgom med zhi gnas la //",
    "NG0372:565": "'du shes med pas mnyam gzhag pa //",
    "NG0372:566": "zhi gnas lhag mthong 'brel pa'o //",
    "NG0372:567": "mos pas spyod pa'i sa la gnas //",
    "NG0372:568": "mi rtog pa yi shes rab ste //",
    "NG0372:569": "bslab pa gsum dang rnam ldan pa'o //",
    "NG0372:570": "zag pa med pa'i phung por ldan //",
    "NG0372:571": "chos kyi dbyings kyi rang bzhin ni //",
    "NG0372:572": "mtshon cing dpag tu dka' ba ste //",
    "NG0372:573": "gsang ba dam pa 'di lta bus //",
    "NG0372:574": "mnyam par bzhag ste bsgrub par bya //",
    "NG0372:575": "rang bzhin nyid ni nam mkha' ste //",
    "NG0372:576": "kun gyi rjes su song ba'o //",
    "NG0372:577": "de ni rdo rje'i sku mchog ste //",
    "NG0372:578": "sems dpa' nyid kyang nam mkha' 'o //",
    "NG0372:579": "nam mkha' nam mkha' las byung ba //",
    "NG0372:580": "nam mkha'i rtog pa skye med cing *//",
    "NG0372:581": "nam mkha' la ni nam mkha' @#//",
    "NG0372:582": "bsgom //",
    "NG0372:583": "spyi dang 'jig rten nam mkha' dang *//",
    "NG0372:584": "nang dang phyi yi nam mkha' dang *//",
    "NG0372:585": "lus dang shes pa'i nam mkha' 'o //",
    "NG0372:586": "nam mkha' nyid la nam mkha' bsgom //",
    "NG0372:587": "'bras bu nam mkha' chen po 'byung *//",
    "NG0372:588": "rdo rje sems dpa' nam mkha' che //",
    "NG0372:589": "kun bzang yangs pa chos kyi dbyings //",
    "NG0372:590": "rnam dag lam chen kun sgrol phyir //",
    "NG0372:591": "mi skye mi 'gag cir mi dgongs //",
    "NG0372:592": "de bzhin gshegs pa thams cad la //",
    "NG0372:593": "dam pa 'di las gzhan mi mnga' //",
    "NG0372:594": "'das dang da ltar 'byung ba kun //",
    "NG0372:595": "'di nyid mnyes nas lhun gyis grub //",
    "NG0372:596": "thabs dang rnam par bral ba ni //",
    "NG0372:597": "nan gyi mkha' la mdud pa 'dor //",
    "NG0372:598": "zhes brjod do //",
    "NG0372:599": "de nas yang bcom ldan 'das dgyes pa chen po de /",
    "NG0372:600": "mi rtog pa'i ting nge 'dzin la snyoms par zhugs te /",
    "NG0372:601": "yang thabs zab mo 'di lta bu gsungs so //",
    "NG0372:602": "dngos po med par bsgom bya ba //",
    "NG0372:603": "de bzhin gshegs pa kun gyi thugs //",
    "NG0372:604": "ngo bo sems kyi rang bzhin te //",
    "NG0372:605": "dngos po gang yang yod ma yin //",
    "NG0372:606": "sems dang sems las byung ba rnams //",
    "NG0372:607": "nam mkha' nyid de rang bzhin med //",
    "NG0372:608": "kun la khyab pas kun du 'od //",
    "NG0372:609": "sems la sems kyis yongs su bsgom //",
    "NG0372:610": "bltas pas mthong ba med pa ni //",
    "NG0372:611": "de nyid mthong ba chen po ste //",
    "NG0372:612": "shes byed dam par gyur pa'o //",
    "NG0372:613": "sems nyid rdzogs pa'i sangs rgyas te //",
    "NG0372:614": "sangs rgyas gzhan du ma tshol cig / sangs rgyas gzhan nas tshol ba ni //",
    "NG0372:615": "mar 'dod chu nyid bsrubs pa 'dra //",
    "NG0372:616": "de bzhin gshegs pa thams cad la //",
    "NG0372:617": "gsang ba dam pa 'di med pas //",
    "NG0372:618": "gang zhig lam gzhan 'jug pa de //",
    "NG0372:619": "bskal pa dag ni stong du yang *//",
    "NG0372:620": "sngags kyi 'bras bu mi 'thob bo //",
    "NG0372:621": "dbang dang dam tshig ldan pa la //",
    "NG0372:622": "thabs mkhas snying rjer rab ldan pas //",
    "NG0372:623": "yid gnyis the tshom med pa na //",
    "NG0372:624": "nges par legs pa'i dgongs pa 'grub //",
    "NG0372:625": "'di la mi bya ci yang med //",
    "NG0372:626": "mi bza' ba ni yongs med de //",
    "NG0372:627": "smra bar mi bya cung zad med //",
    "NG0372:628": "bdud rtsi lnga dang sha lnga dang *//",
    "NG0372:629": "bza' btung thams cad ris med bya //",
    "NG0372:630": "dbang po g.yo ba nang du sbyar //",
    "NG0372:631": "mnyam par bzhag pas btul nas su //",
    "NG0372:632": "lus sems khog slod gyi nar bzhag / lus sems tshad mar gang 'jog pa //",
    "NG0372:633": "de la 'dzin pa'i phur pa dam //",
    "NG0372:634": "dngos grub mchog tu gyur pa'o //",
    "NG0372:635": "de nas bcom ldan dgyes pa chen po'i des /",
    "NG0372:636": "nyid la nyid du brjod pa 'di ched du brjod do //",
    "NG0372:637": "dngos po'i rang bzhin skye med cing *//",
    "NG0372:638": "stong pa nyid kyi rang bzhin las //",
    "NG0372:639": "gzhi rtsa med dbyings skad cig ma //",
    "NG0372:640": "'khor ba la sogs 'bras bu rnams //",
    "NG0372:641": "skad cig mas ni byed 'gyur te //",
    "NG0372:642": "rten cing 'brel bar 'byung ba'o //",
    "NG0372:643": "skad cig rgyu 'bras med par dbyings //",
    "NG0372:644": "der myos rgyun de 'chad mi bya //",
    "NG0372:645": "babs na de bzhin nyid min gzhag / gal te de bzhin de la sgrib //",
    "NG0372:646": "de yi snying po de bas na //",
    "NG0372:647": "de las de 'byung ngo mtshar @#//",
    "NG0372:648": "che //",
    "NG0372:649": "'khor ba dang ni mya ngan 'das //",
    "NG0372:650": "skad cig ma la brten 'gyur te //",
    "NG0372:651": "nus pa bskyed pa gdon mi za //",
    "NG0372:652": "rtog pa'i rgyu ni ji snyed pas //",
    "NG0372:653": "skad cig mas ni byed 'gyur te //",
    "NG0372:654": "rgyu 'bras rnam par zhi ba ni //",
    "NG0372:655": "nges sgom yin te mchog gi sa //",
    "NG0372:656": "snga ma'i rgyun ni 'gag pa las //",
    "NG0372:657": "phyi ma'i stobs ni chung byed pa //",
    "NG0372:658": "skad cig ma la brtag par bya //",
    "NG0372:659": "'di ni rgyal ba thams cad kyi //",
    "NG0372:660": "thabs kyi mchog tu gsungs pa de //",
    "NG0372:661": "bsgom lam byung ba'i shes par ldan //",
    "NG0372:662": "rnal 'byor can gyis rtag tu bsgom //",
    "NG0372:663": "de dang de yi khyad par las //",
    "NG0372:664": "nam mkha'i dngos grub chen po 'thob //",
    "NG0372:665": "sku dang gsung dang thugs kyi mchog / yon tan mi zad thob par byed //",
    "NG0372:666": "de nyid sangs rgyas kun dang mnyam //",
    "NG0372:667": "sangs rgyas byang chub sems dpa' yis //",
    "NG0372:668": "sras dang spun du dgongs pa 'gyur //",
    "NG0372:669": "zhing khams dkyil 'khor thams cad kyi //",
    "NG0372:670": "zad mi shes pa'i gter du 'gyur //",
    "NG0372:671": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:672": "shin tu rnal 'byor gyi le'u ste brgyad pa'o //",
    "NG0372:673": "// de nas bcom ldan 'das de bzhin gshegs pa",
    "NG0372:674": "thams cad kyi bdag po dgyes pa chen po de",
    "NG0372:675": "/ seng ge rnam par bsgyings pa zhes bya ba'i ting nge 'dzin la snyoms par zhugs te /",
    "NG0372:676": "shin tu rnal 'byor gyi thabs 'di gsungs so //",
    "NG0372:677": "dngos po med pa dngos por grags //",
    "NG0372:678": "dngos rnams nyid na dngos med pa'o //",
    "NG0372:679": "e ma ho kun tu bzang po yi //",
    "NG0372:680": "rdo rje sku dang gsung dang thugs //",
    "NG0372:681": "skye ba med pa'i tshul gyis su //",
    "NG0372:682": "skye ba 'di ni rab tu bsgrags //",
    "NG0372:683": "a+om ma ha shu n+ya ta dz+nya na badzra swa b+ha wa at+ma ko\\u0f85 ham /",
    "NG0372:684": "phung po khams dang skye mched dang *//",
    "NG0372:685": "gang zhig g.yo dang mi g.yo ba //",
    "NG0372:686": "dkyil 'khor kun tu bzang po'i zhing *//",
    "NG0372:687": "mi zad rgyan gyi 'khor lo ldan //",
    "NG0372:688": "zad par bya ba'i don du ni //",
    "NG0372:689": "gsang sngags 'di ni brjod par bya //",
    "NG0372:690": "a+om d+harma d+ha tu swa b+ha wa at+ma ko\\u0f85 ham //",
    "NG0372:691": "gru bzhi pa la sgo bzhi pa //",
    "NG0372:692": "lte ba rtsibs su bcas pa la //",
    "NG0372:693": "dkyil 'khor 'bar ba bsgom par bya //",
    "NG0372:694": "rgyan du dkyil 'khor ma lus bsgom //",
    "NG0372:695": "sku gsung thugs ldan gzugs kyang dgod //",
    "NG0372:696": "yan lag bzhi dang rab ldan pas //",
    "NG0372:697": "gsang ba'i pad+mar me tog brlan //",
    "NG0372:698": "byang chub sems ni 'byung ba'i tshe //",
    "NG0372:699": "mkhas pas sngags ni phat ces brjod //",
    "NG0372:700": "a+om a ka ro mu kham sarba d+harma nam ad+ya nu t+pan+na twa da /",
    "NG0372:701": "om ahhu~m swa ha /",
    "NG0372:702": "sngags de rnams ni gsungs ma thag / snang ba'i dngos po kun 'gags nas //",
    "NG0372:703": "tha mar nyams su myong bar byed //",
    "NG0372:704": "chos rnams gang yang mthong bar byed //",
    "NG0372:705": "btsal ba med par byang chub che //",
    "NG0372:706": "de nyid dngos grub mchog gi sa //",
    "NG0372:707": "thams cad lta bas rgyas btab nas //",
    "NG0372:708": "spyod pas ci la chags med pa'o //",
    "NG0372:709": "lta ba dang ni spyod pa dang *//",
    "NG0372:710": "gnyis su med par byas te bsgrub //",
    "NG0372:711": "thams cad zil gyis gnon pa yi //",
    "NG0372:712": "ngo bo nyid kyi rang @#//",
    "NG0372:713": "bzhin gyis //",
    "NG0372:714": "thams cad ma lus phyag rgyas btab //",
    "NG0372:715": "ngo bo nyid kyi rang bzhin la //",
    "NG0372:716": "dmigs su rdul phra med pas na //",
    "NG0372:717": "de dmigs shes pa'ang yod mi rung *//",
    "NG0372:718": "rang bzhin rang bzhin med pa la //",
    "NG0372:719": "rang bzhin med pa yongs su bsgom //",
    "NG0372:720": "rang bzhin med pa'i rgyu nyid las //",
    "NG0372:721": "'bras bu rang bzhin med pa 'byung *//",
    "NG0372:722": "spros pa nye bar zhi ba de //",
    "NG0372:723": "gsang ba dam pa 'di yis bsgrub //",
    "NG0372:724": "de ma thag tu ye shes 'gyur //",
    "NG0372:725": "dbyings dang ye shes gnyis med na //",
    "NG0372:726": "chos sku bde ba chen por 'gyur //",
    "NG0372:727": "de nas bcom ldan 'das de bzhin gshegs pa dgyes pa chen po des /",
    "NG0372:728": "dam pa'i don bsgrub pa'i thabs gsang ba chen po 'di gsungs so //",
    "NG0372:729": "kun la khyab pa'i rang bzhin ni //",
    "NG0372:730": "tha dad du ma med pa ste //",
    "NG0372:731": "cir yang dmigs su med pa'o //",
    "NG0372:732": "shes rab thabs kyis phyag rgya ldan //",
    "NG0372:733": "bdag gi de nyid rim gyis ni //",
    "NG0372:734": "rlung gi rim pa yang dag 'jug / sbyor ba'i yan lag bzhi dang ldan //",
    "NG0372:735": "mtshams kyi 'od zer lcags kyu yis //",
    "NG0372:736": "rgyal ba'i tshogs drangs k+shum du gyur //",
    "NG0372:737": "chos kyi dbyings su zhu mdzad do //",
    "NG0372:738": "zhu ba myos nas mi rtog bde //",
    "NG0372:739": "'khor ba mya ngan 'das pa yi //",
    "NG0372:740": "mtha' ni gang la yang mi gnas pa'o //",
    "NG0372:741": "shes rab ye shes dbang chen de //",
    "NG0372:742": "shes rab ces par mya ngan 'das //",
    "NG0372:743": "ye shes zhes pa 'khor bar gsungs //",
    "NG0372:744": "dga' dang gzhan dga' dpa' bo'i dga' //",
    "NG0372:745": "dga' ba 'dus pa'i bdag nyid can //",
    "NG0372:746": "dga' ba yang dag las byung ba'i //",
    "NG0372:747": "mi rtog bde dang ldan pa'o //",
    "NG0372:748": "stong pa shin tu stong pa ste //",
    "NG0372:749": "dngos med stong pa chen po la //",
    "NG0372:750": "dngos dang dngos med gnyis ka med //",
    "NG0372:751": "thams cad stong pa zhes bya'o //",
    "NG0372:752": "stong pa'i rang bzhin mtshan ma med //",
    "NG0372:753": "de yi phyir na stong pa min //",
    "NG0372:754": "mi stong pa yang ma yin te //",
    "NG0372:755": "mtha' dbus gang yang ma yin pa'o //",
    "NG0372:756": "mtshan nyid med pa'i phyag rgya dang */",
    "NG0372:757": "ldan pas yon tan skyed par byed //",
    "NG0372:758": "gsang ba'i pad+ma las byung ba //",
    "NG0372:759": "me tog nyi zlar bcas pa las //",
    "NG0372:760": "dbyibs dang kha dog ldan pa yi //",
    "NG0372:761": "phyag rgya chen po rdzogs pa'o //",
    "NG0372:762": "lhun grub bde ba'i ngang gnas na //",
    "NG0372:763": "ci la yang thogs pa med par spyad //",
    "NG0372:764": "rang bzhin grub pa med pas na //",
    "NG0372:765": "chos rnams gang yang grub par byed //",
    "NG0372:766": "kun tu bzang mo'i b+ha ga la //",
    "NG0372:767": "kun tu bzang po rol pa yis //",
    "NG0372:768": "sgyu ma lhun grub yul las rol //",
    "NG0372:769": "blun po rtog ge'i shes pa ni //",
    "NG0372:770": "yod dang med pa'i chos la spyod //",
    "NG0372:771": "de yis rnam par mi 'grol te //",
    "NG0372:772": "'dod pa dngos su spyod pa yin /",
    "NG0372:773": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:774": "de bzhin nyid dang shin tu rnal 'byor dam pa bstan pa'i le'u ste dgu pa'o ///",
    "NG0372:775": "/ de nas bcom ldan 'das de bzhin gshegs pa",
    "NG0372:776": "thams cad kyi bdag po dgyes pa chen po des",
    "NG0372:777": "/ rdo rje lta bu'i ting nge 'dzin la snyoms par zhugs te /",
    "NG0372:778": "gsang ba'i don 'di lta bu rdo rje'i tshig @#//",
    "NG0372:779": "tu gsungs so //",
    "NG0372:780": "brjod du med pa'i bdag nyid chos //",
    "NG0372:781": "yi ge'i tha snyad rnam par dag / ming dang tshig las 'das pa yi //",
    "NG0372:782": "de kho na nyid shes par bya'o //",
    "NG0372:783": "de kho na nyid bsgrub pa'i thabs //",
    "NG0372:784": "thos bsam sgom la rab sbyangs pas //",
    "NG0372:785": "mnyam pa'i don la dmigs par bya //",
    "NG0372:786": "yang dag mthong nas rnam par grol //",
    "NG0372:787": "kun rdzob sems bskyed tshad med bzhi //",
    "NG0372:788": "rnam 'byor pa yis bsgom par bya //",
    "NG0372:789": "nyan thos byang chub sems dpa' dang *//",
    "NG0372:790": "bla na med pa'i theg pa yis //",
    "NG0372:791": "tshad med bzhi po tha dad 'gyur //",
    "NG0372:792": "bla med theg pa'i tshad med dag / don la dmigs pa zhes bya ste //",
    "NG0372:793": "btang snyoms chen por bsgom par bya //",
    "NG0372:794": "yod dang med pa dbyer med cing *//",
    "NG0372:795": "chags sdang gnyis dang bral ba yi //",
    "NG0372:796": "dbu ma chen po bsgom par bya //",
    "NG0372:797": "bla med don la gnas bcas la //",
    "NG0372:798": "nyon mongs las rnams kun spyad kyang *//",
    "NG0372:799": "byas la mi sog tshogs 'gyur te //",
    "NG0372:800": "phyi nang snod bcud rnam par dag / gang la'ang chags dang ma chags med //",
    "NG0372:801": "btang snyoms chen po'i ngang gnas na //",
    "NG0372:802": "yul gyis myos sbag mi 'byung zhing *//",
    "NG0372:803": "mnyam nyid mi 'phrog bya dang bral //",
    "NG0372:804": "bsgom pa ma rnyed 'grub mi 'gyur //",
    "NG0372:805": "de phyir gsang ba 'di bsgom mo //",
    "NG0372:806": "rnam thar gsum po'ang bdud kyi las //",
    "NG0372:807": "'khor ba nyid kyi rang bzhin las //",
    "NG0372:808": "don dam btsal bas rnyed mi 'gyur //",
    "NG0372:809": "drug gis yang dag don mi mthong *//",
    "NG0372:810": "shes rab thabs su gang 'brel pas //",
    "NG0372:811": "yod med dbu+u ma mi dmigs shing *//",
    "NG0372:812": "mnyam bzhag btang snyoms chen por bsgom //",
    "NG0372:813": "zhes brjod pas //",
    "NG0372:814": "dngos po thams cad sgyu ma dang 'dra bar gzigs te /",
    "NG0372:815": "gzugs stong pa'o //",
    "NG0372:816": "stong pa nyid kyang gzugs so //",
    "NG0372:817": "gzugs las stong pa nyid gzhan ma yin no //",
    "NG0372:818": "stong pa nyid las kyang gzugs gzhan ma yin no //",
    "NG0372:819": "de bzhin du phung po dang */",
    "NG0372:820": "khams dang */",
    "NG0372:821": "skye mched la sogs pa rnams dang */",
    "NG0372:822": "rang bzhin gyis stong pa'o //",
    "NG0372:823": "tha mi dad pa'o //",
    "NG0372:824": "dbyer med pa'o //",
    "NG0372:825": "bden pa'o //",
    "NG0372:826": "zhi ba'o //",
    "NG0372:827": "spros pa dang bral ba'o //",
    "NG0372:828": "de lta bas na chos thams cad ni sems la gnas so //",
    "NG0372:829": "sems ni nam mkha' la gnas so //",
    "NG0372:830": "nam mkha' ni ci la'ang mi gnas so //",
    "NG0372:831": "zhes gsungs so //",
    "NG0372:832": "spros pa nye bar zhi ba yi //",
    "NG0372:833": "chos kyi dbyings kyis kun tu khyab //",
    "NG0372:834": "tha dad du ma med pas na //",
    "NG0372:835": "kun tu khyab pa'i spyi nyid ste //",
    "NG0372:836": "sems nyid ye shes gzugs bsgyur ba //",
    "NG0372:837": "thabs kyi rim pas 'byung ba'o //",
    "NG0372:838": "thabs las thabs byung thabs bsam yas //",
    "NG0372:839": "'brel pa bdun gyi rim pa yis //",
    "NG0372:840": "sku dang ye shes rdzogs par 'gyur //",
    "NG0372:841": "thabs dang brten pa'i ting nge 'dzin //",
    "NG0372:842": "de lta bu yi ngang du 'byung *//",
    "NG0372:843": "don dam bla med bsgrub pa'i thabs //",
    "NG0372:844": "srog dang rtsol ba zhes bya ste //",
    "NG0372:845": "dbugs dgag stong pa zhes su bshad //",
    "NG0372:846": "dgag pa dang ni stong pa dang *//",
    "NG0372:847": "gnyi ga gnyi ga ma yin pa //",
    "NG0372:848": "brtag pa rnam pa gsum zhes bya //",
    "NG0372:849": "phyi rol rtsol @#//",
    "NG0372:850": "ba'i dus su ni //",
    "NG0372:851": "phyi ma'i nam mkhar thim pa ste //",
    "NG0372:852": "srog gi nang gi dus su ni //",
    "NG0372:853": "gzhi rlung nyid la thim par bya //",
    "NG0372:854": "gzhi rlung de nyid nam mkha' yi //",
    "NG0372:855": "dbyings kyi dbang phyug ces bya ste //",
    "NG0372:856": "rnam pa bcu pa'i rgyud yin no //",
    "NG0372:857": "de ni dbang phyug lnga gnyis te //",
    "NG0372:858": "phyi rol g.yo ba'i rnam pa kun //",
    "NG0372:859": "dbugs nyid las ni des sbyar te //",
    "NG0372:860": "rten dang brten pa'i bdag nyid pas //",
    "NG0372:861": "rtsa dang rgyal po'i tshul du gnas //",
    "NG0372:862": "thams cad g.yo ba rlung du sbyar //",
    "NG0372:863": "rlung nyid phyi nang mkha' la bstim //",
    "NG0372:864": "de nyid rdo rje sems dpa' ste //",
    "NG0372:865": "nam mkha' la ni nam mkha' bsgom //",
    "NG0372:866": "nam mkha' nyid la nyid spyod de //",
    "NG0372:867": "gzhan du bya ba ci yang med //",
    "NG0372:868": "mkha' las rlung byung na bun tshul //",
    "NG0372:869": "byung yang nam mkha' las byung ste //",
    "NG0372:870": "mthar yang nam mkha' nyid la thim //",
    "NG0372:871": "gnyis dang drug la sogs pa yi //",
    "NG0372:872": "rnam pa tha dad du ma yang *//",
    "NG0372:873": "srog dang rtsol ba nyid du 'du //",
    "NG0372:874": "rlung gi rgyu 'dul rlung gzhi nyid la bstim //",
    "NG0372:875": "langs nas mkha' rlung nyid la brtag / brtags pas dngos po med mthong ba //",
    "NG0372:876": "de nyid yang dag mthong ba yin //",
    "NG0372:877": "de nas ston pa kun mkhyen gyis //",
    "NG0372:878": "rdo rje'i gsung du bka' stsal pa //",
    "NG0372:879": "don gyi rang gi ngo bo nyid //",
    "NG0372:880": "dngos po'i dbang gi chos dbyings te //",
    "NG0372:881": "sems can bsam pa'i dbang gis na //",
    "NG0372:882": "chos kyi dbyings dang zhi gnas dang *//",
    "NG0372:883": "ye shes shes rab rnam bzhir snang *//",
    "NG0372:884": "dngos po'i dbang gis kun tu 'od //",
    "NG0372:885": "bsam pas tha dad du mar snang *//",
    "NG0372:886": "rnam grangs don dam zhes bya ste //",
    "NG0372:887": "rim pa rim pas 'jug pa'o //",
    "NG0372:888": "shin tu rnal 'byor 'di nyid ni //",
    "NG0372:889": "gzhan la brten pa ma yin te //",
    "NG0372:890": "lam gyi nang nas nye lam ste //",
    "NG0372:891": "thabs kyi mchog tu gyur pas na //",
    "NG0372:892": "cig char 'jug pa zhes bya'o //",
    "NG0372:893": "ye nas gnas pa'i de bzhin nyid //",
    "NG0372:894": "ye sangs rgyas pa zhes bya ste //",
    "NG0372:895": "chos rnams ma lus dbyings su rdzogs //",
    "NG0372:896": "thams cad kun 'dus rnam par dag / yod med dbu ma mi dmigs shing *//",
    "NG0372:897": "mi 'gyur mi shigs rdo rje ste //",
    "NG0372:898": "yangs la rgya che kun tu bzang *//",
    "NG0372:899": "'gyur ba ma yin drang por gnas //",
    "NG0372:900": "rnal 'byor lta ba de zhes bya //",
    "NG0372:901": "bar du sgom pa'i thabs gsungs pa //",
    "NG0372:902": "ting nge 'dzin dang spyod pa'o //",
    "NG0372:903": "ting nge 'dzin ces bya ba ni //",
    "NG0372:904": "gsang ba'i don la 'jug pa ste //",
    "NG0372:905": "spyod pa dngos su gsungs pa ni //",
    "NG0372:906": "ma dang bu mo sring mo sogs //",
    "NG0372:907": "rtag tu sems ni sbyar bar bya //",
    "NG0372:908": "glang chen sha dang sha chen dang *//",
    "NG0372:909": "rta sha khyi sha ba glang sha / byang chub sems la sogs pa rnams //",
    "NG0372:910": "bza' zhing spyad par bya ba ste //",
    "NG0372:911": "de la mi bya ci yang med //",
    "NG0372:912": "mi bza' ba yang ci yang med //",
    "NG0372:913": "thams cad lta bas gnyis med cing *//",
    "NG0372:914": "ting nge 'dzin la gnas gyur na //",
    "NG0372:915": "mi spyad pa ni gang yang med //",
    "NG0372:916": "thabs dang brtan par gyur pa dang *//",
    "NG0372:917": "ma mar sems ni bcos dgos so //",
    "NG0372:918": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:919": "zab mo'i thabs",
    "NG0372:921": "[(]12[)]@#// bstan pa'i le'u ste bcu pa'o // // de nas",
    "NG0372:922": "bcom ldan 'das de bzhin gshegs pa thams cad kyi",
    "NG0372:923": "bdag nyid dgyes pa chen po des /",
    "NG0372:924": "ma 'ongs pa yi rnal 'byor pa /",
    "NG0372:925": "shes rab kyi rgyags pa rnams dang */",
    "NG0372:926": "tshul bzhin du dbang bskur ba'i sgrub pa po rnams kyi don du /",
    "NG0372:927": "gsang ba dang gsang chen dang */",
    "NG0372:928": "ye shes snying po gsum rdzogs par bya ste //",
    "NG0372:929": "thabs zab mo 'di gsungs so //",
    "NG0372:930": "rang bzhin gnas pa'i de bzhin nyid //",
    "NG0372:931": "ye nas gnas pa'i chos nyid de //",
    "NG0372:932": "sa la mi bgrod sbyang du med //",
    "NG0372:933": "lhun rdzogs rang byung gcig pur gnas //",
    "NG0372:934": "dpa' bo dngos po thams cad za //",
    "NG0372:935": "stong pa nyid kyi rang bzhin las //",
    "NG0372:936": "ting nge 'dzin du mnyam gzhag pa //",
    "NG0372:937": "lus kyi chos kyi rang bzhin la //",
    "NG0372:938": "klad pa dang ni klad rgyas dang *//",
    "NG0372:939": "skra dang spu dang sen mo dang *//",
    "NG0372:940": "sha dang lpags pa tshil bu dang *//",
    "NG0372:941": "rgyu ma gnye ma la sogs pa //",
    "NG0372:942": "mi dmigs gtsang ba'i rang bzhin can //",
    "NG0372:943": "bltas pas dngos po mthong med ste //",
    "NG0372:944": "sgyu ma mig yor tshul shes shing *//",
    "NG0372:945": "bden pa gnyis su ma mthong ste //",
    "NG0372:946": "de nyid yang dag mthong ba yin //",
    "NG0372:947": "mi rtog shes rab gang skyes pa //",
    "NG0372:948": "gsang ba'i don la zhugs pa yin //",
    "NG0372:949": "ngag gi chos su snang ba kun //",
    "NG0372:950": "ji snyed sgra dang tha snyad dang *//",
    "NG0372:951": "yi ge'i skad dang brda' la sogs //",
    "NG0372:952": "gdags bya dang ni 'dogs byed dang *//",
    "NG0372:953": "gdags pa'i tshig la sogs pa yi //",
    "NG0372:954": "dngos po gang yang ma rnyed de //",
    "NG0372:955": "'ga' yang mthong ba med pa ni //",
    "NG0372:956": "de nyid mthong ba chen po yin //",
    "NG0372:957": "tshig las mi rtog shes rab bskyed //",
    "NG0372:958": "dngos po med par grags pa yin //",
    "NG0372:959": "sems kyi chos su gang gsungs pa //",
    "NG0372:960": "sems dang sems las byung ba yi //",
    "NG0372:961": "dran dang rtog pa la sogs pa'i //",
    "NG0372:962": "brtags pas dngos po med mthong ba //",
    "NG0372:963": "zag pa med pa'i shes rab ste //",
    "NG0372:964": "ye shes myu gu bskyed pa'o //",
    "NG0372:965": "lam lnga rdzogs pa'i rim pa la //",
    "NG0372:966": "stong nyid ye shes chen po ste //",
    "NG0372:967": "pad+ma'i spyan du rnam par grags //",
    "NG0372:968": "shin tu sbyor ba des mthong bas //",
    "NG0372:969": "chos sku bde ba chen po 'thob //",
    "NG0372:970": "de nas bcom ldan 'das de bzhin gshegs pa thams cad kyi bdag pos 'di skad gsungs so //",
    "NG0372:971": "phyogs bcu na bzhugs shing */",
    "NG0372:972": "dus gsum du gshegs pa'i /",
    "NG0372:973": "rgyal ba thugs rje ro gcig pa rnams kyang */",
    "NG0372:974": "zab mo'i thabs 'di lta bar 'tshal lo //",
    "NG0372:975": "'das pa'i sangs rgyas dang */",
    "NG0372:976": "da ltar dang ma 'ongs pa'i sangs rgyas rnams kyang */",
    "NG0372:977": "thabs zab mo 'dis mngon par rdzogs pa 'tshang rgya'o //",
    "NG0372:978": "rigs kyi bu rnams kyis kyang tshul bzhin du yid la bya'o //",
    "NG0372:979": "lta ba ngan pas kyang dman pa'i 'du shes ma",
    "NG0372:980": "skyed cig / shes rab 'chal ba la sogs par",
    "NG0372:981": "gyur ta re / de ci'i phyir zhe na /",
    "NG0372:982": "de bzhin gshegs pa'i dgongs pa ni nam mkha' dang mnyam pa'o //",
    "NG0372:983": "zla med pa'o //",
    "NG0372:984": "gzhan gyis mi dpogs pa'o //",
    "NG0372:985": "mi mnyam pa dang mnyam pa'o //",
    "NG0372:986": "chos nyid dang 'dra @#//",
    "NG0372:987": "ba'o //",
    "NG0372:988": "de bas na nam mkha' ni thams cad kyi rjes su song ba'o //",
    "NG0372:989": "de bzhin du chos rnams kyi chos nyid kyang thams cad kyi rjes su song ba ste /",
    "NG0372:990": "kun la khyab pa'o //",
    "NG0372:991": "sangs rgyas kyi bdag nyid do //",
    "NG0372:992": "de bzhin nyid do mthong ba ni sangs rgyas so //",
    "NG0372:993": "nga 'o //",
    "NG0372:994": "nga dang 'dra ba nyid do //",
    "NG0372:995": "gya nom pa'o //",
    "NG0372:996": "bla na med pa'o //",
    "NG0372:997": "de nas sangs rgyas pa bdag nyid chen po sgrub pa 'di gsungs so //",
    "NG0372:998": "rigs kyi bu'am rigs kyi bu mo gang la la /",
    "NG0372:999": "rdzogs pa chen po slob par 'dod pas /",
    "NG0372:1000": "shin tu rnal 'byor gyi don 'di bsgom par bya'o //",
    "NG0372:1001": "de bas na chos thams cad ni rang gis rang mi shes te /",
    "NG0372:1002": "gzugs kyis gzugs mi shes so //",
    "NG0372:1003": "sgra yis sgra mi shes so //",
    "NG0372:1004": "de bzhin du phung po dang khams dang skye mched",
    "NG0372:1005": "la sogs pa thams cad rang rang gi ngo bo",
    "NG0372:1006": "la blta bar bya'o //",
    "NG0372:1007": "de nyid mthong ba ni ma rig pa'i sgrib pa bral te /",
    "NG0372:1008": "btags pa'i tshig mi skye ba'o //",
    "NG0372:1009": "bden pa mthong ba'o //",
    "NG0372:1010": "byang chub sems dpa'i sa la gnas pa'o //",
    "NG0372:1011": "de nyid ma mthong ba'i tshul gyis mthong ba na /",
    "NG0372:1012": "sangs rgyas kyi sa la gnas pa'o //",
    "NG0372:1013": "bde bar gshegs pa'o //",
    "NG0372:1014": "mi gnas pa'i mya ngan las 'das pa'o //",
    "NG0372:1015": "de nas bcom ldan 'das de bzhin gshegs pa thams",
    "NG0372:1016": "cad kyi rab tu dga' ba'i spyan rgyas par gzigs",
    "NG0372:1017": "mos mnyes par gyur to //",
    "NG0372:1018": "de nas bcom ldan 'das de bzhin gshegs pa thams cad kyi bdag pos /",
    "NG0372:1019": "de bzhin gshegs pa de dag dang */",
    "NG0372:1020": "byang chub sems dpa' rnams la 'di skad ces bka' stsal to //",
    "NG0372:1021": "g.yo dang mi g.yo dngos po kun //",
    "NG0372:1022": "chos kyi dbyings kyi rang bzhin te //",
    "NG0372:1023": "srid dang zhi ba dbyer med phyir //",
    "NG0372:1024": "thams cad nam mkha'i rang bzhin no / dang po gnas khang nyams dga' bar //",
    "NG0372:1025": "yo byad lnga ni rdzogs par ldan //",
    "NG0372:1026": "'du 'dzi thams cad spangs nas su //",
    "NG0372:1027": "lus kyi bca' ba rnam ldan bya //",
    "NG0372:1028": "lus ngag lteng ka bzhin gnas pa //",
    "NG0372:1029": "sems kyang lteng chu bzhin du gnas //",
    "NG0372:1030": "gzugs la sogs pa'i dngos po rnams //",
    "NG0372:1031": "rang bzhin gyis ni stong pa ste //",
    "NG0372:1032": "dngos po'i mtha' ni med ces bya //",
    "NG0372:1033": "gang yang rang bzhin med brtags na //",
    "NG0372:1034": "thams cad chos kyi phyag rgya yis //",
    "NG0372:1035": "lta ba'i rgya ni btab byas la //",
    "NG0372:1036": "de nas gzhi yi snying po bsgom //",
    "NG0372:1037": "spyod pas gang yang thogs med cing *//",
    "NG0372:1038": "ting nge 'dzin tu mnyam gzhag na //",
    "NG0372:1039": "mchog gi dngos grub thob par 'gyur //",
    "NG0372:1040": "sems la dmigs pa bdag med par //",
    "NG0372:1041": "sa le sa le bsam byas la //",
    "NG0372:1042": "rang bzhin gyis ni 'od gsal te //",
    "NG0372:1043": "stong pa nyid kyi bdag nyid ste //",
    "NG0372:1044": "'jig rten pa yi lam du ni //",
    "NG0372:1045": "rjes su dpags pa'i shes pa ste //",
    "NG0372:1046": "shes pa gsum po gyur pa ni //",
    "NG0372:1047": "bsam med dran med sgyu ma'ang med //",
    "NG0372:1048": "ting 'dzin tshul khrims shes rab po //",
    "NG0372:1049": "de nyid mos pas spyod pa'i sa //",
    "NG0372:1050": "sa yi rim pa tha dad ste //",
    "NG0372:1051": "sa rnams yongs su bkod pa yang *//",
    "NG0372:1052": "stong nyid ye shes bskyed pa @#//",
    "NG0372:1053": "ste //",
    "NG0372:1054": "ting nge 'dzin gyi rim pa yin //",
    "NG0372:1055": "ting nge 'dzin gyi khyad par las //",
    "NG0372:1056": "sa nas sa 'phar mngon byang chub //",
    "NG0372:1057": "de dang de yi rim pa yis //",
    "NG0372:1058": "kun tu btags pa'i ma rig dang *//",
    "NG0372:1059": "lhan cig skyes pa'i ma rig pa //",
    "NG0372:1060": "sgrib pa gnyis ni zhes bya ste //",
    "NG0372:1061": "byang nas tshogs gnyis rdzogs pa yi //",
    "NG0372:1062": "sku lnga ye shes rnam ldan pa //",
    "NG0372:1063": "da lta nyid du thob par 'gyur //",
    "NG0372:1064": "yon tan rnam par phye ba yin //",
    "NG0372:1065": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:1066": "zab mo'i man ngag bstan pa'i le'u ste bcu gcig",
    "NG0372:1067": "pa'o // // de nas bcom ldan 'das de bzhin",
    "NG0372:1068": "gshegs pa thams cad kyi bdag po la /",
    "NG0372:1069": "de bzhin gshegs pa thams cad kyis 'di skad ces gsol to //",
    "NG0372:1070": "e ma ho sangs rgyas thams cad kyi //",
    "NG0372:1071": "byang chub sems ni gang yin pa //",
    "NG0372:1072": "don dam ci yang med pa las //",
    "NG0372:1073": "kun rdzob dag tu bshad pa mdzod //",
    "NG0372:1074": "ces brjod pas /",
    "NG0372:1075": "de bzhin nyid kyi don la rol cing dgyes te /",
    "NG0372:1076": "de bzhin gshegs pa thams cad kyi bdag pos /",
    "NG0372:1077": "de bzhin gshegs pa rnams la 'di skad ces bka' stsal to /",
    "NG0372:1078": "kha cig kun gyi rang bzhin zhi ba la //",
    "NG0372:1079": "phyogs su bltas pas grub med de //",
    "NG0372:1080": "rang bzhin gyis ni rtogs pa dang *//",
    "NG0372:1081": "gnyen po 'am yang na gtan tshigs kyis //",
    "NG0372:1082": "shin tu zhib par brtag bya'o //",
    "NG0372:1083": "de nas de bzhin gshegs pa'i bdag pos /",
    "NG0372:1084": "gtan tshigs kyi sgo nas bsgrub pa'i dbu ma'i brtags pa 'di gsungs so /",
    "NG0372:1085": "kha cig g.yo dang mi g.yo kun //",
    "NG0372:1086": "dam pa nyid du rang bzhin med //",
    "NG0372:1087": "rang bzhin med las cir yang snang *//",
    "NG0372:1088": "bdag dang gzhan dang gnyi ga dang *//",
    "NG0372:1089": "rgyu med pa las rkyen bral phyir //",
    "NG0372:1090": "nam mkha'i me tog ji bzhin du //",
    "NG0372:1091": "nam yang skye bar mi 'gyur ro //",
    "NG0372:1092": "gang zhig rdzogs chen 'dod pa yis //",
    "NG0372:1093": "ting nge 'dzin du mnyam gzhag na //",
    "NG0372:1094": "spyod pa ma rabs ldan pa la //",
    "NG0372:1095": "gsang ba'i don nyid bsgom par bya //",
    "NG0372:1096": "langs nas phyi rol yul rnams la //",
    "NG0372:1097": "'khor lo nyid du shes par bya //",
    "NG0372:1098": "don dam kun rdzob sems bskyed nas //",
    "NG0372:1099": "mtshan med mtshan ma rnams bsgoms pas //",
    "NG0372:1100": "chos kyi sku dang gzugs sku 'grub //",
    "NG0372:1101": "zhing dang thugs rjes 'brel ba'o //",
    "NG0372:1102": "yang na gcig dang du ma yi //",
    "NG0372:1103": "rang bzhin med de gzugs brnyan bzhin //",
    "NG0372:1104": "dngos po gang dang gang la yang *//",
    "NG0372:1105": "mtshan ma yod pa ma yin no //",
    "NG0372:1106": "rang bzhin rang bzhin med mthong ba /",
    "NG0372:1107": "ngo bo nyid du gnas pa yin //",
    "NG0372:1108": "mu bzhi skye ba rnam bral phyir //",
    "NG0372:1109": "rang bzhin med de skye med blta //",
    "NG0372:1110": "drang por 'dug la yang dag ltos //",
    "NG0372:1111": "yang dag mthong na rnam par grol //",
    "NG0372:1112": "rten cing 'brel bar gang byung ba //",
    "NG0372:1113": "rang bzhin med pas gzugs brnyan 'dra //",
    "NG0372:1114": "sngon dang phyi ma'i mtha' spangs te //",
    "NG0372:1115": "'gro ba sgyu ma bzhin du snang *//",
    "NG0372:1116": "ngo bo nyid kyis ma skyes pas //",
    "NG0372:1117": "skye dang 'gag par mi 'gyur te //",
    "NG0372:1118": "mthong bas chos nyid de bzhin gshegs //",
    "NG0372:1119": "rten @#//",
    "NG0372:1120": "cing 'brel 'byung zab mo'i don //",
    "NG0372:1121": "dam pa'i don du bsgom par bya //",
    "NG0372:1122": "srid gsum rang bzhin med mthong na /",
    "NG0372:1123": "khams gsum 'gro rnams sngon du 'gyur //",
    "NG0372:1124": "gsang ba zab mo'i don nyid la //",
    "NG0372:1125": "'dzin pa med pa med pa yis //",
    "NG0372:1126": "yod pa med par shes 'dug na //",
    "NG0372:1127": "da lta nyid du+u sa gsum rdzogs //",
    "NG0372:1128": "bya med bya dang rnam par bral /",
    "NG0372:1129": "khams gsum las 'das rin po che //",
    "NG0372:1130": "yon tan thams cad 'byung ba'i gnas //",
    "NG0372:1131": "zad mi shes pa'i gter du 'gyur //",
    "NG0372:1132": "mi rtog gsang bar kun 'dus phyir //",
    "NG0372:1133": "rtog pa thams cad dag pa yin //",
    "NG0372:1134": "gzung dang 'dzin pa las byung ste //",
    "NG0372:1135": "phra rgyas thams cad gang yin pa //",
    "NG0372:1136": "lhun gyis gnas pas bkag pa yin //",
    "NG0372:1137": "'di ni a dang mdzes pa'i ta //",
    "NG0372:1138": "ta las yan lag spros pa bzhin //",
    "NG0372:1139": "'jig rten yongs kyi spyod yul las //",
    "NG0372:1140": "sangs rgyas gsung gi zab mo 'byung *//",
    "NG0372:1141": "srog dang rtsol ba las byung ba'i //",
    "NG0372:1142": "spro dang bsdu ba de bzhin te //",
    "NG0372:1143": "dbugs ni phra mo nyid du bya //",
    "NG0372:1144": "de nas ma skyes ting 'dzin bsgom //",
    "NG0372:1145": "kun gyis bgrod pa'i lam rgan phyin //",
    "NG0372:1146": "cig char 'jug pa'i don nyid las //",
    "NG0372:1147": "gzhan du 'jug par mi bya'o //",
    "NG0372:1148": "de nas byang chub sems dpa' la sogs pa theg",
    "NG0372:1149": "pa gzhan rnams ngo mtshar du gyur rmad du gyur",
    "NG0372:1150": "/ 'dus pa rab tu 'dus so //",
    "NG0372:1151": "de nas bcom ldan 'das de bzhin gshegs pa thams cad kyi bdag pos /",
    "NG0372:1152": "byang chub sems dpa' la sogs pa de dag thams cad la 'di skad ces bka' stsal to //",
    "NG0372:1153": "shin tu rnal 'byor gyi don 'di ni nam mkha' dang mnyam pa ste /",
    "NG0372:1154": "sangs rgyas kyi spyod yul /",
    "NG0372:1155": "nyan thos la sogs pa dang thun mong ma lags pa /",
    "NG0372:1156": "mchog tu gsang ba nyid las /",
    "NG0372:1157": "khyed rnams kyang ma skrag dngangs par ma byed cig / spyod yul 'di las 'da' bar dka'o //",
    "NG0372:1158": "de bzhin nyid dang kun la gnas su zin kyang */",
    "NG0372:1159": "shes rab dang snying rjer mi ldan zhing */",
    "NG0372:1160": "skal ba med pa rnams 'jug par ma byed cig / de ni nyams par gyur te /",
    "NG0372:1161": "zab mo'i don mi rtogs gnas med pa yin te /",
    "NG0372:1162": "dper na de phi pu tra bzhin no //",
    "NG0372:1163": "de bas na rigs gang yin pa mtshan ma las yongs su gzung ba zhes brjod pas /",
    "NG0372:1164": "thams cad rang rang gi gnas ga la bar 'khod par gyur to //",
    "NG0372:1165": "de nas bcom ldan 'das de bzhin gshegs pa thams cad kyi bdag pos /",
    "NG0372:1166": "shin tu rnal 'byor gyi don du /",
    "NG0372:1167": "rtsol pa dang bral ba'i thabs 'di gsungs so //",
    "NG0372:1168": "thams cad lta bas bkag nas su /",
    "NG0372:1169": "snying rje'i mthu las byung ba yi //",
    "NG0372:1170": "byang chub sems ldan gsang sngags pas //",
    "NG0372:1171": "snang ba dgag pa ma yin te //",
    "NG0372:1172": "dbang po yul la yin par bzhag / bltas pas ma mthong ci yang med //",
    "NG0372:1173": "dngos kun sgyu ma 'drar shes na //",
    "NG0372:1174": "ma mthong mthong ba'i rnam pa can //",
    "NG0372:1175": "bya bral lhun grub ji bzhin gnas //",
    "NG0372:1176": "rang byung kun ngam lhun gyis grub //",
    "NG0372:1177": "ji bzhin pa zhes mi rtog kyang *//",
    "NG0372:1178": "rnam par snang @#//",
    "NG0372:1179": "mdzad kun tu bzang *//",
    "NG0372:1180": "rnam par mi rtog kun 'dus phyir //",
    "NG0372:1181": "tshor ba bsgom na ci zhig bya //",
    "NG0372:1182": "zin pas rtsol ba'i nad spangs te //",
    "NG0372:1183": "lhun gyis gnas pas bzhag pa yin //",
    "NG0372:1184": "bsgoms pas rtsol ba'i nad yin te //",
    "NG0372:1185": "rtsol sems bde bar rang las 'byung *//",
    "NG0372:1186": "snang ba med pa'i chos nyid ni //",
    "NG0372:1187": "btsal ba med pa'i btsal bas 'grub //",
    "NG0372:1188": "phyi nang g.yo dang mi g.yo kun //",
    "NG0372:1189": "byang chub snying po nyid yin pas //",
    "NG0372:1190": "rtsol ba'i bsam pas dbyings mi bskyod //",
    "NG0372:1191": "ma btsal bzhag na bsgom pa yin //",
    "NG0372:1192": "de dang de ru rnam btsal na //",
    "NG0372:1193": "de las de bzhin de mi 'byung *//",
    "NG0372:1194": "de ni snying po de bas na //",
    "NG0372:1195": "de bas de 'byung ngo mtshar che //",
    "NG0372:1196": "phung po lnga nyid sangs rgyas gtso //",
    "NG0372:1197": "'byung ba lnga nyid rigs kyi yum //",
    "NG0372:1198": "dbang po yul dus rig pa rnams //",
    "NG0372:1199": "byang chub sems dang khro bo'i tshogs //",
    "NG0372:1200": "nyon mongs lnga po byang chub lam //",
    "NG0372:1201": "thams cad kun tu bzang po'i zhing *//",
    "NG0372:1202": "sangs rgyas nyid las gzhan ma yin //",
    "NG0372:1203": "dam pa nyid du btsal med ste //",
    "NG0372:1204": "kun rdzob tu yang btsal ma yin //",
    "NG0372:1205": "dam pa'i don la gang 'jug pas //",
    "NG0372:1206": "gsang ba a yi don nyid la //",
    "NG0372:1207": "gsang ba om nyid dmigs pa na //",
    "NG0372:1208": "gdams ngag nges pa zab mo yis //",
    "NG0372:1209": "btsal ba med pa'i btsal ba dang *//",
    "NG0372:1210": "mi bsgom pa yi bsgom pa dang *//",
    "NG0372:1211": "mi gnas pa yi tshul du gnas //",
    "NG0372:1212": "mnyam gzhag med pa'i tshul gyis ni //",
    "NG0372:1213": "rtag pa nyid du rnam par gzhag / dge dang mi dge gnyis med de //",
    "NG0372:1214": "byang chub nam mkha'i mtshan nyid do //",
    "NG0372:1215": "byang chub btsal pas rnyed min te //",
    "NG0372:1216": "byang chub 'dod la byang chub med //",
    "NG0372:1217": "yang dag don gyi snying po 'di //",
    "NG0372:1218": "bsgoms pas rnyed par mi 'gyur te //",
    "NG0372:1219": "ma bsgoms pas kyang rnyed mi 'gyur //",
    "NG0372:1220": "btsal ba med pa'i bsgom pa yis //",
    "NG0372:1221": "nyal ba'i 'khor lo nyid du bya //",
    "NG0372:1222": "chos rnams ma lus sems kyi ngang *//",
    "NG0372:1223": "sems de rang bzhin bzhag nas bsgom //",
    "NG0372:1224": "dngos med byang chub sems kyi ngang *//",
    "NG0372:1225": "'dus ma byas pas bde ba'i klong *//",
    "NG0372:1226": "sems nyid bsam med brjod las 'das //",
    "NG0372:1227": "ye sangs rgyas pas bsgom du med //",
    "NG0372:1228": "drang srong mkhas pa'i rig pa yis //",
    "NG0372:1229": "de la ma btsal phab na bsgom //",
    "NG0372:1230": "rig pa dbyings la yan pa ni //",
    "NG0372:1231": "btsal ba'i nad bral bsgom pa yin //",
    "NG0372:1232": "de bas gsang ba dri ma med //",
    "NG0372:1233": "yang dag 'od gsal bsgom par bya //",
    "NG0372:1234": "'od gsal zung 'jug gnas gyur na //",
    "NG0372:1235": "mtshan ma sna tshogs bag la sad //",
    "NG0372:1236": "a li ka li'i phyag rgya yis //",
    "NG0372:1237": "kun tu bzang po'i rol pa 'grub //",
    "NG0372:1238": "dngos med dngos la mi gnas shing *//",
    "NG0372:1239": "dbu ma mi dmigs ming yang med //",
    "NG0372:1240": "sems kyi rgyu ba med pas na //",
    "NG0372:1241": "thams cad thams cad stong pa'o //",
    "NG0372:1242": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:1243": "zab mo'i man ngag rtsol ba dang bral bas /",
    "NG0372:1244": "bsgom pa'i le'u ste bcu gnyis pa'o //    // de nas bcom ldan 'das de bzhin gshegs @#//",
    "NG0372:1245": "pa thams cad kyi bdag pos /",
    "NG0372:1246": "bden pa gnyis so sor bstan pa'i ched du /",
    "NG0372:1247": "de bzhin gshegs pa thams cad la bos nas 'di skad ces bka' stsal to //",
    "NG0372:1248": "don dam pa yi ngo bo nyid //",
    "NG0372:1249": "tha dad du ma ma yin te //",
    "NG0372:1250": "sems can bsam pa'i dbang gis na //",
    "NG0372:1251": "thabs kyi rim pa du mar 'gyur //",
    "NG0372:1252": "log par rtog pa'i bdag nyid can //",
    "NG0372:1253": "byed pa po la sogs pa yi //",
    "NG0372:1254": "rgyur 'dod mtha' ru 'dzin pa dang *//",
    "NG0372:1255": "lta ba drug cu rtsa gnyis ldan //",
    "NG0372:1256": "kun rdzob yin te don dam min //",
    "NG0372:1257": "tshig tu spros bral zhes bya'o //",
    "NG0372:1258": "phyi rol don du lta ba gnyis //",
    "NG0372:1259": "bdag tu 'dzin pa la sogs pa //",
    "NG0372:1260": "kun rdzob yin te don dam min //",
    "NG0372:1261": "phung po khams dang skye mched dang *//",
    "NG0372:1262": "rten cing 'brel ba la sogs pa //",
    "NG0372:1263": "yang dag rdzas su 'dod pa ste //",
    "NG0372:1264": "rdul las grub pa'i bdag nyid do //",
    "NG0372:1265": "de las de byung chos bdag nyid //",
    "NG0372:1266": "don dam pa yi rang bzhin no //",
    "NG0372:1267": "gzung dang 'dzin pa rnam spangs nas //",
    "NG0372:1268": "shes bya nang gir 'dod pa dag / rdul nyid phyogs chas mi 'grub cing *//",
    "NG0372:1269": "gcig min du ma ma yin no //",
    "NG0372:1270": "kun tu brtags pa'i bdag nyid ni //",
    "NG0372:1271": "yang dag min te kun rdzob yin //",
    "NG0372:1272": "gzhan gyi dbang gi ngo bo nyid //",
    "NG0372:1273": "yongs su grub pa zhes bya ba *//",
    "NG0372:1274": "don dam bden pa zhes bya ba'o //",
    "NG0372:1275": "stong pa chen po'i rang bzhin ni //",
    "NG0372:1276": "chos bdag med pa mnyam nyid pas //",
    "NG0372:1277": "rang sems gzod nas ma skyes pa //",
    "NG0372:1278": "rang bzhin can ni kun rdzob ste //",
    "NG0372:1279": "don dam stong pa nyid yin pas //",
    "NG0372:1280": "rang bzhin rang bzhin med pa'o //",
    "NG0372:1281": "bya ba dad ni gnyi ga rgyud //",
    "NG0372:1282": "phyi rol spyod pa'i bya ba dag khrus dang gtsang sbra la sogs pa //",
    "NG0372:1283": "kun rdzob yin te don dam min //",
    "NG0372:1284": "mtshan ma dag la rten bcas nas //",
    "NG0372:1285": "mtshan ma med pa sgrub pa dang *//",
    "NG0372:1286": "nang nyid dag par sbyor ba ni //",
    "NG0372:1287": "yang dag bden pa zhes bya'o //",
    "NG0372:1288": "rnal 'byor rgyud ni thams cad kun //",
    "NG0372:1289": "rang la rang bzhin med pa ste //",
    "NG0372:1290": "'khor lo bdag nyid thams cad du //",
    "NG0372:1291": "kun rdzob yin te 'gog pa yin //",
    "NG0372:1292": "don dam bden pa zhes bya ba //",
    "NG0372:1293": "gsang ba yin te rang bzhin med //",
    "NG0372:1294": "gsang ba'i thig le kun gyi dbyings //",
    "NG0372:1295": "de ni sangs rgyas kun gyi dngos //",
    "NG0372:1296": "'di ni sangs rgyas thams cad kyi //",
    "NG0372:1297": "gsang ba dam pa dri ma med //",
    "NG0372:1298": "yon tan thams cad 'byung ba'i gnas //",
    "NG0372:1299": "thams cad rang bzhin med pa'o //",
    "NG0372:1300": "shin tu rnal 'byor chen po ni //",
    "NG0372:1301": "ting nge 'dzin dang spyod pa dang *//",
    "NG0372:1302": "thabs kyi rim pa kun rdzob te //",
    "NG0372:1303": "theg pa theg pa zhes bya'o //",
    "NG0372:1304": "don dam stong pa nyid yin pas //",
    "NG0372:1305": "rang bzhin rang bzhin med pa'o //",
    "NG0372:1306": "lha dang ting 'dzin spyod pa 'grel //",
    "NG0372:1307": "lam kyi nang na nye lam ste //",
    "NG0372:1308": "thabs kyi mchog tu gyur pas na //",
    "NG0372:1309": "rdzogs pa chen po zhes bya'o //",
    "NG0372:1310": "phyi rol yul las log nas ni //",
    "NG0372:1311": "ji bzhin pa yi ngang la 'jug / 'du shes med pa'i shes pa can //",
    "NG0372:1312": "nang du 'du ba'i rtog med sgom //",
    "NG0372:1313": "rtsol ba med pa'i sems dpa' @#//",
    "NG0372:1314": "yis //",
    "NG0372:1315": "btsal ba med pa'i rdo rje bsgom //",
    "NG0372:1316": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:1317": "bden pa gnyis so sor bstan pa'i le'u ste bcu",
    "NG0372:1318": "gsum pa'o // // de nas bcom ldan 'das de",
    "NG0372:1319": "bzhin gshegs pa thams cad kyi bdag pos /",
    "NG0372:1320": "shin tu rnal 'byor gyi don gsang ba bsdus pa 'di gsungs so //",
    "NG0372:1321": "dngos po'i rang bzhin thams cad ni //",
    "NG0372:1322": "chos kyi dbyings kyi thig le ste //",
    "NG0372:1323": "de nyid bsgrub pa'i thabs su ni //",
    "NG0372:1324": "me shel gzugs brnyan la sogs brtag / brtags pas dngos po med mthong ste //",
    "NG0372:1325": "yang dag mthong nas rnam par grol //",
    "NG0372:1326": "gzugs dang sgra la sogs pa rnams //",
    "NG0372:1327": "yang dag ma yin kun rtog yin //",
    "NG0372:1328": "shel rab thabs las thams cad 'byung *//",
    "NG0372:1329": "gang zhig dngos med shes rab ste //",
    "NG0372:1330": "rang gi mtshan nyid thabs yin no //",
    "NG0372:1331": "thabs dang shes rab snyoms 'jug pa //",
    "NG0372:1332": "bde ba'i bsam gtan chen po yin //",
    "NG0372:1333": "sgyu ma'i ro la ma chags na //",
    "NG0372:1334": "de ni chags pa chen po yin //",
    "NG0372:1335": "srog dang ma byin len pa dang *//",
    "NG0372:1336": "rdzun dang rtsub pa'i ngag la sogs //",
    "NG0372:1337": "thams cad ma lus spyad pa ste //",
    "NG0372:1338": "spyad na ye shes thob par 'gyur //",
    "NG0372:1339": "sku gsung thugs su gang bsgrubs pas //",
    "NG0372:1340": "phra mo'i thig le rdzogs par bsgom //",
    "NG0372:1341": "de nas grub pa mthong ma thag / ma skyes pa yi ting 'dzin bsgom //",
    "NG0372:1342": "de yang rang bzhin mtshan ma med //",
    "NG0372:1343": "gnyis med gnyis su med min zhi //",
    "NG0372:1344": "mi 'gyur ba dang dri ma med //",
    "NG0372:1345": "nam mkha' lta bur bdag med pa'o //",
    "NG0372:1346": "de nas bcom ldan 'das de bzhin gshegs pa kun",
    "NG0372:1347": "tu bzang po thod rgal gyi ting nge 'dzin la",
    "NG0372:1348": "zhugs te ched du brjod pa 'di ched du brjod",
    "NG0372:1349": "do //",
    "NG0372:1350": "rigs kyi bu gang la las shin tu rnal 'byor",
    "NG0372:1351": "gyi don 'di thos pa med pa'i tshul du thos",
    "NG0372:1352": "pa dang */ mthong ba med pa'i tshul gyis mthong",
    "NG0372:1353": "ba la sogs pa'i rtogs shig / 'di ni de",
    "NG0372:1354": "bzhin gshegs pa thams cad kyi gsang ba'i don zab",
    "NG0372:1355": "mo yi ge med pa'i rgyud ces bya'o //",
    "NG0372:1356": "'di yi don ni bla ma'i zhal las shes par bya'o //",
    "NG0372:1357": "dngos grub kyang bla ma la gnas so //",
    "NG0372:1358": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:1359": "shin tu rnal 'byor gyi don bsdus pa'i le'u ste",
    "NG0372:1360": "bcu bzhi pa'o // // de nas de bzhin gshegs",
    "NG0372:1361": "pa thams cad kyi bdag po chen po la 'khor",
    "NG0372:1362": "rnams kyis mgrin gcig tu bstod pa /",
    "NG0372:1363": "thams cad sku yi bdag po mchog / mtshan dang dpe byad rdzogs par ldan //",
    "NG0372:1364": "shin tu rnal 'byor don 'chang ba //",
    "NG0372:1365": "thams cad sku khyod phyag 'tshal lo //",
    "NG0372:1366": "thams cad gsung gi bdag po mchog / yi ge med pa'i gsung mchog ste //",
    "NG0372:1367": "gsang ba zab mo'i don 'chang ba //",
    "NG0372:1368": "thams cad gsung khyod phyag 'tshal lo //",
    "NG0372:1369": "thams cad thugs kyi bdag po mchog / ye shes lnga yi bdag nyid can //",
    "NG0372:1370": "rdzogs pa chen po'i don 'chang @#//",
    "NG0372:1371": "ba //",
    "NG0372:1372": "thams cad thugs khyod phyag 'tshal lo //",
    "NG0372:1373": "zhes brjod pas /",
    "NG0372:1374": "de bzhin gshegs pa nyid mnyes par gyur te /",
    "NG0372:1375": "gsang ba'i bdag po phyag na rdo rje la bos nas /",
    "NG0372:1376": "khyod kyis shin tu rnal 'byor gyi don 'di /",
    "NG0372:1377": "byang chub sems dpa'i rigs can gyi 'gro ba rnams",
    "NG0372:1378": "la chos kyi 'khor lo skor cig ces gsungs pas",
    "NG0372:1379": "/ phyag na rdo rje bcom ldan 'das kyis gsungs pa bzhin du bgyi'o //",
    "NG0372:1380": "zhes brjod do //",
    "NG0372:1381": "de nas chos kyi rgyal tshab chen por dbang bskur ro //",
    "NG0372:1382": "de nas bcom ldan 'das de bzhin gshegs pa thams",
    "NG0372:1383": "cad kyi bdag po 'khor dang bcas pa thams cad",
    "NG0372:1384": "shin tu rnal 'byor gyi don la zhugs te mi",
    "NG0372:1385": "snang bar gyur to //",
    "NG0372:1386": "de bzhin gshegs pa thams cad kyi rang bzhin nam mkha' che rgyas pa'i rgyud las /",
    "NG0372:1387": "bdag po mnyes pa dang yongs su gzung ba'i le'u",
    "NG0372:1388": "ste bco lnga pa'o // // de nas de bzhin",
    "NG0372:1389": "gshegs pa thams cad kyi rang bzhin nam mkha' che",
    "NG0372:1390": "rgyas pa zhes bya ba ste /",
    "NG0372:1391": "man ngag gi snying po zhes bya ba rnal 'byor ma'i rgyud las /",
    "NG0372:1392": "rdzogs pa'i yang rdzogs pa /",
    "NG0372:1393": "zab mo'i yang zab mo /",
    "NG0372:1394": "shin tu rnal 'byor gyi don mthar thug pa rdzogs",
    "NG0372:1395": "so // // rgya gar gyi mkhan po dz+nya na",
    "NG0372:1396": "gar b+ha dang */ bod kyi dge slong bai ro tsa nas bsgyur cing gtan la phab pa /"
}