{
    "T05TD4013E:201a-0": "@201a # // rgya gar skad du /",
    "T05TD4013E:201a-1": "a'arya bha dra ts'arya pra ni dh'a na r'a dza t'ik'a / bod skad du /",
    "T05TD4013E:201a-2": "'phags pa bzang po spyod pa'i smon lam gyi rgyal po'i rgya cher 'grel pa /",
    "T05TD4013E:201a-3": "'phags pa 'jam dpal gzhon nur gyur pa la phyag 'tshal lo //",
    "T05TD4013E:201a-4": "don kun mkhyen pa dpag med cing //",
    "T05TD4013E:201a-5": "gsung ni mkha' ltar dpag tu med //",
    "T05TD4013E:201a-6": "phyogs dang dus sku dpag med pa //",
    "T05TD4013E:201a-7": "'jam dpal khyod la phyag 'tshal lo //",
    "T05TD4013E:201a-8": "'phags pa byang chub sems dpa' chen po kun du bzang po'i smon lam 'di la ni byang chub sems dpa'i smon lam mos pas spyod pa dang /",
    "T05TD4013E:201a-9": "lhag pa'i bsam pa dag pa'i sa'i gnas skabs gnyis kyis rab tu phye ba thabs dang bcas pa /",
    "T05TD4013E:201a-10": "phan yon dang bcas pa /",
    "T05TD4013E:201a-11": "'bras bu dang bcas pa'i bsgom pa'i tshul dang /",
    "T05TD4013E:201a-12": "'don pa tsam gyi phan yon bstan to //",
    "T05TD4013E:201a-13": "de la thabs ni /",
    "T05TD4013E:201a-14": "ji snyed su dag phyogs bcu'i 'jig rten na //",
    "T05TD4013E:201a-15": "zhes bya ba nas bzung ste /",
    "T05TD4013E:201a-16": "dge ba'i tshogs byang chub tu yongs su bsngo ba tshigs su bcad pa bcu gnyis kyis bstan to //",
    "T05TD4013E:201a-17": "de'i 'og tu rgyal ba kun gyi rjes su slob gyur te //",
    "T05TD4013E:201b-0": "zhes bya ba la sogs pa'i tshigs su @201b bcad pas ni smon lam gyi don thams cad bstan to //",
    "T05TD4013E:201b-1": "de'i 'og tu /",
    "T05TD4013E:201b-2": "'das pa'i sangs rgyas rnams dang phyogs bcu yi //",
    "T05TD4013E:201b-3": "zhes bya ba la sogs pa tshigs su bcad pa gsum gyis ni byang chub tu sems bskyed pa bstan to //",
    "T05TD4013E:201b-4": "de'i 'og tu /",
    "T05TD4013E:201b-5": "byang chub spyod pa dag ni bdag spyod cing //",
    "T05TD4013E:201b-6": "zhes bya ba la sogs pa tshigs su bcad pa gsum gyis ni byang chub kyi sems mi brjed par bstan to //",
    "T05TD4013E:201b-7": "de'i 'og tu las dang nyon mongs bdud kyi las rnams las //",
    "T05TD4013E:201b-8": "zhes bya ba la sogs pa tshigs su bcad pa gcig gis ni mi gos par sbyor bar bstan to //",
    "T05TD4013E:201b-9": "de'i 'og tu /",
    "T05TD4013E:201b-10": "zhing gi khyon dang phyogs rnams ji tsam par //",
    "T05TD4013E:201b-11": "ngan song sdug bsngal rab tu zhi bar byed //",
    "T05TD4013E:201b-12": "ces bya ba la sogs pa tshigs su bcad pa gcig gis ni sems can la phan gdags par bstan to //",
    "T05TD4013E:201b-13": "de'i 'og tu /",
    "T05TD4013E:201b-14": "byang chub spyod pa yongs su rdzogs byed cing //",
    "T05TD4013E:201b-15": "zhes bya ba la sogs pa tshigs su bcad pa gcig gis ni go cha bstan to //",
    "T05TD4013E:201b-16": "de'i 'og tu /",
    "T05TD4013E:201b-17": "bdag gi spyod dang mtshungs par gang spyod pa //",
    "T05TD4013E:201b-18": "zhes bya ba la sogs pa tshigs su bcad pa gcig gis ni byang chub sems dpa' skal ba 'dra bar spyod pa dang phrad par bstan to //",
    "T05TD4013E:201b-19": "de'i 'og tu bdag la phan par 'dod pa'i grogs po dag //",
    "T05TD4013E:201b-20": "ces bya ba la sogs pa tshigs su bcad pa gcig gis ni dge ba'i bshes gnyen mnyes par bya ba bstan to //",
    "T05TD4013E:201b-21": "de'i 'og tu /",
    "T05TD4013E:201b-22": "sangs rgyas sras kyis bskor ba'i mgon po rnams //",
    "T05TD4013E:201b-23": "zhes bya ba la sogs pa tshigs su bcad pa gcig gis ni sangs rgyas la blta ba bstan to //",
    "T05TD4013E:201b-24": "de'i 'og tu /",
    "T05TD4013E:201b-25": "rgyal ba rnams kyi dam pa'i chos 'dzin cing //",
    "T05TD4013E:201b-26": "zhes bya ba la sogs pa tshigs su bcad pa gcig gis ni dam pa'i chos yongs su gzung ba bstan to //",
    "T05TD4013E:201b-27": "de'i 'og tu /",
    "T05TD4013E:201b-28": "srid pa thams cad du yang 'khor ba na //",
    "T05TD4013E:201b-29": "zhes bya ba la sogs pa'i tshigs su bcad pa gcig po 'dis ni mdzad zad mi shes pa thob pa bstan to //",
    "T05TD4013E:201b-30": "de ltar tshigs su bcad pa bco lngas ni mos pas spyod pa'i bstan to //",
    "T05TD4013E:201b-31": "de'i 'og tu /",
    "T05TD4013E:201b-32": "rdul gcig steng na rdul snyed zhing rnams te //",
    "T05TD4013E:201b-33": "zhes bya ba nas bzung ste /",
    "T05TD4013E:202a-0": "nam mkha'i @202a * //",
    "T05TD4013E:202a-1": "mthar thug gyur pa ji tsam par //",
    "T05TD4013E:202a-2": "zhes bya ba'i bar 'dis ni lhag pa'i bsam pa dag pa'i sa yongs su bstan to //",
    "T05TD4013E:202a-3": "de la dang po /",
    "T05TD4013E:202a-4": "rdul gcig steng na rdul snyed zhing rnams te //",
    "T05TD4013E:202a-5": "zhes bya ba la sogs pa tshigs su bcad pa gnyis kyis ni sangs rgyas kyi zhing blta ba la 'jug pa bstan te /",
    "T05TD4013E:202a-6": "'dis ni sa rab tu dga' ba yang bstan to //",
    "T05TD4013E:202a-7": "de'i 'og tu /",
    "T05TD4013E:202a-8": "gsung gcig yan lag rgya mtsho'i skad rnams kyis //",
    "T05TD4013E:202a-9": "zhes bya ba la sogs pa tshigs su bcad pa gcig gis ni sangs rgyas kyi gsung la 'jug pa bstan te /",
    "T05TD4013E:202a-10": "'di sa ni sa dri ma med pa yang bstan to //",
    "T05TD4013E:202a-11": "de'i 'og tu /",
    "T05TD4013E:202a-12": "dus gsum gshegs pa rgyal pa thams cad kyis //",
    "T05TD4013E:202a-13": "zhes bya ba la sogs pa tshigs su bcad pa gcig gis ni chos kyi 'khor lo bskor ba la 'jug pa bstan te /",
    "T05TD4013E:202a-14": "'dis ni sa 'od byed pa yang yongs su bstan to //",
    "T05TD4013E:202a-15": "de'i 'og tu /",
    "T05TD4013E:202a-16": "ma 'ongs bskal pa thams cad 'jug par yang //",
    "T05TD4013E:202a-17": "zhes bya ba la sogs pa tshigs su bcad pa phyed kyis ni bskal pa la 'jug pa bstan la /",
    "T05TD4013E:202a-18": "de'i 'og tu /",
    "T05TD4013E:202a-19": "gang yang bskal pa dus gsum tshad de dag / ces bya ba la sogs pa phyed gzhan gyis ni bskal pa thams cad la 'jug pa bstan te /",
    "T05TD4013E:202a-20": "'dis ni sa 'od 'phro can yang bstan to //",
    "T05TD4013E:202a-21": "de'i 'og tu /",
    "T05TD4013E:202a-22": "dus gsum gshegs pa mi yi seng ge gang //",
    "T05TD4013E:202a-23": "zhes bya ba la sogs pa tshigs su bcad pa gcig gis ni sangs rgyas blta ba dang /",
    "T05TD4013E:202a-24": "de'i spyod yul la 'jug pa bstan te /",
    "T05TD4013E:202a-25": "'dis ni shin tu sbyang dka' ba yang bstan to //",
    "T05TD4013E:202a-26": "de'i 'og tu /",
    "T05TD4013E:202a-27": "gang yang dus gsum dag gi zhing bkod pa /",
    "T05TD4013E:202a-28": "zhes bya ba la sogs pa tshigs su bcad pa gcig gis ni sangs rgyas kyi zhing bkod pa bsgrub pa la 'jug pa bstan te /",
    "T05TD4013E:202a-29": "'dis ni sa mngon du gyur pa yang bstan to //",
    "T05TD4013E:202a-30": "de'i 'og tu /",
    "T05TD4013E:202a-31": "gang yang ma byon 'jig rten sgron ma rnams //",
    "T05TD4013E:202a-32": "zhes bya ba la sogs pa tshigs su bcad pa gcig gis ni de bzhin gshegs pa'i drung du 'gro bar 'jug pa bstan te /",
    "T05TD4013E:202a-33": "'dis ni sa ring du song ba yang bstan to //",
    "T05TD4013E:202a-34": "'di ni 'jug pa rnam pa brgyad de /",
    "T05TD4013E:202a-35": "'dis rnam par mi rtog pa dang /",
    "T05TD4013E:202b-0": "mngon par 'du byed pa med pa'i lam yongs su dag pa yang bstan @202b to ;",
    "T05TD4013E:202b-1": "/ de'i 'og tu /",
    "T05TD4013E:202b-2": "kun du myur ba'i rdzu 'phrul stobs rnams dang //",
    "T05TD4013E:202b-3": "zhes bya ba la sogs pa tshigs su bcad pa gnyis kyis ni stobs bcu bstan to //",
    "T05TD4013E:202b-4": "rab kyi mthar phyin par 'gro bas stobs te //",
    "T05TD4013E:202b-5": "'dis ni sa mi g-yo ba bstan to //",
    "T05TD4013E:202b-6": "de'i 'og tu /",
    "T05TD4013E:202b-7": "las kyi stobs rnams yongs su dag byed cing //",
    "T05TD4013E:202b-8": "zhes bya ba la sogs pa tshigs su bcad pa gcig gis ni mi mthun pa'i phyogs nyams par bstan te /",
    "T05TD4013E:202b-9": "'dis ni sa legs pa'i blo gros bstan to //",
    "T05TD4013E:202b-10": "de'i 'og tu /",
    "T05TD4013E:202b-11": "zhing rnams rgya mtsho rnam par dag byed cing //",
    "T05TD4013E:202b-12": "zhes bya ba la sogs pa tshigs su bcad pa gnyis kyis ni yon tan yongs su sbyang ba rnam pa brgyad bstan to //",
    "T05TD4013E:202b-13": "de'i 'og tu /",
    "T05TD4013E:202b-14": "gang yang dus gsum gshegs pa rgyal ba yis /",
    "T05TD4013E:202b-15": "zhes bya ba la sogs pa tshigs su bcad pa gcig gis ni yon tan thams cad yongs su rdzogs par bya ba bstan to //",
    "T05TD4013E:202b-16": "de'i 'og tu /",
    "T05TD4013E:202b-17": "rgyal ba kun gyi sras kyi thu bo pa //",
    "T05TD4013E:202b-18": "zhes bya ba dang /",
    "T05TD4013E:202b-19": "lus dang ngag dang yid kyang rnam dag cing //",
    "T05TD4013E:202b-20": "zhes bya ba la sogs pa dang /",
    "T05TD4013E:202b-21": "kun nas dge ba bzang po spyod pa'i phyir //",
    "T05TD4013E:202b-22": "zhes bya ba la sogs pa'i tshigs su bcad pa gsum gyis ni bsod nams dang ye shes kyi tshogs ji ltar yongs su bzung ba rgyas par bya ba'i phyir byang chub sems dpa' chen po'i rjes su slob pa yongs su bsngo ba bstan te /",
    "T05TD4013E:202b-23": "tshigs su bcad pa 'di drug gis ni chos kyi sprin dang rgyu'i gnas skabs yongs su rdzogs pa yang bstan to //",
    "T05TD4013E:202b-24": "de'i 'og tu /",
    "T05TD4013E:202b-25": "spyod pa dag ni tshad yod ma gyur cig / ces bya ba la sogs pa tshigs su bcad pa gnyis kyis ni sangs rgyas kyis kun du 'od ston te /",
    "T05TD4013E:202b-26": "tshigs su bcad pa gcig gis ni de'i dag pa'i tshogs ji ltar yongs su bsngos pa de'i rgya che ba yang bstan to //",
    "T05TD4013E:202b-27": "gnyis pa ni mi gnas pa'i mya ngan las 'das pa'i dus na zad mi shes par mdzad pa bstan to //",
    "T05TD4013E:202b-28": "de ltar tshigs su bcad pa bcu dgus byang chub sems dpa'i lam lhag pa'i bsam pa dag pa'i sas rab tu phye ba 'bras bu dang bcas pa bstan nas /",
    "T05TD4013E:202b-29": "bsgoms pa'i phan yon mthong ba'i chos dang /",
    "T05TD4013E:202b-30": "tshe rabs gzhan pa ston to //",
    "T05TD4013E:203a-0": "de la mthong ba'i @203a * //",
    "T05TD4013E:203a-1": "chos ni rnam pa bzhi ste /",
    "T05TD4013E:203a-2": "gang yang phyogs bcu'i zhing rnams mtha' yas pa //",
    "T05TD4013E:203a-3": "zhes bya ba la sogs pa dpe dang bcas pa'i tshigs su bcad pa gnyis kyis bsod nams kyi tshogs dpag tu med pa yongs su sdud pa'i phan yon yang ston to //",
    "T05TD4013E:203a-4": "gang gis bzang spyod smon lam 'di btab pa //",
    "T05TD4013E:203a-5": "zhes bya ba la sogs pa tshigs su bcad pa gcig gis ni sangs rgyas mthong ba'i phan yon ston to //",
    "T05TD4013E:203a-6": "de dag rnyed pa legs rnyed bde bar 'tshe //",
    "T05TD4013E:203a-7": "zhes bya ba la sogs pa'i tshigs su bcad pa gcig gis ni byang chub sems dpa' dang skal ba mnyam pa nyid rab tu thob pa'i phan yon ston to //",
    "T05TD4013E:203a-8": "mtshams med lnga po dag gi sdig pa rnams //",
    "T05TD4013E:203a-9": "zhes bya ba la sogs pa tshigs su bcad pa gcig gis ni sgrib pa byang ba'i phan yon ston te /",
    "T05TD4013E:203a-10": "'di bzhin ni tshe 'di'i phan yon yin no //",
    "T05TD4013E:203a-11": "tshe rabs gzhan gyis ni rgyu dang 'bras bu'i sgo nas rnam pa gnyis so //",
    "T05TD4013E:203a-12": "de la rgyu'i sgo nas ni //",
    "T05TD4013E:203a-13": "ye shes dang ni gzugs dang mtshan rnams dang //",
    "T05TD4013E:203a-14": "zhes bya ba la sogs pa tshigs su bcad pa gcig gis ston to //",
    "T05TD4013E:203a-15": "'bras bu'i sgo nas ni /",
    "T05TD4013E:203a-16": "byang chub shing dbang drung du de myur 'gro //",
    "T05TD4013E:203a-17": "zhes bya ba la sogs pa'i tshigs su bcad pa gcig gis ston to //",
    "T05TD4013E:203a-18": "de ltar bsgoms pa'i phan yon rgyas par bstan nas /",
    "T05TD4013E:203a-19": "gang yang bzang po spyod pa'i smon lam 'di //",
    "T05TD4013E:203a-20": "zhes bya ba la sogs pa tshigs su bcad pa gcig gis ni 'jig rten dang 'jig rten las 'das pa'i phun sum tshogs pa'i khyad par ma lus pa thob pa'i phan yon mdor ston te /",
    "T05TD4013E:203a-21": "de ltar tshigs su bcad pa brgyad kyis ni phan yon mdo dang rgyas par bstan to //",
    "T05TD4013E:203a-22": "'di man chad ni 'don ba tsam gyi phan yon yongs su bsngo ba byang chub sems dpa' dang de bzhin gshegs pa'i rjes su slob pa'i phan yon ston to //",
    "T05TD4013E:203a-23": "de la byang chub sems dpa'i rjes su slob pa'i mtshan nyid ni /",
    "T05TD4013E:203a-24": "'jam dpal ji ltar mkhyen cing dpa' ba dang //",
    "T05TD4013E:203a-25": "zhes bya ba la sogs pa tshigs su bcad pa gcig gis bstan to //",
    "T05TD4013E:203a-26": "de bzhin gshegs pa'i rjes su slob par yongs su bsngo ba yang //",
    "T05TD4013E:203a-27": "dus gsum gshegs pa'i rgyal ba thams cad kyis //",
    "T05TD4013E:203a-28": "zhes bya ba la sogs pa tshigs su gcad pa gcig gis bstan to //",
    "T05TD4013E:203a-29": "pha rol tu phyin pa yongs su rdzogs par bya ba dang /",
    "T05TD4013E:203b-0": "mthun pa'i lus @203b yongs su gzung bas yongs su bsngo ba ni /",
    "T05TD4013E:203b-1": "bdag ni 'chi ba'i dus byed gyur pa na //",
    "T05TD4013E:203b-2": "zhes bya ba la sogs ba tshigs su bcad pa gsum mo //",
    "T05TD4013E:203b-3": "smon lam yongs su bskang zhing 'jig rten gnas kyi bar du sems can gyi don bya bar yongs su bsngo ba ni /",
    "T05TD4013E:203b-4": "der song nas ni smon lam 'di dag kyang //",
    "T05TD4013E:203b-5": "zhes bya ba la sogs pa tshigs su bcad pa gcig gis ston to //",
    "T05TD4013E:203b-6": "da ni tshigs su bcad pa gnyis las /",
    "T05TD4013E:203b-7": "bzang po spyod pa'i smon lam bton pa yi //",
    "T05TD4013E:203b-8": "zhes bya ba la sogs pa tshigs su bcad pa gcig gis ni bton pa de yongs su bsngo ba ston to //",
    "T05TD4013E:203b-9": "bzang spyod yongs su bsngos pa'i bsod nams ni //",
    "T05TD4013E:203b-10": "zhes bya ba la sogs pa tshigs su bcad pa tha ma gcig gis ni bsgom ba dang bton pa'i phan yon rnam pa gnyis yongs su bstan to //",
    "T05TD4013E:203b-11": "de ltar na bton pa tsam gyi phan yon yongs su bsngo ba ni yang tshigs su bcad pa thams cad dang bcas te /",
    "T05TD4013E:203b-12": "tshigs su bcad pa brgyad kyis bstan pa yin te /",
    "T05TD4013E:203b-13": "'di ni byang chub sems dpa' chen po kun du bzang po'i spyod pa'i smon lam gyi khog dbub pa yin no //",
    "T05TD4013E:203b-14": "da ni 'di ci rigs par so so dbye ba tsam mos //",
    "T05TD4013E:203b-15": "don bsgom pa ni sems kyi chos yin pas de sbyang ba kho na 'bad par bya'o //",
    "T05TD4013E:203b-16": "sems 'di ni rin po che thams cad kyi mchog yid bzhin gyi nor bu'i rgyal po lta bu ste /",
    "T05TD4013E:203b-17": "'di yongs su sbyang ba byas pa'i khyad par las sangs rgyas dkon mchog bla na med pa la sogs pa rin po che thams cad 'byung ngo //",
    "T05TD4013E:203b-18": "mngon par 'du byed pa med na ni 'dod chags la sogs pa nyon mongs pa'i bag chags la sogs pa dang ldan pa'i phyir 'khor ba ste /",
    "T05TD4013E:203b-19": "ji skad du bcom ldan 'das kyis /",
    "T05TD4013E:203b-20": "'dod chags la sogs nyon mongs pas //",
    "T05TD4013E:203b-21": "dgos pa'i sems nyid 'khor ba ste //",
    "T05TD4013E:203b-22": "de dag las ni rnam grol ba //",
    "T05TD4013E:203b-23": "de srid srid pa'i mtha' zhes brjod //",
    "T05TD4013E:203b-24": "ces gsungs pa lta bu'o //",
    "T05TD4013E:203b-25": "sems sbyang ba de yang dmigs pa'i khyad par las 'gyur la /",
    "T05TD4013E:203b-26": "dmigs pa de yang che ba'i bdag nyid dang /",
    "T05TD4013E:203b-27": "rgya che ba'i sgo nas khyad par can du 'dod do //",
    "T05TD4013E:203b-28": "de la de bzhin gshegs pa yon tan gyi tshogs rgya che ba shin tu dpag tu med pa gcig la sems ba sgrims te /",
    "T05TD4013E:204a-0": "ji lta ba bzhin du dmigs na yang yon tan phun sum tshogs pa thams cad thob par byed na de bzhin gshegs pa thams cad la lta smos kyang @204a * //",
    "T05TD4013E:204a-1": "ci dgos zhes bstan pa'i phyir /",
    "T05TD4013E:204a-2": "ji snyed su dag phyogs bcu'i 'jig rten na //",
    "T05TD4013E:204a-3": "zhes bya ba la sogs pa'i tshigs su bcad pa gsungs so //",
    "T05TD4013E:204a-4": "de la ji snyed ces bya ba 'dis ni grangs kyi tshad ston to //",
    "T05TD4013E:204a-5": "su dag ces bya ba ni bgrang bar bya ba rnams te /",
    "T05TD4013E:204a-6": "de bzhin gshegs pa ji snyed su dag ces bya ba'i tha tshig go //",
    "T05TD4013E:204a-7": "de dag nyid ma lus par brjod pa'i phyir /",
    "T05TD4013E:204a-8": "phyogs bcu zhes bya ba smos te /",
    "T05TD4013E:204a-9": "phyogs bcu na'o //",
    "T05TD4013E:204a-10": "'jig rten na zhes bya ba ni snod kyi 'jig rten yin par ston te /",
    "T05TD4013E:204a-11": "'di skad du phyogs bcu'i sangs rgyas kyi zhing thams cad na de bzhin gshegs pa gang dag bzhugs pa zhes bshad pa yin no //",
    "T05TD4013E:204a-12": "'di tsam gyis kyang ma lus par smos pa ma yin pas khyad par gnyis pa /",
    "T05TD4013E:204a-13": "dus gsum gshegs pa mi yi seng ge kun //",
    "T05TD4013E:204a-14": "zhes bya ba gsungs te /",
    "T05TD4013E:204a-15": "dus gsum gyis bsdus pa zhes bya ba'i tha tshig go //",
    "T05TD4013E:204a-16": "ci ste dus gsum smos su zin kyang phal cher smos pa'i sgo nas dus gsum gyis bsdus pa smos par 'gyur ro snyam pa la /",
    "T05TD4013E:204a-17": "kun zhes bya bas kyang bye brag tu byas so //",
    "T05TD4013E:204a-18": "de nas phyogs bcu na dus gsum gyis bsdus pa'i de bzhin gshegs pa bzhugs pa thams cad ces smos pa kho nar 'gyur ro //",
    "T05TD4013E:204a-19": "mi'i seng ge zhes bya ba 'dis ni 'di skad du de bzhin gshegs pa gang yin pa de dag kyang mir gyur pa kho na la de bzhin gshegs pa brnyes pa'i rang bzhin gyis de bzhin gshegs pa ni ma yin no zhes mi rnams spro ba bskyed pa yin no //",
    "T05TD4013E:204a-20": "seng ge ni 'jig rten na srog chags thams cad kyis zil gyis mi non la de thams cad ni seng ges zil gyis gnon nus so zhes grags pa de bzhin du de bzhin gshegs pa yang pha rol rgol ba dang phyir rgol ba'i ri dags rnams kyis zil gyis mi non la de thams cad zil gyis gnon spyod de /",
    "T05TD4013E:204a-21": "seng ge dang 'dra bar seng ge dag go zhes ston to //",
    "T05TD4013E:204a-22": "yul dang dus yongs su ma chad pa'i de bzhin gshegs pa de dag thams cad la yang bdag phyag 'tshal lo zhes de skad bstan pa'i phyir /",
    "T05TD4013E:204a-23": "bdag gis ma lus de dag thams cad la //",
    "T05TD4013E:204a-24": "zhes bya ba gsungs te /",
    "T05TD4013E:204a-25": "thams cad ces bya ba ni gcig kyang yongs su mi 'dor bar bya ba'i phyir ma lus pa smos pa yin te /",
    "T05TD4013E:204b-0": "@204b 'jig rten pa'i lugs kyis drung ba gcig ma brngas pa yin no zhes bya ba de lta bu yongs su spangs pa'i phyir ro //",
    "T05TD4013E:204b-1": "phyag bya ba de yang lus 'ba' zhig gis ni ma yin no //",
    "T05TD4013E:204b-2": "'o na ci'i phyir zhe na /",
    "T05TD4013E:204b-3": "ngag dang yid kyis kyang bya'o //",
    "T05TD4013E:204b-4": "de la lus kyis phyag bya ba ni spyir mos pas mgo btud pa dang thal mo sbyar ba dang /",
    "T05TD4013E:204b-5": "yan lag lnga po thams cad kyis phyag bya ba smos par 'gyur ro //",
    "T05TD4013E:204b-6": "ngag gis phyag bya ba ni dang bas phyag bya ba sngon du 'gro ba'i yon tan brjod pa ni ngag gis phyag bya ba'o //",
    "T05TD4013E:204b-7": "yid kyis phyag bya ba ni de'i yon tan gyi ngo bo mngon du byed cing de la sems 'dun pa'o //",
    "T05TD4013E:204b-8": "phyag 'tshal ba yang res 'ga' gzhan gyi ngor yang byed pas de'i phyir dang bas zhes bya bas bye brag tu byas so //",
    "T05TD4013E:204b-9": "dang ba yang rnam pa gsum ste /",
    "T05TD4013E:204b-10": "dad pa tsam gyis rjes su 'brang ba ni grub pa'i mtha'i de kho na nyid ma rig pa bzhin du sangs rgyas kyi yon tan yang dag par brjod pa tsam las byung ba gang yin pa ste 'di ni chung du'o //",
    "T05TD4013E:204b-11": "chos kyi rjes su 'brang ba'i ni theg pa chen po'i don gyi de kho na nyid yongs su shes pa las byung ste de bas ches lhag pa'o //",
    "T05TD4013E:204b-12": "rtogs pa rnyed pa ni chos kyi de kho na mngon sum du byed pa'i sgo nas rtogs nas dang ba rnyed pa ste de bas kyang ches lhag pa'o //",
    "T05TD4013E:204b-13": "dang bas zhes bya ba ni khyad par du ma byas pa'i phyir ci rigs par rnam pa gsum char yang smos pa yin no //",
    "T05TD4013E:204b-14": "'dis ni ngo bo nyid du phyag bya ba bstan nas /",
    "T05TD4013E:204b-15": "da ni mos pa bstan pa'i phyir /",
    "T05TD4013E:204b-16": "bzang po spyod pa'i smon lam stobs dag gis //",
    "T05TD4013E:204b-17": "zhes bya ba la sogs pa gsungs te /",
    "T05TD4013E:204b-18": "zhing zhes bya ba ni sangs rgyas kyi zhing thams cad yongs su gzung ba'o //",
    "T05TD4013E:204b-19": "rdul zhes bya ba'i sgra ni rdul phra rab thams cad bsdus pa'o //",
    "T05TD4013E:204b-20": "rdul phra rab de dag snyed de mnyam pa'i lus gang yin pa de dag la de skad ces bya ste /",
    "T05TD4013E:204b-21": "zhing gi rdul snyed kyi lus de dag gis so //",
    "T05TD4013E:204b-22": "'di skad du sangs rgyas kyi zhing thams cad kyi rdul phra rab kyi grangs snyed kyi lus de rnams kyis rgyal ba thams cad la phyag 'tshal lo zhes bshad pa yin no //",
    "T05TD4013E:204b-23": "'dis ni dus dang yul yongs su ma chad pa'i de bzhin gshegs pa'i bstan pa gang yin pa dang /",
    "T05TD4013E:205a-0": "'og nas 'byung ba mos pa gang dag yin pa de dag re re la yang zhing gi rdul @205a * //",
    "T05TD4013E:205a-1": "snyed kyi lus rnams kyis phyag bya ba yang ston to //",
    "T05TD4013E:205a-2": "'di thams cad ni sems kyi kha phyi rol du lta bas ni ma yin no //",
    "T05TD4013E:205a-3": "'o na ci zhe na /",
    "T05TD4013E:205a-4": "de bzhin gshegs pa re re zhing mdun na bzhugs pa bzhin yid kyis bsams te gus pa dang bcas pa'i lus de snyed kyis shin tu gus pas phyag bya'o //",
    "T05TD4013E:205a-5": "de nyid bstan pa'i phyir /",
    "T05TD4013E:205a-6": "rgyal ba thams cad yid kyi mngon sum du //",
    "T05TD4013E:205a-7": "zhes bya ba gsungs so //",
    "T05TD4013E:205a-8": "de yang ji lta bu yin snyam pa la /",
    "T05TD4013E:205a-9": "bzang po spyod pa'i smon lam stobs dag gis //",
    "T05TD4013E:205a-10": "zhes bya ba gsungs so //",
    "T05TD4013E:205a-11": "bzang po zhes bya ba ni byang chub sems dpa' kun du bzang po ste /",
    "T05TD4013E:205a-12": "nyon mongs pas byas pa gcig kyang mi dmigs par rnam pa thams cad du spyod pa yongs su sbyor bas rnam pa thams cad du mdzes pa'i phyir kun du bzang po zhes bya ste /",
    "T05TD4013E:205a-13": "de'i spyod pa'i mtshan nyid kyi smon lam ni bzang po spyod pa'i smon lam mo //",
    "T05TD4013E:205a-14": "de'i stobs kyis te de'i man ngag gi mthus de bzhin gshegs pa de dag thams cad la phyag bya'o zhes 'phags pa nor bzang la de skad ces bstan to //",
    "T05TD4013E:205a-15": "de ltar na dang po ni ngo bo nyid du phyag bya ba la sogs pa sangs rgyas la phyag 'tshal ba la dmigs pa'i sems pa'i khyad par rnams kyis rgya che ba bstan to //",
    "T05TD4013E:205a-16": "de bzhin gshegs pa de dag ji snyed bar sems dpa'i khyad par yang de snyed do //",
    "T05TD4013E:205a-17": "las 'di ni shes rab kyi byed pas byas pa'i phyir sems yongs su sbyang ba 'di ni bsod nams kyi tshogs zhes kyang bya la /",
    "T05TD4013E:205a-18": "ye shes kyi tshogs zhes kyang bya'o //",
    "T05TD4013E:205a-19": "mos pas phyag bya ba ni rdul phra rab thams cad kyi grangs snyed kyi lus rjes su 'jug pa'i phyir dang /",
    "T05TD4013E:205a-20": "sangs rgyas thams cad mngon sum du byed pa'i phyir de bas kyang spyod pa shin tu yangs pa nyid dang /",
    "T05TD4013E:205a-21": "shin tu zab pa nyid dang /",
    "T05TD4013E:205a-22": "ches phra ba nyid du ston to //",
    "T05TD4013E:205a-23": "mos pa'i de bzhin gshegs pa bstan pa'i phyir /",
    "T05TD4013E:205a-24": "rdul gcig steng na zhes bya ba la sogs pa gsungs so //",
    "T05TD4013E:205a-25": "rdul phra rab gcig gi steng du sangs rgyas kyi zhing thams cad kyi rdul phra rab kyi rdul gyi grangs snyed kyi de bzhin gshegs par mos pa'i shes pas mngon par dgod do //",
    "T05TD4013E:205a-26": "de dag kyang de bzhin gshegs pa nyag gcig ni ma yin no //",
    "T05TD4013E:205a-27": "'o na ci zhe na /",
    "T05TD4013E:205a-28": "byang chub sems dpa'i 'khor gyi dkyil 'khor dang bcas pa dag go //",
    "T05TD4013E:205b-0": "de dag kyang @205b spyod lam gzhan gyi ni ma yin no //",
    "T05TD4013E:205b-1": "'o na ci zhe na /",
    "T05TD4013E:205b-2": "bzhugs pa'o //",
    "T05TD4013E:205b-3": "rdul phra rab kyi rdul gcig gi steng na ji lta ba de bzhin du sangs rgyas kyi zhing thams cad kyi rdul phra rab kyi rdul re rer yang mngon par dgod do zhes de skad bstan pa'i phyir ro //",
    "T05TD4013E:205b-4": "de ltar chos kyi dbyings rnams ma lus pa //",
    "T05TD4013E:205b-5": "zhes bya ba gsungs te /",
    "T05TD4013E:205b-6": "'dis kyang rdul phra rab re re smos pa ni snod rnams phra mor 'jug pa bstan to //",
    "T05TD4013E:205b-7": "chos kyi dbyings kyi bar smos pas ni ma lus par 'jug par bstan to //",
    "T05TD4013E:205b-8": "thams cad smos pas ni bar med par 'jug pa bstan to //",
    "T05TD4013E:205b-9": "de bzhin du sangs rgyas sras zhes smos pa dang ;",
    "T05TD4013E:205b-10": "bzhugs pa smos pa ni gnas pa po 'khor dang bcas pa gnas khyad par can dang bcas pa grangs med pa mngon sum du bya ba yang bstan te /",
    "T05TD4013E:205b-11": "'dis ni yongs su sbyangs pa'i khyad par snga ma las sems yongs su sbyangs pa'i khyad par lhag par bstan to //",
    "T05TD4013E:205b-12": "de ltar de bzhin gshegs pa rnams bstan nas /",
    "T05TD4013E:205b-13": "de'i yon tan brjod pas sems yongs su sbyangs pa'i khyad par bstan pa'i phyir /",
    "T05TD4013E:205b-14": "de dag bsngags pa mi zad rgya mtsho rnams //",
    "T05TD4013E:205b-15": "zhes bya ba gsungs so //",
    "T05TD4013E:205b-16": "de dag ces bya ba ni ngo bo nyid dang /",
    "T05TD4013E:205b-17": "mos pa'i de bzhin gshegs pa dag go //",
    "T05TD4013E:205b-18": "mi zad ces bya ba ni dus thams cad du rgyun mi 'chad pa ste /",
    "T05TD4013E:205b-19": "'dis ni dus la khyab pa bstan to //",
    "T05TD4013E:205b-20": "bsngags pa rgya mtsho zhes bya ba ni yon tan gyi tshogs su thams cad du ldan pa nam mkha'i gtos khyab pa dag ste /",
    "T05TD4013E:205b-21": "'dis ni phyogs kyi tshogs la khyab pa bstan to //",
    "T05TD4013E:205b-22": "dbyangs kyi yan lag ni dbyangs 'grub pa'i rgyu ste lce dang rkan la sogs pa'o //",
    "T05TD4013E:205b-23": "rgya mtsho zhes smos pa ni sgra thams cad bsdus par bstan to //",
    "T05TD4013E:205b-24": "'di skad du 'gro ba'i sgra 'grub pa rgyu re re la sgra thams cad sprul nas dngos po re re 'dod pa bstod pa brjod pa'i sgra ni phyogs dang dus dang dngos po thams cad la khyab pa dag gi zhes bshad pa yin no //",
    "T05TD4013E:205b-25": "sdig pa mi dge ba'i chos las rnam par rgyal ba'i phyir rgyal ba'o //",
    "T05TD4013E:205b-26": "legs par 'dod pa dag gis 'dris par bya zhing yang dang yang gsom par bya ba yin pas yon tan te /",
    "T05TD4013E:205b-27": "pha rol tu phyin pa dang ma 'dres pa la sogs pa thun mong ba dang /",
    "T05TD4013E:205b-28": "thun mong ma yin pa dang /",
    "T05TD4013E:206a-0": "'jig rten pa dang @206a * //",
    "T05TD4013E:206a-1": "'jig rten las 'das pa dag go //",
    "T05TD4013E:206a-2": "de'i phyir rgyal ba thams cad kyi so so'i yon tan thams cad kyang skad cig skad cig la brjod cing ngo //",
    "T05TD4013E:206a-3": "mdzes pa dang phyir mi ldog pa dang yongs su rdzogs par shes pa'i phyir bde bar gshegs pa ste /",
    "T05TD4013E:206a-4": "bde bar gshegs pa de dag la so so re re la bdag gis sangs rgyas kyi zhing thams cad rdul phra rab kyi grangs snyed kyi lus rnams kyis phyag 'tshal zhing mngon du phyogs nas bstod do zhes bya ba yin no //",
    "T05TD4013E:206a-5": "de ltar rang 'khrungs pa dang /",
    "T05TD4013E:206a-6": "rang 'khrungs ma yin pa'i sangs rgyas la dmigs pa'i khyad par dpag tu med pa grangs med pa yang bstan la ;",
    "T05TD4013E:206a-7": "de bzhin du ngo bo nyid dang /",
    "T05TD4013E:206a-8": "mos pa'i phyag bya ba dang /",
    "T05TD4013E:206a-9": "de bzhin du de bzhin gshegs pa'i yon tan dang /",
    "T05TD4013E:206a-10": "bstod pa brjod pa'i sprin yang brjod nas da ni de dag nyid la mchod pa bya ba bstan pa'i phyir /",
    "T05TD4013E:206a-11": "me tog dam pa phreng ba dam pa dang //",
    "T05TD4013E:206a-12": "zhes bya ba la sogs pa gsungs so //",
    "T05TD4013E:206a-13": "me tog smos pas ni rin po che dang /",
    "T05TD4013E:206a-14": "gos dang /",
    "T05TD4013E:206a-15": "gser dang /",
    "T05TD4013E:206a-16": "dngul la sogs pa las byas ba dri dang /",
    "T05TD4013E:206a-17": "kha dog dang /",
    "T05TD4013E:206a-18": "dbyibs sna tshogs pa rnams dang /",
    "T05TD4013E:206a-19": "lha'i dang /",
    "T05TD4013E:206a-20": "mi'i rnams dang /",
    "T05TD4013E:206a-21": "dus thams cad dang /",
    "T05TD4013E:206a-22": "yul thams cad na grags pa rnams bsdu'o //",
    "T05TD4013E:206a-23": "dam pa zhes smos pas ni thams cad bas mchog dang /",
    "T05TD4013E:206a-24": "che ba rnams bsdu bar rig par bya'o //",
    "T05TD4013E:206a-25": "phreng ba smos pa ni phreng ba'i tshul du bkod pa dus thams cad pa dang /",
    "T05TD4013E:206a-26": "yul thams cad nas 'byung ba dang /",
    "T05TD4013E:206a-27": "lha'i dang /",
    "T05TD4013E:206a-28": "mi'i rnams bsdu'o //",
    "T05TD4013E:206a-29": "dam pa smos pas ni rgya che ba dang /",
    "T05TD4013E:206a-30": "gya nom pa bsdu bar rig par bya'o //",
    "T05TD4013E:206a-31": "sil snyan smos pas ni dung dang /",
    "T05TD4013E:206a-32": "rnga bo che dang /",
    "T05TD4013E:206a-33": "rnga pa ta ha dang /",
    "T05TD4013E:206a-34": "rdza rnga la sogs pa lha'i dang /",
    "T05TD4013E:206a-35": "mi'i dang /",
    "T05TD4013E:206a-36": "dus thams cad ba dang /",
    "T05TD4013E:206a-37": "rnam pa thams cad dang /",
    "T05TD4013E:206a-38": "yul thams cad nas 'byung ba rnams bsdu'o //",
    "T05TD4013E:206a-39": "dam pa smos pas ni thams cad kyi mchog bsdu bar rig par bya'o //",
    "T05TD4013E:206a-40": "gar ni 'di nyid kyi nang du 'dus par rig par bya ste /",
    "T05TD4013E:206a-41": "sil snyan dang lhan cig spyod pa'i phyir ro //",
    "T05TD4013E:206a-42": "glu ni bstod pa brjod pa'i sgras 'phangs pa'i phyir ro //",
    "T05TD4013E:206a-43": "byug pa smos pa ni tsan dan dang gur kum la sogs pas sangs rgyas kyi zhing rnams byug pa yin par rig par bya ste /",
    "T05TD4013E:206b-0": "dri ni 'og nas 'chad pa'i phyir zhal @206b zhal dang bsku ba'i ngo bo nyid yin no //",
    "T05TD4013E:206b-1": "dam pa smos pas ni thams cad kyi mchog bsdu'o //",
    "T05TD4013E:206b-2": "gdugs smos pas ni rin po che'i gdugs la sogs pa lha'i dang mi'i rnams yin par rig par bya ste /",
    "T05TD4013E:206b-3": "de'i phyir ji skad smos pa'i yo byad kyi khyad par rnams dang /",
    "T05TD4013E:206b-4": "dngos po dang /",
    "T05TD4013E:206b-5": "yul dang /",
    "T05TD4013E:206b-6": "dus dang /",
    "T05TD4013E:206b-7": "gnas skabs dang /",
    "T05TD4013E:206b-8": "bkod pa la sogs pa'i khyad par gyi mchog dang ldan pa gzhan dag gis kyang rgyal ba de dag la mchod par bya'o zhes bya ba yin no //",
    "T05TD4013E:206b-9": "na bza' smos pas ni ras dang du gu la'i ras dang zar ma'i ras dang mon ras la sogs pa dus thams cad pa dang /",
    "T05TD4013E:206b-10": "yul thams cad nas 'byung ba dang /",
    "T05TD4013E:206b-11": "lha'i dang /",
    "T05TD4013E:206b-12": "mi'i shin tu khyad par zhugs pa'i mthar phyin pa'i na bza' rnams bsdu'o //",
    "T05TD4013E:206b-13": "dam pa smos pas ni shin tu sba ba dang shin tu che ba dag gis mchod par bya'o zhes sbyar ro //",
    "T05TD4013E:206b-14": "dri smos pas ni tsan dan la sogs pa bcos ma dang /",
    "T05TD4013E:206b-15": "bcos ma ma yin pa lha dang klu dang gnod sbyin la sogs pa la grags pa rnams bsdu'o //",
    "T05TD4013E:206b-16": "mchog smos pas ni shin tu phul du phyin pa 'jig rten pa dang 'jig rten las 'das pa bkod pa thams cad kyi mchog ces bya bar ston to //",
    "T05TD4013E:206b-17": "phye ma smos pas ni tshon rim par bkod pa kha dog spel ba sbra ba la sogs pa'i bye brag dang ldan par ston to //",
    "T05TD4013E:206b-18": "ri rab ces smos pas ni grags pa'i tshad kyis rgya che bar ston to //",
    "T05TD4013E:206b-19": "mar me smos pas ni rin po che'i sdong po'i mar me la sogs pa rgya chen po 'jig rten gyi khams thams cad du rgyas par gsal bar dri sna tshogs kyis rgyas par 'gengs pa rnams bsdu'o //",
    "T05TD4013E:206b-20": "mchog ces smos pas ni gang dag sangs rgyas dang byang chub sems dpa' rnams la 'os kyi gzhan la ma yin pa ste thun mong ma yin pa zhes ston to //",
    "T05TD4013E:206b-21": "bdug pa smos pas ni bdug pa'i khyad par ga bur dang /",
    "T05TD4013E:206b-22": "aa ga ru dang /",
    "T05TD4013E:206b-23": "tsan dan la sogs pa bcos ma ma yin pa dang /",
    "T05TD4013E:206b-24": "bcos ma ste sbyar ba'i khyad par gyis bskyed pa lha'i dang mi'i las 'das pa gang dag yin pa dag bsdu'o //",
    "T05TD4013E:206b-25": "dam pa smos pa ni sangs rgyas dang byang chub sems dpa'i bsod nams kyi khyad par las skyes pa dag ces ston to //",
    "T05TD4013E:206b-26": "bkod pa'i khang bzangs dang /",
    "T05TD4013E:207a-0": "yang @207a * //",
    "T05TD4013E:207a-1": "thog dang /",
    "T05TD4013E:207a-2": "lha khang dang /",
    "T05TD4013E:207a-3": "lha khang bum pa can dang /",
    "T05TD4013E:207a-4": "gtsang khang byur bu'i bye brag la sogs pa ste /",
    "T05TD4013E:207a-5": "tsan dan la sogs pa las byas pa nas so phag la sogs pa'i las byas pa'i bar gyi rnam pa de dag thams cad kyis so //",
    "T05TD4013E:207a-6": "mchog ces smos pa ni rin po che thams cad las byas pa thams cad du khyab pa khyad par can gyi rnam pa thams cad dang ldan par rig par bya'o //",
    "T05TD4013E:207a-7": "lha'i mchod pa'i yo byad kyi khyad par de lta bu de dag dang rab kyi mthar phyin pa gzhan dag gis kyang sangs rgyas kyi zhing ngo bo nyid dang mos pa thams cad khyab par byas nas skad cig skad cig la de bzhin gshegs pa 'khor gyi dkyil 'khor dang bcas pa de dag thams cad la mchod par bya'o zhes bstan nas /",
    "T05TD4013E:207a-8": "da ni /",
    "T05TD4013E:207a-9": "mchod pa gang rnams bla med rgya che ba //",
    "T05TD4013E:207a-10": "zhes bya ba la sogs pas bla na med pa'i mchod pa ston to //",
    "T05TD4013E:207a-11": "'di'i gong na mchod pa khyad par du 'phags pa gzhan med pas bla na med pa dag ste /",
    "T05TD4013E:207a-12": "gang byang chub sems dpa' sems dpa' chen po thams cad kyis de bzhin gshegs pa thams cad la mchod pa byas pa dang /",
    "T05TD4013E:207a-13": "de bzhin gshegs pa thams cad kyis kyang phan tshun mchod pa mdzad pa'i phyir mngon par sprul ba rab kyi mthar thug pa brnyes pa'i ye shes kyis bsgrubs pa /",
    "T05TD4013E:207a-14": "phyogs dang dus thams cad du khyab pa /",
    "T05TD4013E:207a-15": "mchod pa'i yo byad rgya che zhing bzang ba thams cad bsdus pa /",
    "T05TD4013E:207a-16": "bkod pa'i rnam pa thams cad kyi rab kyi mthar phyin pa dang /",
    "T05TD4013E:207a-17": "gang chos kyi mchod pa bla na med pa'i yon tan gyi tshogs thams cad yongs su sbyong ba'i rang bzhin snying rje chen po dang byang chub kyi sems kyis bsdus ba'i mchod pa de lta bu de dag gis rgyal ba de dag la mchod par bya'o zhes bya bar sbyor ro //",
    "T05TD4013E:207a-18": "rtogs pa thob pa ma yin pa yang 'on kyang sems can thams cad kyi gnas skabs de thob par bya ba'i phyir mos pa'i nges pas de bzhin gshegs pa sras dang bcas pa nyan thos kyi dge 'dun dang bcas pa thams cad la dbul bar bya'o zhes bstan pa'i phyir /",
    "T05TD4013E:207a-19": "de dag rgyal ba thams cad la yang mos //",
    "T05TD4013E:207a-20": "zhes bya ba gsungs so //",
    "T05TD4013E:207b-0": "de bas na bdag gis de ltar ji skad smos pa kun du bzang po spyod pa yongs su sbyang ba bya @207b pa bstan pa'i tshogs mchod pa'i yo byad kyi khyad par 'jig rten thams cad las shin tu 'das pa skye bo thams cad kyi yid 'phrog pas rgyal ba de dag thams cad la phyag 'tshal te mchod par bya'o zhes bya ba yin no //",
    "T05TD4013E:207b-1": "de ltar na sangs rgyas rjes su dran pa dang /",
    "T05TD4013E:207b-2": "de la phyag 'tshal ba dang ;",
    "T05TD4013E:207b-3": "bstod pa bya ba dang /",
    "T05TD4013E:207b-4": "mchod pa'i mchog rnams kyis bsod nams kyi tshogs bsags nas /",
    "T05TD4013E:207b-5": "de'i 'og tu thog ma med pa can gyi 'khor ba na sdig pa mi dge ba'i las gang cung zad byas pa dang /",
    "T05TD4013E:207b-6": "byed du bcug pa dang /",
    "T05TD4013E:207b-7": "rjes su yi rang ba de ma lus par bkru ba'i don du so sor bshags par bya ba bstan pa'i phyir /",
    "T05TD4013E:207b-8": "sdig pa bdag gis bgyis pa ci mchis pa //",
    "T05TD4013E:207b-9": "zhes bya ba la sogs pa gsungs so //",
    "T05TD4013E:207b-10": "'khor ba na 'khor ba'i tshe bdag byis pas mi dge ba'i las cung zad byas pa dang /",
    "T05TD4013E:207b-11": "byed du bcug pa dang /",
    "T05TD4013E:207b-12": "rjes su yi rang ba de yang rgyu rnam pa gsum gyis 'byung ste /",
    "T05TD4013E:207b-13": "'dod chags kyi dbang gis chags nas srog gcod ba la sogs pa gang cung zad byed pa dang /",
    "T05TD4013E:207b-14": "zhe sdang gi dbang dang /",
    "T05TD4013E:207b-15": "gti mug gi dbang yang de bzhin no //",
    "T05TD4013E:207b-16": "de yang ji ste na lus sam ngag gam yid kyis byas pa de dag thams cad bdag gis sangs rgyas dang byang chub sems dpa' mngon sum du bzhugs pa thams cad la mngon du bshags so //",
    "T05TD4013E:207b-17": "mi dge ba'i sems kyi rgyu 'di las bsgrubs pa yid du mi 'ong ba'i 'bras bur nus pa bzlog par bya'o //",
    "T05TD4013E:207b-18": "bkru bar bya'o //",
    "T05TD4013E:207b-19": "dri ma med par bya'o //",
    "T05TD4013E:207b-20": "bag chags kyang med par bya ste ;",
    "T05TD4013E:207b-21": "theg pa chen po'i mdo las ji skad gsungs pa'i yon tan gyi dri rnams kyis sems kyi rgyun shin tu dri zhim par bya'o zhes bya ba'i tha tshig go //",
    "T05TD4013E:207b-22": "de ltar bsod nams kyi tshogs kyang bsags /",
    "T05TD4013E:207b-23": "mi dge ba bsags pa yang so sor bshags nas /",
    "T05TD4013E:207b-24": "gzhan gyis byas pa'i bsod nams kyi tshogs kyang yongs su gzung ba'i phyir /",
    "T05TD4013E:207b-25": "phyogs bcu'i zhes bya ba la sogs pa gsungs so //",
    "T05TD4013E:207b-26": "gang phyogs bcu'i sems can 'das pa dang ma 'ongs pa dang da ltar gyi rnams kyis sbyin pa dang tshul khrims la sogs pa bsod nams rnam pa du ma ste /",
    "T05TD4013E:208a-0": "bsod nams @208a * //",
    "T05TD4013E:208a-1": "zhes bya ba'i sgras ni ma chags pa dang zhe sdang med pa gti mug med pas bsdus pa'i sems dang /",
    "T05TD4013E:208a-2": "sems las byung ba dang /",
    "T05TD4013E:208a-3": "des kun nas bslang ba'i lus dang ngag gi las yongs su gzung ngo //",
    "T05TD4013E:208a-4": "de dag nyid thob par byed pa dang /",
    "T05TD4013E:208a-5": "bcad par byed pa'i don gyis bsod nams yin no //",
    "T05TD4013E:208a-6": "de'i phyir so so'i skye bo dang slob pa dang mi slob pa /",
    "T05TD4013E:208a-7": "de dag kun gyi bsod nams kun la yang //",
    "T05TD4013E:208a-8": "zhes bya ba yin te /",
    "T05TD4013E:208a-9": "slob pa ni gang 'phags pa'i lam skyes la skyes bu'i don yongs su ma rdzogs pa dag ste de dag gis bslab par bya ba yod pa'i phyir slob pa dag go //",
    "T05TD4013E:208a-10": "mi slob pa ni gzhan gyi man ngag gis 'phags pa'i lam bskyed nas khams gsum na spyod pa'i nyon mongs pa rnams spangs pas skyes bu'i don yongs su grub ba nyid kyis bslab bar bya ba med pas mi slob pa dag go //",
    "T05TD4013E:208a-11": "gang dag bskal pa gcig tu ye shes kyi tshogs yongs su rdzogs par byas te /",
    "T05TD4013E:208a-12": "gzhan gyis man ngag med par 'phags pa'i lam thob nas khams gsum dang bral bar zhugs ba de dag ni snying rje chen po med pas gzhan la lung 'bogs pa'i bya ba med par bdag gcig pu sangs rgyas par byed pa rang sangs rgyas rnams so ;",
    "T05TD4013E:208a-13": "/ sangs rgyas sras zhes bya ba ni byang chub sems dpa' mos pas spyod pa'i sa nas bzung ste chos kyi sprin gyi sa'i bar la gnas pa gang yin pa ste /",
    "T05TD4013E:208a-14": "de dag ni sangs rgyas kyi gdung mi 'chad par bya ba'i phyir sras zhes bya'o //",
    "T05TD4013E:208a-15": "rgyal ba ni sangs rgyas bcom ldan 'das bdud thams cad las rnam par rgyal ba rnams yin te /",
    "T05TD4013E:208a-16": "dus thams cad du bzhugs pa de dag gi bsod nams gang yin pa dang /",
    "T05TD4013E:208a-17": "gong du bshad pa rnams kyi bsod nams mtha' yas pa bsam gyis mi khyab pa mtshungs pa med pa nam mkha' lta bur mu med pa sangs rgyas thams cad kyi yul du gyur pa gang yin pa de dag thams cad la bdag rjes su yi rang ngo //",
    "T05TD4013E:208a-18": "bsod nams mdzad pa de dag gis rang gi bsod nams kyi tshogs mngon sum du mdzad nas bzhugs pa la yang shin tu yi rang ngo //",
    "T05TD4013E:208b-0": "bdag kyang de'i rjes su phyin nas mos pa'i shes bas dge @208b ba'i rtsa ba de dag thams cad rang gi rgyud la brlan nas rjes su yi rang ba'am /",
    "T05TD4013E:208b-1": "de dag dang stod ba nyid du ro gcig pas gcig par mos nas rjes su yi rang bar bya /",
    "T05TD4013E:208b-2": "dga' ba bskyed par bya ste /",
    "T05TD4013E:208b-3": "thabs 'dis gzhan gyis byas pa'i dge ba'i tshogs mtha' yas pa de dag thams cad kyang sems kyis yongs su gzung ngo zhes bya ba'i tha tshig go //",
    "T05TD4013E:208b-4": "de ltar de bzhin gshegs pa la phyag bya ba la sogs pas /",
    "T05TD4013E:208b-5": "rang gi bsod nams kyi tshogs kyang rjes su yi rang bas yongs su gzung sdig pa bshags pas sems kyi rgyud kyang yongs su sbyang /",
    "T05TD4013E:208b-6": "gzhan gyis byas pa'i bsod nams kyi tshogs kyang rjes su yi rang bas yongs su gzung ste /",
    "T05TD4013E:208b-7": "dge ba'i phung po dpag tu med pa kun du bsags pas sems can la phan pa'i lhag pa'i bsam pa yongs su sbyang bar bzhed pas /",
    "T05TD4013E:208b-8": "gang rnams phyogs bcu'i 'jig rten sgron ma dag / ces bya ba 'di gsungs so //",
    "T05TD4013E:208b-9": "gang dag phyogs bcu'i 'jig rten na sangs rgyas kyi zhing shin tu yangs shing rgya che ba mar me'i snod lta bu dag la thugs rje chen po snum lta bu yongs su bkang ba /",
    "T05TD4013E:208b-10": "skyes bu chen po'i mtshan sum cu rtsa gnyis dang /",
    "T05TD4013E:208b-11": "dpe byad bzang po brgyad cus brgyan pa'i sku snying po lta bur gyur pa /",
    "T05TD4013E:208b-12": "shes rab kyi pha rol tu phyin pa ye shes chen po'i me'i phung po rab tu 'bar ba /",
    "T05TD4013E:208b-13": "phyogs bcu mtha' yas par 'od zer gyi tshogs dge ba'i dkyil 'khor dpag tu med pa 'phros pas gti mug gi mun pa mun nag chen po ma lus par bcom pa dag ni 'jig rten na sgron ma lta bu yin par 'jig rten sgron ma ste de bzhin gshegs pa rnams so //",
    "T05TD4013E:208b-14": "byang chub mchog rim bar sangs rgyas nas mchog tu gyur pa'i sangs rgyas brnyes te /",
    "T05TD4013E:208b-15": "chags pa mi mnga' ba brnyes pa /",
    "T05TD4013E:208b-16": "'jig rten thams cad kyis rtogs par dka' pa'i chos thugs su chud pas cang mi gsung bar bzhugs nas chos kyi 'khor lo mi bskor bar rang sangs rgyas ltar sems can gyi don la mi gzigs pa ma yin mod kyi /",
    "T05TD4013E:208b-17": "'on kyang chos zab par bstan pa dang /",
    "T05TD4013E:208b-18": "dam pa'i chos la gus ba bskyed pa'i phyir bskul pa la bzhes te /",
    "T05TD4013E:209a-0": "der smon sems dang ldan pa rnams la dge ba'i tshogs @209a * //",
    "T05TD4013E:209a-1": "bsags pa'i phyir bdag nyid 'khor lo mi bskor ro //",
    "T05TD4013E:209a-2": "de bas na chos kyi 'khor lo bskor bar bya ba'i phyir bdag gis phyag bya ba la sogs pa sngon du 'gro ba'i bskul bas de dag la bskul bar bya'o //",
    "T05TD4013E:209a-3": "bla na med pa ni 'jig rten thams cad 'dra ba med pa'i phyir ro //",
    "T05TD4013E:209a-4": "de ltar ma byon pa'i sangs rgyas la bskul bas sems can la phan pa'i lhag pa'i bsam pa yongs su sbyangs nas /",
    "T05TD4013E:209a-5": "yang gsol ba gdab pas kyang yongs su sbyang ba'i phyir /",
    "T05TD4013E:209a-6": "mya ngan 'da' ston gang bzhed de dag la //",
    "T05TD4013E:209a-7": "zhes bya ba la sogs pa gsungs so //",
    "T05TD4013E:209a-8": "de bzhin gshegs pa gang dag sangs rgyas kyis 'dul ba'i sems can rnams kyi don ci rigs par mdzad nas sangs rgyas kyi mdzad pa yongs su rdzogs pa 'dra bar mya ngan las 'das pa ston par bzhed pa phung po'i lhag ma ma lus pa'i mya ngan las 'das pa'i dbyings kyis phung po rnams yongs su 'dor bar bzhed pa de dag la skye bo lhag ma rnams yongs su smin par bya ba'i phyir mya ngan las 'das pa'i grong khyer du mi 'jug tu gsol /",
    "T05TD4013E:209a-9": "sems can mgon ma mchis par mi mdzad du gsol /",
    "T05TD4013E:209a-10": "'gro ba lhag ma dag la sngon gyi smon lam ji lta ba bzhin du don mdzad par gsol zhes bdag rab tu bsgrims nas phyag 'tshal te thal mo sbyar ba la sogs pas gsol ba gdab bo //",
    "T05TD4013E:209a-11": "bskul ba ni bdag nyid byed par 'dod pa la bskul ba tsam du zad do //",
    "T05TD4013E:209a-12": "des na gsol ba dang bskul ba dag ni bsgrims pa dang mi bsgrims pa'i ngo bo yin pa'i phyir gsol ba dang bye brag yod do //",
    "T05TD4013E:209a-13": "dus ji srid cig tu bzhugs par gsol ba gdab snyam pa la /",
    "T05TD4013E:209a-14": "zhing gi rdul snyed bskal par bzhugs pa yang //",
    "T05TD4013E:209a-15": "zhes bya ba la sogs pa gsungs so //",
    "T05TD4013E:209a-16": "sems can gyi don mtha' yas pa'i phyir sangs rgyas kyi zhing thams cad kyi rdul phra rab kyi rdul gyi grangs snyed kyi bskal par bzhugs su gsol lo //",
    "T05TD4013E:209a-17": "des na 'di skad du sems can gyi khams ji tsam pa de tsam gyi don mdzad pa yongs su ma grub pa yin te //",
    "T05TD4013E:209a-18": "de bas na de don du gnyer ba rnams yongs su mya ngan las mi 'da' ba nyid do zhes ston to //",
    "T05TD4013E:209a-19": "ci'i phyir bzhugs par gsol snyam pa la /",
    "T05TD4013E:209b-0": "'gro ba kun la @209b phan zhing bde ba'i phyir //",
    "T05TD4013E:209b-1": "zhes bya ba gsungs so //",
    "T05TD4013E:209b-2": "'gro ba kun la zhes bya ba ni sems can gyi khams ma lus pa'o //",
    "T05TD4013E:209b-3": "phan pa ni mi dge ba'i chos thams cad las zlog pa dang /",
    "T05TD4013E:209b-4": "dge ba'i chos thams cad la 'jug pa'am /",
    "T05TD4013E:209b-5": "tshe 'di dang tshe 'di ma yin pa dang /",
    "T05TD4013E:209b-6": "gtan du bde ba thob pa'i rgyu'o //",
    "T05TD4013E:209b-7": "bde ba ni lha dang mi'o //",
    "T05TD4013E:209b-8": "yang na bde ba'i mchog ni mya ngan las 'das pa ste /",
    "T05TD4013E:209b-9": "de'i don du bzhugs su gsol lo //",
    "T05TD4013E:209b-10": "da ni bsod nams kyi phung po lhag pa'i bsam pa yongs su sbyang ba byas pa'i khyad par las skyes pa bar 'tshams med par ji ltar bzung ba sdom pa de thams cad khyad par du 'phags pa'i 'bras bur yongs su bsngo ba thabs kyis bsdus nas /",
    "T05TD4013E:209b-11": "yang rgya chen por bya ba'i phyir /",
    "T05TD4013E:209b-12": "phyag 'tshal ba dang zhes bya ba la sogs pa gsungs so //",
    "T05TD4013E:209b-13": "de la ngo bo nyid dang mos pa'i lus kyis sangs rgyas mtha' yas pa la phyag 'tshal bar dmigs pa'i sems pa'i khyad par gang yin pa de dag ni phyag 'tshal ba'i sgrar bstan to //",
    "T05TD4013E:209b-14": "mchod pa ni mchod pa'i yo byad mtha' yas pa sangs rgyas mtha' yas pa la phul bas bsdus pa'i sems pa'i bye brag rnams so //",
    "T05TD4013E:209b-15": "bshags pa ni byas pa dang /",
    "T05TD4013E:209b-16": "byed du bcug pa dang /",
    "T05TD4013E:209b-17": "rjes su yi rang ba ;",
    "T05TD4013E:209b-18": "'dod chags dang /",
    "T05TD4013E:209b-19": "zhe sdang dang /",
    "T05TD4013E:209b-20": "gti mug las byung ba lus dang /",
    "T05TD4013E:209b-21": "ngag dang /",
    "T05TD4013E:209b-22": "yid las byung ba'i mi dge ba'i rtsa ba sangs rgyas dang byang chub sems dpa' thams cad kyi spyan sngar bshags pa'i rang bzhin gyi sems pa'i rgyun rnams so //",
    "T05TD4013E:209b-23": "rjes su yi rang ba ni sangs rgyas dang byang chub sems dpa' dang /",
    "T05TD4013E:209b-24": "nyan thos dang /",
    "T05TD4013E:209b-25": "rang sangs rgyas dang so so'i skye bo thams cad kyis byas pa dang /",
    "T05TD4013E:209b-26": "byed du bcug pa dang /",
    "T05TD4013E:209b-27": "rjes su yi rang ba'i bsod nams kyi tshogs mtha' yas ba la rjes su yi rang bar bzhugs pa'i sems pa'i phung po'o //",
    "T05TD4013E:209b-28": "bskal ba ni sems can gyi don mdzad par bya ba'i phyir mngon par rdzogs par sangs rgyas pa'i sangs rgyas de chos la gus pa bskyed pa'i phyir bskul ba la zhes pa rnams la so sor bsti stang bya ba sngon du 'gro ba don du gnyer bas bsdus pa'i sems pa'i khyad par rnams so //",
    "T05TD4013E:210a-0": "gsol ba ni rang gi mdzad pa @210a * //",
    "T05TD4013E:210a-1": "rnams yongs su rdzogs par mdzad nas phung po lhag ma med pa'i mya ngan las 'das pa'i grong khyer du gshegs bar bzhed pa rnams la gsol ba 'debs pa ste /",
    "T05TD4013E:210a-2": "phyag 'tshal ba sngon du 'gro ba'i 'gog pas bsdus pa'i sems pa mchog 'byung ba rnams so //",
    "T05TD4013E:210a-3": "de ltar ji skad smos pa'i tshul du rang gi rgyud yongs su sbyang ba byas pa'i khyad par gyis dge ba'i tshogs mtha' yas pa bsags pa gang yin pa de dag sangs rgyas dang byang chub sems dpa' dbang du gyur pa rnams spyan sngar bzhag nas dad pa phul du byung ba'i nor bu rin po ches dngangs par byas pa'i sems kyis byang chub tu yongs su bsngo bar bya /",
    "T05TD4013E:210a-4": "'bras bu'i khyad par bla na med pa la nges par bya ste /",
    "T05TD4013E:210a-5": "don de nye bar bsgrub bo zhes bya ba'i tha tshig go //",
    "T05TD4013E:210a-6": "de ltar na bsod nams kyi tshogs yongs su gzung ba'i phyir thabs kyi khyad par pha rol mi dpogs pa byang chub sems dpa' chen po kun du bzang po'i spyod pas 'thob par byed pa'i mtshan nyid kyi 'di ni dad pas bskyed pa'i sems kyis thos pa'i tshe yang sems kyi rgyun rnam par dag par byed na rtag tu byed pas nyin gcig bzhin du dus gsum du bsgrub pas lta smos kyang ci dgos /",
    "T05TD4013E:210a-7": "de bas na 'di ni 'og nas 'byung ba'i don rnams thams cad la yang so sor sbyar bar rig par bya'o //",
    "T05TD4013E:210a-8": "de ltar bsod nams kyi tshogs yongs su sdud pa'i thabs sgrub pas /",
    "T05TD4013E:210a-9": "rgyal ba kun gyi rjes su slob gyur te //",
    "T05TD4013E:210a-10": "thabs kyis yongs su zin pa'i 'phags pa kun du bzang po'i spyod pa rab tu ston par byed /",
    "T05TD4013E:210a-11": "rab tu 'chad par byed ces bya ba 'dis ni mos pas spyod pa'i sa'i don bsdus par bstan to //",
    "T05TD4013E:210a-12": "ye shes spyod pa rnam par dag byed cing //",
    "T05TD4013E:210a-13": "zhes bya ba la /",
    "T05TD4013E:210a-14": "ye shes ni zag pa med pa rnam par mi rtog pa'i theg pa'o //",
    "T05TD4013E:210a-15": "de'i spyod pa ni sa bsgom pa'i go rims so //",
    "T05TD4013E:210a-16": "de rnam par dag pa ni bsgom pa rab kyi mthar phyin par gyur pa'i ye shes kyis te /",
    "T05TD4013E:210a-17": "'dis ni sa bcu bsdus so //",
    "T05TD4013E:210a-18": "byang chub spyod pa yongs su rdzogs byed cing //",
    "T05TD4013E:210a-19": "zhes bya ba la /",
    "T05TD4013E:210a-20": "byang chub ni thams cad mkhyen pa'i ye shes phul du byung ba'o //",
    "T05TD4013E:210a-21": "de'i spyod pa ni sangs rgyas kyis kun du 'od kyis bsdus pa bsgom pa'o //",
    "T05TD4013E:210b-0": "de yongs su rdzogs pa ni byang chub kyi snying por zhugs nas nyon mongs pa @210b dang shes bya'i sgrib pa bag chags dang bcas pa spangs pa'i phyir mi gnas pa'i mya ngan las 'das pa mngon sum du mdzad pa yin te /",
    "T05TD4013E:210b-1": "'dis ni phan yon gyi lam bsdus so //",
    "T05TD4013E:210b-2": "de ltar na tshigs su bcad pa 'dis ni smon lam chen po 'di'i don thams cad bsdus par bstan pa yin no //",
    "T05TD4013E:210b-3": "'di man chad /",
    "T05TD4013E:210b-4": "'das pa'i sangs rgyas rnams dang zhes bya ba la sogs pas ni mos pas spyod pa'i sa'i don gyi rim pa brjod de /",
    "T05TD4013E:210b-5": "de bzhin gshegs pa 'das pa rnams ni mngon par rdzogs par byang chub pa la ltos nas yin gyis /",
    "T05TD4013E:210b-6": "phung po lhag ma mi lus pa'i mya ngan las 'das pa'i dbyings la ltos nas ni ma yin te /",
    "T05TD4013E:210b-7": "de bzhin gshegs pa rnams ni mi gnas pa'i mya ngan las 'das pa'i dbyings la bzhugs pa'i phyir ro //",
    "T05TD4013E:210b-8": "phyogs bcu'i 'jig rten dag na gang bzhugs pa //",
    "T05TD4013E:210b-9": "zhes bya ba ni sprul pa'i sku rnams kyis phyogs bcu dag na da ltar sems can yongs su smin par mdzad pa zhes bya ba'i tha tshig go //",
    "T05TD4013E:210b-10": "mchod par gyur zhes bya ba ni ji skad bshad pa'i mchod pa dang sgrub pa'i mchod pa bla na med pas de bzhin gshegs pa 'das pa la sogs pa gang dag yin pa de dag la mchod par gyur cig ces bya ba yin te /",
    "T05TD4013E:210b-11": "sgrub pa'i mchod pas ni byang chub tu sems bskyed pa ston to //",
    "T05TD4013E:210b-12": "gang yang ma byon pa de dag rab tu myur ba kho nas mngon par rdzogs par sangs rgyas par ji ltar bzhed pa bzhin dgongs pa yongs su rdzogs par gyur cig ces bya ba ste /",
    "T05TD4013E:210b-13": "'dis ni sems can gyi don mdzad par bzhugs pa de dag skad cig kyang shol bar ma gyur cig ces de skad bstan to //",
    "T05TD4013E:210b-14": "thugs la dgongs pa ni bsam pa ste /",
    "T05TD4013E:210b-15": "yun ring po nas bzhed pa'i don 'bras bu'i khyad par rdo rje lta bu'i ting nge 'dzin ces bya ba gang yin pa'o //",
    "T05TD4013E:210b-16": "de yongs su rdzogs pa ni bsam pa rdzogs pa'o //",
    "T05TD4013E:210b-17": "de nyid kyi phyir /",
    "T05TD4013E:210b-18": "byang chub rim par sangs rgyas zhes bstan te /",
    "T05TD4013E:210b-19": "bla na med pa yang dag par rdzogs pa'i byang chub brnyes pa de yongs su rdzogs par gyur cig ces bya ba'i tha tshig go //",
    "T05TD4013E:210b-20": "de dag bdag nyid 'bras bu bsgrub pa la zhugs mod kyi /",
    "T05TD4013E:210b-21": "'on kyang de dag gi don chen po 'grub pa dang /",
    "T05TD4013E:211a-0": "bgegs @211a * //",
    "T05TD4013E:211a-1": "med bar smon pa rnams kyi bsam pa shin tu dag par 'gyur ro zhes ston to //",
    "T05TD4013E:211a-2": "tshigs su bcad pa 'dis ni sangs rgyas thams cad kyi dgongs pa yongs su rdzogs par bya ba'i bsam pa bstan to //",
    "T05TD4013E:211a-3": "da ni sangs rgyas kyi zhing thams cad yongs su sbyang ba'i bsam pa bstan pa'i phyir phyogs bcu ga la'i zhing rnams ji snyed pa //",
    "T05TD4013E:211a-4": "zhes bya ba la sogs pa gsungs so //",
    "T05TD4013E:211a-5": "phyogs bcu na sangs rgyas kyi zhing gi khyad par ji snyed yod pa de dag rdo la sogs pa'i nyes pa med pa bde ba phul du phyin pa bde ba can dang 'dra bar yongs su dag par gyur cig ces bya ba yin no //",
    "T05TD4013E:211a-6": "yongs su dag pa 'ba' zhig ma yin gyis /",
    "T05TD4013E:211a-7": "de na yod ba'i dngos po thams cad rab kyi mthar phyin par gyur pa'i sgo nas rgya che bar yang gyur cig ces bya ba yin no //",
    "T05TD4013E:211a-8": "de ltar gnas yongs su dag pas yongs su dag par brjod nas /",
    "T05TD4013E:211a-9": "gnas pa yongs su dag pa de yongs su dag pa bstan pa'i phyir ;",
    "T05TD4013E:211a-10": "byang chub shing dbang drung gshegs zhes bya ba la sogs pa gsungs so //",
    "T05TD4013E:211a-11": "byang chub ni ye shes bla na med pa'o //",
    "T05TD4013E:211a-12": "de shing gi rgyal po gang gi drung du bzhugs nas brnyes pa de ni sems can gyi mchog gis yongs su bzung ba'i khyad par gyi phyir byang chub kyi shing gi dbang po ste /",
    "T05TD4013E:211a-13": "shing thams cad kyi nang na shin tu khyad par du 'phags pa'i phyir dbang po'o //",
    "T05TD4013E:211a-14": "bdud bzhi pham par mdzad pa'i phyir gang dag der bzhugs pa byang chub shing dbang drung gshegs so //",
    "T05TD4013E:211a-15": "de dag gang yin snyam pa la /",
    "T05TD4013E:211a-16": "rgyal ba dang zhes bya ba gsungs so //",
    "T05TD4013E:211a-17": "bag chags dang bcas pa'i nyes pa thams cad las rgyal ba'i phyir te /",
    "T05TD4013E:211a-18": "de dag gis yongs su gang bar gyur cig ces bya ba yin no //",
    "T05TD4013E:211a-19": "ci de dag nyi tshes sam snyam pa la /",
    "T05TD4013E:211a-20": "sangs rgyas sras kyis zhes bya ba gsungs so //",
    "T05TD4013E:211a-21": "de kho na nyid rnam par sangs rgyas ba'i sangs rgyas de dag nyid kyi sras sku dag pa mnga' ba zab cing bzang po yon tan gyi tshogs dpag tu med pa dang ldan pa sa bcu la rab tu gnas pa'i byang chub sems dpa' de dag yin no //",
    "T05TD4013E:211b-0": "de'i phyir sems can rin po che khyad par can de lta bu dag gis sangs rgyas kyi zhing khyad par can de dag yongs su gang bar gyur cig ces bya ba @211b yin no //",
    "T05TD4013E:211b-1": "de ltar gnas dang gnas pa yongs su dag pas sangs rgyas kyi zhing yongs su sbyang ba'i bsam pa brjod pas sems can la phan pa dang bde ba'i bsam pa yongs su dag pa bstan pa'i phyir /",
    "T05TD4013E:211b-2": "phyogs bcu'i sems can gang rnams ji snyed pa //",
    "T05TD4013E:211b-3": "zhes bya ba la sogs pa gsungs pa'o //",
    "T05TD4013E:211b-4": "phyogs bcu dag na gang ji snyed 'khod pa de dag thams cad bde bar gyur cig ces bya ba 'dis ni ngan song ba'i sdug bsngal las bzlog par bstan to //",
    "T05TD4013E:211b-5": "ci re 'ga' zhig gam zhe na /",
    "T05TD4013E:211b-6": "ma yin te rtag tu zhes bya ba gsungs so //",
    "T05TD4013E:211b-7": "ngan songa'i sdug bsngal dang bral du zin kyang bde 'gror skyes pa rnams la nad la sogs pa'i sdug bsngal yod do snyam pa la /",
    "T05TD4013E:211b-8": "nad med gyur cig ces bya ba gsungs te /",
    "T05TD4013E:211b-9": "dus thams cad du lhan cig skyes pa dang glo bur gyi sdug bsngal ma lus pa las grol bar gyur cig ces bya ba'i tha tshig go //",
    "T05TD4013E:211b-10": "sdug bsngal de dang bral du zin kyang de bas chos mi zad pa dbul ba la sogs pa'i sdug bsngal yod do snyam pa las /",
    "T05TD4013E:211b-11": "'gro ba kun gyi chos kyi don rnams ni //",
    "T05TD4013E:211b-12": "zhes bya ba gsungs so //",
    "T05TD4013E:211b-13": "'gro ba thams cad de /",
    "T05TD4013E:211b-14": "sems can gyi phung po ma lus pa dag gi chos kyi 'dod pa grub par gyur cig ces bya ba yin no //",
    "T05TD4013E:211b-15": "chos kyi rnyed pa'i don ni chos kyi don yin te /",
    "T05TD4013E:211b-16": "dge ba bcu'i las kyi lam las ma gol bas rnyed pa'o //",
    "T05TD4013E:211b-17": "yang na chos kyi zhes bya ba ni 'jig rten gnyi gar ma smad ba'o //",
    "T05TD4013E:211b-18": "chos kyi zhes smos pas ni pha rol la gnod pa byas pa'i sdug bsngal med par bstan to //",
    "T05TD4013E:211b-19": "chos kyi yang ci ste na sgrub pa dang srung ba la sogs pa'i sdug bsngal dang 'brel par 'gyur ro snyam pa la /",
    "T05TD4013E:211b-20": "mthun par gyur cig zhes bya ba gsungs so //",
    "T05TD4013E:211b-21": "sgrub pa la sogs pa'i yongs su nyon mongs pa med pas shin tu mthun par gyur cig ces bya ba'o //",
    "T05TD4013E:211b-22": "de lta ma yin yang 'dod pas phongs pa la sogs pas byas pa'i sdug bsngal 'byung ba kho na'o snyam pa la /",
    "T05TD4013E:211b-23": "re ba'ang 'grub par shog ces bya ba gsungs so //",
    "T05TD4013E:211b-24": "lus can thams cad kyi re ba ste /",
    "T05TD4013E:211b-25": "'dod pa'i don 'grub par bya ba'i bsam pa grub cing 'byor bar shog ces bya ba'i tha tshig go //",
    "T05TD4013E:212a-0": "byang @212a * //",
    "T05TD4013E:212a-1": "chub kyi sems ni sems can la phan ba skyed pa'i mtshan nyid yin pa'i phyir da ltar ma 'ongs pa'i sangs rgyas mngon par rdzogs par byang chub par smon pa dang /",
    "T05TD4013E:212a-2": "sangs rgyas kyi zhing dang sems can yongs su dag par smon pas ni byang chub kyi sems bskyed pa bstan to //",
    "T05TD4013E:212a-3": "'dir dang por mchod pa rab tu dbul bas ni mos pas spyod pas bsdus pa'i sbyin pa'i pha rol tu phyin pa bstan te //",
    "T05TD4013E:212a-4": "de ltar tshigs su bcad pa gsum gyis byang chub kyi sems bskyed pa mos pas spyod pas bsdus pa brjod nas /",
    "T05TD4013E:212a-5": "de bstan par bya ba'i phyir byang chub spyod pa dag ni bdag spyod cing //",
    "T05TD4013E:212a-6": "zhes bya ba la sogs pa tshigs su bcad pa rtsa ba drug pa la sogs pas ni de las gzhan pa thabs ston to //",
    "T05TD4013E:212a-7": "byang chub kyi sems mi brjed pa dang /",
    "T05TD4013E:212a-8": "de dang mthun pa'i pha rol tu phyin pa sgrub pa yang skye ba dran na 'byung gi / de lta ma yin te ;",
    "T05TD4013E:212a-9": "dran pa nyams na de gnyi ga med do //",
    "T05TD4013E:212a-10": "byang chub tu spyod pa ni byang chub tu spyod pa ste /",
    "T05TD4013E:212a-11": "de'i rgyu 'phags pa kun du bzang po'i spyod pa la nan tan byed pa'o //",
    "T05TD4013E:212a-12": "de spyod cing ste thos pa dang bsam pa la sogs pa'i rim gyis bsgom zhing zhes bya ba'i tha tshig go //",
    "T05TD4013E:212a-13": "de yang phyugs bdag pa'i thar pa bzhin du skye ba gcig gis ni ma yin no //",
    "T05TD4013E:212a-14": "'o na ci zhe na /",
    "T05TD4013E:212a-15": "bskal pa grangs med pa du mas 'thob pa'i bsod nams dang ye shes kyi tshogs kyis 'thob par bya ba yin no //",
    "T05TD4013E:212a-16": "de'i phyir skye ba dran pa nyid med na de thams cad mi srid do //",
    "T05TD4013E:212a-17": "tshe rabs gzhan du brjes nas sdug ste /",
    "T05TD4013E:212a-18": "gnyid kyis log pa'i gnas skabs nas bdag su yin pa dang /",
    "T05TD4013E:212a-19": "bdag gi gnas gang yin pa dang /",
    "T05TD4013E:212a-20": "bdag gis bya ba dang mi bya ba gang yin pa mi shes pa de lta bur gyur pa la ni dge ba med pa dang /",
    "T05TD4013E:212a-21": "yang shin tu ring na tshogs yongs su rdzogs par lta ga la 'gyur /",
    "T05TD4013E:212a-22": "de bas na skye ba dran par gyur ces bya ba gsungs so //",
    "T05TD4013E:212a-23": "smon lam ma btab par yang lha la sogs pa'i nang na skye ba dran pa dag yod do snyam pa la /",
    "T05TD4013E:212a-24": "'gro ba kun du zhes bya ba gsungs so //",
    "T05TD4013E:212a-25": "'gro ba ni sems can dmyal ba la sogs pa lnga ste /",
    "T05TD4013E:212b-0": "las dang nyon @212b mongs pa'i dbang gis sems can rnams shi ba'i 'og tu skye ba'i don du de dag 'gro bas na 'gro ba'o //",
    "T05TD4013E:212b-1": "'di skad du las kyi dbang gis 'gro ba thams cad du skye ba na rtag tu skye ba dran par gyur cig ces bshad pa yin no //",
    "T05TD4013E:212b-2": "'chi 'pho ni shi ba ste 'chi ba zhes bya ba'i tha tshig go //",
    "T05TD4013E:212b-3": "skye ba ni skye ba ste ris mthun pa'i khyad par 'thob ba'o //",
    "T05TD4013E:212b-4": "skye ba dran du zin kyang so so'i skye bo'i gnas skabs na khyim bar gyur pa'i phyir dang /",
    "T05TD4013E:212b-5": "de'i skye bo dang 'grogs pa'i phyir sems kyi rgyud sbyang ba ma byas pas tshogs la sbyor ba snyed par 'chi 'pho skye ba na zhes bya ba la sogs pa gsungs te /",
    "T05TD4013E:212b-6": "gang nas 'chi 'pho ba dang /",
    "T05TD4013E:212b-7": "gang du skye ba der rab tu byung bar gyur cig pa'o //",
    "T05TD4013E:212b-8": "gang du skye ba der rab tu byung ste khyim pa'i cha byad dang /",
    "T05TD4013E:212b-9": "der 'grogs pa bor yang dus ji srid cig gi bar du snyam pa la /",
    "T05TD4013E:212b-10": "rtag tu zhes bya ba gsungs so //",
    "T05TD4013E:212b-11": "dus thams cad du ste bar skabs su rab tu byung ba ma yin no //",
    "T05TD4013E:212b-12": "rab tu byung ba yang 'chal pa'i tshul khrims spyod pa'i phyir /",
    "T05TD4013E:212b-13": "tshul khrims la sogs pa la skyon byung na tshogs yongs su rdzogs par gal 'gyur /",
    "T05TD4013E:212b-14": "de med pa'i tshul khrims ni yon tan thams cad kyi gzhi yin pas yon tan 'thob pa thams cad kyang med par 'gyur bas de'i phyir tshul khrims spyod pa dri med ces bya ba la sogs pa gsungs so //",
    "T05TD4013E:212b-15": "tshul khrims kyi mtshan nyid kyi spyod pa ni tshul khrims spyod pa'o //",
    "T05TD4013E:212b-16": "de yang ci ste 'dod chags la sogs pa'i skyon gyis kun nas bslangs pa'i 'chal ba'i tshul khrims kyi dri mas dri ma can du 'gyur bas de'i phyir dri ma med ces bya ba gsungs so //",
    "T05TD4013E:212b-17": "de yang ci ste na bslab pa mi 'dod pa'i gti mug gi spyod pas bslab pa'i gnas rnams mi shes pa'i phyir ram /",
    "T05TD4013E:212b-18": "dran pa nyams pa la sogs pas yongs su ma dag par 'gyur ro snyam pa la /",
    "T05TD4013E:212b-19": "yongs su dag par zhes bya ba gsungs so //",
    "T05TD4013E:212b-20": "shes rab kyis yongs su zin pa'i tshul khrims ni dri ma med cing yongs su dag pa yin no //",
    "T05TD4013E:212b-21": "yongs su dag pa yang ci ste na dus tshigs kyi nyi ma dag la 'gyur ro snyam pa la /",
    "T05TD4013E:213a-0": "rtag tu zhes bya ba @213a * //",
    "T05TD4013E:213a-1": "gsungs te /",
    "T05TD4013E:213a-2": "ji srid 'tsho'i bar du zhes bstan par 'gyur ro //",
    "T05TD4013E:213a-3": "tshul khrims rnam pa de lta bu yang ci ste na phyogs gcig par 'gyur ro snyam pa la /",
    "T05TD4013E:213a-4": "ma nyams zhes bya ba gsungs te /",
    "T05TD4013E:213a-5": "bslab pa yongs su rdzogs par gzung zhes bya ba'i tha tshig go //",
    "T05TD4013E:213a-6": "de yang ci ste na /",
    "T05TD4013E:213a-7": "bag med pas skyon can du 'gyur ro snyam pa la /",
    "T05TD4013E:213a-8": "skyon med ces bya ba gsungs so //",
    "T05TD4013E:213a-9": "des na rang bzhin dang bcas pa'i kha na mtho ba'i dngos po dang bral ba'i phyir /",
    "T05TD4013E:213a-10": "kun du kha na ma thob med pa'i tshul khrims su 'gyur ro //",
    "T05TD4013E:213a-11": "de'i phyir tshul khrims rnam pa de lta bu la rtag bar byed cing rgyun du nan tan byed par shog cig ces bya ba yin te /",
    "T05TD4013E:213a-12": "bde 'gror lus dang longs spyod kyi khyad par legs pas bde ba dang yid bde ba 'thob pa'i phyir dang /",
    "T05TD4013E:213a-13": "'chal pa'i tshul khrims kyi gdung ba zhi bar byed pa'i phyir sems bsil bar byed pa'i don gyis tshul khrims zhes bya'o //",
    "T05TD4013E:213a-14": "de ltar skye ba dran pa dang rab tu 'byung ba dang tshul khrims yongs su dag pas ni rang gi rgyud yongs su smin par bstan to //",
    "T05TD4013E:213a-15": "da ni skye ba gzhan dran pa'i mthu nyid kyis srog chags thams cad kyi skad yongs su shes pa'i phyir skad kyi bye brag de dang de dag thams cad kyis sems can gyi don sgrub pa'i ched du smon lam gyi khyad par gyis lha la sogs pa'i nang de dang der skyes na rang rang gi skad kyi khyad par rnams kyis de dag la chos bstan par bya ba'i phyir /",
    "T05TD4013E:213a-16": "lha yi skad dang zhes bya ba la sogs pa gsungs te /",
    "T05TD4013E:213a-17": "tshigs su bcad pa 'dis ni rgyud gzhan yongs su smin par bstan to //",
    "T05TD4013E:213a-18": "de ltar na de dag gi don spyad nas bdag dang gzhan la don sgrub pa la bsam pa gtum po mi rigs te /",
    "T05TD4013E:213a-19": "don de sgrub pa'i phyir /",
    "T05TD4013E:213a-20": "des shing pha rol phyin la rab brtson te //",
    "T05TD4013E:213a-21": "zhes bya ba la sogs pa'i tshigs su bcad pa gsungs so //",
    "T05TD4013E:213a-22": "des pa ni sems can thams cad la mchog tu byams pa'i rang bzhin no //",
    "T05TD4013E:213b-0": "de ni sems can log par sgrub pa thams cad dang 'grogs kyang yongs su mi skyo zhing rang gi @213b lus dang ngag dang yid kyis kyang gzhan la gnod pa mi byed de /",
    "T05TD4013E:213b-1": "de ltar sems can thams cad sdung pa la zhugs pa de ni byams pa dang snying rje dang ldan pas sgrib pa med par sems can gyi don bsgrub bo /",
    "T05TD4013E:213b-2": "de ltar lus dang ngag dang yid kyi las yongs su dag pas /",
    "T05TD4013E:213b-3": "pha rol phyin la rab brtson te zhes bya ba'am pha rol tu phyin pa ni sbyin pa la sogs pa ste rang gi phun sum tshogs pa'i mthar phyin par 'gro ba'i phyir ro //",
    "T05TD4013E:213b-4": "de bas na de dag la rab tu brtson te shin tu mngon par dga'o //",
    "T05TD4013E:213b-5": "ci ste na byang chub kyi sems dang bral bar mi 'gyur ram snyam pa la /",
    "T05TD4013E:213b-6": "byang chub sems ni nam kyang brjed ma gyur //",
    "T05TD4013E:213b-7": "zhes bya ba gsungs so //",
    "T05TD4013E:213b-8": "'dir ni pha rol tu phyin pa bya ba goms pa'i phyir gnyen po rnyed pas mos par spyod pa'i sa na sems can gyi don gyi rgyu smon lam gyi dbang gis de dang de dag tu skyes na yang mos pa'i dbang gis byang chub kyi sems nam du yang brjed par ma gyur cig ces ston to //",
    "T05TD4013E:213b-9": "de la bla na med pa'i ye shes thob pa ni byang chub po //",
    "T05TD4013E:213b-10": "der sems ni byang chub kyi sems te /",
    "T05TD4013E:213b-11": "bsod nams dang ye shes kyi tshogs rnam pa sna tshogs bsags pa'i phyir ram /",
    "T05TD4013E:213b-12": "ji ltar yongs su sbyang bar byas pa'i mthu yongs su bzung ba'i dbang gis 'khor ba pa dang /",
    "T05TD4013E:213b-13": "nges par 'byung ba'i tshul rnam pa tha dad pa sna tshogs kyis bkra bar bya ba'i phyir sems so //",
    "T05TD4013E:213b-14": "nam yang brjed ma gyur zhes bya ba ni gzhar yang ma gyur cig ces bya ba'i tha tshig ste /",
    "T05TD4013E:213b-15": "de la de'i skye ba'i mthu nyams par ma gyur cig ces bya ba'i tha tshig go //",
    "T05TD4013E:213b-16": "de ltar byang chub kyi sems dang mi mthun pa'i phyogs yongs su dag pa la yang ci ste na sgrib pa kun du 'byung srid do snyam pa la /",
    "T05TD4013E:213b-17": "sdig pa gang rnams sgrib par gyur pa dag / ces bya ba la sogs pa gsungs so //",
    "T05TD4013E:213b-18": "sdig pa ni 'dod chags la sogs pa mi dge ba'i chos rnams te /",
    "T05TD4013E:213b-19": "de dag nyid 'phags pa'i lam skye ba la sgrib pas bsgribs pa rnams te /",
    "T05TD4013E:213b-20": "las dang /",
    "T05TD4013E:213b-21": "nyon mongs pa dang /",
    "T05TD4013E:214a-0": "rnam par smin pa'i rang bzhin rnams so / de la las ni byas shing bsags pas rtogs pa'i @214a * //",
    "T05TD4013E:214a-1": "bar du gcod par gyur pa'o //",
    "T05TD4013E:214a-2": "nyon mongs pa ni mi dge ba bcu'i las kyi lam kun nas slong bar byed pa nyid kyis thams cad du gyur pa'i phyir byang chub sems dpa' rnams kyi sgrib pa'o //",
    "T05TD4013E:214a-3": "rnam par smin pa ni gang bsod nams dang ye shes kyi tshogs rdzogs pa'i bar du gcod pa ste de nyid sgrib pa'o //",
    "T05TD4013E:214a-4": "de dag bdag gi rgyud la yongs su byang bar shog ces bya ba ste /",
    "T05TD4013E:214a-5": "'byung bar ma gyur cig ces bya ba'i tha tshig go //",
    "T05TD4013E:214a-6": "yongs su byang ba ci ste nam lus par ma yin na snyam pa la /",
    "T05TD4013E:214a-7": "ma lus pa zhes bya bas bye brag tu byas te /",
    "T05TD4013E:214a-8": "kun nas dkris pa bag chags dang bcas pa yang med par zhes bya ba'i tha tshig go //",
    "T05TD4013E:214a-9": "rim pa ni skye ba gzhan du song ba'i tshe dran pa nyams na thog ma med pa'i tshe rabs gzhan na goms pa khyim gyi gnas la sred pa sngon du 'gyur ro //",
    "T05TD4013E:214a-10": "de bas na bu dang bu mo la sogs pa la chags pas nyams na tshul khrims 'tshal zhing dge ba la mngon bar mi dga' ba'o //",
    "T05TD4013E:214a-11": "de nas tshul khrims 'chal na sems can yongs su smin par byed pa rnyed par dka'o //",
    "T05TD4013E:214a-12": "de nas sems dri ma can du gyur na yid bzhin gyi nor bu lta bu sems can rnams la nges par yang mi 'gyur ro //",
    "T05TD4013E:214a-13": "de nas pha rol tu phyin pa la sbyor ba dang thag ring ngo //",
    "T05TD4013E:214a-14": "de nas bsod nams kyi tshogs thams cad kyi sa bon du 'gyur ba byang chub kyi sems las yongs su nyams so //",
    "T05TD4013E:214a-15": "de nas sems kyi yon tan thams cad kyis stong pa la nyes par spyod pa nyon mongs pa rab 'byams ma bzlog pa dag 'dod dgur rnam par rgyu'o //",
    "T05TD4013E:214a-16": "'das pa'i skye ba dran pas de nyid rab tu 'byung ngo //",
    "T05TD4013E:214a-17": "de nas tshul khrims so //",
    "T05TD4013E:214a-18": "de nas sems can yongs su smin par byed do //",
    "T05TD4013E:214a-19": "de nas nges par 'gyur ro //",
    "T05TD4013E:214a-20": "de nas pha rol tu phyin pa la sbyor ro //",
    "T05TD4013E:214a-21": "de nas byang chub kyi sems mi brjed do //",
    "T05TD4013E:214a-22": "de nas sgrib pa spangs te /",
    "T05TD4013E:214a-23": "byang chub kyi sems yongs su mi gtong ba'i go rims ni de lta'o //",
    "T05TD4013E:214a-24": "skabs 'dis ni mos pas spyod pas bsdus pa'i tshul khrims kyi pha rol tu phyin pa bstan to //",
    "T05TD4013E:214a-25": "da ni byang chub kyi sems mi brjed pa dang mi gos par bsgrub par bstan pa'i phyir /",
    "T05TD4013E:214b-0": "las dang nyon mongs bdud kyi las rnams @214b las ;",
    "T05TD4013E:214b-1": "/ zhes bya ba la sogs pa'i tshigs su bcad pa 'di gsungs so //",
    "T05TD4013E:214b-2": "'dis ni gang gis /",
    "T05TD4013E:214b-3": "gang du dang /",
    "T05TD4013E:214b-4": "ji ltar mi gos pa ste go rims bzhin du ston to //",
    "T05TD4013E:214b-5": "gang gis mi dgos she na /",
    "T05TD4013E:214b-6": "las rnams kyis so //",
    "T05TD4013E:214b-7": "las ni sems pa dang des byas ba ste /",
    "T05TD4013E:214b-8": "de bas na mi dge ba'i las byas par gyur par de dag las rnam par grol ba'i spyad par bya bar sbyar ro //",
    "T05TD4013E:214b-9": "ci las 'ga' zhig las sam zhe na /",
    "T05TD4013E:214b-10": "ma yin te /",
    "T05TD4013E:214b-11": "nyon mongs rnams las kyang zhes gsungs so //",
    "T05TD4013E:214b-12": "nyon mongs pa ni 'dod chags la sogs pa ste /",
    "T05TD4013E:214b-13": "lus dang sems kyi rgyun gdung bar byed /",
    "T05TD4013E:214b-14": "dri ma can du byed pas nyon mongs pa rnams so //",
    "T05TD4013E:214b-15": "ci las dang nyon mongs pa nyid tshe las sam zhe na /",
    "T05TD4013E:214b-16": "ma yin no //",
    "T05TD4013E:214b-17": "'o na ci zhe na /",
    "T05TD4013E:214b-18": "bdud kyi las rnams las kyang zhes bya ba gsungs te //",
    "T05TD4013E:214b-19": "dge ba'i chos kyi bar chad byed pa'i phyir bdud rnams so //",
    "T05TD4013E:214b-20": "de dag kyang lha'i bu'i bdud la sogs pa dang /",
    "T05TD4013E:214b-21": "nye du dang yul dang lta la rtog pa la sogs pa'o //",
    "T05TD4013E:214b-22": "gang du mi dgos snyam pa la /",
    "T05TD4013E:214b-23": "'jig rten 'gro ba rnams su zhes bya ba gsungs te /",
    "T05TD4013E:214b-24": "'jig pa'i phyir 'jig rten no //",
    "T05TD4013E:214b-25": "de yang rnam pa gnyis te /",
    "T05TD4013E:214b-26": "sems can dang /",
    "T05TD4013E:214b-27": "snod do //",
    "T05TD4013E:214b-28": "de dag ni 'jig rten gyi 'gro ba rnams te ;",
    "T05TD4013E:214b-29": "'di skad du 'gro ba rnams su 'khor na mi gos par spyad ces bya ba yin no //",
    "T05TD4013E:214b-30": "gos pa ni dri ma can du byed pa ste /",
    "T05TD4013E:214b-31": "de med pa'i phyir mi gos pa'o //",
    "T05TD4013E:214b-32": "ci 'dra bar snyam pa la 'di ji ltar padmo zhes bya ba'i dpes gsal bar byed de /",
    "T05TD4013E:214b-33": "dper na padmo chu las skyes pa na chus mi gos par skye ba de bzhin du bdag kyang 'gro ba thams cad la rjes su chags pa dang khong khro ba la sogs pa spangs nas mi gos par zhes bya ba yin no //",
    "T05TD4013E:214b-34": "nyi ma dang zla ba bzhin du zhes bya ba ni /",
    "T05TD4013E:214b-35": "dper na nyi ma dang zla ba nam mkha'i dkyil na rgyu bas bsil ba dang tsha ba sgrub par byed kyang /",
    "T05TD4013E:214b-36": "srog chags rnams la rjes su chags pa dang khong khro ba spangs pa de bzhin du bdag kyang sems can yongs su smin par bya ba'i phyir 'khor ba'i nam mkha' la rgyu zhing rjes su chags pa dang khong khro spangs te spyod do zhes bya ba'o //",
    "T05TD4013E:215a-0": "skabs 'dis ni mos pas spyod pa'i sas bsdus @215a * //",
    "T05TD4013E:215a-1": "pa'i bzod pa'i pha rol tu phyin pa bstan to //",
    "T05TD4013E:215a-2": "de ltar rjes su chags pa dang khong khro ba sbangs te gnas pa la sems can la phan 'dogs pa'i bgegs mi 'byung bar bstan pa'i phyir /",
    "T05TD4013E:215a-3": "ngan song sdug bsngal rab tu zhi bar byed //",
    "T05TD4013E:215a-4": "ces bya ba gsungs te /",
    "T05TD4013E:215a-5": "shin tu nyes par spyad pa'i dbang gis bde 'gro rnams las ngan par 'gro zhing 'og tu 'gro bas na ngan song ngo //",
    "T05TD4013E:215a-6": "de dag tu sdug bsngal te mi bde ba myong ba 'di dag thams cad rab tu zhi bar bya'o //",
    "T05TD4013E:215a-7": "rab tu zhi bar byas nas kyang sems can de dag bde ba'i khyad par phul du byung ba la dgod par bya'o //",
    "T05TD4013E:215a-8": "bde ba ni sim pa myong ba ste /",
    "T05TD4013E:215a-9": "dbang po la phan 'dogs pa'o //",
    "T05TD4013E:215a-10": "de ltar da ltar byung ba'i sdug bsngal bsal te /",
    "T05TD4013E:215a-11": "dpe med pa'i bde ba thob par byed pas sems can gyi don byas nas ma 'ongs pa'i gtan gyi bde ba la rab tu dgod pa'i phyir /",
    "T05TD4013E:215a-12": "'gro ba thams cad la ni phan par spyad //",
    "T05TD4013E:215a-13": "ces bya ba gsungs so //",
    "T05TD4013E:215a-14": "'gro ba thams cad de sems can gyi tshogs ma lus pa la phan par bya ba'i phyir bla na med pa'i mya ngan las 'das pa la rab tu dgod par spyad par bya'o //",
    "T05TD4013E:215a-15": "gang du spyad snyam pa la /",
    "T05TD4013E:215a-16": "phyogs rnams na ni zhing khyon ji tsam par //",
    "T05TD4013E:215a-17": "zhes bya ba gsungs so //",
    "T05TD4013E:215a-18": "phyogs bcu dag na zhing gi khyon ji tsam pa ste sangs rgyas kyi zhing gi khyad par de dag thams cad du'o //",
    "T05TD4013E:215a-19": "'dis ni mos pas spyod pas bsdus pa'i brtson 'grus kyi pha rol tu phyin pa bstan to //",
    "T05TD4013E:215a-20": "de ltar bsod nams kyi chogs su thabs yongs su gzung ba bstan nas ye shes kyi tshogs yongs su gzung ba'i phyir /",
    "T05TD4013E:215a-21": "sems can dag gi spyod dang mthun par 'jug / ces bya ba la sogs pa go cha bgo ba bstan to //",
    "T05TD4013E:215a-22": "'khor ba na las dang nyon mongs pas spel ba'i srog chags rnams chags par 'gyur ba'i phyir sems can rnams so //",
    "T05TD4013E:215a-23": "de dag gi spyod pa ni sems can gyi bye brag gis lus dang ngag gi las rnam pa sna tshogs kyi rang bzhin no //",
    "T05TD4013E:215b-0": "de dag dang mthun par 'jug pa ni de dag gi bsam pa dang bag la nyal ba yongs su shes pa'i phyir de dag gi bsam pa dang mthun par de lta bu de dag gi spyod @215b pa dang mthun par 'jug pa ste /",
    "T05TD4013E:215b-1": "sems can mgu bar byed pa'i thabs 'dis ni byang chub kyi spyod pa ye shes kyi tshogs kyi mtshan nyid byang chub kyi rgyur thos pa dang bsam pa dang bsgom pa khyad par can la sogs pa'i rang bzhin gang yin pa ste /",
    "T05TD4013E:215b-2": "yongs su rdzogs par byed cing ste sgrub par byed cing ngo ;",
    "T05TD4013E:215b-3": "bzang po spyod pa dag ni rab ston cing //",
    "T05TD4013E:215b-4": "zhes bya ba ni byang chub sems dpa' chen po kun du bzang pos bstan pa bla na med pa'i ye shes thob par byed pa'i spyod pa'i thabs dpag tu med pa ston pa'i rang bzhin gang yin pa de dag sems can rnams la ston cing rab tu 'chad cing spyad par bya'o //",
    "T05TD4013E:215b-5": "dus ji srid cig gi bar du snyam pa la /",
    "T05TD4013E:215b-6": "ma 'ongs bskal ba kun du spyod par gyur //",
    "T05TD4013E:215b-7": "ces bya ba gsungs so //",
    "T05TD4013E:215b-8": "ma 'ongs pa'i bskal pa de dag thams cad du skye zhing skyes nas sems can mgu bar byed pas ye shes kyi tshogs yongs su rdzogs par bya'o zhes bya ba yin no //",
    "T05TD4013E:215b-9": "'dis ni sems can gyi spyod pa dang mthun par 'jug pa'i phyir mos pas spyod pas bsdus pa'i bsam gtan gyi pha rol tu phyin pa bsnyad de /",
    "T05TD4013E:215b-10": "gzhan gyi bsam pa yongs su shes pa ni mnyam par gzhag pa med par mi 'byung ngo //",
    "T05TD4013E:215b-11": "de ltar go cha chen po bgos pa sems can mgu bar bya ba lhur len pa dang /",
    "T05TD4013E:215b-12": "byang chub sems dpa' skal ba mtshungs pa dang phrad par bstan pa'i phyir /",
    "T05TD4013E:215b-13": "bdag gi spyod dang mtshungs par gang spyod pa //",
    "T05TD4013E:215b-14": "zhes bya ba la sogs pa gsungs te /",
    "T05TD4013E:215b-15": "gzhan gang dag byang chub tu sems bskyed de bzang po spyod pa la nan tan byed pa de dag ni de dang skal ba 'dra bas na mtshungs pa ste /",
    "T05TD4013E:215b-16": "de'i dngos po ni mtshungs pa nyid do //",
    "T05TD4013E:215b-17": "sems can gang dag bdag dang mtshungs par gyur pa spyod pa mthun par gyur pa de dag ngang bdag phrad par gyur cig pa'o //",
    "T05TD4013E:215b-18": "phrad pa ni lhan cig 'grogs pa ste /",
    "T05TD4013E:215b-19": "lus dang ngag dang yid kyis gcig tu kun du bzang po spyod pa'i smon lam la nan tan byed par gyur cig ces bya ba'i tha tshig go //",
    "T05TD4013E:215b-20": "dus ji srid cig gi bar du snyam pa la /",
    "T05TD4013E:215b-21": "rtag tu zhes bya ba gsungs so //",
    "T05TD4013E:216a-0": "'dis ni byang chub sems dpa' skal ba 'dra ba dang 'grogs pas chos rab tu rnam par 'byed pa'i phyir mos pas spyod @216a * //",
    "T05TD4013E:216a-1": "pas bsdus pa'i shes rab kyi pha rol tu phyin pa bstan to //",
    "T05TD4013E:216a-2": "da ni spyod pa mtshungs pa'i byang chub sems dpa' dang mthun par bya ba goms par byas nas /",
    "T05TD4013E:216a-3": "bdag la phan par 'dod pa'i grogs po dag / ces bya ba la sogs pas dge ba'i bshes gnyen mnyes par bya ba ston te /",
    "T05TD4013E:216a-4": "gang dag la zhe'am bdag la skyabs 'byung ba ni grogs po rnams so //",
    "T05TD4013E:216a-5": "bdag la phan par 'dod pa zhes bya ba ni byang chub mchog thob par byed pa dag ste /",
    "T05TD4013E:216a-6": "bdag 'khor ba na 'khor ba'i che mchog tu phan 'dogs par 'dod pa mchog tu byams pa'i rang bzhin can kun du bzang po'i lung phyin ci ma log pa sbyin pa de dag dang phrad par gyur cig / phyir zhing 'grogs par gyur cig ces bya ba yin no //",
    "T05TD4013E:216a-7": "ci res 'ga' zhig gam zhe na //",
    "T05TD4013E:216a-8": "ma yin te /",
    "T05TD4013E:216a-9": "rtag tu zhes bya ba gsungs so //",
    "T05TD4013E:216a-10": "dus thams cad du ste thams cad kyi mchog rdzogs pa'i byang chub thob kyi bar du'o //",
    "T05TD4013E:216a-11": "de ltar phan pa'i phyir zhugs pa de lta bu de dag la bdag gis ci zhig bya snyam pa la /",
    "T05TD4013E:216a-12": "nams kyang yid mi dbyung zhes bya ba gsungs te /",
    "T05TD4013E:216a-13": "lus dang ngag dang yid rnams kyis de'i lung dang 'gal bar mi spyod pa'i phyir lan 'ga' yang de dag yid 'byung bar mi bya'i //",
    "T05TD4013E:216a-14": "yang dag pa'i sgrub pa la nan tan byed pas kun du mnyes par bya'o //",
    "T05TD4013E:216a-15": "'dis ni dge ba'i bshes gnyen mnyes par bya ba'i thabs yongs su shes pas mos pas spyod pas bsdus pa'i thabs kyi pha rol tu phyin pa bstan to //",
    "T05TD4013E:216a-16": "de ltar go cha bgos pa skal ba 'dra ba'i byang chub sems dpa' mnyes par bya ba lhur len pas smon lam gyi stobs kyis dge ba'i bshes gnyen bla na med pa yang dag par mnyes par bya bas sangs rgyas su blta ba bstan pa'i phyir /",
    "T05TD4013E:216a-17": "mngon sum rtag tu bdag gis rgyal ba blta //",
    "T05TD4013E:216a-18": "zhes bya ba la sogs pa gsungs so //",
    "T05TD4013E:216a-19": "mngon sum ni mngon sum ste /",
    "T05TD4013E:216a-20": "nyon mongs pa las rgyal ba blta bar bya'o //",
    "T05TD4013E:216a-21": "ci bar 'ga' 'am snyam pa la rtag tu zhes bya ba gsungs te /",
    "T05TD4013E:216a-22": "dus thams cad du'o //",
    "T05TD4013E:216a-23": "ci rgyal ba nyag gcig gam zhe na /",
    "T05TD4013E:216a-24": "ma yin no //",
    "T05TD4013E:216a-25": "'o na ci zhe na /",
    "T05TD4013E:216a-26": "sangs rgyas sras kyis bskor ba'i mgon po rnams //",
    "T05TD4013E:216b-0": "@216b zhes bya ba smos so //",
    "T05TD4013E:216b-1": "bdag dang gzhan mngon par rtogs nas dngos por mngon par zhen pa'i gnyid dang bral te bdag nyid sangs rgyas pa'i phyir sangs rgyas rnams so //",
    "T05TD4013E:216b-2": "de rnams kyi sras ni bu rnams te /",
    "T05TD4013E:216b-3": "chos ma nor bar bstan pa las skyes shing byung bas sras rnams so //",
    "T05TD4013E:216b-4": "sangs rgyas kyi sras de dag gis yongs su bskor cing kun nas bskor ba de rtag tu blta zhes bya bar sbyar ro //",
    "T05TD4013E:216b-5": "de lta bu de dag mthong nas ci zhig bya snyam pa la /",
    "T05TD4013E:216b-6": "de dag la yang mchod pa rgya cher bgyi //",
    "T05TD4013E:216b-7": "zhes bya ba gsungs so //",
    "T05TD4013E:216b-8": "sangs rgyas byang chub sems dpa' dang bcas pa de dag la mchod pa bya ba ni yo byad khyad par can rnam pa sna tshogs spel te /",
    "T05TD4013E:216b-9": "rnam par bkod pas rab tu phye ba me tog rin po che la sogs pa bla na yod pa'am bla na med pa dag gis mchod cing rjed par bya ba yin no //",
    "T05TD4013E:216b-10": "ci 'dra snyam pa la /",
    "T05TD4013E:216b-11": "rgya cher zhes bya bar gsungs te /",
    "T05TD4013E:216b-12": "dngos po dang bsam pas mthar thug pa med par bya ba'o //",
    "T05TD4013E:216b-13": "dus ji srid cig gi bar du snyam pa la /",
    "T05TD4013E:216b-14": "ma 'ongs bskal ba kun du zhes bya ba gsungs te /",
    "T05TD4013E:216b-15": "da lta dang 'das pa dang ma 'ongs pa zhes bya'o //",
    "T05TD4013E:216b-16": "'ongs pa ma yin pas na ma 'ongs pa ste 'byung bar 'gyur ro zhes bya ba'i tha tshig go //",
    "T05TD4013E:216b-17": "dus kyi rgyun mi thung bas na bskal ba ste /",
    "T05TD4013E:216b-18": "ma 'ongs pa'i bskal pa thams cad du bye brag med par mchod par bya'o zhes bya bar sbyar ro //",
    "T05TD4013E:216b-19": "mi skyo bar zhes bya ba ni mchog tu dga' ba'o //",
    "T05TD4013E:216b-20": "sangs rgyas la blta ba dang mchod ba bstan pa 'dis ni mos pas spyod pas bsdus pa'i smon lam gyi pha rol tu phyin pa bstan te /",
    "T05TD4013E:216b-21": "smon lam gyi stobs kyis sangs rgyas mthong ba'i phyir ro //",
    "T05TD4013E:216b-22": "de ltar de bzhin gshegs pa de dag mthong zhing mchod nas gzhan ci zhig bya snyam pa la /",
    "T05TD4013E:216b-23": "rgyal ba rnams kyi dam pa'i chos 'dzin cing //",
    "T05TD4013E:216b-24": "zhes bya ba la sogs pa gsungs so //",
    "T05TD4013E:216b-25": "rgyal ba rnams kyi dam pa'i chos zhes bya ba la /",
    "T05TD4013E:216b-26": "dam pa rnams kyi chos ni dam pa'i chos so //",
    "T05TD4013E:216b-27": "yang na de ni dam pa yang yin la chos kyang yin pas dam pa'i chos so //",
    "T05TD4013E:216b-28": "'dzin zhes bya ba ni mi brjed pa'i tshul gyis tshig dang don 'dzin cing rang gi sems la mngon du 'jog ste /",
    "T05TD4013E:217a-0": "sangs rgyas @217a * //",
    "T05TD4013E:217a-1": "bcom ldan 'das rnams kyi dam pa'i chos lung dang rtogs pa'i bdag nyid 'dzin cing /",
    "T05TD4013E:217a-2": "ma 'ongs bskal pa kun du spyad par bgyi //",
    "T05TD4013E:217a-3": "zhes bya bar sbyar ro //",
    "T05TD4013E:217a-4": "ci dam pa'i chos gzung ba 'ba' zhig tu zad dam zhe nam yin no //",
    "T05TD4013E:217a-5": "'o na ci zhe na /",
    "T05TD4013E:217a-6": "byang chub spyod pa yongs su ston par byed //",
    "T05TD4013E:217a-7": "ces bya ba gsungs so //",
    "T05TD4013E:217a-8": "byang chub ni rnam pa thams cad mkhyen pa'i ye shes so //",
    "T05TD4013E:217a-9": "de'i phyir spyod pa ni byang chub kyi spyod pa ste /",
    "T05TD4013E:217a-10": "de thob par byed pa'i thabs pha rol tu phyin pa bsgrub pa'i mtshan nyid de //",
    "T05TD4013E:217a-11": "de yongs su bstan pa ni kun du rab tu bshad pa ste /",
    "T05TD4013E:217a-12": "ser sna'i dri ma dang dral ba'i sems kyis 'jig rten gyi khams gzhan dag tu yang song nas yongs su mi skyo bar sems can rnams la ci rigs par theg pa chen po'i chos ston par byed cing zhes bya ba'i don to //",
    "T05TD4013E:217a-13": "ci de tsam zhig bya bar zad dam zhe na /",
    "T05TD4013E:217a-14": "ma yin no //",
    "T05TD4013E:217a-15": "'o na ci zhe na /",
    "T05TD4013E:217a-16": "bzang po spyod pa rnam par sbyangs pa yang //",
    "T05TD4013E:217a-17": "zhes bya ba gsungs so //",
    "T05TD4013E:217a-18": "bzang po ni 'phags pa kun du bzang po'o //",
    "T05TD4013E:217a-19": "de spyod pa ni bzang po spyod pa'o //",
    "T05TD4013E:217a-20": "yang na de ni dge ba thams cad yongs su thob bar byed pa'i phyir spyod pa yang yin la bzang po yang yin pas bzang po spyod pa'o //",
    "T05TD4013E:217a-21": "de dag rnam par sbyang ba zhes bya ba la kun du sbyang pa ni rnam par sbyang ba'o //",
    "T05TD4013E:217a-22": "yang na sngar thos pa dang bsams ba tsam gyis sems la gtad de rgyas par byas nas phyis sgom pa'i ye shes kyi yongs su mthar thug par byed pa ni rnam par sbyangs pa'o //",
    "T05TD4013E:217a-23": "de ltar dam pa'i chos 'dzin pa dang /",
    "T05TD4013E:217a-24": "byang chub kyi spyod pa ston pa dang /",
    "T05TD4013E:217a-25": "bzang po spyod pa spyod pa na ci zhig bya snyam pa la /",
    "T05TD4013E:217a-26": "ma 'ongs bskal ba kun du spyad par bgyi //",
    "T05TD4013E:217a-27": "zhes bya ba gsungs so //",
    "T05TD4013E:217a-28": "'dis ni smon lam yongs su rdzogs pas de'i mi mthun pa'i phyogs kyi stobs zil gyis gnon pa'i phyogs mos pas spyod pas bsdus pa'i stobs kyi pha rol tu phyin pa bstan to ;",
    "T05TD4013E:217a-29": "/ de ltar dge ba'i las dpag tu med pa bsags pa'i bsod nams dang ye shes kyi tshogs bstan pa'i phyir /",
    "T05TD4013E:217a-30": "srid pa thams cad du yang 'khor ba na //",
    "T05TD4013E:217a-31": "zhes bya ba gsungs so //",
    "T05TD4013E:217a-32": "'dir 'byung bar srid pa ste 'khor ba'o //",
    "T05TD4013E:217b-0": "de dag ni thams cad kyang yin la srid pa yang yin @217b pas srid pa thams cad de /",
    "T05TD4013E:217b-1": "khams gsum mtha' dag gis bsdus pa'i 'gro ba rnams so //",
    "T05TD4013E:217b-2": "las kyi dbang ngam smon lam gyi stobs kyis de dag tu 'khor zhing skye ba gcig nas gcig tu brgyud bar myong ba ni /",
    "T05TD4013E:217b-3": "yon tan kun gyi mi zad mdzod du gyur //",
    "T05TD4013E:217b-4": "ces bya ba'i tha ma dang sbyar ro //",
    "T05TD4013E:217b-5": "bsod nams ye shes dag ni mi zad rnyed //",
    "T05TD4013E:217b-6": "ces bya ba la /",
    "T05TD4013E:217b-7": "goms par byed pa'i phyir bsod nams so //",
    "T05TD4013E:217b-8": "shes pa'i phyir ye shes te /",
    "T05TD4013E:217b-9": "bsod nams dang ye shes de dag gi mi zad pa ni yongs su mi gtugs pa'o //",
    "T05TD4013E:217b-10": "rnyed pa ni thob pa ste rab tu thob ces bya ba'i tha tshig go //",
    "T05TD4013E:217b-11": "de ltar ji skad smos pa'i thabs yongs su bzung bas sems can gyi khams ji snyed pa de snyed kyi bsod nams dang ye shes mi zad pa rnyed de bdag dang gzhan gyi don ma lus pa sgrub pa'i phyir yang shes rab la sogs pa yon tan rnams kyis mi zad pa nyid thob par bya bar bzhed nas /",
    "T05TD4013E:217b-12": "shes rab thabs dang ting 'dzin rnam thar dang //",
    "T05TD4013E:217b-13": "zhes bya ba la sogs pa gsungs so //",
    "T05TD4013E:217b-14": "rab tu shes pa'i phyir shes rab bo //",
    "T05TD4013E:217b-15": "bsam pa'i don bsgrims mi dgos par thob par byed pas thabs so //",
    "T05TD4013E:217b-16": "dmigs pa la sems yang dag par 'dzin pas ting nge 'dzin to //",
    "T05TD4013E:217b-17": "sgrib pa rnams las sems bye brag tu thar par byed pas rnam par thar pa ste /",
    "T05TD4013E:217b-18": "ji skad smras pa de dag dang /",
    "T05TD4013E:217b-19": "bde bar gshegs pa'i sras mtha' dag gi rgyud la yod pa'i yon tan gyi tshogs rmad du byung ba grangs med dpag tu med pa gzhan dag gis kyang mi zad mdzod du gyur ces bya ba yin no //",
    "T05TD4013E:217b-20": "mi zad mdzod du gyur zhes bya ba ni mdzod zad mi shes par gyur cig ces bya ba'i tha tshig go //",
    "T05TD4013E:217b-21": "sangs rgyas ni 'khor ba ji srid par bzhugs pa'i rgyun gyis rtag pa nyid kyis mi zad pa yang yin la /",
    "T05TD4013E:217b-22": "de'i rgyud la mnga' ba'i yon tan stobs dang mi 'jigs pa la sogs pa'i snod yin pa'i phyir mdzod kyang yin no //",
    "T05TD4013E:217b-23": "yang na sangs rgyas ni yon tan rin po che thun mong ngam thun mong ma yin pa zad mi shes pa rnams kyi snod yin pa'i phyir mdzod de /",
    "T05TD4013E:217b-24": "gnyi ga'i dpe yang nam mkha'o //",
    "T05TD4013E:217b-25": "yon tan thams cad yongs su dag pa ste /",
    "T05TD4013E:218a-0": "zad mi shes pa @218a * //",
    "T05TD4013E:218a-1": "'dis ni mos pas spyod pas bsdus pa'i ye shes kyi pha rol tu phyin pa bstan to //",
    "T05TD4013E:218a-2": "de ltar phyag 'tshal ba la sogs pa dang /",
    "T05TD4013E:218a-3": "bshad ma thag pa mos pas spyod pas bsdus pa'i pha rol tu phyin pa goms par byas pas bsod nams dpag tu med pa yongs su bzung ba bstan nas //",
    "T05TD4013E:218a-4": "da ni lhag pa'i bsam pa dag pa'i sa la 'jug pa ston te /",
    "T05TD4013E:218a-5": "de yang rnam pa brgyad do //",
    "T05TD4013E:218a-6": "de la sangs rgyas kyi zhing blta ba la 'jug pa ni /",
    "T05TD4013E:218a-7": "rdul gcig steng na rdul snyed zhing rnams te //",
    "T05TD4013E:218a-8": "zhes bya ba la sogs pa gsungs pa gang yin pa'o //",
    "T05TD4013E:218a-9": "rdul shin tu phra ba gcig la rdul phra rab shin tu tshad med grangs med pa snyed kyi sangs rgyas kyi zhing thams cad blta ba'o //",
    "T05TD4013E:218a-10": "ci de 'ba' zhig gam snyam pa la /",
    "T05TD4013E:218a-11": "de ma yin te /",
    "T05TD4013E:218a-12": "gzhan yang /",
    "T05TD4013E:218a-13": "zhing der bsam gyis mi khyab sangs rgyas rnams //",
    "T05TD4013E:218a-14": "zhes bya ba gsungs so //",
    "T05TD4013E:218a-15": "sangs rgyas kyi zhing de dag so so la yang sangs rgyas bcom ldan 'das yon tan bsam gyis mi khyab pa grangs med pa dag blta ste /",
    "T05TD4013E:218a-16": "byang chub spyad pa spyod cing blta bar bgyi //",
    "T05TD4013E:218a-17": "zhes 'og nas 'byung ba 'di dang sbyar ro //",
    "T05TD4013E:218a-18": "ci sangs rgyas nyag gcig blta bar bya ba'am zhe na /",
    "T05TD4013E:218a-19": "ma yin no //",
    "T05TD4013E:218a-20": "'o na ci zhe na /",
    "T05TD4013E:218a-21": "sangs rgyas sras kyi dbus na bzhugs pa la //",
    "T05TD4013E:218a-22": "zhes bya ba ste /",
    "T05TD4013E:218a-23": "sangs rgyas kyi sras byang chub sems dpa' thams cad kyi 'khor gyi dkyil 'khor gyi dbus na bzhugs pa ma brdos shing phan tshun gnod par mi gnas par bzhugs pa bar mtshams yod par bzhugs pa la zhes bya ba rnams blta bar bya'o //",
    "T05TD4013E:218a-24": "nam zhig de ltar blta bar 'dod ce na /",
    "T05TD4013E:218a-25": "byang chub spyad pa spyod cing zhes bya ba smos so //",
    "T05TD4013E:218a-26": "byang chub sems dpa'i spyad pa spyod pa ste /",
    "T05TD4013E:218a-27": "sa rnams dang pha rol tu phyin pa dag yongs su rdzogs par byed cing zhes bya ba'i tha tshig go //",
    "T05TD4013E:218a-28": "rdul phra rab kyi rdul gcig la sangs rgyas kyi zhing de snyed dang /",
    "T05TD4013E:218a-29": "de bzhin gshegs pa byang chub sems dpa'i 'khor gyi dkyil 'khor dang bcas pa de snyed ji ltar rung ste /",
    "T05TD4013E:218b-0": "tha mal bar gnas pa'i blos ni thams cad pas phra ba'i rdul phra rab la dpag tu med pa bgrang @218b pa las 'das pa'i zhing rnams dang /",
    "T05TD4013E:218b-1": "sangs rgyas dang byang chub sems dpa' rnams blta'o zhes bya ba de yid mi ches pa ma yin nam zhe na /",
    "T05TD4013E:218b-2": "bsgoms pa'i stobs goms par ma byas pa phyi rol gyi don la mngon par zhen pa theg pa chen po'i don gyi de kho na ma rtogs pa rnams ni yid mi ches pa bden no //",
    "T05TD4013E:218b-3": "rnam par rig pa tsam du mos pa theg pa chen po'i don bsgom pa la brtson pa rgyu'i stobs can dag ni yid ches te /",
    "T05TD4013E:218b-4": "'di ltar rmi lam na khang bu dog pa na gnas pa'i glang po che'i khyu dang skye bo mang po 'dus pa dang /",
    "T05TD4013E:218b-5": "nags tshal thibs po dang /",
    "T05TD4013E:218b-6": "klung dang /",
    "T05TD4013E:218b-7": "mtshe'u dang /",
    "T05TD4013E:218b-8": "lteng ka bkod pa rnam pa sna tshogs mthong ngo //",
    "T05TD4013E:218b-9": "mang po grangs med pa de snyed cig de na gnas par yang mi rung na de'i tshe de dag kyang dmigs pa la sad pa'i dus na yang dran no //",
    "T05TD4013E:218b-10": "de lta bas na bsam gtan pa rnal 'byor can gyi dbang phyug rnams kyi gnas ni bsam gyis mi khyab pas yongs su sbyang ba byas pa'i sems la yid mi ches pa ci zhig yod ces de bstan bcos dang mdo dag las mang du dpyad zin to //",
    "T05TD4013E:218b-11": "'di ni 'jig rten na yang mthong ste /",
    "T05TD4013E:218b-12": "dper na sgyu ma mkhan gyis rnga brdungs pa las dngos po thams cad 'jug pa dang 'byung ba la sogs pa snang ba lta bu'o //",
    "T05TD4013E:218b-13": "gal te de ni 'khrul pa tsam du zad do zhe na /",
    "T05TD4013E:218b-14": "'dus byas thams cad kyang de bzhin te /",
    "T05TD4013E:218b-15": "ji skad du /",
    "T05TD4013E:218b-16": "skar ma rab rib mar me dang //",
    "T05TD4013E:218b-17": "zhes bya ba la sogs pa tshigs su bcad pa gsungs pa lta bu'o //",
    "T05TD4013E:218b-18": "de bas 'di ni mkhas pa rnams kyis rigs pa dang lung dag gis bsgrub bar bya ba yin gyi 'di la the tshom ni mi bya'o //",
    "T05TD4013E:218b-19": "yang na rnal 'byor gyi stobs kyis rdul phra rab dngos po thams cad kyi gnas ji tsam du 'dod par byed pa de tsam du rgyas par byed do //",
    "T05TD4013E:218b-20": "da ni /",
    "T05TD4013E:218b-21": "de ltar phyogs rnams ma lus thams cad du //",
    "T05TD4013E:218b-22": "zhes bya ba la sogs pas bsgom pa rgyas par bya ba ston to //",
    "T05TD4013E:218b-23": "de ltar zhes bya ba ni ji skad smos pa'i tshul du'o //",
    "T05TD4013E:218b-24": "ma lus phyogs rnams thams cad du zhes bya ba ni phyogs bcu ma lus pa thams cad du rdul phra rab re re'i steng du sangs rgyas rgya mtsho la mos pa 'jug go zhes bya ba yin no //",
    "T05TD4013E:219a-0": "de ltar @219a * //",
    "T05TD4013E:219a-1": "phyogs la khyab par bstan nas dus la khyab par bstan pa'i phyir /",
    "T05TD4013E:219a-2": "byis pa'i lam du zhes bya ba gsungs so //",
    "T05TD4013E:219a-3": "byis pa ni de kho na nyid ma mthong bdag ste /",
    "T05TD4013E:219a-4": "dge ba'i las la nan gyis gzud dgos pas byis bdag go //",
    "T05TD4013E:219a-5": "de dag gi lam ste 'gro ba rnams su 'gro ba la sogs pa'i rgyun gyis kun nas nyon mongs par gyur pa'i 'jig rten gyi khams so //",
    "T05TD4013E:219a-6": "de nyid na 'das pa dang ma 'ongs pa'i dus rnam par gzhag pa yod kyi gzhan ni ma yin te /",
    "T05TD4013E:219a-7": "de bas na der gtogs pa'i sangs rgyas dang zhing dang bskal par spyod pas bsdus pa rnams la 'jug go zhes bya bar sbyor ro //",
    "T05TD4013E:219a-8": "sangs rgyas kyi zhing yongs su dag pa rnams ni rang gi 'od kyi dkyil 'khor gyi snang bas mun pa mun nag ma lus par bsal ba'i phyir sangs rgyas nyi ma rtag tu shar ro //",
    "T05TD4013E:219a-9": "de'i phyir de dag na byang chub sems dpa' rnams rtag par sad pas dus rnam par gzhag pa nyid med do //",
    "T05TD4013E:219a-10": "gza' dang skar ma'i tshogs med pa'i phyir nyin mtshan la sogs pa rnam par gzhag pa med pa'i phyir yang dus rnam par gzhag pa med do //",
    "T05TD4013E:219a-11": "sangs rgyas kyi zhing blta ba la 'jug pa 'dis ni thog mar de kho na nyid rtogs na rab tu dga' ba thob pa'i phyir sa rab tu dga' ba dang sangs rgyas la mchod pa la sogs pa'i sbyin pas lhag pa'i bsam pa dag pa'i sas bsdus pa'i sbyin pa'i pha rol tu phyin pa yongs su rdzogs par bstan to //",
    "T05TD4013E:219a-12": "de ltar sangs rgyas kyi zhing blta ba la 'jug par brjod nas /",
    "T05TD4013E:219a-13": "da ni /",
    "T05TD4013E:219a-14": "gsung gcig yan lag rgya mtsho'i skad rnams kyis //",
    "T05TD4013E:219a-15": "zhes bya ba la sogs pas sangs rgyas kyi gsung la 'jug pa ston to //",
    "T05TD4013E:219a-16": "de la gsung gi dkyil 'khor gyi me long gcig shar ba la sems can thams cad kyi dbyangs kyi gzugs brnyan cig car du dmigs pas sems can du ma'i dri ba'i don gyi yul phan tshun mi mthun pa tha dad pa dag rtag tu dris kyang brjod pa med cing 'bad mi dgos bar 'dri ba thams cad lung ston pa dmigs pa'i phyir sangs rgyas bcom ldan 'das kyi gsung ni sems can thams cad kyi bsam pa ji lta ba bzhin du 'byung ba yin te /",
    "T05TD4013E:219b-0": "sangs rgyas kyi gsung bsam pa ji lta ba bzhin du skye bo mtha' yas pa'i yid tshim par byed pa de lta bur 'jug par bya zhing @219b yang dag pa ji lta ba bzhin du rtogs par bya'o zhes bya ba yin no //",
    "T05TD4013E:219b-1": "'dis ni sa dri ma med pa dang tshul khrims yongs su dag par 'dod pa'i dngos po 'grub pa'i phyir tshul khrims kyi pha rol tu phyin pa yang bstan to //",
    "T05TD4013E:219b-2": "de ltar sangs rgyas kyi gsung la 'jug pa brjod nas /",
    "T05TD4013E:219b-3": "chos kyi 'khor lo bskor ba la 'jug par bya bar bstan pa'i phyir /",
    "T05TD4013E:219b-4": "gsung dbyangs zad mi shes pa de dag la //",
    "T05TD4013E:219b-5": "zhes bya ba la sogs pa gsungs so //",
    "T05TD4013E:219b-6": "dbyangs ni gang la brjod par bya ba dang rjod par byed pa'i dngos pos brjod par bya bar mi rtog pas nga ro tsam du zad pa ste /",
    "T05TD4013E:219b-7": "ca co'i sgra bzhin no //",
    "T05TD4013E:219b-8": "dbyangs de la mos pa'i stobs kyis gsung grangs med pa yod pa'i phyir gsung dbyangs zhes bstan te /",
    "T05TD4013E:219b-9": "gsung ni brjod par bya brjod par byed pa'i dngos po'o //",
    "T05TD4013E:219b-10": "zad mi shes pa de dag la zhes bya ba ni sems can gyi khams kyi mthar thug pa ji snyed pa dag la'o //",
    "T05TD4013E:219b-11": "dus gsum gshegs pa'i rgyal ba thams cad kyi //",
    "T05TD4013E:219b-12": "zhes bya ba ni dus gsum po dag tu gshegs shing rnam par bzhugs pas na dus gsum gshegs pa dag ste thams cad kyang yin la dus gsum gshegs pa yang yin pa zhes tshig rnam par sbyar ro //",
    "T05TD4013E:219b-13": "dus gsum smos pas ni sangs rgyas rnams te ma lus pa la 'jug pa bstan to //",
    "T05TD4013E:219b-14": "thams cad smos pas ni bar chad med par 'jug pa bstan to //",
    "T05TD4013E:219b-15": "'di skad du gsung gi dkyil 'khor gcig gis bsdus pa skad ci khyad par thams cad dang ldan pa de dag gis phyogs dang dus thams cad na rnam par bzhugs pa'i sangs rgyas bcom ldan 'das rnams kyi chos gdul bya'i bsam pa tha dad pas so sor tha dad par bshad par bya'o zhes bshad pa yin no //",
    "T05TD4013E:219b-16": "de nyid bstan pa'i phyir /",
    "T05TD4013E:219b-17": "'khor lo'i tshul rnams rab tu skor byed cing //",
    "T05TD4013E:219b-18": "zhes bya ba gsungs so //",
    "T05TD4013E:219b-19": "'khor lo'i tshul zhes bya ba ni chos kyi 'khor lo'o //",
    "T05TD4013E:219b-20": "gdul bya'i rgyud la grol bas 'khor lo ste /",
    "T05TD4013E:219b-21": "de dag la 'jug bar bya ba ni rab tu dga' bas sems can rnams la ston pa'o //",
    "T05TD4013E:219b-22": "che ba'i bdag nyid de thams cad la yang rang gi blo'i stobs kyis bdag nyid 'jug par bya ste /",
    "T05TD4013E:220a-0": "bzang po spyod pas sgrub pa'i nan tan gyis thob pa'i shes rab phul du @220a * //",
    "T05TD4013E:220a-1": "byung ba'i 'dis 'jug par bya'o zhes bya ba'i tha tshig go //",
    "T05TD4013E:220a-2": "chos kyi 'khor lo bskor ba la 'jug pa des ni yang dag pa ji lta ba bzhin du chos bstan brtag pa'i 'od kyi snang bas bdag dang gzhan gyi rgyud la yod pa'i mi shes pa'i mun pa sel ba'i phyir sa 'od byed pa yang bstan la ;",
    "T05TD4013E:220a-3": "sems can log bar sgrub pa dang du len pa'i phyir don gyis na bzod pa'i pha rol tu phyin pa yang bstan to //",
    "T05TD4013E:220a-4": "de ltar chos kyi 'khor lo bskor ba la 'jug pa bstan nas /",
    "T05TD4013E:220a-5": "bskal pa la 'jug pa bstan par bzhed nas /",
    "T05TD4013E:220a-6": "ma 'ongs bskal pa thams cad 'jug par yang //",
    "T05TD4013E:220a-7": "zhes bya ba la sogs pa gsungs so //",
    "T05TD4013E:220a-8": "rnam par mi rtog pa'i ye shes kyi skad cig me long gi dkyil 'khor gcig la ma 'ongs pa 'byung bar 'gyur ba'i bskal pa thams cad 'jug par bya zhing khongs su gtogs par bya'o //",
    "T05TD4013E:220a-9": "bskal pa smos pas ni dus der gtogs pa bde bar gshegs pa sras dang nyan thos la sogs pa'i dkyil 'khor gyis bskor ba thams cad dang /",
    "T05TD4013E:220a-10": "'gro bar gtogs pa dus la sogs pa bye brag du mas tha dad pa ji ltar gnas pa'i srog chags thams cad bsdus te /",
    "T05TD4013E:220a-11": "dngos po de bzhin du snang ba'i phyir ro //",
    "T05TD4013E:220a-12": "ji ltar skad cig gcig la ma 'ongs pa'i bskal pa thams cad 'jug par bya ba de bzhin du skad cig gcig pa nyid du mos pa'i sgo nas 'das pa dang ma 'ongs pa dang da ltar byung ba'i bskal pa thams cad skad cig gcig la 'jug par bya zhing khong su gtogs par bya ba'i phyir /",
    "T05TD4013E:220a-13": "gang yang dus gsum bskal pa tshad de dag / ces bya ba la sogs pa gsungs so //",
    "T05TD4013E:220a-14": "'dis ni skad cig gcig la skad cig gcig gis bskal pa thams cad la 'jug pa ste khongs su gtogs par bya ba'o //",
    "T05TD4013E:220a-15": "de ltar spyod pa'i khyad par bstan pa dang brtson 'grus kyi pha rol tu phyin pa la sbyor bas yongs su grub pa'i bye brag 'dis ni byang chub kyi yan lag rtogs pa'i 'od 'phro ba thob pas sa 'od 'phro can yang bstan to //",
    "T05TD4013E:220a-16": "de ltar bskal pa la 'jug pa brjod nas /",
    "T05TD4013E:220a-17": "sangs rgyas blta ba dang de'i spyod yul la 'jug pa bstan pa'i phyir /",
    "T05TD4013E:220a-18": "dus gsum gshegs pa mi yi seng ge dag / ces bya ba la sogs pa gsungs so //",
    "T05TD4013E:220b-0": "'das pa dang ma 'ongs @220b pa dang da ltar byung ba'i dus na gshegs pa'i mi'i seng ge ste /",
    "T05TD4013E:220b-1": "mi'i gtso bo rnam par mi rtog pa'i ye shes kyi me long gi dkyil 'khor du chud pa gang dag yin pa de dag thams cad bdag gis skad cig gcig la blta bar bya zhing /",
    "T05TD4013E:220b-2": "de dag gi spyod yul te /",
    "T05TD4013E:220b-3": "thams cad mkhyen pa'i ye shes kyi yul bsam gyis mi khyab pa la yang 'jug par bya'o //",
    "T05TD4013E:220b-4": "ji lta bu snyam pa la /",
    "T05TD4013E:220b-5": "sgyu mar gyur pa'i rnam thar stobs kyis 'jug / ces bya ba gsungs so //",
    "T05TD4013E:220b-6": "sgyu mar gyur ba'i rnam par thar pa'i ting nge 'dzin gang la gnas pa de dag dngos po thams cad sgyu ma lta bur gzigs pas ji ltar mos pa bzhin du lus rnam par gnas pas 'grub bo //",
    "T05TD4013E:220b-7": "sangs rgyas blta ba dang de'i spyod yul la 'jug pa brjod pa des ni bdud thams cad kyis shin tu thub par dka' ba'i phyir sa shin tu sbyangs dka' ba la 'jug par bstan la /",
    "T05TD4013E:220b-8": "sgyu ma lta bu la sogs pa'i ting nge 'dzin gyi stobs thob par bsam gtan gyi pha rol tu phyin pa yang bstan to //",
    "T05TD4013E:220b-9": "de ltar sangs rgyas blta ba dang de'i spyod yul la 'jug pa brjod nas /",
    "T05TD4013E:220b-10": "da ni sangs rgyas kyi zhing bkod pa bsgrub pa la 'jug par bstan pa'i phyir /",
    "T05TD4013E:220b-11": "gang yang dus gsum dag gi zhing bkod pa //",
    "T05TD4013E:220b-12": "zhes bya ba la sogs pa gsungs so //",
    "T05TD4013E:220b-13": "dus gsum gyis bsdus pa'i zhing rnams kyi bkod pa rgyan gyi khyad par kha dog dang dbyibs sna tshogs la sogs pa'i rang bzhin gang dag yin pa de dag rdul phra rab kyi rdul gcig la mos pa'i shes pas mngon sum du bya ba ni mngon par bsgrub pa'o //",
    "T05TD4013E:220b-14": "rdul gcig gi steng du ji lta ba de bzhin du phyogs bcu'i rdul phra rab re re la yang bar med par mos pas khyab bar bya ba'i phyir /",
    "T05TD4013E:220b-15": "de ltar ma lus phyogs rnams thams cad du //",
    "T05TD4013E:220b-16": "zhes bya ba gsungs so //",
    "T05TD4013E:220b-17": "phyogs thams cad du yang de bzhin du de bzhin gshegs pa thams cad kyi zhing bkod pa thams cad la 'jug par bya'o zhes bya ba yin no //",
    "T05TD4013E:220b-18": "sangs rgyas kyi zhing gtos kyis shin tu tha gru che ba grangs kyis mtha' yas pa /",
    "T05TD4013E:221a-0": "dus kyi bye brag gis dus gsum du gtogs pa rnams kyang rdul shin tu phra ba'i rdul phra rab kyi rdul gcig la 'jug pa'i ye shes kyi che ba nyid bstan pa @221a * //",
    "T05TD4013E:221a-1": "'dis ni shes rab kyi pha rol tu phyin pa bstan pa dang sangs rgyas kyi chos thams cad mngon du gyur pas sa mngon du gyur pa yang bstan to //",
    "T05TD4013E:221a-2": "de ltar sangs rgyas kyi zhing bkod bsgrub pa la 'jug pa brjod nas /",
    "T05TD4013E:221a-3": "de bzhin gshegs pa'i drung du 'gro ba la 'jug par bya ba'i phyir /",
    "T05TD4013E:221a-4": "gang yang ma byon 'jig rten sgron ma rnams //",
    "T05TD4013E:221a-5": "zhes bya ba la sogs pa gsungs so //",
    "T05TD4013E:221a-6": "ma byon pa ni ma byon pa ste snga ma bzhin no //",
    "T05TD4013E:221a-7": "'od zer rab tu 'gyed pas phyi nang du bcas pa'i mi shes pa'i mun pa chen po sel ba'i phyir dang /",
    "T05TD4013E:221a-8": "'phags pa'i lam yan lag brgyad ba yang dag pa ji lta ba bzhin du rab tu ston pa'i phyir 'jig rten rnam pa gnyi ga'i yang sgron ma dang 'dra bas sgron ma dag ste /",
    "T05TD4013E:221a-9": "bcom ldan 'das de bzhin gshegs pa rnams so //",
    "T05TD4013E:221a-10": "ma byon pa de dag bla na med pa'i ye shes mngon par rdzogs par byang chub pa'i dus dang /",
    "T05TD4013E:221a-11": "bla na med pa'i chos kyi 'khor lo bskor ba'i dus te /",
    "T05TD4013E:221a-12": "'dul ba ji lta bdag gi nang du sprul pas bsam pa ji lta ba bzhin du yang dag par rab tu ston pa'i dus dang /",
    "T05TD4013E:221a-13": "longs spyod rdzogs pa'i skus byang chub sems dpa' chen po dag dang /",
    "T05TD4013E:221a-14": "thabs gcig tu theg pa'i chos bla na med pa 'phel ba'i gtam rdzogs par longs spyod pa'i dus dang /",
    "T05TD4013E:221a-15": "mi gnas pa'i mya ngan las 'das pa nyid yin yang des 'dul ba'i bsam pa yongs su smin par bya ba'i dbang gis mya ngan las 'das pa ston pa'i dus ma byon pa'i de bzhin gshegs pa de dag thams cad kyi drung du cig car du mchi'o //",
    "T05TD4013E:221a-16": "der 'gro bas ni de'i dus na thob par bya ba'i yon tan gyi khyad par thob pas bdag dang gzhan gyi don phun sum tshogs pa ston te /",
    "T05TD4013E:221a-17": "de bzhin gshegs pa'i drung du 'gro ba 'di ni 'jug pa brgyad pa'o //",
    "T05TD4013E:221a-18": "'dis ni sangs rgyas kyi chos ring du rtogs pa'i phyir sa ring du song ba bstan la /",
    "T05TD4013E:221a-19": "rnam par mi rtog pa'i ye shes dang ldan pas gcig na gnas kyang thabs kyis sangs rgyas kyi zhing thams cad du lus cig car du ston pa'i phyir thabs kyi pha rol du phyin pa yang bstan to /",
    "T05TD4013E:221a-20": "de ltar 'jug pa rnam pa brgyad brjod nas /",
    "T05TD4013E:221b-0": "da ni de ltar lam la zhugs pa'i @221b yon tan gnyen por gyur pa rnams la mi mthun pa'i phyogs rnams kyis rnam pa thams cad du zil gyis mi non pa'i phyir dang des zil gyi non pa'i phyir /",
    "T05TD4013E:221b-1": "kun du myur pa'i rdzu 'phrul stobs rnams dang //",
    "T05TD4013E:221b-2": "zhes bya ba la sogs pa tshigs su bcad pa rnam pa gnyis kyis stobs rnam pa bcu gsungs so //",
    "T05TD4013E:221b-3": "de la 'byor ba ni rdzu 'phrul te sems kyis 'gro ba dang 'ong bal dbang 'byor ba'o //",
    "T05TD4013E:221b-4": "'gro ba de yang nam mkha' la sogs pa la ring ba dang /",
    "T05TD4013E:221b-5": "myur du 'gro ba ste /",
    "T05TD4013E:221b-6": "rtsig pa la yang thad kar 'gro'o zhes bya ba la sogs pa yin no //",
    "T05TD4013E:221b-7": "de nyid kyi bye brag bstan pa'i phyir kun du myur ba zhes bya ba gsungs te /",
    "T05TD4013E:221b-8": "gang du 'dod pa dang ji ltar 'dod pa la sogs pa'i bar du thams cad la thags thogs med par 'gro ba'i phyir ro //",
    "T05TD4013E:221b-9": "theg pa ni theg pa chen po la sogs pa'i bye brag gis theg pa rnam pa gsum mo //",
    "T05TD4013E:221b-10": "de la theg pa chen po ni byang chub kyi lam 'bras bu dang bcas pa ste /",
    "T05TD4013E:221b-11": "sa bcu dang pha rol tu phyin pa dang bla na med pa'i ye shes kyi rang bzhin no //",
    "T05TD4013E:221b-12": "nyan thos kyi theg pa ni mdo sde dang 'dul ba dang chos mngon pa zhes bya ba ste sde snod gsum dang de la rag las pa rjes su mthun pa'i chos bsgrub pa dang /",
    "T05TD4013E:221b-13": "des thob par bya ba'i 'bras bu bzhi'o //",
    "T05TD4013E:221b-14": "rang sangs rgyas kyi theg pa ni bden pa bzhi dang /",
    "T05TD4013E:221b-15": "bsod nams dang ye shes kyi tshogs tsam dang /",
    "T05TD4013E:221b-16": "des thob par bya ba'i 'bras bu'i khyad par ro //",
    "T05TD4013E:221b-17": "de'i stobs ni rnam pa thams cad kyi mchog dang ldan pa'i ye shes thob pa'i phyir thams cad du thogs pa med par shes pa'o //",
    "T05TD4013E:221b-18": "de'i phyir kun nas sgo yi zhes bya ba gsungs te gdul bya ji lta ba bzhin du rnam pa thams cad kyi khyad par lung ston pa zhes bya ba'i tha tshig go //",
    "T05TD4013E:221b-19": "kun du yon tan spyod pa'i stobs rnams dang //",
    "T05TD4013E:221b-20": "zhes bya ba la spyod pa ni byang chub sems dpa' kun du bzang po'i spyad pa spyod pa'o //",
    "T05TD4013E:221b-21": "de'i stobs ni mi mthun pa'i phyogs kyis zil gyis mi non pa dang /",
    "T05TD4013E:221b-22": "des zil gyis gnon par nus pa'o //",
    "T05TD4013E:221b-23": "de nyid kyi phyir zab cing rgya che ba shin tu yongs su dag pa grangs med pa /",
    "T05TD4013E:221b-24": "bsam gyis mi khyab pa rnams yongs su grub pa'i phyir kun du yon tan zhes bya ba gsungs so //",
    "T05TD4013E:221b-25": "kun du khyab pa byams pa dag gi stobs //",
    "T05TD4013E:221b-26": "zhes bya ba la /",
    "T05TD4013E:222a-0": "byams pa ni sems can thams cad la @222a * //",
    "T05TD4013E:222a-1": "phan pa dang bde ba bsgrub pa'i bsam pa'i mtshan nyid do //",
    "T05TD4013E:222a-2": "de'i stobs kyis khro ba la sogs pa sems can la rnam par 'tshe ba la sogs pa'i mtshan nyid kyis zil gyis mi non pa'o //",
    "T05TD4013E:222a-3": "kun du khyab pa ni khams gsum du gtogs pa'i sems can sdug bsngal gsum dang ldan pa thams cad la dmigs pa'i phyir ro //",
    "T05TD4013E:222a-4": "kun du dge ba'i bsod nams stobs rnams dang //",
    "T05TD4013E:222a-5": "zhes bya ba la bsod nams ni sbyin pa dang tshul khrims la sogs pa'i sems pa ste gtsang bar byed pa'i phyir ro //",
    "T05TD4013E:222a-6": "de'i stobs ni chags pa la sogs bas zil gyis mi non pa dang /",
    "T05TD4013E:222a-7": "des zil gyis gnon nus pa'o //",
    "T05TD4013E:222a-8": "kun du dge ba zhes bya ba ni sbyor ba dang dngos gzhi dang mjug la sogs pa dang /",
    "T05TD4013E:222a-9": "chung ngu dang 'bring dang chen po'i rnam pas kyang yongs su dag pa zhes bya ba'i tha tshig go //",
    "T05TD4013E:222a-10": "chags pa med par gyur pa ye shes stobs //",
    "T05TD4013E:222a-11": "zhes bya ba la /",
    "T05TD4013E:222a-12": "ye shes ni rnam bar rtog pa'i spros pa thams cad nye bar zhi ba'i mtshan nyid de /",
    "T05TD4013E:222a-13": "de yang chos bdag med pa'i rang bzhin no //",
    "T05TD4013E:222a-14": "de'i stobs ni mi mthun pa'i phyogs ma lus bar sel ba'o //",
    "T05TD4013E:222a-15": "de yang 'jig rten 'ga' zhig la chags kyang srid snyam pa la /",
    "T05TD4013E:222a-16": "bye brag bstan pa'i phyir /",
    "T05TD4013E:222a-17": "chags pa med par gyur pa'i zhes bya ba gsungs te /",
    "T05TD4013E:222a-18": "thams cad du chags pa med cing thogs pa med pa skad cig gcig gis chos thams cad kyi rang bzhin rtogs pa'i mtshan nyid ces bya ba'i tha tshig go //",
    "T05TD4013E:222a-19": "shes rab thabs dang ting 'dzin stobs dag gis //",
    "T05TD4013E:222a-20": "zhes bya ba la /",
    "T05TD4013E:222a-21": "shes rab ni chos rab tu rnam par 'byed pa zag pa dang bcas pa dang zag pa med ba la sogs pa'i bye brag chos rnams rab tu rnam par 'byed pas sems las byung ba'i chos gang gyi yongs su gcod pa de la shes rab ces bya'o //",
    "T05TD4013E:222a-22": "de'i stobs kyis thams cad du thogs pa med par nus pa'o //",
    "T05TD4013E:222a-23": "thabs ni shes rab kyi bye brag nyid do //",
    "T05TD4013E:222a-24": "'dod pa'i don bsgrub par bya ba'i khyad par gyis mtshan nyid 'ga' zhig la thabs zhes bya'o //",
    "T05TD4013E:222a-25": "de'i stobs ni sgrub pa thams cad yongs su shes pa'o //",
    "T05TD4013E:222a-26": "ting 'dzin ni sems rtse gcig pa ste /",
    "T05TD4013E:222a-27": "'dod pa la dmigs shing sems gzhan du mi 'pho'o //",
    "T05TD4013E:222a-28": "de'i stobs ni dngos po mtha' yas pa yul du gyur pa nyid do //",
    "T05TD4013E:222b-0": "de lta bas na @222b ji skad smos pa'i yon tan mi mthun pa'i phyogs kyis mi choms pa rnams kyi byang chub kyi tshogs yongs su rdzogs par bya'o zhes bya ba 'di ni stobs so //",
    "T05TD4013E:222b-1": "stobs bcu po mi mthun pa'i phyogs kyis mi g-yo ba'i sa bstan to //",
    "T05TD4013E:222b-2": "don gyis na smon lam gyi pha rol tu phyin pa yang bstan te /",
    "T05TD4013E:222b-3": "smon lam gyi dbang gis de lta bu'i don 'grub pa'i phyir ro //",
    "T05TD4013E:222b-4": "de ltar stobs rnam pa bcu brjod nas mi mthun pa'i phyogs spang pa bstan pas 'grub pa bstan par bzhed nas /",
    "T05TD4013E:222b-5": "las kyi stobs rnams yongs su dag byed cing //",
    "T05TD4013E:222b-6": "zhes bya ba la sogs pa gsungs so //",
    "T05TD4013E:222b-7": "las kyi stobs ni las kyi stobs te chen po nyid kyi rnam par smin par nges pa'o //",
    "T05TD4013E:222b-8": "de yongs su dag par byed pa ni ngan song ba'i sdug bsngal las thams cad shin tu spang ba'o //",
    "T05TD4013E:222b-9": "nyon mongs pa ni 'dod chags la sogs pa ste /",
    "T05TD4013E:222b-10": "lus dang sems kun nas nyon mongs par byed pa'i phyir ro //",
    "T05TD4013E:222b-11": "de dag gi stobs ni chen po dang 'bring po'i rang bzhin no //",
    "T05TD4013E:222b-12": "de kun du 'joms par byed pa ni kun du mi spyod pa dang de'i bag chags kyang gcod pa'o //",
    "T05TD4013E:222b-13": "bdud rnams ni phung po dang /",
    "T05TD4013E:222b-14": "'chi bdag dang /",
    "T05TD4013E:222b-15": "lha'i bu rnams so //",
    "T05TD4013E:222b-16": "de la phung po rnams kyis ni de la dmigs pa'i 'dod pa'i 'dod chags spangs pa'i phyir dang /",
    "T05TD4013E:222b-17": "ji ltar 'dod pa bzhin gnas pa'i phyir stobs med par byed pa ste yongs su sbyong ba'o //",
    "T05TD4013E:222b-18": "'chi bdag ni bsam gtan gyi stobs dang thabs kyis zin pas tshe btang nas kyang yang ji srid 'dod kyi bar du gnas pas byin gyis rlob pas stobs med par byed pa ste yongs su spyod ba'o //",
    "T05TD4013E:222b-19": "lha'i bu'i bdud stobs dang bcas pa ni byams pa'i stobs kyis pham par byas te stobs med par byed pa'o //",
    "T05TD4013E:222b-20": "rnam pa'i 'dis byang chub sems dpa' chen po kun du bzang po spyod pas bsdus pa'i stobs rnam pa thams cad du yongs su rdzogs par bya'o zhes bya ba yin te //",
    "T05TD4013E:222b-21": "'di ni mi mthun pa'i phyogs spong pa'i sgo nas gnyen po'i mtshan nyid kyi sgrub pa yin no //",
    "T05TD4013E:222b-22": "'dis ni mi mthun pa'i phyogs mtha' dag zil gyis gnon pa dang kun du bzang po spyod pa'i stobs bla na med pa rnyed pa'i stobs kyi pha rol tu phyin pa bstan to /",
    "T05TD4013E:223a-0": "de'i phyir 'di la bde bar gshegs pas blo gros legs pa'o zhes kun nas bsngags par 'os par yod pa'i @223a * //",
    "T05TD4013E:223a-1": "phyir sa legs pa'i blo gros kyang bstan to //",
    "T05TD4013E:223a-2": "da ni de ltar bsgrub pa dang ldan pa'i rang gi yon tan yongs su rdzogs par bya ba'i phyir /",
    "T05TD4013E:223a-3": "zhing rnams rgya mtsho rnam par dag byed cing //",
    "T05TD4013E:223a-4": "zhes bya ba la sogs pa'i tshigs su bcad pa gnyis kyis las rnam pa brgyad gsungs so //",
    "T05TD4013E:223a-5": "zhing gi khyad par snga ma gang dag rang gi mos pa'i shes pa mi gsal ba'i rnam pa can gyis rang gi sems kyi me long gi dkyil 'khor la gzugs brnyan gyi tshul du bkod pa de dag dang thogs pa med pa'i ye shes kyi stobs brnyes pa de nyid la gsal bar byed pa ni rnam par dag par byed pa ste /",
    "T05TD4013E:223a-6": "rang dang gzhan gyi bdag nyid dag la rang gi rgyud nyid kyi dbang gis ji lta ba bzhin du yang dag par dmigs pa yin no //",
    "T05TD4013E:223a-7": "zhing zhes bya ba ni gang las sems can gyi khams dpag tu med pa'i dge ba'i srog mi zad par byed pa sangs rgyas dang byang chub sems dpa'i 'bru rnams 'khrungs pa ste /",
    "T05TD4013E:223a-8": "de ni nga rgyal med pa la sogs pa'i yon tan gyis 'byor pa /",
    "T05TD4013E:223a-9": "snying rje dang byams pa'i zer gyis brlan pa /",
    "T05TD4013E:223a-10": "nyon mongs pa'i sdong du ma dang /",
    "T05TD4013E:223a-11": "ba tsha la sogs pa'i nyes pa med pa dag go //",
    "T05TD4013E:223a-12": "de ltar na bla na med pa'i sangs rgyas kyi myu gu 'khrungs par nus pa'i phyir sems nyid sangs rgyas kyi zhing ste //",
    "T05TD4013E:223a-13": "'bras bu la sogs pa'i zhing bzhin no //",
    "T05TD4013E:223a-14": "rin po che la sogs pa'i yo byad kyi khyad par sna tshogs pa thun mong ma yin pa rgya che zhing rin che ba dang srid pa'i longs spyod kyi bye brag dang ldan pa bsam gyis mi khyab pa gnod pa thams cad bral ba rnams kyi tshogs ni rgya mtsho'o //",
    "T05TD4013E:223a-15": "gang na 'jig rten mtha' dag gi mig gcig tu gyur pa sangs rgyas kyi ye shes sna tshogs bsam gyis mi khyab cing rgya che ba ston pa'i sangs rgyas sras dang bcas pa khang pa brtsegs pa dang /",
    "T05TD4013E:223a-16": "skyed mos tshal dang /",
    "T05TD4013E:223a-17": "gzhal med khang dang rgyan dang /",
    "T05TD4013E:223a-18": "na bza' la sogs pa yo byad kyi khyad par rnam pa sna tshogs lha dang mi lam shin tu 'das pa rnams kyis brgyan pa /",
    "T05TD4013E:223a-19": "'jig rten mtha' dag las 'das pa'i skus 'dul ba'i mos pa ji lta ba bzhin du spyod lam gyis bzhugs pa rnams byang chub sems dpa' chen po'i 'khor gyi dkyil 'khor rnams na /",
    "T05TD4013E:223b-0": "mdo sde zab cing rgya che ba ston pas longs spyod rdzogs par myong bar gyur pa dpag tu med pa rgya mtsho chen po'i chu'i rdul phra rab dang mnyam pa de dag @223b rang gi sems yongs su sbyong ba ste /",
    "T05TD4013E:223b-1": "'di ni zhing rgya mtsho rnam par dag byed pa'o //",
    "T05TD4013E:223b-2": "sems can rgya mtsho dag ni rnam par grol //",
    "T05TD4013E:223b-3": "zhes bya ba la //",
    "T05TD4013E:223b-4": "'khor ba la chags pa ni sems can te /",
    "T05TD4013E:223b-5": "de dag bgrang ba las shin tu 'das pa ni rgya mtsho'o //",
    "T05TD4013E:223b-6": "dus ji lta ba dang bskal pa ji lta ba bzhin du nyon mongs pa dang shes bya'i sgrib pa spong ba'i man nag gis nyon mongs pa'i 'ching ba shin du mi bzad pa dam po gcod pa ni de dag rnam par grol ba'o //",
    "T05TD4013E:223b-7": "rang gi bdag nyid 'dzin pa'i phyir chos rnams te /",
    "T05TD4013E:223b-8": "sangs rgyas dang byang chub sems dpa'i rgyud la mnga' ba snying rje chen po dang stobs dang mi 'jigs pa la sogs pa grangs med pa mtha' yas pa zab pa rgya che ba shin tu rnam par dag pa mthu che ba sems can gyi khams ma lus pa la phan par byed pa sangs rgyas kyi byang chub thob par byed pa mchog tu mthar phyin pa ste /",
    "T05TD4013E:223b-9": "rdul phra rab kyi grangs ji snyed pa de dag gi rgya mtsho ni sangs rgyas dang byang chub sems dpa' re re'i rgyud la mnga' ba'i tshogs so //",
    "T05TD4013E:223b-10": "de dag mthong bar byed pa ni rnam par mi rtogs pa'i ye shes kyi me mong gi dkyil 'khor la rab tu 'god pa'o //",
    "T05TD4013E:223b-11": "ye shes ni sangs rgyas bcom ldan 'das bskal pa grangs med par bsod nams dang ye shes kyi tshogs bsags pa dang ldan pa /",
    "T05TD4013E:223b-12": "'og min pa rnams kyi nang na lha'i rgyal po'i gnas khang ba brtsegs pa shin tu bzang po na bzhugs pa rnams kyi bya dka' ba brgya stong gis rnam par sbyangs pa rnam pa bzhi po me long lta bu dang /",
    "T05TD4013E:223b-13": "mnyam pa nyid dang /",
    "T05TD4013E:223b-14": "so sor rtog pa dang /",
    "T05TD4013E:223b-15": "bya ba sgrub pa zhes bya ba 'khrul pa rnam pa sna tshogs dang bral ba dri ma med pa rdo rje lta bu'i ting nge 'dzin gyi khyad par gyi rtog pa'i dri ba ma lus pa zad par mdzad pa na skye ba gang yin pa'o //",
    "T05TD4013E:223b-16": "de ni sangs rgyas kyi rgyu tha dad pa dang /",
    "T05TD4013E:223b-17": "skad cig tha dad pas tha dad pa'i phyir rgya mtsho'i de rtogs par byed pa ni dge ba'i bshes gnyen gyi stobs kyis dam pa'i chos mnyam pa dang /",
    "T05TD4013E:223b-18": "tshul bzhin yid la byed pa dang /",
    "T05TD4013E:223b-19": "bsgom pa'i rim pas mngon sum du byed pa'o //",
    "T05TD4013E:223b-20": "spyod pa ni ma lus pa la mchod pa dang /",
    "T05TD4013E:223b-21": "phyag bya ba dang /",
    "T05TD4013E:223b-22": "sdig pa bshags pa dang /",
    "T05TD4013E:223b-23": "rjes su yi rang ba dang /",
    "T05TD4013E:223b-24": "bskul ba dang /",
    "T05TD4013E:223b-25": "gsol ba gdab pa dang /",
    "T05TD4013E:223b-26": "yongs su bsngo ba dang /",
    "T05TD4013E:224a-0": "sems can ma @224a * //",
    "T05TD4013E:224a-1": "lus pa la phan 'dogs pa dang /",
    "T05TD4013E:224a-2": "byang chub kyi sems la sogs pa dang /",
    "T05TD4013E:224a-3": "pha rol tu phyin pa dang /",
    "T05TD4013E:224a-4": "sa yongs su rdzogs pa la sogs pa'i mtshan nyid de /",
    "T05TD4013E:224a-5": "nyan thos dang /",
    "T05TD4013E:224a-6": "rang sangs rgyas dang /",
    "T05TD4013E:224a-7": "sa dang po la gnas pa'i byang chub sems dpa' thams cad kyis bsams pa tsam gyis skrag par byed pa'o //",
    "T05TD4013E:224a-8": "de rnam par dag par byed pa ni dngos po dang /",
    "T05TD4013E:224a-9": "dus dang /",
    "T05TD4013E:224a-10": "phyogs rnam par dbye ba dang /",
    "T05TD4013E:224a-11": "bsdu ba dang /",
    "T05TD4013E:224a-12": "rgyas par bya ba dang /",
    "T05TD4013E:224a-13": "gzhan la phan gdags pa dang /",
    "T05TD4013E:224a-14": "rang gi rgyud rnam par sbyang ba la sogs pa ji ltar bstan pa rnams snod dang /",
    "T05TD4013E:224a-15": "grangs kyi tshad dang /",
    "T05TD4013E:224a-16": "dus dang /",
    "T05TD4013E:224a-17": "yul rnam par dbye ba dang /",
    "T05TD4013E:224a-18": "yo byad rnam par dgod pa sprul pa la sogs pa'i bya ba'i khyad par mthar phyin pa rnams kyi mos pa'i stobs kyis sgrub pa'o //",
    "T05TD4013E:224a-19": "smon lam ni shes rab kyi bye brag nyid do //",
    "T05TD4013E:224a-20": "bdag dang gzhan la phan 'dogs pa rnam pa du ma thabs dang bcas pa byang chub kyi mthar phyin par 'phro ba la sogs pa don du gnyer ba'i rnam pa ste /",
    "T05TD4013E:224a-21": "de yang byang chub sems dpa'i thams cad kyi so so'i khams dang /",
    "T05TD4013E:224a-22": "'gro ba dang /",
    "T05TD4013E:224a-23": "skye gnas dang /",
    "T05TD4013E:224a-24": "rigs dang /",
    "T05TD4013E:224a-25": "rgyud dang /",
    "T05TD4013E:224a-26": "rus kyi bye brag gis tha dad pas mang ba'i phyir rgya mtsho zhes bya bar gyur ro //",
    "T05TD4013E:224a-27": "de ni dus mtha' yas par yongs su sbyang ba'i shes rab dang /",
    "T05TD4013E:224a-28": "thabs dang /",
    "T05TD4013E:224a-29": "ting nge 'dzin dang /",
    "T05TD4013E:224a-30": "gzungs dang /",
    "T05TD4013E:224a-31": "rnam par thar pa dang /",
    "T05TD4013E:224a-32": "bsod nams dang /",
    "T05TD4013E:224a-33": "ye shes kyi stobs kyis mthar byin pa ni yongs su rdzogs par byed pa'o //",
    "T05TD4013E:224a-34": "sangs rgyas ni gang dag sems can gyi khams sdug bsngal ba la gzigs nas thugs rje chen po dang ldan pa'i thugs kyis phan ma btags pa la yang bye brag tu ma byas pa sems can gyi khams zad par sras kyi tshul du bdag gis mdzad nas de bsgral ba'i phyir go cha chen po man bas te /",
    "T05TD4013E:224a-35": "'khor ba'i rgya mtsho sdug bsngal nyam ba brgya stong du ma dang ldan pa brgal nas shes rab dang thabs kyi bye brag rnam pa sna tshogs kyis bsod nams dang ye shes kyi tshogs yongs su rdzogs par mdzad de /",
    "T05TD4013E:224a-36": "mi shes pa'i mun pa ma lus par bsal bas ye shes kyi nyi ma sa'i phug mtha' dag gi sgron ma gcig phur gyur pa shar bas ma rig pa'i gnyid dang bral te sangs pa'i phyir sangs rgyas nyid do //",
    "T05TD4013E:224a-37": "de dag gi rgyud tha dad pa dang /",
    "T05TD4013E:224b-0": "dus tha @224b dad pas bgrang ba las 'das pa'i phyir rgya mtsho'o //",
    "T05TD4013E:224b-1": "mchod pa'i yo byad yul dang /",
    "T05TD4013E:224b-2": "dus dang dngos po dang /",
    "T05TD4013E:224b-3": "bkod pa khyad zhugs pa thams cad dang ldan pa'i rang bzhin grangs med pa'i mchod pa'i sprin rnams kyi nam mkha'i dkyil 'khor mtha' yas pa khyab par byas te /",
    "T05TD4013E:224b-4": "de re re la yang dus mtha' yas pa shin tu brjod pa ni mchod pa'o //",
    "T05TD4013E:224b-5": "bskal pa rgya mtshor mi skyo spyad par bgyi //",
    "T05TD4013E:224b-6": "zhes bya ba la /",
    "T05TD4013E:224b-7": "bskal pa zhes bya ba ni bar gyi bskal pa la sogs pa rnam pa mang ste /",
    "T05TD4013E:224b-8": "de la bskal pa dang po ba mi'i tshe dpag tu med pa nas bzung ste rim gyis mi'i tshe lo bcu'i bar du gyur pa de ni mar 'grib ba zhes bya ba bar gyi bskal pa gcig go //",
    "T05TD4013E:224b-9": "de nas yang tshe lo brgyad khri bar gyur la 'grib pa'i rim gyis tshe lo bcu bar gyur pa'i bar 'di ni yar skye ba dang mar 'grib pa zhes bya ba bar gyi bskal pa gnyis pa'o //",
    "T05TD4013E:224b-10": "de lta bu bco brgyad kyi tha mar yar skye ba zhes bya ba gcig dang /",
    "T05TD4013E:224b-11": "dang po mar 'grib pa zhes bya ba dang /",
    "T05TD4013E:224b-12": "bar gyi bskal pa nyi shur ni 'jig rten 'chags so //",
    "T05TD4013E:224b-13": "bar gyi bskal pa nyi shur ni 'chags nas gnas so //",
    "T05TD4013E:224b-14": "bar gyi bskal pa nyi shur ni 'jig rten 'jig go //",
    "T05TD4013E:224b-15": "bar gyi bskal pa nyi shur ni zhig nas 'dug go //",
    "T05TD4013E:224b-16": "bar gyi bskal pa de lta bu brgyad cu la bskal pa chen po gcig go //",
    "T05TD4013E:224b-17": "'di ni bskal pa chen po zhes bya ste de dag bgrang ba la las 'das pa ni rgya mtsho'o //",
    "T05TD4013E:224b-18": "gzhan gyi don 'ba' zhig bsgrubs pa'i phyir der zhugs pa sems can gyi don sgrub par byed pa ro gcig pa gnyen po'i mchog thob pa rnams 'gro ba'i don spyad pa bsgrub pa'i phyir /",
    "T05TD4013E:224b-19": "sdug bsngal du ma'i skye mched 'khor ba'i brtson ra na dus ring por yang gnas shing sems can dmyal ba la sogs par yang gnas pa ni spyad pa'o //",
    "T05TD4013E:224b-20": "der yang de la phan gdags pa'i bsam pa la zhugs pa gnod pa ma byas pa'i dgra bo gzhan dag gis gtses pa rnams lag pa dang rkang pa dang rna ba dang sna la sogs pa gcod cing srog la 'bebs pa'i rang bzhin can rnams dang /",
    "T05TD4013E:224b-21": "phyi rol gyi 'tshe ba rnam pa mtha' yas pa grang ba dang rlung dang tsha ba la sogs pas yun ring du rgyun mi 'chad par gnod pa dag gis kyang sgyid lug par mi 'gyur ba ni mi skyo ba'o //",
    "T05TD4013E:224b-22": "'di ni las rnam par brgyad de /",
    "T05TD4013E:225a-0": "de ltar las rnam pa brgyad kyis bsod @225a * //",
    "T05TD4013E:225a-1": "nams dang ye shes kyi tshogs yongs su sbyangs nas /",
    "T05TD4013E:225a-2": "da ni rgyu'i gnas skabs kyis bsdus pa'i yon tan thams cad yongs su rdzogs par bya ba bstan pa'i phyir /",
    "T05TD4013E:225a-3": "gang yang dus gsum gshegs pa rgyal ba yi //",
    "T05TD4013E:225a-4": "zhes bya ba la sogs pa gsungs so //",
    "T05TD4013E:225a-5": "dus gsum ni 'das pa dang ma 'ongs pa dang da ltar byung ba dag ces bya ste /",
    "T05TD4013E:225a-6": "gzugs la sogs pa'i phung po dag nyid mi rtag pas 'joms pa'i phyir dus yin gyis /",
    "T05TD4013E:225a-7": "phyi rol pa rnams kyi ltar phung po la ma gtogs pa'i dus ni med do //",
    "T05TD4013E:225a-8": "de dag las kyang 'das pa la sogs pa'i bye brag gis rnam pa gsum du tha dad do //",
    "T05TD4013E:225a-9": "der gshegs pa ni de'i bdag nyid du bzhugs pa'o //",
    "T05TD4013E:225a-10": "bdud bzhi las rgyal ba'i phyir rgyal ba ste dus gsum du gshegs pa'i rgyal ba de dag go //",
    "T05TD4013E:225a-11": "byang chub kyi phyir spyod pa ni byang chub spyod pa'o //",
    "T05TD4013E:225a-12": "de la smon lam gyi bye brag ni yon tan thob pa bla na med pa dpag tu med pa grangs med pa gting dang pha rol mi dpog pa don du gnyer ba'i bye brag rnams te /",
    "T05TD4013E:225a-13": "de dag thams cad bdag gis bsod nams dang ye shes kyi tshogs grangs med pa yongs su bzung ste /",
    "T05TD4013E:225a-14": "kun du bzang po'i dkyil 'khor yongs su dag pas yongs su bskang zhing yongs su kun nas rdzogs par bsgrubs te /",
    "T05TD4013E:225a-15": "bla na med pa'i byang chub thams cad mkhyen pa'i ye shes rnam par 'tshang rgya bar bya /",
    "T05TD4013E:225a-16": "rtogs par bya /",
    "T05TD4013E:225a-17": "mngon sum du bya'o zhes bya ba'i tha tshig go / de ltar rgyu'i gnas skabs kyis bsdus pa'i yon tan thams cad yongs su rdzogs par bya ba brjod nas /",
    "T05TD4013E:225a-18": "bsod nams dang ye shes kyi tshogs ji ltar blangs pa shin tu rgyas par bya ba'i phyir da ni byang chub sems dpa'i rjes su slob par yongs su bsngo ba /",
    "T05TD4013E:225a-19": "rgyal ba kun gyi sras kyi thub bo pa //",
    "T05TD4013E:225a-20": "zhes bya ba la sogs pa tshigs su bcad pa gsum gyis ston to //",
    "T05TD4013E:225a-21": "de la byang chub sems dpa' ni bcom ldan 'das kyis mdo gzhan dag las 'dod chen pa dang /",
    "T05TD4013E:225a-22": "'dod chen pa ma yin pa rnam pa gnyis bstan te /",
    "T05TD4013E:225b-0": "'dod chen pa ni gang dag byang chub tu sems bskyed nas mthar gyis tshogs yongs su rdzogs par byas te bla na med pa yang dag par rdzogs pa'i byang chub mngon par rdzogs par 'tshang rgya zhing mngon @225b par sangs rgyas nas kyang sems can gyi don du sems can gyi khams ji srid du bzhugs pa'o //",
    "T05TD4013E:225b-1": "'dod chen pa ma yin pa ni gang dag sems can gcig 'khor ba las ma grol gyi bar du yang bla na med pa yang dag par rdzogs pa'i byang chub mngon par rdzogs par 'tshang rgya bar mi bya'i /",
    "T05TD4013E:225b-2": "byang chub sems dpa'i gnas nyid na sems can gyi don byed cing 'dug go //",
    "T05TD4013E:225b-3": "zhes smon lam de skad btab pa ste /",
    "T05TD4013E:225b-4": "de dag ni tshogs yongs su rdzogs kyang dam bcas pa yongs su ma rdzogs pas mngon par rdzogs par 'tshang rgya mi rgya'o //",
    "T05TD4013E:225b-5": "de dag gi nang na byang chub sems dpa' chen po 'phags pa kun du bzang po ni thu bo ste /",
    "T05TD4013E:225b-6": "byang chub sems dpa' thams cad pas sngar byang chub tu sems bskyed pa'i phyir ro /",
    "T05TD4013E:225b-7": "snga ma rnams kyi nang na ni 'phags pa byams pa'o //",
    "T05TD4013E:225b-8": "de la chos kyi sku'i rgyu mthun pa las skyes pa'i phyir de ni rgyal ba thams cad kyi sras so //",
    "T05TD4013E:225b-9": "gang gi ming ni kun du bzang zhes bya /",
    "T05TD4013E:225b-10": "zhes bya ba ni gang gi ming sangs rgyas kyi zhing tha dad pa'i 'khor gyi dkyil 'khor rnams su rnam pa thams cad bzang ba'i phyir /",
    "T05TD4013E:225b-11": "sangs rgyas thams cad kyis kun du bzang po kun du bzang po zhes bsgrags pa'o mkhas pa de dang zhes bya ba ni de bzhin gshegs pa thams cad kyis gsungs pa theg pa chen po bla na med pa dpag tu med pa rnam pa thams cad par nyan pa dang len pa dang /",
    "T05TD4013E:225b-12": "'dzin pa dang /",
    "T05TD4013E:225b-13": "'chad pa dang /",
    "T05TD4013E:225b-14": "rnam par 'byed pa'i phyir mkhas pas mkhas pa zhes bya'o //",
    "T05TD4013E:225b-15": "bdag gi lus dang ngag dang yid rnams kyi spyod pa'i khyad par mtha' yas mu med pa dag gis mthun pa'i yon tan grub pa byang chub sems dpa'i spyod pa'i dkyil 'khor chen po yongs su sbyong ba 'di yang mkhas pa de'i spyod pa dang mthun par yongs su bsngo zhing de'i 'bras bu thob par bya bar mngon sum du byas te /",
    "T05TD4013E:225b-16": "ji ltar de'i bsod nams kyi tshogs dang ye shes kyi tshogs mtha' yas pa ltar bdag gi yang de bzhin du shog cig ces bya ba'i tha tshig go //",
    "T05TD4013E:225b-17": "de ltar bye brag med pa de'i spyod pa dang mthun par yongs sus bsngo ba brjod nas /",
    "T05TD4013E:225b-18": "da ni rnam par dbye ba bstan pa'i phyir //",
    "T05TD4013E:225b-19": "lus dang ngag dang yid kyang rnam dag cing //",
    "T05TD4013E:225b-20": "zhes bya ba la sogs pa gsungs so //",
    "T05TD4013E:226a-0": "de la lus rnam par dag pa ni gang gdul bya'i skye bo @226a * //",
    "T05TD4013E:226a-1": "la ltos nas de dang der de lta de lta bu'i gzugs de ston pa dang /",
    "T05TD4013E:226a-2": "rdul phra rab kyi rdul re re la yang lus sangs rgyas kyi zhing thams cad kyi rdul phra rab kyi rdul snyed kyi bye ba bgrang du med pa nye bar ston pa dang /",
    "T05TD4013E:226a-3": "lus gcig gis sangs rgyas kyi zhing thams cad rgyas par 'gengs par ston pa dang /",
    "T05TD4013E:226a-4": "sangs rgyas thams cad kyi zhabs drung nas ma g-yos par ston pa la sogs pa yon tan rin po che mtha' yas pas yongs su zin pa ni lus rnam par dag pa'o //",
    "T05TD4013E:226a-5": "ngag rnam par dag pa ni dbyangs kyi dkyil 'khor gcig la skad thams cad ston pa ste /",
    "T05TD4013E:226a-6": "sgra kun du ston pa la sogs pa yon tan grangs med pa'i tshogs dang ldan pa ni dag rnam par dag pa'o //",
    "T05TD4013E:226a-7": "yid rnam par dag pa ni skad cig skad cig la spyod pa'i 'khor ma lus pa mngon sum byed pa dang /",
    "T05TD4013E:226a-8": "phyogs bcu ma lus pa dang dus thams cad du bzhugs pa'i sangs rgyas thams cad mngon sum du byed pa dang chos so so mtha' yas pa dpag tu med pa dag mngon sum du byed pa la sogs pa yon tan gyi tshogs dpag tu med pa dang ldan pa ni yid rnam par dag pa'o //",
    "T05TD4013E:226a-9": "lus dang ngag dang yid rnam par dag pa 'dis spyod pa rnam par dag par 'gyur bas /",
    "T05TD4013E:226a-10": "spyod pa rnam dag ces bya ba gsungs te /",
    "T05TD4013E:226a-11": "kun du bzang po'i spyod pa ji ltar brtsams pa pha rol tu phyin pa dang bsam gtan dang /",
    "T05TD4013E:226a-12": "ting nge 'dzin dang /",
    "T05TD4013E:226a-13": "snyoms par 'jug pa rnam par dag pa ni spyod pa rnam par dag pa'o //",
    "T05TD4013E:226a-14": "de ltar lus dang ngag dang yid yongs su dag pas spyod pa yongs su dag pa 'ba' zhig tu zad dam zhe na /",
    "T05TD4013E:226a-15": "zhing rnam par dag par yang 'gyur bas /",
    "T05TD4013E:226a-16": "zhing rnams yongs dag dang zhes bya ba gsungs so //",
    "T05TD4013E:226a-17": "de la lus rnam par dag pas sangs rgyas kyi zhing rnams su sangs rgyas dang byang chub sems dpa' rnams kyi kha dog dang dbyibs sna tshogs dam pa rgya che ba dang /",
    "T05TD4013E:226a-18": "lha dang mi las 'das pa dag ston pa dang /",
    "T05TD4013E:226a-19": "dag rnam par dag pas sangs rgyas dang byang chub sems dpa' la sogs pa'i 'khor gyi dkyil 'khor rnams su man ngag phyin ci ma log pa zab cing rgya che ba mtha' med pa sgrogs pa dang /",
    "T05TD4013E:226a-20": "yid rnam par dag pas snod kyi 'jig rten tha gru che zhing dbyibs mnyam pa /",
    "T05TD4013E:226a-21": "rin po che'i dpag bsam gyi shing brgya stong du mas rnam par mdzes par byas pa /",
    "T05TD4013E:226b-0": "nags tshal dang skyed mos tshal dang khri @226b stan la sogs pa sna tshogs du mas khyab par ston pa ni sangs rgyas kyi zhing yongs su dag pa'o //",
    "T05TD4013E:226b-1": "'di ni yongs su dag pa rnam pa lnga ste /",
    "T05TD4013E:226b-2": "de'i don du byang chub sems dpa' sems dpa' chen po bcom ldan 'das kun du bzang po mkhas pa gsal ba de'i yongs su bsngo ba ci 'dra bar gyur pa ltar bdag gi bsngo ba'ang rnam pa lnga yongs su dag par bya ba'i phyir de 'dra bar gyur cig ces bdag kyang de dang mtshungs par shog ces bya ba 'dis ston to //",
    "T05TD4013E:226b-3": "bdag ces bya ba ni bdag nyid kyi dbang du byas pa'o //",
    "T05TD4013E:226b-4": "de dang zhes bya ba ni byang chub sems dpa' chen po kun du bzang po dang ngo //",
    "T05TD4013E:226b-5": "mtshungs par zhes bya ba ni bye brag med par ro //",
    "T05TD4013E:226b-6": "de ltar byang chub sems dpa' sems dpa' chen po kun du bzang po'i spyod pa dang mthun pa dang /",
    "T05TD4013E:226b-7": "de'i bsngo ba dang mthun pa bstan nas /",
    "T05TD4013E:226b-8": "byang chub sems dpa' chen po 'phags pa 'jam dpal zab cing rgya che ba'i thugs dang ldan pa'i spyod yul yang yongs su rdzogs par bya'o zhes bstan pa'i phyir /",
    "T05TD4013E:226b-9": "kun nas dge ba bzang po spyad pa'i phyir //",
    "T05TD4013E:226b-10": "zhes bya ba la sogs pa gsungs so //",
    "T05TD4013E:226b-11": "rnam pa thams cad du mdzes pa dang rang bzhin gyis rgyud rnam par dag pa'i phyir dge ba ste /",
    "T05TD4013E:226b-12": "kun du bzang po'i spyod pa kun du dge ba mchog tu yid 'phrog pa mchog tu mdzes pa des 'di'i sku 'jam zhing mdangs sdug pa bla na med pa'i phyir sangs rgyas thams cad kyis mtshan 'jam dpal zhes bya bar bstan to //",
    "T05TD4013E:226b-13": "de'i smon lam ni gang sems can gyi khams mtha' yas pa byang chub kyi sems bskyed pa dang /",
    "T05TD4013E:226b-14": "spyod pa rab 'byams yongs su spyod du gzhug pa dang /",
    "T05TD4013E:226b-15": "mngon par rdzogs par byang chub pa la dgod pa don du gnyer ba ste smon lam bzang po de lta bu spyad par bya'o //",
    "T05TD4013E:226b-16": "dus ji srid gcig gi bar du snyam pa la /",
    "T05TD4013E:226b-17": "ma 'ongs bskal pa kun du zhes bya ba gsungs te /",
    "T05TD4013E:226b-18": "ma 'ongs pa 'byung bar 'gyur ba'i bskal pa mtha' yas pa kun du'o //",
    "T05TD4013E:226b-19": "de yang skad cig re re la rab tu dga' ba'i bye brag khyad zhugs pa thob nas cung zad kyang mi skyo bar te lus dang sems mi skyo bar zhes bya ba'i tha tshig go //",
    "T05TD4013E:226b-20": "pha rol mi dpog pa'i smon lam de lta bu brtsams na 'ga' zhig bar mdor ldog par 'gyur yang srid snyam pa la bye brag bstan pa'i phyir /",
    "T05TD4013E:226b-21": "bya ba de kun ma lus rdzogs par bgyi //",
    "T05TD4013E:227a-0": "zhes bya ba gsungs te @227a * //",
    "T05TD4013E:227a-1": "ji ltar 'dod pa'i smon lam gyi bya ba de rdzogs par bya bas 'grub par bya'o //",
    "T05TD4013E:227a-2": "kun zhes bya ba ni ji skad bstan pa rnams so //",
    "T05TD4013E:227a-3": "ma lus pa ni rdul phra rab tsam yang ma lus par zhes bya ba'i tha tshig go //",
    "T05TD4013E:227a-4": "de ltar las rnam par dag pa de brgyad dang /",
    "T05TD4013E:227a-5": "byang chub sems dpa'i rjes su slob par yongs su bsngos pa 'dis ni ye shes kyi pha rol tu phyin pa bstan te /",
    "T05TD4013E:227a-6": "sa'i mtha'i ye shes khyad par du 'phags pa thob pa'i phyir ro //",
    "T05TD4013E:227a-7": "nam mkha' ltar mtha' yas pa'i sangs rgyas kyi zhing rnams su 'khor gyi dkyil 'khor dag gi nang du ci rigs bar chos chen po'i chu'i rgyun gyi char cig car 'bebs bas chos kyi sprin kyang bstan pa yin no //",
    "T05TD4013E:227a-8": "de ltar ji skad bshad pa'i tshul gyis sa bcu rnams su bsod nams dang ye shes kyi tshogs rgyas par byas nas rdo rje lta bu'i ting nge 'dzin brnyes te sgrib pa'i rgyun ma lus pa yongs su zad nas sa bcu gcig pa sangs rgyas kyis kun du 'od la phyir zhing bsod nams dang ye shes kyi tshogs dpag tu med cing zad mi shes par mdzad pa tshigs su bcad pa gnyis kyis go rims bzhin du yongs su bstan pa'i phyir /",
    "T05TD4013E:227a-9": "spyod pa dag ni tshad yod ma gyur cig / ces bya ba la sogs pa gsungs te /",
    "T05TD4013E:227a-10": "byang chub sems dpa' sems dpa' chen po'i yongs su bsngo ba rjes su bsgrub pas spyod pa'i rlabs ni 'di tsam zhig go //",
    "T05TD4013E:227a-11": "dus ni 'di srid cig tu'o //",
    "T05TD4013E:227a-12": "don rnams kyi rnam par dag pa ni 'di tsam zhig go //",
    "T05TD4013E:227a-13": "yongs su sbyang ba byas pa'i khyad par ni 'di tsam dag go //",
    "T05TD4013E:227a-14": "brtsams pa ni 'di snyed do zhes spyod pa de tshad yod par ma gyur cig ces bya ba ste /",
    "T05TD4013E:227a-15": "de ltar na grangs med pa'i mthar thug par 'gyur ro //",
    "T05TD4013E:227a-16": "ci spyod pa 'ba' zhig de ltar shin du rgyas sam 'on te gzhan yang snyam pa la /",
    "T05TD4013E:227a-17": "yon tan dag kyang tshad gzung med par shog / ces bya ba gsungs so //",
    "T05TD4013E:227a-18": "yon tan rnams ni stobs dang mi 'jigs pa la sogs te /",
    "T05TD4013E:227a-19": "yon tan ni 'di snyed cig go //",
    "T05TD4013E:227a-20": "dus ni 'di srid cig tu'o //",
    "T05TD4013E:227a-21": "'bad pa'i bye brag ni 'di tsam zhig go //",
    "T05TD4013E:227a-22": "dge ba'i bshes gnyen ni 'di tsam zhig la bsnyen bkur byas so //",
    "T05TD4013E:227a-23": "de bzhin gshegs pa 'di snyed cig ni mnyes par byas so zhes so so'i skye bo dang /",
    "T05TD4013E:227a-24": "nyan thos dang /",
    "T05TD4013E:227a-25": "rang sangs rgyas dang /",
    "T05TD4013E:227b-0": "byang chub sems @227b dpa' dang /",
    "T05TD4013E:227b-1": "sangs rgyas kyi rgyud la mnga' ba'i yon tan thun mong ba dang /",
    "T05TD4013E:227b-2": "thun mong ma yin pa rnams tshad yod par ma gyur cig ces bya ba de skad cig gcig la yon tan bye ba phrag brgya mtha' yas ba thob pas yon tan rnams tshad las 'das pa'o //",
    "T05TD4013E:227b-3": "spyod pa tshad med pa la gnas nas kyang //",
    "T05TD4013E:227b-4": "zhes bya ba ni de ltar spyod pa tshad med pa la gnas te 'dug nas so //",
    "T05TD4013E:227b-5": "de dag 'phrul pa thams cad 'tshal bar bgyi //",
    "T05TD4013E:227b-6": "zhes bya ba ni sangs rgyas dang byang chub sems dpa' de dag dang gzhan yang phyogs kyi mthas klas pa thams cad na rnam par gnas pa dag gi rnam par 'phrul pa'i che ba nyid rnam pa tha dad pa du ma ston pa 'tshal bar bgyi'o zhes bya ba sbyar ro //",
    "T05TD4013E:227b-7": "de ltar bsod nams dang ye shes kyi tshogs ji ltar bsgrubs pa rjes su slob par yongs su bsngo ba'i thabs kyi sangs rgyas par byas par phyogs dang dus kun du khyab pa de yang zad mi shes par mdzad par bzhed nas /",
    "T05TD4013E:227b-8": "nam mkha'i mthar thug gyur pa ji tsam par //",
    "T05TD4013E:227b-9": "zhes bya ba la sogs pa gsungs te /",
    "T05TD4013E:227b-10": "nam mkha' mtha' yas pa'i mthar thug pa ji tsam par bdag gi smon lam gyi mtha' yang de tsam mo zhes bya ba yin no //",
    "T05TD4013E:227b-11": "mthar thug pa ni nges par gnas pa ste /",
    "T05TD4013E:227b-12": "mthas klas pa'o zhes bya ba'i tha tshig go /",
    "T05TD4013E:227b-13": "'di skad du nam mkha' mu med pa ji lta ba de bzhin du bdag gi smon lam yang mu med par gyur cig ces bshad pa yin no /",
    "T05TD4013E:227b-14": "de ltar nam mkha'i dpes smon lam re re'i tshad kyang mthar thug pa med par bstan nas /",
    "T05TD4013E:227b-15": "sems can ma lus mtha' yang de bzhin te //",
    "T05TD4013E:227b-16": "zhes bya bas sems can mthar thug pa med pa ston te /",
    "T05TD4013E:227b-17": "sems can gyi khams ma lus pa gangs las shin tu 'das pas mtha' thug pa med pa gang yin pa /",
    "T05TD4013E:227b-18": "de dag gi smon lam dag gi mtha' thug pa med par gyur cig ces bya ba yin no //",
    "T05TD4013E:227b-19": "de ltar sems can mtha' thug pa med par bstan nas ji tsam las dang zhes bya ba las 'byung ba mthar thug pa med par ston ste /",
    "T05TD4013E:227b-20": "'di skad du ji ltar so so'i skye bo'i skye ba gcig nas gcig tu brgyud pa rnams su las 'byung ba mtha' thug pa med pa de bzhin du bdag byang chub kyi spyad pa spyod pa'i smon lam 'byung ba yang mthar thug par ma gyur cig ces bya ba bshad pa yin no //",
    "T05TD4013E:227b-21": "de ltar las 'byung ba mtha' thug pa med par bshad nas /",
    "T05TD4013E:228a-0": "nyon mongs zhes bya ba la sogs pas mi @228a * //",
    "T05TD4013E:228a-1": "mthun pa'i phyogs mtha' thug pa med par ston te /",
    "T05TD4013E:228a-2": "ji ltar sems can gyi khams ma lus pa'i 'dod chags la sogs pa mi mthun pa'i phyogs su gyur pa rnams 'phags pa'i lam med par mthar thug pa med par gyur pa de bzhin du de'i gnyen por gyur pa bdag gi smon lam gyi khyad par rnams kyang sems can so so'i spyod pa'i don bya ba'i phyir mtha' thug par ma gyur cig ces bya ba yin no //",
    "T05TD4013E:228a-3": "skabs 'dis ni sangs rgyas kyis kun du 'od bstan to //",
    "T05TD4013E:228a-4": "de ltar 'phags pa kun du bzang po'i spyod pa'i dkyil 'khor thabs dang bcas pa mos pas spyod pa'i sas rab tu phye ba bsam pa dag pa'i sas bsdus pa ji skad smos pa'i yongs su bsngo bas mtha' yas par byas pa zad mi shes pa nyid du bstan to //",
    "T05TD4013E:228a-5": "de ltar ji skad smos pa'i smon lam gyi don yongs su rdzogs par byas nas /",
    "T05TD4013E:228a-6": "da ni de la mos pa'i phan yon 'bras bur gyur pa shin tu che ba'i phyir /",
    "T05TD4013E:228a-7": "gang yang phyogs bcu'i zhing rnams mtha' yas pa //",
    "T05TD4013E:228a-8": "zhes bya ba la sogs pa gsungs so //",
    "T05TD4013E:228a-9": "de la phyogs bcu'i zhing rnams mtha' yas pa zhes bya ba 'dis ni tha gru che ba bstan to //",
    "T05TD4013E:228a-10": "rin chen smos pas ni rin chen rin thang che bas sbyin par bya ba'i khyad par bstan to //",
    "T05TD4013E:228a-11": "brgyan ces bya ba smos pas ni kha dog dang dbyibs la sogs pa tha dad pa'i bkod pa sna tshogs bstan to ;",
    "T05TD4013E:228a-12": "; rgyal ba rnams la zhes bya ba 'dis ni 'bras bur gyur pa shin tu bla na med pa rab tu dag pa mtha' yas pa'i zhing khyad par can bstan te /",
    "T05TD4013E:228a-13": "lha dang mi yi bde ba mchog rnams kyang //",
    "T05TD4013E:228a-14": "zhes bya ba la /",
    "T05TD4013E:228a-15": "lha dang mi'i bde ba smos pas ni phan 'dogs pa'i bde ba'i khyad par bstan to //",
    "T05TD4013E:228a-16": "zhing gi rdul snyed bskal bar phul ba bas //",
    "T05TD4013E:228a-17": "zhes bya ba 'dis ni dus khyad par can bstan to //",
    "T05TD4013E:228a-18": "de ltar rnam pa khyad par can de dag gi khyad par du 'phags pa'i sbyin pa yang smon lam khyad par can 'di lan cig thos nas dad pa bskyed pa'i sems kyi mos pas bsags pa'i bsod nams kyi phung po dang 'dra bar bstan pa'i phyir /",
    "T05TD4013E:228a-19": "gang gi bsngo ba'i rgyal po 'di zhes bya ba la sogs pa gsungs so //",
    "T05TD4013E:228a-20": "dad pa dang mos pa phun tshogs pa 'ga' zhig gis yongs su bsngo ba thams cad kyi mchog bde bar gshegs pa mtha' yas pas bsngags pa ji skad bstan pa 'di thos nas /",
    "T05TD4013E:228b-0": "thos pa dang bsam pa la sogs pa'i rim @228b gyis lan cig ste /",
    "T05TD4013E:228b-1": "lan 'ga' zhig sems la bzhag nas 'ga' zhig mos shing dad pa bskyed nas te /",
    "T05TD4013E:228b-2": "mos pa'i shes pas mngon sum du byed na zhes bya ba'i tha tshig go //",
    "T05TD4013E:228b-3": "ci'i phyir de ltar bsod nams kyi tshogs phul du byung bar bstan snyam pa la /",
    "T05TD4013E:228b-4": "byang chub mchog gi rjes su rab mos shing //",
    "T05TD4013E:228b-5": "zhes bya ba gsungs so //",
    "T05TD4013E:228b-6": "byang chub mchog ni bla na med pa yang dag par rdzogs pa'i byang chub ste /",
    "T05TD4013E:228b-7": "nyan thos dang rang sangs rgyas kyi byang chub pas shin tu khyad zhugs pas mchog tu gyur pa'i phyir ro //",
    "T05TD4013E:228b-8": "rab tu mos pas ni mngon par 'dod pa'o //",
    "T05TD4013E:228b-9": "cir 'gyur snyam pa la /",
    "T05TD4013E:228b-10": "bsod nams dam pa'i mchog tu 'di 'gyur ro //",
    "T05TD4013E:228b-11": "zhes bya ba gsungs so //",
    "T05TD4013E:228b-12": "dam pa ni gong du smos pa'i sbyin pa pas so //",
    "T05TD4013E:228b-13": "mchog ni de las gzhan pa'i bsod nams kyi khyad par thams cad thob pa'o //",
    "T05TD4013E:228b-14": "de ltar bsod nams kyi tshogs yongs su sdud pa'i khyad par gyi phan yon brjod nas /",
    "T05TD4013E:228b-15": "sdig pa dang grogs po ngan pa bsal bas myur ba nyid du sangs rgyas mthong ba'i phan yon bstan pa'i phyir /",
    "T05TD4013E:228b-16": "des ni ngan song rnams kyang spangs bar 'gyur //",
    "T05TD4013E:228b-17": "zhes bya ba la sogs pa gsungs so //",
    "T05TD4013E:228b-18": "des ni zhes bya ba ni sems can gyi mchog skyes bu khyad par can gyis so //",
    "T05TD4013E:228b-19": "spangs pa ni thag bsrings te yongs su btang ba'o //",
    "T05TD4013E:228b-20": "de dag gang zhig snyam pa la ngan song zhes bya ba gsungs te /",
    "T05TD4013E:228b-21": "ngan song ngan 'gro rnams te /",
    "T05TD4013E:228b-22": "las kyi dbang gis yang der mi skye ba'i phyir ro //",
    "T05TD4013E:228b-23": "rtag tu lha dang mi'i nang du skye ba rab tu rnyed pas ngan song 'ba' zhig spangs pa ma yin gyis ngan song gi rgyur gyur pa grogs po ngan pa rnams kyang spangs so //",
    "T05TD4013E:228b-24": "smad pa'i grogs po rnams ni grogs po ngan pa rnams te /",
    "T05TD4013E:228b-25": "gang dag tshe 'di nyi tshe la bde bar bya ba'i phyir khyim gyi gnas la sogs pa la 'dzud pa dang /",
    "T05TD4013E:228b-26": "theg pa de'i snod du gyur pa rnams myur du mya ngan las 'da' bar bya ba'i phyir theg pa chen po dang phral te nyan thos dang rang sangs rgyas kyi theg pa la 'dzud pa yin no //",
    "T05TD4013E:228b-27": "de dag kyang dge ba'i bshes gnyen la yang dag pa ji lta ba bsnyen bkur bya ba dang /",
    "T05TD4013E:228b-28": "de'i man ngag spyad pa la nan tan byas pas yongs su spangs pa yin no //",
    "T05TD4013E:229a-0": "de ltar smon lam bsgoms pa'i dbang gis ngan song rgyang bsrings pa dang grogs po ngan pa yongs su spangs pas des myur du bcom ldan @229a * //",
    "T05TD4013E:229a-1": "'das 'od dpag med de yang mthong bar 'gyur ro //",
    "T05TD4013E:229a-2": "'di la 'od dpag tu med pa nam mkha'i dkyil mtha' dag khyab par byed pas ngan song gi sdug bsngal sna tshogs zhi bar byed pa dang //",
    "T05TD4013E:229a-3": "lha dang mi'i bde ba sna tshogs shin tu skyed pas sems can thams cad la phan 'dogs par zhugs pa'i 'od tshad med pa yod pas 'od dpag med do //",
    "T05TD4013E:229a-4": "bcom ldan 'das de mthong bsu yin snyam pa la /",
    "T05TD4013E:229a-5": "gang gis bzang spyod smon lam 'di btab pa /",
    "T05TD4013E:229a-6": "zhes bya ba gsungs te /",
    "T05TD4013E:229a-7": "gang gis bzang po spyod pa zhes bya ba'i smon lam gyi rgyal po 'di btab pa'o //",
    "T05TD4013E:229a-8": "de ltar sangs rgyas mthong ba'i phan yon bstan nas /",
    "T05TD4013E:229a-9": "byang chub sems dpa' dang mtshungs pa nyid thob pa'i mtshan nyid kyi phan yon bstan pa'i phyir /",
    "T05TD4013E:229a-10": "de gang rnyed pa legs rnyed ces bya ba la sogs pa gsungs so //",
    "T05TD4013E:229a-11": "'dod pa'i don sngon ma thob pa rnyed pa de nyid legs par rnyed pa ste /",
    "T05TD4013E:229a-12": "don yangs shing rgya che ba rnyed pa'i phyir legs par gyur pa'o //",
    "T05TD4013E:229a-13": "de dag ni legs par rnyed pa 'ba' zhig tu ma zad kyi skyes bu chen po'i byin gyi rlabs kyis legs par 'tsho ba yang yin te /",
    "T05TD4013E:229a-14": "gang dag srog la 'bab pa'i sdug bsngal dag gis kyang gzhan gyi don nyid sgrub pa de dag legs par 'tsho ba yin gyi gzhan dag ni shi ba dang mtshungs so //",
    "T05TD4013E:229a-15": "de nyid kyi phyir legs par 'ongs pa ste /",
    "T05TD4013E:229a-16": "skyes bu'i don sgrub par bzod pa'i phyir mi'i srid pa 'dir legs par 'ongs pa'o //",
    "T05TD4013E:229a-17": "de nyid kyi phyir gang dag sems can gyi don gzhal du med pa byed cing mchog tu dga' ba'i shes che bar gyur pa /",
    "T05TD4013E:229a-18": "de dag kha cig skyes bu mchog ces bya'i /",
    "T05TD4013E:229a-19": "de las gzhan pa dag ni rtsa rul ba dang mtshungs so //",
    "T05TD4013E:229a-20": "de dag ring por mi thogs de bzhin 'gyur //",
    "T05TD4013E:229a-21": "zhes bya ba ni ji skad smos pa'i rgyus byang chub sems dpa' chen po bcom ldan 'das kun du bzang po de ci 'dra bar gang dag de'i smon lam rjes su sgrub pa de dag kyang ring por mi thogs bar de bzhin du 'gyur te /",
    "T05TD4013E:229a-22": "myur ba kho nar de bzhin du 'gyur ro zhes bya ba'i tha tshig go //",
    "T05TD4013E:229a-23": "de ltar bsod nams yongs su sdud pa dang /",
    "T05TD4013E:229a-24": "sangs rgyas mthong ba dang /",
    "T05TD4013E:229a-25": "byang chub sems dpa' dang mtshungs pa nyid thob pa'i phan yon brjod nas /",
    "T05TD4013E:229a-26": "da ni /",
    "T05TD4013E:229a-27": "mtshams med lnga po dag gi sdig pa rnams //",
    "T05TD4013E:229b-0": "zhes bya ba la @229b sogs pas sgrib pa sbyang ba'i phan yon gsungs te /",
    "T05TD4013E:229b-1": "mtshams med ces bya ba ni shi ma thag tu gdon mi za bar sems can dmyal bar 'gro ba'i bar bcad pa mi nus pa'i phyir mtshams med pa'o //",
    "T05TD4013E:229b-2": "lnga ni /",
    "T05TD4013E:229b-3": "pha dang ma dang dgra bcom pa bsad pa dang /",
    "T05TD4013E:229b-4": "dge 'dun gyi dbyen byas pa dang /",
    "T05TD4013E:229b-5": "de bzhin gshegs pa la ngan sems kyis khrag phyung ba zhes bya ba rnams so //",
    "T05TD4013E:229b-6": "sdig pa ni ngan song du ltung bar byed pas rnam par smin pa smad pa'i phyir ro //",
    "T05TD4013E:229b-7": "gang gis mi shes dbang gis zhes bya ba ni mi dge ba'i grogs po dang bsten pas gang gis las kyi rnam par smin pa chen po ma shes nas ci zhig ltar byas te bsgrubs pa rnams so ;",
    "T05TD4013E:229b-8": "; de yi bzang po spyod pa 'di brjod na //",
    "T05TD4013E:229b-9": "zhes bya ba ni sus bzang po spyod pa zhes bya ba smon lam gyi rgyal po 'di brjod na ste dad pas 'don cing mos pas mos na'o //",
    "T05TD4013E:229b-10": "myur du ma lus yongs su byang bar 'gyur //",
    "T05TD4013E:229b-11": "zhes bya ba la /",
    "T05TD4013E:229b-12": "myur ba ni ring por mi thogs pa'o //",
    "T05TD4013E:229b-13": "yongs su byang ba ni yongs su zad pa'o //",
    "T05TD4013E:229b-14": "'gyur ba ni byed pa'o //",
    "T05TD4013E:229b-15": "ma lus pa zhes bya ba ni lhag ma med pa ste cung zad tsam yang mi gnas so zhes bya ba'i tha tshig go //",
    "T05TD4013E:229b-16": "de ltar tshe 'di'i phan yon rnam pa bzhi'i khyad par bstan pa'i phyir //",
    "T05TD4013E:229b-17": "ye shes dang ni gzugs dang mtshan rnams dang //",
    "T05TD4013E:229b-18": "zhes bya ba la sogs pas tshe rabs gzhan gyi phan yon gsungs so //",
    "T05TD4013E:229b-19": "de la re zhig rgyur gyur pa'i phan yon ston te /",
    "T05TD4013E:229b-20": "ye shes ni mi shes pa thams cad sel ba'i phyir ro //",
    "T05TD4013E:229b-21": "gzugs ni lus kyi kha dog dang dbyibs kyi bye brag go /",
    "T05TD4013E:229b-22": "mtshan rnams ni dbu gdugs lta bu la sogs pa'o //",
    "T05TD4013E:229b-23": "kha dog ni pags pa'i mdog gser gyi kha dog lta bu'o //",
    "T05TD4013E:229b-24": "rigs ni rigs gnyi ga yongs su dag pa'o //",
    "T05TD4013E:229b-25": "de bas na thams cad pas khyad par du 'phags pa de dag dang ldan zhing yang dag par ldan par 'gyur ba yin no //",
    "T05TD4013E:229b-26": "de nyid kyi phyir yon tan thams cad yongs su rdzogs pas /",
    "T05TD4013E:229b-27": "bdud dang mu stegs mang pos de mi thub //",
    "T05TD4013E:229b-28": "ces bya ba'o //",
    "T05TD4013E:229b-29": "mu stegs can dag ni gang dag 'di las phyi rol ba dag ste lam ngan par zhugs pa rnams so //",
    "T05TD4013E:229b-30": "bdud rnams ni dge ba'i tshogs kyi bar chad byed pa dag go //",
    "T05TD4013E:229b-31": "de dag gi tshogs ni mang po'o //",
    "T05TD4013E:230a-0": "mu stegs can dang bdud kyi tshogs de dag gis mi thub pa ni zil gyis non par mi @230a * //",
    "T05TD4013E:230a-1": "'gyur ba ste /",
    "T05TD4013E:230a-2": "de zil gyis mi non par nus pa ni tshig 'og nas 'byung ba dang sbyar ro //",
    "T05TD4013E:230a-3": "de'i phyir yon tan de lta bu dang ldan pas de'i mi mthun pa'i phyogs kyi nyes pa dang bral ba'i phyir /",
    "T05TD4013E:230a-4": "'jig rten gsum po kun na 'ang mchod par 'gyur //",
    "T05TD4013E:230a-5": "zhes bya ba la sogs pa gsungs so //",
    "T05TD4013E:230a-6": "'jig rten gsum po kun ni 'jig rten gyi khams thams cad de /",
    "T05TD4013E:230a-7": "smon lam gyi dbang gis sems can gyi don bsgrub pa'i phyir gang du skyes pa der mchod par 'gyur te /",
    "T05TD4013E:230a-8": "lha dang mi rnams kyis bsti stang du byed par 'gyur ro //",
    "T05TD4013E:230a-9": "zhes bya bar sbyar ro //",
    "T05TD4013E:230a-10": "de ltar tshe rabs gzhan gyi rgyur gyur pa'i phan yon brjod nas /",
    "T05TD4013E:230a-11": "da ni /",
    "T05TD4013E:230a-12": "byang chub shing dbang drung du de myur 'gro //",
    "T05TD4013E:230a-13": "zhes bya ba la sogs pas 'bras bur gyur pa'i phan yon gsungs te /",
    "T05TD4013E:230a-14": "myur zhes bya ba ni de las gzhan pa'i byang chub sems dpa' dag pas myur ba ste /",
    "T05TD4013E:230a-15": "des rtag tu byas pa dang gus par byas te goms pas smon lam gyi rgyal po 'di'i mthus 'gro'o //",
    "T05TD4013E:230a-16": "byang chub shing dbang zhes bya ba ni byang chub kyi shing gi rgyal po'o //",
    "T05TD4013E:230a-17": "byang chub ni bla na med pa'i ye shes te /",
    "T05TD4013E:230a-18": "de shing gi rgyal po gang gi drung du bzhugs nas brnyes pa de ni shing thams cad kyi nang na lha dang mi'i mchod par bya ba nyid kyi mchog tu byung ba'i phyir dbang po'o //",
    "T05TD4013E:230a-19": "'gro zhes bya ba ni byang chub kyi shing gi rgyal po'i drung der ro //",
    "T05TD4013E:230a-20": "song nas sems can phan phyir der 'dug ste //",
    "T05TD4013E:230a-21": "zhes bya ba la 'dug ces bya ba ni skyil mo krung bcas pa'o //",
    "T05TD4013E:230a-22": "ci'i phyir snyam pa la /",
    "T05TD4013E:230a-23": "sems can phan phyir zhes bya ba gsungs te /",
    "T05TD4013E:230a-24": "lha dang mir bcas pa'i 'gro bdag mtho ris dang byang grol thob par bya ba'i phyir de ltar 'dug nas byams pa'i stobs kyis bdud dpung dang bcas pa pham par byas te'o //",
    "T05TD4013E:230a-25": "byang chub sangs rgyas zhes bya ba ni bla na med pa yang dag par rdzogs pa'i byang chub mngon sum du byas nas so //",
    "T05TD4013E:230a-26": "'khor lo rab tu bskor zhes bya ba ni bla na med pa'i chos kyi 'khor lo chen po ston zhes bya ba'i tha tshig ste /",
    "T05TD4013E:230a-27": "'dis ni tshe 'di dang tshe rabs gzhan gyi 'bras bu'i phan yon rgyas par bshad pa yin no //",
    "T05TD4013E:230a-28": "de ni /",
    "T05TD4013E:230a-29": "gang yang bzang po spyod pa'i smon lam 'di /",
    "T05TD4013E:230a-30": "zhes bya ba la sogs pas phan yon gyi khyad par spyir mdor bsdus te ston to //",
    "T05TD4013E:230b-0": "@230b gang zhes bya ba ni la la zhig go //",
    "T05TD4013E:230b-1": "'di zhes bya ba ni bzang po spyod pa'i smon lam gyi rgyal po'o //",
    "T05TD4013E:230b-2": "'dzin pa ni phyi ci ma log par tshig dang don sgrub pa'i sgo nas mi brjed pa'i tshul du'o //",
    "T05TD4013E:230b-3": "klog pa ni glegs bam la bris pa klog pa'i tshul du'o //",
    "T05TD4013E:230b-4": "ston pa ni gzhan dag la tshig dang don gyi tshul du ston pa'o //",
    "T05TD4013E:230b-5": "de yi rnam par smin pa sangs rgyas mkhyen //",
    "T05TD4013E:230b-6": "ces bya ba la /",
    "T05TD4013E:230b-7": "bzang po spyod pa 'dzin pa dang /",
    "T05TD4013E:230b-8": "klog pa dang /",
    "T05TD4013E:230b-9": "ston pa de'i rnam par smin pa ste /",
    "T05TD4013E:230b-10": "rnam par smin pa'i 'bras bu gang yin pa de ni sangs rgyas bcom ldan 'das kho nas rnam par mkhyen cing bye brag tu thugs su chud kyi /",
    "T05TD4013E:230b-11": "gzhan gyis ni de'i rnam par smin pa'i rang bzhin yongs su shes par mi nus zhes bya ba'i tha tshig go //",
    "T05TD4013E:230b-12": "rgyu dang mi 'dra bar smin pa ni rnam par smin pa ste /",
    "T05TD4013E:230b-13": "lha dang mi rnams kyi nang na lus dang /",
    "T05TD4013E:230b-14": "longs spyod dang /",
    "T05TD4013E:230b-15": "rigs dang /",
    "T05TD4013E:230b-16": "gzugs dang /",
    "T05TD4013E:230b-17": "nad med pa dang /",
    "T05TD4013E:230b-18": "yid gzhungs pa dang /",
    "T05TD4013E:230b-19": "yid rno ba la sogs pa phyi rol mi dpog pa gang yin pa'o //",
    "T05TD4013E:230b-20": "de ltar rnam par smin pa'i 'bras bu brjod nas /",
    "T05TD4013E:230b-21": "byang chub mchog la som nyi ma byed cig / ces bya bas rgyu mthun pa'i 'bras bu'i bye brag mchog tu gyur pa ston to //",
    "T05TD4013E:230b-22": "byang chub mchog ni zag pa dang bcas pa dang /",
    "T05TD4013E:230b-23": "zag pa med pa thams cad kyi rtse mor phyin pa ste /",
    "T05TD4013E:230b-24": "de spyod pa mtha' dag gi 'bras bur 'gyur ro //",
    "T05TD4013E:230b-25": "som nyi ma byed cig ces bya ba ni 'di la som nyi mi bya'i /",
    "T05TD4013E:230b-26": "nges par de'i 'bras bu sangs rgyas su 'gyur ro zhes de ltar nges par gzung bar bya'o //",
    "T05TD4013E:230b-27": "de ltar bsgoms pa'i phan yon ji skad ston cing ji skad bshad pa rab tu bstan nas /",
    "T05TD4013E:230b-28": "da ni /",
    "T05TD4013E:230b-29": "'jam dpal dpa' bos ji ltar mkhyen pa dang //",
    "T05TD4013E:230b-30": "zhes bya ba la sogs pa bstan pa tsam gyis bsags pa'i dge ba'i rtsa ba yongs su bsngo ba ston te /",
    "T05TD4013E:230b-31": "ji ltar bcom ldan 'das 'phags pa 'jam dpal gyis dge ba'i rtsa ba'i tshogs yongs su bsngo ba mkhyen pa bzhin du'o //",
    "T05TD4013E:230b-32": "ci 'dra ba zhig snyam pa la /",
    "T05TD4013E:230b-33": "dpa' bo zhes bya ba ste /",
    "T05TD4013E:230b-34": "dpa' bo ni shes rab kyi ral gyi ngad can dri ma med pa bla na med pa bdar bas dngos po la mngon par zhen pa'i dgra'i tshogs thams cad bcom pa'i phyir ro //",
    "T05TD4013E:230b-35": "kun du bzang po de yang de bzhin te //",
    "T05TD4013E:231a-0": "zhes bya @231a * //",
    "T05TD4013E:231a-1": "ba ni bcom ldan 'das 'phags pa kun du bzang po de yang ji ltar yongs su bsngo ba'i cho ga'i tshul mkhyen pa bzhin du'o //",
    "T05TD4013E:231a-2": "de dag gi ni rjes su bdag slob cing //",
    "T05TD4013E:231a-3": "zhes bya ba la sogs pa la /",
    "T05TD4013E:231a-4": "de dag ces bya ba ni de la sogs pa gzhan yang theg pa chen po'i chos zab cing rgya che ba rgya mtsho'i pha rol du son pa bcom ldan 'das byang chub sems dpa' chen po rnams te de dag kyang de bzhin pa'o //",
    "T05TD4013E:231a-5": "rjes su slob cing zhes bya ba ni slob pa'i rjes su byed cing ngo //",
    "T05TD4013E:231a-6": "dge ba 'di dag thams cad rab tu bsngo //",
    "T05TD4013E:231a-7": "zhes bya ba la /",
    "T05TD4013E:231a-8": "'di dag thams cad ces bya ba ni smon lam gyis kun nas bslang ba 'di dag thams cad ma lus par zhes bya ba'i tha tshig go //",
    "T05TD4013E:231a-9": "bsngo zhes bya ba ni bla na med pa yang dag par rdzogs pa'i byang chub tu nges par byed pa'o //",
    "T05TD4013E:231a-10": "ci zhig bsngo zhe na /",
    "T05TD4013E:231a-11": "dge ba zhes bya ba gsungs so //",
    "T05TD4013E:231a-12": "byang chub sems dpa' chen po 'di gnyis kyi rjes su slob pas yongs su bsngo bar ma zad kyi /",
    "T05TD4013E:231a-13": "gzhan yang de'i gong nas gong du khyad par 'phags pa'i yongs su bsngo bas yongs su bsngo'o zhes bstan pa'i phyir /",
    "T05TD4013E:231a-14": "dus gsum gshegs pa'i rgyal ba thams cad kyis //",
    "T05TD4013E:231a-15": "zhes bya ba la sogs pa gsungs te /",
    "T05TD4013E:231a-16": "dus gsum gshegs pa ni 'das pa dang ma 'ongs pa dang da ltar byung ba'i sangs rgyas bcom ldan 'das thams cad kyis so //",
    "T05TD4013E:231a-17": "bsngo ba gang la bsngags pa zhes bya ba ni bstod pa'o //",
    "T05TD4013E:231a-18": "mchog ces bya ba ni yongs su bsngo ba thams cad pas rab tu bsngags pa nyid kyis mchog tu gyur pa de ni shes rab kyi pha rol tu phyin pa stong phrag brgya pa las /",
    "T05TD4013E:231a-19": "bcom ldan 'das kyis mi dmigs pa'i rnam pas yongs su bsngo ba gsungs pa yang yin pa'o //",
    "T05TD4013E:231a-20": "des bdag gi dge ba'i zhes bya ba la des zhes bya ba la sogs pa ni mi dmigs par yongs su bsngo ba /",
    "T05TD4013E:231a-21": "bde bar gshegs pa dang de'i sras mtha' dag gis bsngags shing bstod pas so //",
    "T05TD4013E:231a-22": "'di kun kyang zhes bya ba la /",
    "T05TD4013E:231a-23": "'di zhes bya ba ni dge ba'o //",
    "T05TD4013E:231a-24": "kun zhes bya ba ni bzang po spyod pa bsgoms pas bsdus pa yang ngo //",
    "T05TD4013E:231a-25": "mchog tu bzang po spyod pa spyad phyir bsngo bar bgyi //",
    "T05TD4013E:231b-0": "zhes bya ba la mchog tu bzang po spyad phyir zhes bya ba ni mchog tu bzang po @231b bsgrub pa'i phyir ro //",
    "T05TD4013E:231b-1": "bsngo ba ni yongs su bsngo ba'o //",
    "T05TD4013E:231b-2": "'di skad du bzang po spyod pa bton pa las byung ba'i dge ba'i rtsa ba gang yin pa 'di dang /",
    "T05TD4013E:231b-3": "gang yang bzang po spyod pa bsgoms pa las bsdus pa snga ma de dang de gnyis gang yang bzang po spyod pa'i smon lam bsgrub pa'i phyir sbyar bar bya'o zhes bshad pa yin no /",
    "T05TD4013E:231b-4": "de ni de ltar ston pa tsam gyis rjes su slob pa'i yongs su bsngo ba bstan nas /",
    "T05TD4013E:231b-5": "da ni /",
    "T05TD4013E:231b-6": "bdag ni 'chi ba'i dus byed gyur pa na //",
    "T05TD4013E:231b-7": "zhes bya ba la sogs pas ma 'ongs pa na pha rol tu phyin pa yongs su rdzogs par bya ba dang mthun pa'i lus yongs su bzung bar yongs su bsngo bar ston to //",
    "T05TD4013E:231b-8": "bdag ces bya ba ni bdag nyid du ston to //",
    "T05TD4013E:231b-9": "dus zhes bya ba ni zla ba la sogs pa dang skad cig thang cig la sogs par bgrang ba ste de yang sngon gyi 'du byed kyis 'phangs pa'i lus rigs mthun par gzhan dag na gnas pa'i don de byed pa ni yongs su rdzogs par byed pa ste /",
    "T05TD4013E:231b-10": "de na gnas pa yongs su rdzogs par byed ces bya ba'i tha tshig go //",
    "T05TD4013E:231b-11": "sgrib pa zhes bya ba la sogs pa ni sems kyi rgyun la sgrib cing khebs par byed pa ste /",
    "T05TD4013E:231b-12": "dge ba'i chos skye ba la sgrib pa rnams so //",
    "T05TD4013E:231b-13": "de dag kyang las dang nyon mongs pa dang rnam par smin pa'i sgrib pa'i rang bzhin dag ste /",
    "T05TD4013E:231b-14": "mtshams med pa yi las rnams dang //",
    "T05TD4013E:231b-15": "nyon mongs mi zad ngan 'gro dang //",
    "T05TD4013E:231b-16": "sgra mi snyan dang 'du shes med //",
    "T05TD4013E:231b-17": "sems can sgrib pa gsum du 'dod //",
    "T05TD4013E:231b-18": "ces gang bshad pa ste /",
    "T05TD4013E:231b-19": "sgrib pa de lta bu dag go //",
    "T05TD4013E:231b-20": "thams cad ni yongs su ma lus pa'o //",
    "T05TD4013E:231b-21": "phyir zhes bya ba de ni bye brag tu'am rgyang bsrings pa'o //",
    "T05TD4013E:231b-22": "bsal te zhes bya ba ni bdag gi rgyud la yang mi skye ba'i chos nyid du byas te'o //",
    "T05TD4013E:231b-23": "'od dpag med pa de ni mngon sum blta //",
    "T05TD4013E:231b-24": "zhes bya ba la sogs pa la /",
    "T05TD4013E:231b-25": "mngon sum ni mngon du'o //",
    "T05TD4013E:231b-26": "'od dpag med pa zhes bya ba de ni bcom ldan 'das de bzhin gshegs pa 'od dpag med do //",
    "T05TD4013E:231b-27": "blta zhes bya ba ni blta bar bya ba'o //",
    "T05TD4013E:231b-28": "bde ba can gyi zhing der mchi bar bgyi //",
    "T05TD4013E:232a-0": "zhes bya ba ni bcom ldan 'das 'od dpag med de nyid kyi sangs rgyas kyi zhing bde ba can yon tan 'od dpag tu med pa dang ldan pa mchog tu bde zhing yid @232a * //",
    "T05TD4013E:232a-1": "bde ba'i gnas gcig tu gyur pa bde bar gshegs pa'i sras dpag tu med pas yongs su gang bder mchi'o zhes bya ba yin te /",
    "T05TD4013E:232a-2": "bdag der skye bar bya'o zhes bya ba'i tha tshig go //",
    "T05TD4013E:232a-3": "de ltar sems can la phan 'dogs pa bstan nas /",
    "T05TD4013E:232a-4": "spyod pa yongs su rdzogs par bya ba dang /",
    "T05TD4013E:232a-5": "sems can gyi don gyi mtha' gtugs pa bstan pa'i phyir /",
    "T05TD4013E:232a-6": "der song nas ni smon lam 'di dag kyang //",
    "T05TD4013E:232a-7": "zhes bya ba la sogs pa gsungs so //",
    "T05TD4013E:232a-8": "der zhes bya ba ni bcom ldan 'das 'od dpag med de'i sangs rgyas kyi zhing du'o //",
    "T05TD4013E:232a-9": "song nas /",
    "T05TD4013E:232a-10": "zhes bya ba ni skyes nas so //",
    "T05TD4013E:232a-11": "smon lam 'di dag ces bya ba ni smon lam ji skad bstan pa rnams so //",
    "T05TD4013E:232a-12": "thams cad ma lus mngon du 'gyur bar shog //",
    "T05TD4013E:232a-13": "ces bya ba ni thams cad gcig tu bsdus nas mngon sum du gyur cing mngon du 'gyur bar shog shig ces bya ba dang sbyar ro //",
    "T05TD4013E:232a-14": "de dag ma lus bdag gis yongs su bskang //",
    "T05TD4013E:232a-15": "zhes bya ba ni de dag ma lus par yongs su bskang ba'o //",
    "T05TD4013E:232a-16": "yongs su bskangs nas ci zhig bya snyam pa la /",
    "T05TD4013E:232a-17": "'jig rten ji srid sems can phan par bgyi //",
    "T05TD4013E:232a-18": "zhes bya ba gsungs te /",
    "T05TD4013E:232a-19": "bdag gis sems can rnams la phan par bgyi zhes bya ba ni sgrub par bgyi zhes bya ba yin no //",
    "T05TD4013E:232a-20": "dus ji srid cig gi bar du snyam pa la /",
    "T05TD4013E:232a-21": "'jig rten ji srid ces bya ba zhes gsungs te /",
    "T05TD4013E:232a-22": "sems can gyi 'jig rten ji srid kyi bar du'o //",
    "T05TD4013E:232a-23": "'di skad du ji ltar 'jig rten thams cad kyi mthar thug pa med pa de bzhin du snying rje chen po'i gzhan gyi dbang can 'gro ba'i don 'grub pa'i phyir ci la yang ma rag par chas pa bdag gi yang mtha' thug par ma gyur cig ces bshad pa yin no //",
    "T05TD4013E:232a-24": "rgyal ba'i dkyil 'khor bzang zhing dga' ba der //",
    "T05TD4013E:232a-25": "zhes bya ba la sogs pa la /",
    "T05TD4013E:232a-26": "rgyal ba'i dkyil 'khor ni bcom ldan 'das 'od dpag med de'i 'khor gyi dkyil 'khor de'o //",
    "T05TD4013E:232a-27": "gang la bcom ldan 'das 'od dpag med de byang chub sems dpa' dag pa rnams dang thabs cig tu bla na med pa'i 'byor pas chos kyi longs spyod bla na med pa 'byor pa'o //",
    "T05TD4013E:232a-28": "rgyal ba'i dkyil 'khor de ci 'dra snyam pa la /",
    "T05TD4013E:232a-29": "bzang zhing dga' ba zhes bya ba gsungs so //",
    "T05TD4013E:232b-0": "de la bzang ba ni kha dog dang @232b dbyibs sna tshogs pa phun sum tshogs pa'i khyad par la sogs pa dang ldan pa'o //",
    "T05TD4013E:232b-1": "dga' ba ni las bzang po sna tshogs kyi bye brag gis spras pa dang /",
    "T05TD4013E:232b-2": "lha dang mi'i las shin tu 'das pa'i yon tan gyis nyams dga' ba dang /",
    "T05TD4013E:232b-3": "sems dga' ba'i phyir dga' ba'o //",
    "T05TD4013E:232b-4": "der zhes bya ba ni der te ;",
    "T05TD4013E:232b-5": "rgyal ba'i dkyil 'khor bzang zhing dga' ba der //",
    "T05TD4013E:232b-6": "zhes bya bar sbyar ro //",
    "T05TD4013E:232b-7": "padma dam pa shin tu mdzes las skyes //",
    "T05TD4013E:232b-8": "zhes bya ba la /",
    "T05TD4013E:232b-9": "padma smos pas ni skye ba'i gnas kyi khyad par ston te /",
    "T05TD4013E:232b-10": "mngal la sogs pa nas mi skye ba'o //",
    "T05TD4013E:232b-11": "dam pa zhes bya ba ni mchog ste rin po che la sogs pa'i rgyu las gyur pa'o //",
    "T05TD4013E:232b-12": "mdzes pa zhes bya ba ni mdangs sdug pa dang ldan pa ste /",
    "T05TD4013E:232b-13": "mchog tu yid 'phrog cing lta na sdug pa zhes bya ba'i tha tshig go //",
    "T05TD4013E:232b-14": "skyes zhes bya ba ni byung ba'o //",
    "T05TD4013E:232b-15": "lung bstan pa yang bdag gis der thob shog //",
    "T05TD4013E:232b-16": "ces bya ba la sogs pa la /",
    "T05TD4013E:232b-17": "lung bstan pa ni ma 'ongs pa na sangs rgyas su 'gyur bar ji ltar 'dod pa'i zhing dang 'khor la sogs pa'i khyad par dang ldan par 'gyur bar 'khor gyi dkyil 'khor du byang chub sems dpa' rnams la bka' stsal pa 'am /",
    "T05TD4013E:232b-18": "sems la gzugs brnyan du mdzad pa'o //",
    "T05TD4013E:232b-19": "thob ces bya ba ni thos pa'o //",
    "T05TD4013E:232b-20": "su las she na /",
    "T05TD4013E:232b-21": "rgyal ba 'od dpag med las mngon sum du zhes bya ba gsungs te /",
    "T05TD4013E:232b-22": "bcom ldan 'das 'od dpag med de las mngon sum du zhal nas mngon du 'thob kyi /",
    "T05TD4013E:232b-23": "lkog nas ma yin no zhes bya ba'i tha tshig go //",
    "T05TD4013E:232b-24": "lung bstan pa yang der ni rab thob nas //",
    "T05TD4013E:232b-25": "zhes bya ba la sogs pa ni bcom ldan 'das kyi 'khor gyi dkyil 'khor der bcom ldan 'das las mngon sum du lung bstan pa thob nas so //",
    "T05TD4013E:232b-26": "sprul pa bye ba phrag brgya du ma yis //",
    "T05TD4013E:232b-27": "zhes bya ba la /",
    "T05TD4013E:232b-28": "sprul pa ni bsam gtan dang ting nge 'dzin gyi stobs kyis bskyed pa'i sangs rgyas dang byang chub sems dpa' rnams so ;",
    "T05TD4013E:232b-29": "; de dag bye ba phrag brgya ni sprul pa bye ba phrag brgya'o //",
    "T05TD4013E:232b-30": "du ma zhes bya ba ni kun du grangs med pa'o //",
    "T05TD4013E:232b-31": "phyogs bcu rnams su zhes bya ba ni phyogs bcu thams cad du'o //",
    "T05TD4013E:232b-32": "blo yi stobs kyis zhes bya ba ni shes rab kyi stobs te /",
    "T05TD4013E:233a-0": "shes rab kyi pha rol tu phyin pa mchog dang ldan @233a * //",
    "T05TD4013E:233a-1": "pas zhes bya ba'i tha tshig go //",
    "T05TD4013E:233a-2": "rtogs par 'dod pa'i don thams cad de la 'god pas blo'o //",
    "T05TD4013E:233a-3": "de ltar sems can rnams la ban pa zhes bya ba ni sems can rnams la mya ngan las 'das pa thob par byed pa'i dge ba'i rtsa ba bskyed pa'o //",
    "T05TD4013E:233a-4": "mang po zhes bya ba ni mtha' yas pa rnams so //",
    "T05TD4013E:233a-5": "bgyi zhes bya ba ni bsgrub bo zhes bya ba'o //",
    "T05TD4013E:233a-6": "de ltar bsags pa'i bsod nams yongs su bsngo ba bstan nas /",
    "T05TD4013E:233a-7": "da ni bzang po spyod pa'i smon lam bton pa yis //",
    "T05TD4013E:233a-8": "zhes bya ba la sogs pa tshigs su bcad pa gcig gis bstan pa'i yongs su bsngo ba mdor bsdus te ston to //",
    "T05TD4013E:233a-9": "bzang po spyod pa zhes bya ba ni byang chub sems dpa' kun du bzang po'o //",
    "T05TD4013E:233a-10": "de'i spyod pa ni bzang po spyod pa ste yon tan sna tshogs rgya che ba du ma dang ldan pa'o //",
    "T05TD4013E:233a-11": "de nyid kyi smon pa'i bye brag gi rang bzhin yin pas smon lam zhes bya'o //",
    "T05TD4013E:233a-12": "de bzhin du de ston pa'i sgra'i rang bzhin la yang smon lam zhes brjod par 'gyur te /",
    "T05TD4013E:233a-13": "'dul ba bzhin no //",
    "T05TD4013E:233a-14": "de bton pa zhes bya ba ni glegs bam du byas pa la sogs pa bton pa'o //",
    "T05TD4013E:233a-15": "dge ba cung zad bdag gis bsags pa gang //",
    "T05TD4013E:233a-16": "zhes bya ba ni bdag gis dge ba bsod nams bsags pa gang yin pa ste /",
    "T05TD4013E:233a-17": "kun du bsags shing tshogs su byas pa zhes bya ba'i tha tshig go //",
    "T05TD4013E:233a-18": "des ni zhes bya ba dge bas zhes bya bar sbyar ro //",
    "T05TD4013E:233a-19": "'gro ba'i zhes bya ba ni sems can gyi tshogs zad par bgyi'o //",
    "T05TD4013E:233a-20": "smon lam zhes bya ba ni smon pa'i khyad par te /",
    "T05TD4013E:233a-21": "bzang po spyod pa zhes bya ba 'di nyid do //",
    "T05TD4013E:233a-22": "dge ba zhes bya ba ni dkar po ste de kha na ma tho ba med pa zhes bya ba'i tha tshig go //",
    "T05TD4013E:233a-23": "skad cig tu yang thams cad 'byor par shog / ces bya ba ni sems can re re'i skad cig skad cig la 'byor pa grub par gyur cig ces bya ba yin te /",
    "T05TD4013E:233a-24": "thams cad ces bya ba ni ma lus pa'o //",
    "T05TD4013E:233a-25": "bzang spyod yongs su bsngos pa'i bsod nams ni //",
    "T05TD4013E:233a-26": "zhes bya ba la sogs pa 'di man chad kyis ni bton pa dang /",
    "T05TD4013E:233a-27": "bsgom pas bsdus pa'i smon lam bye brag med par yongs su bsngo ba bston te /",
    "T05TD4013E:233b-0": "kun du bzang po'i spyod pa thog ma dang tha ma med pa zab cing rgya @233b che ba'i rang bzhin /",
    "T05TD4013E:233b-1": "bskal pa mi nyung bar bsags pa byang chub sems dpa' kun du bzang po'i spyod pa bsngos pa'i ste //",
    "T05TD4013E:233b-2": "thams cad mkhyen pa'i ye shes kyi khyad par bla na med par yongs su kun du bsngos pa'i 'o //",
    "T05TD4013E:233b-3": "mtha' yas shin du khyad par 'phags thob gang //",
    "T05TD4013E:233b-4": "zhes bya ba ni bsod nams dge ba mtha' yas shing dpag tu med pa thob pa gang yin pa ste /",
    "T05TD4013E:233b-5": "sems can la phan pa dang bde ba bskyed pa'i gnas yin pa'i phyir dang /",
    "T05TD4013E:233b-6": "thabs kyi khyad par dpag tu med pa dag bsgrub pa'i phyir dang dus dpag tu med par bsgrub pa'i phyir bsod nams mtha' yas so //",
    "T05TD4013E:233b-7": "shin du khyad par 'phags zhes bya ba ni /",
    "T05TD4013E:233b-8": "mchog tu khyad par 'phags pa gtso bor gyur pa ste /",
    "T05TD4013E:233b-9": "de yang thams cad mkhyen pa'i ye shes kyi rgyur gyur pa'i phyir dang /",
    "T05TD4013E:233b-10": "mi dmigs pa'i rnam pa'i ye shes kyis yongs su zin pa'i phyir bsod nams shin du khyad par du 'phags par rig par bya'o //",
    "T05TD4013E:233b-11": "'dis ni bsod nams 'di'i don che ba nyid dang mthu che ba nyid ston to //",
    "T05TD4013E:233b-12": "de yis zhes bya ba ni bsod nams rnam pa 'di lta bu des so //",
    "T05TD4013E:233b-13": "'gro ba sdug bsngal chu bor byid pa rnams //",
    "T05TD4013E:233b-14": "zhes bya ba ni skyes shing skyes pa 'gro ba'i phyir 'gro ba'o //",
    "T05TD4013E:233b-15": "sdug bsngal chu bor bying ba zhes bya ba la /",
    "T05TD4013E:233b-16": "sdug bsngal rnams ni skye ba dang /",
    "T05TD4013E:233b-17": "rga ba dang /",
    "T05TD4013E:233b-18": "na ba dang /",
    "T05TD4013E:233b-19": "'chi ba dang /",
    "T05TD4013E:233b-20": "mi sdug pa dang phrad pa dang /",
    "T05TD4013E:233b-21": "sdug pa dang bral ba la sogs rnam pa du ma ste /",
    "T05TD4013E:233b-22": "de dag dang ldan pa dang /",
    "T05TD4013E:233b-23": "de dag gis bsdams sam /",
    "T05TD4013E:233b-24": "bde ba la bye brag gam /",
    "T05TD4013E:233b-25": "thag ring por 'bral zhing 'gyes par byed pa'i phyir ro //",
    "T05TD4013E:233b-26": "de nyid du chu bo ste /",
    "T05TD4013E:233b-27": "yun ring po nas 'phel ba'i rgyun 'jug pa dang mi zlog par 'jug pa dang /",
    "T05TD4013E:233b-28": "de'i rgyun las byung ba'i mi dge ba'i las du ma byung ba'i rang bzhin gyis ngan song du son cing ltung ba'i phyir chu'i chu bo dang 'dra ba'i phyir ro //",
    "T05TD4013E:233b-29": "chu bor bying ba ni nges par de'i bdag nyid dang ldan par gnas par ste /",
    "T05TD4013E:233b-30": "de'i dbang du gyur pa zhes bya ba'i tha tshig go //",
    "T05TD4013E:233b-31": "'od dpag med pa'i gnas rab 'gro bar shog / ces bya ba la bcom ldan 'das 'od dpag med kyi gnas ni sangs rgyas kyi zhing ngo //",
    "T05TD4013E:233b-32": "ci 'dra snyam pa la /",
    "T05TD4013E:234a-0": "rab ces bya ba @234a * //",
    "T05TD4013E:234a-1": "gsungs te /",
    "T05TD4013E:234a-2": "yon tan sna tshogs bsam gyis mi khyab pa dpag tu med pa /",
    "T05TD4013E:234a-3": "rgya che ba brgya phrag gis rab tu brgyan pa /",
    "T05TD4013E:234a-4": "mchog tu bde ba dang yid bde ba'i gnas su gyur pa /",
    "T05TD4013E:234a-5": "mi gnas pa'i mya ngan las 'das pa'i gnas lta bur skye bo mtha' dag la phan pa bskyed par gyur pa'o ;",
    "T05TD4013E:234a-6": ";'gro bar shog ces bya ba la ni 'gro ba 'am 'jug par shog shig ces bya bar bsgyur te /",
    "T05TD4013E:234a-7": "'gro ba thams cad 'jug par shog shig ces bya ba'i tha tshig go //",
    "T05TD4013E:234a-8": "kun du bzang po'i mtshan don mthun pa yi //",
    "T05TD4013E:234a-9": "kun du bzang po'i spyod pa rnams phye ba'i //",
    "T05TD4013E:234a-10": "dge ba kun du bzang po de yis ni //",
    "T05TD4013E:234a-11": "'jig rten kun du bzang po 'dra bar shog / sh'akya'i bshes gnyen blo ldan gyis //",
    "T05TD4013E:234a-12": "sh'akya'i gdung rgyud 'phel bya'i phyir //",
    "T05TD4013E:234a-13": "kun du bzang po'i spyod pa yi //",
    "T05TD4013E:234a-14": "rgya cher 'grel pa rab bzang byas //",
    "T05TD4013E:234a-15": "'phags pa bzang po spyod pa'i smon lam gyi rgyal po'i rgya cher 'grel pa /",
    "T05TD4013E:234a-16": "slob dpon sh'akya'i bshes gnyen gyis mdzad pa rdzogs so /",
    "T05TD4013E:234a-18": "// / rgya gar gyi mkhan po sh'akya seng ha dang /",
    "T05TD4013E:234a-19": "zhu chen gyi lo ts'a ba ban de dpal brtsegs kyis zhus te gtan la phab pa'o /"
}