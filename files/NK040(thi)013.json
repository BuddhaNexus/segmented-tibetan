{
    "NK040(thi)013:1": "// ma cig khros ma nag mo'i dur khrod bskul pa bzhugs so //",
    "NK040(thi)013:2": "ma 'di nas nub kyi phyogs rol nas //",
    "NK040(thi)013:3": "u tsa la yi dur khrod nas //",
    "NK040(thi)013:4": "ri bo thams cad rus pa'i ri //",
    "NK040(thi)013:5": "rtsi shing thams cad mda' dang mdung //",
    "NK040(thi)013:6": "chu klung thams cad khrag dang rnag /",
    "NK040(thi)013:7": "sgra skad thams cad mkha' 'gro'i sgra //",
    "NK040(thi)013:8": "dus gsum sangs rgyas thams cad ya nga ba //",
    "NK040(thi)013:9": "khro bcu rgyu ba mi nus shing //",
    "NK040(thi)013:10": "phyag na rdo rje 'jig pa'i sa //",
    "NK040(thi)013:11": "u tsa la yi dur khrod nas //",
    "NK040(thi)013:12": "ma cig khros ma nag mo bzhengs su gsol //",
    "NK040(thi)013:13": "ma cig khros ma nag mo bzhengs tsa na //",
    "NK040(thi)013:14": "sku mdog nag mo 'jigs pa'i gzi mdangs can //",
    "NK040(thi)013:15": "phyag g.yas pas zhing chen g.yang gzhi sdeb //",
    "NK040(thi)013:16": "brdab pas snang srid lha 'dre dbang du bsdud //",
    "NK040(thi)013:17": "phyag g.yon pas mi rkang gling bu 'bud //",
    "NK040(thi)013:18": "'bud pas lha srin sde brgyad dmyal thag chod //",
    "NK040(thi)013:19": "spyan g.yas pas nyi ma gyen la gzigs //",
    "NK040(thi)013:20": "steng tshangs sogs lha rnams dbang du bsdus //",
    "NK040(thi)013:21": "spyan g.yon pas zla ba thur du gzigs //",
    "NK040(thi)013:22": "'og grul bum klu rnams dbang du bsdud //",
    "NK040(thi)013:23": "zhabs gnyis krig krig sa la brdab //",
    "NK040(thi)013:24": "'jig rten khams rnams g.yo bar byed //",
    "NK040(thi)013:25": "spyi gtsug phag zhal mkha' la ngur //",
    "NK040(thi)013:26": "ngur ba'i lha srin sde brgyad dbang du bsdud //",
    "NK040(thi)013:27": "ma dbang bsdud mkha' 'gro mthu ma chung //",
    "NK040(thi)013:28": "dbang sdud mkha' 'gro rtsal ma zhan //",
    "NK040(thi)013:29": "rigs bzhi mkha' 'gro mthu ma chung //",
    "NK040(thi)013:30": "rigs bzhi'i mkha' 'gro rtsal ma zhan //",
    "NK040(thi)013:31": "nam mkha'i sprin tshogs bzhin du 'dus la shog /",
    "NK040(thi)013:32": "bar snang char pa bzhin du phob la shog /",
    "NK040(thi)013:33": "sa gzhi rlung dmar bzhin du 'tshubs la shog /",
    "NK040(thi)013:34": "h'u h'u h'u /",
    "NK040(thi)013:35": "h'u h'u h'u /",
    "NK040(thi)013:36": "h'u h'u h'u /",
    "NK040(thi)013:37": "ma thugs ka las ni 'od zer 'gyed //",
    "NK040(thi)013:38": "zhing chen g.yang gzhi shar du g.yugs //",
    "NK040(thi)013:39": "rdo rje mkha' 'gro pho nyar 'gyed //",
    "NK040(thi)013:40": "rdo rje mkha' 'gro'i brtul zhugs kyis //",
    "NK040(thi)013:41": "shar phyogs pho gdon rgyal po dbang du bsdus //",
    "NK040(thi)013:42": "mo gdon srin mo dbang du bsdus //",
    "NK040(thi)013:43": "gnyan sa'i lha 'dre dbang du bsdus //",
    "NK040(thi)013:44": "khyi dmar rgyal 'gong gnas gdon lus gdon za 'dre",
    "NK040(thi)013:45": "shi gshed srog gcod dbug len gson bdud gshin lcags",
    "NK040(thi)013:46": "god 'dre god sri dbang du bgab 'dre bgab sri",
    "NK040(thi)013:47": "na tsha na 'dre dbang che 'dre chung sri dbang",
    "NK040(thi)013:48": "du bsdus // dbang du bsdus la zil gyis gnon //"
}