{
    "T02TD2955E:34b-0": "@34b * // dpal rdo rje rnam par 'joms pa la phyag 'tshal lo //",
    "T02TD2955E:34b-1": "sems can gang dag stobs dang yon tan 'phel bar 'dod pas /",
    "T02TD2955E:34b-2": "lha chen po brgyad kyi dkyil 'khor du dbang bskur bar 'dod pas /",
    "T02TD2955E:34b-3": "gnas khang yid dang mthun par sems bskyed pa dang /",
    "T02TD2955E:34b-4": "tshogs bsags pa ci rigs par byas la /",
    "T02TD2955E:34b-5": "sa'i cho ga dang sta gon ji ltar gsungs pa bzhin du byas la /",
    "T02TD2955E:34b-6": "sa stegs 'dom gang ba las chags la sogs pa legs par byas la thig btab la cho ga rdzogs par bya ste /",
    "T02TD2955E:34b-7": "lte ba sngon po mu khyud ser pos bskor la /",
    "T02TD2955E:34b-8": "padma dmar po 'dab ma brgyad pa mu khyud padma sna tshogs pa /",
    "T02TD2955E:34b-9": "gru chad ljang gu / khyams dang sgo rnams su ldan pa bris la dbus su gtso bo'i mtshan ma'o //",
    "T02TD2955E:34b-10": "shar du tri sh'u la rtse gsum pa /",
    "T02TD2955E:34b-11": "nub tu padma /",
    "T02TD2955E:34b-12": "byang du 'khor lo /",
    "T02TD2955E:34b-13": "lhor rdo rje gsum pa /",
    "T02TD2955E:34b-14": "shar lhor mda'/",
    "T02TD2955E:34b-15": "lho nub tu glang po che'i mche ba /",
    "T02TD2955E:34b-16": "nub byang du zhags pa /",
    "T02TD2955E:34b-17": "byang shar du mdung thung bri'o //",
    "T02TD2955E:34b-18": "sgo rnams su sgo ma'i mtshan ma legs par bris la bum pa mtshan nyid dang ldan pa dgu la lha so so'i mtshan ma btab la /",
    "T02TD2955E:34b-19": "mgul chings la sogs pa'i rgyan gyis brgyan pa /",
    "T02TD2955E:34b-20": "gu gul la las thams cad pa'i sngags kyis btab la bdugs la bzhag go //",
    "T02TD2955E:34b-21": "grva dang ngos rnams su seng ldeng gi phur pa sor brgyad pa la dar sna tshogs kyi cod pan btags la gzugs so //",
    "T02TD2955E:34b-22": "de nas mchod pa'i bye brag dang /",
    "T02TD2955E:34b-23": "lha brgyad la gtor ma brgyad la sogs pa bshams la /",
    "T02TD2955E:35a-0": "de nas tshogs bsag pa'i rten nam mkha' la sprul la sems bskyed pa la sogs @35a * //",
    "T02TD2955E:35a-1": "pa'i dge sbyor gyi yan lag rnams byas la /",
    "T02TD2955E:35a-2": "gtso bo la sogs pa lha so so'i bum par sbyan drangs la /",
    "T02TD2955E:35a-3": "dza: h'um bam ho: zhes bum pa'i ngo bor gnyis su med par dmigs la gtso bo'i sngags dang phyag rgya snga ma rnams dang 'dra'o //",
    "T02TD2955E:35a-4": "de nas 'khor gyi lha rnams mantra dang mu tra sa sbyan drang ba ni /",
    "T02TD2955E:35a-5": "g-yon pa mgo thod pa thogs ba ltar byas la /",
    "T02TD2955E:35a-6": "g-yas pa'i sor mo gsum 'dud pa rtse gsum pa ltar byas la /",
    "T02TD2955E:35a-7": "aom ru sv'a h'a zhes brjod bsam h'a de ba mdog sngo skya /",
    "T02TD2955E:35a-8": "zhal gcig phyag gnyis pa /",
    "T02TD2955E:35a-9": "g-yas tri sh'u la rtse gsum pa g-yon thod pa thogs pa /",
    "T02TD2955E:35a-10": "skra brdzes shed mig 'bru tshugs su lta ba /",
    "T02TD2955E:35a-11": "mche ba gtsigs pa /",
    "T02TD2955E:35a-12": "dur khrod kyi rgyan sna tshogs pas brgyan pa bskyed do //",
    "T02TD2955E:35a-13": "yang lag pa g-yon pa kha'i thad kar padma ltar byas la /",
    "T02TD2955E:35a-14": "g-yas pa mthe bong bkan pa snying gar bzhag la /",
    "T02TD2955E:35a-15": "aom aom sv'a h'a zhes brjod pas tshangs pa dkar po zhal gcig phyag gnyis pa g-yon padma 'dzin pa g-yas dung bsnams pa /",
    "T02TD2955E:35a-16": "skra brdzes shing mche ba gtsigs pa 'jigs pa'i nga ro can bskyed do //",
    "T02TD2955E:35a-17": "lag pa g-yon pa 'khor lo ltar byas te /",
    "T02TD2955E:35a-18": "g-yas pa dbyug to 'phyar ba ltar byas nas /",
    "T02TD2955E:35a-19": "aom bhi sv'a h'a zhes brjod pas khyad 'jug dud ka zhal dgu mche ba gtsigs pa /",
    "T02TD2955E:35a-20": "dbu skra thor tshugs gcig tu 'khyil ba /",
    "T02TD2955E:35a-21": "lte ba man chod sbrul du 'khyil ba /",
    "T02TD2955E:35a-22": "lus kun sbyan mig gis khengs pa zhal gdangs pa /",
    "T02TD2955E:35a-23": "steng ma lha zhal dkar po yod pa /",
    "T02TD2955E:35a-24": "g-yon 'khor lo g-yas rin po che'i dbyug to 'phyar ba bskyed do //",
    "T02TD2955E:35a-25": "lag pa g-yas kyi mthe bong dang mdzub mo gnyis rtse sbrad la lhag ma gsum nas gang gis ma reg par byas la /",
    "T02TD2955E:35a-26": "aom ai sv'a h'a zhes brjod pas brgya byin ser po zhal gcig phyag gnyis pa /",
    "T02TD2955E:35a-27": "g-yas rdo rje rtse gsum pa /",
    "T02TD2955E:35a-28": "g-yon phreng ba 'dzin pa /",
    "T02TD2955E:35a-29": "rgyan thams cad kyis brgyan pa bskyed do //",
    "T02TD2955E:35a-30": "lag pa gnyis kyi mthe bong gnyis dang gung mo gnyis sbyar ba bkug la lhag ma mda' ltar byas la /",
    "T02TD2955E:35a-31": "aom kam sv'a h'a zhes brjod pas 'dod pa'i dbang phyug mdog smug po /",
    "T02TD2955E:35a-32": "zhal gcig phyag gnyis pa g-yas mda' g-yon gzhu bsnams pa /",
    "T02TD2955E:35b-0": "rgyan thams cad kyis @35b brgyan pa bskyed do //",
    "T02TD2955E:35b-1": "lag pa gnyis khu tshur bcangs la mdzub mo gnyis glang po che'i mche ba ltar byas la /",
    "T02TD2955E:35b-2": "aom ga sv'a h'a zhes brjod pas tshogs kyi bdag po mdog nag po sbrul ma rungs pa rnams kyis lus la brgyan pa /",
    "T02TD2955E:35b-3": "zhal gcig phyag gnyis pa glang po che'i mche ba g-yon pa glang po che'i ko ba thogs pa rab tu 'jigs pa sna glang po'i sna dang mtshungs pa rab tu bskyed do //",
    "T02TD2955E:35b-4": "lag pa gnyis rab tu brkyang ba /",
    "T02TD2955E:35b-5": "aom bhi sv'a h'a zhes brjod pas nag po chen po mdog nag la yan lag rags pa /",
    "T02TD2955E:35b-6": "skra g-yengs la so rno ba /",
    "T02TD2955E:35b-7": "zhal gcig phyag gnyis pa g-yas g-yon zhags pa thogs pa bskyed do //",
    "T02TD2955E:35b-8": "lag pa gnyis mdung gsor ba ltar byas la /",
    "T02TD2955E:35b-9": "aom ga sv'a h'a zhes brjod pas smin drug gi bu mdog ljang gu zhal gcig phyag gnyis kyis mdung 'dzin pa bskyed do //",
    "T02TD2955E:35b-10": "de ltar bskyed pa la mchod pa lnga phul ye shes sems dpa' dgug gzhug gi las bya'o //",
    "T02TD2955E:35b-11": "de nas mchod pa dang bstod pa ci rigs par dbul lo //",
    "T02TD2955E:35b-12": "lha chen po brgyad la bstod cing gsol ba gdab bo //",
    "T02TD2955E:35b-13": "de nas lha chen po brgyad kyi so so'i sngags so so'i bum pa la khri phrag re bzlas la ye shes sems dpa' dang 'phro 'du rdzogs par byas la /",
    "T02TD2955E:35b-14": "rdo rje 'bar ba'i phyag rgya dang ldan pas slob ma dkyil 'khor du gzhug ste /",
    "T02TD2955E:35b-15": "aom pra t'i tstshe dam ma h'a satva badzra dh'a ra a'a dzny'a p'a ya ha ha ho //",
    "T02TD2955E:35b-16": "gdong g-yogs te me tog dor ro //",
    "T02TD2955E:35b-17": "de nas gdong g-yogs bkrol la so so'i bum pa'i chus dbang bskur ro //",
    "T02TD2955E:35b-18": "de nas lha chen po brgyad la bstod bas bstod la gtor ma btang /",
    "T02TD2955E:35b-19": "slob ma khrus nas bton la 'jig rten pa'i lha rgyab kyis phyogs pa las 'dod pa'i don ster bar gsol ba gdab /",
    "T02TD2955E:35b-20": "de nas mchod pa lnga phul te /",
    "T02TD2955E:35b-21": "dkyil 'khor gyi lha rnams ya hi gatstsha zhes gshegs su gsol /",
    "T02TD2955E:35b-22": "dkyil 'khor bsdu bkra shis gsol /",
    "T02TD2955E:35b-23": "lha ren po brgyad kyi dkyil 'khor du dbang bskur ba legs pa'i lam ston par byed pa zhes bya ba dpal mar me mdzad bzang pos mdzad pa rdzogs so//"
}