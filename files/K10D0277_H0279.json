{
    "K10D0277_H0279:123a-0": "@123a *// rgya gar skad du /",
    "K10D0277_H0279:123a-1": "a'arya aashta manda la kam n'a ma mah'a y'a na s'u tra /",
    "K10D0277_H0279:123a-2": "bod skad du /",
    "K10D0277_H0279:123a-3": "'phags pa dkyil 'khor brgyad pa zhes bya ba theg pa chen po'i mdo /",
    "K10D0277_H0279:123a-4": "sangs rgyas dang /",
    "K10D0277_H0279:123a-5": "byang chub sems dpa' thams cad la phyag 'tshal lo //",
    "K10D0277_H0279:123a-6": "'di skad bdag gis thos pa dus gcig na /",
    "K10D0277_H0279:123a-7": "bcom ldan 'das mnyan yod na rgyal bu rgyal byed",
    "K10D0277_H0279:123a-8": "kyi tshal mgon med zas sbyin gyi kun dga' ra",
    "K10D0277_H0279:123a-9": "ba na / dge slong lnga brgya tsam gyi dge",
    "K10D0277_H0279:123a-10": "slong gi dge 'dun chen po dang thabs gcig tu",
    "K10D0277_H0279:123a-11": "ba na / bzhugs so // byang chub sems dpa' rab tu mang po la /",
    "K10D0277_H0279:123a-12": "'di lta ste; byang chub sems dpa' sems dpa' chen po rdo rje sgra dbyangs dang /",
    "K10D0277_H0279:123a-13": "byang chub sems dpa' sems dpa' chen po mi pham pa dang /",
    "K10D0277_H0279:123a-14": "ngag mchog dang /",
    "K10D0277_H0279:123a-15": "blo gros mtha' yas dang /",
    "K10D0277_H0279:123a-16": "dri med snying po dang /",
    "K10D0277_H0279:123a-17": "ye shes rgyal po dang /",
    "K10D0277_H0279:123a-18": "mtha' yas sde dang /",
    "K10D0277_H0279:123a-19": "ye shes snang ba dang /",
    "K10D0277_H0279:123a-20": "ye shes sgron ma dang /",
    "K10D0277_H0279:123a-21": "shes rab snang ba dang /",
    "K10D0277_H0279:123a-22": "tshangs pas byin dang /",
    "K10D0277_H0279:123a-23": "byang chub sems dpa' sems dpa' chen po lha'i cod pan dang /",
    "K10D0277_H0279:123a-24": "de dag dang /",
    "K10D0277_H0279:123a-25": "gzhan yang /",
    "K10D0277_H0279:123a-26": "byang chub sems dpa' sems dpa' chen po dbang che",
    "K10D0277_H0279:123a-27": "ba dbang che bar grags pa sha stag dang yang",
    "K10D0277_H0279:123a-28": "thabs gcig go / de nas bcom ldan 'das kyis",
    "K10D0277_H0279:123a-29": "tshe dang ldan pa sh'a ri'i bu la bka' stsal",
    "K10D0277_H0279:123a-30": "thabs gcig go / pa / sh'a ri'i bu /",
    "K10D0277_H0279:123a-31": "sangs rgyas kyi zhing 'di nas shar phyogs logs su",
    "K10D0277_H0279:123b-0": "'jig @123b rten gyi khams gangg'a'i klung gi bye ma",
    "K10D0277_H0279:123b-1": "snyed 'das pa na 'jig rten gyi khams gzhan gyis",
    "K10D0277_H0279:123b-2": "mi thub pa'i rgyal mtshan zhes bya ba yod de",
    "K10D0277_H0279:123b-3": "/ de na de bzhin gshegs pa dgra bcom pa",
    "K10D0277_H0279:123b-4": "yang dag par rdzogs pa'i sangs rgyas mtshan shin tu",
    "K10D0277_H0279:123b-5": "yongs bsgrags dpal zhes bya ba da ltar yang bzhugs",
    "K10D0277_H0279:123b-6": "te 'tsho zhing gzhes la chos kyang ston to //",
    "K10D0277_H0279:123b-7": "sh'a ri'i bu /",
    "K10D0277_H0279:123b-8": "sangs rgyas kyi zhing 'di nas shar phyogs logs su",
    "K10D0277_H0279:123b-9": "'jig rten gyi khams gangg'a'i klung gnyis kyi bye ma",
    "K10D0277_H0279:123b-10": "snyed 'das pa na 'jig rten gyi khams mthong dga'",
    "K10D0277_H0279:123b-11": "zhes bya ba yod de /",
    "K10D0277_H0279:123b-12": "de na de bzhin gshegs pa dgra bcom pa yang",
    "K10D0277_H0279:123b-13": "dag par rdzogs pa'i sangs rgyas kun tu snang ba",
    "K10D0277_H0279:123b-14": "zhes bya ba da ltar yang bzhugs te 'tsho zhing",
    "K10D0277_H0279:123b-15": "gzhes la chos kyang ston to //",
    "K10D0277_H0279:123b-16": "sh'a ri'i bu /",
    "K10D0277_H0279:123b-17": "sangs rgyas kyi zhing 'di nas shar phyogs logs su",
    "K10D0277_H0279:123b-18": "'jig rten gyi khams gangg'a'i klung gsum gyi bye ma",
    "K10D0277_H0279:123b-19": "snyed 'das pa na 'jig rten gyi khams mngon par",
    "K10D0277_H0279:123b-20": "dga' ba med pa zhes bya ba yod de /",
    "K10D0277_H0279:123b-21": "de na de bzhin gshegs pa dgra bcom pa yang",
    "K10D0277_H0279:123b-22": "dag par rdzogs pa'i sangs rgyas g-yul las rnam par",
    "K10D0277_H0279:123b-23": "rgyal ba'i dpal zhes bya ba da ltar yang bzhugs",
    "K10D0277_H0279:123b-24": "te 'tsho zhing gzhes la chos kyang ston to //",
    "K10D0277_H0279:123b-25": "sh'a ri'i bu /",
    "K10D0277_H0279:123b-26": "sangs rgyas kyi zhing 'di nas shar phyogs logs su",
    "K10D0277_H0279:123b-27": "'jig rten gyi khams gangg'a'i klung bzhi'i bye ma snyed",
    "K10D0277_H0279:123b-28": "'das pa na 'jig rten gyi khams shin tu rnam",
    "K10D0277_H0279:123b-29": "par dag pa'i tshogs zhes bya ba yod de /",
    "K10D0277_H0279:124a-0": "de na @124a *//",
    "K10D0277_H0279:124a-1": "de bzhin gshegs pa dgra bcom pa yang dag par",
    "K10D0277_H0279:124a-2": "rdzogs pa'i sangs rgyas dbang po'i tog gi rgyal mtshan",
    "K10D0277_H0279:124a-3": "gyi rgyal po zhes bya ba da ltar yang bzhugs",
    "K10D0277_H0279:124a-4": "te 'tsho zhing gzhes la chos kyang ston to //",
    "K10D0277_H0279:124a-5": "sh'a ri'i bu /",
    "K10D0277_H0279:124a-6": "sangs rgyas kyi zhing 'di nas shar phyogs logs su",
    "K10D0277_H0279:124a-7": "'jig rten gyi khams gangg'a'i klung lnga'i bye ma snyed",
    "K10D0277_H0279:124a-8": "'das pa na 'jig rten gyi khams rdul bral tshogs",
    "K10D0277_H0279:124a-9": "zhes bya ba yod de /",
    "K10D0277_H0279:124a-10": "de na de bzhin gshegs pa dgra bcom pa yang",
    "K10D0277_H0279:124a-11": "dag par rdzogs pa'i sangs rgyas yon tan mtha' yas",
    "K10D0277_H0279:124a-12": "pa snang ba'i dbang phyug rgyal po zhes bya ba",
    "K10D0277_H0279:124a-13": "da ltar yang bzhugs te 'tsho zhing gzhes la chos",
    "K10D0277_H0279:124a-14": "kyang ston to // sh'a ri'i bu /",
    "K10D0277_H0279:124a-15": "sangs rgyas kyi zhing 'di nas shar phyogs logs su",
    "K10D0277_H0279:124a-16": "'jig rten gyi khams gangg'a'i klung drug gi bye ma",
    "K10D0277_H0279:124a-17": "snyed 'das pa na 'jig rten gyi khams slu ba",
    "K10D0277_H0279:124a-18": "med pa zhes bya ba yod de /",
    "K10D0277_H0279:124a-19": "de na de bzhin gshegs pa dgra bcom pa yang",
    "K10D0277_H0279:124a-20": "dag par rdzogs pa'i sangs rgyas thogs pa med par",
    "K10D0277_H0279:124a-21": "ston pa'i dpal zhes bya ba da ltar yang bzhugs",
    "K10D0277_H0279:124a-22": "te 'tsho zhing gzhes la chos kyang ston to //",
    "K10D0277_H0279:124a-23": "sh'a ri'i bu /",
    "K10D0277_H0279:124a-24": "sangs rgyas kyi zhing 'di nas shar phyogs logs su",
    "K10D0277_H0279:124a-25": "'jig rten gyi khams gangg'a'i klung bdun gyi bye ma",
    "K10D0277_H0279:124a-26": "snyed 'das pa na 'jig rten gyi khams gser gyi",
    "K10D0277_H0279:124a-27": "tshogs zhes bya ba yod de /",
    "K10D0277_H0279:124a-28": "de na de bzhin gshegs pa dgra bcom pa yang",
    "K10D0277_H0279:124b-0": "dag par rdzogs pa'i sangs rgyas rin @124b po che'i",
    "K10D0277_H0279:124b-1": "padma la rnam par gnon pas bzhud pa zhes bya",
    "K10D0277_H0279:124b-2": "ba da ltar yang bzhugs te 'tsho zhing gzhes la",
    "K10D0277_H0279:124b-3": "chos kyang ston to //",
    "K10D0277_H0279:124b-4": "sh'a ri'i bu /",
    "K10D0277_H0279:124b-5": "sangs rgyas kyi zhing 'di nas shar phyogs logs su",
    "K10D0277_H0279:124b-6": "'jig rten gyi khams gangg'a'i klung brgyad kyi bye ma",
    "K10D0277_H0279:124b-7": "snyed 'das pa na 'jig rten gyi khams sgra dbyangs",
    "K10D0277_H0279:124b-8": "snyan pa zhes bya ba yod de /",
    "K10D0277_H0279:124b-9": "de na de bzhin gshegs pa dgra bcom pa yang",
    "K10D0277_H0279:124b-10": "dag par rdzogs pa'i sangs rgyas rin po che'i padma",
    "K10D0277_H0279:124b-11": "la rab tu gnas pa'i ri dbang rgyal po zhes",
    "K10D0277_H0279:124b-12": "bya ba da ltar yang bzhugs te 'tsho zhing gzhes",
    "K10D0277_H0279:124b-13": "la chos kyang ston to //",
    "K10D0277_H0279:124b-14": "sh'a ri'i bu /",
    "K10D0277_H0279:124b-15": "de bzhin gshegs pa dgra bcom pa yang dag par",
    "K10D0277_H0279:124b-16": "rdzogs pa'i sangs rgyas brgyad po de dag gi sangs",
    "K10D0277_H0279:124b-17": "rgyas kyi zhing de dag ni yongs su dag pa",
    "K10D0277_H0279:124b-18": "ste / bud med med do //",
    "K10D0277_H0279:124b-19": "snyigs ma lnga med do //",
    "K10D0277_H0279:124b-20": "sh'a ri'i bu /",
    "K10D0277_H0279:124b-21": "rigs kyi bu'am /",
    "K10D0277_H0279:124b-22": "rigs kyi bu mo theg pa chen po la yang",
    "K10D0277_H0279:124b-23": "dag par zhugs pa gang la la zhig de bzhin",
    "K10D0277_H0279:124b-24": "gshegs pa dgra bcom pa yang dag par rdzogs pa'i",
    "K10D0277_H0279:124b-25": "sangs rgyas brgyad po de dag gi mtshan thos nas",
    "K10D0277_H0279:124b-26": "len cing 'dzin la klog cing kun chub par byed",
    "K10D0277_H0279:124b-27": "de / 'jug par byed cing gzhan dag la'ang rgya cher rab tu ston na /",
    "K10D0277_H0279:124b-28": "sh'a ri'i bu /",
    "K10D0277_H0279:124b-29": "rigs kyi bu'am /",
    "K10D0277_H0279:124b-30": "rigs kyi bu mo de sems can dmyal bar 'gro'am /",
    "K10D0277_H0279:124b-31": "dud 'gro'i skye gnas sam /",
    "K10D0277_H0279:124b-32": "yi dvags kyi yul lam /",
    "K10D0277_H0279:124b-33": "lha ma yin gyi yul gyi nang du 'gro bar 'gyur ba de'i gnas med de /",
    "K10D0277_H0279:124b-34": "go skabs ma yin no //",
    "K10D0277_H0279:125a-0": "mi khom pa rnams @125a *//",
    "K10D0277_H0279:125a-1": "su skye ba de'i gnas med do //",
    "K10D0277_H0279:125a-2": "sh'a ri'i bu /",
    "K10D0277_H0279:125a-3": "bud med kyis kyang de bzhin gshegs pa dgra bcom",
    "K10D0277_H0279:125a-4": "pa yang dag par rdzogs pa'i sangs rgyas de dag",
    "K10D0277_H0279:125a-5": "gi mtshan thos nas /",
    "K10D0277_H0279:125a-6": "blangs shing bzung la bklags shing kun chub par byas te 'jug par byas shing /",
    "K10D0277_H0279:125a-7": "gzhan dag la'ang rgya cher yang dag par rab tu bshad na /",
    "K10D0277_H0279:125a-8": "sh'a ri'i bu /",
    "K10D0277_H0279:125a-9": "de bud med kyi dngos po lan gnyis len pa'i gnas de med cing go skabs ma yin te /",
    "K10D0277_H0279:125a-10": "de'i gnas med do //",
    "K10D0277_H0279:125a-11": "sh'a ri'i bu /",
    "K10D0277_H0279:125a-12": "rigs kyi bu'am /",
    "K10D0277_H0279:125a-13": "rigs kyi bu mo theg pa chen po la yang dag par zhugs pa gang la la zhig gis /",
    "K10D0277_H0279:125a-14": "de bzhin gshegs pa dgra bcom pa yang dag par",
    "K10D0277_H0279:125a-15": "rdzogs pa'i sangs rgyas de dag gi mtshan thos nas",
    "K10D0277_H0279:125a-16": "blangs shing bzung la bklags shing kun chub par byas",
    "K10D0277_H0279:125a-17": "te 'jug par byas shing /",
    "K10D0277_H0279:125a-18": "gzhan dag la'ang rgya cher yang dag par rab tu ston na /",
    "K10D0277_H0279:125a-19": "de la lha dang /",
    "K10D0277_H0279:125a-20": "klu dang /",
    "K10D0277_H0279:125a-21": "gnod sbyin dang /",
    "K10D0277_H0279:125a-22": "srin po dang /",
    "K10D0277_H0279:125a-23": "mi dang /",
    "K10D0277_H0279:125a-24": "mi ma yin pa dang /",
    "K10D0277_H0279:125a-25": "rgyal po dang /",
    "K10D0277_H0279:125a-26": "chom rkun dang /",
    "K10D0277_H0279:125a-27": "me dang /",
    "K10D0277_H0279:125a-28": "chu dang /",
    "K10D0277_H0279:125a-29": "dug dang /",
    "K10D0277_H0279:125a-30": "mtshon cha las 'jigs pa mi 'byung bar shes par bya'o //",
    "K10D0277_H0279:125a-31": "sh'a ri'i bu /",
    "K10D0277_H0279:125a-32": "rigs kyi bu'am /",
    "K10D0277_H0279:125a-33": "rigs kyi bu mo theg pa chen po la yang",
    "K10D0277_H0279:125a-34": "dag par zhugs pa gang la la zhig gis de",
    "K10D0277_H0279:125a-35": "bzhin gshegs pa dgra bcom pa yang dag par rdzogs",
    "K10D0277_H0279:125a-36": "pa'i sangs rgyas de dag gi mtshan brjod de /",
    "K10D0277_H0279:125b-0": "nub mo srod la nyal na de bde bar @125b gnyid kyis log par 'gyur /",
    "K10D0277_H0279:125b-1": "bde bar sad par 'gyur zhing sdig pa can gyi rmi lam rmi bar mi 'gyur te /",
    "K10D0277_H0279:125b-2": "de gnyid kyis log pa na'ang lha rnams bsrung bar 'gyur ro //",
    "K10D0277_H0279:125b-3": "sh'a ri'i bu /",
    "K10D0277_H0279:125b-4": "rigs kyi bu'am /",
    "K10D0277_H0279:125b-5": "rigs kyi bu mo theg pa chen po la yang",
    "K10D0277_H0279:125b-6": "dag par zhugs pa gang la la zhig gis de",
    "K10D0277_H0279:125b-7": "bzhin gshegs pa dgra bcom pa yang dag par rdzogs",
    "K10D0277_H0279:125b-8": "pa'i sangs rgyas de dag gi mtshan brjod nas mtshan",
    "K10D0277_H0279:125b-9": "mo tho rangs 'jig rten pa'i bya ba rnams rtsol",
    "K10D0277_H0279:125b-10": "na 'phel ba nyid du 'gyur gyi 'grib par mi",
    "K10D0277_H0279:125b-11": "'gyur ro // sh'a ri'i bu /",
    "K10D0277_H0279:125b-12": "rigs kyi bu'am /",
    "K10D0277_H0279:125b-13": "rigs kyi bu mo theg pa chen po la yang",
    "K10D0277_H0279:125b-14": "dag par zhugs pa gang la la zhig de bzhin",
    "K10D0277_H0279:125b-15": "gshegs pa dgra bcom pa yang dag par rdzogs pa'i",
    "K10D0277_H0279:125b-16": "sangs rgyas de dag gi mtshan thos nas len cing",
    "K10D0277_H0279:125b-17": "'dzin la klog cing kun chub par byed de /",
    "K10D0277_H0279:125b-18": "'jug par byed cing gzhan dag la'ang rgya cher yang dag par rab tu ston na /",
    "K10D0277_H0279:125b-19": "de 'di nas bzung ste byang chub kyi bar du",
    "K10D0277_H0279:125b-20": "nam yang mngon par shes pa dang bral bar mi",
    "K10D0277_H0279:125b-21": "'gyur / nam yang gzungs dang bral bar mi 'gyur /",
    "K10D0277_H0279:125b-22": "nam yang dbang po ma tshang bar mi 'gyur /",
    "K10D0277_H0279:125b-23": "nam yang mtshan dang bral bar mi 'gyur /",
    "K10D0277_H0279:125b-24": "nam yang shes rab shin tu rgyas pa dang bral bar mi 'gyur /",
    "K10D0277_H0279:125b-25": "nam yang sangs rgyas dang /",
    "K10D0277_H0279:125b-26": "byang chub sems dpa' dang /",
    "K10D0277_H0279:125b-27": "rang sangs rgyas dang /",
    "K10D0277_H0279:125b-28": "nyan thos dang bral bar mi 'gyur ro //",
    "K10D0277_H0279:126a-0": "de 'di nas bzung ste byang chub kyi bar du @126a *//",
    "K10D0277_H0279:126a-1": "nam yang shes rab phun sum tshogs pa shin tu rgyas pa dang bral bar mi 'gyur ro //",
    "K10D0277_H0279:126a-2": "bcom ldan 'das kyis de skad ces bka' stsal te /",
    "K10D0277_H0279:126a-3": "bde bar gshegs pas de skad gsungs nas /",
    "K10D0277_H0279:126a-4": "ston pas gzhan yang 'di skad ces bka' stsal to //",
    "K10D0277_H0279:126a-5": "'jig rten mgon po 'di dag gi /",
    "K10D0277_H0279:126a-6": "mtshan rnams mi gang 'dzin byed pa //",
    "K10D0277_H0279:126a-7": "de ni ngan 'gro kun zlog nas //",
    "K10D0277_H0279:126a-8": "ring po mi thogs bde 'gror 'gro //",
    "K10D0277_H0279:126a-9": "rdzogs pa'i sangs rgyas mnyes par byed //",
    "K10D0277_H0279:126a-10": "de yi sems ni dad par 'gyur //",
    "K10D0277_H0279:126a-11": "rtag tu 'jig rten mgon mthong nas //",
    "K10D0277_H0279:126a-12": "mchod pa dam pa byed par 'gyur //",
    "K10D0277_H0279:126a-13": "mtshan rnams 'di dag 'dzin byed pa //",
    "K10D0277_H0279:126a-14": "bskal pa bye ba grangs med du //",
    "K10D0277_H0279:126a-15": "de ni 'du ba'i sgo rnyed cing //",
    "K10D0277_H0279:126a-16": "de ni rtag tu bkur bar 'gyur //",
    "K10D0277_H0279:126a-17": "mtshan rnams 'di dag 'dzin byed pa //",
    "K10D0277_H0279:126a-18": "bskal pa bye ba grangs med du //",
    "K10D0277_H0279:126a-19": "lha rnams kyis ni rtag tu mchod //",
    "K10D0277_H0279:126a-20": "myur du byang chub 'tshang rgyar 'gyur //",
    "K10D0277_H0279:126a-21": "mtshan rnams 'di dag 'dzin byed pa //",
    "K10D0277_H0279:126a-22": "de ni shes rab 'chal ba'am //",
    "K10D0277_H0279:126a-23": "blun pa'am 'on par yong mi 'gyur //",
    "K10D0277_H0279:126a-24": "kun tu sangs rgyas mthong bar 'gyur //",
    "K10D0277_H0279:126a-25": "sangs rgyas rnams kyi mtshan 'dzin pa //",
    "K10D0277_H0279:126a-26": "de la lha klu gnod sbyin dang //",
    "K10D0277_H0279:126a-27": "gsang ba lha dang lha min rnams //",
    "K10D0277_H0279:126a-28": "nyin dang mtshan du srung bar byed //",
    "K10D0277_H0279:126a-29": "mtshan rnams 'di dag 'dzin byed pa //",
    "K10D0277_H0279:126a-30": "de ni gzugs mtshan phun sum tshogs //",
    "K10D0277_H0279:126a-31": "'byor ba'i rigs su skye 'gyur zhing //",
    "K10D0277_H0279:126b-0": "@126b de ni sbyin pa'i bdag por 'gyur //",
    "K10D0277_H0279:126b-1": "thub pa rnams kyi mtshan 'dzin pas //",
    "K10D0277_H0279:126b-2": "bskal pa bye ba brgya mang du //",
    "K10D0277_H0279:126b-3": "de yi kha nas dri 'byung ba //",
    "K10D0277_H0279:126b-4": "dri bsung zhim po 'byung bar 'gyur //",
    "K10D0277_H0279:126b-5": "thub pa rnams kyi mtshan 'dzin pa //",
    "K10D0277_H0279:126b-6": "rdzu 'phrul che zhing yid gzhungs la //",
    "K10D0277_H0279:126b-7": "'dab ma bye ba stong ldan pa'i //",
    "K10D0277_H0279:126b-8": "rin chen padma skye bar 'gyur //",
    "K10D0277_H0279:126b-9": "mtshan rnams 'di dag 'dzin byed pa //",
    "K10D0277_H0279:126b-10": "pha dang ma dang rtsa lag dang //",
    "K10D0277_H0279:126b-11": "spun rnams kyi ni yid 'ong zhing //",
    "K10D0277_H0279:126b-12": "nam yang phongs pa mthong mi 'gyur //",
    "K10D0277_H0279:126b-13": "bud med kyis kyang blo ldan pa //",
    "K10D0277_H0279:126b-14": "de dag rnams kyi mtshan thos na //",
    "K10D0277_H0279:126b-15": "bud med lus la yid byung nas //",
    "K10D0277_H0279:126b-16": "mkhas shing skyes par skye bar 'gyur //",
    "K10D0277_H0279:126b-17": "lus can kun la phan pa'i phyir //",
    "K10D0277_H0279:126b-18": "myur du byang chub 'tshang rgya ste //",
    "K10D0277_H0279:126b-19": "lha dang bcas pa'i 'jig rten gyi //",
    "K10D0277_H0279:126b-20": "rten dang skyabs su 'byung bar 'gyur //",
    "K10D0277_H0279:126b-21": "de la mtshon gyis mi tshugs te //",
    "K10D0277_H0279:126b-22": "dug gis mi tshugs mes ma yin //",
    "K10D0277_H0279:126b-23": "g-yon can dag dang chom rkun dang //",
    "K10D0277_H0279:126b-24": "rgyal po'ang de la gnod mi 'gyur //",
    "K10D0277_H0279:126b-25": "thub pa rnams kyi mtshan 'dzin pa; ;de la sdig dang ldan pa'i bdud //",
    "K10D0277_H0279:126b-26": "nag po'i rtsa lag bzhon bcas pas //",
    "K10D0277_H0279:126b-27": "glags ni rnyed par yong mi 'gyur //",
    "K10D0277_H0279:126b-28": "zhing rnams bye ba bsam yas su //",
    "K10D0277_H0279:126b-29": "de ni mkha' las 'gro 'gyur te; ;phun sum tshogs pa'i zhing der ni //",
    "K10D0277_H0279:126b-30": "'jig rten mgon po rnams la blta //",
    "K10D0277_H0279:126b-31": "brtan pa sangs rgyas rnams mthong nas //",
    "K10D0277_H0279:126b-32": "dad pa brtan po thob par 'gyur //",
    "K10D0277_H0279:127a-0": "de yi bsam pa mkhyen @127a *//",
    "K10D0277_H0279:127a-1": "nas su //",
    "K10D0277_H0279:127a-2": "mi mchog rnams ni lung ston te //",
    "K10D0277_H0279:127a-3": "thub pa rnams las mngon sum bdag /",
    "K10D0277_H0279:127a-4": "byang chub lung bstan thos nas su //",
    "K10D0277_H0279:127a-5": "rtag tu dga' dang ldan 'gyur zhing //",
    "K10D0277_H0279:127a-6": "de ni dogs pa med par 'gyur //",
    "K10D0277_H0279:127a-7": "mkhas pa gang zhig mtshan 'di dag /",
    "K10D0277_H0279:127a-8": "thos nas rab tu 'dzin byed pa //",
    "K10D0277_H0279:127a-9": "de ni yon tan 'di dag dang //",
    "K10D0277_H0279:127a-10": "rgya chen gzhan yang los kyang 'thob //",
    "K10D0277_H0279:127a-11": "thub pa drang srong che gyur pa //",
    "K10D0277_H0279:127a-12": "'di dag rnams kyi mtshan thos nas //",
    "K10D0277_H0279:127a-13": "mi gang mtshan rnams 'dzin byed pa //",
    "K10D0277_H0279:127a-14": "rdzu 'phrul che mkhas bsod nams 'dod //",
    "K10D0277_H0279:127a-15": "de lta bas na bdag nyid che //",
    "K10D0277_H0279:127a-16": "de dag rnams kyi mtshan thos na //",
    "K10D0277_H0279:127a-17": "skyes bu mkhas pas gzung bya zhing //",
    "K10D0277_H0279:127a-18": "gzhan dag la yang bshad par bya //",
    "K10D0277_H0279:127a-19": "bcom ldan 'das kyis de skad ces bka' stsal nas //",
    "K10D0277_H0279:127a-20": "tshe dang ldan pa sh'a ri'i bu dang /",
    "K10D0277_H0279:127a-21": "dge slong de dag dang /",
    "K10D0277_H0279:127a-22": "byang chub sems dpa' de dag dang /",
    "K10D0277_H0279:127a-23": "lha dang /",
    "K10D0277_H0279:127a-24": "mi dang /",
    "K10D0277_H0279:127a-25": "lha ma yin dang /",
    "K10D0277_H0279:127a-26": "dri zar bcas pa'i 'jig rten yi rangs te /",
    "K10D0277_H0279:127a-27": "bcom ldan 'das kyis gsungs pa la mngon par bstod do //",
    "K10D0277_H0279:127a-28": "'phags pa dkyil 'khor brgyad pa zhes bya ba theg pa chen po'i mdo rdzogs so ////",
    "K10D0277_H0279:127a-29": "rgya gar gyi mkhan po su rendra bho dhi dang /"
}