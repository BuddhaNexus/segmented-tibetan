{
    "T02TD2416E:35a-0": "@35a # // rgya gar skad du /",
    "T02TD2416E:35a-1": "sa ha dza aa nanta sva bh'a ba na n'a ma /",
    "T02TD2416E:35a-2": "bod skad du /",
    "T02TD2416E:35a-3": "lhan cig skyes pa'i rang bzhin zhes bya ba /",
    "T02TD2416E:35a-4": "rdo rje mkha' 'gro ma la phyag 'tshal lo //",
    "T02TD2416E:35a-5": "'khor lo rna rgyan mgul rgyan gdu bu dang //",
    "T02TD2416E:35a-6": "ska rags khyod la bzang zhing rab tu mdzes //",
    "T02TD2416E:35a-7": "bo la kakko la myos ngo mtshar tshe ;",
    "T02TD2416E:35a-8": "/ skad cig gcig la he ru ka dpal dgyes //",
    "T02TD2416E:35a-9": "kye ho rtsa lag 'di la bdag yid dga' //",
    "T02TD2416E:35a-10": "lus ngag sems kyi ro ni gcig byas nas //",
    "T02TD2416E:35a-11": "nam mkhar bsdus nas rnal 'byor spas par 'gyur //",
    "T02TD2416E:35a-12": "rnal 'byor ma kye 'di la bdag yid dga' //",
    "T02TD2416E:35a-13": "'jigs byed dus mtshan zhabs kyi 'og tu mnan //",
    "T02TD2416E:35a-14": "nam mkha'i mthar thug he dang h'um sgra spro //",
    "T02TD2416E:35a-15": "phyogs bcur chang gis myas pa yi //",
    "T02TD2416E:35a-16": "kye ho dpal ldan rnal 'byor //",
    "T02TD2416E:35a-17": "kye ma dpa' bo rnal 'byor med //",
    "T02TD2416E:35a-18": "stong pa dang ni snying rje'i rang bzhin la //",
    "T02TD2416E:35a-19": "dngos dang dngos med gnyis ka med //",
    "T02TD2416E:35a-20": "pra phab gzugs bzhin mkha' la snod //",
    "T02TD2416E:35a-21": "kye ho rnal 'byor ma dang yum lnga'i grong //",
    "T02TD2416E:35a-22": "a'a li dang ni k'a li nyi ma rnams //",
    "T02TD2416E:35a-23": "mad pa rmongs pa rnams kyang gti mug che //",
    "T02TD2416E:35a-24": "a'a li rnams dang k'a li nyi zla dag / med la shes min phyugs 'dra the tshom med //",
    "T02TD2416E:35a-25": "dpa' bo rnal 'byor ma rnam sbyor ba yis //",
    "T02TD2416E:35b-0": "srid pa'i 'ching ba gcod pa ngo mtshar @35b che ;",
    "T02TD2416E:35b-1": "/ kye ho rtsa lag 'di la bdag yid dga' //",
    "T02TD2416E:35b-2": "lus ngag sems kyi ro ni gcig byas nas //",
    "T02TD2416E:35b-3": "nam mkha'i khams su bsdus nas sbas par 'gyur //",
    "T02TD2416E:35b-4": "rnal 'byor ma kye 'di la bdag sems dga' //",
    "T02TD2416E:35b-5": "tshad med gnas bzhi'i dbus su ni //",
    "T02TD2416E:35b-6": "bdag gis spyir yang dngos po brjod du med //",
    "T02TD2416E:35b-7": "dpa' bo rnal 'byor dbang phyug ngo mtshar che //",
    "T02TD2416E:35b-8": "ji ltar chu gting chu zla dang 'dres ltar //",
    "T02TD2416E:35b-9": "rnal 'byor ma kye 'di la bdag sems dga' //",
    "T02TD2416E:35b-10": "sha rlon dam tshig rdzas 'di ngo mtshar che //",
    "T02TD2416E:35b-11": "go ku la sogs dam tshig la chags pas //",
    "T02TD2416E:35b-12": "de yis bdag med ma ni gar mdzad do //",
    "T02TD2416E:35b-13": "kye ho bde gshegs rnam snang phyag rgya can //",
    "T02TD2416E:35b-14": "rnal 'byor ma kye 'di la bdag sems dga' //",
    "T02TD2416E:35b-15": "lhan cig skyes pa'i rag bzhin zhes bya ba slob dpon kantha ris mdzad pa rdzogs so//"
}