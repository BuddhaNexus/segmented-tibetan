{
    "T02D1440:239b-0": "@239b # // rgya gar skad du /",
    "T02D1440:239b-1": "shr'i tsakra samba ra sto tra:/",
    "T02D1440:239b-2": "bod skad du /",
    "T02D1440:239b-3": "dpal 'khor lo sdom pa'i bstod pa /",
    "T02D1440:239b-4": "dpal bde mchog 'khor lo la phyag 'tshal lo //",
    "T02D1440:239b-5": "zhe sdang tshul gyis zhe sdang 'joms mdzad cing //",
    "T02D1440:239b-6": "chos dbyings rnam dag ye shes ngo bo nyid //",
    "T02D1440:239b-7": "rdo rje mkha' 'gro ma dang mnyam par sbyor //",
    "T02D1440:239b-8": "zhe sdang rdo rje khyod la phyag 'tshal lo //",
    "T02D1440:239b-9": "h'um gi rdo rje lam byung char sprin mdog / dga' ba rnam dag drag po'i zhal bzhir snang //",
    "T02D1440:239b-10": "gar gyi nyams dgus gdul dka' 'dul mdzad pa //",
    "T02D1440:239b-11": "h'um mdzad rdo rje khyod la phyag 'tshal lo //",
    "T02D1440:239b-12": "rten 'brel bcu gnyis dag pas sa rnams rdzogs //",
    "T02D1440:239b-13": "bcu gnyis phyag gis phyag mchan sna tshogs 'dzin //",
    "T02D1440:239b-14": "yul dang yul can rnam rtog 'joms mdzad pa'i //",
    "T02D1440:239b-15": "ngo mtshang mtshon cha bsnams la phyag 'tshal lo //",
    "T02D1440:239b-16": "h'um gi nga ros srid gsum skrag mdzad cing //",
    "T02D1440:239b-17": "rngam pa'i rkan sgra phat kyi sgra sgrogs pas //",
    "T02D1440:239b-18": "bdud dang bgegs tshogs gdul dka' ma lus 'dul //",
    "T02D1440:239b-19": "rnam rtog bgegs bdud 'joms la phyag 'tshal lo //",
    "T02D1440:239b-20": "spros bral bde mchog padma r'a ga'i mdog / stong nyid 'od gsal dus gsum bde gshegs blo //",
    "T02D1440:239b-21": "rnam rtog dra ba ma lus 'joms mdzad pa'i //",
    "T02D1440:239b-22": "dus gsum rgyal ba'i yum la phyag 'tshal lo //",
    "T02D1440:239b-23": "sa chu me rlung 'byung ba rnam par dag / dag pa'i zhal bzhi rigs kyi yum du snang //",
    "T02D1440:239b-24": "dran pa nyer gzhag bzhi yi ngo bo nyid ;",
    "T02D1440:239b-25": "/ mkha' 'gro ma sogs yum la phyag 'tshal lo //",
    "T02D1440:239b-26": "sems kyi rnam rtogs bla'i srid pa sbyong //",
    "T02D1440:239b-27": "zhe sdang rnam dag thugs kyi 'khor lor snang //",
    "T02D1440:239b-28": "thod pa'i dum bu rab gtum ma la sogs //",
    "T02D1440:239b-29": "gnas dang nye gnas rnams la phyag 'tshal lo //",
    "T02D1440:240a-0": "gsung gi nga ros sa stengs @240a * //",
    "T02D1440:240a-1": "srid pa sbyong //",
    "T02D1440:240a-2": "'dod chags rnam dag gsung gi 'khor lor snang //",
    "T02D1440:240a-3": "myu gu can dang sa srungs ma la sogs //",
    "T02D1440:240a-4": "zhing dang nye zhing rnams la phyag 'tshal lo //",
    "T02D1440:240a-5": "sku yi rol pas sa 'og srid pa sbyong //",
    "T02D1440:240a-6": "gti mug rnam dag sku yi 'khor lor snang //",
    "T02D1440:240a-7": "stobs po che dang 'khor lo'i shugs can sogs //",
    "T02D1440:240a-8": "'dus sogs gnas la bzhugs la phyag 'tshal lo //",
    "T02D1440:240a-9": "yang dag las mtha' 'tsho ba rtsol dran //",
    "T02D1440:240a-10": "bde chen dga' ba mos dang gtso la phyogs //",
    "T02D1440:240a-11": "gdug pa'i tshogs rnams ma lus srung mdzad pa //",
    "T02D1440:240a-12": "sgo bzhi ma mor snang la phyag 'tshal lo ;",
    "T02D1440:240a-13": "/ brtson 'grus rnam ngag yang dag spong ba bzhi //",
    "T02D1440:240a-14": "gshin rje brtan ma la sogs ma mor snang //",
    "T02D1440:240a-15": "phyogs gnyis 'dzin pas sku mdog phyed gzugs ma //",
    "T02D1440:240a-16": "rgyal ba'i yum du bstan la phyag 'tshal lo //",
    "T02D1440:240a-17": "bde gshegs brgyad kyis bstan pa'i snying por bstan //",
    "T02D1440:240a-18": "bdag med dkyil 'khor dur khrod brgyad du gnas //",
    "T02D1440:240a-19": "byang chub rkyen du shing brgyad mngon du byung //",
    "T02D1440:240a-20": "'jig rten chos brgyad bsregs la phyag 'tshal lo //",
    "T02D1440:240a-21": "dpal 'khor lo sdom pa'i bstod pa /"
}