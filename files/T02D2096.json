{
    "T02D2096:92b-0": "@92b # // rgya gar skad du /",
    "T02D2096:92b-1": "a'arya dzny'a nas tva manydzu shr'i no pi ka n'a ma /",
    "T02D2096:92b-2": "bod skad du /",
    "T02D2096:92b-3": "'phags pa 'jam dpal ye shes sems dpa'i mngon par rtogs pa zhes bya ba /",
    "T02D2096:92b-4": "'phags pa 'jam dpal ye shes sems dpa' la phyag 'tshal lo //",
    "T02D2096:92b-5": "sangs rgyas kun gyi mes po ni //",
    "T02D2096:92b-6": "sku gsung thugs kyi rdo rje can //",
    "T02D2096:93a-0": "'jam @93a * //",
    "T02D2096:93a-1": "dpal ye shes sems dpa' ni //",
    "T02D2096:93a-2": "rgyal ba kun gyi yab gyur te //",
    "T02D2096:93a-3": "'khor los sgyur bcas thams cad kyis //",
    "T02D2096:93a-4": "rang gi rigs la bstod byas te //",
    "T02D2096:93a-5": "bskyed pa'i rim las rdzogs 'gyur ba'i //",
    "T02D2096:93a-6": "brjod dang des brjod bshad par bya //",
    "T02D2096:93a-7": "thog mar bsam gtan pas dpen zhid nyams dga' ba'i",
    "T02D2096:93a-8": "sa phyogs su cung zhig blo bde bar gnas te",
    "T02D2096:93a-9": "sems bskyed par bya'o //",
    "T02D2096:93a-10": "de nas rang gi snying gar sa bon gyi yi",
    "T02D2096:93a-11": "ge gzi brjid dang ldan pas 'gro ba ma lus",
    "T02D2096:93a-12": "pa sbyangs shing dag par yid kyis bltas te /",
    "T02D2096:93a-13": "dbyangs kyi yi ges bstod la rjes su bya ba nyid kyis gzhug cing rnam par bsgom par bya'o //",
    "T02D2096:93a-14": "de nas 'jam dpal ye shes sems dpa' 'gro ba'i bla ma dang ldan pa spyan drangs te /",
    "T02D2096:93a-15": "'dud nyi shus bstod par bya'o //",
    "T02D2096:93a-16": "de nas sngags kyi phreng ba lan bdun du blangs te /",
    "T02D2096:93a-17": "me tog gi mchod pas sangs rgyas kyi dbang bskur",
    "T02D2096:93a-18": "ba mi bzad pa gnang bas byin gyis brlabs pa'i",
    "T02D2096:93a-19": "sems mi g-yo bar bya'o //",
    "T02D2096:93a-20": "de nas yang a'a lis sbyangs te /",
    "T02D2096:93a-21": "'od zer rnon po can dang ldan pa'i bsrung ba'i 'khor lo bya'o //",
    "T02D2096:93a-22": "de'i dkyil du sna tshogs pa'i padma shes rab dang",
    "T02D2096:93a-23": "thabs yang dag par 'dus pa'i blo gros chen po",
    "T02D2096:93a-24": "ye shes kyis mtshan pa'i sa bon las sngar gyi",
    "T02D2096:93a-25": "bde bar gshegs pa bla ma dang ldan pa'i tshogs",
    "T02D2096:93a-26": "ji snyed pa bcug ste ;",
    "T02D2096:93a-27": "/ de dag las skyes pa'i 'jam dpal ye shes sems dpa' ni zhal gsum pa phyag drug pa //",
    "T02D2096:93a-28": "rdo rje skyil mo krung las cung zhig 'gying ba /",
    "T02D2096:93a-29": "dkar ba dang sdo zhing dmar ba dang /",
    "T02D2096:93a-30": "dmar zhing dkar ba'i mdog can nyi ma dang /",
    "T02D2096:93a-31": "zla ba dang /",
    "T02D2096:93a-32": "autpal blo gros chen pos mtshan pa dang /",
    "T02D2096:93a-33": "zla ba dang /",
    "T02D2096:93a-34": "gzhu dang /",
    "T02D2096:93a-35": "autpa la rtsa ba dang ldan pa ye shes chen pos mtshan pa'i phyag rgya can /",
    "T02D2096:93a-36": "khro ba dang zhi ba mnyam pa'i nyams mnga' ba /",
    "T02D2096:93a-37": "rin po che'i rgyan rnam pa sna tshogs pas spras pa /",
    "T02D2096:93a-38": "zla ba rgyas pa lta bu bsgom par bya'o //",
    "T02D2096:93a-39": "de nas rang gi snying gi'i sa bon gyis 'jam dpal ye shes sems dpa' 'am /",
    "T02D2096:93a-40": "dkyil 'khor gyi 'khor lo chen po spyan drangs te /",
    "T02D2096:93a-41": "yang bstod nas rab tu gnas pa dang /",
    "T02D2096:93a-42": "dbang bskur ba dang /",
    "T02D2096:93a-43": "byin gyis brlabs pa ni de nyid las yongs su rdzogs par bya'o //",
    "T02D2096:93a-44": "de nas yang sangs rgyas thams cad kyi snang ba thob nas /",
    "T02D2096:93a-45": "mtshan yang dag par brjod pa'i bstod pa bya'o //",
    "T02D2096:93b-0": "de dag @93b ni brjod pa'o //",
    "T02D2096:93b-1": "yang skad cig gis 'jam dpal ye shes sems dpar dmigs te /",
    "T02D2096:93b-2": "rang gi sa bon las spyan drangs nas /",
    "T02D2096:93b-3": "aa dang re pha las gyur pa'i shes rab dang",
    "T02D2096:93b-4": "thabs 'dus byas pa'i dbus su yi ge mu dmar",
    "T02D2096:93b-5": "ser gyis 'gro ba sbyangs nas /",
    "T02D2096:93b-6": "gcig tu gyur pa'i bcom ldan 'das nam mkha'i khams",
    "T02D2096:93b-7": "su bzhugs su gsol te stegs bu dri zhim pa",
    "T02D2096:93b-8": "rin po che'am / me tog gis gcal bkram pa'i steng du glegs bam bzhag la /",
    "T02D2096:93b-9": "sardza rardza la sogs pa btul te /",
    "T02D2096:93b-10": "lkog ma sbyang ba byas nas /",
    "T02D2096:93b-11": "mtshan yang dag par brjod pa bklag par bya'o //",
    "T02D2096:93b-12": "de nas yan lag bdun pa byas la /",
    "T02D2096:93b-13": "yang sngar bzhin sangs rgyas thams cad kyi dbang bskur ba rin po che thob nas ;",
    "T02D2096:93b-14": "/ lhan cig skyes pa'i rnal 'byor la gnas par bya'o //",
    "T02D2096:93b-15": "'di dag gi rnal 'byor ni zhal gsum dkar zhing zhi ba dang /",
    "T02D2096:93b-16": "phyag bzhi pa nyi ma dang zla ba yangs pa'o //",
    "T02D2096:93b-17": "yid la mi byed pa'i rnal 'byor glegs bam gyi",
    "T02D2096:93b-18": "go 'phang dang ldan pa rnams kyis ni brag ca",
    "T02D2096:93b-19": "lta bu'i kha ton bya ste /",
    "T02D2096:93b-20": "des par brjod pa'o //",
    "T02D2096:93b-21": "bdag gis mngon par rtogs pa 'dis /",
    "T02D2096:93b-22": "blun po rnams ni blo 'phel zhing //",
    "T02D2096:93b-23": "blo gros can rnams bde rnyed nas //",
    "T02D2096:93b-24": "ye shes sems dpa'i gnas 'gyur shog / rin chen",
    "T02D2096:93b-25": "rgyud rgyal 'di ni sa phyogs gang na gnas pa",
    "T02D2096:93b-26": "dang // 'don cing klog par byed pa'i skyes bu de nyid ni //",
    "T02D2096:93b-27": "yid bzhin nor bu brgya byin gcug na gnas pa bzhin //",
    "T02D2096:93b-28": "bdud rnams zil gnon 'jigs pa thams cad bde bar 'gyur //",
    "T02D2096:93b-29": "'phags pa 'jam dpal ye shes sems dpa'i mngon par rtogs pa zhes bya ba //",
    "T02D2096:93b-30": "rgya gar gyi mkhan po dpal ldan gnyis su med pa'i rdo rjes mdzad pa /"
}