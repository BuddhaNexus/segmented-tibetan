{
    "T02D2086:161b-0": "@161b # // rgya gar skad du /",
    "T02D2086:161b-1": "tree satva sa m'a dhi sa m'a pa tti n'a ma //",
    "T02D2086:161b-2": "bod skad du //",
    "T02D2086:161b-3": "sems dpa' gsum gyi ting nge 'dzin la mnyam par gzhag pa zhes bya ba /",
    "T02D2086:161b-4": "bcom ldan 'das rdo rje sems dpa' la phyag 'tshal lo //",
    "T02D2086:161b-5": "bskyed pa'i rim la legs gnas nas //",
    "T02D2086:161b-6": "rdzogs pa'i rim pa 'dod rnams kyis //",
    "T02D2086:161b-7": "rim gnyis rnam par gnas nas ni //",
    "T02D2086:161b-8": "spros pa med pa'i rang bzhin la //",
    "T02D2086:161b-9": "spros dang spros med ro mnyam blta //",
    "T02D2086:161b-10": "lam gyi snying por bsten pa ltar //",
    "T02D2086:161b-11": "gti mug dus dgra'i sku sogs su //",
    "T02D2086:161b-12": "dkyil 'khor rgyas bsdus rnal 'byor pas //",
    "T02D2086:161b-13": "gtso bo 'pho ba'i tshul du bsam //",
    "T02D2086:161b-14": "brtan nas ye shes sems dpa' ni //",
    "T02D2086:161b-15": "nyi 'od 'phros pa phyogs bcur khyab //",
    "T02D2086:161b-16": "dngos kun dus dgra'i skur thal nas /",
    "T02D2086:162a-0": "@162a * // bsdus te bdag la thim gyur pas //",
    "T02D2086:162a-1": "bdag nyid yar thim thig ler gyur //",
    "T02D2086:162a-2": "thig ler ye shes 'khor lo dgod //",
    "T02D2086:162a-3": "de yi 'od kyi phreng ba yis //",
    "T02D2086:162a-4": "bdag sogs lha rnams gsal bar blta //",
    "T02D2086:162a-5": "ting 'dzin sems dpa'i rnal 'byor rim //",
    "T02D2086:162a-6": "snying ga'i ya yig dbus kyi h'um //",
    "T02D2086:162a-7": "spro dang bsdu ba'i rnal 'byor gyis //",
    "T02D2086:162a-8": "ji ltar dbugs rlung me long la //",
    "T02D2086:162a-9": "thim pa ji bzhin h'um yig bsam //",
    "T02D2086:162a-10": "chu skyes padma'i lte ba'i h'um //",
    "T02D2086:162a-11": "yungs kar tshad tsam aa la thim //",
    "T02D2086:162a-12": "snang ba 'od gsal ngang du rdzogs //",
    "T02D2086:162a-13": "dang ba'i chu las nya ldang bzhin //",
    "T02D2086:162a-14": "thams cad stong pa'i ting 'dzin las //",
    "T02D2086:162a-15": "mtha' drug dkyil 'khor rdzogs pa ni //",
    "T02D2086:162a-16": "rtag chad bdag gzhan ma yin la //",
    "T02D2086:162a-17": "'khor 'das dus gsum rnam par spangs //",
    "T02D2086:162a-18": "phyi rol gzugs sogs yul snang rnams //",
    "T02D2086:162a-19": "bu ga'i lha yi snying gar bsdu //",
    "T02D2086:162a-20": "nang gi rnam rtog lha sku rnams //",
    "T02D2086:162a-21": "me shel lta bur snying gar thim //",
    "T02D2086:162a-22": "'od zer steng 'og ma lus pa //",
    "T02D2086:162a-23": "skar mda' lta bur rab 'phros pas //",
    "T02D2086:162a-24": "nam mkha'i bu ga rab 'byams khyab //",
    "T02D2086:162a-25": "rnal 'byor bzhi yi rim pa las //",
    "T02D2086:162a-26": "gang skyes ye shes phyag rgya che //",
    "T02D2086:162a-27": "mkha' ltar rang rig stong pa nyid //",
    "T02D2086:162a-28": "ro gcig mkha' mnyam ye shes bsgom //",
    "T02D2086:162a-29": "thog mtha' dbus kyi dbye ba yis //",
    "T02D2086:162a-30": "'dir yang gcig tu yod min te //",
    "T02D2086:162a-31": "rdul phran la ni cha med phyir //",
    "T02D2086:162a-32": "du mar yang ni grub pa yin //",
    "T02D2086:162a-33": "gcig dang du ma'i rang bzhin du //",
    "T02D2086:162a-34": "gang zhig bral te chos nyid yin //",
    "T02D2086:162a-35": "'khrul pa gnyis 'dzin yin pa'i phyir //",
    "T02D2086:162a-36": "sems kyi rang bzhin 'khrul pa med //",
    "T02D2086:162a-37": "bskyed rim spro bsdus sems rtogs don //",
    "T02D2086:162a-38": "ro gcig gyur pa chos kyi dbyings //",
    "T02D2086:162a-39": "de la byang chub mngon rtogs med //",
    "T02D2086:162a-40": "dngos por ma grub bsgom pa min //",
    "T02D2086:162a-41": "khams kyang min zhing rnam shes min //",
    "T02D2086:162a-42": "nam mkha'i dkyil dang mtshungs pa nyid //",
    "T02D2086:162a-43": "nam mkha' lta bur bdag med pa'i //",
    "T02D2086:162a-44": "chos ni bde ba chen po'o //",
    "T02D2086:162a-45": "'byung bzhi ma yin nam mkha' min //",
    "T02D2086:162a-46": "rdo rje sems dpa'i sbyor ba yin //",
    "T02D2086:162a-47": "bskyed pa 'di la rab tu gnas //",
    "T02D2086:162a-48": "kun rdzob dngos kun dngos po min //",
    "T02D2086:162a-49": "de phyir de la dngos med bsgrag / rnal 'byor sems kyi sems rig pa //",
    "T02D2086:162a-50": "rtag chad phyag zhal sku mdog dang //",
    "T02D2086:162b-0": "gnyis @162b 'dzin dngos kun bden mod kyang //",
    "T02D2086:162b-1": "'gag med nyams la sna tshogs snang //",
    "T02D2086:162b-2": "de ltar rig byas dkyil 'khor mchog / phung po khams su bdag med pa //",
    "T02D2086:162b-3": "bde ba dam pa'i gzugs can bsgom //",
    "T02D2086:162b-4": "sems dpa' gsum gyi rnal 'byor bzhi //",
    "T02D2086:162b-5": "gnyis 'dzin 'khrul pa bzlog pa'i phyir //",
    "T02D2086:162b-6": "mkha' 'gro'i man ngag 'dir brjod do //",
    "T02D2086:162b-7": "spros pa thams cad rab zhi nas //",
    "T02D2086:162b-8": "spros med ye shes mngon sum du //",
    "T02D2086:162b-9": "'gro ba kun gyis myong gyur nas //",
    "T02D2086:162b-10": "dus dgra mngon du byed gyur cig / bcom ldan",
    "T02D2086:162b-11": "'das gshin rje'i gshed kyi bskyed rdzogs zung du 'jug",
    "T02D2086:162b-12": "pa'i man ngag sems dpa' gsum gyi ting nge 'dzin",
    "T02D2086:162b-13": "la mnyam par gzhag pa zhes bya ba /",
    "T02D2086:162b-14": "rdo rje phag ros dngos su byin gyis brlabs pa /",
    "T02D2086:162b-15": "mkhas shing grub pa brnyes pa'i rnal 'byor gyi dbang",
    "T02D2086:162b-16": "phyug sangs rgyas ye shes zhabs kyis mdzad pa rdzogs",
    "T02D2086:162b-17": "so / //",
    "T02D2086:162b-18": "/ yul dbus kyi pandi ta a'a nanda bha dra dang /",
    "T02D2086:162b-19": "bod kyi lo ts'a bsod nams rgyal mtshan gyis grong",
    "T02D2086:162b-20": "khyer chen po ti ra ha ti'i lho phyogs rang",
    "T02D2086:162b-21": "byung gi mchod rten rnam par dag pa'i drung du",
    "T02D2086:162b-22": "yul dbus kyi dpe dang mthun par bsgyur zhing bcos",
    "T02D2086:162b-23": "te gtan la phab pa /",
    "T02D2086:162b-24": "slar yang grub thob karna shr'i'i zhal snga nas mnyan",
    "T02D2086:162b-25": "te thar pa lo ts'a ba nyi ma rgyal mtshan"
}