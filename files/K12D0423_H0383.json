{
    "K12D0423_H0383:66a-0": "@66a / rgya gar skad du /",
    "K12D0423_H0383:66a-1": "shr'i t'a tva pra d'i pam n'a ma ma h'a yo gi n'i tantra r'a dza /",
    "K12D0423_H0383:66a-2": "bod skad du /",
    "K12D0423_H0383:66a-3": "dpal de kho na nyid kyi sgron ma zhes bya ba rnal 'byor chen mo'i rgyud kyi rgyal po /",
    "K12D0423_H0383:66b-0": "@66b dpal rdo rje sems dpa' la phyag 'tshal lo //",
    "K12D0423_H0383:66b-1": "'di skad bdag gis thos pa dus gcig na /",
    "K12D0423_H0383:66b-2": "bcom ldan 'das de bzhin gshegs pa thams cad kyi sku dang /",
    "K12D0423_H0383:66b-3": "gsung dang /",
    "K12D0423_H0383:66b-4": "thugs rdo rje dpa' bo chen po dang dpa' mo'i",
    "K12D0423_H0383:66b-5": "dbang phyug mas yang dag par bskor nas shes rab",
    "K12D0423_H0383:66b-6": "kyi bha ga la bzhugs so //",
    "K12D0423_H0383:66b-7": "der bcom ldan 'das ma rdo rje dbyings kyi dbang",
    "K12D0423_H0383:66b-8": "phyug mas legs dgyes chen po'i rol pas sgeg pas",
    "K12D0423_H0383:66b-9": "nye bar longs spyod pa dang /",
    "K12D0423_H0383:66b-10": "ma mchu'i bdud rtsi'i btung bas bcom ldan 'das mnyes",
    "K12D0423_H0383:66b-11": "par byas te kha sbyor gyi thabs kyi sbyor ba",
    "K12D0423_H0383:66b-12": "las langs nas ri rab kyi nyi rdul gyi grangs",
    "K12D0423_H0383:66b-13": "kyi rnal 'byor ma dang lhan cig pas lan gsum",
    "K12D0423_H0383:66b-14": "du bskor ba byas nas bcom ldan 'das kyi zhabs",
    "K12D0423_H0383:66b-15": "la mgo bos phyag 'tshal te 'di skad ces gsol",
    "K12D0423_H0383:66b-16": "to // bcom ldan ye shes zla bar grags //",
    "K12D0423_H0383:66b-17": "lte ba'i ku mud kha 'byed pa //",
    "K12D0423_H0383:66b-18": "gang zhig bdag gi zhu ba kun //",
    "K12D0423_H0383:66b-19": "mnga' bdag chen pos bdag la gsungs //",
    "K12D0423_H0383:66b-20": "dpal ldan bla na med pa'i rgyud //",
    "K12D0423_H0383:66b-21": "rnal 'byor ma zhes rab grags pa //",
    "K12D0423_H0383:66b-22": "ae bam ma ya la sogs sgra'i //",
    "K12D0423_H0383:66b-23": "don ni ji lta bur ni brjod //",
    "K12D0423_H0383:66b-24": "bcom ldan 'das kyis bka' stsal pa /",
    "K12D0423_H0383:66b-25": "nyon cig lha mo spyan bzang ring //",
    "K12D0423_H0383:66b-26": "khyod kyis nga la gang zhus pa //",
    "K12D0423_H0383:66b-27": "ae bam ma ya sogs sgra yis //",
    "K12D0423_H0383:66b-28": "khams gsum 'gro dang mi 'gro bcas //",
    "K12D0423_H0383:67a-0": "shes rab thabs kyi rang bzhin @67a *//",
    "K12D0423_H0383:67a-1": "gyis; ;thams cad rgyas btab gzhan gyis min //",
    "K12D0423_H0383:67a-2": "de kho na nyid sgron mar grags //",
    "K12D0423_H0383:67a-3": "dri med rdzogs pa'i 'bras bu'i gzugs //",
    "K12D0423_H0383:67a-4": "ae bam ma ya de nyid gsum //",
    "K12D0423_H0383:67a-5": "thog mar bdag bcas pa dang ni //",
    "K12D0423_H0383:67a-6": "rang bzhin bzhi yi bye brag tu //",
    "K12D0423_H0383:67a-7": "don dam bar ni shes par bya //",
    "K12D0423_H0383:67a-8": "thos pa'i don [?] zla ba bde //",
    "K12D0423_H0383:67a-9": "de ni nam mkha' bzhin du mchog /",
    "K12D0423_H0383:67a-10": "gcig ces bya ba gzhan mchog rab //",
    "K12D0423_H0383:67a-11": "srid dang mya ngan 'das pa spangs //",
    "K12D0423_H0383:67a-12": "dus ni phyag rgya chen po ste //",
    "K12D0423_H0383:67a-13": "bskyed pa dang ni rdzogs dang bral //",
    "K12D0423_H0383:67a-14": "bcom ldan 'das ni mtha' zhes bya //",
    "K12D0423_H0383:67a-15": "rang dga' nyams su myong ba'i dngos //",
    "K12D0423_H0383:67a-16": "thams cad ye shes gsum stong nyid //",
    "K12D0423_H0383:67a-17": "de nyid de nyid kyis ni spangs //",
    "K12D0423_H0383:67a-18": "de bzhin gshegs pa rnam 'byed grags //",
    "K12D0423_H0383:67a-19": "dang po'i gnas ni rab tu byed //",
    "K12D0423_H0383:67a-20": "sku ni dga' ba'i gzugs su grags //",
    "K12D0423_H0383:67a-21": "dbang po gnyis byung dang bral ba //",
    "K12D0423_H0383:67a-22": "gsung ni mngon par dga' zhes bya //",
    "K12D0423_H0383:67a-23": "dam tshig las byung gis ni [?] spangs //",
    "K12D0423_H0383:67a-24": "thugs ni dga' bral dga' zhes bya //",
    "K12D0423_H0383:67a-25": "ye shes las byung bde dang bral //",
    "K12D0423_H0383:67a-26": "rdo rje lhan skyes zhes su bstan //",
    "K12D0423_H0383:67a-27": "rang bzhin gyis ni spangs pa 'o //",
    "K12D0423_H0383:67a-28": "lha mo dpal chen nyi ma skyes //",
    "K12D0423_H0383:67a-29": "zhu ba dga' bral dang bral lo //",
    "K12D0423_H0383:67a-30": "dpa' mo'i dbang phyug ma bde rten //",
    "K12D0423_H0383:67a-31": "dang po'i bdud rtsi las skyes so //",
    "K12D0423_H0383:67b-0": "yan lag kun @67b gyis yang dag bskor //",
    "K12D0423_H0383:67b-1": "khyab pa srog gi padma bzhin //",
    "K12D0423_H0383:67b-2": "shes rab tshangs pa'i sgo lnga'i khyim //",
    "K12D0423_H0383:67b-3": "tshangs pa'i ye shes 'dzin phyir ro //",
    "K12D0423_H0383:67b-4": "bha ga dngos po 'jig pa yis //",
    "K12D0423_H0383:67b-5": "yang na longs spyod myong bas so //",
    "K12D0423_H0383:67b-6": "bzhugs pa rang gi ngo bo la //",
    "K12D0423_H0383:67b-7": "gnas pa yang na gshegs pa 'o //",
    "K12D0423_H0383:67b-8": "de lta bu ni don dam par //",
    "K12D0423_H0383:67b-9": "'di skad bdag la sogs par bshad //",
    "K12D0423_H0383:67b-10": "thams cad rnal 'byor rgyud du sbas //",
    "K12D0423_H0383:67b-11": "de bzhin rnal 'byor bla mar yang //",
    "K12D0423_H0383:67b-12": "nges dang dran don bye brag tu //",
    "K12D0423_H0383:67b-13": "ae bam ma ya la sogs gnas //",
    "K12D0423_H0383:67b-14": "rgyud shes pa yi don phyir te //",
    "K12D0423_H0383:67b-15": "gnyis su dbye ba'i rgyud rab bstan //",
    "K12D0423_H0383:67b-16": "'bras bu ye shes chen po'i ro //",
    "K12D0423_H0383:67b-17": "rang gis nyams myong ngo bo nyid //",
    "K12D0423_H0383:67b-18": "rang rig ngag gis mi rnyed pas //",
    "K12D0423_H0383:67b-19": "rtog pa thams cad rnam par spangs //",
    "K12D0423_H0383:67b-20": "lha mos gsol ba /",
    "K12D0423_H0383:67b-21": "bcom ldan ye shes rgyal po nyid //",
    "K12D0423_H0383:67b-22": "log pa'i ye shes mun 'joms pa //",
    "K12D0423_H0383:67b-23": "de nyid nyi shu gnyis bdag nyid //",
    "K12D0423_H0383:67b-24": "gang zhig ye shes thig ler gsungs //",
    "K12D0423_H0383:67b-25": "de la yang ni nges ba'i don //",
    "K12D0423_H0383:67b-26": "mchog gi dbang phyug bdag la gsungs //",
    "K12D0423_H0383:67b-27": "bcom ldan 'das kyis bka' stsal pa /",
    "K12D0423_H0383:67b-28": "gang zhig de nyid nges don du //",
    "K12D0423_H0383:67b-29": "zhal bzang de ni gsang ba 'o; ;khyod kyi ngor byas bdag gis bshad //",
    "K12D0423_H0383:67b-30": "de lta min na sbas pa 'o //",
    "K12D0423_H0383:67b-31": "ae bam rnam pa'i dbus su gang zhig drug cu",
    "K12D0423_H0383:67b-32": "rtsa bzhi'i 'dab ma'i dbyibs kyi rtsa'i 'khor lo de",
    "K12D0423_H0383:68a-0": "ni / rnam @68a *//",
    "K12D0423_H0383:68a-1": "pa dang bcas pa'i rnam par shes pa'o //",
    "K12D0423_H0383:68a-2": "de'i nang du gang du rtsa sum cu rtsa gnyis",
    "K12D0423_H0383:68a-3": "kyi bdag nyid autpa la'i rnam pa'i 'khor lo de",
    "K12D0423_H0383:68a-4": "ni / mtha' ste /",
    "K12D0423_H0383:68a-5": "de la gang zhig zur brgyad pa'i rnam pa'i lte ba de ni /",
    "K12D0423_H0383:68a-6": "snang ba'o //",
    "K12D0423_H0383:68a-7": "gang zhig lte ba'i dbus yangs pa de ni /",
    "K12D0423_H0383:68a-8": "nam mkha'o //",
    "K12D0423_H0383:68a-9": "der ni lnga gnyis nas bzung ste bco lnga'i bar gyi sa'am; dbang phyug gi mnga' bdag bzhugs so //",
    "K12D0423_H0383:68a-10": "der gang zhig de kho na nyid gsum gyi bdag nyid de ni /",
    "K12D0423_H0383:68a-11": "lan gsum 'bab pa'i phung po'i rnam par shes pa",
    "K12D0423_H0383:68a-12": "sems dang sems las byung ba dang ma rig pa'i",
    "K12D0423_H0383:68a-13": "gzugs kyis gsum du dbye ba zur dang po la",
    "K12D0423_H0383:68a-14": "thun tshod gcig gi bar du 'phar ba'o //",
    "K12D0423_H0383:68a-15": "gang zhig srog gi dbyig pa de ni /",
    "K12D0423_H0383:68a-16": "lu gu rgyud kyi rnam pa'i mdud pa sum cu",
    "K12D0423_H0383:68a-17": "rtsa gnyis su sbom pa dang phra ba'i thig le",
    "K12D0423_H0383:68a-18": "ro gcig pa'i gzugs kyis dbyig pa'i bdud rtsi zur",
    "K12D0423_H0383:68a-19": "gnyis pa la thun tshod gnyis kyi bar du zhu",
    "K12D0423_H0383:68a-20": "ba'o // drug po de ni /",
    "K12D0423_H0383:68a-21": "bskyed pa dang rdzogs pa'i grags pa dga' ba drug",
    "K12D0423_H0383:68a-22": "zur gsum pa la thun tshod gsum gyi bar du",
    "K12D0423_H0383:68a-23": "'dzag pa'o // gang zhig thig le shar ba dang nub pa de ni /",
    "K12D0423_H0383:68a-24": "thim pa dang longs spyod du grags pa'i srog de ni /",
    "K12D0423_H0383:68a-25": "zur bzhi pa la thun tshod bzhi'i bar du 'bar ba'o //",
    "K12D0423_H0383:68a-26": "gang zhig 'pho ba'i sbyor ba de ni /",
    "K12D0423_H0383:68b-0": "steng dang @68b 'og gi 'dab ma yod par byang chub kyi sems 'dus pa'i dbang ni /",
    "K12D0423_H0383:68b-1": "zur lnga pa la thun tshod lnga'i bar du zhu ba'o //",
    "K12D0423_H0383:68b-2": "gang zhig rtsa'i 'khor lo 'byung ba de ni /",
    "K12D0423_H0383:68b-3": "yan lag thams cad la bdud rtsi rgyas pa zur",
    "K12D0423_H0383:68b-4": "drug pa la thun tshod drug gi bar du 'dzag",
    "K12D0423_H0383:68b-5": "pa'o // gang zhig dbang gi rim pa de ni /",
    "K12D0423_H0383:68b-6": "gcig nyid srog gi kha ru srog la 'bab pa dang /",
    "K12D0423_H0383:68b-7": "'phur pa dang khyab pa de yang zur bdun pa la thun tshod bdun pa'i bar du 'bar ba'o //",
    "K12D0423_H0383:68b-8": "gang zhig srung ba'i 'khor lo de ni /",
    "K12D0423_H0383:68b-9": "mthe'u chung gi mdud pa'i nang du bdud rtsi la",
    "K12D0423_H0383:68b-10": "bskor ba zur brgyad pa la thun tshod brgyad kyi",
    "K12D0423_H0383:68b-11": "bar du zhu ba'o //",
    "K12D0423_H0383:68b-12": "de dag ni /",
    "K12D0423_H0383:68b-13": "g-yon du bskor ba'i srog gi rlung la zhon pa nyi ma skye ba la mtshan mo dang /",
    "K12D0423_H0383:68b-14": "nyi mo'i bar du sum cu rtsa gnyis kyi cha rgyas par 'gyur ro //",
    "K12D0423_H0383:68b-15": "sum cu rtsa gnyis kyi nang na bcu drug bral ba'i mtshan nyid mi gsal ba dang /",
    "K12D0423_H0383:68b-16": "dga' ba'i mtshan nyid bcu drug gsal ba de'i don",
    "K12D0423_H0383:68b-17": "gyi phyir dga' bral gyi dga' ba'i mtshan nyid a'a",
    "K12D0423_H0383:68b-18": "li'i rang gi ngo bo zla ba'o //",
    "K12D0423_H0383:68b-19": "phyi dang phyi'i don rnams kyis ni /",
    "K12D0423_H0383:68b-20": "nang dang nang gi don gnas par shes par bya'o //",
    "K12D0423_H0383:68b-21": "de yang phyi'i tshes kyi grangs kyis so //",
    "K12D0423_H0383:68b-22": "nang srog gi rlung gi grangs kyis so //",
    "K12D0423_H0383:68b-23": "lha mos gsol pa /",
    "K12D0423_H0383:68b-24": "sum cu rtsa gnyis kyi chu skyes kyi autpa la'i",
    "K12D0423_H0383:68b-25": "rnam pa la bde ba chen po'i kun tu spyod",
    "K12D0423_H0383:69a-0": "pa @69a *// // bcom ldan 'das kyis bka' stsal pa /",
    "K12D0423_H0383:69a-1": "nyon cig lha mo skal ldan mo //",
    "K12D0423_H0383:69a-2": "gsang ba chen po ye shes mchog /",
    "K12D0423_H0383:69a-3": "gang zhig shes pa tsam gyis ni //",
    "K12D0423_H0383:69a-4": "thams cad sa yi dbang phyug 'gyur //",
    "K12D0423_H0383:69a-5": "gang zhig snying po'i sngags ni nyid //",
    "K12D0423_H0383:69a-6": "de ni bdag nyid bcu drug bde //",
    "K12D0423_H0383:69a-7": "kun rdzob ri bong can gyi 'od //",
    "K12D0423_H0383:69a-8": "don dam par ni nam mkha' bzhin //",
    "K12D0423_H0383:69a-9": "gang zhig sku brgyad mchog sbyin ni //",
    "K12D0423_H0383:69a-10": "de ni mtshan mo brgyad mchog go /",
    "K12D0423_H0383:69a-11": "lha mo yang na ye shes brgyad //",
    "K12D0423_H0383:69a-12": "mtshan mo nyin mo gnyis las 'byung //",
    "K12D0423_H0383:69a-13": "gang zhig thim dang longs spyod dbang //",
    "K12D0423_H0383:69a-14": "de ni nges par bskyed rim mo //",
    "K12D0423_H0383:69a-15": "lha mo bskyed rim gsal ba ste //",
    "K12D0423_H0383:69a-16": "rim las byung ba'i bde ba che //",
    "K12D0423_H0383:69a-17": "skal ldan mo gang ye shes sku //",
    "K12D0423_H0383:69a-18": "de ni rim sogs yan lag spangs //",
    "K12D0423_H0383:69a-19": "yan lag bzhir dbye drug dbye 'am //",
    "K12D0423_H0383:69a-20": "bskyed dang rdzogs pa'i rim pa 'o //",
    "K12D0423_H0383:69a-21": "lha mo gang zhig gsang ba'i sgra //",
    "K12D0423_H0383:69a-22": "de ni ye shes gsum dang bral //",
    "K12D0423_H0383:69a-23": "yang na gzhan min bdag nyid gsum //",
    "K12D0423_H0383:69a-24": "mtshams kyi ye shes yod pa'i phyir //",
    "K12D0423_H0383:69a-25": "lha mo gang zhig dam tshig ni //",
    "K12D0423_H0383:69a-26": "srung ba la sogs nges par ro //",
    "K12D0423_H0383:69a-27": "de ni bde ba dbus gnas su //",
    "K12D0423_H0383:69a-28": "gzung bya yang na gang nang du //",
    "K12D0423_H0383:69a-29": "gang zhig sbyin sreg don dam par //",
    "K12D0423_H0383:69b-0": "de ni ha zhes @69b glo bur ste //",
    "K12D0423_H0383:69b-1": "char yang dbus yod thig le ni //",
    "K12D0423_H0383:69b-2": "gang du skad cig gis thim mo //",
    "K12D0423_H0383:69b-3": "gang zhig bsrub dang srub thabs ni //",
    "K12D0423_H0383:69b-4": "de ni thog ma'i dga' ba spangs //",
    "K12D0423_H0383:69b-5": "lha mo de bzhin tha ma'ang min //",
    "K12D0423_H0383:69b-6": "thog ma tha ma gnyis dang bral //",
    "K12D0423_H0383:69b-7": "skal ldan mo gang sngags kyi bzlas //",
    "K12D0423_H0383:69b-8": "de ni srid pa 'das ba'i yid //",
    "K12D0423_H0383:69b-9": "mya ngan 'das pa'i gnas kyang min //",
    "K12D0423_H0383:69b-10": "gnyis kyi ngo bo gnyis dang bral //",
    "K12D0423_H0383:69b-11": "gang zhig gnas ni brgyad du bstan //",
    "K12D0423_H0383:69b-12": "de ni nyi skyes ma rgyas pa //",
    "K12D0423_H0383:69b-13": "gnas kyi dbang gis shar ba la //",
    "K12D0423_H0383:69b-14": "nye bas myur du rgyas pa 'o //",
    "K12D0423_H0383:69b-15": "gang zhig dga' ba la sogs rim //",
    "K12D0423_H0383:69b-16": "de ni rim pa gnyis su dbye //",
    "K12D0423_H0383:69b-17": "rnam bcas las ni dang po ba //",
    "K12D0423_H0383:69b-18": "rnam bral bcu yi dbang phyug go /",
    "K12D0423_H0383:69b-19": "gang zhig dur khrod rnam rtog bral //",
    "K12D0423_H0383:69b-20": "dbugs dbyung la sogs rnam par spangs //",
    "K12D0423_H0383:69b-21": "byang chub kyi ni sems ro la //",
    "K12D0423_H0383:69b-22": "rnam par zhu ba dam tshig phyir //",
    "K12D0423_H0383:69b-23": "lha mo gang zhig chu yi ngogs //",
    "K12D0423_H0383:69b-24": "de ni rtog med ma yi mthar //",
    "K12D0423_H0383:69b-25": "yang na de ru srog gi rtsa //",
    "K12D0423_H0383:69b-26": "bde ba'i chu bo 'bab [?] pa'i phyir //",
    "K12D0423_H0383:69b-27": "gang zhig snang ba sogs ye shes //",
    "K12D0423_H0383:69b-28": "de ni dga' ba dang ldan yid //",
    "K12D0423_H0383:69b-29": "sa dang chu dang 'od kyi gzugs //",
    "K12D0423_H0383:69b-30": "de bzhin rlung gi ngo bo dang //",
    "K12D0423_H0383:69b-31": "gang zhig dngos po rten la sogs //",
    "K12D0423_H0383:69b-32": "de ni bde ba'i dang por ri [?]/",
    "K12D0423_H0383:69b-33": "rang gi rnam pa'i bye brag gam //",
    "K12D0423_H0383:69b-34": "rnam par dpyod pas nges par spyod //",
    "K12D0423_H0383:69b-35": "lha mo gang zhig dur khrod brgyad //",
    "K12D0423_H0383:70a-0": "de ni bde ba la thim @70a *//",
    "K12D0423_H0383:70a-1": "zhes; ;rnam par rtog pa 'dzin pa'i sku //",
    "K12D0423_H0383:70a-2": "de la thim zhing thim pa 'o //",
    "K12D0423_H0383:70a-3": "gang zhig shing la sogs pa'i don //",
    "K12D0423_H0383:70a-4": "de ni dang po'i bdud rtsi rgyu //",
    "K12D0423_H0383:70a-5": "rtsa de rten pa'i gzugs su grags //",
    "K12D0423_H0383:70a-6": "thams cad rnam pa'i bde sbyin ma //",
    "K12D0423_H0383:70a-7": "gang rlung de nyid snying po'i don //",
    "K12D0423_H0383:70a-8": "de ni rin chen gdu bu'i bde //",
    "K12D0423_H0383:70a-9": "'dzum pa yis ni yang dag par //",
    "K12D0423_H0383:70a-10": "padma'i zhal de myong ba 'o //",
    "K12D0423_H0383:70a-11": "lha mo gang zhig mdzub la sogs //",
    "K12D0423_H0383:70a-12": "de ni gyen du bzung ba'i rlung //",
    "K12D0423_H0383:70a-13": "yang na rtsa yi kun spyod las //",
    "K12D0423_H0383:70a-14": "'gro ba'i bdud rtsi 'dzin pa 'o //",
    "K12D0423_H0383:70a-15": "gang zhig nyer 'gro'i bsam gtan sbyor //",
    "K12D0423_H0383:70a-16": "de ni zla ba gyen du byed //",
    "K12D0423_H0383:70a-17": "yang na tshangs bzhi rnam dbye byas //",
    "K12D0423_H0383:70a-18": "rnam par shes pa las gshegs gsol //",
    "K12D0423_H0383:70a-19": "gang nyid ye shes thig le ni; ;de ni drug byed gsum dang bral //",
    "K12D0423_H0383:70a-20": "bcu dang lnga yis rnams ni //",
    "K12D0423_H0383:70a-21": "dbang phyug 'pho med skye med do //",
    "K12D0423_H0383:70a-22": "gang zhig bdag gi rang ngo mchog /",
    "K12D0423_H0383:70a-23": "de ni nges par bzhi pa'i 'bras //",
    "K12D0423_H0383:70a-24": "yang na tor ya nyams su myong //",
    "K12D0423_H0383:70a-25": "'bras bu'i sgras ni brjod pa 'o //",
    "K12D0423_H0383:70a-26": "gang zhig sa yi dbang byed pa //",
    "K12D0423_H0383:70a-27": "de ni de nyid drug rang bzhin //",
    "K12D0423_H0383:70a-28": "de nyid drug las de nyid gsum //",
    "K12D0423_H0383:70a-29": "de nyid gsum las rang bzhin gcig /",
    "K12D0423_H0383:70a-30": "gang zhig de bzhin gshegs pa'i sku //",
    "K12D0423_H0383:70a-31": "de ni mya ngan 'das mtshan nyid //",
    "K12D0423_H0383:70a-32": "yang na dga' ba dang ni bral //",
    "K12D0423_H0383:70b-0": "dga' bral dga' min rang @70b ngo bo; ;lha mo gang zhig rgyud bstan pa //",
    "K12D0423_H0383:70b-1": "de ni bde ba shin tu 'phel //",
    "K12D0423_H0383:70b-2": "bde dang bral ba'i bde ba ni //",
    "K12D0423_H0383:70b-3": "yang na de nyid rnyed pa 'o //",
    "K12D0423_H0383:70b-4": "gang zhig phyag rgya che rang bzhin //",
    "K12D0423_H0383:70b-5": "de ni thim sogs yid las 'das /",
    "K12D0423_H0383:70b-6": "rang gis nyams myong rang ngo bo //",
    "K12D0423_H0383:70b-7": "bsam gtan 'dzin pa spangs pa 'o //",
    "K12D0423_H0383:70b-8": "gang zhig gsang ba don dam par //",
    "K12D0423_H0383:70b-9": "de ni dga' ba dga' dang bral //",
    "K12D0423_H0383:70b-10": "yang na nang gi reg bya ste; ;reg bya dang bral rtog pa med //",
    "K12D0423_H0383:70b-11": "gang zhig bskul ba'i mchod pa'i don //",
    "K12D0423_H0383:70b-12": "de ni dri med bde ba 'byung //",
    "K12D0423_H0383:70b-13": "'das pa las ni yang skye ba //",
    "K12D0423_H0383:70b-14": "skye ba de la 'phel ba 'o //",
    "K12D0423_H0383:70b-15": "lha mo shes rab ye shes gang //",
    "K12D0423_H0383:70b-16": "de ni kha la snying gar bde //",
    "K12D0423_H0383:70b-17": "kha ni rtag tu shes rab yin //",
    "K12D0423_H0383:70b-18": "snying ga ye shes brjod pa 'o //",
    "K12D0423_H0383:70b-19": "gang zhig gsang ba'i dkyil 'khor 'khor //",
    "K12D0423_H0383:70b-20": "de ni khu ba 'pho med dge /",
    "K12D0423_H0383:70b-21": "yang na bde chen rang ngo bo //",
    "K12D0423_H0383:70b-22": "bde ba'i rnam par rtog dang bral //",
    "K12D0423_H0383:70b-23": "lha mo tshigs rgyas gang zhig ni //",
    "K12D0423_H0383:70b-24": "bya gdong ma de khong du chud //",
    "K12D0423_H0383:70b-25": "yang na tshigs ni zhu med khu //",
    "K12D0423_H0383:70b-26": "dga' mo rgyas pa mchog yin no //",
    "K12D0423_H0383:70b-27": "'byung ba bsrung don gtor ma gang //",
    "K12D0423_H0383:70b-28": "de ni srog chags bsad pa 'o //",
    "K12D0423_H0383:70b-29": "bcad pa de ni mchog gis gnas //",
    "K12D0423_H0383:70b-30": "'gro ba 'gog par byed pa 'o; ;de dag ni /",
    "K12D0423_H0383:70b-31": "mchog gi gsang ba chen po'i gsang chen bcom ldan",
    "K12D0423_H0383:70b-32": "'das ma bzhi bcu'i bdag nyid kyi de kho na",
    "K12D0423_H0383:70b-33": "nyid bde ba chen po'i rgyal po'i bdud rtsi'i gter",
    "K12D0423_H0383:71a-0": "la @71a *// nges pa'i don to //",
    "K12D0423_H0383:71a-1": "lha mos gsol pa /",
    "K12D0423_H0383:71a-2": "bzhi bcu'i bdag nyid de nyid ni //",
    "K12D0423_H0383:71a-3": "shin tu reg med gzung bar dka'//",
    "K12D0423_H0383:71a-4": "sa yi dbang phyug du tsam zhig /",
    "K12D0423_H0383:71a-5": "mchog gi dbang phyug gis mkhyen lags //",
    "K12D0423_H0383:71a-6": "bcom ldan 'das kyis bka' stsal pa /",
    "K12D0423_H0383:71a-7": "sna tshogs rnyed pa sum cu drug /",
    "K12D0423_H0383:71a-8": "bcu gcig sa yi bdag po 'o //",
    "K12D0423_H0383:71a-9": "dga' ba rnyed pa sum cu bdun //",
    "K12D0423_H0383:71a-10": "bcu gnyis sa yi bdag por brjod //",
    "K12D0423_H0383:71a-11": "mchog dga' rnyed pa sum cu brgyad //",
    "K12D0423_H0383:71a-12": "de ni bcu gsum pa yi sa //",
    "K12D0423_H0383:71a-13": "sum cu dgu lhag mthar thug pa; ;sa ni bcu bzhi rnyed pa 'o //",
    "K12D0423_H0383:71a-14": "bzhi bcu de ni lhan skyes so //",
    "K12D0423_H0383:71a-15": "bco lnga rnyed pa'i mnga' bdag go /",
    "K12D0423_H0383:71a-16": "gang zhig bcu drug pa yi sa //",
    "K12D0423_H0383:71a-17": "brjod du med pa nam mkha' bzhin //",
    "K12D0423_H0383:71a-18": "de la dbang phyug mchog gi mkha'//",
    "K12D0423_H0383:71a-19": "thams cad mkhyen pa rnyed dka' ba //",
    "K12D0423_H0383:71a-20": "zag med 'pho med zhi ba ste //",
    "K12D0423_H0383:71a-21": "skye med rmad byung bas rmad byung //",
    "K12D0423_H0383:71a-22": "kye bcom ldan 'das /",
    "K12D0423_H0383:71a-23": "sum cu rtsa gnyis kyi bdag nyid bde ba chen",
    "K12D0423_H0383:71a-24": "po'i bdud rtsi'i gter de kho na nyid de la",
    "K12D0423_H0383:71a-25": "kun tu spyod pa'i dus ni /",
    "K12D0423_H0383:71a-26": "gang lags /",
    "K12D0423_H0383:71a-27": "'dus pa ni /",
    "K12D0423_H0383:71a-28": "ci zhig lags /",
    "K12D0423_H0383:71a-29": "nyams su myong ba ni /",
    "K12D0423_H0383:71a-30": "gang lags /",
    "K12D0423_H0383:71a-31": "bcom ldan 'das kyis bka' stsal pa /",
    "K12D0423_H0383:71a-32": "sum cu rtsa gnyis kyi bdag nyid la sum cu",
    "K12D0423_H0383:71a-33": "rtsa gnyis kyi chu tshod kyi bar du srog dang",
    "K12D0423_H0383:71b-0": "rtsol ba'i @71b rlung gnyis shar ba ni /",
    "K12D0423_H0383:71b-1": "kun tu spyod pa'o //",
    "K12D0423_H0383:71b-2": "rtsol ba'i rlung 'byung ba'i dus su gang zhig yan",
    "K12D0423_H0383:71b-3": "lag thams cad la khyab pa'i srog de g-yon bskor",
    "K12D0423_H0383:71b-4": "du 'byung bas autpa la'i rnam pa 'dzum zhing nang",
    "K12D0423_H0383:71b-5": "gi lte ba'i snying po rtsa ba'i sdong bus 'jug",
    "K12D0423_H0383:71b-6": "pa'o // 'jug pa tsam gyis zur brgyad pa'i nang",
    "K12D0423_H0383:71b-7": "na yod pa'i bde ba chen po'i srog gi rgyal",
    "K12D0423_H0383:71b-8": "po la gang zhig ro gcig pa'i mtshan nyid de",
    "K12D0423_H0383:71b-9": "pa'o // ni / 'dus pa'o //",
    "K12D0423_H0383:71b-10": "de'i dus su gang zhig bdag dang gzhan gyi bye",
    "K12D0423_H0383:71b-11": "brag med pa gnyis su med pa'i spros pa dang",
    "K12D0423_H0383:71b-12": "bral ba'i ye shes kyis thams cad gzigs pa de",
    "K12D0423_H0383:71b-13": "nyams su myong ba'o //",
    "K12D0423_H0383:71b-14": "lha mos gsol pa /",
    "K12D0423_H0383:71b-15": "gang zhig nyams myong las rnyed de //",
    "K12D0423_H0383:71b-16": "mnga' bdag de ni ji ltar lags //",
    "K12D0423_H0383:71b-17": "nyams su myong bas gang rnyed pa //",
    "K12D0423_H0383:71b-18": "de nyid mdor bsdus bka' stsol cig /",
    "K12D0423_H0383:71b-19": "bcom ldan 'das kyis bka' stsal pa /",
    "K12D0423_H0383:71b-20": "dris pa de ni rmad byung mchog /",
    "K12D0423_H0383:71b-21": "nyon cig lha mo spyan bzang ring //",
    "K12D0423_H0383:71b-22": "nyams su myong bas gang rnyed pa //",
    "K12D0423_H0383:71b-23": "dga' ba'i dbang mo de brjod med //",
    "K12D0423_H0383:71b-24": "bla ma'i zhal nas nyams su myong //",
    "K12D0423_H0383:71b-25": "dbang bskur las ni rnyed pa 'o //",
    "K12D0423_H0383:71b-26": "lha mos gsol pa /",
    "K12D0423_H0383:71b-27": "dbang bskur ba ni du ma zhig /",
    "K12D0423_H0383:71b-28": "rgyud rgyud nang du rab tu gsal //",
    "K12D0423_H0383:71b-29": "'di ru bye brag ci 'dra ba //",
    "K12D0423_H0383:71b-30": "su la sbyin par bgyi ba lags //",
    "K12D0423_H0383:71b-31": "bcom ldan 'das kyis bka' stsal pa /",
    "K12D0423_H0383:71b-32": "dga' ba'i 'bras bu bye brag tu //",
    "K12D0423_H0383:72a-0": "@72a *// dbang ni re zhig bzhi ru dbye //",
    "K12D0423_H0383:72a-1": "dang po dga' ba dang ldan pa //",
    "K12D0423_H0383:72a-2": "las dang po la sbyin par bya //",
    "K12D0423_H0383:72a-3": "gnyis pa mchog dga' dang ldan pa //",
    "K12D0423_H0383:72a-4": "snang ba gsum ni thob pa la //",
    "K12D0423_H0383:72a-5": "dga' ba gsum pa dang ldan pa //",
    "K12D0423_H0383:72a-6": "chos kyi sprin rnyed nges pas so //",
    "K12D0423_H0383:72a-7": "kun tu 'od sa zhes bya ba //",
    "K12D0423_H0383:72a-8": "rnyed pa bzhi la sbyin par bya //",
    "K12D0423_H0383:72a-9": "lha mos gsol pa /",
    "K12D0423_H0383:72a-10": "kye bcom ldan 'das /",
    "K12D0423_H0383:72a-11": "snang ba la sogs pa dang /",
    "K12D0423_H0383:72a-12": "chos kyi sprin dang kun tu 'od rnyed pa la de lta bu'i dbang gi rim pa lags na /",
    "K12D0423_H0383:72a-13": "sa la sogs pa ma rnyed pa la ji ltar lags /",
    "K12D0423_H0383:72a-14": "bcom ldan 'das kyis bka' stsal pa /",
    "K12D0423_H0383:72a-15": "sa la sogs pa ma rnyed pa rnams la thog mar rang gri ngo bos so //",
    "K12D0423_H0383:72a-16": "sa la sogs pa rnyed pa rnams la mthar thug",
    "K12D0423_H0383:72a-17": "pa'i rang gi ngo bos so; ;gang gi phyir zhe",
    "K12D0423_H0383:72a-18": "na / de rnams la brtson 'grus kyi stobs kyis",
    "K12D0423_H0383:72a-19": "shin tu bsod nams kyi byin gyi rlabs kyis bya",
    "K12D0423_H0383:72a-20": "ba la sogs pa dang bral ba'i ye shes chen",
    "K12D0423_H0383:72a-21": "po mthong ba tsam gyis thob bo //",
    "K12D0423_H0383:72a-22": "ji ltar padma yongs su smin pa nyi ma'i 'od kyis reg pa tsam gyis rgyas so //",
    "K12D0423_H0383:72a-23": "ma smin pa de bzhin du ma yin no //",
    "K12D0423_H0383:72a-24": "lha mos gsol pa /",
    "K12D0423_H0383:72a-25": "ma smin pa rnams la yongs su smin pa'i dus gang lags /",
    "K12D0423_H0383:72a-26": "bcom ldan 'das kyis bka' stsal pa /",
    "K12D0423_H0383:72a-27": "sbyin sogs bsod nams bsags pa yis //",
    "K12D0423_H0383:72b-0": "mchog gi @72b bla mas gtan la phab //",
    "K12D0423_H0383:72b-1": "skal ldan mo de smin pa'i dus //",
    "K12D0423_H0383:72b-2": "de las bla med byang chub ni //",
    "K12D0423_H0383:72b-3": "bla med gnas ni thob pa gang //",
    "K12D0423_H0383:72b-4": "phyi nas ci yang bslab mi dgos //",
    "K12D0423_H0383:72b-5": "bla med ye shes chen po'i gnas //",
    "K12D0423_H0383:72b-6": "'bad min de ni mthong ba 'o //",
    "K12D0423_H0383:72b-7": "ji ltar nyi ma shar tsam gyis //",
    "K12D0423_H0383:72b-8": "sna tshogs gzugs ni mthong bar 'gyur //",
    "K12D0423_H0383:72b-9": "de bzhin bla med 'od kyis ni //",
    "K12D0423_H0383:72b-10": "ye shes chen po mthong bar 'gyur //",
    "K12D0423_H0383:72b-11": "ye shes chen po sku dang bral //",
    "K12D0423_H0383:72b-12": "gnyis su med pa nam mkha' bzhin //",
    "K12D0423_H0383:72b-13": "lus dang ngag dang yid gzugs min //",
    "K12D0423_H0383:72b-14": "sgra la sogs pa rnam par spangs //",
    "K12D0423_H0383:72b-15": "dpe med nam mkha' dang bral ba //",
    "K12D0423_H0383:72b-16": "srid dang mya ngan 'das pa spangs //",
    "K12D0423_H0383:72b-17": "sbom dang phra la sogs las 'das //",
    "K12D0423_H0383:72b-18": "char yang thig le dang bral ba //",
    "K12D0423_H0383:72b-19": "tshul dang tshul tsam ma yin te; ;mchog dang gzhan mchog gnas las grol //",
    "K12D0423_H0383:72b-20": "skye ba med dang 'chi med pa //",
    "K12D0423_H0383:72b-21": "rmad byung chen po'i 'du shes so //",
    "K12D0423_H0383:72b-22": "lha mos gsol pa /",
    "K12D0423_H0383:72b-23": "kye bcom ldan 'das /",
    "K12D0423_H0383:72b-24": "ye shes chen po'i dbang phyug bla na med pa'i",
    "K12D0423_H0383:72b-25": "yang dag pa'i byang chub rnyed pa la ye shes",
    "K12D0423_H0383:72b-26": "chen po brjod du med pa'i gnas gzhan rnyed pa",
    "K12D0423_H0383:72b-27": "yod dam ci / bcom ldan 'das kyis bka' stsal",
    "K12D0423_H0383:72b-28": "pa; grangs med pa'i sangs rgyas rnams kyi yum khyod",
    "K12D0423_H0383:72b-29": "ci la de lta bur 'dri /",
    "K12D0423_H0383:72b-30": "brjod du med pa'i ye shes chen po khyod kyis ci phyir mi shes /",
    "K12D0423_H0383:73a-0": "de ltar yin na bdag @73a *//",
    "K12D0423_H0383:73a-1": "gi rang gi ngo bo yang dag par khyod mi shes so //",
    "K12D0423_H0383:73a-2": "lha mos gsol pa /",
    "K12D0423_H0383:73a-3": "khyod kyi ngo bo bdag gis shes //",
    "K12D0423_H0383:73a-4": "'on kyang bdag gis gzhan zhig zhus //",
    "K12D0423_H0383:73a-5": "sems can byang chub las gzhan ci //",
    "K12D0423_H0383:73a-6": "mchog gi dbang phyug rnyed pa 'am //",
    "K12D0423_H0383:73a-7": "bcom ldan 'das kyis bka' stsal pa /",
    "K12D0423_H0383:73a-8": "byang chub rnyed las gzhan ci zhig /",
    "K12D0423_H0383:73a-9": "zhal bzang mo de rnyed yod dam //",
    "K12D0423_H0383:73a-10": "'on kyang de la mthong ba yod //",
    "K12D0423_H0383:73a-11": "tshil la bdud rtsi ji bzhin no //",
    "K12D0423_H0383:73a-12": "lha mos gsol pa /",
    "K12D0423_H0383:73a-13": "bcom ldan dpa' bo'i dpa' dbang phyug /",
    "K12D0423_H0383:73a-14": "rang bzhin ye shes sbyin pa po; ;bdag gis gzhan zhig zhu ba bgyid //",
    "K12D0423_H0383:73a-15": "de la bka' drin bdag la stsol //",
    "K12D0423_H0383:73a-16": "dbang gi rim pa'i ye shes gang //",
    "K12D0423_H0383:73a-17": "bzhi pa de ltar de bzhin no //",
    "K12D0423_H0383:73a-18": "de la re zhig ji bzhin don; ;rdo rje 'dzin pa bdag la gsungs //",
    "K12D0423_H0383:73a-19": "bcom ldan 'das kyis bka' stsal pa /",
    "K12D0423_H0383:73a-20": "bzhi pa de nyid ngo bor grags //",
    "K12D0423_H0383:73a-21": "de ltar ye shes 'dus shes so //",
    "K12D0423_H0383:73a-22": "de bzhin ye shes las byung zhes //",
    "K12D0423_H0383:73a-23": "ye shes las byung lte bar bde //",
    "K12D0423_H0383:73a-24": "lha mo ye shes kha la yod //",
    "K12D0423_H0383:73a-25": "ye shes las byung ske ru ste //",
    "K12D0423_H0383:73a-26": "ske ru longs spyod ngo bor grags //",
    "K12D0423_H0383:73a-27": "snying ga ru ni dbang zhes bya //",
    "K12D0423_H0383:73a-28": "thim pa kha ru shes bya ste //",
    "K12D0423_H0383:73a-29": "bskyed pa'i rim pa yi ni phyogs //",
    "K12D0423_H0383:73a-30": "yang ni de bzhin gyi ni sgra //",
    "K12D0423_H0383:73a-31": "ji bzhin shes rab la sngar thal //",
    "K12D0423_H0383:73a-32": "de ltar ye shes lta ba yis //",
    "K12D0423_H0383:73b-0": "bkug nas rang gi @73b kha la bkod //",
    "K12D0423_H0383:73b-1": "rang gi snying ga'i pad gnas su //",
    "K12D0423_H0383:73b-2": "byas nas nyid kyis nyams su myong //",
    "K12D0423_H0383:73b-3": "de yi skad cig ye shes bde //",
    "K12D0423_H0383:73b-4": "spros pa dang bal rtog med pa //",
    "K12D0423_H0383:73b-5": "sems kyis thams cad mthong nas su; ;nam mkha' bzhin du bsam par bya //",
    "K12D0423_H0383:73b-6": "de yang bsam pa bor nas su //",
    "K12D0423_H0383:73b-7": "phyi nas bsam pa ci yang med //",
    "K12D0423_H0383:73b-8": "nyid ni bde chen ye shes te //",
    "K12D0423_H0383:73b-9": "nam mkha' zla ba bzhin du mthong //",
    "K12D0423_H0383:73b-10": "lha mo de ni rdzogs pa'i rim //",
    "K12D0423_H0383:73b-11": "don dam par ni shes par bya //",
    "K12D0423_H0383:73b-12": "lha mos gsol pa /",
    "K12D0423_H0383:73b-13": "bcom ldan ye shes rin chen nyi //",
    "K12D0423_H0383:73b-14": "'dod pa thams cad rab 'grub pa //",
    "K12D0423_H0383:73b-15": "snang ba bzhi la go rim gnas //",
    "K12D0423_H0383:73b-16": "mnga' bdag chen pos bka' stsol cig /",
    "K12D0423_H0383:73b-17": "bcom ldan 'das kyis bka' stsal pa /",
    "K12D0423_H0383:73b-18": "snang ba bzhi la go rim gnas //",
    "K12D0423_H0383:73b-19": "sems dang sems byung 'du shes so //",
    "K12D0423_H0383:73b-20": "de dag las ni ma rig 'byung //",
    "K12D0423_H0383:73b-21": "mtshams kyi 'du shes mtshan nyid can //",
    "K12D0423_H0383:73b-22": "nyin mo'i rang bzhin sems las 'byung //",
    "K12D0423_H0383:73b-23": "sems ni mtshan mo'i ngo bo nyid //",
    "K12D0423_H0383:73b-24": "yang dag 'od ni gsum dang bral //",
    "K12D0423_H0383:73b-25": "lhan skyes [?] ye shes mtshan nyid do //",
    "K12D0423_H0383:73b-26": "gang tshe tshangs pa'i tshigs su sems //",
    "K12D0423_H0383:73b-27": "lha mo de tshe nyin mor 'gyur //",
    "K12D0423_H0383:73b-28": "gang tshe de las srog 'phro ba; ;de tshe mtshan mo 'og na gnas //",
    "K12D0423_H0383:73b-29": "steng yang ma yin 'og ma min //",
    "K12D0423_H0383:73b-30": "de tshe mtshams shes dran par bya //",
    "K12D0423_H0383:73b-31": "de yang me yi rang bzhin grags //",
    "K12D0423_H0383:73b-32": "nyi ma la ni srog 'dzin ma //",
    "K12D0423_H0383:74a-0": "gang @74a *//",
    "K12D0423_H0383:74a-1": "gis nyi ma yod pa ni //",
    "K12D0423_H0383:74a-2": "snang ba las ni shar dus 'gyur //",
    "K12D0423_H0383:74a-3": "snang ba zla ba zhes par bstan //",
    "K12D0423_H0383:74a-4": "yongs su zhu ba'i bdud rtsi g-yo //",
    "K12D0423_H0383:74a-5": "lha mo chen mo g-yo ba'i phyir //",
    "K12D0423_H0383:74a-6": "dga' bral dga' bar rab tu grags //",
    "K12D0423_H0383:74a-7": "gang du chad pa las ni thim //",
    "K12D0423_H0383:74a-8": "mchog gi dga' ba shar ba'i dus //",
    "K12D0423_H0383:74a-9": "de ni snang ba dang po'i dga'//",
    "K12D0423_H0383:74a-10": "de las mchog ni gsal bar 'gyur //",
    "K12D0423_H0383:74a-11": "gsang phyir snang ba mtshan par grags //",
    "K12D0423_H0383:74a-12": "zhu med g-yo med ska ba 'o //",
    "K12D0423_H0383:74a-13": "ska ba la ni phra mo'i dngos //",
    "K12D0423_H0383:74a-14": "bde sbyin yang na kun spyod do //",
    "K12D0423_H0383:74a-15": "kun spyod las ni thob pa yin //",
    "K12D0423_H0383:74a-16": "zhal bzang mo ni snang bas so //",
    "K12D0423_H0383:74a-17": "de ni mtshams zhes grags pa ste //",
    "K12D0423_H0383:74a-18": "dbus kyi gnas su yod pa'i phyir //",
    "K12D0423_H0383:74a-19": "dbus kyi gnas na yod pa na //",
    "K12D0423_H0383:74a-20": "de phyir kun tu spyod byed pa'o //",
    "K12D0423_H0383:74a-21": "dbus ni dngos po thams cad la //",
    "K12D0423_H0383:74a-22": "'dus par byed pa dran pa 'o //",
    "K12D0423_H0383:74a-23": "yang na gang du mtshan mo ni //",
    "K12D0423_H0383:74a-24": "ma byung nyi ma nub pa 'o //",
    "K12D0423_H0383:74a-25": "de ni dbus kyi mtshams zhes grags; ;rang bzhin dga' ba sbyin byed ma //",
    "K12D0423_H0383:74a-26": "de nyid snang ba thob pa yin //",
    "K12D0423_H0383:74a-27": "thams cad skye ba'i rgyu yin no //",
    "K12D0423_H0383:74a-28": "gang du dbus mtshams skad cig gis //",
    "K12D0423_H0383:74a-29": "bde ba'i tshor ba ma shes na;/",
    "K12D0423_H0383:74a-30": "skal ldan lha mo de ru ni //",
    "K12D0423_H0383:74a-31": "dga' bral gsal bar 'gyur ba'o //",
    "K12D0423_H0383:74a-32": "de yi nyams su myong shes pa //",
    "K12D0423_H0383:74a-33": "skyon ni cung zad mi byed do //",
    "K12D0423_H0383:74a-34": "mi shes pas ni skal ldan mo //",
    "K12D0423_H0383:74b-0": "@74b rtsa ba dang bcas med par byed //",
    "K12D0423_H0383:74b-1": "rtsa ba snang ba zhes byar dran //",
    "K12D0423_H0383:74b-2": "khu ba'i gzugs ni zla ba 'o //",
    "K12D0423_H0383:74b-3": "bde ba chen po'i bdud rtsi'i gter //",
    "K12D0423_H0383:74b-4": "bsrubs las skye ba yin pa'i phyir //",
    "K12D0423_H0383:74b-5": "lha mo me tog snang ba mched //",
    "K12D0423_H0383:74b-6": "dmar ba'i phyir na nyi mar brjod //",
    "K12D0423_H0383:74b-7": "bde chen rnam par smin pa'i phyir //",
    "K12D0423_H0383:74b-8": "dmar ba'i gzugs ni sngar 'gyur ro //",
    "K12D0423_H0383:74b-9": "'bras bu thob pa'i grags pa ste //",
    "K12D0423_H0383:74b-10": "mtshan dang dpe byad dang ldan no //",
    "K12D0423_H0383:74b-11": "dngos dang dngos min bral ba'i phyir //",
    "K12D0423_H0383:74b-12": "zhal bzang mtshams kyi ye shes so //",
    "K12D0423_H0383:74b-13": "nyin mo snang ba mched 'khor grags //",
    "K12D0423_H0383:74b-14": "mtshan mo snang ba mya ngan 'das; ;srid dang mya ngan 'das bral pa //",
    "K12D0423_H0383:74b-15": "mtshams ni snang ba thob pa 'o //",
    "K12D0423_H0383:74b-16": "de lta bu yi gsang chen mchog /",
    "K12D0423_H0383:74b-17": "gang du yang ni gsal ma byas //",
    "K12D0423_H0383:74b-18": "skal ldan khyod kyi ngor byas pas //",
    "K12D0423_H0383:74b-19": "ye shes rin chen gsal byas so //",
    "K12D0423_H0383:74b-20": "lha mos gsol pa /",
    "K12D0423_H0383:74b-21": "'bras bu de nyid rin chen gang //",
    "K12D0423_H0383:74b-22": "mnga' bdag de ni ji ltar rnyed //",
    "K12D0423_H0383:74b-23": "bcom ldan 'das kyis bka' stsal pa /",
    "K12D0423_H0383:74b-24": "'bras bu de ni rin chen gang //",
    "K12D0423_H0383:74b-25": "de ni gnyis su dbye bar gnas //",
    "K12D0423_H0383:74b-26": "mchog gi dga' ba'i ngo bo gcig /",
    "K12D0423_H0383:74b-27": "mchog gi dga' ba dang bral ba //",
    "K12D0423_H0383:74b-28": "mchog dga' ngo bor grags pa ni //",
    "K12D0423_H0383:74b-29": "nyams su myong bas rnyed pa yin //",
    "K12D0423_H0383:74b-30": "mchog gi dga' ba dang bral ba //",
    "K12D0423_H0383:74b-31": "rang las rab tu gsal bar 'gyur //",
    "K12D0423_H0383:74b-32": "skal ldan mo gang nyams su myong //",
    "K12D0423_H0383:74b-33": "de ni rdzogs pa'i rang bzhin no //",
    "K12D0423_H0383:75a-0": "@75a *// nyams su myong min rdzogs pa ni //",
    "K12D0423_H0383:75a-1": "gang du sus kyang mi shes so //",
    "K12D0423_H0383:75a-2": "ji ltar bu mo lang tsho bab //",
    "K12D0423_H0383:75a-3": "skyes bu med na nam yang min //",
    "K12D0423_H0383:75a-4": "legs dgyes kyi ni bde myong ba //",
    "K12D0423_H0383:75a-5": "legs dgyes dbang mo mi shes so //",
    "K12D0423_H0383:75a-6": "gang zhig bsam pa la sogs kyis //",
    "K12D0423_H0383:75a-7": "de ni bskyed pa'i mtshan nyid do //",
    "K12D0423_H0383:75a-8": "bskyed pa dang ni rdzogs bral ba //",
    "K12D0423_H0383:75a-9": "de ni 'bras mchog rang bzhin no //",
    "K12D0423_H0383:75a-10": "de ru gang zhig sgom pa ni //",
    "K12D0423_H0383:75a-11": "phra mo'i phra mo yang dag mchog /",
    "K12D0423_H0383:75a-12": "gang gis bla na med pa rnyed //",
    "K12D0423_H0383:75a-13": "'gro ba'i ma de yod pa min //",
    "K12D0423_H0383:75a-14": "bla na med pa'i ye shes che; ;bzhi dang bral ba rtag tu shar //",
    "K12D0423_H0383:75a-15": "rtag tu shar ba las gzhan ci //",
    "K12D0423_H0383:75a-16": "gang du yang na sgom yod dam //",
    "K12D0423_H0383:75a-17": "gal te gang gis sgom pa de //",
    "K12D0423_H0383:75a-18": "khyad par can du yongs mi skye; ;mi skye'i phyir na bsam gtan ngal //",
    "K12D0423_H0383:75a-19": "gal te khyad par 'ong 'gyur na //",
    "K12D0423_H0383:75a-20": "de ni de nyid rang bzhin min //",
    "K12D0423_H0383:75a-21": "de nyid min par the tshom med //",
    "K12D0423_H0383:75a-22": "de nyid mi sgom de nyid ni //",
    "K12D0423_H0383:75a-23": "su zhig de la rnyed par 'dod //",
    "K12D0423_H0383:75a-24": "de ni mkha' la ri mo ni //",
    "K12D0423_H0383:75a-25": "mchog gi dbang mo 'bri ba 'o //",
    "K12D0423_H0383:75a-26": "lha mos gsol pa /",
    "K12D0423_H0383:75a-27": "gsang ba chen po'i rgyud 'di ni //",
    "K12D0423_H0383:75a-28": "shes pa dang ni bshad pa su //",
    "K12D0423_H0383:75a-29": "bcom ldan 'das kyis bka' stsal pa /",
    "K12D0423_H0383:75a-30": "byang phyogs su dpal rdo rje'i gnas aoodya na du",
    "K12D0423_H0383:75a-31": "rgyal po aindra bh'u ti zhes bya bas shes pa",
    "K12D0423_H0383:75a-32": "dang / bshad pa dang /",
    "K12D0423_H0383:75b-0": "sems can @75b la gsal bar byed do //",
    "K12D0423_H0383:75b-1": "lha mos gsol pa /",
    "K12D0423_H0383:75b-2": "kye bcom ldan 'das /",
    "K12D0423_H0383:75b-3": "rgyal po chen po aindra bh'u ti zhes bya ba de sa du'i dbang phyug lags bka' stsol cig /",
    "K12D0423_H0383:75b-4": "bcom ldan 'das kyis bka' stsal pa /",
    "K12D0423_H0383:75b-5": "dpal ye shes thig le'i rgyud kyi rgyal po las",
    "K12D0423_H0383:75b-6": "gang zhig ngas bstan pa'i phyag na rdo rje'i rgyal",
    "K12D0423_H0383:75b-7": "po de nyid aindra bh'u ti sprul pa'i sku sa",
    "K12D0423_H0383:75b-8": "bcu'i dbang phyug / ye shes kyi sku sa bcu bzhi'i dbang phyug go /",
    "K12D0423_H0383:75b-9": "bcom ldan 'das kyis de skad ces bka' stsal pa dang /",
    "K12D0423_H0383:75b-10": "ri rab kyi nyi rdul gyi grangs bcom ldan 'das",
    "K12D0423_H0383:75b-11": "ma dang lhan cig tu stan las langs te lan",
    "K12D0423_H0383:75b-12": "gsum du bskor ba byas nas zhabs la mgo bos",
    "K12D0423_H0383:75b-13": "phyag 'tshal te rang rang gi rdzu 'phrul gyis sna",
    "K12D0423_H0383:75b-14": "tshogs pa'i mchod pas mchod sbyin byas nas bstong pa",
    "K12D0423_H0383:75b-15": "/ de kho na nyid bdud rtsi'i rgya mtsho'i snying po rab tu mchog rgyal gyur cig /",
    "K12D0423_H0383:75b-16": "ye shes nam mkha' skye med gzugs med brjod med sku rab rgyal gyur cig /",
    "K12D0423_H0383:75b-17": "dngos dang dngos min ro gcig ngo bo'i rmad byung de nyid rab gter rgyal gyur cig /",
    "K12D0423_H0383:75b-18": "stong nyid stong pa nyid min mchog dang gzhan mchog 'od kyis grub pa rgyal gyur cig /",
    "K12D0423_H0383:75b-19": "de lta bu'i bstod pa'i rgyal pos bstod nas 'khor",
    "K12D0423_H0383:75b-20": "thams cad bcom ldan 'das dang bcas bar mi snang",
    "K12D0423_H0383:75b-21": "bar gyur to // dpal rnal 'byor ma chen po'i",
    "K12D0423_H0383:75b-22": "rgyud kyi rgyal po'i rgyal po mchog chen po rmad",
    "K12D0423_H0383:76a-0": "du byung zhing rmad du byung ba da @76a *//",
    "K12D0423_H0383:76a-1": "kho na nyid kyi sgron ma zhes bya ba rdzogs so ////",
    "K12D0423_H0383:76a-2": "rgya gar gyi mkhan po chen po pra dzny'a shr'i guptas bsgyur cing zhus te gtan la phab pa /"
}