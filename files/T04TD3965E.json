{
    "T04TD3965E:235b-0": "@235b #// rgya gar skad du /",
    "T04TD3965E:235b-1": "bo dhi sa tva go tsa ra pa ri shu ddhi s'u tr'a rtha sam gra ha /",
    "T04TD3965E:235b-2": "bod skad du /",
    "T04TD3965E:235b-3": "byang chub sems dpa' spyod yul yongs su dag pa'i mdo'i don mdor bsdus pa /",
    "T04TD3965E:235b-4": "sangs rgyas dang byang chub sems dpa' thams cad la phyag 'tshal lo //",
    "T04TD3965E:235b-5": "mtha' dag spyod yul ma yin pa //",
    "T04TD3965E:235b-6": "spyod yul spyod yul min spangs pas //",
    "T04TD3965E:235b-7": "spyod yul thams cad dag gyur pa //",
    "T04TD3965E:235b-8": "rdzogs sangs rgyas la phyag 'tshal 'dud //",
    "T04TD3965E:235b-9": "zhing ni yongs su sbyong 'dod pas //",
    "T04TD3965E:235b-10": "rang dang gzhan gyi rgyud dag la //",
    "T04TD3965E:235b-11": "byang chub sems dpas 'di ltar yid //",
    "T04TD3965E:235b-12": "so so'i spyod yul 'gyur bar bya //",
    "T04TD3965E:235b-13": "thog mar gnyid sad de yi tshe //",
    "T04TD3965E:235b-14": "'di ltar yid la bya ba ni //",
    "T04TD3965E:235b-15": "bsod nams ye shes mngon 'phel don //",
    "T04TD3965E:235b-16": "'bad pa med par mkhas gyur cig / bag med gnyid las rnam grol zhing //",
    "T04TD3965E:235b-17": "skye dgu'i mi shes mtshan mo zad //",
    "T04TD3965E:235b-18": "thams cad mkhyen pa'i nyi shar bzhin //",
    "T04TD3965E:235b-19": "bla med de mthong ldan par shog / gnyid yongs su sad pa yi'o //",
    "T04TD3965E:235b-20": "ldang tshe nyon mongs nyer len gyi //",
    "T04TD3965E:235b-21": "'khor ba'i gnas mal spangs nas ni //",
    "T04TD3965E:235b-22": "de bzhin gshegs pas brnyes de ltar //",
    "T04TD3965E:235b-23": "stobs dang brtson sogs bla med shog / gnas mal las yongs su ldang ba'i'o //",
    "T04TD3965E:235b-24": "ngo tsha dang ni khrel yod gos //",
    "T04TD3965E:235b-25": "byams dang snying rje'i ska rags ni //",
    "T04TD3965E:235b-26": "sems can thams cad bla med par //",
    "T04TD3965E:235b-27": "rgyal ba ji bzhin gyon gyur cig / smad g-yogs gyon pa'i'o //",
    "T04TD3965E:235b-28": "byams chen dang ni brtse ba'i gos //",
    "T04TD3965E:235b-29": "bde gshegs ji bzhin gyon pa dang //",
    "T04TD3965E:235b-30": "mtha' dag sems can yan lag ni //",
    "T04TD3965E:235b-31": "legs spas mnyam pa nyid gyur cig / stong g-yogs gyon pa'i'o //",
    "T04TD3965E:235b-32": "bla med theg pa chen por ni //",
    "T04TD3965E:235b-33": "rkang pa 'jug par byed gyur cig / lha yi bzhon dang tshangs pa yi //",
    "T04TD3965E:235b-34": "bzhon pa la sogs nges 'byung gi //",
    "T04TD3965E:235b-35": "rim pas mthar gyis bgrod par shog / mchi la lha ma gyon pa'i'o //",
    "T04TD3965E:235b-36": "lus can thams cad thams cad du //",
    "T04TD3965E:235b-37": "thams cad bde 'gro myong 'das dang //",
    "T04TD3965E:235b-38": "thams cad mkhyen pa'i grong khyer gnas //",
    "T04TD3965E:235b-39": "sgo chen po ni 'byed par shog / sgo dbye ba'i'o //",
    "T04TD3965E:235b-40": "khams gsum rmongs pa chen po yi //",
    "T04TD3965E:235b-41": "srid pa'i khyim las phyir byung ste //",
    "T04TD3965E:236a-0": "thams cad mkhyen pa gsal @236a * //",
    "T04TD3965E:236a-1": "'dod pa //",
    "T04TD3965E:236a-2": "'jig rten mtha' dag nges 'gro shog / khang pa las phyir 'byung ba'i'o //",
    "T04TD3965E:236a-3": "mi khom ngan 'gro'i g-yang sa las //",
    "T04TD3965E:236a-4": "mtha' dag skye bo rnams kyi sgo //",
    "T04TD3965E:236a-5": "mi dge gang byas byang sems dang //",
    "T04TD3965E:236a-6": "sangs rgyas kyis kyang bcad gyur cig / sgo 'gegs pa'i'o //",
    "T04TD3965E:236a-7": "bla med de bzhin gshegs pa yi //",
    "T04TD3965E:236a-8": "gom pas thams cad du bgrod shog /'gro ba'i 'o //",
    "T04TD3965E:236a-9": "nyon mongs ngan du spyod pa yi //",
    "T04TD3965E:236a-10": "bshang gci dri ma 'dor gyur cig / dri ma 'dor pa'i'o //",
    "T04TD3965E:236a-11": "mi gtsang dri ma'i zhing sogs 'dor //",
    "T04TD3965E:236a-12": "tshul khrims 'chal ba'i dri bsal te //",
    "T04TD3965E:236a-13": "brtse dang bya ba dag pa yi //",
    "T04TD3965E:236a-14": "phyag zhabs sems can ldan gyur cig / khrus kyi'o //",
    "T04TD3965E:236a-15": "rnam par thar pa'i sgo nas sgor //",
    "T04TD3965E:236a-16": "rnam 'phel bde bar gshegs pa bzhin //",
    "T04TD3965E:236a-17": "kun mkhyen tshul khrims dri zhim dang //",
    "T04TD3965E:236a-18": "ye shes snang ba 'char bar shog / kha 'khru ba dang so shing za ba'i'o //",
    "T04TD3965E:236a-19": "rtag tu sems can mnyam par ni //",
    "T04TD3965E:236a-20": "na rgas nyon mongs thams cad dang //",
    "T04TD3965E:236a-21": "bral zhing thams cad mtshungs par yang //",
    "T04TD3965E:236a-22": "rdo rje snying po'i lus su shog / sman nye bar spyod pa'i'o //",
    "T04TD3965E:236a-23": "kun nas rab tu dang ba dang //",
    "T04TD3965E:236a-24": "'dod chags la sogs rdul spangs te //",
    "T04TD3965E:236a-25": "sems can rdzogs pa'i sangs rgyas bzhin //",
    "T04TD3965E:236a-26": "blta bas mi ngoms skur gyur cig / chag chag dang phyag dar skyang nul gyi'o //",
    "T04TD3965E:236a-27": "spyi gtsug 'jig rten mi mthong dang //",
    "T04TD3965E:236a-28": "lha dang mi la sogs rnams kyi //",
    "T04TD3965E:236a-29": "phyag 'os rtag tu sems can kun //",
    "T04TD3965E:236a-30": "rdzogs sangs mchod rten bzhin mchod shog / mchod rten la phyag byed pa'i'o //",
    "T04TD3965E:236a-31": "skyes bu chen po seng ge yi //",
    "T04TD3965E:236a-32": "chos 'dzin rdo rje'i gdan 'dug ste //",
    "T04TD3965E:236a-33": "'os su gyur pa'i sems can gyi //",
    "T04TD3965E:236a-34": "bdud stobs stobs las rgyal thob shog / stan dang gding ba'i'o //",
    "T04TD3965E:236a-35": "kun mkhyen dam chos thams cad kyi //",
    "T04TD3965E:236a-36": "mdzod ni 'byed dang 'don pa dang //",
    "T04TD3965E:236a-37": "skye bo rnams kyis bka' lung ni //",
    "T04TD3965E:236a-38": "tshangs dbyangs lta bu thob par shog //",
    "T04TD3965E:236a-39": "glegs bam 'byed pa dang 'don pa la sogs pa'i'o //",
    "T04TD3965E:236a-40": "rdul dang nad kyi skyon spangs te //",
    "T04TD3965E:236a-41": "gser gyi mdog can gnyen nyid dang //",
    "T04TD3965E:236a-42": "sna tshogs yan lag mtshan nyid bzang //",
    "T04TD3965E:236a-43": "sems can rgyal ba ji bzhin shog / bla med rdzogs sangs rgyas kyi spyan //",
    "T04TD3965E:236a-44": "dag pa lnga dang rtag ldan zhing //",
    "T04TD3965E:236a-45": "nyon mongs gdung ba dri ma'i tshogs //",
    "T04TD3965E:236b-0": "lus can rnams ni dag par shog / dri la phyis @236b dang spyan 'byed dang khrus la sogs pa'i'o //",
    "T04TD3965E:236b-1": "lam gyi yan lag brgyad ldan chus //",
    "T04TD3965E:236b-2": "yun ring zug rngur bying phyung ste //",
    "T04TD3965E:236b-3": "chos shes mngon par dag byed dpal //",
    "T04TD3965E:236b-4": "lus can rnams kyis rnyed par shog / khrus bya ba sbyin pa'i'o //",
    "T04TD3965E:236b-5": "ma lus bkres dang skom pa las //",
    "T04TD3965E:236b-6": "bde gshegs bzhin du rnam grol dang //",
    "T04TD3965E:236b-7": "ye shes bdud rtsis legs tshim zhing /",
    "T04TD3965E:236b-8": "sems can rnams ni nad med gyur //",
    "T04TD3965E:236b-9": "bza' ba dang btung ba la longs spyod pa'i'o //",
    "T04TD3965E:236b-10": "kun mkhyen ye shes spyod pa yis //",
    "T04TD3965E:236b-11": "kha mgrin dpal ni brgyan pa dang //",
    "T04TD3965E:236b-12": "mi gnas mya ngan 'das par ni //",
    "T04TD3965E:236b-13": "shes brtse'i gom pas rim bgrod shog / lung bstan rnam pa bzhi dag dang //",
    "T04TD3965E:236b-14": "so sor yang dag rig rnam bzhi //",
    "T04TD3965E:236b-15": "pha rol phyin pa chen po'i lam //",
    "T04TD3965E:236b-16": "bzhon pa chen por 'dzeg par shog / brtse dang shes rab yang dag 'byung //",
    "T04TD3965E:236b-17": "ma lus lus dang ngag gi las //",
    "T04TD3965E:236b-18": "gzhan don phyir mi ldog par ni //",
    "T04TD3965E:236b-19": "sems can thams cad mnyam gyur cig / tam po la za ba dang //",
    "T04TD3965E:236b-20": "'chag pa dang /",
    "T04TD3965E:236b-21": "'bel pa'i gtam dang //",
    "T04TD3965E:236b-22": "lam dang /",
    "T04TD3965E:236b-23": "bzhon pa la 'dzeg pa dang /",
    "T04TD3965E:236b-24": "bya ba rnams kyi'o //",
    "T04TD3965E:236b-25": "thams cad du ni sgrib bral gyi //",
    "T04TD3965E:236b-26": "dran dang shes rab yon tan ldan //",
    "T04TD3965E:236b-27": "sems can thams cad don phyir yang //",
    "T04TD3965E:236b-28": "sems can kun dge byed gyur cig / de dang de'i spyod yul gyi sgo'i rnam pa'o //",
    "T04TD3965E:236b-29": "bla med de bzhin gshegs pa yi ni tshul khrims dri //",
    "T04TD3965E:236b-30": "byang chub yan lag me tog mdzes khebs de yan lag / bzang po'i mtshan rnams kyis ni mngon par brgyan pa dang //",
    "T04TD3965E:236b-31": "sems can rnams ni 'gro ba'i don 'dod gyur par shog / dri 'am bdug pa dang me tog dang rgyan byin pa'i 'o ;",
    "T04TD3965E:236b-32": "/ grang dang tsha ba'i gdung bsel bar byed pa'i dri zhim dang //",
    "T04TD3965E:236b-33": "gdugs dang 'dra ba'i phyogs kyi gnas yangs bdag po dang //",
    "T04TD3965E:236b-34": "chos kyi rgyal mtshan bsgreng bas phyogs su brgyan pa yis //",
    "T04TD3965E:236b-35": "sems can rnams ni 'gro la rab tu gsal gyur cig / me tog dang gdugs dang rgyal mtshan dang ba dan bsgreng pa'i'o //",
    "T04TD3965E:236b-36": "shes rab tu gsal bas mun pa rnam bcom zhing //",
    "T04TD3965E:236b-37": "des ni sdig pa'i snum dang sdong bu bsregs nas ni //",
    "T04TD3965E:236b-38": "spyan lngar nye bar 'phel ba rnams ni thob pa dang //",
    "T04TD3965E:236b-39": "rgyal ba lta bur sems can rnams ni rab gsal shog / de bzhin gshegs pa bla na med pa mi 'gyur pa'i //",
    "T04TD3965E:237a-0": "snyan dang ldan zhing @237a * //",
    "T04TD3965E:237a-1": "legs pa'i yid ches ngag dag dang //",
    "T04TD3965E:237a-2": "tshangs dbyangs ltar 'gyur de dag yon tan chen po ni //",
    "T04TD3965E:237a-3": "sems can bde bar gshegs pa dag dang mtshungs gyur cig / sgron ma dang bstod pa 'bal ba'i'o //",
    "T04TD3965E:237a-4": "'gro ba khyab par rgyun chags min //",
    "T04TD3965E:237a-5": "mtha' dag smon lam chen po rnams//",
    "T04TD3965E:237a-6": "rgyun chad med 'das brtse ba yi //",
    "T04TD3965E:237a-7": "mal bder lhag par nyal gyur cig / ma smad spyod pas thams cad du //",
    "T04TD3965E:237a-8": "pha rol sems can rjes 'dzin des //",
    "T04TD3965E:237a-9": "rang tshul spyod dang spyod yul ni //",
    "T04TD3965E:237a-10": "sems can sangs rgyas bzhin gyur cig //",
    "T04TD3965E:237a-11": "smon lam dang gnas mal dang ma smad pa'i spyod pa thams cad kyi'o //",
    "T04TD3965E:237a-12": "spyod yul yongs su dag pa'i mdo'i don mdor bsdus pa /",
    "T04TD3965E:237a-13": "slob dpon dpal sgra gcan 'dzin bzang po'i zhabs kyis mdzad pa rdzogs so /",
    "T04TD3965E:237a-15": "// / dpal chos kyi rje sa'i steng na 'gran zla dang bral ba kha che sh'akya shr'i bzang po dang //",
    "T04TD3965E:237a-16": "lo ts'a ba byams pa'i dpal gyis bsgyur ba'o /"
}