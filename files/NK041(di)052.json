{
    "NK041(di)052:0": "bkra shis kyi cho ga dpal gyi be'u bzhugs so ///",
    "NK041(di)052:1": "snang srid rnam dag chos dbyings gzhal yas su //",
    "NK041(di)052:2": "rang byung ye shes 'jam dpal gzhon nu'i sku //",
    "NK041(di)052:3": "yid 'ong nyi ma 'char ka'i lang tsho can //",
    "NK041(di)052:4": "dang po'i phyag gnyis ral gri ut+pa la //",
    "NK041(di)052:5": "ze'u 'brur rdo rjes mtshan pa'o //",
    "NK041(di)052:6": "tha ma'i phyag gnyis nor bu bum bzang bsnams //",
    "NK041(di)052:7": "dar dang rin chen rgyan rdzogs skyil krung bzhugs //",
    "NK041(di)052:8": "rab mdzes pad+ma zla ba'i gdan steng na //",
    "NK041(di)052:9": "dpag bsam shing la sku rgyab brten nas bzhugs //",
    "NK041(di)052:10": "bkra shis lha mo brgyad la sogs pa yi //",
    "NK041(di)052:11": "rab 'byams mchod pa'i sprin gyis mkha' dbyings 'gengs //",
    "NK041(di)052:12": "dran pa tsam gyis phun tshogs dpal yon kun //",
    "NK041(di)052:13": "yid bzhin legs par stsol ba'i bdag nyid la //",
    "NK041(di)052:14": "ma lus phyogs dus zhing gi rgyal ba dang //",
    "NK041(di)052:15": "rgyal ba'i sras bcas til gang ltar bzhugs pa'i //",
    "NK041(di)052:16": "me tog char 'bebs shis pa'i glu dbyangs sgrogs //",
    "NK041(di)052:17": "ye shes 'od zer snang bas mkha' khyab gsal //",
    "NK041(di)052:18": "e ma ho /",
    "NK041(di)052:19": "rang byung thugs rje'i bdag nyid bcom ldan 'das //",
    "NK041(di)052:20": "mkhyen brtse nus pa mtshungs med rdo rje'i sku //",
    "NK041(di)052:21": "ma lus 'gro ba'i gtan gyi mgon gyur pa //",
    "NK041(di)052:22": "skyabs mchog dam pa bdag la dgongs su gsol //",
    "NK041(di)052:23": "khyod ni rang byung ye shes bde ba che //",
    "NK041(di)052:24": "ma lus chos kun khyod kyi ngang gyur kyang //",
    "NK041(di)052:25": "mi shes rgud pas mnar ba bdag cag la //",
    "NK041(di)052:26": "deng nas rtag pa dam pa'i mchog stsol cig /",
    "NK041(di)052:27": "bkra shis kun gyi bkra shis bla med pa //",
    "NK041(di)052:28": "grags pa'i bkra shis snyan grags dge mtshan ldan //",
    "NK041(di)052:29": "dbugs 'byin chen po dga' ston rgya che ba //",
    "NK041(di)052:30": "dga' chen rol mo chen pos dbugs dbyung stsol //",
    "NK041(di)052:31": "'jam dpal dpal dang ldan pa'i mchog gyur pa //",
    "NK041(di)052:32": "mchog sbyin rdo rjes bdag la mchog stsol zhing //",
    "NK041(di)052:33": "de bzhin gshegs pa kun gyi ye shes skus //",
    "NK041(di)052:34": "ye shes rdo rje'i dbang bskur bdag la stsol //",
    "NK041(di)052:35": "'dod 'byung yid bzhin nor bu chen po 'chang //",
    "NK041(di)052:36": "dpag bsam shing chen rgyas pa 'gro kun gsos //",
    "NK041(di)052:37": "khyab bdag rin chen kun mchog dbul ba sel //",
    "NK041(di)052:38": "bum bzang che mchog bdag la dpal gyur cig /",
    "NK041(di)052:39": "deng nas bla med byang chub ma thob pa //",
    "NK041(di)052:40": "tshe rabs kun tu khyod kyis rjes bzung ste //",
    "NK041(di)052:41": "mi bde rgud pa thams cad rgyun chad nas //",
    "NK041(di)052:42": "dpal dang skal bzang bkra shis bde legs mdzod //"
}