{
    "NG0175:1": "glegs bam la 'od 'bar ba la sogs pa'i ltas 'byung bar 'gyur ro //",
    "NG0175:2": "de nas mched dang lcam dral la sogs pa 'dus",
    "NG0175:3": "pa rgya mtsho la zab mo tshogs kyi 'khor lo",
    "NG0175:4": "dang yon 'bul ci 'grub byas shing */",
    "NG0175:5": "dus bzang po'i tshe snga dro dang por glegs bam",
    "NG0175:6": "rang gi spyi bor blangs pa tsam gyis phyogs dus",
    "NG0175:7": "kyi bla ma sangs rgyas byang chub sems dpa' /",
    "NG0175:8": "yi dam zhi khro rab 'byams /",
    "NG0175:9": "dpa' bo mkha' 'gro la sogs pa thams cad rang",
    "NG0175:10": "gi spyi bor spung gis byon nas byin gyis brlab",
    "NG0175:11": "/ dbang bskur mdzad de thams cad rang gi snying gar sib kyis thim par bsams la /",
    "NG0175:12": "rnam par mi rtog pa'i ngang la mnyam par bzhag",
    "NG0175:13": "/ glegs bam nam du yang zhal ma phye bar",
    "NG0175:14": "rang gi mchan khung g.yon du drod dang skad cig",
    "NG0175:15": "kyang ma bral bar 'chang zhing dus dang rnam pa",
    "NG0175:16": "thams cad du dad pa mos gus kyi shugs bskyed",
    "NG0175:17": "la ci ltar 'dod pa'i don 'bras la gsol ba",
    "NG0175:18": "gdab / de nas bkra shis kyi tshigs su bcad pa brjod /",
    "NG0175:19": "bla ma yi dam mkha' 'gro la gtang rag gi mchod pa rgya chen po 'bul /",
    "NG0175:20": "gzhan yang rjes kyi bya ba spyod pa thams cad",
    "NG0175:21": "spyi dang mthun la gzhan dad ldan gyi skyes bu",
    "NG0175:22": "gang dang gang la gdogs par 'dod pas kyang */",
    "NG0175:23": "tshul de dag la rdo rje slob dpon gyis gang",
    "NG0175:24": "gis 'chang ba de la glegs bam gyis dbang bskur",
    "NG0175:25": "nas gdags par bya'o //",
    "NG0175:26": "de ltar khyad par rmad du byung ba'i rgyud 'di",
    "NG0175:27": "dag tshar gcig tsam bzhengs pa'i bsod nams kyis phung",
    "NG0175:28": "po dpag tu med de /",
    "NG0175:29": "bde bar gshegs pa'i gsung rab mtha' dag bris pa'i bsod nams dang mnyam pa'o //",
    "NG0175:30": "rgyud kyi glegs bam gang gis mthong ba dang reg pa dang */",
    "NG0175:31": "de'i tshig 'bru thos pa thams cad ni bskal pa",
    "NG0175:32": "grangs med par bsags pa'i las kyi sgrib pa zad",
    "NG0175:33": "nas sangs rgyas kyi zhing du skye bar 'gyur ro",
    "NG0175:34": "// 'chang zhing kun chub par byed pas ni /",
    "NG0175:35": "de gnas skabs tshe 'dir lha dang mi dang lha",
    "NG0175:36": "min thams cad kyis mchod pa'i gnas su 'gyur te",
    "NG0175:37": "/ bkur sti phu dud dpag tu med pa byed /",
    "NG0175:38": "mi dang mi ma yin gyi gnod pa gang dang",
    "NG0175:39": "gang gis kyang mi tshugs shing lha 'dre thams cad",
    "NG0175:40": "kyis bsrung bar 'gyur ro //",
    "NG0175:41": "phyi nang gi bar chad nyer 'tshe thams cad bzlog par 'gyur ro //",
    "NG0175:42": "ci ltar 'dod pa'i thun mong gi dngos grub thams cad char bzhin 'bab par 'gyur ro //",
    "NG0175:43": "bdud dang bdud kyi rigs kyis cho 'phrul gnod par",
    "NG0175:44": "byed pa thams cad las rnam par rgyal bar 'gyur",
    "NG0175:45": "ro // 'du ba rnam bzhi'i nad kyis mi gnod par 'gyur ro //",
    "NG0175:46": "bgegs dang ma rungs pa thams cad nyer ma nus shing dbye bar 'gyur ro //",
    "NG0175:47": "dpa' bo dang mkha' 'gro dam can chos skyong srung ma thams cad kyis bsrung bar 'gyur ro //",
    "NG0175:48": "mi mthun pa'i phyogs ngan pa thams cad bzlog par 'gyur @#//",
    "NG0175:49": "ba la sogs pa'i yon tan bsam gyis mi khyab pa thob par 'gyur ro //",
    "NG0175:50": "nam 'chi ba'i tshe yang dus ma yin par 'chi ba'i 'jigs pa mi 'byung zhing */",
    "NG0175:51": "mnar gcod kyi sdug bsngal med par dga' bde spro",
    "NG0175:52": "ba'i 'dun pa dang bcas te 'chi zhing bla ma",
    "NG0175:53": "yi dam mkha' 'gro'i sun ma sprin gyi phung po",
    "NG0175:54": "gtibs pa ltar gtibs nas spos kyi dri /",
    "NG0175:55": "rol mo'i sgra snyan pa'i dbyangs dang bcas pas bsus te /",
    "NG0175:56": "bde ba can la sogs pa sangs rgyas kyi zhing",
    "NG0175:57": "khams rnam par dag pa rnams su skyes nas mngon",
    "NG0175:58": "par byang chub par 'gyur ro //",
    "NG0175:59": "rab dbugs chad pa'i dus der sgra dang 'od dang zer dang */",
    "NG0175:60": "'ja' tshon dang me tog gi char la sogs pa'i",
    "NG0175:61": "ltas khyad par can dpag tu med pa 'byung zhing",
    "NG0175:62": "phung po la yang sku gdung ring bsrel la sogs",
    "NG0175:63": "pa 'byung ste / de dag gang gis mthong ba'i",
    "NG0175:64": "'gro ba thams cad kyang las kyi sgrib pa zad",
    "NG0175:65": "nas rnam par grol ba'i ye shes gzigs pa'i phung",
    "NG0175:66": "po brnyes par 'gyur ro //",
    "NG0175:67": "gang gi lus la rgyud kyi glegs bam bzhugs pa'i gang zag des /",
    "NG0175:68": "'gro ba gang gi lus la reg pa'i 'gro ba de dag kyang */",
    "NG0175:69": "lus kyi sgrib pa byang zhing */",
    "NG0175:70": "ngan song gi skye sgo chod nas thar pa'i sa bon thebs pa yin no //",
    "NG0175:71": "de ltar rgyud 'di dag mthong thos dran pa la",
    "NG0175:72": "sogs 'di dang gang 'brel bar gyur pa'i 'gro ba",
    "NG0175:73": "rnams ja med byang chub kyi lam sna zin pa'o",
    "NG0175:74": "// gzhan yang che ba'i yon tan rdo rje'i ljags kyi dbang pos kyang brjod pas mi langs pa'o //",
    "NG0175:75": "de lta bu'i yon tan gyi che ba du+u ma dang ldan pa'i phyir /",
    "NG0175:76": "de ltar brtson par bya'o //",
    "NG0175:77": "tha na rgyud de dag rnams tshar re bris te rang bzhin kyis bcangs pas kyang */",
    "NG0175:78": "yul ris rgyal khams thams cad bkra shis bde legs",
    "NG0175:79": "kyis khyab nas dpal phun sum tshogs pa la spyod",
    "NG0175:80": "par 'gyur ro // d+ha thim /",
    "NG0175:81": "rgyud kyi bcangs thabs dang che ba'i yon tan brjod pa /",
    "NG0175:82": "da lta mnga' bdag yab sras dang */",
    "NG0175:83": "ma 'ongs rjes 'jug rnams kyi don du /",
    "NG0175:84": "bdag 'dra pad+ma 'byung gnas kyis bkod pa'o //",
    "NG0175:85": "skal ldan las can gsung gi sras dang phrad par shog / sa ma ya /",
    "NG0175:86": "rgya rgya rgya /",
    "NG0175:87": "sbas rgya /",
    "NG0175:88": "gtad rgya /",
    "NG0175:89": "gter rgya /",
    "NG0175:90": "a+thi+-i /",
    "NG0175:91": "guh+ya /",
    "NG0175:92": "d+ha thim //   !   // zha tha gwas bya gla na /"
}