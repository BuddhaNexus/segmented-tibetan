{
    "T02TD3298E:41a-0": "@41a # // rgya gar skad du /",
    "T02TD3298E:41a-1": "shr'i badzra b'a r'a h'i kalpa sarba a'artha s'a dha ka:/",
    "T02TD3298E:41a-2": "bod skad du /",
    "T02TD3298E:41a-3": "dpal rdo rje phag mo'i rtog pa don thams cad sgrub pa zhes bya ba /",
    "T02TD3298E:41a-4": "rdo rje phag mo la phyag 'tshal lo //",
    "T02TD3298E:41a-5": "aom hr'i: gha ta ya gha ta ya sarba dusht'a na h'um phat sv'a h'a /",
    "T02TD3298E:41a-6": "gtor ma btang la bsam gtan bya //",
    "T02TD3298E:41a-7": "lte ba'i dbus su ram las byung ba'i me'i dkyil 'khor gru gsum pa dmar po'o //",
    "T02TD3298E:41a-8": "de'i dbus su padma kha dog dmar po 'dab ma bzhi pa'o //",
    "T02TD3298E:41a-9": "de'i steng du bskal pa'i me dang mtshungs pa'i yi ge hr'i:khyab par 'bar ba'o //",
    "T02TD3298E:41a-10": "de yongs su gyur pa las bdag nyid rdo rje phag mo sku mdog dmar mor bsgom par bya ste /",
    "T02TD3298E:41a-11": "g-yon bskum pa'i zhabs kyis ro'i gdan la bzhugs pa /",
    "T02TD3298E:41a-12": "gcer du skra gyen la phyogs pa thod pa'i dbu rgyan dang ldan pa /",
    "T02TD3298E:41a-13": "phyag rgya lnga dang bcas pa /",
    "T02TD3298E:41a-14": "phyag bzhi ma /",
    "T02TD3298E:41a-15": "g-yas pas rdo rje dang rdo rje'i lcags kyu bsnams pa /",
    "T02TD3298E:41a-16": "g-yon pas kha tv'am ga dang thod pa dang /",
    "T02TD3298E:41a-17": "zhags pa dang /",
    "T02TD3298E:41a-18": "sdigs mdzub bo //",
    "T02TD3298E:41a-19": "zhal gcig ma /",
    "T02TD3298E:41a-20": "spyan gsum ma /",
    "T02TD3298E:41a-21": "khro gnyer can /",
    "T02TD3298E:41a-22": "zhal mche ba rnam par gtsigs ma //",
    "T02TD3298E:41a-23": "rdo rje 'jigs mdzad ma /",
    "T02TD3298E:41a-24": "shin tu 'jigs su rung ba /",
    "T02TD3298E:41a-25": "gsus pa che ba /",
    "T02TD3298E:41a-26": "ljags 'dril ba /",
    "T02TD3298E:41a-27": "de lta bur bsgoms la /",
    "T02TD3298E:41a-28": "ye shes sems dpa' spyan drangs la /",
    "T02TD3298E:41a-29": "legs par bzhugs par bya ba'o //",
    "T02TD3298E:41a-30": "de nas mchod pa dang /",
    "T02TD3298E:41b-0": "bstod @41b pa dang /",
    "T02TD3298E:41b-1": "bdud rtsi myang ba yang byas la /",
    "T02TD3298E:41b-2": "bsngags bzlas par bya ste /",
    "T02TD3298E:41b-3": "aom badzra b'a r'a h'i a'a be sha ya sarba dusht'a n'am hr'im sv'a h'a /",
    "T02TD3298E:41b-4": "nye ba'i snying po'o //",
    "T02TD3298E:41b-5": "aom h'um hr'im ham /",
    "T02TD3298E:41b-6": "mnyam par bzhag par gyur pas snying po 'di 'bum bzlas par bya ste /",
    "T02TD3298E:41b-7": "grub pa 'di la the tshom med do //",
    "T02TD3298E:41b-8": "aom aa: hra'i h'um ha /",
    "T02TD3298E:41b-9": "bya ba'i sngags 'dis thang ka'i mdun du sha chen po phye mar byas pa'i gdug pa ji srid nyi ma nyi shu rtsa gcig gi bar du gtang bar bya ste /",
    "T02TD3298E:41b-10": "'grub par 'gyur ba las gzhan du ni ma yin no //",
    "T02TD3298E:41b-11": "aom hr'im ham h'am ha:ha:ha:hi:hi:phe:phe:phe:ta'i yi ge brjod pas mtshan mo gtor ma bya ba'o //",
    "T02TD3298E:41b-12": "rims nad thams cad zhi bar byed pa'i mtshan mo'i gtor ma ni nye bar mkho ba rnam pa ldas dbul bar bya ba'o //",
    "T02TD3298E:41b-13": "gang 'ga' zhig la yang brjod par bya ba ma yin pas ni rdo rje rnal 'byor ma rnams kyis byin gyis rlob par byed pa yin no //",
    "T02TD3298E:41b-14": "'di la 'dir the tshom za bar mi bya ba'o //",
    "T02TD3298E:41b-15": "dpal rdo rje phag mo'i rtog pa don thams cad sgrub par byed pa rdzogs so /",
    "T02TD3298E:41b-17": "// / aa bha ya la sogs pa'i zhal snga nas dge slong tshul khrims rgyal mtshan gyis bsgyur ba'o//"
}