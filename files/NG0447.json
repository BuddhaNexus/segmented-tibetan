{
    "NG0447:1": "@#// rgya gar skad du /",
    "NG0447:2": "dz+nya na dz+wa la b+ha ma la a hi b+ha a /",
    "NG0447:3": "bod skad du /",
    "NG0447:4": "ye shes bkod pa rang 'bar ba'o //",
    "NG0447:5": "bcom ldan 'das dpal kun tu bzang po la phyag 'tshal lo //",
    "NG0447:6": "'di skad bshad pa'i dus gcig na /",
    "NG0447:7": "thams cad tha dad med par brdal lo //",
    "NG0447:8": "phyogs med par shar ro //",
    "NG0447:9": "'byed pa med par mnyam pa'i ngang nyid do //",
    "NG0447:10": "rang 'bar ba'i klong 'byed pa med pa'i ngang */",
    "NG0447:11": "snang ba med pa'i khyab pa /",
    "NG0447:12": "yang dag pa'i dbyings so //",
    "NG0447:13": "'gyur ba med pa'i sku /",
    "NG0447:14": "dngos po med pa'i thugs rje /",
    "NG0447:15": "ye shes chen po'i gdangs /",
    "NG0447:16": "rang byung chen po rgyun no //",
    "NG0447:17": "dngos po med pa'i snang ba /",
    "NG0447:18": "bdag med pa'i rig pa /",
    "NG0447:19": "phyogs med pa'i gsal ba /",
    "NG0447:20": "byas pa med pa'i rang shar ro //",
    "NG0447:21": "'jig rten pa dang 'jig rten 'das //",
    "NG0447:22": "bag chags phung por snang ba 'di //",
    "NG0447:23": "zag bcas lus te skye shing snang *//",
    "NG0447:24": "dbugs kyi 'gyu ba chad pa la //",
    "NG0447:25": "skye shi zhes ni brjod pa yin //",
    "NG0447:26": "'jig rten pa zhes brjod pa yin //",
    "NG0447:27": "lta ba chags pa sgom pa 'dod pa'o //",
    "NG0447:28": "spyod pa sdug bsngal nges med kyi //",
    "NG0447:29": "skye 'gag na 'chi'i chu bo las //",
    "NG0447:30": "mi rgal mi 'da' 'jig rten pa //",
    "NG0447:31": "dngos med 'khor 'khyams sna tshogs spyod //",
    "NG0447:32": "bag chags lus la nges pa med //",
    "NG0447:33": "mya ngan 'das zhes spyod pa yang *//",
    "NG0447:34": "lta ba bdag med sgom pa dngos med la //",
    "NG0447:35": "dkar po spyad pa bdag gzhan don du spyod //",
    "NG0447:36": "skye rgas na 'chi'i chu bo bzhi las kyang *//",
    "NG0447:37": "rgal zhing 'das na 'jig rten 'das pa'o //",
    "NG0447:38": "ting 'dzin khyad par nges pa med //",
    "NG0447:39": "sems kyi snying po kun gzhi khyab chen la //",
    "NG0447:40": "tha dad tshig gi sgo nas phye na gnyis //",
    "NG0447:41": "phyi rol mu stegs nang pa sangs rgyas pa //",
    "NG0447:42": "'dus byas thams cad mi rtag sprin ltar ro //",
    "NG0447:43": "'khor ba'i chos ni sdug bsngal tshe 'byung 'dra //",
    "NG0447:44": "dngos por snang ba stong ste chu gzugs par //",
    "NG0447:45": "gzung 'dzin chos la bdag med nyi zer @#//",
    "NG0447:46": "'dra //",
    "NG0447:47": "de ltar shes shing rtogs na nang pa sangs rgyas pa'o //",
    "NG0447:48": "ma rtogs rtag chad mtha' la zhen na phyi rol mu stegs pa'o //",
    "NG0447:49": "mu stegs chos la lta na grangs med kyang *//",
    "NG0447:50": "bsdu na rtag chad de gnyis so //",
    "NG0447:51": "rtag par 'dod pa'i lta ba grangs med kyang *//",
    "NG0447:52": "bsdu na bdag rtag dngos po'i chos su grub //",
    "NG0447:53": "skad cig gnyis par mi 'gyur don byed bdag nyid can //",
    "NG0447:54": "de la rdo rje sems dpas brjod pa yang *//",
    "NG0447:55": "rig pa byang chub sems nyid klong yangs 'di //",
    "NG0447:56": "rgyu rkyen med pa'i ye shes 'od re gsal //",
    "NG0447:57": "dngos po med pa'i rig pa 'od zer 'phro //",
    "NG0447:58": "de la bdag tu lta ba'i gang zag e ma 'khrul //",
    "NG0447:59": "ces brjod do //",
    "NG0447:60": "mu stegs chad pa'i lta ba grangs med kyang *//",
    "NG0447:61": "bsdus na tshe 'di snga phyi med pa'i blo bur ba //",
    "NG0447:62": "las la dge sdig med la chos la rgyu 'bras med //",
    "NG0447:63": "dper na la khar me shi thal ba rlung khyer bzhin //",
    "NG0447:64": "sangs rgyas 'dod na bskal bar tshogs bsags dgos //",
    "NG0447:65": "blo bur tshe la bskal ba'i tha snyad med //",
    "NG0447:66": "des na sangs rgyas chos dang brdzun du snang *//",
    "NG0447:67": "de la rdo rje sems dpas brjod pa //",
    "NG0447:68": "tshe nyid sngun ma yin pa'i gtan tshigs yin //",
    "NG0447:69": "bu chung mdangs skyes nu ma 'thung ba de //",
    "NG0447:70": "sngun ma 'asngon du song ba'i bag chags yin //",
    "NG0447:71": "sngon dus song glo bur yongs gyur na //",
    "NG0447:72": "sa rdo rnams la shes pa skye bar rigs //",
    "NG0447:73": "shes pa phyi ma 'byung ba'i gtan tshigs ni //",
    "NG0447:74": "khams gsum sems can thams cad la //",
    "NG0447:75": "phyug stogs skyid sdug nges med spyod pa yis //",
    "NG0447:76": "phyi ma 'byung ba ngas pa'i gtan tshigs so //",
    "NG0447:77": "phyi ma mi 'byung skyid sdug spyod 'gyur na //",
    "NG0447:78": "nam mkha'i sprin yang skyid sdug yod par nges //",
    "NG0447:79": "ci phyir zhes ni spyod gyur na //",
    "NG0447:80": "nam mkha'i sprin yang blo bur 'byung ba yin zhes so //",
    "NG0447:81": "de nas kun tu bzang pos brjod pa //",
    "NG0447:82": "sems la dngos po med pas 'das pa'i sangs rgyas yin //",
    "NG0447:83": "rgyu rkyen med pa rang byung da lta'i sangs rgyas yin //",
    "NG0447:84": "gnyen po med pa rang byung ma byon sangs rgyas yin //",
    "NG0447:85": "snga phyi thog mtha' med pas brdal ba chos nyid klong *//",
    "NG0447:86": "'pho 'gyur 'jig 'bral med pas dus gsum sangs rgyas sku //",
    "NG0447:87": "blun rmongs spyod log khyed la rangs sangs thabs kyis chos //",
    "NG0447:88": "zhes brjod do //",
    "NG0447:89": "ye shes bkod pa rang 'bar ba las /",
    "NG0447:90": "tha snyad rtsod pa'i le'u ste dang po'o //",
    "NG0447:91": "de nas de bzhin gshegs pas chos thams cad sgro 'dogs gcod pa 'dis gsungs so //",
    "NG0447:92": "ye nas snying po dbyer med la //",
    "NG0447:93": "theg pa thams cad gnyis su 'dus //",
    "NG0447:94": "sgro skur thams cad ye shes dbyings su grol //",
    "NG0447:95": "shes rab che ste chos nyid klong du 'byam //",
    "NG0447:96": "snying rje chos te phyogs ris med //",
    "NG0447:97": "de ltar shes shing rtogs na theg pa chen po yin //",
    "NG0447:98": "gang zag sems nyid stong par rtogs //",
    "NG0447:99": "chos kyi bdag nyid phyi rol stong par rtogs //",
    "NG0447:100": "de ltar shes shing rtogs na theg pa chen po'o //",
    "NG0447:101": "theg pa chung ngu @#//",
    "NG0447:102": "nyan thos rang rgyal gnyis //",
    "NG0447:103": "'phags pa nyan thos lta ba grangs med kyang *//",
    "NG0447:104": "mthong spangs dang ni sgom spangs gnyis su 'dus //",
    "NG0447:105": "mthong spangs phyi ni snang ba 'di //",
    "NG0447:106": "rags pa med de phra rab rdul //",
    "NG0447:107": "'byar dang ma 'byar bar mtshams med //",
    "NG0447:108": "sil bur gnas te ne sing tshul //",
    "NG0447:109": "sgom spangs 'dzin byed shes pa 'di //",
    "NG0447:110": "dngos po med par 'char ba 'di //",
    "NG0447:111": "'dzin byed rig pa'i 'od zer 'di //",
    "NG0447:112": "gzung bya phra rags rdul cha la //",
    "NG0447:113": "'brel bcas 'brel med 'dzin par 'dod //",
    "NG0447:114": "nyi ma dang ni nyi zer dang *//",
    "NG0447:115": "skam pa dang ni sla nga 'o //",
    "NG0447:116": "yin ni snang dag rig pa'o //",
    "NG0447:117": "nyan thos spyad pa bstan pa yang *//",
    "NG0447:118": "lus ni chos bdun sgo nas yang *//",
    "NG0447:119": "sgyu ma'i zas rnams khad kyis bri //",
    "NG0447:120": "nyan thos sgom pa bstan pa yang *//",
    "NG0447:121": "dbugs kyi rgyu ba nang du 'then //",
    "NG0447:122": "yid kyi rgyu ba rgyun bcad la //",
    "NG0447:123": "sna rtser hu~m la shes pa gtad //",
    "NG0447:124": "mi g.yo ba yi ting nge 'dzin //",
    "NG0447:125": "rang rgyal lta ba bstan pa yang *//",
    "NG0447:126": "phyi rol gdul bya logs na med //",
    "NG0447:127": "rig pa'i nyi 'od snang ba'o //",
    "NG0447:128": "rig pa phyi mas sngon ma bzung *//",
    "NG0447:129": "dper na nyi 'od nyi zer bzhin //",
    "NG0447:130": "tha dad 'dod pa ma yin no //",
    "NG0447:131": "sgom dang spyod pa sngar dang mthun //",
    "NG0447:132": "rdo rje sems dpas brjod pa //",
    "NG0447:133": "phyi rol sems kyi rtsal snang la //",
    "NG0447:134": "sgyu mar rtogs kyis rmongs pa khyod //",
    "NG0447:135": "gdul char 'dod pas 'khrul pa yin //",
    "NG0447:136": "gzung med 'dzin pas nor pa yin //",
    "NG0447:137": "don la med pas log pa yin //",
    "NG0447:138": "dper na smig sgyu bsnyeg pa 'dra //",
    "NG0447:139": "ye shes bkod pa rang 'bar ba las //",
    "NG0447:140": "gnyis su med par bstan pa'i le'u ste gnyis pa'o //",
    "NG0447:141": "de nas bde bar gshegs pas 'bras bu gnyis su med pa 'di brjod do //",
    "NG0447:142": "theg pa chen po dbyer med gnyis su bsdus //",
    "NG0447:143": "rgyu mtshan nyid kyi theg pa dang *//",
    "NG0447:144": "'bras bu rdo rje'i theg pa'o //",
    "NG0447:145": "the tshom thams cad chos kyi dbyings su grol //",
    "NG0447:146": "sems la sangs rgyas 'byung bar 'dod na rgyu yi theg pa yin //",
    "NG0447:147": "sems nyid 'gyur ba med par rtogs na 'bras bu'i theg pa'o //",
    "NG0447:148": "kun rdzob snang ba spang byar 'dod na mtshan nyid theg pa'o //",
    "NG0447:149": "don dam kun rdzob dbyer med rang shar 'bras bu'i theg pa'o //",
    "NG0447:150": "mtshan nyid theg pa dbu ma sems tsam bshad //",
    "NG0447:151": "sems tsam lta ba grangs med kyang *//",
    "NG0447:152": "sems tsam rnam par bden pa dang *//",
    "NG0447:153": "sems tsam rnam par rdzun pa dang *//",
    "NG0447:154": "sgo lnga rtsal ba lta ba gsum //",
    "NG0447:155": "kha dog du ma cir snang kyang *//",
    "NG0447:156": "shes pa cha med ngo bor yang *//",
    "NG0447:157": "'khor 'das thams cad byang chub sems su gsal //",
    "NG0447:158": "de yang rang rig gsal ba myong ba med //",
    "NG0447:159": "snang ba sna tshogs cir snang yang *//",
    "NG0447:160": "rang rig rang gsal cha med ngo bor gcig / sangs rgyas rdzu 'phrul cir snang yang *//",
    "NG0447:161": "rang rig rang gsal brjod med ngo bor gcig / kha dog dkar dmar cir gsal yang *//",
    "NG0447:162": "ye shes 'bar ba'i rang 'od yin //",
    "NG0447:163": "rang rig rang gsal cha med @#//",
    "NG0447:164": "dang *//",
    "NG0447:165": "kun gzhi stong pa'i rtsal shar yin //",
    "NG0447:166": "rang rig lta ba'i rmongs pa khyod //",
    "NG0447:167": "rig par 'dod na sdug bsngal rgyu //",
    "NG0447:168": "gsal bar 'dod na ngan song ltung *//",
    "NG0447:169": "cha med 'dod na 'khor bar 'khyam //",
    "NG0447:170": "rang rig rgyal po phyogs med grol //",
    "NG0447:171": "ces gsungs so //",
    "NG0447:172": "dbu ma'i lta ba grangs med kyang *//",
    "NG0447:173": "tshe med tshe men ston men gsum //",
    "NG0447:174": "don dam 'dod pa spros pa'i mtha' brgyad bral //",
    "NG0447:175": "yod mtha' med mtha' snang mtha' stong mtha' dang *//",
    "NG0447:176": "gnyis ka'i mtha' dang gnyis ka ma yin mtha' //",
    "NG0447:177": "gcig dang du ma'i mtha' dang bral //",
    "NG0447:178": "de ni bsgrub bya yongs gcod don dam 'dod pa'o //",
    "NG0447:179": "kun rdzob 'dod pa rnam gnyis log pa'i kun rdzob dpe brgyad do //",
    "NG0447:180": "sab mo ltar mthong smig sgyu chur mthong dang *//",
    "NG0447:181": "thag pa sprul mthong tho yor mir mthong dang *//",
    "NG0447:182": "nam mkha' skra 'dzag rmi lam longs spyod dang *//",
    "NG0447:183": "rgya mtsho'i chu gzugs nam mkha'i 'ja' tshon rnams //",
    "NG0447:184": "med par snang bas log pa'i kun rdzob bo //",
    "NG0447:185": "yang dag kun rdzob gang yin pa'i //",
    "NG0447:186": "phyi rol 'byung chen lnga po 'di //",
    "NG0447:187": "rkyen las skyes la don byed nus //",
    "NG0447:188": "mthun par snang la brtags na dben //",
    "NG0447:189": "chos sku'i rtsal dang ye shes 'od kyi rkyen las skyes //",
    "NG0447:190": "sems can las kyi spyi mthun don byed nus //",
    "NG0447:191": "lha la bdud rtsi lha min go mtshon dang *//",
    "NG0447:192": "mi la sa rdo byol song ngam grog dang *//",
    "NG0447:193": "yi dwags rnag khrag dmyal ba me chur snang *//",
    "NG0447:194": "de yang gcig snang ma yin tha dad par re snang *//",
    "NG0447:195": "de yang chos sku'i rtsal la ye shes 'od //",
    "NG0447:196": "sems kyi bkrag shar rig pa'i yul yin pas //",
    "NG0447:197": "de nas thams cad brtags na dben pa'o //",
    "NG0447:198": "de yang dgag bya rnam gcod kun rdzob 'dod pa'o //",
    "NG0447:199": "rdo rje sems dpa' brjod pas //",
    "NG0447:200": "don dam kun rdzob dbyer med thams cad rang shar la //",
    "NG0447:201": "tha dad phyogs ris byed pa e ma rmongs pa 'khrul //",
    "NG0447:202": "thams cad chos dbyings 'gyur med brdal ba la //",
    "NG0447:203": "spros pa'i mtha' brgyad 'dod pa e ma rmongs pa gol //",
    "NG0447:204": "chos sku gting gsal ye shes klong yangs la //",
    "NG0447:205": "don dam kun rdzob dgag sgrub 'dod pa e ma",
    "NG0447:206": "rmongs pa mchog / chos sku kun gzhi rmongs pa",
    "NG0447:207": "dngos med kun gzhir shar //",
    "NG0447:208": "khas mi len gyi lta ba e ma rmongs pa 'khrul //",
    "NG0447:209": "ces brjod do //",
    "NG0447:210": "ye shes bkod pa rang 'bar ba'i rgyud las //",
    "NG0447:211": "dbyer med par sun dbyung ba'i le'u ste gsum pa'o //",
    "NG0447:212": "de nas de bzhin gshegs pa thams cad kyis //",
    "NG0447:213": "rang shar ba 'di brjod do //",
    "NG0447:214": "skyon yon thams cad chos nyid klong du grol //",
    "NG0447:215": "'bras bu rdo rje theg pa gnyis su bshad //",
    "NG0447:216": "phyi sa thub pa rgyud kyi theg pa dang *//",
    "NG0447:217": "nang pa thabs kyi rgyud kyi theg pa'o //",
    "NG0447:218": "lta ba thams cad rang byung ye shes chen por gsal //",
    "NG0447:219": "sgom pa thams cad phyogs tshigs med pas spyan ras gzigs //",
    "NG0447:220": "snang ba dngos po med pas 'jam dpal nyid //",
    "NG0447:221": "rig pa 'du 'bral med pas phyag @#//",
    "NG0447:222": "rdor nyid //",
    "NG0447:223": "don dam kun rdzob gnyis su med par brdal //",
    "NG0447:224": "gtsang dang 'jigs pa'i brtul zhugs drag par spyod //",
    "NG0447:225": "'du 'bral med pa'i ting nge 'dzin rang grol shar //",
    "NG0447:226": "'gro ba'i don la thugs rje'i sbyor ba brtson //",
    "NG0447:227": "u pa ya nyid bdag gzhan mtha' yas 'das //",
    "NG0447:228": "don dam rnam dag chos nyid spros dang bral //",
    "NG0447:229": "'byed pa med pa'i ting 'dzin phyogs dang bral //",
    "NG0447:230": "kun dzob rigs bzhi rdo rje 'bar ba 'phro //",
    "NG0447:231": "snang ba spyan ras stong pa 'jam //",
    "NG0447:232": "dbyer med phyag rdor rang grol rnam snang nyid //",
    "NG0447:233": "bden pa gnyis med thams cad rang shar 'bar //",
    "NG0447:234": "bde ba'i rgyal po ye shes 'bar ba'i gtso //",
    "NG0447:235": "yo ga'i lta spyod 'gro nyid ni //",
    "NG0447:236": "rnam par dag pa'i chos nyid rdul dang bral //",
    "NG0447:237": "blta ru med pa'i ting 'dzin nyams dang ldan //",
    "NG0447:238": "spyad du med pa'i rtsol bas bde ba 'byin //",
    "NG0447:239": "kun rdzob sangs rgyas rdza mo rlags pa tsam //",
    "NG0447:240": "mi mngon dbyings nas gnyis su med par zhugs //",
    "NG0447:241": "'gro ba'i don la thugs rje rgya ma chad //",
    "NG0447:242": "ris dang sku mdog phyag mtshan nges med sna tshogs",
    "NG0447:243": "snang *// gnyis su med pa'i sbyor bas khams gsum 'khor ba 'dren //",
    "NG0447:244": "rdo rje sems dpa' brjod pas //",
    "NG0447:245": "ye nas snying po dbyer med bde ba chen po la //",
    "NG0447:246": "don dam kun rdzob bzang rtog lta ba rmongs pa 'khrul //",
    "NG0447:247": "ye shes chos dbyings chen pos brdal khyab 'bar ba la //",
    "NG0447:248": "gnyis su med pa'i thus rje skye bo rmongs pa gol //",
    "NG0447:249": "ye nas stong nyid klong chen 'byal pa la //",
    "NG0447:250": "gtsang dang lhar lta rmongs pa e ma 'khrul //",
    "NG0447:251": "ces brjod do //",
    "NG0447:252": "gsang ba bskyed rdzogs gsum gyi 'gro nyid do //",
    "NG0447:253": "skyon thams cad chos nyid klong du grol //",
    "NG0447:254": "grub mtha' thams cad bskyed rdzogs gsum du 'dus //",
    "NG0447:255": "re dogs thams cad ye shes klong du grol //",
    "NG0447:256": "gzhi ni sems nyid stong gsal la //",
    "NG0447:257": "snang ba lha dang lha mo'i dkyil 'khor chen por",
    "NG0447:258": "dag / sems nyid rtsal snang thabs dang shes rab",
    "NG0447:259": "'du 'bral med // snang ba lha'i dkyil 'khor la rang grol dbyings su dag pa dang *//",
    "NG0447:260": "rig pa'i che 'phrul dbyings dbang dang ye shes 'gyur med bde bar lta //",
    "NG0447:261": "snang ba phyogs ris thams cad dang bral //",
    "NG0447:262": "snang bzhin mi gnas ngo bo nyid //",
    "NG0447:263": "rig pa rang snang thams cad 'gyur med klong chen brdal //",
    "NG0447:264": "dper na rgyal po rje dang 'bangs kyi tshul nyid do //",
    "NG0447:265": "ma ha yo ga bde chen ngang las grol //",
    "NG0447:266": "snang stong dbyer med byang chub sems la rdzogs //",
    "NG0447:267": "thabs ni snang ba zhi khro'i dkyil 'khor la //",
    "NG0447:268": "shes rab thams cad stong gsal sems su rdzogs //",
    "NG0447:269": "bde ba chen po thugs kyi dkyil du 'bar //",
    "NG0447:270": "shes rab chen pos rtogs tshod lha ru dag /",
    "NG0447:271": "ting 'dzin rgyal pos stong gsal chen por dag /",
    "NG0447:272": "u nu bde ba chen pos rang grol bas //",
    "NG0447:273": "snang ba thams cad dbyings kyi klaung du grol //",
    "NG0447:274": "gsal ba thams cad ye shes ngang du dag / rig pa thams @#//",
    "NG0447:275": "cad bde ba chen por shar //",
    "NG0447:276": "ting 'dzin thams cad rtsol sgrub med par dag / spyod pa thams cad rang sangs chen por grol //",
    "NG0447:277": "lta ba thams cad rgya yan chen por 'byams //",
    "NG0447:278": "re dog thams cad chos nyid ngang du 'byam //",
    "NG0447:279": "skyon yon thams cad rang byung klong du dag / zag med bde ba'i ngang du thams cad rdzogs //",
    "NG0447:280": "de la rdo rje sems dpas brjod pas //",
    "NG0447:281": "chos sku 'gyur med ye shes 'gyur med chen po la //",
    "NG0447:282": "snang stong 'dod pa e ma 'khrul //",
    "NG0447:283": "chos dbyings klong chen mu mtha' yas pa la //",
    "NG0447:284": "'du 'bral med pa 'dod pa e ma bdag re gol //",
    "NG0447:285": "ye shes snying po gting gsal 'gyur med la //",
    "NG0447:286": "lta sgom sems nyid rtog pa e ma rmongs pa log / ces brjod do //",
    "NG0447:287": "rdzogs chen a ti kun gyi dngos gzhir shar //",
    "NG0447:288": "dngos med rang byung nam mkha'i bya lam 'dra //",
    "NG0447:289": "gting gsal 'gyur med nam mkha'i gdangs dang 'dra //",
    "NG0447:290": "ma spros brdal khyab nam mkha'i mtha' dang 'dra //",
    "NG0447:291": "ma ltas ye gsal nam mkha'i dbyings dang 'dra //",
    "NG0447:292": "ma skyes ye rdzogs nam mkha'i klong dang 'dra //",
    "NG0447:293": "ye shes bkod pa rang 'bar ba las //",
    "NG0447:294": "gsang sngags bcud phyung ba'i le'u ste bzhi pa'o //",
    "NG0447:295": "de nas bde bar gshegs pas yang dag 'di brjod do //",
    "NG0447:296": "mi g.yo ba'i ting nge 'dzin dang *//",
    "NG0447:297": "mi gnas pa'i ting nge 'dzin dang *//",
    "NG0447:298": "mi 'da' ba'i ting nge 'dzin dang *//",
    "NG0447:299": "mi bskyod pa'i ting nge 'dzin dang *//",
    "NG0447:300": "mi srong ba'i ting nge 'dzin dang *//",
    "NG0447:301": "mi mnyam pa'i ting nge 'dzin dang *//",
    "NG0447:302": "mi dmigs pa'i ting nge 'dzin dang *//",
    "NG0447:303": "mi byed pa'i ting nge 'dzin dang *//",
    "NG0447:304": "mi 'gyur ba'i ting nge 'dzin no //",
    "NG0447:305": "snang ba chos sku'i rang 'od las //",
    "NG0447:306": "chags zhen thams cad rol pa chen por shar //",
    "NG0447:307": "dngos po thams cad chos sku'i rtsal snang la //",
    "NG0447:308": "'dod pa thams cad byang chub chen por shar //",
    "NG0447:309": "dbang po lnga nyid ye shes lam chen la //",
    "NG0447:310": "shar ba thams cad rang grol chen por shar //",
    "NG0447:311": "rig pa thams cad rang byung ye shes la //",
    "NG0447:312": "sdug bsngal thams cad ye shes rol par shar //",
    "NG0447:313": "chos sku 'gyur ba med pa la //",
    "NG0447:314": "skye shi thams cad stong nyid ngang du 'jams //"
}