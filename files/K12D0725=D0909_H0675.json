{
    "K12D0725=D0909_H0675:48b-0": "@48b rgya gar skad du /",
    "K12D0725=D0909_H0675:48b-1": "a'arya ba lo ki shva ra m'a te n'a ma dh'a ra n'i /",
    "K12D0725=D0909_H0675:48b-2": "bod skad du /",
    "K12D0725=D0909_H0675:48b-3": "'phags pa spyan ras gzigs dbang phyug gi yum zhes bya ba'i gzungs /",
    "K12D0725=D0909_H0675:48b-4": "sangs rgyas dang /",
    "K12D0725=D0909_H0675:48b-5": "byang chub sems dpa' thams cad la phyag 'tshal lo //",
    "K12D0725=D0909_H0675:48b-6": "'di skad bdag gis thos pa dus gcig na /",
    "K12D0725=D0909_H0675:48b-7": "bcom ldan 'das grong khyer yangs pa can na 'khor",
    "K12D0725=D0909_H0675:48b-8": "chen pos yongs su bskor cing mdun gyis bltas nas",
    "K12D0725=D0909_H0675:48b-9": "bzhugs te / nyan thos chen po sh'a ri'i bu la sogs pa dge slong lnga brgya dang /",
    "K12D0725=D0909_H0675:49a-0": "byams pa la sogs pa byang chub sems dpa' sems dpa' @49a *//",
    "K12D0725=D0909_H0675:49a-1": "chen po rab tu mang pos yongs su bskor cing",
    "K12D0725=D0909_H0675:49a-2": "mdun gyis bltas nas bcom ldan 'das gdan bshams pa",
    "K12D0725=D0909_H0675:49a-3": "la bzhugs so // 'khor der byang chub sems dpa'",
    "K12D0725=D0909_H0675:49a-4": "sems dpa' chen po kun tu bzang po zhes bya",
    "K12D0725=D0909_H0675:49a-5": "ba 'dus te 'dug par gyur pa de rang gi",
    "K12D0725=D0909_H0675:49a-6": "stan las langs nas bla gos phrag pa gcig tu",
    "K12D0725=D0909_H0675:49a-7": "gzar nas pus mo g-yas pa'i lha nga sa la",
    "K12D0725=D0909_H0675:49a-8": "btsugs te bcom ldan 'das kyi zhabs la mgo bos",
    "K12D0725=D0909_H0675:49a-9": "phyag 'tshal nas bcom ldan 'das la 'di skad ces",
    "K12D0725=D0909_H0675:49a-10": "la bzhugs so // gsol to // bcom ldan 'das /",
    "K12D0725=D0909_H0675:49a-11": "spyan ras gzigs dbang phyug gi ma zhes bgyi ba'i",
    "K12D0725=D0909_H0675:49a-12": "gzungs kyi rig sngags chen mo gsang sngags kyi gzhi",
    "K12D0725=D0909_H0675:49a-13": "'di 'das pa dang /",
    "K12D0725=D0909_H0675:49a-14": "ma byon pa dang /",
    "K12D0725=D0909_H0675:49a-15": "da ltar byung ba'i sangs rgyas bcom ldan 'das rnams kyis gsungs shing /",
    "K12D0725=D0909_H0675:49a-16": "da ltar gsungs pa /",
    "K12D0725=D0909_H0675:49a-17": "bcom ldan 'das byang chub sems dpar gyur te byang",
    "K12D0725=D0909_H0675:49a-18": "chub yongs su tshol ba na sems can thams cad",
    "K12D0725=D0909_H0675:49a-19": "rjes su gzung ba dang /",
    "K12D0725=D0909_H0675:49a-20": "don dang /",
    "K12D0725=D0909_H0675:49a-21": "byang chub sems dpa'i don gyi bar gyi phyir sngon gsungs pa /",
    "K12D0725=D0909_H0675:49a-22": "byang chub sems dpa'i theg pa pa'i rigs kyi bu'am /",
    "K12D0725=D0909_H0675:49a-23": "rigs kyi bu mo rnams kyi phar gyur pa /",
    "K12D0725=D0909_H0675:49a-24": "mar gyur pa /",
    "K12D0725=D0909_H0675:49b-0": "@49b skyabs ma mchis pa rnams kyi skyabs dang /",
    "K12D0725=D0909_H0675:49b-1": "dpung gnyen ma mchis pa rnams kyi dpung gnyen dang /",
    "K12D0725=D0909_H0675:49b-2": "mgon ma mchis pa rnams kyi mgon du gyur pa /",
    "K12D0725=D0909_H0675:49b-3": "sdig pa thams cad zad par bgyid pa mchis te /",
    "K12D0725=D0909_H0675:49b-4": "gzungs de thos ma thag tu bsam pa thams cad yongs su rdzogs par 'gyur /",
    "K12D0725=D0909_H0675:49b-5": "rig sngags thams cad kyang 'grub par 'gyur ro //",
    "K12D0725=D0909_H0675:49b-6": "bcom ldan 'das kyis bka' stsal pa /",
    "K12D0725=D0909_H0675:49b-7": "byang chub sems dpa' sems dpa' chen po /",
    "K12D0725=D0909_H0675:49b-8": "nga sngon byang chub sems dpar gyur te byang chub",
    "K12D0725=D0909_H0675:49b-9": "yongs su tshol ba na 'jig rten gyi khams gangg'a'i",
    "K12D0725=D0909_H0675:49b-10": "klung gi bye ma snyed kyi pha rol gyi yang",
    "K12D0725=D0909_H0675:49b-11": "ches pha rol na 'jig rten gyi khams bde ba",
    "K12D0725=D0909_H0675:49b-12": "can zhes bya ba de na de bzhin gshegs pa",
    "K12D0725=D0909_H0675:49b-13": "dgra bcom pa yang dag par rdzogs pa'i sangs rgyas",
    "K12D0725=D0909_H0675:49b-14": "'od dpag med ces bya ba da ltar yang bzhugs",
    "K12D0725=D0909_H0675:49b-15": "te 'tsho zhing gzhes la chos kyang ston to //",
    "K12D0725=D0909_H0675:49b-16": "'khor de nyid na bram ze dbang phyug 'od ces bya ba /",
    "K12D0725=D0909_H0675:49b-17": "byang chub sems dpa'i sa gsum pa thob par gyur",
    "K12D0725=D0909_H0675:49b-18": "pa zhig 'dug pa des spyan ras gzigs dbang phyug",
    "K12D0725=D0909_H0675:49b-19": "gi ma zhes bya ba'i gzungs /",
    "K12D0725=D0909_H0675:49b-20": "rig sngags kyi rgyal mo chen mo 'di bram ze brgya stong mang po dang /",
    "K12D0725=D0909_H0675:50a-0": "sems can bye ba khrag khrig du ma las @50a *//",
    "K12D0725=D0909_H0675:50a-1": "bsgrags /",
    "K12D0725=D0909_H0675:50a-2": "bshad /",
    "K12D0725=D0909_H0675:50a-3": "bstan te /",
    "K12D0725=D0909_H0675:50a-4": "de dag thams cad kyis gzungs 'di thos ma thag",
    "K12D0725=D0909_H0675:50a-5": "tu sdig pa ltung bar byed pa thams cad las",
    "K12D0725=D0909_H0675:50a-6": "rnam par grol ba dang /",
    "K12D0725=D0909_H0675:50a-7": "skye ba dran par gyur pa ngas dran no //",
    "K12D0725=D0909_H0675:50a-8": "byang chub sems dpa' chen po /",
    "K12D0725=D0909_H0675:50a-9": "de smros shig /",
    "K12D0725=D0909_H0675:50a-10": "phyi ma'i dus na 'jig rten gyi khams kun nas",
    "K12D0725=D0909_H0675:50a-11": "nyon mongs pa can du sems can sdig par byed",
    "K12D0725=D0909_H0675:50a-12": "pa / mtshams med pa byed pa bye ba khrag",
    "K12D0725=D0909_H0675:50a-13": "khrig 'bum phrag du ma'i sdig pa zad par 'gyur",
    "K12D0725=D0909_H0675:50a-14": "pa / ro // phan pa dang bde bar 'gyur /",
    "K12D0725=D0909_H0675:50a-15": "mgon med pa rnams kyi mgon du 'gyur ro //",
    "K12D0725=D0909_H0675:50a-16": "ngas kyang gnang zhing rjes su yi rang ngo //",
    "K12D0725=D0909_H0675:50a-17": "bcom ldan 'das kyis de skad ces bka' stsal pa dang /",
    "K12D0725=D0909_H0675:50a-18": "de nas byang chub sems dpa' sems dpa' chen po",
    "K12D0725=D0909_H0675:50a-19": "kun tu bzang pos spyan ras gzigs dbang phyug gi",
    "K12D0725=D0909_H0675:50a-20": "ma zhes bya ba'i gzungs kyi rig sngags kyi gsang",
    "K12D0725=D0909_H0675:50a-21": "sngags kyi gzhi 'di dag smras so //",
    "K12D0725=D0909_H0675:50a-22": "dkon mchog gsum la phyag 'tshal lo //",
    "K12D0725=D0909_H0675:50a-23": "bcom ldan 'das de bzhin gshegs pa 'od dpag med la phyag 'tshal lo //",
    "K12D0725=D0909_H0675:50a-24": "byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo //",
    "K12D0725=D0909_H0675:50b-0": "de dag la phyag @50b 'tshal nas 'phags pa spyan",
    "K12D0725=D0909_H0675:50b-1": "ras gzigs dbang phyug gi yum zhes bya ba'i gzungs",
    "K12D0725=D0909_H0675:50b-2": "rig sngags chen mo'i gsang sngags kyi gzhi 'di dag",
    "K12D0725=D0909_H0675:50b-3": "brjod bar bya'o // bdag la rig sngags 'di grub par gyur cig /",
    "K12D0725=D0909_H0675:50b-4": "tadya th'a /",
    "K12D0725=D0909_H0675:50b-5": "ai li mi li /",
    "K12D0725=D0909_H0675:50b-6": "tsi li mi li /",
    "K12D0725=D0909_H0675:50b-7": "kun tu le kun tu le /",
    "K12D0725=D0909_H0675:50b-8": "kun tu le si re /",
    "K12D0725=D0909_H0675:50b-9": "si si re /",
    "K12D0725=D0909_H0675:50b-10": "bi si re /",
    "K12D0725=D0909_H0675:50b-11": "bi ra ya /",
    "K12D0725=D0909_H0675:50b-12": "goo ri /",
    "K12D0725=D0909_H0675:50b-13": "gandha ri /",
    "K12D0725=D0909_H0675:50b-14": "da mi de /",
    "K12D0725=D0909_H0675:50b-15": "ma tam gi /",
    "K12D0725=D0909_H0675:50b-16": "pukka si /",
    "K12D0725=D0909_H0675:50b-17": "kasht'a ya /",
    "K12D0725=D0909_H0675:50b-18": "m'a la tsand'a li /",
    "K12D0725=D0909_H0675:50b-19": "hu tu m'a li ni /",
    "K12D0725=D0909_H0675:50b-20": "h'um dhu dhu m'a li ni /",
    "K12D0725=D0909_H0675:50b-21": "tsi li mi li /",
    "K12D0725=D0909_H0675:50b-22": "grihna soo ma darsha ni /",
    "K12D0725=D0909_H0675:50b-23": "ku ru tsanda mu khe /",
    "K12D0725=D0909_H0675:50b-24": "la ghu m'a na yam te /",
    "K12D0725=D0909_H0675:50b-25": "a'arya dakshi na bhu dze /",
    "K12D0725=D0909_H0675:50b-26": "sarba bidy'a n'a ma /",
    "K12D0725=D0909_H0675:50b-27": "pra s'a dha ne /",
    "K12D0725=D0909_H0675:50b-28": "sarba bidy'a n'a ma /",
    "K12D0725=D0909_H0675:50b-29": "a'i shva ri sv'ah'a /",
    "K12D0725=D0909_H0675:50b-30": "bklags pas grub pa'i gzungs 'di'i cho ga ni /",
    "K12D0725=D0909_H0675:50b-31": "'di yin te; thos ma thag tu las kyi sgrib pa thams cad byang par 'gyur ro //",
    "K12D0725=D0909_H0675:50b-32": "'jigs pa thams cad las srung ngo //",
    "K12D0725=D0909_H0675:50b-33": "dus gsum du bzlas pa byas na /",
    "K12D0725=D0909_H0675:50b-34": "zhag bdun gyis byang chub sems dpa' kun tu bzang po mthong bar 'gyur ro //",
    "K12D0725=D0909_H0675:50b-35": "gzhan du mi sems pa'i yid kyis bzlas pa byas na /",
    "K12D0725=D0909_H0675:50b-36": "zla ba gcig gis 'phags pa spyan ras gzigs dbang phyug gi ma /",
    "K12D0725=D0909_H0675:50b-37": "rig pa chen mo bdag nyid ston te /",
    "K12D0725=D0909_H0675:50b-38": "'phags pa 'od dpag med kyang mthong ngo //",
    "K12D0725=D0909_H0675:51a-0": "byang chub las phyir mi ldog par 'gyur @51a *//",
    "K12D0725=D0909_H0675:51a-1": "ro; ;skye ba dran pa dang /",
    "K12D0725=D0909_H0675:51a-2": "thos pa 'dzin par yang 'gyur ro //",
    "K12D0725=D0909_H0675:51a-3": "gang dang gang du skyes pa de dang der dam pa'i chos dang mi 'bral bar 'gyur ro //",
    "K12D0725=D0909_H0675:51a-4": "longs spyod chen por 'gyur ro //",
    "K12D0725=D0909_H0675:51a-5": "bcom ldan 'das kyis de skad ces bka' stsal nas",
    "K12D0725=D0909_H0675:51a-6": "byang chub sems dpa' sems dpa' chen po kun tu",
    "K12D0725=D0909_H0675:51a-7": "bzang po dang / byang chub sems dpa' de dag dang /",
    "K12D0725=D0909_H0675:51a-8": "dge slong de dag dang /",
    "K12D0725=D0909_H0675:51a-9": "thams cad dang ldan pa'i 'khor de dag yi rang",
    "K12D0725=D0909_H0675:51a-10": "ste bcom ldan 'das kyis gsungs pa la mngon par",
    "K12D0725=D0909_H0675:51a-11": "bstod do // 'phags pa spyan ras gzigs dbang phyug gi yum zhes bya ba'i gzungs rdzogs so ////",
    "K12D0725=D0909_H0675:51a-12": "rgya gar gyi mkhan po dzi na mi tra dang /",
    "K12D0725=D0909_H0675:51a-13": "d'a na sh'i la dang /",
    "K12D0725=D0909_H0675:51a-14": "zhu chen gyi lotstsha ba bandhe ye shes sdes bsgyur",
    "K12D0725=D0909_H0675:51a-15": "cing zhus te skad gsar bcad kyis kyang bcos te"
}