{
    "NG0773:1": "@#// rgya gar skad du /",
    "NG0773:2": "kro d+ha tsa kra kri yi tan tra /",
    "NG0773:3": "bod skad du /",
    "NG0773:4": "khro bo gtsug lag 'khor lo'i rgyud bcom ldan 'das che mchog he ru ka la phyag 'tshal lo //",
    "NG0773:5": "de nas gsang ba'i bdag po lag rdo rje dpal",
    "NG0773:6": "kun tu bzang po dur khrod kyi tshogs kyis rab",
    "NG0773:7": "tu mchod de / ngo bo nyid kyis rab tu mchod de //",
    "NG0773:8": "ngo bo nyid kyis rab tu bstod do //",
    "NG0773:9": "'bar ba'i gar dgus lus kyi sgo nas rab tu yang bskul ba mdzad do //",
    "NG0773:10": "bcom ldan 'das yum gyi mkha' las 'bar ba'i gar dgus bzhengs nas /",
    "NG0773:11": "gsang ba tshogs kyi 'khor rnams kyis //",
    "NG0773:12": "bsam pa ji ltar mkhyen gyur nas //",
    "NG0773:13": "drag po the tshom bka' stsal pa /",
    "NG0773:14": "khro bo'i rgyud don 'bum phrag rnams //",
    "NG0773:15": "mdor bsdus rnam pa gcig las med //",
    "NG0773:16": "las kyi 'khor lo bskor ba dang *//",
    "NG0773:17": "sngags kyi skyon mthong spangs pa'i phyir //",
    "NG0773:18": "dang pos thems kyi rim pa bshad /",
    "NG0773:19": "khro bo rgyas 'bring gsum du bstan //",
    "NG0773:20": "de las gsang ba'i sku 'khor gsum //",
    "NG0773:21": "rgyas 'bring tha ma gsum bstan no //",
    "NG0773:22": "bcu dang brgyad dang bzhi rnams so //",
    "NG0773:23": "rim pa gnyis dang ldan pa la //",
    "NG0773:24": "dang po sku gsum mtshan ma gsum //",
    "NG0773:25": "gnyis pa rin chen zur brgyad la //",
    "NG0773:26": "'bar ba'i rin chen zur brgyad mdzes //",
    "NG0773:27": "rgyas 'bring tha ma'i gsang sngags dgod /",
    "NG0773:28": "kha dog las dang rjes mthun pa'o //",
    "NG0773:29": "'khor lo ldog dang 'khyam pa dang *//",
    "NG0773:30": "lto bral rtag tu 'khor ba dang *//",
    "NG0773:31": "skyon",
    "NG0773:33": "[(]4[)]@#// spangs yon tan bzhi dang ldan //",
    "NG0773:34": "de las rnam pa gsum du 'gyur //",
    "NG0773:35": "'dod chags gshig pa'i 'khor lo dang *//",
    "NG0773:36": "zhe sdang gcad pa'i 'khor lo dang *//",
    "NG0773:37": "phyir ldog drag po'i 'khor lo'o //",
    "NG0773:38": "de yang yan lag gsum gsum ldan //",
    "NG0773:39": "de las bzhi dang bcu pa dang *//",
    "NG0773:40": "brgya rtsa gcig dang las phran 'bum //",
    "NG0773:41": "'khor lo thems zhes bshad pa yin /",
    "NG0773:42": "khro bo gtsug lag 'khor lo'i rgyud phyi ma las /",
    "NG0773:43": "thems bstan pa'i le'u ste dang po'o //  // gnyis pa tshad ma'i las rnams ni //",
    "NG0773:44": "spyi zab dang ni dgos zab po //",
    "NG0773:45": "spyi sngags gsang ba 'bru brgyad la //",
    "NG0773:46": "mchod dang thun mongs las ka ni //",
    "NG0773:47": "bzhi bcu rtsa bzhi shes par bya //",
    "NG0773:48": "dgos zab 'khor lo bstan pa ni //",
    "NG0773:49": "rtsa ba dgu la 'khor lo dgu //",
    "NG0773:50": "yan lag gsum dang ldan pa'o //",
    "NG0773:51": "dbang po brgyad la 'khor lo brgyad //",
    "NG0773:52": "yan lag gsum dang ldan pa'o //",
    "NG0773:53": "yul brgyad 'khor lo brgyad yin te //",
    "NG0773:54": "yan lag bdun dang ldan pa'o //",
    "NG0773:55": "nyi shu rtsa brgyad 'khor lo ni //",
    "NG0773:56": "nyi shu brgyad las rnams 'grub //",
    "NG0773:57": "yan lag gsum dang ldan pa'o //",
    "NG0773:58": "de la las kyi dbye ba sbyar //",
    "NG0773:59": "bzlog dang dkrug dang rnal ma gsum //",
    "NG0773:60": "rme zlog lnga dang gsang ba bdun //",
    "NG0773:61": "gcad pa brgyad dang brab sngags dgu //",
    "NG0773:62": "gshig sngags brgyadadang bcun sngags bzhi //",
    "NG0773:63": "gsang sngags nyi shu rtsa brgyad dang *//",
    "NG0773:64": "gsang 'byed bzhi la 'khor lo bzhi //",
    "NG0773:65": "yan lag gsum dang ldan pa'o /",
    "NG0773:66": "khro bo gtsug lag 'khor lo'i rgyud phyi ma las /",
    "NG0773:67": "tshad ma bstan pa'i le'u ste gnyis pa'o //  // gsum pa rtsis kyi las rnams ni //",
    "NG0773:68": "bsnyen pa dngos po gsum du bya //",
    "NG0773:69": "yan lag rtags pas bdun du bya //",
    "NG0773:70": "bsnyen bsgrub brgyas 'bring gsum du bya //",
    "NG0773:71": "rtsod pa'i 'khor lo nyi shur gsungs //",
    "NG0773:72": "lngas ni dang gi rnal 'byor sgrol //",
    "NG0773:73": "yig 'bru brgyad pa las sngags so //",
    "NG0773:74": "lngas ni phyi rol rnal 'byor sgrol //",
    "NG0773:75": "yig brgyad pa las sngags so //",
    "NG0773:76": "lngas ni nyan thos de bzhin sgrol //",
    "NG0773:77": "yig 'bru brgyad pa las sngags so //",
    "NG0773:78": "lngas ni log 'dren mu stegs sgrol //",
    "NG0773:79": "yig 'bru brgyad pa las sngags so //",
    "NG0773:80": "las kyi 'khor lo bstan pa ni //",
    "NG0773:81": "spyi dang bye brag 'khor lor bstan //",
    "NG0773:82": "spyi ni rtsa ba gcig pas 'bum //",
    "NG0773:83": "sgo ni lha re 'khor lo 'bum //",
    "NG0773:84": "las tshogs rgyas 'bring bzhi ru bstan //",
    "NG0773:85": "bskor thabs gsum las rnams pa dgu //",
    "NG0773:86": "phyi bskor gcig la las phran bcu //",
    "NG0773:87": "nang bskor gcig la las phran bcu //",
    "NG0773:88": "gsang bskor gcig la las phran bcu //",
    "NG0773:89": "gsang chen las bzhir 'khor lo rdzogs /",
    "NG0773:90": "khro bo gtsug lag 'khor lo'i rgyud phyi ma las /",
    "NG0773:91": "rtsis bstan pa'i le'u ste bzhi pa'o //  /// gsang mchog thabs kyi rgyud rgyal 'di //",
    "NG0773:92": "gsang chen 'khor lo rgyud mchog ste //",
    "NG0773:93": "mang du grags na dmyal bar ltung *//",
    "NG0773:94": "'khor lo dam pa rab gsang ba //",
    "NG0773:95": "yongs su grags par ngas ma bshad //",
    "NG0773:96": "bcom @#//",
    "NG0773:97": "ldan 'das kyis de skad ces bka' stsal pa dang */",
    "NG0773:98": "gsang ba'i bdag po lag na rdo rje la sogs pa'i 'khor rnams yi rang ste /",
    "NG0773:99": "bcom ldan 'das kyi gsungs pa la mngon pa bstod do /",
    "NG0773:100": "khro bo gtsug lag 'khor lo'i rgyud phyi ma las /",
    "NG0773:101": "yongs su gtad pa'i le'u ste lnga pa'o // khro"
}