{
    "T02D3130:239a-0": "@239a # // 'phags pa dr'a bi da'i bum pa'i cho ga bstan pa /",
    "T02D3130:239a-1": "phyugs lhas shing gcig lha yi khang pa'am //",
    "T02D3130:239a-2": "lam gyi bzhi mdo'am khang stong nags tshal du //",
    "T02D3130:239a-3": "dkyil 'khor gru bzhi lham pa khru bzhi'i tshad ;",
    "T02D3130:239a-4": "/ tshon rtsi rnam pa sna tshogs rnams kyis bri //",
    "T02D3130:239a-5": "phyogs kyi lha rnams gnas ni yongs su gzung //",
    "T02D3130:239a-6": "sgo bzhi pa la ku sha'i rtsva yang dgram //",
    "T02D3130:239a-7": "bza' dang btung ba sha chang la phug bcas //",
    "T02D3130:239a-8": "'bras chan 'bras bu mang po'i gtor ma sbyin //",
    "T02D3130:239a-9": "bum pa padma dmar po'i mdog 'dra ba //",
    "T02D3130:239a-10": "nag po ra ri med pa rin chen bcas //",
    "T02D3130:239a-11": "sman dang 'bru dang spos chus bkang ba bzhi //",
    "T02D3130:239a-12": "ldum bus kha bkang ras kyis mgul ba dkri /",
    "T02D3130:239a-13": "raktam ka dang ke li ki li ki li dang",
    "T02D3130:239a-14": "// dra bi da la sogs pa brgyar bzlas te //",
    "T02D3130:239a-15": "dkyil 'khor khor yug dag par gzhag par bya //",
    "T02D3130:239a-16": "de nas byug spos bdug spos la sogs dbul //",
    "T02D3130:239a-17": "bgegs kyis brlabs pa shar phyogs kha bstan te //",
    "T02D3130:239a-18": "dkyil 'khor dbus su bde ba'i stan la gzhag / bzlas brjod byed cing bum pa re res bkru //",
    "T02D3130:239a-19": "'on kyang log 'dren rnams las thar bar 'gyur //",
    "T02D3130:239a-20": "sgrub pa po yi ming ni 'ba' zhig la //",
    "T02D3130:239a-21": "bgegs rnams gzhig phyir phan par ma zad kyi //",
    "T02D3130:239a-22": "rgyal po 'khor dang bud med bud med dang //",
    "T02D3130:239a-23": "bu mo dang ni rol mo mkhan rnams dang //",
    "T02D3130:239a-24": "bud med phal dang tshong pa rnams kyang rung //",
    "T02D3130:239a-25": "zhing pa rnams dang dbul zhing phongs pa dang //",
    "T02D3130:239a-26": "gdon gyis zin cing rims kyis btab pa dang //",
    "T02D3130:239a-27": "byis pa'i gdon dang me tog 'bras bu 'phrog / rmi ngan smyo dang sems ni g-yer ba dang //",
    "T02D3130:239a-28": "dug kyang sel te khrus 'dis dag par byed //",
    "T02D3130:239a-29": "rgyud las 'byung ba'i bum pa'i cho ga yis //",
    "T02D3130:239a-30": "sdig pa zhi bar bya ba'i ched du brjod par bya //",
    "T02D3130:239a-31": "lus can rnams la phan phyir bde bar gshegs pa yis //",
    "T02D3130:239a-32": "sdig pa dag dang bkra mi shis pa zhi byed pa //",
    "T02D3130:239a-33": "khrus bya gtsug lag dag gi rgyud las legs gsungs pa //",
    "T02D3130:239a-34": "shin tu bsgrims te nyams su blang bar bya //",
    "T02D3130:239a-35": "khrus ni rgyal po rnams kyi gzi byin bskyed pa dang //",
    "T02D3130:239a-36": "rgyal srid bsgrubs pas bsod nams che bar byed pa dang //",
    "T02D3130:239b-0": "bsod nams @239b nyams pa dang /",
    "T02D3130:239b-1": "dus ma yin par 'chi ba dang /",
    "T02D3130:239b-2": "sdig pa rnams ma lus par zhi bar byed pa dang /",
    "T02D3130:239b-3": "bud med bu la gdu ba rnams dang /",
    "T02D3130:239b-4": "gang dag rig sngags legs par mi 'grub pa rnams dang /",
    "T02D3130:239b-5": "rims nad nyin gcig pa la sogs pa zhi bar byed pa dang /",
    "T02D3130:239b-6": "rtag pa'i rims nad zhi bar bya ba la shis pa yin no //",
    "T02D3130:239b-7": "smyo byed dang /",
    "T02D3130:239b-8": "brjod byed dang /",
    "T02D3130:239b-9": "grib gnon gyi gdon dang /",
    "T02D3130:239b-10": "'thab pa dang /",
    "T02D3130:239b-11": "rtsod pa drag po dang /",
    "T02D3130:239b-12": "skye bo snang ba zhi bar byed pa dang /",
    "T02D3130:239b-13": "sgrub pa po bgegs kyis zin pa la shis pa yin no //",
    "T02D3130:239b-14": "rgyal po la brten pa'i mi rnams dang /",
    "T02D3130:239b-15": "bud med bu 'dod pa rnams dang /",
    "T02D3130:239b-16": "bud med khyim thab mi 'dod pa de dag dang /",
    "T02D3130:239b-17": "phyug po rnams dang /",
    "T02D3130:239b-18": "rtsis byed pa dang /",
    "T02D3130:239b-19": "tshong pa rnams dang /",
    "T02D3130:239b-20": "zhing pa phongs pa dang /",
    "T02D3130:239b-21": "mthu nyams pa dang /",
    "T02D3130:239b-22": "rmi lam ngan pa dang /",
    "T02D3130:239b-23": "byis pa'i gdon dang /",
    "T02D3130:239b-24": "khrag 'phrog pa dang /",
    "T02D3130:239b-25": "sems khong du chud pa dang /",
    "T02D3130:239b-26": "'byung pos theb sa pa dang /",
    "T02D3130:239b-27": "gdon thams cad kyis zin pa zhi bar bya ba'i phyir yang bya'o //",
    "T02D3130:239b-28": "thog mar sngags pas gser ram /",
    "T02D3130:239b-29": "dngul lam /",
    "T02D3130:239b-30": "zangs sam /",
    "T02D3130:239b-31": "kham pa las bum pa mnyam zhing legs par bya ba dang /",
    "T02D3130:239b-32": "ma chag ma zhom pa dang /",
    "T02D3130:239b-33": "ma snol ba dang /",
    "T02D3130:239b-34": "dbyibs legs shing shin tu mdzes pa bzhi nan tan bya'o //",
    "T02D3130:239b-35": "dbul po rnams kyis ni gser dang dngul dang zangs las byas pa'i bum pa mi rnyed pas /",
    "T02D3130:239b-36": "de'i phyir kham pa las byas pa'i bum pa shin tu mtshan dang ldan zhing spa ba /",
    "T02D3130:239b-37": "padma dmar po'i mdog ltar dmar zhing byi ru dang li khri dang /",
    "T02D3130:239b-38": "mtshal gyi mdog 'dra ba bzhi bya'o //",
    "T02D3130:239b-39": "bum pa rnams kyi zhabs kyi gdub kor ni 'phangs",
    "T02D3130:239b-40": "su sor gcig gi tshad du byas te gdags so",
    "T02D3130:239b-41": "// dbus kyi dbyibs ni lhung bzed 'dra bar bya'o //",
    "T02D3130:239b-42": "mgrin pa ni 'phongs su sor bzhi pa ste /",
    "T02D3130:239b-43": "mgrin pa'i steng kha'i phyi rol gyi kha khyer 'dab ma sor gnyis kyi tshad du mnyam par bya /",
    "T02D3130:239b-44": "kha ni sor bzhi'i tshad du mnyam par bya'o //",
    "T02D3130:239b-45": "bum pa mtshan nyid dang mi ldan pa yang chag cing zhom pa dang /",
    "T02D3130:239b-46": "gnag pa dang /",
    "T02D3130:239b-47": "thag thug can rnams ni spang bar bya'o //",
    "T02D3130:239b-48": "mtshan nyid rdzogs pa ni dbang bskur ba'i cho ga la bkra shis par gsungs so //",
    "T02D3130:240a-0": "dkyil 'khor med @240a * //",
    "T02D3130:240a-1": "par bum pa 'ba' zhig gis 'dod pa'i las myur du 'grub bar mi 'gyur bas /",
    "T02D3130:240a-2": "de'i phyir thog mar dkyil 'khor bri ba'i sngon rol du brtag par bya'o //",
    "T02D3130:240a-3": "ba lang lhas sam /",
    "T02D3130:240a-4": "shing gcig 'greng drung ngam /",
    "T02D3130:240a-5": "lha khang ngam /",
    "T02D3130:240a-6": "lam gyi bzhi mdo'am /",
    "T02D3130:240a-7": "khang stong ngam ;",
    "T02D3130:240a-8": "nags tshal du yang rung ste /",
    "T02D3130:240a-9": "gnas de dag tu dkyil 'khor bri bar bya'o //",
    "T02D3130:240a-10": "sa gzhi rab tu brtags te shin tu dag par byas la thig gdab par bya ste /",
    "T02D3130:240a-11": "gru bzhi'i tshad kyi gru bzhi par byas la phur bus nges par gdab par bya'o //",
    "T02D3130:240a-12": "de'i dbus su sngags shes pas khrus bya ba'i sa khru do gzhag par bya'o //",
    "T02D3130:240a-13": "dkyil 'khor ni gru bzhi lham pa sgo bzhi pa",
    "T02D3130:240a-14": "bkra shis kyi sgo bzhi sa mdzes par byas pa",
    "T02D3130:240a-15": "bri bar bya'o // phyi rol thog thag tu yang rtsva ku shas 'khor bar dgram mo //",
    "T02D3130:240a-16": "steng du ni bla re legs par dgram zhing me tog gi phrang ba dang /",
    "T02D3130:240a-17": "ba dan dang /",
    "T02D3130:240a-18": "dar gyi lnga ldi dang /",
    "T02D3130:240a-19": "me long dag gis legs par nan tan du brgyan na /",
    "T02D3130:240a-20": "dbang bskur ba'i cho ga la bkra shis so //",
    "T02D3130:240a-21": "de nas tshon sna lnga'i skud pa blangs te /",
    "T02D3130:240a-22": "bdud rtsi thab sbyor gyi sngags kyis btab nas des sgo logs nas brtsams te bskor bar bya'o //",
    "T02D3130:240a-23": "de nas tshon rtsi lnga ste /",
    "T02D3130:240a-24": "dkar po dang /",
    "T02D3130:240a-25": "dmar po dang /",
    "T02D3130:240a-26": "ser po dang /",
    "T02D3130:240a-27": "ljang gu dang /",
    "T02D3130:240a-28": "nag po'i phye ma rnams kyis dkyil 'khor rnams bris la /",
    "T02D3130:240a-29": "bris pa de'i nang rim du dbang ldan gyi phyogs nas brtsams nas /",
    "T02D3130:240a-30": "dra bi da la sogs pa'i phyag rgya go rims bzhin bri bar bya'o //",
    "T02D3130:240a-31": "dra bi da'i phyag rgya ni rdo rje rtse gsum pa'o //",
    "T02D3130:240a-32": "gtum mo chen mo'i rdo rje rtse gcig pa'o //",
    "T02D3130:240a-33": "stobs po che'i nas 'bras kyi dbyibs su gsungs so //",
    "T02D3130:240a-34": "dpal ldan gzhan gyis mi thub pa'i phyag mtshan ni rdo rje rtse gsum par bya'o //",
    "T02D3130:240a-35": "rdo rje rnam par 'joms pa'i rdo rje rgya gram la ra phyogs gcig med par gsungs so //",
    "T02D3130:240a-36": "rdo rje yangs pa'i ni rdo rje rgya gram mdzes par byas pa'o //",
    "T02D3130:240a-37": "byis pa k'i li k'i li'i ni rdo rje rtse gcig pa'o //",
    "T02D3130:240a-38": "snying po mchog gi ni rdo rje rtse gsum par bya'o //",
    "T02D3130:240a-39": "phyag rgya 'di dag thams cad mtshan nyid dang ldan zhing dpa' ba dang /",
    "T02D3130:240a-40": "khri'u'i steng na gnas par bya'o //",
    "T02D3130:240b-0": "dra bi da la sogs pa'i phyag rgya rnams legs par bris nas @240b langs te /",
    "T02D3130:240b-1": "de'i phyi rol du byung la dkyil 'khor phyi rol du phyogs kyi lha rnams dgod par bya ste /",
    "T02D3130:240b-2": "shar phyogs su dbang po'i rdo rje bri'o //",
    "T02D3130:240b-3": "me'i mtshams su ni me'i thab khung bri'o //",
    "T02D3130:240b-4": "lho'i phyogs su ni gshin rje be con no //",
    "T02D3130:240b-5": "bden bral gyi phyogs su ni bden bral gyi ral gri'o //",
    "T02D3130:240b-6": "nub phyogs su ni chu lha'i zhags pa'o //",
    "T02D3130:240b-7": "rlung gi phyogs ni rlung gi ba dan no //",
    "T02D3130:240b-8": "byang phyogs su ni ku be ra'i dbyug to'o //",
    "T02D3130:240b-9": "dbang ldan gyi phyogs su ni dbang phyug chen po'i mdud rtse gsum pa bri'o //",
    "T02D3130:240b-10": "zla ba ni shar phyogs su bri ste dkar por bya'o //",
    "T02D3130:240b-11": "nyi ma ni nub phyogs su bri ste shin tu dmar por bya'o //",
    "T02D3130:240b-12": "sa'i lha'i phyag rgya bum pa ste zhags pa'i gong du bri'o //",
    "T02D3130:240b-13": "phyogs kyi lha 'de dag kyang rang rang gi tshogs dang bcas pa mchod pa bya ste /",
    "T02D3130:240b-14": "brgya byin gyi 'khor ni lha rnams so //",
    "T02D3130:240b-15": "me'i 'khor ni drang srong rnams so //",
    "T02D3130:240b-16": "gshin rje'i 'khor ni ma mo rnams so //",
    "T02D3130:240b-17": "bden bral gyi 'khor ni srin po rnams so //",
    "T02D3130:240b-18": "chu lha'i 'khor ni klu rnams so //",
    "T02D3130:240b-19": "rlung lha'i 'khor ni rig sngags 'chang rnams so //",
    "T02D3130:240b-20": "rnam thos kyi bu'i 'khor ni gnod sbyin rnams so //",
    "T02D3130:240b-21": "dbang ldan gyi 'khor ni 'byung po rnams so //",
    "T02D3130:240b-22": "sa'i lha mo'i 'khor rnams ni sa bdag rnams so //",
    "T02D3130:240b-23": "nyi ma dang zla ba gnyis kyang rang rang gi lha'i tshogs dang bcas pa mchod par bya'o //",
    "T02D3130:240b-24": "de ltar phyi rol gyi 'khor du phyogs kyi lha dgod pa'i go rims ni bstan zin to //",
    "T02D3130:240b-25": "dkyil 'khor bris zin nas bum pa cho ga bzhin du dag par byas te /",
    "T02D3130:240b-26": "chu la sngags kyis btab pa'i bum pa bsangs la lag pa dri yis bskus pas blangs te /",
    "T02D3130:240b-27": "bum pa'i ngos rnams su kakko la dang /",
    "T02D3130:240b-28": "tsandan dkar po la sogs pa shin tu dri zhim",
    "T02D3130:240b-29": "po bkra shis pa gang yang rung ba dag gis",
    "T02D3130:240b-30": "rdo rje la sogs pa phyag rgya'i ri mo rnams",
    "T02D3130:240b-31": "legs par bri bar bya'o //",
    "T02D3130:240b-32": "de nas bdud rtsi thab sbyor gyi sngags /",
    "T02D3130:240b-33": "aom aa mri te h'um phat ces bya ba 'di phyag rgya dang ldan pas gu gul btab ste /",
    "T02D3130:240b-34": "des bum pa bdugs nas chu mig gam /",
    "T02D3130:240b-35": "rdzing bu 'am /",
    "T02D3130:240b-36": "chu klung bkra shis pa gang yang rung ba'i chu",
    "T02D3130:240b-37": "gtsang ma blangs nas srog chags med pa legs apar",
    "T02D3130:240b-38": "btsags pa des bkang ba'i bum pa'i nang du rin",
    "T02D3130:240b-39": "po che sna lnga ste /",
    "T02D3130:240b-40": "dung dang /",
    "T02D3130:241a-0": "nor bu @241a * //",
    "T02D3130:241a-1": "dang ;",
    "T02D3130:241a-2": "mu tig dang /",
    "T02D3130:241a-3": "byi ru dang /",
    "T02D3130:241a-4": "gser te rin po che de lta bu dag dang /",
    "T02D3130:241a-5": "sman lnga ste /",
    "T02D3130:241a-6": "go ri ka rni dang /",
    "T02D3130:241a-7": "sim ha dang /",
    "T02D3130:241a-8": "bya ghri dang /",
    "T02D3130:241a-9": "ha sa dang /",
    "T02D3130:241a-10": "ha sa de ba 'di rnams dang /",
    "T02D3130:241a-11": "sa bon sna lnga ste /",
    "T02D3130:241a-12": "nas dang /",
    "T02D3130:241a-13": "'bras dang /",
    "T02D3130:241a-14": "mon sran gre'u dang /",
    "T02D3130:241a-15": "gro dang /",
    "T02D3130:241a-16": "til te 'di rnams dang /",
    "T02D3130:241a-17": "spos lnga ste /",
    "T02D3130:241a-18": "tsandan dang /",
    "T02D3130:241a-19": "gur gum dang /",
    "T02D3130:241a-20": "tu ru ska dang /",
    "T02D3130:241a-21": "aa ka ru dang /",
    "T02D3130:241a-22": "ga pur ro //",
    "T02D3130:241a-23": "dri dang ldan pa 'di rnams kyang gzhag go //",
    "T02D3130:241a-24": "bum pa'i mgul pa la yang tshon sna lnga pa'i",
    "T02D3130:241a-25": "skud pa la yang bdud rtsi thab sbyor gyis btab",
    "T02D3130:241a-26": "pas bcings la / dar ram ras dkar po sar pas yang bcings te /",
    "T02D3130:241a-27": "bum pa'i kha shing aa mra'i rigs ha sa ka ra zhes bya ba yal ga dang /",
    "T02D3130:241a-28": "me tog dang /",
    "T02D3130:241a-29": "'bras bur ldan pa'am /",
    "T02D3130:241a-30": "yang na zhim po 'khri shing dang yal gzhan gang yang rung ba dag kyang gzhug go //",
    "T02D3130:241a-31": "bum pa legs par bkang nas de'i 'og tu legs par khrus bya'o //",
    "T02D3130:241a-32": "khrus byas nas gos gtsang ma bgos te thogs nas",
    "T02D3130:241a-33": "dkyil 'khor gyi sar song nas dkyil 'khor gyi nub",
    "T02D3130:241a-34": "phyogs kyi sgor 'greng ste /",
    "T02D3130:241a-35": "de'i sngags kyis 'bar ba'i mig gis shar phyogs su",
    "T02D3130:241a-36": "bltas la bgegs bsal ba'i sngags k'i li k'i li",
    "T02D3130:241a-37": "se gol dang ldan par brjod do ;",
    "T02D3130:241a-38": "/ yungs kar gyis kyang bgegs bsal bar bya'o //",
    "T02D3130:241a-39": "bgegs thams cad bsal nas dra ba dang rab phur bu bya ste /",
    "T02D3130:241a-40": "na ma: sarba ta th'a ga te bhya:/",
    "T02D3130:241a-41": "sarba ta th'a ga te bhi kam pa badzra k'i",
    "T02D3130:241a-42": "li k'i la ya aa ka ra aa sv'a h'a",
    "T02D3130:241a-43": "/ rdo rje phur bu'i sngags so //",
    "T02D3130:241a-44": "na ma: sarba ta th'a ga te bhya:/",
    "T02D3130:241a-45": "sarba mu khe bhya:/",
    "T02D3130:241a-46": "sarba th'a badzra pra k'a ra /",
    "T02D3130:241a-47": "sarba ta th'a ga ta garbha tsa na ka //",
    "T02D3130:241a-48": "ku ru ku ru tsakra n'a ya sv'a h'a /",
    "T02D3130:241a-49": "rdo rje ra ba'i sngags so //",
    "T02D3130:241a-50": "na ma: sarba ta th'a ga te bhya:/",
    "T02D3130:241a-51": "sarba mu khe bhya:/",
    "T02D3130:241a-52": "sarba th'a badzra ra panytsa ra ni kshi pa ga ga na ka sv'a h'a /",
    "T02D3130:241a-53": "rdo rje ra ba'i sngags so //",
    "T02D3130:241a-54": "cho ga lhag chad du gyur ba'i phyir /",
    "T02D3130:241a-55": "zhi ba'i sbyin sreg legs par byas nas dbang ldan",
    "T02D3130:241a-56": "gyi phyogs la sogs pa dkyil 'khor gyi phyogs dang",
    "T02D3130:241a-57": "phyogs mtshams rnams su dra bi da la sogs pa",
    "T02D3130:241a-58": "lha rnams so so'i phyag rgya dang sngags kyi tshig",
    "T02D3130:241a-59": "gis spyan drang bar bya'o //",
    "T02D3130:241a-60": "de la lag pa g-yas pa khu tshur bcangs te",
    "T02D3130:241b-0": "mdzub mo dang gung mo gnyis @241b ral gri ltar",
    "T02D3130:241b-1": "bsgreng ba 'di ni dri bi da'i phyag rgya'o //",
    "T02D3130:241b-2": "sngags ni /",
    "T02D3130:241b-3": "na mo ratna tra y'a ya /",
    "T02D3130:241b-4": "na ma shtsanda badzra p'a na ye /",
    "T02D3130:241b-5": "ma h'a yaksha se n'a pa ta ye /",
    "T02D3130:241b-6": "aom dra bi da pa ra h'um phat /",
    "T02D3130:241b-7": "lag pa g-yon mdzub mo gnyis ka logs su gzhug",
    "T02D3130:241b-8": "la lag pa g-yas pa rdo rje rtse gsum par",
    "T02D3130:241b-9": "byas pa 'di ni gtum po chen po'i phyag rgya'o",
    "T02D3130:241b-10": "// sngags ni /",
    "T02D3130:241b-11": "aom ma h'a tsanda h'um phat /",
    "T02D3130:241b-12": "gong ma bzhin du phyag 'tshal ba'i tshig dang yang ldan par bya'o //",
    "T02D3130:241b-13": "lag pa gnyis snyim pa khong stong du sbyar ba 'di ni stobs po che'i phyag rgya ste /",
    "T02D3130:241b-14": "sngags la /",
    "T02D3130:241b-15": "aom ma h'a ba la h'um phat /",
    "T02D3130:241b-16": "snyim pa bkan la mthe'u chung gnyis kyi rgyab tu srin lag gnyis sbyar te /",
    "T02D3130:241b-17": "gung mo gnyis yang de bzhin du de'i rgyab tu",
    "T02D3130:241b-18": "sbyar nas nang du bkug la mdzub mo gnyis rtse",
    "T02D3130:241b-19": "sprad de mthe bo gnyis sa so'i ngos la gzhar",
    "T02D3130:241b-20": "ba 'di ni gzhan gyis mi thub pa'i phyag rgya",
    "T02D3130:241b-21": "ste / sngags la /",
    "T02D3130:241b-22": "aom aa pa r'a dzi te h'um phat /",
    "T02D3130:241b-23": "lag pa gnyis snying gar byas la srin lag gnyis",
    "T02D3130:241b-24": "nang du bkug ste phan tshun bsnol ba'i rtse mo",
    "T02D3130:241b-25": "mthe bo dang / mdzub mo'i drung du cung zad 'dud par byas la /",
    "T02D3130:241b-26": "gung mo gnyis gshibs pa'i phyi rol nas mdzub mo",
    "T02D3130:241b-27": "gnyis bkug pa nas gang gis ma reg par bya",
    "T02D3130:241b-28": "ste / mthe bo gnyis dang /",
    "T02D3130:241b-29": "mthe chung gnyis kyang gshibs pa 'di ni /",
    "T02D3130:241b-30": "rdo rje rnam par 'joms pa'i phyag rgya la thams cad byed pa yin te /",
    "T02D3130:241b-31": "sngags la /",
    "T02D3130:241b-32": "aom badzra dzva la n'i ya sv'a h'a /",
    "T02D3130:241b-33": "gzhan gyis mi thub pa'i phyag rgya las mdzub mo",
    "T02D3130:241b-34": "gnyis phye ste bkug nas nas tsam gyis ma reg",
    "T02D3130:241b-35": "par bya ste / mthe bo gnyis par du gshibs pa ni rdo rje yangs pa'i phyag rgya ste /",
    "T02D3130:241b-36": "sngags la /",
    "T02D3130:241b-37": "aom ha na ha na h'um phat /",
    "T02D3130:241b-38": "snyim pa bkan la mthe'u chung gnyis nang du bsnol",
    "T02D3130:241b-39": "te bzhag pa'i bar du mthe bo gnyis kyis bkab",
    "T02D3130:241b-40": "la mdzub mo gnyis kyi rtse mo'i tshigs dbu ma",
    "T02D3130:241b-41": "la gzugs / srin lag gnyis gshibs te bsgreng ba'i",
    "T02D3130:241b-42": "tshigs dang por gung mo gnyis bkug pa'i rtse mos",
    "T02D3130:241b-43": "btsugs pa ni k'i li k'i li'i phyag rgya ste",
    "T02D3130:241b-44": "la gzugs / / sngags la /",
    "T02D3130:241b-45": "aom k'i li k'i li ba la k'i li ye sv'a h'a /",
    "T02D3130:241b-46": "lag pa gnyis sor mo'i nang du bsnol te khu tshur bcangs la mthe bo dang /",
    "T02D3130:242a-0": "gung mo dang mthe'u chung rnams so sor gshibs te @242a * //",
    "T02D3130:242a-1": "bsgreng ba 'di ni rdo rje 'dzin pa'i phyag rgya ste /",
    "T02D3130:242a-2": "sngags la /",
    "T02D3130:242a-3": "aom badzra dhri ka 'di la re re nas lag",
    "T02D3130:242a-4": "pa'i phyag rgya sngar bcings la ae hye hi zhes",
    "T02D3130:242a-5": "bya ba ste / re re la yang bskul ba'i",
    "T02D3130:242a-6": "sngags dang sbyar la mchod yon la sngags lan bdun",
    "T02D3130:242a-7": "nam nyi shu rtsa gcig btab la dbul lo ;",
    "T02D3130:242a-8": "/ de nas dbang po la sogs pa rnams so so'i sngags dang phyag rgyas spyan drang ba dang /",
    "T02D3130:242a-9": "gdan bstan pa dang /",
    "T02D3130:242a-10": "mchod yon la sogs pa dbul bar bya'o //",
    "T02D3130:242a-11": "shar phyogs su kha bltas te rkang pa g-yas brkyang",
    "T02D3130:242a-12": "ba'i tshul gyis lag pa g-yon pa rdo rje'i phyag",
    "T02D3130:242a-13": "rgya bstan la / lag pa g-yas pa'i phyag rgya sta zur phyogs su gzhag par bya /",
    "T02D3130:242a-14": "sngags la /",
    "T02D3130:242a-15": "aom ha na ha na bhindha badzra h'um phat /",
    "T02D3130:242a-16": "rkang pa g-yon pa brkyang ba'i tshul kyis lag pa",
    "T02D3130:242a-17": "g-yon pa'i mdzub mo lcags kyu ltar bskyod de g-yas",
    "T02D3130:242a-18": "pas ni brgya byin spyan drang ngo //",
    "T02D3130:242a-19": "lag pa gnyis brkyang la phyag rgya bkrol la slar btang ngo //",
    "T02D3130:242a-20": "me'i phyogs su bltas te lag pa brkyang la mdzub",
    "T02D3130:242a-21": "mo bkug ste rtse mo gung mo'i tshigs gsum bar",
    "T02D3130:242a-22": "gzugs so // sngags la /",
    "T02D3130:242a-23": "aom badzra na ma h'a bh'u ta dzva la ya",
    "T02D3130:242a-24": "sarba ma h'a bhasmi ku ru sarba dusht'am h'um phat",
    "T02D3130:242a-25": "/ mthe bo lag mthil du sbyar te brtan por bzhag la g-yabs pas ni spyan drang ngo //",
    "T02D3130:242a-26": "mdzub mo mthe bo'i ngos la btsugs la phyir drag tu brkyang bas ni slar btang ngo //",
    "T02D3130:242a-27": "gshin rje'i phyogs su bltas te 'greng la snyim pa mdun du gzhag ste /",
    "T02D3130:242a-28": "sor mo phan tshun bsnol la khu tshur dam du",
    "T02D3130:242a-29": "bcangs te srin lag gnyis gshibs te bsgrengs nas snying",
    "T02D3130:242a-30": "gar gzhag par bya'o //",
    "T02D3130:242a-31": "aom badzra k'a la danda ha na ha na h'um phat /",
    "T02D3130:242a-32": "srin lag gshibs pa las nang du bzlog pas ni spyan drang ba'o //",
    "T02D3130:242a-33": "nang du bzlog pa las phyir phyung ba gshibs pas nis lar btang ngo //",
    "T02D3130:242a-34": "bden bral gyi phyogs su rkang pa mnyam par bzhag la /",
    "T02D3130:242a-35": "lag pa g-yas pa khu tshu ra bcangs pa la",
    "T02D3130:242a-36": "mdzub mo dang gung mo gnyis ral gri 'dra bar",
    "T02D3130:242a-37": "gshibs te bsgrengs la /",
    "T02D3130:242a-38": "lag pa g-yon pa yang de'i tshul gyis zhags pa",
    "T02D3130:242a-39": "'dra bar byas te sta zur logs su gzhag par",
    "T02D3130:242a-40": "bya'o // sngags la /",
    "T02D3130:242a-41": "aom nee ri te r'aksha sa aa dhi pa ta ye sv'a h'a /",
    "T02D3130:242b-0": "g-yon pa'i mdzub mo bkug ste @242b g-yabs bas spyan drang ngo //",
    "T02D3130:242b-1": "phyir bkyed de bkrol bas ni slar btang ngo //",
    "T02D3130:242b-2": "chu lha'i phyogs su rkang pa mnyam par bzhag la /",
    "T02D3130:242b-3": "lag pa g-yas pa khu tshur bcangs nas /",
    "T02D3130:242b-4": "mthe bo dang mdzub mo zhags mig ltar bya /",
    "T02D3130:242b-5": "g-yon pa la yang de ltar byas te /",
    "T02D3130:242b-6": "snying gar gzhag go //",
    "T02D3130:242b-7": "sngags ni ;",
    "T02D3130:242b-8": "aom n'a ga badzra a'a na ya sarba dha na da n+ya ni dya n+ya su barna ma ni /",
    "T02D3130:242b-9": "mukti kardhi ni /",
    "T02D3130:242b-10": "sarbo ka ra ni shtsa /",
    "T02D3130:242b-11": "badzra dha ra sa ma ya ma nu sma ra ya /",
    "T02D3130:242b-12": "a'a kaddhya a'a kaddhya /",
    "T02D3130:242b-13": "bandha bandta /",
    "T02D3130:242b-14": "ha ra ha ra /",
    "T02D3130:242b-15": "pradzny'a n'am ma h'a tse da h'um phat /",
    "T02D3130:242b-16": "g-yon ba'i mdzub mo'i lcags kyus g-yabs pas ni spyan drangs pa'o //",
    "T02D3130:242b-17": "phyir bkyed de bkrol bas ni slar btang ngo //",
    "T02D3130:242b-18": "rlung lha'i phyogs su 'greng la lag pa g-yon pa",
    "T02D3130:242b-19": "khu tshur bcangs te gung mo bsgreng ba'i tshigs dang",
    "T02D3130:242b-20": "por mdzub mo bkug pa'i thor tho btsugs la /",
    "T02D3130:242b-21": "lag pa g-yas pa yang de bzhin du byas te /",
    "T02D3130:242b-22": "sta zur logs su gzhag go //",
    "T02D3130:242b-23": "sngags la aom badzra aa n'i la ma h'a dhe",
    "T02D3130:242b-24": "ga aa n'i la ma h'a dhe ga a'a na",
    "T02D3130:242b-25": "ya sarba dusht'am h'um phat /",
    "T02D3130:242b-26": "mdzub mo de nyid kyis spyan drang ba dang slar gtang bar bya'o //",
    "T02D3130:242b-27": "ku be ra'i phyogs su rdo rje bcings pa nang",
    "T02D3130:242b-28": "du bzlog nas mthe'u chung gnyis gshibs te brkyang ba'i",
    "T02D3130:242b-29": "rgyab tu so so'i srin lag gzhag par bya'o //",
    "T02D3130:242b-30": "sngags la /",
    "T02D3130:242b-31": "aom ku be ra yaksham aa dhi pa ta ye sv'a h'a /",
    "T02D3130:242b-32": "gung mo gnyis rdo rje ltar bkug pa ste g-yabs pas spyan drang ngo //",
    "T02D3130:242b-33": "de phyir bkyed de bkrol bas ni slar gtang ngo //",
    "T02D3130:242b-34": "dbang ldan gyi phyogs su kha bltas te 'grong la",
    "T02D3130:242b-35": "snyim pa bkan nas srin lag dang mthe'u chung nang",
    "T02D3130:242b-36": "du bcug ste bsnol ;",
    "T02D3130:242b-37": "gung mog nyis gshibs te bsgreng ba'i rgyab logs su rdo rje ltar bya /",
    "T02D3130:242b-38": "mthe bo gnyis bar du gshibs te gzhag go //",
    "T02D3130:242b-39": "sngags la /",
    "T02D3130:242b-40": "aom dri h'um bi la badzra sh'u la sv'a h'a /",
    "T02D3130:242b-41": "mdzub mo gnyis kyi sen mo sprad pa las nang du g-yabs bas ni spyan drang ngo //",
    "T02D3130:242b-42": "phyir bkyed de bkrol bas ni slar btang ngo //",
    "T02D3130:242b-43": "'og gi ni lag ba gnyis padma ltar byas la",
    "T02D3130:242b-44": "spyan drang ba dang slar gtang bar bya ba la",
    "T02D3130:242b-45": "yang nang du g-yabs pa dang phyir bkrol bar bya'o",
    "T02D3130:242b-46": "// sngags la /",
    "T02D3130:242b-47": "na ma: sa manta buddh'a n'am /",
    "T02D3130:242b-48": "aom dra bi ti sv'a h'a /",
    "T02D3130:242b-49": "steng gi ni gra ha shva rya pra ba ta dzyi ti ra ma ya sv'a h'a /",
    "T02D3130:243a-0": "phyogs kyi lha @243a * //",
    "T02D3130:243a-1": "rnams kyi phyag rgya dang /",
    "T02D3130:243a-2": "sngags 'di dag kyang bshad zin to //",
    "T02D3130:243a-3": "de nas yang mchod yon phul nas dra bi da la sogs pa legs par mchod de /",
    "T02D3130:243a-4": "me tog chu las skyes pa dang /",
    "T02D3130:243a-5": "thang las skyes pa dang /",
    "T02D3130:243a-6": "bdug pa srog chags kyi yan lag ma yin pa'i dri yid du 'ong ba dag dang /",
    "T02D3130:243a-7": "mar dang /",
    "T02D3130:243a-8": "'bru mar gyi mar me dang /",
    "T02D3130:243a-9": "tsandan dang /",
    "T02D3130:243a-10": "ga pur dang /",
    "T02D3130:243a-11": "gur gum la sogs pa'i dri bsrung can dang /",
    "T02D3130:243a-12": "khur ba bkra shis ldan /",
    "T02D3130:243a-13": "'bras chan zho dang sbyar bas mchod nas /",
    "T02D3130:243a-14": "dbang po la sogs pa rnams la sha chang ma yin pa dang /",
    "T02D3130:243a-15": "sha chang de dang sbyar ba ma yin pa'i bshos cha mang po dbul lo //",
    "T02D3130:243a-16": "de dag gi 'khor gyi gdon rnams la ni sha chang dang ldan par sbyin no //",
    "T02D3130:243a-17": "de ltar sha dang chang rtsa ba dang /",
    "T02D3130:243a-18": "'bras bu dang /",
    "T02D3130:243a-19": "bgegs kyi kha zas ci yang rung ba byin na",
    "T02D3130:243a-20": "phyi rol gyi 'khor ba bgegs kyi gzugs can gang",
    "T02D3130:243a-21": "yin pa de dag des dga' par 'gyur ro //",
    "T02D3130:243a-22": "phyogs bcu'i lha rnams dga' bar bya ba'i phyir tshigs su bcad pa 'di yang bsgrag par bya ste /",
    "T02D3130:243a-23": "dbang po rdo rje 'chang ba'i lha //",
    "T02D3130:243a-24": "lha yi rgyal po gdon gyi bdag / shar phyogs gdon gyi tshogs bcas la //",
    "T02D3130:243a-25": "mchod pa bgyid cing phyag kyang 'tshal //",
    "T02D3130:243a-26": "me ste bsreg bya za ba'i lha //",
    "T02D3130:243a-27": "me lha'i rgyal po gdon gyi bdag //",
    "T02D3130:243a-28": "phyogs mtshams gdon gyi tshogs bcas la //",
    "T02D3130:243a-29": "mchod pa bgyid cing phyag kyang 'tshal //",
    "T02D3130:243a-30": "gshin rje be con 'chang ba'i lha //",
    "T02D3130:243a-31": "ma mo'i rgyal po gdon gyi bdag / lho phyogs gdon gyi tshogs bcas la //",
    "T02D3130:243a-32": "mchod pa bgyid cing phyag kyang 'tshal //",
    "T02D3130:243a-33": "bden dang bral ba legs ldan lha //",
    "T02D3130:243a-34": "srin po'i rgyal po gdon gyi bdag / lho nub gdon gyi tshogs bcas la //",
    "T02D3130:243a-35": "mchod pa bgyid cing phyag kyang 'tshal //",
    "T02D3130:243a-36": "zhags pa tshogs pa chu yi lha //",
    "T02D3130:243a-37": "bden pa bsrung ba gdon gyi bdag / nub phyogs gdon dang bcas pa la //",
    "T02D3130:243a-38": "mchod pa bgyid cing phyag kyang 'tshal //",
    "T02D3130:243a-39": "rlung ste srog kyang 'dzin pa'i lha //",
    "T02D3130:243a-40": "tshig srung gdon gyi bdag po ste //",
    "T02D3130:243a-41": "rlung gi phyogs kyi gdon bcas la //",
    "T02D3130:243a-42": "mchod pa bgyid cing phyag kyang 'tshal //",
    "T02D3130:243a-43": "gnod sbyin lag na dbyug to thogs //",
    "T02D3130:243b-0": "@243b nor srung gdon gyi bdag po ste //",
    "T02D3130:243b-1": "byang phyogs gdon dang bcas pa la //",
    "T02D3130:243b-2": "mchod pa bgyid cing phyag kyang 'tshal //",
    "T02D3130:243b-3": "dbang dang ldan pa 'dren pa'i lha //",
    "T02D3130:243b-4": "bgegs kyi rgyal po gdon gyi bdag / byang shar gdon dang bcas pa la //",
    "T02D3130:243b-5": "mchod pa bgyid cing phyag kyang 'tshal //",
    "T02D3130:243b-6": "'og gi sa yi lha mo ba //",
    "T02D3130:243b-7": "klu mo chen mo zhi ba ste //",
    "T02D3130:243b-8": "sa bdag 'gro ba 'dzin pa'i mchog / sa yi lha mo 'khor bcas la //",
    "T02D3130:243b-9": "mchod cing bstod de phyag kyang 'tshal //",
    "T02D3130:243b-10": "steng gi lha chen thams cad dang //",
    "T02D3130:243b-11": "nyi ma zla ba gza' chen dang //",
    "T02D3130:243b-12": "gza' dang rgyu skar bcas pa la //",
    "T02D3130:243b-13": "mchod cing bstod de phyag kyang 'tshal //",
    "T02D3130:243b-14": "de nas dkyil 'khor gyi dbus su 'dug la bum pa rnams phyogs bzhir bzhag nas /",
    "T02D3130:243b-15": "de na 'dug bzhin du sngags dang ldan par phyag brgya bcings la /",
    "T02D3130:243b-16": "bum pa rnams kyi nang du lha rnams bkod nas",
    "T02D3130:243b-17": "go rims ji lta ba bzhin du mtshan rangs pas",
    "T02D3130:243b-18": "bzlas brjod bya'o ; / yang na snying po brgyad",
    "T02D3130:243b-19": "po re re la lan brgya rtsa brgyad bzlas nas",
    "T02D3130:243b-20": "bzlas brjod bya'o ; / rtsa ba'i sa bon dang /",
    "T02D3130:243b-21": "sdong bu'i sa bon dang /",
    "T02D3130:243b-22": "snying po'i sa bon dang /",
    "T02D3130:243b-23": "'bras s'a lu'i sa bon dang /",
    "T02D3130:243b-24": "me tog gi sa bon dang /",
    "T02D3130:243b-25": "ge sar gyi sa bon dang /",
    "T02D3130:243b-26": "lo ma'i sa bon te /",
    "T02D3130:243b-27": "sa bon sna bdun gyi phye ma zhi ba mo til mar gyis sbyar te /",
    "T02D3130:243b-28": "bdud rtsi thab sbyor gyi sngags kyis legs par btab la /",
    "T02D3130:243b-29": "de nas khrus byed pa la logs shig tu lus bkrus shing dril te /",
    "T02D3130:243b-30": "khrus byas la gos gtsang mgon te dkyil 'khor gyi",
    "T02D3130:243b-31": "sgor bkug nas de la bsrung ba chen po bya'o",
    "T02D3130:243b-32": "// de nas gsum la skyabs su 'gro ba la",
    "T02D3130:243b-33": "sogs pa byin te dkyil 'khor du de bcug la",
    "T02D3130:243b-34": "// / gus bas phyag byas nas cho ga bzhin",
    "T02D3130:243b-35": "du nang du zhugs te 'dug pa'i 'og tu sngags",
    "T02D3130:243b-36": "bzlas shing bum pa re re nas legs par khrus",
    "T02D3130:243b-37": "byed du gzhug go //",
    "T02D3130:243b-38": "shin tu bde ba dang /",
    "T02D3130:243b-39": "legs pa dang /",
    "T02D3130:243b-40": "bkra shis pa dang /",
    "T02D3130:243b-41": "rgyal bar gyur cig /",
    "T02D3130:243b-42": "rgyal bar gyur cig ces bya ba'i tshig dang /",
    "T02D3130:243b-43": "rol mo'i sgra skad rab tu snyan pa dang yang ldan par bya'o //",
    "T02D3130:243b-44": "yungs kar dang /",
    "T02D3130:243b-45": "zho dang /",
    "T02D3130:243b-46": "rtsva d'u ra ba dang /",
    "T02D3130:243b-47": "li khri dang /",
    "T02D3130:243b-48": "me long dang /",
    "T02D3130:243b-49": "dung dang /",
    "T02D3130:243b-50": "bil ba'i 'bras bu dang /",
    "T02D3130:244a-0": "gi wang rnams kyang slob ma'i nang du ras khri'u tshang bting ba'i steng @244a * //",
    "T02D3130:244a-1": "du rdzas de bzhag ste /",
    "T02D3130:244a-2": "slob ma de bkra shis 'don pa'i lag tu bzhag la /",
    "T02D3130:244a-3": "de las yungs kar la sogs pa blangs shing de la sbyin no //",
    "T02D3130:244a-4": "de nas yang bsrung ba byas la rdo rje phyed",
    "T02D3130:244a-5": "de'i lag tu byin te zhi ba dang dga' ba'i",
    "T02D3130:244a-6": "sems dang ldan pas longs shig ces bya ba'i tshig",
    "T02D3130:244a-7": "kyang brjod par bya'o //",
    "T02D3130:244a-8": "rdo rje phyed po de la 'dzin pa'i bgegs thams cad las thar nas ldang bar byed de /",
    "T02D3130:244a-9": "zla ba sgra gcan gyis btang ba bzhin du lus sdig pa dang bral zhing mdzes so //",
    "T02D3130:244a-10": "de nas yang 'byor na mar la sogs pas zhi ba'i sbyin sreg bya'o //",
    "T02D3130:244a-11": "bla ma'i yon yang khrus byed pa des shin tu bzang po legs par dbul bar bya'o //",
    "T02D3130:244a-12": "de nas mchod yon la sogs pa phul te slar gshegs su gsol lo //"
}