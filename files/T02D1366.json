{
    "T02D1366:197a-0": "@197a # // rgya gar skad du //",
    "T02D1366:197a-1": "k'a la tsakra au pa de sha /",
    "T02D1366:197a-2": "bod skad du /",
    "T02D1366:197a-3": "dus kyi 'khor lo'i man ngag / bcom ldan 'das dpal rdo rje sems dpa' la phyag 'tshal lo //",
    "T02D1366:197a-4": "mkha' la kun zhes sems kyis mig mi 'dzums shing rdo rje'i lam zhugs pas //",
    "T02D1366:197a-5": "stong las du ba smig rgyu mkha' snang dri med gsal dang mar me dang //",
    "T02D1366:197a-6": "'bar ba zla ba nyi ma rdo rje che mchog thig le mthong ba'o //",
    "T02D1366:197a-7": "de dbus sangs rgyas sku ni yul bral du ma longs spyod rdzogs sku'o //",
    "T02D1366:197a-8": "chu 'dzin dang bral mkha' la brtan lta rnal 'byor pas ni snang bar bya //",
    "T02D1366:197a-9": "ji srid dus kyi rtsal ri mo nag 'od dri med 'phro mthong ba //",
    "T02D1366:197a-10": "de la kun mkhyen sku ni rnyog med sna tshogs kha dog chu nyi mtshungs //",
    "T02D1366:197a-11": "rnam kun rang gi sems de yul dang rnam bral gzhan gyi sems nyid med //",
    "T02D1366:197a-12": "sku mthong ba ni nyi ma re re dus su srog gi rlung 'gog byed //",
    "T02D1366:197a-13": "ji srid rang lus 'od zer 'khor lo 'khor bzhin pa yis bskor mthong bas //",
    "T02D1366:197a-14": "sngom brtson rnams kyi zla drug reg spangs lam sems zhi ba'i bde bar 'gro //",
    "T02D1366:197a-15": "chags dang chags bral mtha' thog skad cig la ni khyab bdag dbugs grangs 'phel //",
    "T02D1366:197a-16": "mgo dra nang gi dga' bral lhan skyes ye shes rnam shes dag dbus su //",
    "T02D1366:197a-17": "gnyid log dus su rdo rje padma dag gis gnyis gnyis sbyor bde gang //",
    "T02D1366:197a-18": "de yi 'phel byed bla ma'i bka' yi dbang gis 'phel la 'de mtshar med //",
    "T02D1366:197a-19": "rnal 'byor pa bzang la sbyor rgyal bdag la 'jug bdud dang nyon mongs 'joms //",
    "T02D1366:197b-0": "da @197b ni sems 'od gsal ba la 'jug pa'i phyir //",
    "T02D1366:197b-1": "kha zhes bya ba la sogs pa gsungs te /",
    "T02D1366:197b-2": "'dir sngags kyi tshul dang /",
    "T02D1366:197b-3": "pha rol tu phyin pa'i theg pa'i tshul rnal 'byor rnam pa gnyis pa bslab par bya ste /",
    "T02D1366:197b-4": "nam mkha' dang bla gab med pa la rnal 'byor goms par bya'o //",
    "T02D1366:197b-5": "gang nam mkha'i rnal 'byor la slob pa de mtshan",
    "T02D1366:197b-6": "mo mun pa la nam mkha' la kun du zhen",
    "T02D1366:197b-7": "pa'i sems kyis du ba la sogs pa'i mtshan ma",
    "T02D1366:197b-8": "mthong ba'o // mig mi 'dzums shing rdo rje'i lam",
    "T02D1366:197b-9": "zhugs pas zhes bya ba ni dbu mar srog gi",
    "T02D1366:197b-10": "mthong ba'o // rlung zhugs pa'o // stong las zhes",
    "T02D1366:197b-11": "bya ba ni nam mkha' la kun du zhen pa'i",
    "T02D1366:197b-12": "sems dang mig mi 'dzums pa dang /",
    "T02D1366:197b-13": "rdo rje'i lam du zhugs pas stong pa las du",
    "T02D1366:197b-14": "ba dang smig rgyu dang mkha' snang dri ma med",
    "T02D1366:197b-15": "pa gsal ba dang de bzhin du mar me ni",
    "T02D1366:197b-16": "mtshan mo'i sbyor bas mthong ngo //",
    "T02D1366:197b-17": "de nas sprin med pa'i nam mkha' mthong ngo //",
    "T02D1366:197b-18": "de nas yang nam mkha' la nyin mo'i sbyar ba ni /",
    "T02D1366:197b-19": "nam mkha' las byung rang byung ba //",
    "T02D1366:197b-20": "shes rab ye shes me bo che //",
    "T02D1366:197b-21": "zhes gsungs te /",
    "T02D1366:197b-22": "sprin med pa'i nam mkha' la 'bar ba mthong ba'o //",
    "T02D1366:197b-23": "rnam par snang mdzad 'od chen po //",
    "T02D1366:197b-24": "ye shes 'od zer lhang nge ba //",
    "T02D1366:197b-25": "zhes pa ni zla bar snang ba'o //",
    "T02D1366:197b-26": "'gro ba'i mar me zhes pa ni nyi mar snang ba'o //",
    "T02D1366:197b-27": "ye shes sgron ma zhes bya ba ni sgra gcan du snang ba'o //",
    "T02D1366:197b-28": "gzi brjid chen po 'od gsal ba //",
    "T02D1366:197b-29": "zhes bya ba ni glog ste cha dam pa'o //",
    "T02D1366:197b-30": "rigs pa'i rgyal po sngags mchog mtsho //",
    "T02D1366:197b-31": "zhes bya ba ni thig ler mthong ba'o //",
    "T02D1366:197b-32": "de ltar mtshan ma bcu 'dus pa la sogs par mtshan mo'i sbyor ba gsungs shing //",
    "T02D1366:197b-33": "mtshan yang dag par brjod par nyin mo'i sbyor ba bcom ldan 'das kyis gsungs so //",
    "T02D1366:197b-34": "gsang sngags rgyal po don chen byed pa ni bum",
    "T02D1366:197b-35": "pa dang ras la sogs pa rnam pa thams cad",
    "T02D1366:197b-36": "skur mthong ba'o // de dbus zhes bya ba ni",
    "T02D1366:197b-37": "thig le'i dbus su sangs rgyas kyi sku yul dang",
    "T02D1366:197b-38": "bral ba rdzas med cing rtog pa'i longs spyod rdzogs",
    "T02D1366:197b-39": "pa'i sku du ma mthong ba'o //",
    "T02D1366:197b-40": "de nas sku'i sbyar bas me shigs pa'i sgra nyid thos so //",
    "T02D1366:197b-41": "de ltar sprul pa'i sku ni gzugs su snang ba'o //",
    "T02D1366:197b-42": "longs spyod rdzogs sku ni sgrar snang ba'i don to //",
    "T02D1366:197b-43": "'dir nyi ma'i sbyor ba ni chu 'dzin dang bral",
    "T02D1366:197b-44": "ba'i nam mkha' brtan par lta ba'i rnal 'byor pas",
    "T02D1366:197b-45": "snang bar bya ste /",
    "T02D1366:197b-46": "snga dro dang phyi dro'i nyi ma la rgyab bstan par bya'o //",
    "T02D1366:198a-0": "@198a * // gzhan du na nyi ma'i 'od zer rnams kyi rab rib tu 'gyur te /",
    "T02D1366:198a-1": "des gnod pa'i phyir ro //",
    "T02D1366:198a-2": "de ltar nyi ma re re la bslab par bya zhing snang ba'o //",
    "T02D1366:198a-3": "ji srid dus kyi rtsa aa ba dh'u t'i'i nang",
    "T02D1366:198a-4": "du chud pa'i thig le'i dbus su ri mo nag",
    "T02D1366:198a-5": "po skra'i tshad tsam gyi 'od zer dri ma med",
    "T02D1366:198a-6": "pa 'phro ba mthong ba'i bar du'o //",
    "T02D1366:198a-7": "de la kun mkhyen sku zhes pa ni khams gsum",
    "T02D1366:198a-8": "ma lus pa rnyog pa med pa'i chu'i nang gi",
    "T02D1366:198a-9": "nyi ma lta bu mdog sna tshogs pa kun rang",
    "T02D1366:198a-10": "gi sems yul dang rnam par bral ba de nyid",
    "T02D1366:198a-11": "gzhan gyi sems mi shes pa'i phyir gzhan gyi sems",
    "T02D1366:198a-12": "ma yin pa'o // 'dir dang po rang gi sems",
    "T02D1366:198a-13": "snang ba de bzhin gshegs pa'i sha'i spyan gyis yang",
    "T02D1366:198a-14": "dag par mthong ba'o //",
    "T02D1366:198a-15": "lha'i mig la sogs pas gzhan gyi sems shes pa mthong ba'o //",
    "T02D1366:198a-16": "bcom ldan 'das kyis spyan lnga po de dag ni chos yang dag sdud pa las gsungs so //",
    "T02D1366:198a-17": "de ltar rim pa bzhin sha'i spyan dang /",
    "T02D1366:198a-18": "lha'i spyan dang /",
    "T02D1366:198a-19": "sangs rgyas kyi spyan dang /",
    "T02D1366:198a-20": "shes rab kyi spyan dang /",
    "T02D1366:198a-21": "ye shes kyi spyan rnams bsgoms pa'i stobs kyis 'byung bar 'gyur ro //",
    "T02D1366:198a-22": "de nas ma gzigs pas ci yang mi mnga' ba'i thams cad mkhyen par 'gyur ro //",
    "T02D1366:198a-23": "de'i phyir ku mthong bas nyi ma re re'i dus",
    "T02D1366:198a-24": "su srog gi rlung 'gog pa bum pa can gyi",
    "T02D1366:198a-25": "sbyor ba bya'o // ji srid rang lus 'od zer",
    "T02D1366:198a-26": "'khor lo 'khor bzhin pas bskor ba mthong ba zhes",
    "T02D1366:198a-27": "bya ba ni sngon du gsungs pa'i sku'i nang du",
    "T02D1366:198a-28": "sbyor ba bya'o // mthong ba'o // sdom brtson rnams",
    "T02D1366:198a-29": "zhes bya ba ni las dang po pa tshangs par",
    "T02D1366:198a-30": "spyod pa rnams so //",
    "T02D1366:198a-31": "zla ba drug tu reg spangs zhes bya ba ni dbang po gnyis kyi sbyor ba spangs pa'o //",
    "T02D1366:198a-32": "lam gyi sems zhes bya ba ni stong pa nyid kyi sku'i sems so ;",
    "T02D1366:198a-33": "/ zhi ba'i bde bar 'gro zhes bya ba ni mi zad pa'i bde ba thob pa'o //",
    "T02D1366:198a-34": "chags dang zhes bya ba ni dkar po'i phyogs so //",
    "T02D1366:198a-35": "de'i mthar song ba zhes bya ba ni bcu drug pa'i cha'i mtshan nyid do //",
    "T02D1366:198a-36": "de nas chags bral zhes bya ba ni nag po'i phyogs so //",
    "T02D1366:198a-37": "de'i thog ma zhes bya ba ni nag po'i phyogs la ma zhugs pa'o //",
    "T02D1366:198a-38": "skad cig ces bya ba ni skad cig ma gcig",
    "T02D1366:198a-39": "la mngon par byang chub pa'i mtshan nyid de'i skad",
    "T02D1366:198a-40": "cig go // dbugs grangs 'phel zhes bya ba ni",
    "T02D1366:198a-41": "nyi khri chig stong drug brgya'i dbugs gsang ba'i rdo",
    "T02D1366:198a-42": "rje'i nor bu'i rtse mo nas 'phel lo //",
    "T02D1366:198a-43": "brgya phrag sum cu rtsa drug gi dbugs dgu brgyad",
    "T02D1366:198b-0": "dgu brgya'i @198b grangs bkag cing spangs pa nges na",
    "T02D1366:198b-1": "sa gnyis gnyis thob par 'gyur ro //",
    "T02D1366:198b-2": "de ltar lte ba dang /",
    "T02D1366:198b-3": "snying ga dang /",
    "T02D1366:198b-4": "mgrin pa dang //",
    "T02D1366:198b-5": "dpral bar bzhi dang /",
    "T02D1366:198b-6": "drug dang /",
    "T02D1366:198b-7": "brgyad dang /",
    "T02D1366:198b-8": "bcus sa rnams thob par 'gyur ro //",
    "T02D1366:198b-9": "gtsug tor du srog thams cad zad pas sa bcu gnyis 'thob par 'gyur ro //",
    "T02D1366:198b-10": "de nas mgo'i dra ba'i nang nas gsang bar 'ong",
    "T02D1366:198b-11": "ba ni dga' ba dang lhan cig skyes pa dag",
    "T02D1366:198b-12": "gis dbu ma'o // de ltar ni gnyid log pa'i dus su'o //",
    "T02D1366:198b-13": "snying gar ni ye shes dbu ma'o //",
    "T02D1366:198b-14": "mgrin par ni sku dang /",
    "T02D1366:198b-15": "gsung dang /",
    "T02D1366:198b-16": "thugs dang /",
    "T02D1366:198b-17": "ye shes kyi thig le'i rang bzhin gyis so //",
    "T02D1366:198b-18": "gang dpral ba nas 'ongs pa ni gnyis kyi sbyor ba'i bde ba'o //",
    "T02D1366:198b-19": "de'i bde ba ni bla ma'i bka'i dbang gis khu ba'i bde ba gyen du 'gro bar byed do //",
    "T02D1366:198b-20": "sngon du gsungs pa'i srog 'gog pa dang bral ba'i bar du 'phel ba la ngo mtshar med do //",
    "T02D1366:198b-21": "de ltar nyon mongs pa dang /",
    "T02D1366:198b-22": "bdud bcom nas rgyal ba'i bdag po la ste rnal",
    "T02D1366:198b-23": "'byor bzang po aa ba dh'u t'i'i gnas pas lo",
    "T02D1366:198b-24": "gcig gi sbyor bas g-yon dang g-yas su chud pa'i",
    "T02D1366:198b-25": "srog rnams bsad nas rgyal ba'i bdag po stong pa",
    "T02D1366:198b-26": "nyid kyi sku la 'jug go //",
    "T02D1366:198b-27": "de'i phyir bum pa can gyi sbyor bas bde ba chen po'i skad cig bskyed de /",
    "T02D1366:198b-28": "bde ba 'phel bar nges pa'o //",
    "T02D1366:198b-29": "dus kyi 'khor lo'i man ngag slob dpon dus 'khor zhabs chen pos mdzad pa rdzogs so /",
    "T02D1366:198b-32": "// / rgya gar gyi mkhan po buddha k'a ra bha dra dang /"
}