{
    "NG0387:0": "[(]4[)]@#/    / rdo rje sems dpa' nam mkha' dang mnyam pa'i rgyud bzhugs so //",
    "NG0387:1": "rje sems dpa' nam mkha' mtha' dang mnyam pa'i rgyud le'u nyer bdun yan chad sde dge dang 'dra /",
    "NG0387:2": "nyer brgyad man chad sde dge'i rgyud 'bum du mi",
    "NG0387:3": "bzhugs pa mtshams brag rgyud 'bum nas kha bskangs ba",
    "NG0387:5": "/ @#// de nas de bzhin gshegs pa thams cad kyi rang",
    "NG0387:6": "bzhin gcig dang du ma las 'das pa'i bdag nyid",
    "NG0387:7": "/ snying po rang byung rig pa'i sku /",
    "NG0387:8": "dpal rdo rje sems dpa' de kho na nyid la dgongs te ci yang mi gsung bar bzhugs so //",
    "NG0387:9": "de nas de'i tshe 'khor mang po de ltar gyur pa mthong zhing rig nas /",
    "NG0387:10": "sems dpa' rdo rje la 'di skad ces gsol ba btab bo //",
    "NG0387:11": "dus gsum sangs rgyas thams cad kyi //",
    "NG0387:12": "gsang ba'i 'khor lo gter gyi bdag / rang byung rig pa mchog gi sku //",
    "NG0387:13": "rmad byung rol pa'i bdag po khyod //",
    "NG0387:14": "rgyal ba'i thugs dang dbyer @#//",
    "NG0387:15": "med phyir //",
    "NG0387:16": "gang du'ang rig par dka' ba yi //",
    "NG0387:17": "gsang ba'i don ni gsol ba 'debs //",
    "NG0387:18": "e maho shin tu rtogs par dka' //",
    "NG0387:19": "e maho rnyog pa bral ba'i don //",
    "NG0387:20": "e maho kun gyi yum yin pa //",
    "NG0387:21": "e maho dri med rgyud 'di gsungs //",
    "NG0387:22": "rdo rje zhes pa ji lta bu //",
    "NG0387:23": "sems dpa' zhes pa gang gi don //",
    "NG0387:24": "nam mkha' zhes pa ji ltar brjod //",
    "NG0387:25": "de yi mtha' mnyam ji lta bu //",
    "NG0387:26": "rgyud ces ji ltar brjod par bya //",
    "NG0387:27": "bdag cag rnams la bshad du gsol //",
    "NG0387:28": "zhes zhus so //",
    "NG0387:29": "de nas sems dpa' rdo rjes /",
    "NG0387:30": "rol ba rang snang gi 'khor la 'di skad ces bka' stsal to //",
    "NG0387:31": "rdo rje zhes su bstan pa ni //",
    "NG0387:32": "rang bzhin rtog dang mthar phyin pa'i //",
    "NG0387:33": "thugs kyi rig pa bstan pa nyid //",
    "NG0387:34": "rang byung rig pa'i snying po nyid //",
    "NG0387:35": "thams cad 'dus pa'i rdo rje ste //",
    "NG0387:36": "mi phyed rkyen dang bral ba'i phyir //",
    "NG0387:37": "rang byung rdo rje snying por gnas //",
    "NG0387:38": "'di ni gnas pa gsum yin te //",
    "NG0387:39": "rkyen dang bral bas mi snang ngo *//",
    "NG0387:40": "lhun grub rang byung mi phyed pa //",
    "NG0387:41": "bstan pa thugs kyi rdo rje ste //",
    "NG0387:42": "dgu rum sbas pa thugs kyi gter //",
    "NG0387:43": "ma lus rdo rje byin rlabs pas //",
    "NG0387:44": "ye shes snang ba phyogs ris med //",
    "NG0387:45": "mtha' bral nam mkha'i snying po ltar //",
    "NG0387:46": "gsal ba dri ma'i rnyog pa med //",
    "NG0387:47": "skyes bu'i thugs kyi dkyil 'khor nyid //",
    "NG0387:48": "rgyal ba kun gyi thugs nyid ni //",
    "NG0387:49": "thog ma tha ma med pa yi //",
    "NG0387:50": "rang byung 'du 'bral med pa nyid //",
    "NG0387:51": "phyogs bcu mtha' dbus bral ba yi //",
    "NG0387:52": "nam mkha' yangs pa'i dkyil 'khor ltar //",
    "NG0387:53": "gnang bkag med pa'i rang bzhin nyid //",
    "NG0387:54": "mthar phyin ye shes rdo rje nyid //",
    "NG0387:55": "ma bcos pa dang rtog pa dang *//",
    "NG0387:56": "phyogs bral mnyam pa'i snying po ste //",
    "NG0387:57": "sangs rgyas dang ni sems can dang *//",
    "NG0387:58": "phyi nang snod bcud ma lus pa //",
    "NG0387:59": "rang byung snying por gcig pa yi //",
    "NG0387:60": "rang byung ye shes ma bcos pa'i //",
    "NG0387:61": "'gro ba'i rgyud la gnas pa ste //",
    "NG0387:62": "gnas pa don gyi gzhi zhes bstan //",
    "NG0387:63": "lhun grub gsum du gnas pa nyid //",
    "NG0387:64": "kun dang 'brel ba'i thabs chen po //",
    "NG0387:65": "rna brgyud dgongs pas byin rlabs nas //",
    "NG0387:66": "thugs kyi dkyil 'khor mngon bstan nas //",
    "NG0387:67": "shes bya'i chos rnams thams cad kun //",
    "NG0387:68": "ma bcos shes bya nyid du gsal //",
    "NG0387:69": "gang du phyogs ris med pa yi //",
    "NG0387:70": "rang byung rig pa'i snying po nyid //",
    "NG0387:71": "rang bzhin @#//",
    "NG0387:72": "mtshan nyid rol pa ste //",
    "NG0387:73": "phyogs med nam mkha'i rang bzhin ltar //",
    "NG0387:74": "kun 'dus me long gsal bar bstan //",
    "NG0387:75": "rig pa'i dong rtse gsal ba nyid //",
    "NG0387:76": "phyogs med nyi ma'i snying po ltar //",
    "NG0387:77": "rang byung rdzogs pa'i ma bcos pa //",
    "NG0387:78": "gnas nyid rtogs te mthar phyin pa'o //",
    "NG0387:79": "'di nyid nam mkha' gsum nyid de //",
    "NG0387:80": "snang srid dang ni kun brtags dang *//",
    "NG0387:81": "ma bcos pa zhes bstan pa nyid //",
    "NG0387:82": "snang ba dang ni srid pa dang *//",
    "NG0387:83": "ji snyed ma lus thams cad ni //",
    "NG0387:84": "rang byung rig pa mkhar snang ste //",
    "NG0387:85": "rgyu rkyen 'das pa'i rang byung nyid //",
    "NG0387:86": "khyab cing mtshon pa'i yul las 'das //",
    "NG0387:87": "rang rang zhen pas gang brtags pa'i //",
    "NG0387:88": "blo dang rgyu rkyen las byung ba //",
    "NG0387:89": "bsam dang rgyu ba'i sbyor ba can //",
    "NG0387:90": "rang gi blo yis spyad brtags pa //",
    "NG0387:91": "'di dag kun brtags nam mkhar bshad //",
    "NG0387:92": "rang bzhin khyab pa'i yul las 'das //",
    "NG0387:93": "rang byung rtogs pas tshad dang bral //",
    "NG0387:94": "gang dang gang gis ma bcos pa //",
    "NG0387:95": "rgyu ba'i yul dang bral ba ste //",
    "NG0387:96": "dran rig nam mkha' blta bya ste //",
    "NG0387:97": "ma bcos gsal ba'i dbang po la //",
    "NG0387:98": "rig pa'i dong tshe rtogs par gnas //",
    "NG0387:99": "mkha' ltar dri med ma bcos pa //",
    "NG0387:100": "rtogs pas mi gzung yid du khyer //",
    "NG0387:101": "dus gsum ma bcos gnyug ma'i don //",
    "NG0387:102": "shes nas ma bcos snying po'i don //",
    "NG0387:103": "rig pa tshad bral 'od du 'bar //",
    "NG0387:104": "ma bcos rig pa snying po'i sems //",
    "NG0387:105": "sgo gsum bcos pa'i bar ma lus //",
    "NG0387:106": "rang bzhin rtogs pa ye shes nyid //",
    "NG0387:107": "mtha' dbus phyogs ris med pa'i don //",
    "NG0387:108": "ma lus don gyi snying po 'di //",
    "NG0387:109": "sangs rgyas sems can gnyis med pa'i //",
    "NG0387:110": "gdod nas snying por 'khyil ba'i dbyings //",
    "NG0387:111": "bya bsam brtag pa'i yul las 'das //",
    "NG0387:112": "mtha' bral dbu ma chen po la //",
    "NG0387:113": "dgag dang bsgrub pa'i chos med pas //",
    "NG0387:114": "ma lus snying por gsal rtogs pas //",
    "NG0387:115": "don lam rin chen dpe bzhi ltar //",
    "NG0387:116": "phyogs ris med cing rgya mnyam pas //",
    "NG0387:117": "nam mkha'i mtha' dang mnyam pa'o //",
    "NG0387:118": "gdod nas mtha' bral chen po la //",
    "NG0387:119": "dgongs pa'i lung gis mtshams sbyar nas //",
    "NG0387:120": "mtha' bral nam mkha'i dkyil 'khor ltar //",
    "NG0387:121": "mtha' dbus med pa'i de bzhin nyid //",
    "NG0387:122": "rang byung ye shes thog mtha' med //",
    "NG0387:123": "re dogs spangs pas rgyu ba zad //",
    "NG0387:124": "ma lus ma 'gags ye shes ni //",
    "NG0387:125": "phyogs ris med par shar ba'o //",
    "NG0387:126": "'di la mtha' dbus med pa dang *//",
    "NG0387:127": "phyogs ris med par bsam 'das pas //",
    "NG0387:128": "nam mkha'i mtha' dang mnyam pa ste //",
    "NG0387:129": "bsam med nam mkha'i klong chen po //",
    "NG0387:130": "rgyud ces bya ba rgyun du grags //",
    "NG0387:131": "ma bral snying po bde ba'i klong *//",
    "NG0387:132": "rang bzhin ye shes mnyam nyid la //",
    "NG0387:133": "bar chad med pa'i rnal 'byor de //",
    "NG0387:134": "sku gsung dgongs pa mtha' bral nyid //",
    "NG0387:135": "nam mkha' lta bur rtag tu gnas //",
    "NG0387:136": "'di la thams cad lhun grub pas //",
    "NG0387:137": "snang srid rdzogs pa chen po'i rgyud //",
    "NG0387:138": "de la rgyud kyi snying po'o //",
    "NG0387:139": "zhes gsungs so //",
    "NG0387:140": "nam mkha'i @#//",
    "NG0387:141": "mtha' dang mnyam pa'i rgyud chen po las //",
    "NG0387:142": "rgyud kyi mtshan pa'i le'u ste nyi shu brgyad pa'o ///",
    "NG0387:143": "/ de nas yang rang snang rol ba'i 'khor tshogs kyis //",
    "NG0387:144": "sems dpa' rdo rje la 'di skad ces gsol to //",
    "NG0387:145": "kye ma'o sems dpa' rdo rje khyod //",
    "NG0387:146": "sangs rgyas kun gyi rang bzhin te //",
    "NG0387:147": "sku gsung thugs ni bsam mi khyab //",
    "NG0387:148": "mgon po khyod la gsol ba ni //",
    "NG0387:149": "sgro skur med par ji ltar lags //",
    "NG0387:150": "bshad pa nyid kyang ji lta bu //",
    "NG0387:151": "dus ni ji ltar gcig pa lags //",
    "NG0387:152": "'og min gnas kyang ji lta bu //",
    "NG0387:153": "rang bzhin dang ni lta ba dang *//",
    "NG0387:154": "mngon du gyur pa ji lta bu //",
    "NG0387:155": "gleng gzhi zhes pa ji ltar lags //",
    "NG0387:156": "rgyal ba so sor snang ba de //",
    "NG0387:157": "tha dad pa ni ma yin nam //",
    "NG0387:158": "thun mong rgyud dang khyad par ci //",
    "NG0387:159": "rang byung snying po lhun grub la //",
    "NG0387:160": "sgro dang skur pa kun bral ba //",
    "NG0387:161": "ma bcos rin chen 'khor lo'i thugs //",
    "NG0387:162": "'od gsal snying po 'gyur ba med //",
    "NG0387:163": "sgro 'dogs skur 'debs mtshan ma'i lam //",
    "NG0387:164": "gsang ba'i thabs kyis bcad nas ni //",
    "NG0387:165": "gzhi gzhag rang lugs ma bcos par //",
    "NG0387:166": "snying po rig pa mngon du bstan //",
    "NG0387:167": "ji ltar chu la chu gzhag ltar //",
    "NG0387:168": "bde bar gnas pas pha rol phyin //",
    "NG0387:169": "snying po gcig tu kun rdzogs pas //",
    "NG0387:170": "sgro 'dogs skur 'debs gdod nas med //",
    "NG0387:171": "gang gis gang la gang dus su //",
    "NG0387:172": "gang bshad pa nyid de bzhin te //",
    "NG0387:173": "ma lus pa yi de bzhin nyid //",
    "NG0387:174": "snying po rang byung rdzogs pa'i bdag / ma lus 'chang bdag snying po ste //",
    "NG0387:175": "lhun rdzogs rgyal ba kun gyi ngang *//",
    "NG0387:176": "sna tshogs rang snang rig pa'i 'khor //",
    "NG0387:177": "rol pa 'bum phrag mtha' las 'das //",
    "NG0387:178": "rang byung rig pa kun 'char la //",
    "NG0387:179": "tha dad ston 'khor khyad par med //",
    "NG0387:180": "bsam gyis mi khyab pa yi dus //",
    "NG0387:181": "snga phyi med pa'i dus gcig ste //",
    "NG0387:182": "dus gcig rtogs pas dus kun rtogs //",
    "NG0387:183": "dus dang rtog pa gcig tu bstan //",
    "NG0387:184": "rang byung 'od gsal 'khor lo'i thugs //",
    "NG0387:185": "sgro skur dag pa'i bde chen po //",
    "NG0387:186": "mkha' ltar bsam pa'i yul las 'das //",
    "NG0387:187": "rgyu 'bras lhun rdzogs snying po la //",
    "NG0387:188": "bstan pa ma lus kun 'dus pas //",
    "NG0387:189": "dus gcig dgongs pa mkha' ltar bshad /",
    "NG0387:190": "ston pa gnas 'khor dus bstan pa //",
    "NG0387:191": "rang byung rol pa mchog nyid las //",
    "NG0387:192": "ro dang rnam pa ji bzhin pas //",
    "NG0387:193": "khyad par med de snying por rdzogs //",
    "NG0387:194": "ji snyed pa yi chos rnams kun //",
    "NG0387:195": "rin chen 'od la kun rdzogs pas //",
    "NG0387:196": "gdod nas skye 'gag gnas pa med //",
    "NG0387:197": "snying po rdzogs pa gcig ste gnas //",
    "NG0387:198": "gdod nas gcig pa'i rang bzhin la //",
    "NG0387:199": "dus gsum gcig par mngon bstan pas //",
    "NG0387:200": "phyogs bcu mtha' dbus chos thams cad //",
    "NG0387:201": "dus gcig phyogs ris med par rtogs //",
    "NG0387:202": "gang du zhen pas brtag pa yi //",
    "NG0387:203": "bgrangs dang bsgom dang brtag pa dag / rang rang brtags pas snang ba ste //",
    "NG0387:204": "de dag dus gcig sbyor zad de //",
    "NG0387:205": "re dogs chad pa'i snying po nyid //",
    "NG0387:206": "ma bgrod rtogs pas @#//",
    "NG0387:207": "phyin pa'i gnas //",
    "NG0387:208": "rig pa'i gnas su rtogs pas phyin //",
    "NG0387:209": "ma lus rig pa'i 'og min gnas //",
    "NG0387:210": "sangs rgyas kun gyi pho brang nyid //",
    "NG0387:211": "thig le steng 'og phyogs cha med //",
    "NG0387:212": "'og min gnas zhes brjod pa yin //",
    "NG0387:213": "rang byung snying po kun gyi rgyu //",
    "NG0387:214": "rgyu lnga 'bras bu gsum la sogs //",
    "NG0387:215": "phyogs bcu nam mkha'i mthar thug pa //",
    "NG0387:216": "'di la 'dus pa'i 'khor du bshad //",
    "NG0387:217": "ma lus snying por dag pa la //",
    "NG0387:218": "dngos dang blo yi khyad par gyis //",
    "NG0387:219": "rang rang phyogs kyis gang bltas pa //",
    "NG0387:220": "'di la 'das pas 'khor du bshad //",
    "NG0387:221": "ji ltar gnas pa'i don de nyid //",
    "NG0387:222": "rtogs nas 'bras bu lhun grub pa //",
    "NG0387:223": "ji snyed sangs rgyas thams cad kyang *//",
    "NG0387:224": "'di las 'byung bas ston pa'o //",
    "NG0387:225": "don dang tshig gi gleng gzhi ni //",
    "NG0387:226": "ji snyed sangs rgyas thams cad dang *//",
    "NG0387:227": "bka' rgyud ma lus thams cad kyi //",
    "NG0387:228": "gleng brjod kun gyi gzhi yin pas //",
    "NG0387:229": "ma bcos don gyi gleng gzhi yin //",
    "NG0387:230": "bka' rgyud brjod bya thams cad kyi //",
    "NG0387:231": "'byung ba'i rgyu dang gzhi nyid ni //",
    "NG0387:232": "phun sum tshogs pa'i bdag nyid de //",
    "NG0387:233": "gleng brjod 'byung phyir gleng gzhi nyid //",
    "NG0387:234": "rang byung snying po 'od gsal ba //",
    "NG0387:235": "rin chen bsam pa lhun grub rdzogs //",
    "NG0387:236": "gleng brjod ma lus kun 'char bas //",
    "NG0387:237": "gleng gzhi kun gyi ngo bor bshad //",
    "NG0387:238": "sangs rgyas kun gyi rang bzhin te //",
    "NG0387:239": "ma lus 'dus pa'i snying po bas //",
    "NG0387:240": "zhing khams mdzad pa ye shes dag / gdul bya'i bsam pa'i tha dad pas //",
    "NG0387:241": "rin chen bzhi dang yon tan ltar //",
    "NG0387:242": "so so'i khyad par gang snang ba //",
    "NG0387:243": "tha dad snang ba yod ma yin //",
    "NG0387:244": "ma bcos snying po nyid la rdzogs //",
    "NG0387:245": "rang byung rol pa rang snang la //",
    "NG0387:246": "rgyu 'bras zhen pa mi gnas pas //",
    "NG0387:247": "rang snang phun sum tshogs par bshad //",
    "NG0387:248": "snying po 'od ltar rdzogs pa yin //",
    "NG0387:249": "rgyu 'bras zhen pa'i tha dad dag / rang bzhin",
    "NG0387:250": "bsam pa phyin ci log / de dag gang ltar",
    "NG0387:251": "ci snang ba // khyad par rig pa rang snang yin //",
    "NG0387:252": "zhes gsungs so //",
    "NG0387:253": "nam mkha'i mtha' dang mnyam pa'i rgyud chen po las",
    "NG0387:254": "gleng gzhi bshad pa'i le'u ste nyi shu dgu pa'o",
    "NG0387:255": "// // de nas yang rang snang rol ba'i 'khor",
    "NG0387:256": "tshogs kyis / sems dpa' rdo rje la 'di skad ces gsol to //",
    "NG0387:257": "dus gsum rgyal ba thams cad kyi //",
    "NG0387:258": "sku gsung thugs kyi gter gyi dbyig / rig pa'i",
    "NG0387:259": "bstan pa rdzogs pa'i bdag / ma bcos rol par",
    "NG0387:260": "shar ba nyid // gzhi nyid ci phyir bshad pa ste //",
    "NG0387:261": "'jug pa'i lam tshul ji lta bu //",
    "NG0387:262": "'bras bu'i tshul ni ji ltar gnas //",
    "NG0387:263": "bdag cag rnams la legs par gsungs //",
    "NG0387:264": "zhes zhus so //",
    "NG0387:265": "de nas sems dpa' rdo rjes 'di skad ces bka' stsal to //",
    "NG0387:266": "'dus pa'i tshogs chen da nyon cig / gnas dang rtogs par bstan pa nyid //",
    "NG0387:267": "ma bcos sems kyi rang bzhin ni //",
    "NG0387:268": "rig pa 'od gsal stong pa nyid //",
    "NG0387:269": "sangs rgyas sems can gnyis med de //",
    "NG0387:270": "ma rig ye shes tha dad @#//",
    "NG0387:271": "med //",
    "NG0387:272": "rang byung rig pa'i snying po nyid //",
    "NG0387:273": "'od gsal lhun rdzogs rin chen la //",
    "NG0387:274": "rang snang rol pa'i 'od 'char ba //",
    "NG0387:275": "phyogs med 'dod pa kun gzhi ste //",
    "NG0387:276": "ma bcos gnyug ma'i rang bzhin ni //",
    "NG0387:277": "rig pa'i 'od gsal stong pa nyid //",
    "NG0387:278": "phyogs ris bral ba'i snying po ste //",
    "NG0387:279": "dbye zhing tha dad chos dang bral //",
    "NG0387:280": "mtha' bral nam mkha' rang bzhin ltar //",
    "NG0387:281": "rang byung rig pa mu mtha' med //",
    "NG0387:282": "nam mkha'i mtha' dang mnyam sbyor ba //",
    "NG0387:283": "sangs rgyas sems can kun gyi gnas //",
    "NG0387:284": "nam mkha' lta bur kun la khyab //",
    "NG0387:285": "ma lus kun gyi snying po ste //",
    "NG0387:286": "gsang ba'i rang bzhin mtha' dbus med //",
    "NG0387:287": "rang byung dri med snying po ltar //",
    "NG0387:288": "gzhi gzhag rang lugs gsal ba'i 'od //",
    "NG0387:289": "phyogs cha med par gsal bar 'phro //",
    "NG0387:290": "ma lus don gyi snying po la //",
    "NG0387:291": "brda dang tha snyad byin rlabs kyis //",
    "NG0387:292": "ma lus rig pa'i snying por bstim //",
    "NG0387:293": "de nyid stong pa'i snying po ste //",
    "NG0387:294": "rang byung bde ba'i byin rlabs can //",
    "NG0387:295": "bde ba chen po'i snying po 'di //",
    "NG0387:296": "spyi gtsug gsal ba'i yon tan ltar //",
    "NG0387:297": "ma btsal yon tan lhun rdzogs kyang *//",
    "NG0387:298": "thabs dang rna brgyud gter chad pas //",
    "NG0387:299": "rang la rdzogs kyang mthong ba med //",
    "NG0387:300": "gnas pa don gyi gzhi rdzogs kyang *//",
    "NG0387:301": "rig pa'i tshad ma ma skyes shing *//",
    "NG0387:302": "rtogs pa don gyi gzhi med na //",
    "NG0387:303": "'khor ba'i lam ltar thar mi 'gyur //",
    "NG0387:304": "rang byung gsal ba'i snying po 'di //",
    "NG0387:305": "ma lus khyab par gnas gyur pa //",
    "NG0387:306": "rna brgyud dgongs pas byin rlabs shing *//",
    "NG0387:307": "rig pa'i tshad mas don mthong na //",
    "NG0387:308": "lung dang rig pa la sogs pa //",
    "NG0387:309": "brda dang tha snyad rnams mi dgos //",
    "NG0387:310": "rang gi mtshan nyid ma rtogs na //",
    "NG0387:311": "spyi yi mtshan nyid la zhen pa //",
    "NG0387:312": "nyams dang bral ba'i rna brgyud ltar //",
    "NG0387:313": "re dogs chad par ga la 'gyur //",
    "NG0387:314": "dri med snying po'i don rtogs nas //",
    "NG0387:315": "lhun grub phyogs ris med par gsal //",
    "NG0387:316": "ma bcos rang gzhag mthar phyin pa //",
    "NG0387:317": "rtogs pa don gyi gzhi zhes bshad //",
    "NG0387:318": "ma lus 'byung zhing 'du ba'i phyir //",
    "NG0387:319": "gzhi nyid legs par bshad pa yin //",
    "NG0387:320": "lam gyi rang bzhin bstan pa ni //",
    "NG0387:321": "don dang tshig gis phye ba ste //",
    "NG0387:322": "bstan bya don gyi snying po nyid //",
    "NG0387:323": "rang byung mi 'gyur tshad ma ste //",
    "NG0387:324": "tshad ma kun gyi snying po nyid //",
    "NG0387:325": "ngo bo la sogs brgyad kyi don //",
    "NG0387:326": "ma bcos rang byung snying po ni //",
    "NG0387:327": "rang bzhin gcig tu gnas pa ste //",
    "NG0387:328": "rnam pa cis kyang ngos gzung med //",
    "NG0387:329": "mtshan nyid ye shes gsal ba ste //",
    "NG0387:330": "ngo bo mi 'gyur de bzhin nyid //",
    "NG0387:331": "skye dang bltos pa'i rgyu med pas //",
    "NG0387:332": "ma skyes 'jig pa ga la yod //",
    "NG0387:333": "rin chen yon tan ji bzhin du //",
    "NG0387:334": "yongs rdzogs gsal byed tshul gyis gnas //",
    "NG0387:335": "skyes pa'i rkyen dang bgrod pa dang *//",
    "NG0387:336": "smin dang grub dang 'jig pa dang *//",
    "NG0387:337": "rtags dang tha dad rkyen bral bas //",
    "NG0387:338": "rgyu rkyen rdo rje nyid la rdzogs //",
    "NG0387:339": "rgya mtsho 'du ba'i snying po ltar //",
    "NG0387:340": "bsdu dang gnas dang 'byung ba dang *//",
    "NG0387:341": "rdzogs pa'i don nyid gang yin @#//",
    "NG0387:342": "pa //",
    "NG0387:343": "de nyid nges pa'i tshig tu bshad //",
    "NG0387:344": "gzhi dang lam dang 'bras bu dang *//",
    "NG0387:345": "gnas skabs so so gang yin pa //",
    "NG0387:346": "mtshon pa dpe yi tshul yin pas //",
    "NG0387:347": "gang ltar sbyar ba de dag nyid //",
    "NG0387:348": "rang byung snying po'i mtshan nyid ni //",
    "NG0387:349": "ci yang yin no rnam kun bcas //",
    "NG0387:350": "spong len dgag bsgrub la sogs pa'i //",
    "NG0387:351": "phyogs mtshams nges pa'i chos ma yin //",
    "NG0387:352": "rang byung snying po tshad bral yang *//",
    "NG0387:353": "dag pa'i tshad dang gsal ba'i tshad //",
    "NG0387:354": "rol pa phra ba khyab pa'i tshad //",
    "NG0387:355": "tshad med pa nyid tshad yin no //",
    "NG0387:356": "thabs chen bya bral mkha' khyab sems //",
    "NG0387:357": "thabs dang gzhi dang 'bras bu ste //",
    "NG0387:358": "rig pa rtogs pa ye shes nyid //",
    "NG0387:359": "bya bral rdzogs pa'i lung yin no //",
    "NG0387:360": "don lam mtshon pa'i nyams myong ste //",
    "NG0387:361": "rnyog dang 'byed dang dwangs pa ste //",
    "NG0387:362": "dus gsum nyid du bstan pa yin //",
    "NG0387:363": "tshogs dang nam mkha' rdo rje dang *//",
    "NG0387:364": "'gro 'dul thabs su bshad pa nyid //",
    "NG0387:365": "'byed dang grol dang 'byin pa nyid //",
    "NG0387:366": "mos dang rtogs dang gdeng du gyur //",
    "NG0387:367": "brjod dang rtogs dang goms pa nyid //",
    "NG0387:368": "brjod dang rig pa chos nyid sgra //",
    "NG0387:369": "brda dang grol dang gar gzhag pa //",
    "NG0387:370": "de nyid bde ba chen po'i sems //",
    "NG0387:371": "rang rig rnyog pa bral ba'i sems //",
    "NG0387:372": "mtha' dbus re dogs zhen pa med //",
    "NG0387:373": "gang ltar gang yang 'gro 'ong med //",
    "NG0387:374": "ma bgrod rtogs pas dus gcig sa //",
    "NG0387:375": "phyogs ris med par rtogs pa'i sems //",
    "NG0387:376": "ma bcos don la 'jug pas lam //",
    "NG0387:377": "tshig lam rkyen gyis ma mtshon na //",
    "NG0387:378": "dgu rum sbas pa'i don mi gsal //",
    "NG0387:379": "brda dang dgongs pa'i gtan tshigs la //",
    "NG0387:380": "rna brgyud don dang 'brel ba'i tshig / ma lus nges pa'i don du mtshon //",
    "NG0387:381": "de dag tshig lam don yin no //",
    "NG0387:382": "bgrod dang bskyed dang smin pa'i chos //",
    "NG0387:383": "btsal dang bsgrubs pa'i 'bras bu min //",
    "NG0387:384": "skye dang 'jig pa'i 'bras bu yin //",
    "NG0387:385": "thob bya gzhan ldan 'bras bu smin //",
    "NG0387:386": "rang byung lhun rdzogs 'bras bu ni //",
    "NG0387:387": "rang nyid rol pa mtha' yas las //",
    "NG0387:388": "nyid las gzhan pa'i thob bya med //",
    "NG0387:389": "rin chen yongs rdzogs yon tan ltar //",
    "NG0387:390": "rang snang che ba rgyun mi 'chad //",
    "NG0387:391": "ces gsungs so //",
    "NG0387:392": "nam mkha'i mtha' dang mnyam pa'i rgyud chen po las //",
    "NG0387:393": "rang byung ye shes rang shar bshad pa'i le'u ste sum cu pa'o ///",
    "NG0387:394": "/ de nas yang rig pa rang snang rol pa'i 'khor tshogs kyis //",
    "NG0387:395": "sems dpa' rdo rje la 'di skad ces gsol to //",
    "NG0387:396": "sangs rgyas kun gyi snying po che //",
    "NG0387:397": "'khor lo dgongs pa klong brdal ji ltar lags //",
    "NG0387:398": "man ngag zhal chems ji ltar sprugs //",
    "NG0387:399": "sel med klong dgu ji ltar lags //",
    "NG0387:400": "rang byung rol pa rang shar ba //",
    "NG0387:401": "mkha' la gza' skar ji ltar bkram //",
    "NG0387:402": "mkha' khyab sems lung spyi don lnga //",
    "NG0387:403": "de dag ji ltar brjod pa yin //",
    "NG0387:404": "phun sum tshogs pa ji ltar bshad //",
    "NG0387:405": "bdag cag rnams la bshad du gsol //",
    "NG0387:406": "zhes gsol to //",
    "NG0387:407": "de nas bcom ldan 'das sems @#//",
    "NG0387:408": "dpa' rdo rjes 'di skad ces bka' stsal to //",
    "NG0387:409": "'dus pa'i tshogs chen da nyon cig / ji ltar snang ba'i chos rnams dang *//",
    "NG0387:410": "rig pa dran rtog sna tshogs dang *//",
    "NG0387:411": "rgyal ba kun gyi dgongs pa nyid //",
    "NG0387:412": "tha dad med pa'i byang chub sems //",
    "NG0387:413": "ma lus chos rnams rang bzhin ni //",
    "NG0387:414": "ma bcos byang chub sems las shar //",
    "NG0387:415": "ma lus chos kun snying po ste //",
    "NG0387:416": "phyogs ris med pa nam mkha'i klong *//",
    "NG0387:417": "rang bzhin klong brdal phyogs ris med //",
    "NG0387:418": "ma bcos don gyi snying po la //",
    "NG0387:419": "ji bzhin rig pa'i tshad ma yin //",
    "NG0387:420": "ma lus chu dang chu bur dang *//",
    "NG0387:421": "rgya mtsho'i rba rlabs ri mo ltar //",
    "NG0387:422": "ji ltar snang yang rang la thug / sna tshogs byung yang nyid du grol //",
    "NG0387:423": "phyogs su med par gang rtogs pa //",
    "NG0387:424": "rtogs pa klong brdal phyogs ris med //",
    "NG0387:425": "rtogs pa bar chad med pa yis //",
    "NG0387:426": "phyogs med nam mkha'i rang bzhin la //",
    "NG0387:427": "phyogs kyi rten dang g.yogs med ltar //",
    "NG0387:428": "sna tshogs bye brag cha shas dang *//",
    "NG0387:429": "dus gsum ltos pa bral ba'i yid //",
    "NG0387:430": "chu klung lta bur gcig tu gsal //",
    "NG0387:431": "ma lus 'dus pa'i snying po bas //",
    "NG0387:432": "gcig nyid kun gyi rang bzhin pas //",
    "NG0387:433": "dgongs pa klong brdal bshad pa'o /  / thabs chen ma bcos gsang ba'i don //",
    "NG0387:434": "gang zag blo yi khyad par nyid //",
    "NG0387:435": "'phrul tshogs sgra yis gang brtags nas //",
    "NG0387:436": "bya ba sngon du bya ba kun //",
    "NG0387:437": "rim pa cho ga kun byas nas //",
    "NG0387:438": "mos dang blo yi rim pa bzhin //",
    "NG0387:439": "bcos ma'i rnal ma'i 'byor ba nyid //",
    "NG0387:440": "rna brgyud gsang ba'i gdams pa bzhin //",
    "NG0387:441": "gnas pa rtog nas bstan phyir sbyin //",
    "NG0387:442": "ma ha de ba'i gdams pa bzhin //",
    "NG0387:443": "rigs las rtogs bzhin du min //",
    "NG0387:444": "ji snyed brda don dgrol ba kun //",
    "NG0387:445": "'khor ba rang sar grol ba'i phyir //",
    "NG0387:446": "gang du'ang bstan yang de nyid yin //",
    "NG0387:447": "man ngag zhal chems sprugs pa ste //",
    "NG0387:448": "klong dgu bstan pa spyi yi lung *//",
    "NG0387:449": "bstan pa klong pa dgu'i ngo bo ni //",
    "NG0387:450": "lta ba phyogs ris med pa'i klong *//",
    "NG0387:451": "spyod pa snang bkag med pa'i rgyan //",
    "NG0387:452": "ma bkod rol pa'i dkyil 'khor nyid //",
    "NG0387:453": "bkur thob med pa rdzogs pa'i klong *//",
    "NG0387:454": "bsrung bral rig pa'i dam tshig nyid //",
    "NG0387:455": "bya btsal bral ba'i 'phrin las klong *//",
    "NG0387:456": "sbyang bgrod med pa'i sa dang lam //",
    "NG0387:457": "sgrib pa med pa'i ye shes la //",
    "NG0387:458": "lhun grub 'bras bu rang bzhin gsal //",
    "NG0387:459": "rdzogs chen bstan pa ma lus pa'i //",
    "NG0387:460": "bka' rgyud spyi yi lde mig ste //",
    "NG0387:461": "de nyid byang chub sems su 'dus //",
    "NG0387:462": "ji snyed gang dang gang gsal ba //",
    "NG0387:463": "de dag 'di ru rdzogs par bstan //",
    "NG0387:464": "'di ni rin chen klong dgus te //",
    "NG0387:465": "rdzogs chen bka' brgyud thams cad kyi //",
    "NG0387:466": "bsdus pa'i don du bstan pa yin //",
    "NG0387:467": "gzhan yang ma bcos snying po nyid //",
    "NG0387:468": "ma lus rdzogs pa'i rin po che //",
    "NG0387:469": "stong nyid snying por kun 'dus la //",
    "NG0387:470": "rnam pa'i rang bzhin bsam mi khyab //",
    "NG0387:471": "gzhi dang lam dang 'bras bu dang *//",
    "NG0387:472": "sku dang gsung thugs rin po che //",
    "NG0387:473": "dkyil 'khor thig le che ba rnams //",
    "NG0387:474": "ji @#//",
    "NG0387:475": "snyed rnam grangs spros pa rnams //",
    "NG0387:476": "brjod dang bstan pa'i rnam grangs kun //",
    "NG0387:477": "ma 'dres yongs rdzogs snying po ste //",
    "NG0387:478": "stong nyid ma bcos snying po las //",
    "NG0387:479": "rig pa sna tshogs rang shar ba //",
    "NG0387:480": "stong nyid nam mkha'i klong chen las //",
    "NG0387:481": "mkha' la gza' skar bkram pa bzhin //",
    "NG0387:482": "rdzogs chen bka' rgyud ma lus pa //",
    "NG0387:483": "bstan pa chad pa'i yan lag yin //",
    "NG0387:484": "bstan pa sems nyid rin po che //",
    "NG0387:485": "ma lus 'byung ba'i rgyu nyid ni //",
    "NG0387:486": "ma bcos sems nyid rang bzhin dang *//",
    "NG0387:487": "rig pa sems kyi ngo bo dang *//",
    "NG0387:488": "thugs rje brdal ba'i ngo bo nyid //",
    "NG0387:489": "ma bcos sems kyi rang bzhin ni //",
    "NG0387:490": "skye med chos sku'i mtshan nyid ni //",
    "NG0387:491": "ngo bo mtshan nyid lhun grub ba //",
    "NG0387:492": "gnyis med longs spyod rdzogs pa'i sku //",
    "NG0387:493": "thugs rje rnam pa lhun grub pa //",
    "NG0387:494": "sprul sku phyogs ris med par sar //",
    "NG0387:495": "de nyid rgyu dang 'brel ba dang *//",
    "NG0387:496": "'bras bu rim pa ma yin par //",
    "NG0387:497": "de dag 'chad pa'i ston pa dang *//",
    "NG0387:498": "rmad byung pho brang gnas nyid dang *//",
    "NG0387:499": "rim par 'dus pa'i 'khor tshogs dang *//",
    "NG0387:500": "bstan pa bshad pa'i dus dang ni //",
    "NG0387:501": "ma nor sdud par 'dzin pa dang *//",
    "NG0387:502": "bstan pa'i khyad par 'tsham pa bzhin //",
    "NG0387:503": "rang byung phun sum tshogs pa ste //",
    "NG0387:504": "rnam pa bco brgyad bstan pa nyid //",
    "NG0387:505": "rig pa rang snang rol pa yin //",
    "NG0387:506": "de dag phun sum tshogs pas bshad //",
    "NG0387:507": "lung gi spyi nyid yin pa'i phyir //",
    "NG0387:508": "spyi don lnga yis bshad pa ni //",
    "NG0387:509": "lo rgyus don dang rtsa ba dang *//",
    "NG0387:510": "yo ga'i don dang dgos ched dang *//",
    "NG0387:511": "tshig gi don dang bstan pa'o //",
    "NG0387:512": "ston pa chos sku'i rang bzhin nyid //",
    "NG0387:513": "dus gsum rgyal ba'i dgongs pa'i rgyud //",
    "NG0387:514": "nyid la nyid snang don de nyid //",
    "NG0387:515": "byin gyis brlabs kyis bshad pa yin //",
    "NG0387:516": "dgongs pas bshad pa'i don da la //",
    "NG0387:517": "ting 'dzin rig pa'i gdeng gi go / rang bzhag",
    "NG0387:518": "ma bcos don gyi tshig / rang gi ngo bos",
    "NG0387:519": "bshad pa'o // dman pa skal zhan gang zag la //",
    "NG0387:520": "rna brgyud gsang ba'i 'phrul tshig gis //",
    "NG0387:521": "'grel brjod brda yi tshig gis bstan //",
    "NG0387:522": "brjod pa'i tshig gis bshad pa yin //",
    "NG0387:523": "ji snyed chos rnams thams cad kun //",
    "NG0387:524": "ma lus 'dus pa'i snying po nyid //",
    "NG0387:525": "gcig nyid kun gyi rang bzhin te //",
    "NG0387:526": "lhag ma med par yongs su rdzogs //",
    "NG0387:527": "rgya mtsho 'dus pa'i snying po ltar //",
    "NG0387:528": "theg pa'i khyad par thams cad kun //",
    "NG0387:529": "'di las 'byung zhing 'dir 'dus pas //",
    "NG0387:530": "sems nyid rdzogs pa'i theg pa yin //",
    "NG0387:531": "ma bcos sems kyi rang bzhin la //",
    "NG0387:532": "brda dang tha snyad kun 'das kyang *//",
    "NG0387:533": "de nyid nges par rtogs bya'i phyir //",
    "NG0387:534": "rdzogs chen bstan pa bkod pa yin //",
    "NG0387:535": "de dag tshig gi lde mig gis //",
    "NG0387:536": "rin chen mdzod kyi sgo phye la //",
    "NG0387:537": "ma nor don de bstan pa'i phyir //",
    "NG0387:538": "tshig gi don ni bkod pa yin //",
    "NG0387:539": "ma nor don gyi snying po nyid //",
    "NG0387:540": "rna brgyud 'phrul gyi lde mig 'di //",
    "NG0387:541": "ma lus kun gyi gsang ba ste //",
    "NG0387:542": "dgu rum sbas pa'i gter yin pas //",
    "NG0387:543": "skal ngan las kyi @#//",
    "NG0387:544": "bsgribs pa la //",
    "NG0387:545": "ma nor sems kyi gter bstan pas //",
    "NG0387:546": "sbrel ma g.yang du 'gril ba bzhin //",
    "NG0387:547": "lhung nas thar pa'i rigs dang bral //",
    "NG0387:548": "zhes gsungs so //",
    "NG0387:549": "nam mkha'i mtha' dang mnyam pa'i rgyud chen po las /",
    "NG0387:550": "bshad pa lde mig gi le'u ste so gcig pa'o",
    "NG0387:551": "// // de nas yang sems dpa' rdo rje dam",
    "NG0387:552": "pa la // 'dus pa'i tshogs kyis 'di skad ces gsol to //",
    "NG0387:553": "dus gsum rgyal ba thams cad kyis //",
    "NG0387:554": "gsang ba'i 'khor lo rig pa'i gter //",
    "NG0387:555": "ma lus rang snang 'khor lor sgrogs //",
    "NG0387:556": "mgon po khyod la gsol ba ni //",
    "NG0387:557": "ngo bo nyid ni ji ltar lags //",
    "NG0387:558": "de dag rkyen du ji ltar 'gyur //",
    "NG0387:559": "mtshon pa'i thabs su gang zhig 'gyur //",
    "NG0387:560": "lam gyi ngo bo ji lta bu //",
    "NG0387:561": "dpe yis mtshon par ji ltar rung *//",
    "NG0387:562": "bdag cag rnams la bshad du gsol //",
    "NG0387:563": "zhes gsol to //",
    "NG0387:564": "de nas sems dpa' rdo rjes 'di skad ces bka' stsal to //",
    "NG0387:565": "'dus pa'i tshogs ni da nyon cig / byang chub sems dpa'i ngo bo ni //",
    "NG0387:566": "ma lus 'dus pa'i snying po ste //",
    "NG0387:567": "ro gcig rnam pa brjod las 'das //",
    "NG0387:568": "ma 'phros nyi zla'i dkyil 'khor ltar //",
    "NG0387:569": "sna tshogs rang gi don la rdzogs //",
    "NG0387:570": "sgro 'dogs skur 'debs gdod nas stong *//",
    "NG0387:571": "ma lus rdo rje'i snying po ste //",
    "NG0387:572": "de nyid lhun grub gsum yi ngang *//",
    "NG0387:573": "ma bcos sku gsum lhun gyis grub //",
    "NG0387:574": "rin chen 'bar ba'i gling bzhin du //",
    "NG0387:575": "mthong dang ma mthong 'gyur med ltar //",
    "NG0387:576": "gsang ba'i rang bzhin 'gyur ba med //",
    "NG0387:577": "blo dang rgyu rkyen byed pa po //",
    "NG0387:578": "gdod nas med pas lhunagyis grub //",
    "NG0387:579": "ma lus rig pa snying po'i gsung *//",
    "NG0387:580": "thams cad sgral ba nyid kyi sgra //",
    "NG0387:581": "ma lus chos kun rang bzhin ni //",
    "NG0387:582": "rang bzhin gnas pa'i ngo bor rdzogs //",
    "NG0387:583": "gang du rkyen bshad pa nyid ni //",
    "NG0387:584": "phyi dang nang gi mthar phyin rkyen //",
    "NG0387:585": "yon tan kun ldan bla ma nyid //",
    "NG0387:586": "gsal bar byed pa'i rkyen yin te //",
    "NG0387:587": "de dag bral ba'i gang zag ni //",
    "NG0387:588": "rna brgyud bral ba'i gter bzhin no //",
    "NG0387:589": "rang gnas gnyug ma'i rkyen med na //",
    "NG0387:590": "gter khyim stong par zhugs par ltar //",
    "NG0387:591": "nam mkha'i mtha' thug bar du ni //",
    "NG0387:592": "thar pa'i snying po don dang bral //",
    "NG0387:593": "gang la gang gi thabs bstan pas //",
    "NG0387:594": "snang srid zhi ltar snang ba kun //",
    "NG0387:595": "gsal ba'i me long nyid 'gyur te //",
    "NG0387:596": "gang la bltas kyang de nyid mthong *//",
    "NG0387:597": "thabs dang ldan pa'i rnal 'byor la //",
    "NG0387:598": "snang srid sgron mar rang 'char te //",
    "NG0387:599": "brda dang bral ba'i rnal 'byor la //",
    "NG0387:600": "ye shes 'char nub med par gnas //",
    "NG0387:601": "rang rkyen rang la grol ba ni //",
    "NG0387:602": "chu yi gnyer ma lta bu ste //",
    "NG0387:603": "ma lus snang yang ro gcig pas //",
    "NG0387:604": "dbang po'i khyad par ji bzhin du //",
    "NG0387:605": "gsal byed thabs dang mi ldan na //",
    "NG0387:606": "'du ba 'khrugs pa'i skyes bu ltar //",
    "NG0387:607": "bdag nyid sdug bsngal thar mi 'gyur //",
    "NG0387:608": "brgyud dang mngon sum khyad par gyis //",
    "NG0387:609": "bcom ma'i rnal ma'i sgo nas bstan //",
    "NG0387:610": "'phen pa dang po'i dus na @#//",
    "NG0387:611": "rtogs //",
    "NG0387:612": "'phen pa gsum yang shes par bya //",
    "NG0387:613": "bya ba btang ba'i du nyid dang *//",
    "NG0387:614": "rdzogs pa thugs phrad pa nyid dang *//",
    "NG0387:615": "dbang po thugs phrad 'bar ba dang *//",
    "NG0387:616": "rmad byung sku gsum las rdzogs pa //",
    "NG0387:617": "mngon du gsal ba'i thabs chen yin //",
    "NG0387:618": "theg pa'i khyad par las byung ba'i //",
    "NG0387:619": "bcos mas mtshon pa gang yang rung *//",
    "NG0387:620": "ma rtogs bcos pa'i thabs bstan la //",
    "NG0387:621": "rtogs pas rol pa rang snang nyid //",
    "NG0387:622": "ji snyed bcos ma'ang gsum nyid de //",
    "NG0387:623": "rtogs pas rtog pa bcos pa dang *//",
    "NG0387:624": "ye shes sgyu mas bcos pa dang *//",
    "NG0387:625": "bde chen sgyu mas bcos pa'o //",
    "NG0387:626": "thabs sbyor bcos ma'i sgo dag ni //",
    "NG0387:627": "lnga gnyis gsum gyis tshul bstan pa //",
    "NG0387:628": "phyi nang gnas pa'i mar me ni //",
    "NG0387:629": "bstan nas khyab pa'i rnal 'byor te //",
    "NG0387:630": "yul sems bral ba'i de bzhin nyid //",
    "NG0387:631": "rang la nyams dang rjes mthun pa'i //",
    "NG0387:632": "dngos po gang la gsal skye ba //",
    "NG0387:633": "dmigs pa spong ba'i man ngag ste //",
    "NG0387:634": "rang byung stong pa'i klong du grol //",
    "NG0387:635": "spyod lam gang la gang rig pa //",
    "NG0387:636": "phyi nang 'dres pa'i rnal 'byor te //",
    "NG0387:637": "ma bcos so mar gang gzhag pa //",
    "NG0387:638": "mi g.yo brtan pa'i rnal 'byor gnas //",
    "NG0387:639": "rang byung snyan pa'i ma brjod sgra //",
    "NG0387:640": "rang la mnyan pas rang gis thos //",
    "NG0387:641": "dus gsum rig pa brtan gyur nas //",
    "NG0387:642": "tha ma snying po'i ngang du grol //",
    "NG0387:643": "dang po phyogs ris med pa la //",
    "NG0387:644": "dbang po bsgrims pas gang bltas pa //",
    "NG0387:645": "ma mthong rdo rje snying po nyid //",
    "NG0387:646": "'du 'phro med pa'i dbyings la gnas //",
    "NG0387:647": "rnam par g.yeng ba'i gang zag la //",
    "NG0387:648": "rig pa bsgrims pa'i man ngag bstan //",
    "NG0387:649": "rtse gcig goms par brtan gyur na //",
    "NG0387:650": "rang byung glod pas grol bar 'gyur //",
    "NG0387:651": "nyams kyi rig pa gar skyes pa //",
    "NG0387:652": "myong dang snang dang 'dres pa dang *//",
    "NG0387:653": "rig pa rdzogs pa mi g.yo ba //",
    "NG0387:654": "mi 'da' phyag rgya'i man ngag yin //",
    "NG0387:655": "dang po skyes nas nyams su myong *//",
    "NG0387:656": "goms pas de nyid rtogs zhen log / ma btsal lhug pa'i ngang du gnas //",
    "NG0387:657": "bde ba chen po bag chad med //",
    "NG0387:658": "rgyu ba nang du bcad pa yis //",
    "NG0387:659": "rtogs spyod med pa ye shes nyid //",
    "NG0387:660": "gom pas phyi nang med pa yi //",
    "NG0387:661": "rang byung bde ba gsal bar 'gyur //",
    "NG0387:662": "dbang po thog med man ngag gi /",
    "NG0387:663": "rten nam brten med btsal med pa'i //",
    "NG0387:664": "dbang po phyogs med gsal bar gnas //",
    "NG0387:665": "ma bsam bzhag pas grol bar 'gyur //",
    "NG0387:666": "/ btsal bral zin dang ma zin par //",
    "NG0387:667": "rang byung rig pa shes pa ni //",
    "NG0387:668": "dus tshod 'dzin pa'i man ngag ste /",
    "NG0387:669": "de nyid ma yengs gsal bar gnas //",
    "NG0387:670": "mi g.yo chu yi rang bzhin la //",
    "NG0387:671": "dbang po dal bar yan gzhag pas //",
    "NG0387:672": "lteng chu lta bu'i man ngag ste //",
    "NG0387:673": "ma btsal rig pa dbyings las grol //",
    "NG0387:674": "thig le shum las brten pa gnyis //",
    "NG0387:675": "phyi nang rten dang bral ba yis //",
    "NG0387:676": "ma lus shes shing brda phrad nas //",
    "NG0387:677": "'bab chu'am mar me ji bzhin no //",
    "NG0387:678": "ma bcos rig pa don gyi lam //",
    "NG0387:679": "ma lus ro gcig snying po ltar //",
    "NG0387:680": "ma lus ting 'dzin @#//",
    "NG0387:681": "'bum phrag yas //",
    "NG0387:682": "dran rtog ma lus gcig tu 'khyil //",
    "NG0387:683": "ma lus bde chen snying po bas //",
    "NG0387:684": "dbang po yan gzhag ye shes gsal //",
    "NG0387:685": "thig le chen por kun 'dus pas //",
    "NG0387:686": "mi bgrod mi sbyong rtogs pas phyin //",
    "NG0387:687": "rtogs pas ma bcos sangs rgyas sa /  / lam gyi dpe bdun yan lag gis //",
    "NG0387:688": "de ltar phyogs ris med pa dang *//",
    "NG0387:689": "ting 'dzin ma bsgoms gsal ba dang *//",
    "NG0387:690": "de dag yon tan lhun rdzogs dang *//",
    "NG0387:691": "de dag brtan pa'i gdeng nyid dang *//",
    "NG0387:692": "rtogs pas ma bgrod phyin pa dang *//",
    "NG0387:693": "thams cad ma 'dres yongs rdzogs pas //",
    "NG0387:694": "mtha' bral gcig tu gnas pa ste //",
    "NG0387:695": "bdun gyi lam nyid dpe nyid bstan pa yin //",
    "NG0387:696": "zhes gsungs so //",
    "NG0387:697": "nam mkha'i mtha' dang mnyam pa'i rgyud chen po las",
    "NG0387:698": "/ / rin chen gzung zhing brten pa'i le'u ste",
    "NG0387:699": "so gnyis pa'o /// / de nas yang sems dpa' rdo rje la //",
    "NG0387:700": "rang snang rol pa'i tshogs kyis 'di skad ces gsol to //",
    "NG0387:701": "rang byung nyi ma 'od kyi bdag / rang byung lhun rdzogs rin po che //",
    "NG0387:702": "thabs mkhas thugs rje bsam mi khyab //",
    "NG0387:703": "mgon po khyod la gsol ba ni //",
    "NG0387:704": "thig le zlum po ji ltar lags //",
    "NG0387:705": "nyon mongs lam zhes ji ltar rigs //",
    "NG0387:706": "mdzod dgu zhes ni ji ltar bgyi //",
    "NG0387:707": "bdag la legs par bstan du gsol //",
    "NG0387:708": "zhes gsol to //",
    "NG0387:709": "'dus pa'i tshogs chen da nyon cig / thig le ma 'phros zlum po'i don //",
    "NG0387:710": "de nyid gsum du bstan pa ste //",
    "NG0387:711": "ma bcos khyab pa'i thig le dang *//",
    "NG0387:712": "mtshan ma brda yi thig le dang *//",
    "NG0387:713": "rtog pa don gyi thig le nyid //",
    "NG0387:714": "snying po ngang la khyad par med //",
    "NG0387:715": "gdod nas snying po rang bzhin gcig / ma bcos thig le rdzogs pa nyid //",
    "NG0387:716": "rig pa khong stong nang na gnas //",
    "NG0387:717": "ji snyed chos rnams ma lus pa //",
    "NG0387:718": "de las byung zhing der 'dus pas //",
    "NG0387:719": "phyogs ris med par brdal ba nyid //",
    "NG0387:720": "bzlums dang cha shas med pa dang *//",
    "NG0387:721": "khong stong pa dang kun brdal dang *//",
    "NG0387:722": "'phro zhing 'dus pas thig le ste //",
    "NG0387:723": "nam mkha' rgyas pa'i mtha' bzhin du //",
    "NG0387:724": "ma lus khyab pa chen por gnas //",
    "NG0387:725": "ma lus gnas pa'i snying po'i don //",
    "NG0387:726": "sgro skur 'das pa'i tshad ma ni //",
    "NG0387:727": "sangs rgyas kun gyi thugs nyid pas //",
    "NG0387:728": "dgu rum sbas pa'i don de nyid //",
    "NG0387:729": "mtshan ma rdo yi thig le yis //",
    "NG0387:730": "thams cad rang byung snying por mtshon //",
    "NG0387:731": "rat+na man+dal zlum po la //",
    "NG0387:732": "dang po khong chos nyid de //",
    "NG0387:733": "rtsa ba med pa'i snying por bstan //",
    "NG0387:734": "de las 'od du gang 'phros pa //",
    "NG0387:735": "dkyil 'khor 'dod pa lnga rnams dang *//",
    "NG0387:736": "chags sdang sna tshogs gang ldan pa //",
    "NG0387:737": "tha ma med pa'i thog mar ldog / rtsa ba dang bral rtse mo nyid //",
    "NG0387:738": "rang gi ngo bo de bzhin te //",
    "NG0387:739": "snying po'i don las dbye ba med //",
    "NG0387:740": "snang srid thig le der chud pas //",
    "NG0387:741": "thig le chen por rgyas btab pa'o //",
    "NG0387:742": "mtshon pa brda yi thig le ste //",
    "NG0387:743": "rig pa'i tshad ma'ang snying po 'di //",
    "NG0387:744": "bskal pa'i srid pa 'khrugs gyur @#//",
    "NG0387:745": "kyang *//",
    "NG0387:746": "dman par rigs min gang zag la //",
    "NG0387:747": "rna brgyud gsang ba bstan byas na //",
    "NG0387:748": "bar mtshams med pa'i mgyogs 'gro ltar //",
    "NG0387:749": "na rag rdo rje gnas su lhung *//",
    "NG0387:750": "skal ldan las kyis 'phrad pa la //",
    "NG0387:751": "thabs dang gsang ba'i don shugs kyis //",
    "NG0387:752": "gsal ba'i 'od dang rin chen ltar //",
    "NG0387:753": "snang srid bde ba chen por sbar //",
    "NG0387:754": "re dogs gnyis kyi yul las 'das //",
    "NG0387:755": "bgrod rtsol rgyu 'bras lam dang bral //",
    "NG0387:756": "rtogs pa'i thig le kun chub pas //",
    "NG0387:757": "snying po don la gru zur ba dang *//",
    "NG0387:758": "phyogs mtshams rigs bcad yul las 'das //",
    "NG0387:759": "ji snyed dran rig myong tshor chos //",
    "NG0387:760": "rang byung rang grol rang zhi ba //",
    "NG0387:761": "rgya mtsho chen po chu bur ltar //",
    "NG0387:762": "ma btsal rang byung pha rol phyin //",
    "NG0387:763": "sangs rgyas sems can gnyis med pas //",
    "NG0387:764": "'dod sems bgrod rtsol med par gnas //",
    "NG0387:765": "'di na snying po'i lam yin pas //",
    "NG0387:766": "btsal ba med par don kun rdzogs //",
    "NG0387:767": "kun gyis spangs ba'i chags sdang lnga //",
    "NG0387:768": "bcings shing sdug bsngal ngan 'gro'i lam //",
    "NG0387:769": "reg pas sdug bsngal skye ba'i dgu //",
    "NG0387:770": "thun mong kun la grags pa nyid //",
    "NG0387:771": "rna brgyud bar chad med pa yi //",
    "NG0387:772": "rin chen thugs kyi bdud rtsi yis //",
    "NG0387:773": "skal ldan gang la des phog na //",
    "NG0387:774": "rin chen 'bar ba'i gling mthong ltar //",
    "NG0387:775": "phyin chad nyon mongs gang byung ba //",
    "NG0387:776": "ma bcos snying po'i ngang du mthong *//",
    "NG0387:777": "ma lus snying po stong nyid la //",
    "NG0387:778": "dang po de las byung ba dang *//",
    "NG0387:779": "de ltar de la gnas pa dang *//",
    "NG0387:780": "tha ma de nyid rang grol ba //",
    "NG0387:781": "nyon mongs snying po lam du gsungs //",
    "NG0387:782": "gang du ma bcos snying po'i don //",
    "NG0387:783": "'dod pa 'byung dag don rdzogs shing *//",
    "NG0387:784": "zad pa med pas gter mdzod de //",
    "NG0387:785": "gdul bya grangs la dga' ba la //",
    "NG0387:786": "che ba'i yon tan dgur bstan te //",
    "NG0387:787": "klong dgus rtogs pa'i yul du bstan //",
    "NG0387:788": "che ba'i yon tan bsam yas pas //",
    "NG0387:789": "mdzod kyis grangs la mthar thug med //",
    "NG0387:790": "rig pa'i snying po gcig tu 'khyil //",
    "NG0387:791": "zhes gsungs so //",
    "NG0387:792": "nam mkha'i mtha' dang mnyam pa'i rgyud chen po las /",
    "NG0387:793": "mdzod dgu rin chen gter bshad pa'i le'u ste so gsum pa'o ///",
    "NG0387:794": "/ de nas yang sems dpa' rdo rje dam pa la /",
    "NG0387:795": "rang snang rig pa'i 'khor tshogs kyis 'di skad ces gsol to //",
    "NG0387:796": "rol pa'i 'khor lo gsum gyi bdag / 'dod pa'i don 'byung phyogs ris med //",
    "NG0387:797": "rmad byung sku gsung thugs kyi mchog / mgon po khyod la gsol ba ni //",
    "NG0387:798": "rin chen dbyig ni ji ltar lags //",
    "NG0387:799": "gdod nas snying por gcig pa la //",
    "NG0387:800": "bla ma man ngag ci zhig la //",
    "NG0387:801": "de yi brtag pa dgos ched ci //",
    "NG0387:802": "snying po rang bzhin dpe bral la //",
    "NG0387:803": "dpe yis mtshon du ji ltar lags //",
    "NG0387:804": "re dogs med pa'i rang bzhin la //",
    "NG0387:805": "skal med ltung ba ji ltar lags //",
    "NG0387:806": "bdag cag rnams la bshad du gsol //",
    "NG0387:807": "zhes gsol to //",
    "NG0387:808": "de nas sems dpa' rdo rjes 'di skad ces gsungs so //",
    "NG0387:809": "'dus pa chen po da nyon @#//",
    "NG0387:810": "cig / rang byung sems nyid rin po che //",
    "NG0387:811": "rgyu rkyen 'das pa'i snying po la //",
    "NG0387:812": "ma lus yon tan lhun grub pas //",
    "NG0387:813": "rang sems rin chen dbyig cig brjod //",
    "NG0387:814": "rin chen gzi 'phrog khog seng ltar //",
    "NG0387:815": "skal dang mos pa'i khyad par gyis //",
    "NG0387:816": "sna tshogs bar med shugs kyis 'grub //",
    "NG0387:817": "rig pa rang snang yon tan no //",
    "NG0387:818": "rigs drug ma lus thams cad la //",
    "NG0387:819": "ro yi tshul du khyab gnas kyang *//",
    "NG0387:820": "ma rtogs rnam pa'i rjes 'brangs ltar //",
    "NG0387:821": "gnas pa gsum gyi rang bzhin la //",
    "NG0387:822": "skal med 'phrul tshig mi ldan pas //",
    "NG0387:823": "sdug bsngal 'khor ba'i ngo bor smin //",
    "NG0387:824": "de nyid snying por bstan pa'i phyir //",
    "NG0387:825": "rna brgyud yon tan kun ldan pa'i //",
    "NG0387:826": "bla ma slob dpon dam pa brten //",
    "NG0387:827": "dam pa'i rang bzhin mi ldan zhing *//",
    "NG0387:828": "bskal pa 'khrugs par don byas kyang *//",
    "NG0387:829": "long bas rigs ngan grol ba'i phyir //",
    "NG0387:830": "rgyal sar gzhag bzhin mi 'grub pas //",
    "NG0387:831": "bla ma dman dang dam pa nyid //",
    "NG0387:832": "ma nor brtag pa shin tu gces //",
    "NG0387:833": "dam pa ma yin gang brten pas //",
    "NG0387:834": "ldongs pas lam sna drangs pa ltar //",
    "NG0387:835": "ltung zhing thar pa'i rigs dang bral //",
    "NG0387:836": "rang byung snying po thams cad don //",
    "NG0387:837": "phyogs dang ris kyi mi mtshon yang *//",
    "NG0387:838": "dman pa'i tshig gis drangs pa'i phyir //",
    "NG0387:839": "mtshon pa dpe yi tshul gyis bstan //",
    "NG0387:840": "byang chub sems kyi rang bzhin ni //",
    "NG0387:841": "phyogs ris med par rang snang bas //",
    "NG0387:842": "ma bcos rtogs pa'i rnal 'byor la //",
    "NG0387:843": "re dogs 'jigs pa mi gnas kyang *//",
    "NG0387:844": "ma rtogs 'khrul ba'i gang zag la //",
    "NG0387:845": "zhen pa'i bsgribs g.yogs rags pa yis //",
    "NG0387:846": "chu dang nor bu 'phrad pa'am //",
    "NG0387:847": "'bras dang thag pas 'khrul pa ltar //",
    "NG0387:848": "ma grub don la zhen pa yis //",
    "NG0387:849": "log par spyod pa ltung bar 'gyur //",
    "NG0387:850": "zhes gsungs so //",
    "NG0387:851": "nam mkha'i mtha' dang mnyam pa'i rgyud chen po las //",
    "NG0387:852": "rig pa mtshon pa'i dpe don bshad pa'i le'u ste sum cu bzhi pa'o ///",
    "NG0387:853": "/ de nas sems dpa' rdo rje la /",
    "NG0387:854": "rang snang rol ba'i 'khor tshogs kyis 'di skad ces gsol to //",
    "NG0387:855": "rgyal ba kun gyi gter 'dzin pas //",
    "NG0387:856": "gsang ba'i 'khor lo 'bar ba'i sku //",
    "NG0387:857": "byams mgon lhun grub bya btsal med //",
    "NG0387:858": "mgon po khyod la gsol ba ni //",
    "NG0387:859": "bla ma nyid la dmigs pa ci //",
    "NG0387:860": "thabs de gang gis rtogs par 'gyur //",
    "NG0387:861": "gsol gdab gnang ba'i dus tshod ci //",
    "NG0387:862": "mi ldan skyon yon gang las 'byung *//",
    "NG0387:863": "mgon pos bdag la bshad du gsol //",
    "NG0387:864": "zhes gsol to //",
    "NG0387:865": "de nas de bzhin gshegs pa thams cad kyi rang bzhin gyi byin gyis brlabs kyis /",
    "NG0387:866": "sems dpa' rdo rjes 'di skad ces bka' stsal to //",
    "NG0387:867": "'dus pa'i tshogs chen da nyon cig / dus gsum rgyal ba thams cad kyi //",
    "NG0387:868": "dgongs pa'i gter 'chang rdo rje 'dzin //",
    "NG0387:869": "ma lus don du gnyer gzigs pa //",
    "NG0387:870": "'dod pa'i don kun rdzogs pa'i bdag / yon tan kun ldan bla ma la //",
    "NG0387:871": "rtag tu yid kyis dmigs pa @#//",
    "NG0387:872": "dag / las dang nyon mongs lta ba dang *//",
    "NG0387:873": "shes bya'i sgrib pa ji snyed pa //",
    "NG0387:874": "bla ma rin chen gnang ba des //",
    "NG0387:875": "gzigs pas mun pa sel ba dang *//",
    "NG0387:876": "mgyogs pas snang bas rgyas par khebs //",
    "NG0387:877": "bskal pa'i mtha' ma rab sbyangs shing *//",
    "NG0387:878": "pha ma bu dang bran dang spun //",
    "NG0387:879": "nor bu sa gzhi gru yi sems //",
    "NG0387:880": "'bab chu dge slong rgya che'i don //",
    "NG0387:881": "sngon du bya ba kun byas shing *//",
    "NG0387:882": "lus dang srog dang chung ma dang *//",
    "NG0387:883": "rin chen bdun gyis mnyes byas la //",
    "NG0387:884": "snying po man ngag 'jug pa'i tshe //",
    "NG0387:885": "sbyang ba'i cho ga rgya cher bya //",
    "NG0387:886": "dang por sgo brgyad ldan pa'i khri //",
    "NG0387:887": "mdzes shing 'jam pa'i steng bzhugs la //",
    "NG0387:888": "man+dal rin chen bdun las byas //",
    "NG0387:889": "rin chen sil ma'i me tog can //",
    "NG0387:890": "dgu 'am bdun nam lnga phul nas //",
    "NG0387:891": "tshogs kyi rdo rje mkha' 'gro'i tshogs //",
    "NG0387:892": "mnyes nas rin chen sbubs bcas te //",
    "NG0387:893": "lus sems gus pas me tog dag / phul te gsol ba gdab par bya //",
    "NG0387:894": "bla ma sangs rgyas de yis kyang *//",
    "NG0387:895": "zhen chags tha mal sems spangs nas //",
    "NG0387:896": "snying rje'i bsam pas gnang ba sbyin //",
    "NG0387:897": "phul te gsol ba gdab par bya //",
    "NG0387:898": "bla ma sangs rgyas de yis kyang *//",
    "NG0387:899": "zhen chags tha mal sems spangs nas //",
    "NG0387:900": "snying rje'i bsam pas gnang ba sbyin //",
    "NG0387:901": "dam tshig dbang bskur cho ga spyad //",
    "NG0387:902": "de nas tha mal zhen pa bzlog / rang rang zhen pa bsal ba'i phyir //",
    "NG0387:903": "rna brgyud sbubs kyi byin gyis brlabs //",
    "NG0387:904": "dang por chu gzar thig pa yis //",
    "NG0387:905": "'jig rten rtag pa'i zhen pa bzlog / nyams myong gnad dang mi gtsang bas //",
    "NG0387:906": "zhen chags can gyi 'du shes bzlog / snying po med pa'i man ngag gis //",
    "NG0387:907": "snang ba bzlog pa'i cho ga bya //",
    "NG0387:908": "de ltar lta ba'i shes rab dag / stong pa'i klong du dbugs phyung ste //",
    "NG0387:909": "bdag gzhan 'du shes kun bral ba'i //",
    "NG0387:910": "spros pa kun bral bsam gtan bya //",
    "NG0387:911": "tha mal zhen pa bcad pa yi //",
    "NG0387:912": "rang snang phyag rgyas gang ba yin //",
    "NG0387:913": "rang sems chu yi lbu ba ltar //",
    "NG0387:914": "ye shes phyag rgyas gdab par bya //",
    "NG0387:915": "rin chen sbyangs pa'i cho ga ltar //",
    "NG0387:916": "gdod nas rang snang phyag rgya nyid //",
    "NG0387:917": "gling bzhi rgyal po dmigs sprad ltar //",
    "NG0387:918": "gzhan las ma yin rang snang nyid //",
    "NG0387:919": "rin chen 'bar ba'i khong seng du //",
    "NG0387:920": "pad+ma'i snying po kha sbyor bzhi //",
    "NG0387:921": "thig le k+shum dang bam gyis brgyan //",
    "NG0387:922": "thabs kyis lam gsum rkyen bcas pas //",
    "NG0387:923": "nyi mas bcud la phog pa ltar //",
    "NG0387:924": "thig le bcud kyis gang byas pas //",
    "NG0387:925": "thig le'i rtags ni 'byung bar 'gyur //",
    "NG0387:926": "rang brgyud ye shes snang bar bsnubs //",
    "NG0387:927": "de nyid bde ba chen por smin //",
    "NG0387:928": "de nyid mtha' bral chen por bstan //",
    "NG0387:929": "phyi dang nang dang sems nyid kyis //",
    "NG0387:930": "'phen pa dang ni sdud pa dang *//",
    "NG0387:931": "gnas dang bstan dang sbyang ba dang *//",
    "NG0387:932": "brtag dang bgrang dang nam mkhar 'phang *//",
    "NG0387:933": "rgyu ba rlung gi man ngag gis //",
    "NG0387:934": "mchog dang dman pa la sogs pa'i //",
    "NG0387:935": "nus pa bstan pas nges 'grub ste //",
    "NG0387:936": "'brel dang bar",
    "NG0387:938": "[(]5[)]@#// chad bsal ba dang *//",
    "NG0387:939": "mthar phyin mchau ga rgyas par bya //",
    "NG0387:940": "gang la gang gis 'dul ba yi //",
    "NG0387:941": "gang de de nyid bstan pa'i phyir //",
    "NG0387:942": "gang du shes rab 'di 'ong ba //",
    "NG0387:943": "sangs rgyas kun gyi gzhal yas khang *//",
    "NG0387:944": "thabs kyis dga' mgur blo bsgyur te //",
    "NG0387:945": "bsnyen pa nus ldan tshad rdzogs nas //",
    "NG0387:946": "a nyid rgyas par zla rgyas bzhin //",
    "NG0387:947": "de nas pa nyid rgyas pa ni //",
    "NG0387:948": "de nyid ra yi rkyen yin pas //",
    "NG0387:949": "tha mal zhen pa sa yis gsal //",
    "NG0387:950": "dza hum bam ho'i sbyor ba yis //",
    "NG0387:951": "'phen dang sdud pa'i rtags 'byung ste //",
    "NG0387:952": "snang ba rim nas rim bsdus te //",
    "NG0387:953": "'phen pa zad pa'i skabs nyid dam //",
    "NG0387:954": "sdud pa hum gas mngon par shes /",
    "NG0387:955": "khyab pa'i a yis gang ba dang *//",
    "NG0387:956": "ma lus snang ba bsgyur snang na //",
    "NG0387:957": "kha dog 'gyur dang mi bstan nas //",
    "NG0387:958": "rten med a la gnas par bya //",
    "NG0387:959": "ma lus bde chen mi rtog pa //",
    "NG0387:960": "mi gnas stong pa'i mya ngan 'das //",
    "NG0387:961": "de nas ma bcos stobs kyis 'jug / phyogs ris med pa'i mngon shes brten //",
    "NG0387:962": "rgyu ba dwangs pa'i cho ga bya //",
    "NG0387:963": "shes pa nam mkha'i dbyings su bsre //",
    "NG0387:964": "rnyog pa bral ba'i rgyun gyis 'jug / thams cad ma bcos snying po la //",
    "NG0387:965": "'khor dang mya ngan 'das med do //",
    "NG0387:966": "thig le chen po'i rang bzhin yang *//",
    "NG0387:967": "thabs dang bral ba'i rgyal po ltar //",
    "NG0387:968": "rna brgyud man ngag bral ba'i mthus //",
    "NG0387:969": "ma rtogs zhen pas ltung ba dang *//",
    "NG0387:970": "de nyid rtogs pas pha rol phyin //",
    "NG0387:971": "co rong ye shes snying por mthong *//",
    "NG0387:972": "sdug bsngal bde ba chen por gnas //",
    "NG0387:973": "zhes gsungs so //",
    "NG0387:974": "nam mkha'i mtha' dang mnyam pa'i rgyud chen po las /",
    "NG0387:975": "shes bya thabs kyis gtan la phab pas nam mkhar thim pa'i le'u ste sum cu lnga pa'o ///",
    "NG0387:976": "/ de nas yang sems dpa' rdo rje la /",
    "NG0387:977": "rang snang rig pa'i 'khor gyis 'di skad ces gsol to //",
    "NG0387:978": "rgyal ba kun gyis gsang ba'i bdag / byang chub snying po ji bzhin gsal //",
    "NG0387:979": "tshig la dbang sgyur gsang ba'i mdzod //",
    "NG0387:980": "mgon po khyod la gsol ba ni //",
    "NG0387:981": "gnyis med gcig ni ji ltar ltar //",
    "NG0387:982": "mtshan ma'i tha snyad ji ltar bral //",
    "NG0387:983": "rig pa'i gdeng zhes gang la bgyi //",
    "NG0387:984": "legs par bdag la bshad du gsol //",
    "NG0387:985": "zhes gsol to //",
    "NG0387:986": "de nas sems dpa' rdo rje dam pa des 'di skad ces bka' stsal to //",
    "NG0387:987": "'dus pa'i tshogs chen da nyon cig / byang chub snying po'i rang bzhin du //",
    "NG0387:988": "mi mthun gnyen po'i chos med de //",
    "NG0387:989": "rang la rang snang de khyad med //",
    "NG0387:990": "rang snang rig pa'i 'khor lo la //",
    "NG0387:991": "ma lus rdzogs pa'i ngo bo bas //",
    "NG0387:992": "rnam pa'i khyad par ci yang snang *//",
    "NG0387:993": "gnyis med rig pa gcig tu gnas //",
    "NG0387:994": "rang bzhin gnyis med nyid du bshad *//",
    "NG0387:995": "thams cad rang byung snying po nyid //",
    "NG0387:996": "rol pa ma 'dres lhun grub pa //",
    "NG0387:997": "ji bzhin don du dbyer med kyang *//",
    "NG0387:998": "thabs dang brgyud pa'i man ngag gis //",
    "NG0387:999": "snod dang ldan pa'i skyes bu la //",
    "NG0387:1000": "mngon sum rig pa'i tshad mas bstan //",
    "NG0387:1001": "phyogs @#//",
    "NG0387:1002": "ris med pa'i ngo bor gsal //",
    "NG0387:1003": "snying po rig pa'i klong du gsal //",
    "NG0387:1004": "rtogs pa gnyis su med pa yin //",
    "NG0387:1005": "ji snyed chos rnams thams cad kun //",
    "NG0387:1006": "re dogs chad par rang gsal bas //",
    "NG0387:1007": "dran rtogs snang grags ma lus pa //",
    "NG0387:1008": "ting 'dzin yan lag rgya mtshor gsal //",
    "NG0387:1009": "mkha' la rol pa rgyan snang ltar //",
    "NG0387:1010": "re dogs phyogs ris yongs kyi med //",
    "NG0387:1011": "goms pa gnyis su med pa yin //",
    "NG0387:1012": "ma lus rdzogs pa'i snying po nyid //",
    "NG0387:1013": "chos kun ngo bor rang shar bas //",
    "NG0387:1014": "ma lus ye shes klong brdal bas //",
    "NG0387:1015": "thams cad mthar phyin ye shes nyid //",
    "NG0387:1016": "dngos po thig ler gsal ba la //",
    "NG0387:1017": "'phro 'du phyogs ris med pas te //",
    "NG0387:1018": "ye shes rgya mtsho mthar thug med //",
    "NG0387:1019": "gdod nas thig le'i ngo bo la //",
    "NG0387:1020": "ji snyed thams cad kun 'dus pas //",
    "NG0387:1021": "phyi nang rgyu 'bras gzung 'dzin dang *//",
    "NG0387:1022": "zin chags rtsol sgrub la sogs pa'i //",
    "NG0387:1023": "sna grangs pa yi chos rnams kun //",
    "NG0387:1024": "ngo bo rtogs dang goms pa dang *//",
    "NG0387:1025": "mthar phyin gnyis med rang bzhin no //",
    "NG0387:1026": "ji snyed rang rang tha mal pa'i //",
    "NG0387:1027": "phyi nang ji snyed gnas pa ni //",
    "NG0387:1028": "skye mched drug ste lha mor brtag / dngos po gcig la gang rdzogs pa //",
    "NG0387:1029": "tha mal zhen pa bzlog phyir te //",
    "NG0387:1030": "dkyil 'khor drug po'i rang bzhin gyis //",
    "NG0387:1031": "rang sems ma skyes ngang du bstan //",
    "NG0387:1032": "de nyid bde ba chen po ste //",
    "NG0387:1033": "rang rgyud rgyu 'bras ltos pa dang *//",
    "NG0387:1034": "phyi nang mtshan ma'i yul las 'das //",
    "NG0387:1035": "mnyam pa'i don gyi snying po la //",
    "NG0387:1036": "re dogs mtshan ma'i yul las 'das //",
    "NG0387:1037": "dus ngan las kyi snyigs ma la //",
    "NG0387:1038": "tshig gi gdeng la zhen pa dang *//",
    "NG0387:1039": "mtshan ma'i don la rtog pa dang *//",
    "NG0387:1040": "'dod pa lnga la mtshan ma yis //",
    "NG0387:1041": "bsgyur te bde bar zhen pa yis //",
    "NG0387:1042": "ma bcos snying ma'i don bor nas //",
    "NG0387:1043": "mtshan ma'i dga' bde gtsor gzung nas //",
    "NG0387:1044": "rdo la gser du zhen pa ltar //",
    "NG0387:1045": "rang rtags log pa'i rnal 'byor gyis //",
    "NG0387:1046": "bskal ba nam mkha'i mtha' gtugs par //",
    "NG0387:1047": "bsgoms kyang 'bras bu mi 'byung ste //",
    "NG0387:1048": "bde ba chen po 'don dang bral //",
    "NG0387:1049": "thog ma med pa'i zhen pa dag / thun mong thun mong ma yin pa'i //",
    "NG0387:1050": "ji nang ji snyed gnas pa rnams //",
    "NG0387:1051": "gnas skabs yul la gcig tu rdzogs //",
    "NG0387:1052": "rtags pas yul shes kun bral ba'i //",
    "NG0387:1053": "stong nyid 'od gsal mngon du mthong *//",
    "NG0387:1054": "de las byung ba'i rol pa ni //",
    "NG0387:1055": "rgya mtsho chu yi ri mo ltar //",
    "NG0387:1056": "skad cig tsam gyis gsal gyur te //",
    "NG0387:1057": "thams cad re dogs med par shes //",
    "NG0387:1058": "ma bcos don gyi gdeng yin te //",
    "NG0387:1059": "skal ldan rnams kyis shes par bya //",
    "NG0387:1060": "ji snyed sangs rgyas thams cad kyis //",
    "NG0387:1061": "sku gsung thugs kyi bdud rtsi'i rgyun //",
    "NG0387:1062": "rgyal ba rgya mtsho rtogs pa'i don //",
    "NG0387:1063": "thugs rje byin rlabs dgongs pa yis //",
    "NG0387:1064": "rgyal sras gsang ba'i rnal 'byor la //",
    "NG0387:1065": "thabs dang rig pa'i mngon sum mam //",
    "NG0387:1066": "rna brgyud 'brel bas mngon ston pa //",
    "NG0387:1067": "rgyud pa thabs kyi gdeng du bshad //",
    "NG0387:1068": "ma bcos don gyi gdeng med @#//",
    "NG0387:1069": "par //",
    "NG0387:1070": "rang rang zhen pa'i rtogs spyod kyis //",
    "NG0387:1071": "rang lta ya rabs mthor ston nas //",
    "NG0387:1072": "'dod lnga'i chos la bab chol spyod //",
    "NG0387:1073": "kun kyang log pa'i don bltas nas //",
    "NG0387:1074": "rdo rje'i khab tu ltung bar 'gyur //",
    "NG0387:1075": "zhes gsungs so //",
    "NG0387:1076": "nam mkha'i mtha' dang mnyam pa'i rgyud chen po las //",
    "NG0387:1077": "rig pa rang gsal don gyis bshad pa'i le'u ste sum cu drug pa'o ///",
    "NG0387:1078": "/ de nas yang sems dpa' rdo rje la //",
    "NG0387:1079": "rang snang rig pa'i 'khor gyis 'di skad ces gsol to //",
    "NG0387:1080": "kye ma'o sangs rgyas thams cad kyi //",
    "NG0387:1081": "rang snang byin rlabs ya mtshan che //",
    "NG0387:1082": "sna tshogs gnyis med gnas pa la //",
    "NG0387:1083": "'khrul rtog sna tshogs rkyen gyis bslad //",
    "NG0387:1084": "gang phyir bsgribs dang 'khrul pa ste //",
    "NG0387:1085": "de dag thabs dang rnal 'byor gang *//",
    "NG0387:1086": "khyad par ji ltar rtogs pa yis //",
    "NG0387:1087": "ma bcos don la ji ltar 'jug / 'di dag legs par bshad du gsol //",
    "NG0387:1088": "zhes gsol to //",
    "NG0387:1089": "de nas sems dpa' rdo rje dam pa des 'di skad ces bka' stsal to //",
    "NG0387:1090": "'dus pa'i tshogs chen da nyon cig / chos rnams kun gyi rang bzhin nyid //",
    "NG0387:1091": "ma lus kun 'dus snying po ste //",
    "NG0387:1092": "gcig nyid kun gyi rang bzhin pas //",
    "NG0387:1093": "lhag ma med par yongs su rdzogs //",
    "NG0387:1094": "de yang rang rkyen bzlog sa dang *//",
    "NG0387:1095": "rna brgyud bdud rtsi don bral bas //",
    "NG0387:1096": "phyogs 'dzin log pa'i 'du shes kyis //",
    "NG0387:1097": "ma bcos snying po bsgrubs shing 'khrul //",
    "NG0387:1098": "lta spyod log pa'i nga rgyal gyis //",
    "NG0387:1099": "bskal pa bye ba brgya phrag tu //",
    "NG0387:1100": "long bas lam du zhugs pa ltar //",
    "NG0387:1101": "'dod pa'i don dang 'phrad mi 'gyur //",
    "NG0387:1102": "ma bcos rtogs pa'i don med na //",
    "NG0387:1103": "thun mong rtog spyod bsam gtan dang *//",
    "NG0387:1104": "lha dang bde ba'i ting 'dzin gyis //",
    "NG0387:1105": "ma bcos rtogs par mi 'gyur te //",
    "NG0387:1106": "'khor bar nyid du ltung bar 'gyur //",
    "NG0387:1107": "ji ltar chu rlabs 'khrig pa dag / rkyen gyis gang ltar shar ba nyid //",
    "NG0387:1108": "sna tshogs chu yi rang bzhin ltar //",
    "NG0387:1109": "bcos ma'i don kyang de bzhin no //",
    "NG0387:1110": "'jig rten log pa la sogs pa'i //",
    "NG0387:1111": "theg pa sna tshogs bsam gtan dag / rang rang tshul gyis goms byas te //",
    "NG0387:1112": "rig pa phyogs ris med par bstan //",
    "NG0387:1113": "'dis ni nam mkha'i mtha' thug pa //",
    "NG0387:1114": "rdo rje 'od gsal nyid du 'gyur //",
    "NG0387:1115": "mi rtag phyi nang thams cad dang *//",
    "NG0387:1116": "sdug bsngal na ba'i rgyun la sogs //",
    "NG0387:1117": "phyi nang bdag med stong pa'i sems //",
    "NG0387:1118": "so so'i cha shas dmigs bral bas //",
    "NG0387:1119": "'jig rten zhen pa dus gcig zlog / dman pas mi gtsang rnal 'byor dang *//",
    "NG0387:1120": "srog dang rlung gis brtag pa dang *//",
    "NG0387:1121": "bdag nyid dmigs pa bsgoms pa yis //",
    "NG0387:1122": "rim pas 'gog pa'i dka' thub yis //",
    "NG0387:1123": "'phags pa'i lam la sbyor ba byed //",
    "NG0387:1124": "yid brtan 'dzin pa bzlog pa dang *//",
    "NG0387:1125": "zhen pa spang phyir bstan pa nyid //",
    "NG0387:1126": "srid pa'i 'khor lo thog mtha' med //",
    "NG0387:1127": "de nyid rten cing 'brel 'byung ste //",
    "NG0387:1128": "'khor lo rim gsum snying po med //",
    "NG0387:1129": "'byung dang rtog dang ma rig 'gog / 'gog pa'i stong pa @#//",
    "NG0387:1130": "mngon du byed //",
    "NG0387:1131": "rkyen gyis phyi nang rtogs goms nas //",
    "NG0387:1132": "zag pa zad pas cho 'phrul 'grub //",
    "NG0387:1133": "phyi nang ma lus thams cad kun //",
    "NG0387:1134": "kun rdzogs nus pa'i khyad par nyid //",
    "NG0387:1135": "cha shas bral ba'i nam mkha' ste //",
    "NG0387:1136": "phyi nang bar du mngon brtags pas //",
    "NG0387:1137": "nam mkha'i rnal 'byor grub pa yis //",
    "NG0387:1138": "lta spyod goms pa'i lam gyis tshol /",
    "NG0387:1139": "kha cig rig pa'i rang bzhin nyid //",
    "NG0387:1140": "rang snang mi snang 'du shes med //",
    "NG0387:1141": "blo yi sbyor ba zad pa yi //",
    "NG0387:1142": "dag pa'i nyams myong snying por 'dod /",
    "NG0387:1143": "kha cig sgyu ma brag cha ltar //",
    "NG0387:1144": "sgo gsum goms pa'i rang bzhin gyis //",
    "NG0387:1145": "ma lus kun kyang de bzhin te //",
    "NG0387:1146": "'bras bu ye shes sgyu mar gsal //",
    "NG0387:1147": "bden dang brdzun pa'i mtha' chod nas //",
    "NG0387:1148": "rig pa spros bral mi gnas pa //",
    "NG0387:1149": "gang yang mi gnas pa yi don //",
    "NG0387:1150": "ma skyes stong pa'i rang bzhin no //",
    "NG0387:1151": "tha mal sgo gsum bsgyur ba'i phyir //",
    "NG0387:1152": "rigs gsum dkyil 'khor sku gsung thugs //",
    "NG0387:1153": "tha mal 'joms byed rdo rje ste //",
    "NG0387:1154": "bdag dang gzhan phan de bzhin gshegs //",
    "NG0387:1155": "dpal ldan skyon bral pad+ma'i mchog / ma lus rigs gsum goms pa yis //",
    "NG0387:1156": "rang 'dod 'bras bu mthar phyin thob //",
    "NG0387:1157": "gang du gnyis ka'i mthar 'dzin pa //",
    "NG0387:1158": "de kho na nyid gzhi dag gis //",
    "NG0387:1159": "snang srid goms pa'i dbang thob ste //",
    "NG0387:1160": "sku dang gsung thugs bzlas brjod kyis //",
    "NG0387:1161": "gtsang ma'i rigs 'dzin gral thob nas //",
    "NG0387:1162": "rdo rje 'dzin pa'i ltung ba dang *//",
    "NG0387:1163": "rtsol ba'i chu+u bos g.yengs pa yi //",
    "NG0387:1164": "re dogs 'dzin pa dag mi 'gyur //",
    "NG0387:1165": "zhes gsungs so //",
    "NG0387:1166": "nam mkha'i mtha' dang mnyam pa'i rgyud chen po las /",
    "NG0387:1167": "bcos ma'i dbang bshad pa'i le'u ste sum cu bdun pa'o ///",
    "NG0387:1168": "/ de nas yang sems dpa' rdo rje dam pa la //",
    "NG0387:1169": "rang snang rig pa'i 'khor tshogs kyis 'di skad ces gsol to //",
    "NG0387:1170": "dus gsum rgyal ba thams cad kyi //",
    "NG0387:1171": "rang byung phun sum tshogs pa'i bdag / rang gsal rol pa kun la gsal //",
    "NG0387:1172": "bstan pa ma lus 'byung ba'i gzhi //",
    "NG0387:1173": "mgon po khyod la gsol ba ni //",
    "NG0387:1174": "phun sum tshogs pa gang las byung *//",
    "NG0387:1175": "ngo bo dgos pa ci las gyur //",
    "NG0387:1176": "de nyid rtogs pa ji lta bu //",
    "NG0387:1177": "skyes bu chen pos bshad du gsol //",
    "NG0387:1178": "de nas sems dpa' rdo rjes 'di skad ces bka' stsal to //",
    "NG0387:1179": "rang byung ye shes byang chub sems //",
    "NG0387:1180": "ji snyed phun sum tshogs pa dang *//",
    "NG0387:1181": "sku dang gsung thugs zhing khams dang *//",
    "NG0387:1182": "che ba'i mdzad pa ma lus pa //",
    "NG0387:1183": "kun rdzogs yid bzhin nor bu ste //",
    "NG0387:1184": "'phel 'grib med pa'i rin chen dbyig / bstan pa'i theg pa ma lus pa //",
    "NG0387:1185": "ma lus 'char gzhi snying po nyid //",
    "NG0387:1186": "rang byung snying po stong pa'i lung *//",
    "NG0387:1187": "rtsa ba bral ba'i yan lag ltar //",
    "NG0387:1188": "ma lus kun gyi ngo bo yin //",
    "NG0387:1189": "lung dang rig pa'i tshad ma yis //",
    "NG0387:1190": "kun gyi snying po 'di rtogs na //",
    "NG0387:1191": "phun sum tshogs pa ma lus pa //",
    "NG0387:1192": "rig pa gcig tu gtan la phebs //",
    "NG0387:1193": "gzhi rtsa med pa'i snying po nyid //",
    "NG0387:1194": "ma @#//",
    "NG0387:1195": "bcos rol pa bde ba nyid //",
    "NG0387:1196": "rang nyid thugs rje ngo bo nyid //",
    "NG0387:1197": "sku gsum phun sum tshogs pa ste //",
    "NG0387:1198": "ngo bo rang byung ye shes nyid //",
    "NG0387:1199": "'dod pa'i don snang dngos po med //",
    "NG0387:1200": "gnas dang ston pa 'khor dang dus //",
    "NG0387:1201": "sdud dang bstan pa rang bzhin nyid //",
    "NG0387:1202": "sku gsum so sor dbye ba ste //",
    "NG0387:1203": "de dag che chung khyad par gyis //",
    "NG0387:1204": "rang rang so sor phye ba yis //",
    "NG0387:1205": "theg pa'i rim par snang ba ni //",
    "NG0387:1206": "der yang phun sum tshogs pa ste //",
    "NG0387:1207": "nam mkha'i dbyings kyi mtha' klas par //",
    "NG0387:1208": "phun sum tshogs pa gang ba ste //",
    "NG0387:1209": "rang byung snying po thog mtha' med //",
    "NG0387:1210": "sangs rgyas kun gyi rang bzhin nyid //",
    "NG0387:1211": "thog ma tha ma'i dus med par //",
    "NG0387:1212": "gdul bya spro ba bskyed pa'i phyir //",
    "NG0387:1213": "phun sum tshogs pa nyid du gnas //",
    "NG0387:1214": "gdul bya las kyi khyad par gyis //",
    "NG0387:1215": "rim pa dag tu gang snang yang *//",
    "NG0387:1216": "nam mkha'i rgyan ltar gnas pa yin //",
    "NG0387:1217": "'di dag dbang po'i khyad par ltar //",
    "NG0387:1218": "rang byung byin gyis brlabs shugs dang *//",
    "NG0387:1219": "dbang po rab 'bring khyad par dang *//",
    "NG0387:1220": "gdul bya'i nus pa ma stobs thabs dang *//",
    "NG0387:1221": "rang byung rol pa'i rang snang ba //",
    "NG0387:1222": "phye ba'i khyad par bstan phyir yin //",
    "NG0387:1223": "phyogs bcu nam mkha'i mtha' klas pa'i //",
    "NG0387:1224": "gdul bya'i bsam pa bskang ba dang *//",
    "NG0387:1225": "rang byung che ba bstan pa'i phyir //",
    "NG0387:1226": "rgyal ba'i zhing khams thams cad du //",
    "NG0387:1227": "ma 'dres mdzes pa'i me tog ltar //",
    "NG0387:1228": "rang byung che ba'i yon tan snang *//",
    "NG0387:1229": "rang byung rig pa'i rgyal po nyid //",
    "NG0387:1230": "gang la gang snang de dag nyid //",
    "NG0387:1231": "gdul bya'i thabs ni mtha' yas par //",
    "NG0387:1232": "'gro ba dman pa'i ched du bstan //",
    "NG0387:1233": "de dag ma lus snying po nyid //",
    "NG0387:1234": "nam mkha'i mtha' dang mnyam pa yi //",
    "NG0387:1235": "rol pa snying por bstan pa'i mchog / sangs rgyas kun gyi sku gsung thugs //",
    "NG0387:1236": "bstan pa 'di nyid zhugs pa yi //",
    "NG0387:1237": "'di dag rdo rje 'dzin pa yis //",
    "NG0387:1238": "phyogs bcu nam mkha'i 'jig rten khams //",
    "NG0387:1239": "rdul snyed grangs la 'das pa nyid //",
    "NG0387:1240": "sangs rgyas nyid du mngon snang nas //",
    "NG0387:1241": "skal ldan snying la 'jug par mdzad //",
    "NG0387:1242": "de tshe 'khor ni ji snyed pa //",
    "NG0387:1243": "kun kyang rang gi yid la 'jug / 'das dang da ltar ma byon pa'i //",
    "NG0387:1244": "snying po bsam mi khyab pa'i dus //",
    "NG0387:1245": "mngon du bstan pa tshad mas rtogs //",
    "NG0387:1246": "re dogs spyod pa chad pa'i dus //",
    "NG0387:1247": "thog ma tha ma med pa'i gnas //",
    "NG0387:1248": "dngos dang dngos med kun spangs pa'i //",
    "NG0387:1249": "rang byung snying po gsang ba'i don //",
    "NG0387:1250": "rig pa phyogs bral rtogs pa'i gnas //",
    "NG0387:1251": "don gyi dbus chen mtha' dbus med //",
    "NG0387:1252": "ma bcos gnas su rtogs pas phyir //",
    "NG0387:1253": "skal ldan rnal 'byor rtogs pa yis //",
    "NG0387:1254": "theg pa'i khyad par ji snyed pa //",
    "NG0387:1255": "shes rab chen po skad cig la //",
    "NG0387:1256": "chos rnams ro gcig bsdus pa'i bdag / dbang po nus stobs ldan pa la //",
    "NG0387:1257": "ji snyed dran rtogs rgyu ba kun //",
    "NG0387:1258": "zag med snying po'i bstan pa ste //",
    "NG0387:1259": "nam mkha'i mtha' dang mnyam pa'i rgyud //",
    "NG0387:1260": "rang byung rtogs pa'i snying po nyid //",
    "NG0387:1261": "sangs rgyas kun gyi @#//",
    "NG0387:1262": "gsang ba'i lung *//",
    "NG0387:1263": "'phrul tshig rdo rje lu gu brgyud //",
    "NG0387:1264": "gsang ba'i rig pa'i kha sbyor te //",
    "NG0387:1265": "phyi lta nang lta sems su sbyor //",
    "NG0387:1266": "rtsa ba'i phun sum tshogs par bshad //",
    "NG0387:1267": "ces gsungs so //",
    "NG0387:1268": "nam mkha'i mtha' dang mnyam pa'i rgyud chen po las /",
    "NG0387:1269": "phun sum tshogs pa rtsa ba gcig tu bshad pa'i le'u ste sum cu brgyad pa'o ///",
    "NG0387:1270": "/ de nas yang sems dpa' rdo rje dam pa la /",
    "NG0387:1271": "rang snang rol ba'i 'khor tshogs kyis 'di skad ces gsol to //",
    "NG0387:1272": "sku gsung thugs kyi bdag nyid khyod //",
    "NG0387:1273": "rang byung snying po'i don la 'dus //",
    "NG0387:1274": "rang snang 'od kyi snang ba'i mchog / mgon po khyod la gsol ba ni //",
    "NG0387:1275": "rang gsal sku gsung thugs gang zhig / de nyid gang gis gsal bar bgyi //",
    "NG0387:1276": "khyad par rim par ji ltar 'gyur //",
    "NG0387:1277": "zhes gsol to //",
    "NG0387:1278": "de nas sems dpa' rdo rjes 'di skad ces bka' stsal to //",
    "NG0387:1279": "ma lus rang snang 'khor lo bas //",
    "NG0387:1280": "rang snang snying po 'pho 'gyur med //",
    "NG0387:1281": "gnas pa'i sgro skur ma lus pa //",
    "NG0387:1282": "rig pa gcig gi don du gnas //",
    "NG0387:1283": "ma lus kun rdzogs snying po 'di //",
    "NG0387:1284": "gnas dang rtogs dang mthar phyin pa'i //",
    "NG0387:1285": "sku gsung thugs kyi rtsa ba yin //",
    "NG0387:1286": "ji snyed snang grangs thams cad kyi //",
    "NG0387:1287": "dbyibs dang kha dog che chung dang *//",
    "NG0387:1288": "ma lus ji ltar gnas pa dang *//",
    "NG0387:1289": "'jig rten 'das dang ma 'das pa //",
    "NG0387:1290": "phyogs dang ris la sogs pa ni //",
    "NG0387:1291": "byang chub snying po'i sku ru shar //",
    "NG0387:1292": "byang chub sems kyi sku nyid ni //",
    "NG0387:1293": "rig pa phyogs ris med pa'i sku //",
    "NG0387:1294": "thams cad 'dus pa'i 'khor lo ste //",
    "NG0387:1295": "rig pa'i dkyil 'khor mtha' dbus med //",
    "NG0387:1296": "rang bzhin sku yi mtshan nyid do //",
    "NG0387:1297": "byang chub sems kyi gsung nyid ni //",
    "NG0387:1298": "snying po 'od kyi rang bzhin ltar //",
    "NG0387:1299": "ma lus gsung gi rang bzhin du //",
    "NG0387:1300": "phyi nang ma lus thams cad shar //",
    "NG0387:1301": "zin dang ma zin la sogs pa'i //",
    "NG0387:1302": "brjod cing grags pa'i chos rnams ni //",
    "NG0387:1303": "rang shar gsung gi mtshan nyid do //",
    "NG0387:1304": "ji snyed myong tshor shes pa dang *//",
    "NG0387:1305": "dran rtogs rgyu ba ma lus pa //",
    "NG0387:1306": "ma skyes rdo rje a yi ngang *//",
    "NG0387:1307": "ma lus rig pa 'khor lo'i thugs //",
    "NG0387:1308": "gnyis bral rig pa bsam yas la //",
    "NG0387:1309": "rang bzhin bsam pa cir mi rtog / rang byung zhen pa yul las 'das //",
    "NG0387:1310": "rang du ston pa mtha' yas pas //",
    "NG0387:1311": "mthar thug med pa'i gdul bya la //",
    "NG0387:1312": "theg pa ji snyed bstan pa yis //",
    "NG0387:1313": "rang byung 'khor lo ma rtogs pas //",
    "NG0387:1314": "sku gsung thugs kyi snying po nyid //",
    "NG0387:1315": "sgro skur med par mthong ba med //",
    "NG0387:1316": "skal ldan 'jig rten chos bral zhing *//",
    "NG0387:1317": "dman pa'i blo yang 'dzin sems log / 'gro ba'i rig pa gang dag la //",
    "NG0387:1318": "sngon du cho ga ji bzhin du //",
    "NG0387:1319": "sangs rgyas ma lus kun 'dus pa'i //",
    "NG0387:1320": "rdo rje 'dzin pa chen po yis //",
    "NG0387:1321": "ma lus rig pa'i sku gsung thugs //",
    "NG0387:1322": "de yi byin rlabs thabs kyis bstan //",
    "NG0387:1323": "'di dag ji ltar rtogs pa ltar //",
    "NG0387:1324": "bstan pa'i yan lag kun dang 'brel //",
    "NG0387:1325": "phyi rol ltas pas rtogs pa'i tshe //",
    "NG0387:1326": "rig pa rang snang @#//",
    "NG0387:1327": "'khor lor grol //",
    "NG0387:1328": "gcong rong ye shes chen por brdal //",
    "NG0387:1329": "sgo gsum sku gsung thugs su sbar //",
    "NG0387:1330": "re dang dogs pa kun chad de //",
    "NG0387:1331": "ma lus nam mkha'i dkyil 'khor ltar //",
    "NG0387:1332": "phyogs 'dzin rgyu ba'i yid las 'das //",
    "NG0387:1333": "ma lus sku gsung rdo rje nyid //",
    "NG0387:1334": "gar yang ma phyin rtogs pas smin //",
    "NG0387:1335": "'bras bu rang 'bar bde chen 'grub //",
    "NG0387:1336": "skal ldan rdo rje lus 'di la //",
    "NG0387:1337": "snying po rang byung 'od kyi mchog / phyogs las 'das pa'i rin po che //",
    "NG0387:1338": "tshig gcig don kun rdzogs pa'i bdag / rdo rje tshig gi sgron ma yis //",
    "NG0387:1339": "dgu rum sbas pas don gsal nas //",
    "NG0387:1340": "ma bgrod sa rnams dus gcig mnan //",
    "NG0387:1341": "mtha' dbus med pa'i nam mkha' la //",
    "NG0387:1342": "phyogs 'dzin bral ba'i blo yis lta //",
    "NG0387:1343": "blang dor bral ba'i sgo gsum nyid //",
    "NG0387:1344": "'dzin pa log pa'i tshul gyis 'jug / snang srid ma bcos bde ba'i sa //",
    "NG0387:1345": "rtogs pa nyid kyi pha rol phyin //",
    "NG0387:1346": "dka' bas spyad pa'i mngon gyur pa'i //",
    "NG0387:1347": "sku gsung thugs kyi rdul snyed dang *//",
    "NG0387:1348": "dka' thub sdom par rab bsdams shing *//",
    "NG0387:1349": "bsnyen bsgrub rtsol ba las byung ba'i //",
    "NG0387:1350": "sku gsung thugs kyi rdul snyed kun //",
    "NG0387:1351": "nam mkha'i dbyings kyi mtha' don rtogs nas //",
    "NG0387:1352": "skad cig tsam gyis grol bar 'gyur //",
    "NG0387:1353": "rna brgyan gsang ba'i 'phral tshig 'di //",
    "NG0387:1354": "gsang ba'i rigs can 'ga' zhig la //",
    "NG0387:1355": "phyin ci log dang dman pa la //",
    "NG0387:1356": "mngon du snang bar mi 'gyur ro //",
    "NG0387:1357": "de dag gsang ba'i theg pa 'di //",
    "NG0387:1358": "rna brgyud gdams pa nub pa dang *//",
    "NG0387:1359": "lta spyod log pa'i gdeng ldan dang *//",
    "NG0387:1360": "mtshan ma sgra la zhen pa dang *//",
    "NG0387:1361": "skal bar ldan dang mi ldan pa'i //",
    "NG0387:1362": "'dus pa mang po bstan pa dang *//",
    "NG0387:1363": "bla ma rang rtog zhen pa yis //",
    "NG0387:1364": "nga nyams zhen pas bshad pa dang *//",
    "NG0387:1365": "rnam par dkar ba'i lam bor nas //",
    "NG0387:1366": "nyon mongs zhen pa'i las byed dang *//",
    "NG0387:1367": "thun mong theg pa la smad pas //",
    "NG0387:1368": "nyon mongs zhen pas rtsod pa'i mthus //",
    "NG0387:1369": "bstan pa'i snying po nub par 'gyur //",
    "NG0387:1370": "de nas 'dzam gling dbus su dar //",
    "NG0387:1371": "skal ldan 'brel ba 'ang 'byung bar 'gyur //",
    "NG0387:1372": "de nas lho phyogs rgyud du rgyas //",
    "NG0387:1373": "nub kyi phyogs su'ang rgyas par 'gyur //",
    "NG0387:1374": "byang gi phyogs dang shar phyogs su //",
    "NG0387:1375": "ma bcos rdzogs pa'i theg pa 'dis //",
    "NG0387:1376": "snang ba'i sgron ma byed par 'gyur //",
    "NG0387:1377": "der yang skal ldan dam pa rnams //",
    "NG0387:1378": "rnam grol sa la 'gro bar 'gyur //",
    "NG0387:1379": "rna brgyud gter la ma chad pa dang *//",
    "NG0387:1380": "lta spyod log pa'i nga rgyal can //",
    "NG0387:1381": "mtshan ma tshig la zhen pa rnams //",
    "NG0387:1382": "rdo rje'i khab tu ltung bar 'gyur //",
    "NG0387:1383": "rang byung byang chub snying po 'di //",
    "NG0387:1384": "ma lus snying la gnas pa ste //",
    "NG0387:1385": "dus gsum 'gyur ba med pa'i sems //",
    "NG0387:1386": "ma bcos sems la 'gyur ba med //",
    "NG0387:1387": "de bzhin lung bstan ldan pa yis //",
    "NG0387:1388": "skal ldan rgyal sras slob ma la //",
    "NG0387:1389": "thabs kyis ma bcos don bstan nas //",
    "NG0387:1390": "'khor ba rang grol don rtogs na //",
    "NG0387:1391": "dus la 'gyur ba yod ma yin //",
    "NG0387:1392": "snga phyi med pa'i da lta @#//",
    "NG0387:1393": "nyid //",
    "NG0387:1394": "ma bcos rtogs pas pha rol phyin //",
    "NG0387:1395": "tha ma'i dus na 'byung bar 'gyur //",
    "NG0387:1396": "zhes gsungs so //",
    "NG0387:1397": "nam mkha'i mtha' dang mnyam pa'i rgyud chen po las //",
    "NG0387:1398": "lung bshad pa'i le'u ste zhe brgyad pa'o // //",
    "NG0387:1399": "de nas yang sems dpa' rdo rje dam pa de",
    "NG0387:1400": "la / 'dus pa chen po'i tshogs kyis 'di skad ces gsol to //",
    "NG0387:1401": "dus gsum rgyal ba thams cad kyi //",
    "NG0387:1402": "bstan pa kun gyi rang bzhin khyod //",
    "NG0387:1403": "ma lus kun gyi 'byung gnas gter //",
    "NG0387:1404": "mgon po khyod la gsol ba ni //",
    "NG0387:1405": "rang byung thugs su gcig ce na //",
    "NG0387:1406": "klong dgur dbye ba ji ltar lags //",
    "NG0387:1407": "klong zhes ci phyir bya ba lags //",
    "NG0387:1408": "gang gi skabs su ji ltar 'char //",
    "NG0387:1409": "de dag dgos pa ji lta bu //",
    "NG0387:1410": "mgon po khyod kyis bdag la gsungs //",
    "NG0387:1411": "zhes gsungs to //",
    "NG0387:1412": "de nas sems dpa' rdo rjes //",
    "NG0387:1413": "'dus pa'i tshogs la 'di skad ces bka' stsal to //",
    "NG0387:1414": "ji snyed chos rnams thams cad kun //",
    "NG0387:1415": "ci ste tha dad yongs kyis med //",
    "NG0387:1416": "rang byung rdzogs pa'i theg pa la //",
    "NG0387:1417": "ma 'dus pa yi chos mi gnas //",
    "NG0387:1418": "rangabazhin snang ba'i chos rnams dang *//",
    "NG0387:1419": "phyi nang dran rig thams cad dang *//",
    "NG0387:1420": "bstan pa'i bye brag ma lus pa //",
    "NG0387:1421": "ji snyed khyad par bstan pa kun //",
    "NG0387:1422": "rgya mtsho dang ni rlabs bzhin te //",
    "NG0387:1423": "rig pa rang snang ma yin pa //",
    "NG0387:1424": "gzhan pa nyid ni yod ma yin //",
    "NG0387:1425": "rang byung theg pa'i snying po 'di //",
    "NG0387:1426": "bstan pa kun gyi bdag nyid pas //",
    "NG0387:1427": "rang byung bstan pa kun gyi bdag / theg pa kun gyi rtsa ba yin //",
    "NG0387:1428": "ma bcos snying po rdzogs pa la //",
    "NG0387:1429": "tha dad rnam pa mi snang bas //",
    "NG0387:1430": "rnam par dbye ba'i chos med kyang *//",
    "NG0387:1431": "rol pa'i snying po dgu ru shar //",
    "NG0387:1432": "lta ba phyogs ris med pa'i klaung *//",
    "NG0387:1433": "spyod pa blang dor med par spyod //",
    "NG0387:1434": "mtha' dbus med pa'i snying po len //",
    "NG0387:1435": "rang byung thabs kyis rtogs pa'i dbang *//",
    "NG0387:1436": "rang byung don la 'das pa med //",
    "NG0387:1437": "bya btsal kun bral 'phrin las rdzogs //",
    "NG0387:1438": "ma lus dran bsam ting 'dzin klaung *//",
    "NG0387:1439": "ye shes ma bsgribs phyogs ris med //",
    "NG0387:1440": "'bras bu lhun rdzogs bya btsal med //",
    "NG0387:1441": "rol ba'i bye brag dgur shar yang *//",
    "NG0387:1442": "byang chub sems la dbye ba med //",
    "NG0387:1443": "ji ltar snar ba'i chos rnams kun //",
    "NG0387:1444": "rang byung rdzogs pa'i ngo bo ste //",
    "NG0387:1445": "phyi nang spyod yul dran rtog dang *//",
    "NG0387:1446": "bde sdug mtho dman ma lus kun //",
    "NG0387:1447": "rgyu rkyen ngo bo tha dad med //",
    "NG0387:1448": "chu yis 'khor lo bskor ba ltar //",
    "NG0387:1449": "chu rlabs ri mo cir yang snang *//",
    "NG0387:1450": "ngo bo gcig tu gnas pa ltar //",
    "NG0387:1451": "ji ltar snang grangs dran rtog kun //",
    "NG0387:1452": "rang byung stong pa'i klong du brdal //",
    "NG0387:1453": "ma lus byang chub lung du bsdus //",
    "NG0387:1454": "rang bzhin gnas dang rtogs pa dang *//",
    "NG0387:1455": "mthar phyin spyod yul thams cad la //",
    "NG0387:1456": "phyogs ris med dang sel med pas //",
    "NG0387:1457": "de phyir 'di la klong zhes brjod //",
    "NG0387:1458": "gzhan du lta bas mi gnas te //",
    "NG0387:1459": "tha dad pa dang dgag sgrub dang *//",
    "NG0387:1460": "gnyis 'dzin rgyu 'bras la sogs pa //",
    "NG0387:1461": "phyogs ris sel dang ldan phyir @#//",
    "NG0387:1462": "ro //",
    "NG0387:1463": "gang phyir theg pa'i snying po nyid //",
    "NG0387:1464": "thabs chen gsang ba'i rig pa yis //",
    "NG0387:1465": "dgu rum sbas pa'i don gsal na //",
    "NG0387:1466": "phyogs ris med pa'i klaung du brdal //",
    "NG0387:1467": "rang byung theg pa'i snying po nyid //",
    "NG0387:1468": "dngos dbang gcig las mi gnas kyang *//",
    "NG0387:1469": "gang zag blo yi bye brag gis //",
    "NG0387:1470": "gzhi lam 'bras bur rnam par snang *//",
    "NG0387:1471": "rang bzhin gnas po'i klong dgu dang *//",
    "NG0387:1472": "ma bcos rtogs pa'i glong dgu dang *//",
    "NG0387:1473": "thugs rje rol pa'i klong dgu nyid //",
    "NG0387:1474": "skabs kyis khyad par so sor snang *//",
    "NG0387:1475": "ma bcos rol ba rang snang dang *//",
    "NG0387:1476": "zhen rtag rtogs pa rang snang gnyis //",
    "NG0387:1477": "bye brag ma phyed gti mug blo //",
    "NG0387:1478": "dngos nyid gtan la ma phebs par //",
    "NG0387:1479": "nga rgyal dregs pa'i gdeng tshig gis //",
    "NG0387:1480": "'dod lnga bab chol spyad pa log / de yi dus kyi gang zag rnams //",
    "NG0387:1481": "sbrel ma g.yang du 'gril ba bzhin //",
    "NG0387:1482": "bla ma ngan pa'i rjes 'brangs nas //",
    "NG0387:1483": "rdo rje'i khab tu ltung gyur nas //",
    "NG0387:1484": "byang chub sesam kyi rigs dang bral //",
    "NG0387:1485": "ma bcos rdzogs pa'i ngo bo nyid //",
    "NG0387:1486": "brda tshig zhen brjod kun bral yang *//",
    "NG0387:1487": "mtshan ma brda tshig zhen pa rnams //",
    "NG0387:1488": "brjod pas don la dgod pa dang *//",
    "NG0387:1489": "theg pa kun gyi don rnams ni //",
    "NG0387:1490": "'di la rdzogs par bstan pa dang *//",
    "NG0387:1491": "ma 'dres khyab par bstan pa'i phyir //",
    "NG0387:1492": "klong dgu'i khyad par bstan pa yin //",
    "NG0387:1493": "de dag gang ltar snang gyur kyang *//",
    "NG0387:1494": "rang byung snying po de shar phyir //",
    "NG0387:1495": "rgya mtsho chu bo 'du 'phro ltar //",
    "NG0387:1496": "ma lus sems su 'dus pa yin //",
    "NG0387:1497": "don gcig ma lus kun rdzogs pas //",
    "NG0387:1498": "klong dgu thugs kyi yang snying 'di //",
    "NG0387:1499": "rdo rje 'phrul gyi tshig gis bstan //",
    "NG0387:1500": "ma bcos rig pa nyams kyis go / bstan pa'i bye brag ji snyed pa //",
    "NG0387:1501": "snying po don du kun 'dus pas //",
    "NG0387:1502": "dngos don rtogs pa'i skad cig la //",
    "NG0387:1503": "bstan pa ma lus dus gcig rtogs //",
    "NG0387:1504": "snying po ro dang rnam pa ltar //",
    "NG0387:1505": "gang ltar snang yang gcig tu myong *//",
    "NG0387:1506": "tha dad med de ngo bo gcig / rang bzhin nam mkha'i mtha' ltar khyab //",
    "NG0387:1507": "thugs rje bstan pa skar ltar bkram //",
    "NG0387:1508": "ting 'dzin rgya mtsho rlung ltar zab //",
    "NG0387:1509": "spyod pa phyogs bral kun tu spyod //",
    "NG0387:1510": "gang yang klaung dgur ma 'dus med //",
    "NG0387:1511": "ces gsungs so //",
    "NG0387:1512": "nam mkha'i mtha' dang mnyam pa'i rgyud chen po las //",
    "NG0387:1513": "klong dgu'i dbye ba bshad pa'i le'u ste zhe dgu",
    "NG0387:1514": "pa'o // // de nas yang sems dpa' rdo rje",
    "NG0387:1515": "dam pa la // 'dus pa chen po'i tshogs kyis 'di skad ces gsol to //",
    "NG0387:1516": "sangs rgyas kun gyi rang bzhin khyod //",
    "NG0387:1517": "ma lus sku gsung thugs la rdzogs //",
    "NG0387:1518": "mi phyed rdo rje'i ngo bor gcig / mgon po khyod la gsol ba ni //",
    "NG0387:1519": "klong dgu'i bstan pa ji snyed pa //",
    "NG0387:1520": "gnas pa'i ngo bo ji ltar gcig / rtogs pa'i",
    "NG0387:1521": "thabs ni ji ltar gcig / rig pa'i nyams ni",
    "NG0387:1522": "ji lta bu // 'bras bu khyad par ji ltar gcig / gcig tu bstan pa'i dgos pa gang *//",
    "NG0387:1523": "bdag cag rnams la bshad du gsol //",
    "NG0387:1524": "zhes gsol @#//",
    "NG0387:1525": "to //",
    "NG0387:1526": "de nas sems dpa' chen po gsang ba'i bdag pos 'di skas ces bka' stsal to //",
    "NG0387:1527": "kye 'dus pa'i tshogs 'di lta ste //",
    "NG0387:1528": "ma lus sems kyi rang bzhin las //",
    "NG0387:1529": "rgyu 'bras lam dang 'bras bu dang *//",
    "NG0387:1530": "gzhi dang lam dang 'bras bu dang *//",
    "NG0387:1531": "sangs rgyas sems can la sogs pa //",
    "NG0387:1532": "ma lus 'dus pa'i ngo bo nyid //",
    "NG0387:1533": "phyi nang snod bcud ma lus pa //",
    "NG0387:1534": "nam mkha'i ngang du 'dus pa ltar //",
    "NG0387:1535": "snang stong rig pa'i chos rnams kun //",
    "NG0387:1536": "rang byung rgyal por gdod nas gcig / thog mtha' med pa'i rang bzhin ni //",
    "NG0387:1537": "chos rnams kun gyi rang bzhin te //",
    "NG0387:1538": "nam mkha'i mtha' dang mnyam sbyor bas //",
    "NG0387:1539": "rdo rje snying po'i ngo bor gnas //",
    "NG0387:1540": "nam mkha' rang bzhin dwangs pa la //",
    "NG0387:1541": "ji snyed pa yi chos snang ba //",
    "NG0387:1542": "rim pa ma 'dres gnas gyur kyang *//",
    "NG0387:1543": "de yi ngo bor gcig pa ltar //",
    "NG0387:1544": "ma lus chos rnams mtha' yas pa //",
    "NG0387:1545": "sems nyid ma skyes ngo bor gcig / ma bcos gnas pa'i rang bzhin la //",
    "NG0387:1546": "gang zhig rjes su spyad pa'i chos //",
    "NG0387:1547": "sgra dang tshad ma gtan tshigs dang *//",
    "NG0387:1548": "bcos ma'i sbyor ba mtha' yas pa //",
    "NG0387:1549": "brgyud pa'i sgo nas bstan pa kun //",
    "NG0387:1550": "bskal pa gang+ga'i bye snyed du //",
    "NG0387:1551": "bsgrubs shing btsal bas mi rnyed pa'i //",
    "NG0387:1552": "rtog pa'i rnal 'byor la sogs pa'i //",
    "NG0387:1553": "thabs la mi gnas bltos mi byed //",
    "NG0387:1554": "gang gis bshad pa de dag kun //",
    "NG0387:1555": "sangs rgyas mngon sum byin rlabs kyis //",
    "NG0387:1556": "gzhan la ma bstan ma brgyud par //",
    "NG0387:1557": "spyi blugs tshangs pa'i dbang gis bstan //",
    "NG0387:1558": "ma lus thabs chen gcig tu bstan //",
    "NG0387:1559": "skal ldan las kyis phrad pa la //",
    "NG0387:1560": "dgongs pa byin rlabs tshul gyis bstan //",
    "NG0387:1561": "rig pa'i nyams la chags pa na //",
    "NG0387:1562": "sems dang nyams kyis gsal bar shes //",
    "NG0387:1563": "mos ldan phrad par dka' ba la //",
    "NG0387:1564": "rnam brgyud 'phrul tshig sgo nas bstan //",
    "NG0387:1565": "skal med las kyis bsgribs pa la //",
    "NG0387:1566": "thabs kyi khyad par gang bstan yang *//",
    "NG0387:1567": "thams cad la ni me long ltar //",
    "NG0387:1568": "bltas kyang gzugs brnyan mi snang ngo *//",
    "NG0387:1569": "thabs kyi khyad par ci bstan pa //",
    "NG0387:1570": "go zhing rtogs pa gcig las med //",
    "NG0387:1571": "rgya mtsho chu bo ji bzhin no //",
    "NG0387:1572": "dngos don thabs kyis gang rtogs nas //",
    "NG0387:1573": "rig pa dang po'i gdeng ldan pa //",
    "NG0387:1574": "phyi nang spyod yul ma lus la //",
    "NG0387:1575": "rig dang dran pas gang gsal ba //",
    "NG0387:1576": "rin chen gling la phyin pa'am //",
    "NG0387:1577": "'bru bcud nyams su myong ba'am //",
    "NG0387:1578": "'khrul pa gsal ba'i shes pa ltar //",
    "NG0387:1579": "rig pa gcig tu nyams myong ba //",
    "NG0387:1580": "re dogs rnam par bcad pa'i sems //",
    "NG0387:1581": "phyogs bral ye shes chen por rgyas //",
    "NG0387:1582": "ma bcos so mar nyag gcig pas //",
    "NG0387:1583": "dus gsum 'byed pa'i chos med de //",
    "NG0387:1584": "snga phyi med pa'i ngo bor gcig / rtogs pa'i ye shes yengs pa med //",
    "NG0387:1585": "chu bo'i rlabs sam kha dog gam //",
    "NG0387:1586": "chu bo chu bur ji bzhin du //",
    "NG0387:1587": "zhag dang zla ba nas bzung nas //",
    "NG0387:1588": "bskal pa bye ba mtha' klas par //",
    "NG0387:1589": "rgya mtsho rlan gyi ngo bo @#//",
    "NG0387:1590": "ltar //",
    "NG0387:1591": "ma sgoms ngo bo nyid du gnas //",
    "NG0387:1592": "lta spyod ting 'dzin ro gcig pas //",
    "NG0387:1593": "nam mkha' lta bur dpag med cing *//",
    "NG0387:1594": "stong chen rnam pa kun ldan pa //",
    "NG0387:1595": "byin rlabs nus mthu'i gzhir gyur pa //",
    "NG0387:1596": "dus gsum sangs rgyas kun gyi dngos //",
    "NG0387:1597": "chos sku 'bras bu kun gyi gnas //",
    "NG0387:1598": "rang byung snying po ma yin pa'i //",
    "NG0387:1599": "dngos po gang yang med pas na //",
    "NG0387:1600": "de nyid mngon du bstan pa dang *//",
    "NG0387:1601": "rgyu 'bras gnyis 'dzin la zhen pa'i //",
    "NG0387:1602": "dngos 'dzin de nyid dgrol ba dang *//",
    "NG0387:1603": "skal ldan rigs can gang zag rnams //",
    "NG0387:1604": "ma bcos sa la gzhag pa'i phyir //",
    "NG0387:1605": "klong dgu'i rtsa ba gcig tu bstan //",
    "NG0387:1606": "de nyid nam mkha'i rang bzhin ltar //",
    "NG0387:1607": "dngos dang dngos med rnam par spangs //",
    "NG0387:1608": "thig le chen po kun rdzogs pas //",
    "NG0387:1609": "'dus 'phro thig le klong du gsol //",
    "NG0387:1610": "zhes gsungs so //",
    "NG0387:1611": "nam mkha'i mtha' dang mnyam pa'i rgyud chen po las //",
    "NG0387:1612": "klong dgu'i rtsa ba gcig tu bshad pa'i le'u ste lnga bcu pa'o ///",
    "NG0387:1613": "/ de nas sems dpa' rdo rje dam pa la //",
    "NG0387:1614": "'dus pa chen po'i 'khor rang snang sprul pa'i tshogs kyis 'di skad ces gsol to //",
    "NG0387:1615": "dus gsum rgyal ba'i rang bzhin khyod //",
    "NG0387:1616": "sangs rgyas kun gyi bstan pa'i gter //",
    "NG0387:1617": "rin chen klong dgu sems kyi bdag / mgon po khyod la gsol ba ni //",
    "NG0387:1618": "ma bcos rdo rje snying po'i rgyud //",
    "NG0387:1619": "brjod pa tshig gi lde mig gis //",
    "NG0387:1620": "ma bcos snying por ji ltar rtogs //",
    "NG0387:1621": "bshad pa'i tshul ni bdag la gsungs //",
    "NG0387:1622": "zhes gsol to //",
    "NG0387:1623": "de nas sems dpa' rdo rje dam pa des 'di skad ces bka' stsal to //",
    "NG0387:1624": "dus gsum rgyal ba thams cad kyi //",
    "NG0387:1625": "sku gsung thugs ni gsang ba'i gter //",
    "NG0387:1626": "nam mkha' mtha' dang mnyam pa'i rgyud //",
    "NG0387:1627": "rdo rje snying po gsang ba'i lung *//",
    "NG0387:1628": "rang byung snying po dbyer med na //",
    "NG0387:1629": "ma lus ston pa shes bya'i phyir //",
    "NG0387:1630": "ma bcos gzhi dang dam pa'i lam //",
    "NG0387:1631": "lhun gyis grub pa'i lam du bstan //",
    "NG0387:1632": "ma bcos rdo rje snying po'i rgyud //",
    "NG0387:1633": "nam mkha'i mtha' dang mnyam sbyor ba'i //",
    "NG0387:1634": "sangs rgyas sems can dbyer med pa //",
    "NG0387:1635": "lhan cig gnas pa'i nus pa dang *//",
    "NG0387:1636": "gdod nas lhun gyis rdzogs par gnas //",
    "NG0387:1637": "rin chen lam gyi goms bya ba //",
    "NG0387:1638": "srog chags phyogs med bgrod pa ltar //",
    "NG0387:1639": "log pa'i lta spyod cir snang yang *//",
    "NG0387:1640": "nyam nga log pa'i 'du shes med //",
    "NG0387:1641": "brjod pa tshig lam la brten nas //",
    "NG0387:1642": "don dam rtogs pa 'byung bar 'gyur //",
    "NG0387:1643": "dang por brda don sprad pa dang *//",
    "NG0387:1644": "gnyis pa don la phrad pa yin //",
    "NG0387:1645": "gsum pa don dang bral ba yin //",
    "NG0387:1646": "bzhi pa ma bcos lung du 'jug / dang po gtan la 'bebs pa'i dus //",
    "NG0387:1647": "gnyis pa gtan la phebs pa'i dus //",
    "NG0387:1648": "gsum pa nges pa rnyed pa'i dus //",
    "NG0387:1649": "bzhi pa gdeng du gyur pa'o //",
    "NG0387:1650": "pra khrid sgra yi man ngag dang *//",
    "NG0387:1651": "nges pa gdeng gi man ngag dang *//",
    "NG0387:1652": "rig pa thal phyung man ngag dang *//",
    "NG0387:1653": "ye shes klong gi rim par bstan //",
    "NG0387:1654": "ye @#//",
    "NG0387:1655": "shes rgya mtsho bsam bral ba //",
    "NG0387:1656": "yengs dang ma yengs 'du shes med //",
    "NG0387:1657": "re dogs spangs pa'i bsam pa nyid //",
    "NG0387:1658": "nam mkha'i mtha' dang mnyam par 'jug / dang por mos pa tshogs spyod de //",
    "NG0387:1659": "gnyis pa nam mkha' rdo rje nyid //",
    "NG0387:1660": "gsum pa 'gro 'dul thabs su 'dod //",
    "NG0387:1661": "sdug bsngal rtsol sgrub bcas pa yi //",
    "NG0387:1662": "bsam gyis mi khyab dus su bstan //",
    "NG0387:1663": "bde ba chen pos nyams su blang *//",
    "NG0387:1664": "dang por mos pas 'jug pa ste //",
    "NG0387:1665": "gnyis pa rtog pa'i tshul gyis 'jug / gsum pa gdeng du gyur pa'o //",
    "NG0387:1666": "dang por rig can gang zag de //",
    "NG0387:1667": "gnyis pa rtogs pa'i gang zag yin //",
    "NG0387:1668": "gsum pa mthar phyin gang zag go / dang po rang rgyud 'du shes can //",
    "NG0387:1669": "gnyis pa dran snang glo bur ba //",
    "NG0387:1670": "gsum pa ma bcos nyid du gsal //",
    "NG0387:1671": "dang por mi mkhas shes pa ste //",
    "NG0387:1672": "gnyis pa mkhas pa'i 'du shes yin //",
    "NG0387:1673": "gsum pa ma bcos nyid du bstan //",
    "NG0387:1674": "dang por dge ba dang du blang *//",
    "NG0387:1675": "gnyis pa gnyis ka mi len te //",
    "NG0387:1676": "gsum pa dge sdig gnyis ka spyod //",
    "NG0387:1677": "dang por rtse gcig dgongs pa ste //",
    "NG0387:1678": "gnyis pa rtogs pa 'i dgongs pa yin //",
    "NG0387:1679": "gsum pa phyogs ris med pa bstan //",
    "NG0387:1680": "ma lus dran rtogs ting 'dzin mchog / snang ba ma lus rig pa'i nyams //",
    "NG0387:1681": "ma bgrod rig pa klong gi sa //",
    "NG0387:1682": "dus gcig sangs rgyas sa la bkod //",
    "NG0387:1683": "ma btsal lhun gyis grub pa nyid //",
    "NG0387:1684": "rgyu rkyen brtsol ba las 'das pa //",
    "NG0387:1685": "rang byung 'od dang rin chen ltar //",
    "NG0387:1686": "gzan las byung dang bsgrubs pa dang *//",
    "NG0387:1687": "btsal dang bgrod pa'i 'bras bu min //",
    "NG0387:1688": "rgya mtsho chu dang rba rlabs ltar //",
    "NG0387:1689": "sna tshogs snang yang gzhan byung min //",
    "NG0387:1690": "rang byung lhun rdzogs 'bras bu la //",
    "NG0387:1691": "bdag gzhan don kun rdzogs par gnas //",
    "NG0387:1692": "ngo bo gcig las ma g.yos kyang *//",
    "NG0387:1693": "rol pa gzhan don 'bum phrag yas //",
    "NG0387:1694": "gang ltar mthun pa'i bsam pa ltar //",
    "NG0387:1695": "mdzad pa'i byin rlabs 'od ltar 'phro //",
    "NG0387:1696": "ma bcos rdzogs chen bstan pa 'di //",
    "NG0387:1697": "rna brgyud tshad ma'i don bral zhing *//",
    "NG0387:1698": "ma bcos don gyi gdeng med na //",
    "NG0387:1699": "lung dang sgra dang yid spyod kyis //",
    "NG0387:1700": "rgya mtsho 'jings kyi pha bong ltar //",
    "NG0387:1701": "rang snang rtogs pa'i nyams med par //",
    "NG0387:1702": "gzhan don mdzad pa'i skyes bu des //",
    "NG0387:1703": "pha rol ji ltar thar bar 'gyur //",
    "NG0387:1704": "gnyis ka sbrel ma g.yang 'gril ltar //",
    "NG0387:1705": "'khor ba'i mtha' mar lhung gyur nas //",
    "NG0387:1706": "re dogs gnas las thar pa med //",
    "NG0387:1707": "ces gsungs so //",
    "NG0387:1708": "nam mkha'i mtha' dang mnyam pa'i rgyud chen po las //",
    "NG0387:1709": "don rnam grangs kyis gtan la pab pa'i le'u ste",
    "NG0387:1710": "nga gcig pa'o // // de nas sems dpa' rdo",
    "NG0387:1711": "rje dam pa la /",
    "NG0387:1712": "'dus pa chen po rig pa rang snang gi 'khor tshogs kyis 'di skad ces gsol to //",
    "NG0387:1713": "dus gsum rgyal ba thams cad kyi //",
    "NG0387:1714": "sku gsung thugs kyi dgongs pa che //",
    "NG0387:1715": "nam mkha'i mtha' dang mnyam pa'i rgyud //",
    "NG0387:1716": "rtsa ba'i snying po las gsungs pa //",
    "NG0387:1717": "man ngag dgu @#//",
    "NG0387:1718": "rum sbas pa'i gter //",
    "NG0387:1719": "thabs chen gang gis gsal bar bgyi //",
    "NG0387:1720": "legs par bdag la bshad du gsol //",
    "NG0387:1721": "zhes gsol to //",
    "NG0387:1722": "de nas yang de bzhin gshegs pa thams cad kyi",
    "NG0387:1723": "gsang ba'i bdag po lag na rdo rjes 'di skad",
    "NG0387:1724": "ces gsungs so // sangs rgyas kun gyi gsang ba'i gter //",
    "NG0387:1725": "rig pa'i 'khor lo yu ba can //",
    "NG0387:1726": "rtogs pa ye shes 'khor lo'i mdzod //",
    "NG0387:1727": "don gyi snying po gsung gi bcud //",
    "NG0387:1728": "kun brjod ye shes 'khor lo can //",
    "NG0387:1729": "rang bzhin brtags dang ltos pa yi //",
    "NG0387:1730": "ma rig mun pas bsgribs pa rnams //",
    "NG0387:1731": "gsang ba'i rgyud 'di la brten nas //",
    "NG0387:1732": "da lta nyid du dngas par byed //",
    "NG0387:1733": "bskal pa stong phrag grangs med par //",
    "NG0387:1734": "thabs kyi rtsol ba'i rnam grangs kyis //",
    "NG0387:1735": "ji ltar btsal yang mi rnyed de //",
    "NG0387:1736": "rang byung snying po rtogs par dka' //",
    "NG0387:1737": "e maho rab tu rtogs par dka' //",
    "NG0387:1738": "e maho rang bzhin rnyog pa med //",
    "NG0387:1739": "e maho ma bcos bde chen po //",
    "NG0387:1740": "e maho thig le rang byung sems //",
    "NG0387:1741": "rdo rje snying po rmad byung ba //",
    "NG0387:1742": "nam mkha'i mtha' dang mnyam pa'i rgyud //",
    "NG0387:1743": "man ngag mngon du phyung ba ni //",
    "NG0387:1744": "gang du rtsa ba snying po'i phyir //",
    "NG0387:1745": "dang po dag ni bstan pa yin //",
    "NG0387:1746": "de nyid rgyas par ston pa'i phyir //",
    "NG0387:1747": "bcu pa gsal bar bkod pa yin //",
    "NG0387:1748": "de dag tshogs pa'i dgos pa yang *//",
    "NG0387:1749": "byin rlabs ting 'dzin rig pa yis //",
    "NG0387:1750": "rig pa rang 'char bstan mdzad pas //",
    "NG0387:1751": "gnyis pa nyid ni bshad pa yin //",
    "NG0387:1752": "brgyud pa'i gsang nyid bstan pa'i phyir //",
    "NG0387:1753": "bzhi pa de ltar bkod pa yin //",
    "NG0387:1754": "de dag skal ldan la bstan phyir //",
    "NG0387:1755": "nyi shu drug pa bkod pa yin //",
    "NG0387:1756": "'di dag gzhi nyid bstan pa yin //",
    "NG0387:1757": "skal ldan rigs can rnal 'byor pa //",
    "NG0387:1758": "gsang ba'i don la gang gnas pa //",
    "NG0387:1759": "legs nyes 'bras bu lung bstan phyir //",
    "NG0387:1760": "nyi shu pa nyid bstan pa yin / de nyid dkyil 'khor 'jug pa'i phyir //",
    "NG0387:1761": "bcu gsum pa nyid bstan pa yin //",
    "NG0387:1762": "dam tshig chen po dpog pa'i phyir //",
    "NG0387:1763": "bco lnga pa nyid bstan pa yin //",
    "NG0387:1764": "de dag nyid la dbang bskur zhing *//",
    "NG0387:1765": "bcu bzhi pa nyid bstan pa yin //",
    "NG0387:1766": "skal ldan dbang thob gang zag gis //",
    "NG0387:1767": "rna brgyud gdams pa thob dgos pas //",
    "NG0387:1768": "bdun pa legs par bkod pa ste //",
    "NG0387:1769": "lam gyi ngo bo bstan pa yin //",
    "NG0387:1770": "bdag don rtogs pa mthar byin kyang *//",
    "NG0387:1771": "rdzogs pa tshig gi yan lag gis //",
    "NG0387:1772": "bshad bya mdzod dgu'i bstan pa dag / gang zag de la bstan pa'i phyir //",
    "NG0387:1773": "lnga pa dag ni bshad pa yin //",
    "NG0387:1774": "sems nyid mdzod dgu gter gyi bdag klong dgur phye ste bstan pa'i phyir //",
    "NG0387:1775": "nyi shu gcig pa bkod pa yin //",
    "NG0387:1776": "klong dgu'i bam po nyi khri yi //",
    "NG0387:1777": "brjod pa'i lde mig bstan pa'i phyir //",
    "NG0387:1778": "gsum pa nyid ni bkod pa yin //",
    "NG0387:1779": "de dag nges pa'i gsal rtogs pas //",
    "NG0387:1780": "drug pa nyid ni bkod pa yin //",
    "NG0387:1781": "gdams ngag med pa'i gang zag la //",
    "NG0387:1782": "gang gis gang la bsgribs pa'i phyir //",
    "NG0387:1783": "dgu pa legs par @#//",
    "NG0387:1784": "bkod pa yin //",
    "NG0387:1785": "de nyid ma bcos bstan rtogs pas //",
    "NG0387:1786": "brgyad pa legs par bstan pa yin //",
    "NG0387:1787": "de nyid dbang po'i khyad par gyis //",
    "NG0387:1788": "ji ltar 'tsham par bstan pa'i phyir //",
    "NG0387:1789": "nyi shu lnga pa bstan pa yin //",
    "NG0387:1790": "de yis yid ches nges pa'i phyir //",
    "NG0387:1791": "nyi shu gsum pa bstan pa yin //",
    "NG0387:1792": "nges pa rnyed pas klong dgu pa'o //",
    "NG0387:1793": "rig pa gcig tu rtogs pa'i phyir //",
    "NG0387:1794": "nyi shu gnyis pa bstan pa yin //",
    "NG0387:1795": "rig pa skye med nyams myong pas //",
    "NG0387:1796": "bcu gcig pa nyid bstan pa yin //",
    "NG0387:1797": "de nyid bar chad med bsgom pa //",
    "NG0387:1798": "bcu drug pa nyid gsal bar bstan //",
    "NG0387:1799": "gdeng du gyur pa'i rnal 'byor pas //",
    "NG0387:1800": "sgo gsum spyod pa bstan pa'i phyir //",
    "NG0387:1801": "bcu gnyis pa nyid bstan pa yin //",
    "NG0387:1802": "lta spyod ting 'dzin 'brel goms pas //",
    "NG0387:1803": "bya med 'phrin las lhun grub pas //",
    "NG0387:1804": "bcu bdun pa nyid bstan pa yin //",
    "NG0387:1805": "de ltar rtogs goms rnal 'byor la //",
    "NG0387:1806": "sa dang lam la rim med pas //",
    "NG0387:1807": "bco brgyad pa nyid bstan pa yin //",
    "NG0387:1808": "'di dag yan lag bshad pa yin //",
    "NG0387:1809": "de ltar sa lam mthar phyin pas //",
    "NG0387:1810": "ye shes lnga rdzogs lhun rdzogs pas //",
    "NG0387:1811": "bcu dgu pa nyid bstan pa yin //",
    "NG0387:1812": "de nyid lhun grub 'bras bu brjod //",
    "NG0387:1813": "de ltar rdzogs pa chen po nyid //",
    "NG0387:1814": "mtshan gyi don nyid shes bya'i phyir //",
    "NG0387:1815": "nyi shu bzhi pa gsal bar bstan //",
    "NG0387:1816": "de dag mi nub bstan bya'i phyir //",
    "NG0387:1817": "nyi shu bdun pa bstan pa yin //",
    "NG0387:1818": "rang byung rdzogs pa'i bdud rtsi 'di //",
    "NG0387:1819": "rna brgyud 'phrul tshig mi ldan par //",
    "NG0387:1820": "rang brtags log pa'i 'du shes kyis //",
    "NG0387:1821": "yid spyod rdzogs su gang 'jug pa //",
    "NG0387:1822": "bla ma slob mar bcas pa rnams //",
    "NG0387:1823": "bdud rtsi dug tu gyur pa ltar //",
    "NG0387:1824": "lta spyod log pa'i nga rgyal gyis //",
    "NG0387:1825": "rdo rje'i khab tu ltung gyur nas //",
    "NG0387:1826": "byang chub sems kyi rigs dang bral //",
    "NG0387:1827": "zhes gsungs so //",
    "NG0387:1828": "nam mkha'i mtha' dang mnyam pa'i rgyud chen po las //",
    "NG0387:1829": "rdo rje snying po'i rgyud man ngag gis gtan la phab pa'i le'u ste nga gnyis pa'o ///",
    "NG0387:1830": "/ de nas yang sems dpa' rdo rje dam pa la //",
    "NG0387:1831": "'dus pa chen po'i tshogs rnams kyis mgrin gcig tu 'di skad ces gsol to //",
    "NG0387:1832": "dus gsum rgyal ba thams cad kyi //",
    "NG0387:1833": "snying po rang byung rgyal po la //",
    "NG0387:1834": "skye shi re dogs mi gnas kyang *//",
    "NG0387:1835": "thugs rje'i mnga' bdag khyod kyis ni //",
    "NG0387:1836": "'chi bdag ye shes la bzlas te //",
    "NG0387:1837": "'gro bar re dogs gcod par mdzod //",
    "NG0387:1838": "ces zhus so //",
    "NG0387:1839": "de nas de bzhin gshegs pa thams cad kyi gsang",
    "NG0387:1840": "ba'i bdag po des 'di skad ces bka' stsal to",
    "NG0387:1841": "// rang byung rig pa'i rgyal po nyid //",
    "NG0387:1842": "ma lus kun gyi rang bzhin yang *//",
    "NG0387:1843": "de nyid kun bzang rig pa ste //",
    "NG0387:1844": "thog ma mtha' ma dngos med pas //",
    "NG0387:1845": "de nyid bde ba chen po la //",
    "NG0387:1846": "dran rtog bde sdug cir snang yang *//",
    "NG0387:1847": "ma bcos bdud rtsi'i thig ler brtag / rang byung bdud rtsi'i pho brang nas //",
    "NG0387:1848": "gsang ba'i thig le 'du zhing 'phro //",
    "NG0387:1849": "rtsa ba ma skyes a las @#//",
    "NG0387:1850": "byung *//",
    "NG0387:1851": "rtse mo phyogs med nam mkha'i klong *//",
    "NG0387:1852": "ngo bo thig le mi g.yo ba //",
    "NG0387:1853": "brtags pas stong pa'i ngang du thim //",
    "NG0387:1854": "gnas pa dang ni rgyu ba dang *//",
    "NG0387:1855": "thim par rang byung bde chen gsal //",
    "NG0387:1856": "ma lus bdud rtsi thig le yis //",
    "NG0387:1857": "'chi ba'i re dogs gcad pa yin //",
    "NG0387:1858": "bdud rtsi rgyu ba'i rig pa nyid //",
    "NG0387:1859": "gang la brten pa'i ye shes te //",
    "NG0387:1860": "phyi nang phyogs ris kha dog dbyibs //",
    "NG0387:1861": "bar ma'i rig pa brtags pa las //",
    "NG0387:1862": "nam mkha'i dkyil 'khor mngon du snang *//",
    "NG0387:1863": "dang po'i dkyil 'khor phyogs med la //",
    "NG0387:1864": "gsang ba'i dbang pos bltas pa ltar //",
    "NG0387:1865": "dang por mig dang phrad par bya //",
    "NG0387:1866": "de nas mthong ba'i don la brtag / rig pa gdeng gi don thob nas //",
    "NG0387:1867": "ma lus kun kyang de bzhin te //",
    "NG0387:1868": "phyogs med nam mkha'i rang bzhin la //",
    "NG0387:1869": "skyes bus ral gri btab pa'am //",
    "NG0387:1870": "dad pa'i rang bzhin 'bigs pa ltar //",
    "NG0387:1871": "blun po rtog pas bcings 'gyur gyi //",
    "NG0387:1872": "de nyid mthong ba'i rnal 'byor la //",
    "NG0387:1873": "'pho ba'i re dogs gcad pa yin //",
    "NG0387:1874": "gang du de dag brtan gyur na //",
    "NG0387:1875": "rig pa rgyu ba gnyis med pa //",
    "NG0387:1876": "smig sgyu rlung dang 'dres pa ltar //",
    "NG0387:1877": "de nyid rig pa'i stobs kyis bsgom //",
    "NG0387:1878": "de ltar gsal brtan 'jigs bral na //",
    "NG0387:1879": "snga phyi skye gnas 'jigs pa med //",
    "NG0387:1880": "nam mkha' bsgribs med dngas pa la //",
    "NG0387:1881": "gsal ba 'char nub med pa ltar //",
    "NG0387:1882": "rang bzhin ma skyes phyogs med la //",
    "NG0387:1883": "rig pa 'char nub med par brdal //",
    "NG0387:1884": "nam zhig bslu bar 'dod pa na //",
    "NG0387:1885": "rgyu ba rig pa'i thig le nyid //",
    "NG0387:1886": "gnas pa a yi ngang la bstim //",
    "NG0387:1887": "rlung sems nam mkha'i nyams myong gis //",
    "NG0387:1888": "bsdus te nam mkha'i glong la thim //",
    "NG0387:1889": "dang po rgyu ba'i thig le ste //",
    "NG0387:1890": "gnyis pa rig pa'i thig le ste //",
    "NG0387:1891": "gsum pa gnyis med thig le nyid //",
    "NG0387:1892": "ma 'phos bar du nges par bya //",
    "NG0387:1893": "gang du dman pa'i rnal 'byor la //",
    "NG0387:1894": "'chi bdag dbang po bzlog pa'i phyir //",
    "NG0387:1895": "bsam gtan gsum gyi rnal 'byor gyi //",
    "NG0387:1896": "'chi ba'i re dogs rnam par gcad //",
    "NG0387:1897": "thig le bsdu ba'i ngo bo ni //",
    "NG0387:1898": "ji snyed bya ba'i spyod pa ni //",
    "NG0387:1899": "bdag nyid spyi yi tshul du sdud //",
    "NG0387:1900": "de nyid gnas pa 'byung bzhi rlung *//",
    "NG0387:1901": "'di dag dus ni gsum yin la //",
    "NG0387:1902": "mngon du nges shes mi skye la //",
    "NG0387:1903": "bla mas byin gyis ma brlabs na //",
    "NG0387:1904": "thug phrad lam la rmongs pa dang *//",
    "NG0387:1905": "'chi med bdud rtsi don mi rtogs //",
    "NG0387:1906": "dus gsum rig pas nges mthong la //",
    "NG0387:1907": "rkyen dang ldan pa'i rnal 'byor pas //",
    "NG0387:1908": "bar chad ma lus bsal byas te //",
    "NG0387:1909": "snyan pa'i rol mor bcas pa yis //",
    "NG0387:1910": "don dang ldan pa'i sgra gsum gyis //",
    "NG0387:1911": "thun tshad nyams dang mnyam sbyar nas //",
    "NG0387:1912": "dran dal gsum gyi sgra yis bstan //",
    "NG0387:1913": "tha ma nyin zhag bdun gyis te //",
    "NG0387:1914": "re dogs chad pa nyams myong gis //",
    "NG0387:1915": "bar ma srid pa'i chos med par //",
    "NG0387:1916": "skye ba len pa'i sdug bsngal bral //",
    "NG0387:1917": "'khor ba'i re dogs rnam par chad //",
    "NG0387:1918": "sdug bsngal zad nas bde klong 'khyil //",
    "NG0387:1919": "zhes gsungs",
    "NG0387:1921": "[(]6[)]@#// so //",
    "NG0387:1922": "nam mkha'i mtha' dang mnyam pa'i rgyud chen po las //",
    "NG0387:1923": "srog ye shes kyi bdud rtsi nam mkhar thim pa'i",
    "NG0387:1924": "le'u steng gsum pa'o // // de nas yang sems",
    "NG0387:1925": "dpa' rdo rje dam pa la /",
    "NG0387:1926": "'dus pa chen po'i tshogs kyis 'di skad ces gsol to //",
    "NG0387:1927": "dus gsum rgyal ba thams cad kyi //",
    "NG0387:1928": "rig pa gsung gi 'khor lo bdag / brgyud pa gsum gyi gsang ba 'chang *//",
    "NG0387:1929": "mgon po khyod la gsol ba ni //",
    "NG0387:1930": "ma lus sems su rang gnas kyang *//",
    "NG0387:1931": "rang rkyen log pa'i stobs kyis dkrugs //",
    "NG0387:1932": "ma bcos rdzogs pa'i don ma mthong *//",
    "NG0387:1933": "ma lus sems nyid skye med du //",
    "NG0387:1934": "khyed kyis byin gyis brlab par mdzod //",
    "NG0387:1935": "ces gsol to //",
    "NG0387:1936": "de nas gsang ba'i bdag po phyag na rdo rjes 'di skad ces bka' bstsal to //",
    "NG0387:1937": "rang byung ye shes kun gyi bdag / sangs rgyas kun gyi snying po ste //",
    "NG0387:1938": "ma lus 'gro ba thams cad la //",
    "NG0387:1939": "gnas pa gsum gyis gnas gyur kyang *//",
    "NG0387:1940": "rgyal po'i phru dgu 'khyams pa ltar //",
    "NG0387:1941": "rang gi mtshan nyid ma rtogs so //",
    "NG0387:1942": "ma lus sems kyi rang bzhin te //",
    "NG0387:1943": "rgyu ba bral ba mngon sum nyid //",
    "NG0387:1944": "zag pa med pa'i dwangs ma ste //",
    "NG0387:1945": "ma lus snying por gcig pa yin //",
    "NG0387:1946": "gang du log stobs drag po yis //",
    "NG0387:1947": "med las dngos por rags par snang *//",
    "NG0387:1948": "gang du mthong ba'i stobs log pas //",
    "NG0387:1949": "rang byung snying po'i 'od la bsgribs //",
    "NG0387:1950": "thabs dang bral ba'i rnal 'byor pas //",
    "NG0387:1951": "ji ltar bltas kyang don mi mthong *//",
    "NG0387:1952": "'phrul tshig brda yis gtan la dbab //",
    "NG0387:1953": "gsang ba'i don gyi rtogs pas blta //",
    "NG0387:1954": "ma bcos yan par bzhag pas bsgom //",
    "NG0387:1955": "re dogs med pa'i tshul gyis spyad //",
    "NG0387:1956": "stong nyid nam mkha'i rdo rje la //",
    "NG0387:1957": "rig pas ma bcos bltas pa'i tshe //",
    "NG0387:1958": "ma lus nam mkha' chen po nyid //",
    "NG0387:1959": "de nyid dngos por snang ba mthong *//",
    "NG0387:1960": "ma bcos snang ba'i rang bzhin la //",
    "NG0387:1961": "rtse gcig dran pas bltas pa'i tshe //",
    "NG0387:1962": "gang bltas stong nyid rang bzhin te //",
    "NG0387:1963": "de dag ji bzhin yin par mthong *//",
    "NG0387:1964": "snang srid ji snyed ma lus pa //",
    "NG0387:1965": "sems nyid thig le'i rang bzhin la //",
    "NG0387:1966": "rtogs par 'dod pa'irnal 'byor pas //",
    "NG0387:1967": "dngos po rang snang ma rtogs par //",
    "NG0387:1968": "sgra dang tshad ma gtan tshigs dang *//",
    "NG0387:1969": "bcos ma'i thabs ni sna tshogs pas //",
    "NG0387:1970": "btsal bas dngos po'i don mi rnyed //",
    "NG0387:1971": "dngos 'dzin phyogs kyi 'du shes kyi //",
    "NG0387:1972": "phyogs bral nam mkha'i rang bzhin la //",
    "NG0387:1973": "mtha' dbus med par btsal bsgrubs kyang *//",
    "NG0387:1974": "snang srid nam mkha'i mtha' tshol 'dra //",
    "NG0387:1975": "gang zhig ma bcos rtogs 'dod pas //",
    "NG0387:1976": "ma lus ji snyed snang ba kun //",
    "NG0387:1977": "rnal 'byor gcig gis rig pa ste //",
    "NG0387:1978": "'dres pa phye la ngo bor bstan //",
    "NG0387:1979": "snang 'gyur pa yi gnas skabs kyis //",
    "NG0387:1980": "snang ba sems su the tshoms med //",
    "NG0387:1981": "tha mal snang ba bstan reg can //",
    "NG0387:1982": "spyod pa dang ni re dogs dang *//",
    "NG0387:1983": "shes pa 'dul bas nyams myong yin //",
    "NG0387:1984": "gang du rdo rje bla ma yis //",
    "NG0387:1985": "rna brgyud tshig gsum man ngag @#//",
    "NG0387:1986": "gis //",
    "NG0387:1987": "tshig dang bral ba mngon du bstan //",
    "NG0387:1988": "srog gi thig le rgyu ba yis //",
    "NG0387:1989": "rgyu ba med pa'i don du bstan //",
    "NG0387:1990": "snang srid mtshan ma'i dngos po yis //",
    "NG0387:1991": "mtshan med rig pa mngon du bstan //",
    "NG0387:1992": "de ltar rig pa'i nyams myong yang *//",
    "NG0387:1993": "dus gsum nyid kyis shes pa yin //",
    "NG0387:1994": "rna brgyud lung gi bdud rtsi yis //",
    "NG0387:1995": "ma lus sems su mngon rtogs te //",
    "NG0387:1996": "de nyid dngos po yod min pa //",
    "NG0387:1997": "rgyu ba chad pa'i dus kyis gsal //",
    "NG0387:1998": "rna bas mnyan pas rig pa thos //",
    "NG0387:1999": "de dang de der bcas pa nyid //",
    "NG0387:2000": "ma skyes stong pa'i klong du mthong *//",
    "NG0387:2001": "dus gsum gcig la kun rdzogs pas //",
    "NG0387:2002": "snga phyi med pa'i ngo bo ste //",
    "NG0387:2003": "rig pa mngon sum nyams kyis gsal //",
    "NG0387:2004": "de nyid dus gsum ngo bor gnas //",
    "NG0387:2005": "re dogs bcad pa'i rnal 'byor la //",
    "NG0387:2006": "ma bsgoms sems la yengs pa med //",
    "NG0387:2007": "'phra med rtogs pa'i rnal 'byor la //",
    "NG0387:2008": "dus gsum gcig tu brtag pa'am //",
    "NG0387:2009": "'phen pa dang pos mtshams sbyar te //",
    "NG0387:2010": "chu bo lta bur ma yengs bsgom //",
    "NG0387:2011": "mi brtan yal ba'i gang zag gis //",
    "NG0387:2012": "mthong nas rig pa'i nyams myong la //",
    "NG0387:2013": "ri gzar drag po'i 'bab chu ltar //",
    "NG0387:2014": "rtse gcig gnas pa'i man ngag gis //",
    "NG0387:2015": "ji snyed nyams myong ngo bor sdud //",
    "NG0387:2016": "rigs ngan log pa'i slob dpon ni //",
    "NG0387:2017": "rgyal ba'i bka' brgyud mi shes shing *//",
    "NG0387:2018": "rna brgyud bdud rtsi bral ba dang *//",
    "NG0387:2019": "spyi blugs dbang don ma thob par //",
    "NG0387:2020": "nga rgyal dregs pa'i 'du shes kyis //",
    "NG0387:2021": "rdzogs chen don la gang spyod pa //",
    "NG0387:2022": "dmus long lam sna 'dren pa ltar //",
    "NG0387:2023": "bskal pa nam mkha' zad pa'i bar //",
    "NG0387:2024": "bdag nyid bder yang mi nus na //",
    "NG0387:2025": "gzhan dag grol par ji ltar 'gyur //",
    "NG0387:2026": "de bas log pa'i bla ma ni //",
    "NG0387:2027": "phrad pas log pa'i lam ston cing *//",
    "NG0387:2028": "'grogs pas 'khor ba'i mtshan ma 'phel //",
    "NG0387:2029": "dbang dang man ngag byin pa'i mthus //",
    "NG0387:2030": "sdug bsngal brkam chags drag po skye //",
    "NG0387:2031": "dran pas yid skyo'i 'du shes 'byung *//",
    "NG0387:2032": "'di lta bu yi slob dpon ni //",
    "NG0387:2033": "rmi lam du yang mi bsam na //",
    "NG0387:2034": "longs spyod dbul zhing bkur ba dang *//",
    "NG0387:2035": "mngon du phrad pa smos ci dgos //",
    "NG0387:2036": "zhes gsungs so //",
    "NG0387:2037": "nam mkha'i mtha' dang mnyam pa'i rgyud chen po las //",
    "NG0387:2038": "rna brgyud tshig gsum gyi le'u ste nga bzhi pa'o",
    "NG0387:2039": "// // de nas yang sems dpa' rdo rje dam",
    "NG0387:2040": "pa la 'dus pa chen po'i tshogs kyis 'di skad",
    "NG0387:2041": "ces gsol to // dus gsum rgyal ba thams cad kyi //",
    "NG0387:2042": "rdo rje rig pa snying po'i ngang *//",
    "NG0387:2043": "bsgrub cing 'bad rtsol bral ba nyid //",
    "NG0387:2044": "sangs rgyas kun gyi snying po che //",
    "NG0387:2045": "ma lus kun 'dus rig pa'i gter //",
    "NG0387:2046": "mgon po khyod la gsol ba ni //",
    "NG0387:2047": "rdo rje'i don ni ji ltar lags //",
    "NG0387:2048": "snying po zhes pa'i don ci zhig / gtan la dbab tshul ji lta bu //",
    "NG0387:2049": "phebs na gnas tshul don ci zhig / ma 'ongs skal ldan don gyi phyir //",
    "NG0387:2050": "bdag cag rnams la legs par gsungs //",
    "NG0387:2051": "zhes gsol to //",
    "NG0387:2052": "de nas gsang ba'i bdag po phyag na rdo @#//",
    "NG0387:2053": "rjes 'di skad ces bka' stsal to //",
    "NG0387:2054": "dus gsum sangs rgyas thams cad kyi //",
    "NG0387:2055": "dgongs pa'i rig pa skye ba med //",
    "NG0387:2056": "gdod nas rang byung snying po ste //",
    "NG0387:2057": "mi phyed rdo rje zhes su bshad //",
    "NG0387:2058": "ma bcos rang byung ye shes ni //",
    "NG0387:2059": "mtshon pa rdo rje gsum las byung *//",
    "NG0387:2060": "chos nyid ma bcos rdo rje ni //",
    "NG0387:2061": "grub nas 'jig pa'i dus med do //",
    "NG0387:2062": "skye med rigs ldan rdo rje ni //",
    "NG0387:2063": "rdo rjes rgyas thebs bla yis //",
    "NG0387:2064": "snang srid rig pa rdo rje ru //",
    "NG0387:2065": "mtshon pa rdo rjes gtan la phab //",
    "NG0387:2066": "rang byung rig pa'i rdo rje ni //",
    "NG0387:2067": "rgyu rkyen bral bas skye ba med //",
    "NG0387:2068": "gnyen po bral bas 'jig pa med //",
    "NG0387:2069": "bsam bral rig pa cir mi dgongs //",
    "NG0387:2070": "gnyis med ye shes rdo rje ni //",
    "NG0387:2071": "stong nyid nam mkha'i don rtogs pas //",
    "NG0387:2072": "snang srid bde chen rdo rje nyid //",
    "NG0387:2073": "ma bcos ro gcig khyad par med //",
    "NG0387:2074": "rdo rje rang byung snying po can //",
    "NG0387:2075": "ma lus kun 'dus gnyis su med //",
    "NG0387:2076": "bde chen klong gi 'od brdal bas //",
    "NG0387:2077": "phyogs ris med par khyab par gnas //",
    "NG0387:2078": "rang byung rdzogs pa'i snying po na //",
    "NG0387:2079": "ma lus 'dus pa'i snying po ste //",
    "NG0387:2080": "thig le phyogs med nam mkha'i klong *//",
    "NG0387:2081": "phyogs med bde ba chen por gnas //",
    "NG0387:2082": "mi phyed pa dang 'joms pa dang *//",
    "NG0387:2083": "gnyen po med dang mi 'jig dang *//",
    "NG0387:2084": "rtag pa chen po nyid kyi phyir //",
    "NG0387:2085": "rdo rje zhes ni brjod pa yin //",
    "NG0387:2086": "ma lus chos rnams thams cad kun //",
    "NG0387:2087": "'du zhing 'byung ba'i snying po ste //",
    "NG0387:2088": "dngos rnams kun gyi de nyid don //",
    "NG0387:2089": "ma lus 'byung ba'i snying po yin //",
    "NG0387:2090": "ma lus 'dus pa'i ngo bo ni //",
    "NG0387:2091": "rig pa skye med snying po ste //",
    "NG0387:2092": "re dogs gsal ba'i yul 'das pa //",
    "NG0387:2093": "sangs rgyas sems can mnyam du gnas //",
    "NG0387:2094": "ma bcos rig pa ye shes ni //",
    "NG0387:2095": "sgro skur 'das pa'i snying po ste //",
    "NG0387:2096": "ma lus kun 'dus snying po can //",
    "NG0387:2097": "tha dad gzhan pa'i rnam pa med //",
    "NG0387:2098": "ma lus rang byung snying po nyid // dman pa rnams kyi yul min pas //",
    "NG0387:2099": "dus gsum sangs rgyas ma lus la //",
    "NG0387:2100": "re dogs bcad pa'i bstan pa nyid //",
    "NG0387:2101": "dgongs pas phyogs ris med par bstan //",
    "NG0387:2102": "skad cig tsam gyis rdzogs sangs rgyas //",
    "NG0387:2103": "re dogs bcad pas lhun gyis grub //",
    "NG0387:2104": "rig pa longs spyod rdzogs pa des //",
    "NG0387:2105": "sa bcu'i dbang phyug rnal 'byor la //",
    "NG0387:2106": "dgongs pa chos nyid bde chen bshad //",
    "NG0387:2107": "ting 'dzin rig pa'i gdeng gis go / ma bgrod sangs rgyas sa la gnas //",
    "NG0387:2108": "dus gcig sangs rgyas sa la bzhag / ston pa sprul pa'i sku yis ni //",
    "NG0387:2109": "mngon du bstan pa'i skal med la //",
    "NG0387:2110": "brjod pa'i tshig gi lde mig gis //",
    "NG0387:2111": "ma bcos don la brgyud de bstan //",
    "NG0387:2112": "rang byung byang chub snying po'i lus //",
    "NG0387:2113": "phyogs med nyi ma'i snying po ltar //",
    "NG0387:2114": "gsal nas bar chad med pa'i la //",
    "NG0387:2115": "mngon du sku gsum bstan pa ltar //",
    "NG0387:2116": "ma 'ongs skal ldan rnal 'byor la //",
    "NG0387:2117": "brgyud pa gsum gyis shes par bya //",
    "NG0387:2118": "skal ldan dbang po'i khyad par gyis //",
    "NG0387:2119": "dgongs pas byin gyis brlabs pa dang *//",
    "NG0387:2120": "ma rig mnyam nyid sems la @#//",
    "NG0387:2121": "snang *//",
    "NG0387:2122": "rna brgyud gsang ba'i 'phul tshig gis //",
    "NG0387:2123": "rna lam ma bcos don la sbyar //",
    "NG0387:2124": "ma nor dam pa'i rigs can la //",
    "NG0387:2125": "ma bcos dgongs pa gtan la phab //",
    "NG0387:2126": "gsang don thabs kyis nges rtogs nas //",
    "NG0387:2127": "rig pa nyams kyi goms tshad kyis //",
    "NG0387:2128": "ma lus dran rig nyams su 'bar //",
    "NG0387:2129": "ma bcos btang bzung med pa'i sems //",
    "NG0387:2130": "rin chen gling la bgrod pa'am //",
    "NG0387:2131": "rgya mtsho'i snying por gnas pa ltar //",
    "NG0387:2132": "sna tshogs zhen pa rang log nas //",
    "NG0387:2133": "rig pa'i nyams ni gcig tu gsal //",
    "NG0387:2134": "zhes gsungs so //",
    "NG0387:2135": "nam mkha'i mtha' dang mnyam pa'i rgyud chen po las //",
    "NG0387:2136": "rdo rje snying po gtan la phab pa'i le'u ste",
    "NG0387:2137": "lnga bcu nga lnga pa'o // // de nas yang",
    "NG0387:2138": "sems dpa' rdo rje dam pa la //",
    "NG0387:2139": "'dus pa'i tshogs kyis 'di skad ces gsol to //",
    "NG0387:2140": "dus gsum rgyal ba thams cad kyis //",
    "NG0387:2141": "ye shes rang bzhin khyod yin pas //",
    "NG0387:2142": "sangs rgyas kun gyis mdzad par shar //",
    "NG0387:2143": "rgyud kun 'dus pa'i rtsa ba zhes //",
    "NG0387:2144": "rgyal ba rnams kyi gsungs pa'i don //",
    "NG0387:2145": "mgon pos bdag cag rnams la gsungs //",
    "NG0387:2146": "zhes gsol to //",
    "NG0387:2147": "de nas sems dpa' rdo rje dam pas 'di skad ces bka' stsal to //",
    "NG0387:2148": "e maho sangs rgyas thams cad kyis //",
    "NG0387:2149": "rang byung thig le mtshon pa'i thabs //",
    "NG0387:2150": "bka' rgyud ma lus thams cad kyi //",
    "NG0387:2151": "dam pa'i snying po dri ma med //",
    "NG0387:2152": "e maho ye shes mchog gi don //",
    "NG0387:2153": "e maho shin tu rtogs par dka' //",
    "NG0387:2154": "e maho rgyal ba kun gyi lam //",
    "NG0387:2155": "e maho mchog tu mya ngan 'das //",
    "NG0387:2156": "'di ni sangs rgyas thams cad kyi //",
    "NG0387:2157": "ye shes snying po dri ma med //",
    "NG0387:2158": "rdo rje nam mkha'i dkyil lta bu //",
    "NG0387:2159": "dam pa rnams kyis dgongs pa nyid //",
    "NG0387:2160": "rdo rje sems dpa' nam mkha' che //",
    "NG0387:2161": "dus gsum 'gyur med rang gi dbyings //",
    "NG0387:2162": "rang byung phyogs ris yul med pas //",
    "NG0387:2163": "mi skye mi 'gag cir mi dgongs //",
    "NG0387:2164": "phyi nang spyod yul thams cad kun //",
    "NG0387:2165": "rang thig le'i dar du bsdu //",
    "NG0387:2166": "de nyid phyogs med rang snang bas //",
    "NG0387:2167": "sangs rgyas sems can re dogs med //",
    "NG0387:2168": "sna tshogs sku gsung thugs su bsdus //",
    "NG0387:2169": "de nyid rig pa skye med de //",
    "NG0387:2170": "rang byung snying po klong thob pas //",
    "NG0387:2171": "phyogs 'dzin rnam rtog zil gyis mnan //",
    "NG0387:2172": "ji snyed phung po lnga bdag nyid //",
    "NG0387:2173": "de nyid gzung 'dzin bdag nyid de //",
    "NG0387:2174": "dag dang ma dag gcig tu 'dres //",
    "NG0387:2175": "bsgom du med pa'i thig ler gsal //",
    "NG0387:2176": "mi dmigs yul med thig le nyid //",
    "NG0387:2177": "sgro skur 'das pa'i don rtogs nas //",
    "NG0387:2178": "yod med re dogs chad pa'i lam //",
    "NG0387:2179": "phyogs med rang byung kun la 'jug / ma rtogs 'khor ba'i rtsa ba ni //",
    "NG0387:2180": "rang sems tsit+ta'i dkyil 'khor lnga //",
    "NG0387:2181": "pad+ma skyon bral yon tan ltar //",
    "NG0387:2182": "ma lus rmad byung sangs rgyas sa //",
    "NG0387:2183": "'khor 'das ma lus kun gyi rtsa //",
    "NG0387:2184": "rang sems ma bcos snying po ste //",
    "NG0387:2185": "brtags pas nam mkha' las 'das pa //",
    "NG0387:2186": "mtshon cing brtag pa'i yul las 'das //",
    "NG0387:2187": "rtsa ba med pa'i rig pa nyid //",
    "NG0387:2188": "chos @#//",
    "NG0387:2189": "rnams kun gyi rtse mo ste //",
    "NG0387:2190": "thabs kyis rtogs na byung rgyal nyid //",
    "NG0387:2191": "ma lus re dogs bcad pa yin //",
    "NG0387:2192": "ma lus bdag nyid yin rtogs nas //",
    "NG0387:2193": "bdag nyid rtogs pas pha rol phyin //",
    "NG0387:2194": "bde bas bde rtogs bde chen rtogs //",
    "NG0387:2195": "dam tshig bde rtogs bde ba'i mchog / srog ni nam mkha'i rdo rje ste //",
    "NG0387:2196": "'khor lo bskor ba ma lus gcod //",
    "NG0387:2197": "phyi nang snod bcud thams cad kun //",
    "NG0387:2198": "mnyam pa chen po'i ngang du bskor //",
    "NG0387:2199": "ma lus chos rnams thams cad kyi //",
    "NG0387:2200": "ngo bo sems su gcig pas na //",
    "NG0387:2201": "gsang ba'i thabs chen gcig bstan pas //",
    "NG0387:2202": "ma lus kun rtogs rgyal po'o //",
    "NG0387:2203": "ma bcos rig pa'i thig le la //",
    "NG0387:2204": "bde ba chen po'i thig le brtag / bcos pa med pa'i thig le bde //",
    "NG0387:2205": "ji snyed snga phyi chos rnams ni //",
    "NG0387:2206": "yul dang shes pa gnyis 'dus te //",
    "NG0387:2207": "de nyid ma bcos thig ler 'dus //",
    "NG0387:2208": "de nyid rtogs pas ro gcig go / ma lus bdag nyid kun rdzogs pas //",
    "NG0387:2209": "dag dang ma dag tshig mtha' 'das //",
    "NG0387:2210": "bdag nyid chu ltar gzhan med pas //",
    "NG0387:2211": "ma bcos rnal du gnas pa nyid //",
    "NG0387:2212": "ji snyed tha snyad ma lus pa'i //",
    "NG0387:2213": "rig pa kun kyang tha snyad spyad //",
    "NG0387:2214": "re dogs 'jigs pa kun bral ba //",
    "NG0387:2215": "ma lus kun gyi rtogs bya nyid //",
    "NG0387:2216": "ma bcos rig pa'i don nyid ni //",
    "NG0387:2217": "rna brgyud 'phrul gyis rim par bstan //",
    "NG0387:2218": "rdo rje gser gyi zhen ba krol nas //",
    "NG0387:2219": "tha ma ma bcos ngo bor bstan //",
    "NG0387:2220": "khams gsum yid bzhin nor bu ste //",
    "NG0387:2221": "stong la yon tan kun 'byung ba //",
    "NG0387:2222": "nam mkha'i nor bus dbang bskur nas //",
    "NG0387:2223": "rgyal ba kun gyi dbang po yin //",
    "NG0387:2224": "ma lus rdzogs pa'i thig le ste //",
    "NG0387:2225": "snying po'i dam las ma 'das na //",
    "NG0387:2226": "dmangs kyi chad pas mi 'jigs ltar //",
    "NG0387:2227": "mtshan ma'i skyon gyis mi 'jigs so //",
    "NG0387:2228": "ma lus kun byed byang chub sems //",
    "NG0387:2229": "rgya mtsho nyi ltar 'jigs med pas //",
    "NG0387:2230": "re dogs spangs pa'i spyod pa nyid //",
    "NG0387:2231": "'chi med bdud rtsi rgyal po ste //",
    "NG0387:2232": "'di ni rgyal ba thams cad kyi //",
    "NG0387:2233": "rgyud do cog gi rtsa ba ste //",
    "NG0387:2234": "rdo rje 'dus pa'i snying po yin //",
    "NG0387:2235": "zhes gsungs so //",
    "NG0387:2236": "nam mkha'i mtha' dang mnyam pa'i rgyud chen po las //",
    "NG0387:2237": "rgyal ba kun gyi dgongs pa'i rtsa ba 'dus pa'i",
    "NG0387:2238": "lung gi le'u ste nga drug pa'o // // de",
    "NG0387:2239": "nas de bzhin gshegs pa gsang ba'i bdag po chen",
    "NG0387:2240": "po de dgongs pa rnal du bzhag pa'i don 'di",
    "NG0387:2241": "gsungs so // skal ldan rig pa'i rgyal sras kyis //",
    "NG0387:2242": "ma lus bya ba kun byas nas //",
    "NG0387:2243": "dam pa'i bla ma brten byas te //",
    "NG0387:2244": "rna brgyud bdud rtsi 'thungs pa yis //",
    "NG0387:2245": "'khor ba'i re dogs kun bcad nas //",
    "NG0387:2246": "phyi nang 'jug pa'i yul med pas //",
    "NG0387:2247": "ma bcos byang chub sems kyi klong *//",
    "NG0387:2248": "snying po shar med nub pa med //",
    "NG0387:2249": "thog ma tha ma med pa'i sems //",
    "NG0387:2250": "ma lus thig le'i klong brdal bas //",
    "NG0387:2251": "bcos pa med kyi ci bder zhog / phyogs bcu'i rgyal ba thams cad kyi //",
    "NG0387:2252": "snying po rang byung don rtogs nas //",
    "NG0387:2253": "dgongs pa rnal du bzhag pa @#//",
    "NG0387:2254": "yis //",
    "NG0387:2255": "rgyal ba kun gyi ngo bor gyur //",
    "NG0387:2256": "'das pa'i sangs rgyas de bzhin gshegs //",
    "NG0387:2257": "rdul gyi zhing dang rab mnyam pa //",
    "NG0387:2258": "rang byung rdzogs pa'i don thob nas //",
    "NG0387:2259": "dgongs pa rnal du bzhag las byung *//",
    "NG0387:2260": "ma byon dpal ldan de bzhin gshegs //",
    "NG0387:2261": "nam mkha'i mtha' dang rab mnyam pa //",
    "NG0387:2262": "rdzogs chen lhun grub don rtogs nas //",
    "NG0387:2263": "dgongs pa rnal du bzhag pas 'grub //",
    "NG0387:2264": "sangs rgyas kun gyi dgongs pa ni //",
    "NG0387:2265": "ji snyed chos rnams ma lus pa //",
    "NG0387:2266": "snying po gcig tu kun 'dra pas //",
    "NG0387:2267": "de nyid ma bcos dgongs pa ste //",
    "NG0387:2268": "rtogs nas yan par bzhag las byung *//",
    "NG0387:2269": "ma skyes skye ba rang log pa //",
    "NG0387:2270": "rmi lam sad pa'i spyod yul ltar //",
    "NG0387:2271": "rtogs nas don 'dzin rnal 'byor pas //",
    "NG0387:2272": "ma bcos bzhag pas bde bar grol //",
    "NG0387:2273": "rdo rje sems dpar rang grub pa //",
    "NG0387:2274": "dpag med ye shes las byung ba'i //",
    "NG0387:2275": "sangs rgyas sna tshogs skur byung nas //",
    "NG0387:2276": "mngon sum rang gi snying la thim //",
    "NG0387:2277": "dpag med ye shes chu bo'i rgyun //",
    "NG0387:2278": "spyod yul ma lus rgyun mi 'chad //",
    "NG0387:2279": "rnal 'byor skal ldan grol 'dod pas //",
    "NG0387:2280": "'thungs pa tsam gyis rnam par grol //",
    "NG0387:2281": "de bas srid pa'i rgya mtsho nyid //",
    "NG0387:2282": "rnal 'byor thabs ldan skyes bu yis //",
    "NG0387:2283": "rgyal ba'i bka' gsang snying po la //",
    "NG0387:2284": "rtogs pas mi bskyod bder gnas so //",
    "NG0387:2285": "ji srid nam mkha'i mthar thug pa'i //",
    "NG0387:2286": "jisnyed snangagrags ma lus pa //",
    "NG0387:2287": "ma lus snying po gcig tu gnas //",
    "NG0387:2288": "de nyid rdo rje sems dpa' ste //",
    "NG0387:2289": "ma lus dngos 'di thams cad kun //",
    "NG0387:2290": "ma bcos rdzogs pa'i rnal 'byor la //",
    "NG0387:2291": "ma lus rdo rje sems dpar ni //",
    "NG0387:2292": "mngon sum gzugs kyi gnas par 'gyur //",
    "NG0387:2293": "nam mkha'i mtha' dang mnyam sbyor ba'i //",
    "NG0387:2294": "rdzogs chane don la gang gnas pas //",
    "NG0387:2295": "dngos po gang dang gang snang yang *//",
    "NG0387:2296": "dgongs pa rnal du gzhag par bya'o //",
    "NG0387:2297": "dpag med ye shes 'khor lo can //",
    "NG0387:2298": "sangs rgyas kun gyi snying po nyid //",
    "NG0387:2299": "nam mkha' lta bu dpag med pa //",
    "NG0387:2300": "rang nyid de ltar gnas par bya //",
    "NG0387:2301": "mtha' dbus phyogs rigs dang bral ba //",
    "NG0387:2302": "ye shes rang byung bsam mi khyab //",
    "NG0387:2303": "dgag bsgrub re dogs chad pa yi //",
    "NG0387:2304": "bsgom du med pa'i tshul gyis gnas //",
    "NG0387:2305": "rang bzhin 'bab chu ji bzhin du //",
    "NG0387:2306": "ma bsgoms rang gzhag dgongs pa'i lung *//",
    "NG0387:2307": "ma lus rnal du bzhag pa ni //",
    "NG0387:2308": "rang dgar gnas pa'i stobs las 'grub //",
    "NG0387:2309": "dbang po gang dang gang snang ba //",
    "NG0387:2310": "ye shes nam mkha'i 'od du gsal //",
    "NG0387:2311": "nyi 'od nam mkha'i chu rlabs ltar //",
    "NG0387:2312": "ma bcos rang grol nyid la thim //",
    "NG0387:2313": "dpag med nam mkha'i rang bzhin la //",
    "NG0387:2314": "shar med nyi ma'i 'od kyis gang *//",
    "NG0387:2315": "shar ba med cing nub pa med //",
    "NG0387:2316": "nam mkha'i mthar thug bar du gnas //",
    "NG0387:2317": "sangs rgyas kun gyi bde chen 'di //",
    "NG0387:2318": "dgongs pas ma bcos rnal gzhag pa //",
    "NG0387:2319": "rim par brgyud pa'i gsang ba'i gter //",
    "NG0387:2320": "bskal par sbyangs pa'i rnal 'byor ram //",
    "NG0387:2321": "dbang po chig chod gang rung @#//",
    "NG0387:2322": "la //",
    "NG0387:2323": "klong dgu rgya mtsho bcud bsdus pa'i //",
    "NG0387:2324": "dbang po yan bzhag gsang ba'i thabs //",
    "NG0387:2325": "dgongs pa rnal bzhag grol ba'i lam //",
    "NG0387:2326": "rnal 'byor thabs kyi gsang chen 'di //",
    "NG0387:2327": "skal ldan gcig gi spyod yul te //",
    "NG0387:2328": "dman pa rnams kyi spyo yul min //",
    "NG0387:2329": "dgongs pa rnal bzhag ye shes yin //",
    "NG0387:2330": "zhes gsungs so //",
    "NG0387:2331": "nam mkha'i mtha' dang mnyam pa'i rgyud chen po las //",
    "NG0387:2332": "dgongs pa rnal du gzhag pa'i le'u ste lnga bcu",
    "NG0387:2333": "bdun pa'o // // de nas yang sems dpa' rdo",
    "NG0387:2334": "rje dam pa de la /",
    "NG0387:2335": "'dus pa chen po'i tshogs rnams kyis 'di skad ces gsol to //",
    "NG0387:2336": "skyob pa sangs rgyas thams cad kyi //",
    "NG0387:2337": "sku dang gsung dang thugs kyi rgyud //",
    "NG0387:2338": "gsang ba kun gyi bdag nyid de //",
    "NG0387:2339": "rgyud kyi don ni ji lta bu //",
    "NG0387:2340": "rtsa ba zhes ni ji ltar lags //",
    "NG0387:2341": "phyi ma zhes ni ji ltar lags //",
    "NG0387:2342": "gsang ba zhes ni gang la bgyi //",
    "NG0387:2343": "de yi brda ni ji ltar lags //",
    "NG0387:2344": "de ni don ni bshad du gsol //",
    "NG0387:2345": "zhes zhus so //",
    "NG0387:2346": "de nas bcom ldan 'das gsang ba'i bdag po phyag na rdo rjes //",
    "NG0387:2347": "'khor gyi tshogs la 'di skad ces bka' stsal to //",
    "NG0387:2348": "'das dang da ltar ma byon pa'i //",
    "NG0387:2349": "de bzhin gshegs pa thams cad kyi //",
    "NG0387:2350": "sku dang gsung thugs rdo rje yi //",
    "NG0387:2351": "ma bcos snying por ro gcig pa'i //",
    "NG0387:2352": "ye shes rang byung skye med klong *//",
    "NG0387:2353": "rtag tu gnas pa gang yin rgyud //",
    "NG0387:2354": "de yi ngo bo bstan pa'i phyir //",
    "NG0387:2355": "byin rlabs ye shes rgya mtsho nyid //",
    "NG0387:2356": "rgyal ba rgya mtsho rnams la brgyud //",
    "NG0387:2357": "de dag gsang ba'i don nyid ni //",
    "NG0387:2358": "skal ldan rgyal sras dpag med la //",
    "NG0387:2359": "ting 'dzin rig pa mchog gi rgyud //",
    "NG0387:2360": "de nas thugs rje byin rlabs kyis //",
    "NG0387:2361": "dus gsum rgyal ba'i sku gsung thugs //",
    "NG0387:2362": "tshig dang yi ger mngon sprul nas //",
    "NG0387:2363": "rang rgyud dag pa'i skye bo la //",
    "NG0387:2364": "'khor ba snying por dgrol ba'i phyir //",
    "NG0387:2365": "rna brgyud 'phrul tshig ngag gi rgyud //",
    "NG0387:2366": "gang gi gang la gang brgyud pas //",
    "NG0387:2367": "'di ni rgyud ces bya bar brjod //",
    "NG0387:2368": "chos rnams ma lus thams cad dang *//",
    "NG0387:2369": "bka' rgyud theg pa ma lus kyi //",
    "NG0387:2370": "brjed bya don gyi snying po ni //",
    "NG0387:2371": "ma lus rdzogs pa chen po nyid //",
    "NG0387:2372": "ji snyed theg pa ma lus pa'i //",
    "NG0387:2373": "thabs kyis bsgrubs pa'i 'bras bu ni //",
    "NG0387:2374": "ji snyed sku gsung thugs snang ba //",
    "NG0387:2375": "ma bcos chos sku'i ngo bor 'dus //",
    "NG0387:2376": "ji snyed sangs rgyas sems can dang *//",
    "NG0387:2377": "bstan pa'i phung po ma lus dang *//",
    "NG0387:2378": "phyi nang snod bcud ma lus pa //",
    "NG0387:2379": "rtsa ba rang sems rdo rje nyid //",
    "NG0387:2380": "de nyid rdzogs chen thig le'i rgyud //",
    "NG0387:2381": "klong dgu'i bstan pa rgya mtsho'i rgyud //",
    "NG0387:2382": "ma lus 'phros pas rtsa ba ste //",
    "NG0387:2383": "yan lag rtogs pa kun dang 'brel //",
    "NG0387:2384": "gcig don rtogs pas kun don rtogs //",
    "NG0387:2385": "dper na lus dang yan lag bzhin //",
    "NG0387:2386": "'dis ni rtsa ba'i rgyud ces bya //",
    "NG0387:2387": "gang du ston pas gsungs pa'i don //",
    "NG0387:2388": "'khor la thog mar grags pa nyid //",
    "NG0387:2389": "rtogs par dka' ba'i gsang ba la //",
    "NG0387:2390": "rgyal tshab skyes bus phyis gsungs pa //",
    "NG0387:2391": "de ni rgyud kyi phyi @#//",
    "NG0387:2392": "mar 'dod //",
    "NG0387:2393": "snga ma rtogs par dka' ba'i don //",
    "NG0387:2394": "phyis rtogs pas kyang phyi ma yin //",
    "NG0387:2395": "'khor gyi dngos po rgyal tshab la //",
    "NG0387:2396": "'dus pa'i 'khor tshogs phal pa yis //",
    "NG0387:2397": "phyis nas zhus pas phyi ma yin //",
    "NG0387:2398": "snga ma mya ngan 'das pa ste //",
    "NG0387:2399": "phyi ma 'khor ba nyid du gsungs so //",
    "NG0387:2400": "snga ma sbas pa'i rang bzhin la //",
    "NG0387:2401": "phyi ma gsal bar byed pa'o //",
    "NG0387:2402": "'di ni phyi ma zhes su bshad //",
    "NG0387:2403": "sangs rgyas kun gyi gsang chen ni //",
    "NG0387:2404": "chos so cog gi snying po ste //",
    "NG0387:2405": "kun gyi rtogs par dka' ba nas //",
    "NG0387:2406": "gsang ba nyid du de gsungs so //",
    "NG0387:2407": "dus gsum rgyal ba thams cad kyi //",
    "NG0387:2408": "sku gsung thugs kyi rgyud chen ni //",
    "NG0387:2409": "rdzogs chen bstan pa'i snying po ste //",
    "NG0387:2410": "dman pa'i yul du ma gyur bas //",
    "NG0387:2411": "dgu rum sbas pa'i don gsang ba'i //",
    "NG0387:2412": "yang dag sangs rgyas rdo rje 'chang *//",
    "NG0387:2413": "sku gsung thugs kyi bde chen po //",
    "NG0387:2414": "dpag med sangs rgyas byang chub sems //",
    "NG0387:2415": "ma lus rdul snyed kun gyis kyang *//",
    "NG0387:2416": "dgongs spyod rtogs par ma gyur pas //",
    "NG0387:2417": "gsang ba nyid du de brjod do //",
    "NG0387:2418": "gang du ma bcos rdzogs chen po //",
    "NG0387:2419": "thog ma mtha' ma dbus med pa //",
    "NG0387:2420": "rdo rje nam mkha'i dkyil lta bu //",
    "NG0387:2421": "brtag cing spyad pa las 'das pa //",
    "NG0387:2422": "de mtshon brda don thams cad de //",
    "NG0387:2423": "sangs rgyas byang chub sems dpa' dang *//",
    "NG0387:2424": "bstan pa'i theg pa thams cad dang *//",
    "NG0387:2425": "snang srid phyi nang snod bcud kun //",
    "NG0387:2426": "rang byung rdzogs pa chen po'o //",
    "NG0387:2427": "mtshon dpe brdar gyur ma yin med //",
    "NG0387:2428": "bla ma dag ni bdag nyid dang *//",
    "NG0387:2429": "dran rtog rgyu ba kun kyang brda //",
    "NG0387:2430": "brda la chags par gang gyur ba //",
    "NG0387:2431": "de nyid rang gis gang bcings ba //",
    "NG0387:2432": "brda nyid don du shes byas la //",
    "NG0387:2433": "don nyid bya btsal med par grol //",
    "NG0387:2434": "'du shes med pa'i rang bzhin ni //",
    "NG0387:2435": "ma yengs yan par gzhag pa yin //",
    "NG0387:2436": "phyi brda snang ba sna tshogs te //",
    "NG0387:2437": "nang brda rig pa gang skyes nyid //",
    "NG0387:2438": "brda nyid ma bcos dbyings la thim //",
    "NG0387:2439": "phyi nang ma btsal rang bzhin gzhag / ces gsungs so //",
    "NG0387:2440": "nam mkha'i mtha' dang mnyam pa'i rgyud chen po las //",
    "NG0387:2441": "rgyud snga ma dang phyi ma bshad pa'i le'u ste",
    "NG0387:2442": "lnga bcu nga brgyad pa'o // // de nas yang",
    "NG0387:2443": "sems dpa' rdo rje dam pa la //",
    "NG0387:2444": "'dus pa'i 'khor tshogs kyis 'di skad ces gsol to //",
    "NG0387:2445": "dus gsum rgyal ba thams cad kyi //",
    "NG0387:2446": "sku gsung thugs kyi gsang ba'i gter //",
    "NG0387:2447": "bde ba chen po mtha' dbus med //",
    "NG0387:2448": "nam mkha'i mtha' dang mnyam pa'i rgyud //",
    "NG0387:2449": "bde ba chen po gang gi don //",
    "NG0387:2450": "thabs kyi khyad par ji lta bu //",
    "NG0387:2451": "ji snyed rtag pa ji ltar rtag / don la snga phyi yod mi yod //",
    "NG0387:2452": "ma lus mgon po gtso bo ches //",
    "NG0387:2453": "'dus pa'i tshogs la nges par gsungs //",
    "NG0387:2454": "zhes gsol to //",
    "NG0387:2455": "de nas de bzhin gshegs pa gsang ba'i bdag pos",
    "NG0387:2456": "zhus pa'i don mkhyen nas 'di skad ces bka' stsal",
    "NG0387:2457": "to // gang gis g.yo ba'i don bstan nas //",
    "NG0387:2458": "'bar dang 'dzag pa'i rnam pa can //",
    "NG0387:2459": "bde ba chen po thob par @#//",
    "NG0387:2460": "'dod //",
    "NG0387:2461": "bde ba zag bcas thob par 'gyur //",
    "NG0387:2462": "gnas dang langs dang gcig tu sdud //",
    "NG0387:2463": "'dzin dang sprod dang spor ba dang *//",
    "NG0387:2464": "khyab dang yun rings gnas pa dang *//",
    "NG0387:2465": "'dren dang pha rol 'jug pa nyid //",
    "NG0387:2466": "g.yo ba rlung gi las su bshad //",
    "NG0387:2467": "gang gis rgyu ba bcad pa las //",
    "NG0387:2468": "brtags pa'i snang ba kun 'grub ste //",
    "NG0387:2469": "bde ba'i ro yis lus gang nas //",
    "NG0387:2470": "'dar dang brgyal ba la sogs 'byung *//",
    "NG0387:2471": "dngos po gang rung snang ba la / rig pa rtse gcig brtags pa'i tshe //",
    "NG0387:2472": "dbang po rgyu ba rang log nas //",
    "NG0387:2473": "bde ba chen po lus su smin //",
    "NG0387:2474": "rnam smin yid dang ting 'dzin dang *//",
    "NG0387:2475": "ye shes lha mo mnyam sbyar nas //",
    "NG0387:2476": "rang lus bde ba chen por smin //",
    "NG0387:2477": "rim snang bde bas tshim par byed //",
    "NG0387:2478": "ji ltar thabs la bstan pa yin //",
    "NG0387:2479": "sbyor ba'i yan lag ma lus pa //",
    "NG0387:2480": "dang po gzud cing sems sbyang phyir //",
    "NG0387:2481": "cho ga'i rim pa bstan pa yin //",
    "NG0387:2482": "bde ba chen po rgyu rkyen med //",
    "NG0387:2483": "zag pa med pa 'dus ma byas //",
    "NG0387:2484": "nam mkha' lta bur dpag med pa //",
    "NG0387:2485": "'di ni bde ba chen po nyid //",
    "NG0387:2486": "rang byung ma bcos bde chen 'di //",
    "NG0387:2487": "theg pa'i khyad par ji snyed pas //",
    "NG0387:2488": "bskal pa brgya ni mchod gyur kyang *//",
    "NG0387:2489": "rang byung rdzogs pa mthong mi 'gyur //",
    "NG0387:2490": "de bas tshad ldan slob dpon la //",
    "NG0387:2491": "gzhung ldan ma nyams slob bu yis //",
    "NG0387:2492": "sangs rgyas 'du shes nyer gzhag ste //",
    "NG0387:2493": "ma rabs 'du shes kun spangs nas //",
    "NG0387:2494": "lus dang longs spyod rin chen gyis //",
    "NG0387:2495": "sangs rgyas thams cad mnyes phyir dbul //",
    "NG0387:2496": "de nas a yi rang bzhin gyis //",
    "NG0387:2497": "yi ge med pa'i shes pa nyid //",
    "NG0387:2498": "kun la khyab pa'i rang bzhin can //",
    "NG0387:2499": "btsal ba med par pha rol phyin //",
    "NG0387:2500": "ma lus rtsad nas gcod pa'i phyir //",
    "NG0387:2501": "spu gri lta bus rtogs par bya //",
    "NG0387:2502": "rtogs pa'i rgyal po chen po las //",
    "NG0387:2503": "dngos po ji snyed bstan pa yang *//",
    "NG0387:2504": "snga phyi med pa'i shes pa ste //",
    "NG0387:2505": "rang byung thog babs nyid du gnas //",
    "NG0387:2506": "thog ma mtha' ma med pa yi //",
    "NG0387:2507": "dran rtog sgrib pa rgyu ba'i tshogs //",
    "NG0387:2508": "thabs la brten pa'i ye shes kyis //",
    "NG0387:2509": "ma lus dri med snang bar 'gyur //",
    "NG0387:2510": "ma lus rang bzhin bde chen po //",
    "NG0387:2511": "mkha' ltar dri med gsang ba'i thugs //",
    "NG0387:2512": "rang snang snying po ma rtogs na //",
    "NG0387:2513": "dpag med bstan pa ngal ba'i rgyu //",
    "NG0387:2514": "so so bstan pa'i rgya mtsho'i rgyud //",
    "NG0387:2515": "lung dang rig pa mngon rtogs dang *//",
    "NG0387:2516": "sna tshogs cho ga la brten pas //",
    "NG0387:2517": "rang rang mthun snang 'bras bu 'grub //",
    "NG0387:2518": "ma lus kun 'byung dri med kyi //",
    "NG0387:2519": "rang snang 'bras bu thob mi 'gyur //",
    "NG0387:2520": "snga phyi dus gsum dbyer med pa'i //",
    "NG0387:2521": "rig pa nyid la kun rdzogs pas //",
    "NG0387:2522": "sangs rgyas sems can dus mnyam ste //",
    "NG0387:2523": "snga phyi khyad par bstan pa med //",
    "NG0387:2524": "rgyal ba'i sku dang gsung thugs la //",
    "NG0387:2525": "snga phyi khyad par mi gnas na //",
    "NG0387:2526": "des gsungs bstan pa rgya mtsho'i don //",
    "NG0387:2527": "snga phyi med pa'i dus mnyam yin //",
    "NG0387:2528": "ma lus kun 'dus rig pa'i gter //",
    "NG0387:2529": "gsang ba rgya mtsho bsam @#//",
    "NG0387:2530": "mi khyab //",
    "NG0387:2531": "phyogs las 'das pas yul mi 'jug / rtogs nas ci bder yan du khyer //",
    "NG0387:2532": "ma bcos rig pa'i 'og min te //",
    "NG0387:2533": "phyi nang rtog pa zla ba nyid //",
    "NG0387:2534": "bsam gyis mi khyab rtogs pa'i dus //",
    "NG0387:2535": "dran rtog skal ldan rgyal sras 'khor //",
    "NG0387:2536": "rtogs pa'i rig par thams cad bsdus //",
    "NG0387:2537": "bstan pas rtogs pa rtsa ba ste //",
    "NG0387:2538": "ma yengs rlung 'jug phyi ma yin //",
    "NG0387:2539": "zhes gsungs so //",
    "NG0387:2540": "nam mkha'i mtha' dang mnyam pa'i rgyud chen po las //",
    "NG0387:2541": "phyi rol gyi rgyud mi gnas te gcig tu bstan",
    "NG0387:2542": "pa'i le'u ste lnga bcu nga dgu pa'o // //",
    "NG0387:2543": "de nas yang sems dpa' rdo rje dam pa de",
    "NG0387:2544": "la / 'dus pa chen po'i tshogs kyis 'di skad ces gsol to //",
    "NG0387:2545": "dus gsum rgyal ba thams cad kyi //",
    "NG0387:2546": "gsang ba'i 'khor lo rig pa'i thugs //",
    "NG0387:2547": "sgro 'dogs skur 'debs rnam par gcod //",
    "NG0387:2548": "nam mkha'i mtha' dang mnyam sbyor ba'i //",
    "NG0387:2549": "mtshan gyi rnam grags ji lta bu //",
    "NG0387:2550": "mgon po dpa' bos bdag la gsungs //",
    "NG0387:2551": "zhes gsol to //",
    "NG0387:2552": "de bzhin gshegs pa gsang ba'i bdag po phyag na rdo rjes 'di skad ces bka' stsa to //",
    "NG0387:2553": "'dus pa'i tshogs chen po legs par nyon //",
    "NG0387:2554": "ji snyed theg pa thams cad dang *//",
    "NG0387:2555": "bstan par grags pa thams cad kun //",
    "NG0387:2556": "rang byung sems las snang bas na //",
    "NG0387:2557": "rgyud 'di mtshan mar ma 'gyur med //",
    "NG0387:2558": "ma lus kun 'dus byang chub sems //",
    "NG0387:2559": "bstan pa'i yang rtse snying por bcud //",
    "NG0387:2560": "nam mkha'i mtha' dang mnyam pa'i rgyud //",
    "NG0387:2561": "ma bcos rig par gter gyi mdzod //",
    "NG0387:2562": "yi ge med pa don gyi lung *//",
    "NG0387:2563": "kun bzang rig pa mchog gi rgyud //",
    "NG0387:2564": "ma lus gnas pa'i gsang ba ni //",
    "NG0387:2565": "ma bcos lhun rdzogs snying po'i rgyud //",
    "NG0387:2566": "khu byug klong dgu bstan pa'i gter //",
    "NG0387:2567": "ji snyed 'khor 'das ma lus dang *//",
    "NG0387:2568": "theg pa'i khyad par 'dir 'dus shing *//",
    "NG0387:2569": "glong dgu bam po nyi khri'i don //",
    "NG0387:2570": "'phro zhing 'dus pa'i rtsa ba'i rgyud //",
    "NG0387:2571": "ma lus 'dus pa'i snying po ni //",
    "NG0387:2572": "yan lag gang gis mi mtshon te //",
    "NG0387:2573": "rtsa ba'i thabs 'dis mtshon pa'i phyir //",
    "NG0387:2574": "'di don rtogs pas kun rtogs pa'o //",
    "NG0387:2575": "tha mal dbang po rim sgo nas //",
    "NG0387:2576": "bcos ma'i theg pa'i dbang bskur nas //",
    "NG0387:2577": "rim pas zil mnan nyams myong bskyed //",
    "NG0387:2578": "ma lus ro gcig kun rgyas btab //",
    "NG0387:2579": "theg pa kun gyi yang rtse ste //",
    "NG0387:2580": "kun gyi yul du ma gyur phyir //",
    "NG0387:2581": "'das dang ma byon da ltar gyi //",
    "NG0387:2582": "dgongs pa rtse gcig 'dir 'dus pas //",
    "NG0387:2583": "don gyi snying po bcud ces bya //",
    "NG0387:2584": "rang byung ye shes mtha' dbus med //",
    "NG0387:2585": "kun 'byung dkyil 'khor rgya dang bral //",
    "NG0387:2586": "thabs 'dis mtha' dbus med pa ste //",
    "NG0387:2587": "rang snang lhun rdzogs snying por ston //",
    "NG0387:2588": "rang byung rtogs pa'i byang chub sems //",
    "NG0387:2589": "'di la mtha' dang dbus med pas //",
    "NG0387:2590": "nam mkha'i mtha' dang mnyam pa'i rgyud //",
    "NG0387:2591": "snang srid bde chen snying po'i rgyan //",
    "NG0387:2592": "ma lus kun 'dus rig pa'i gter //",
    "NG0387:2593": "rang byung 'od gsal snying po la //",
    "NG0387:2594": "dgag @#//",
    "NG0387:2595": "bsgrub re dogs 'jigs pa med //",
    "NG0387:2596": "ma lus 'dus pa'i snying po 'di //",
    "NG0387:2597": "mi mkhas brtags pa rang bzhin nyid //",
    "NG0387:2598": "mkhas pas rang rgyud med par rtogs //",
    "NG0387:2599": "ma bcos shes pa bsam mi khyab //",
    "NG0387:2600": "gang rtogs dus ni thams cad du //",
    "NG0387:2601": "gsang ba'i gter sgo phye ba yin //",
    "NG0387:2602": "spyod lam ma chags pha rol phyin //",
    "NG0387:2603": "che ba rang byung rgyun mi 'chad //",
    "NG0387:2604": "rang byung sems nyid snying po 'di //",
    "NG0387:2605": "stong nyid nam mkha'i klong du gnas //",
    "NG0387:2606": "'di la brda dang tha snyad dang *//",
    "NG0387:2607": "tshig dang yi ge la 'das pa //",
    "NG0387:2608": "yi ge med pa'i rang bzhin te //",
    "NG0387:2609": "yi ge brda la gang brten pas //",
    "NG0387:2610": "snang srid yi ge med pa'i rgyud //",
    "NG0387:2611": "stong nyid nam mkha'i dbyings lta bu //",
    "NG0387:2612": "da lta nyid du snang bar byed //",
    "NG0387:2613": "ma bcos thugs kyi me long 'di //",
    "NG0387:2614": "ji ltar bltas kyang kun tu bzang *//",
    "NG0387:2615": "kun bzang rtogs pa'i dgongs spyod 'di //",
    "NG0387:2616": "dman pa'i rigs can spyod yul min //",
    "NG0387:2617": "rang byung 'gyur med kun bzang 'di //",
    "NG0387:2618": "thabs chen gsal bas kun tu bzang *//",
    "NG0387:2619": "ma bcos rig pas kun la khyab //",
    "NG0387:2620": "dus gsum rgyal ba kun gyi mchog / rang byung byang chub sems nyid ni //",
    "NG0387:2621": "nam mkha'i mtha' bzhin kun khyab kyang *//",
    "NG0387:2622": "thabs dang lhan cig mi gnas pas //",
    "NG0387:2623": "rang gsang thabs kyis bcad pa yin //",
    "NG0387:2624": "gang de thabs dang bral ba yis //",
    "NG0387:2625": "ji ltar btsal kyang mi rnyed pa //",
    "NG0387:2626": "gsang ba thabs kyi rim pa yis //",
    "NG0387:2627": "mngon du bstan pa'i rgyud chen yin //",
    "NG0387:2628": "rang byung lhun rdzogs snying po la //",
    "NG0387:2629": "thabs kyis re dogs bcad nas ni //",
    "NG0387:2630": "dgag bsgrub zhen rtsol kun bral yang *//",
    "NG0387:2631": "nyi 'od rgya mtsho rin chen ltar //",
    "NG0387:2632": "ma btsal lhun gyis rdzogs pa'i don //",
    "NG0387:2633": "nam mkha' lta bur bar chad med //",
    "NG0387:2634": "rkyen dang sbyor la rag ma lus //",
    "NG0387:2635": "rig pa nyams kyis rgyud ces bya //",
    "NG0387:2636": "rgyal ba rnams kyi ngo bo nyid //",
    "NG0387:2637": "bstan pa rgya mtsho sems kyi klong *//",
    "NG0387:2638": "brtags pa'i zhen pa gcod byed cing *//",
    "NG0387:2639": "gdul bya spro ba skyed par byed //",
    "NG0387:2640": "ma bcos brtags pa'i sems nyid ni //",
    "NG0387:2641": "phyogs ris blang dor mi mnga' ste //",
    "NG0387:2642": "mtha' dbus med par 'di ston pas //",
    "NG0387:2643": "lta ba mtha' dbus med pa'i rgyud //",
    "NG0387:2644": "ma bcos 'od gsal don rtogs pas //",
    "NG0387:2645": "mtha' bral nam mkha'i dkyil 'khor la //",
    "NG0387:2646": "mtshon cha'i 'khor lo bskor ba ltar //",
    "NG0387:2647": "re dogs bral ba'i spyod pa nyid //",
    "NG0387:2648": "blang dor med pa spyod pa'i rgyud //",
    "NG0387:2649": "snang srid ma bcos gzhal yas su //",
    "NG0387:2650": "ma bcos sku gsung thugs kyi rgyan //",
    "NG0387:2651": "sku gsum rtogs pa'i don ldan pas //",
    "NG0387:2652": "ma lus dkyil 'khor chen po nyid //",
    "NG0387:2653": "ma lus 'di yis ston pas na //",
    "NG0387:2654": "dgod med dkyil 'khor rgyan gyi rgyud //",
    "NG0387:2655": "skal ldan thugs kyi rgyal sras la //",
    "NG0387:2656": "snang srid dbang gi ngo bo ru //",
    "NG0387:2657": "skal ldan dbang phyug rgyal pos bstan //",
    "NG0387:2658": "dbang thob rgyal sras phyir mi ldog / dbang bskur thabs kyi rtsa ba'i phyir //",
    "NG0387:2659": "spyi blugs dbang gi rgyud ces bya //",
    "NG0387:2660": "skal ldan skyes bu rnal 'byor pa //",
    "NG0387:2661": "dngos don snying @#//",
    "NG0387:2662": "po la 'jug tshe //",
    "NG0387:2663": "ma bcos lhag pa'i dam tshig bzhi //",
    "NG0387:2664": "phog pas ma bcos dam tshig rtogs //",
    "NG0387:2665": "ma lus dam tshig 'dir 'dus shing *//",
    "NG0387:2666": "'byung zhing spro ba'i snying po bas //",
    "NG0387:2667": "'da' med dam tshig rgyal po'i rgyud //",
    "NG0387:2668": "ma bcos thugs kyi 'phrin las la //",
    "NG0387:2669": "thabs kyi gsal te bar chad med //",
    "NG0387:2670": "bya btsal zhen pa'i 'phrin las min //",
    "NG0387:2671": "ma btsal rig pa'i 'phrin las nyid //",
    "NG0387:2672": "rtogs shing ston par byed pas na //",
    "NG0387:2673": "bya bral 'phrin las rgyud ces bya //",
    "NG0387:2674": "rang byung rdzogs pa chen po la //",
    "NG0387:2675": "ma bcos rdzogs pa'i rnal 'byor ni //",
    "NG0387:2676": "sa dang lam la rim med de //",
    "NG0387:2677": "rtogs pas sa rnams dus gcig mnan //",
    "NG0387:2678": "mtha' med nam mkha' lta bu la //",
    "NG0387:2679": "bgrod med lam mchog ston pa'i rgud //",
    "NG0387:2680": "rang byung phyogs med nam mkha' la //",
    "NG0387:2681": "ma bcos ye shes shar ba'i tshe //",
    "NG0387:2682": "rkyen dang sgrib pa dran rtog rnams //",
    "NG0387:2683": "rgya mtsho chu dang chu bur ltar //",
    "NG0387:2684": "ma lus ye shes nyid du gsal //",
    "NG0387:2685": "ma lus rang byung snying po la //",
    "NG0387:2686": "sgrib med gsal bar ston pas na //",
    "NG0387:2687": "rang byung ye shes gsal ba'i rgyud //",
    "NG0387:2688": "tag sha ga yi rgyan bzhin du //",
    "NG0387:2689": "ji snyed che ba'i yon tan rnams //",
    "NG0387:2690": "phyogs med byin rlabs rang snang bas //",
    "NG0387:2691": "lhun grub 'bras bu'i rgyud ces bya //",
    "NG0387:2692": "bka' brgyud kun gyi rtsa ba ni //",
    "NG0387:2693": "rang byung rdzogs chen sems kyi rgyud //",
    "NG0387:2694": "de dag ji snyed bstan pa kun //",
    "NG0387:2695": "thams cad 'di las 'phro zhing 'dus //",
    "NG0387:2696": "zhes gsungs so //",
    "NG0387:2697": "nam mkha'i mtha' dang mnyam pa'i rgyud chen po las //",
    "NG0387:2698": "mtshan gyi rnam grangs bstan pa'i le'u ste drug cu",
    "NG0387:2699": "pa'o // // de nas yang sems dpa' rdo rje",
    "NG0387:2700": "la // 'dus pa'i tshogs kyis 'di skad ces gsol to //",
    "NG0387:2701": "ma bcos rang byung ye shes nyid //",
    "NG0387:2702": "ma lus kun gyi rang bzhin la //",
    "NG0387:2703": "rim pa khyad par mi gnas kyang *//",
    "NG0387:2704": "dbang po rtsal gyi khyad par snang *//",
    "NG0387:2705": "dngos don rtogs dang ma rtogs pa'i //",
    "NG0387:2706": "rim pa'i khyad par bdag la gsungs //",
    "NG0387:2707": "zhes gsol to //",
    "NG0387:2708": "de nas de bzhin gshegs pa gsang ba'i bdag pos 'di skad ces bka' stsal to //",
    "NG0387:2709": "rang byung 'od gsal mtha' dbus med //",
    "NG0387:2710": "thams cad ma bcos byang chub sems //",
    "NG0387:2711": "dri med nam mkha'i klong brdal bas //",
    "NG0387:2712": "rnam par dbye ba'i chos mi gnas //",
    "NG0387:2713": "ma lus rang snang bstan pa ste //",
    "NG0387:2714": "rig pa 'khor lor brda yis bsgrags //",
    "NG0387:2715": "rang byung bstan pa thugs kyi bcud //",
    "NG0387:2716": "rang bzhin khyad par 'od du 'bar //",
    "NG0387:2717": "dper na nyi 'od rin chen bzhin //",
    "NG0387:2718": "dbang po med pa'i yul min te //",
    "NG0387:2719": "skal med rigs chad rnal 'byor pas //",
    "NG0387:2720": "ji ltar btsal bar mi rnyed kyang *//",
    "NG0387:2721": "gang ltar bltas kyang mi mthong ngo *//",
    "NG0387:2722": "dmigs bral nam mkha'i yul las 'das //",
    "NG0387:2723": "rang byung snying por cir mi gnas //",
    "NG0387:2724": "rtogs dang ma rtogs mtha' yas kyang *//",
    "NG0387:2725": "snying po'i ngang la de dag med //",
    "NG0387:2726": "ma lus thugs kyi bstan pa 'di //",
    "NG0387:2727": "rang bzhin 'od gsal chen po nyid //",
    "NG0387:2728": "ma bcos bde ba @#//",
    "NG0387:2729": "chen po'i klong *//",
    "NG0387:2730": "rang sems bde ba chen po'i klong *//",
    "NG0387:2731": "rang sems phyogs med nam mkha'i dbyings //",
    "NG0387:2732": "mthar thug med pa'i ngo bor gnas //",
    "NG0387:2733": "rgyal ba kun gyi don chen dbyings //",
    "NG0387:2734": "mthar thug med pa'i ngo bor gnas //",
    "NG0387:2735": "rgyal ba kun gyi don chen dbyings //",
    "NG0387:2736": "ma bcos rin chen gter gyi klong *//",
    "NG0387:2737": "rin chen lhun grub snying po 'di //",
    "NG0387:2738": "rin chen 'phrul gyi lde mig gis //",
    "NG0387:2739": "tha mal zhen pa rnam par bzlog / brtags pa'i 'du shes rnam par bkrol //",
    "NG0387:2740": "rang snang rig pa'i 'khor lor bcug / sgra bral bstan pa rgya mtsho gsungs //",
    "NG0387:2741": "'byed dang 'grol dang nges par 'byin //",
    "NG0387:2742": "gsang ba'i lam la mngon du zhugs //",
    "NG0387:2743": "re dogs gnyis 'dzin rnam par bcad //",
    "NG0387:2744": "rgyu dang 'bras bu ka nas bzlog / bcing grol med pa thar pa'i lam //",
    "NG0387:2745": "phyogs med rgyas pa'i 'od snang ba //",
    "NG0387:2746": "rang sems dkyil 'khor klong nas shar //",
    "NG0387:2747": "rang byung thig le sems kyi ro //",
    "NG0387:2748": "brda bral mnyam pa'i sems kyi myong *//",
    "NG0387:2749": "rig pa'i 'khor lor kun bskor bas //",
    "NG0387:2750": "sgro dang skur ba rang bzhin chad //",
    "NG0387:2751": "thams cad bde ba chen po'i dbyings //",
    "NG0387:2752": "'od gsal rgyu 'das rim 'jug med //",
    "NG0387:2753": "dang por rtogs pa'i rang bzhin ni //",
    "NG0387:2754": "rgya mtsho chu 'dzin lta bur gnas //",
    "NG0387:2755": "rang gi mtshan nyid gsal rtogs pa //",
    "NG0387:2756": "'bru bcud nyams su myong ltar gnas //",
    "NG0387:2757": "tha ma rin chen sbyangs pa ltar //",
    "NG0387:2758": "rang byung yon tan lhun gyis grub //",
    "NG0387:2759": "rang byung rtogs shing don thob na //",
    "NG0387:2760": "'khor ba ma btsal sangs rgyas sa //",
    "NG0387:2761": "bde ba chen po'i don stor ba //",
    "NG0387:2762": "mtshan ma sna tshogs lam du zhugs //",
    "NG0387:2763": "bya bral lhun grub snying po la //",
    "NG0387:2764": "rang rang zhen pa'i mdud pas bcings //",
    "NG0387:2765": "rang las 'bras bu gzhan du btsal //",
    "NG0387:2766": "ri dwags smig sgyu bsnyegs pa yis //",
    "NG0387:2767": "'dod pa'i don dang ga la phrad //",
    "NG0387:2768": "gang zhig nam mkha'i mtha' 'tshol ba //",
    "NG0387:2769": "mi rnyed blun po'i rang bzhin ltar //",
    "NG0387:2770": "sangs rgyas btsal bsgrub thob 'dod pa //",
    "NG0387:2771": "mi mkhas rang bzhin de bzhin no //",
    "NG0387:2772": "gang zhig skal bas dman pa la //",
    "NG0387:2773": "bdud rtsi sdug bsngal rangabazhin ltar //",
    "NG0387:2774": "snod min rang bzhin rigs chad la //",
    "NG0387:2775": "bslab cing sdug bsngal rgyu 'gyur ba //",
    "NG0387:2776": "dam pa rnams kyis shes pa las //",
    "NG0387:2777": "dman pa rnams kyis ga la shes //",
    "NG0387:2778": "bcos pa'i thabs la rten nas ni //",
    "NG0387:2779": "rnal ma'i lam la gzud par bya //",
    "NG0387:2780": "nor bu rin chen 'od 'bar ba //",
    "NG0387:2781": "kun gyi yul du mi 'gyur bas //",
    "NG0387:2782": "dam pa gsang ba'i snying po 'di //",
    "NG0387:2783": "su yi snying la 'od 'bar ba //",
    "NG0387:2784": "skal ldan rnal 'byor dbang phyug ste //",
    "NG0387:2785": "sku gsung thugs ni dbyings la skyong *//",
    "NG0387:2786": "skal med dman pa'i rnal 'byor la //",
    "NG0387:2787": "brgyud pa'i thabs ni bsngags pa yin /",
    "NG0387:2788": "zhes gsungs so //",
    "NG0387:2789": "nam mkha'i mtha' dang mnyam pa'i rgyud chen po las //",
    "NG0387:2790": "gdam pa phog ba'i tshul bstan pa'i le'u ste drug cu gcig pa'o ///",
    "NG0387:2791": "/ de nas yang sems dpa' rdo rje dam pa de la /",
    "NG0387:2792": "'dus po chen @#//",
    "NG0387:2793": "po'i tshogs kyis 'di skad ces gsol to //",
    "NG0387:2794": "dus gsum rgyal ba thams cad kyi //",
    "NG0387:2795": "rang byung dgos pa'i bdag po khyod //",
    "NG0387:2796": "gang zag blo yi khyad par ltar //",
    "NG0387:2797": "bstan pa 'tsham par bstan dgos pas //",
    "NG0387:2798": "slob dpon slob ma'i khyad par dag / ma 'dres rim par bshad du gsol //",
    "NG0387:2799": "zhes gsol to //",
    "NG0387:2800": "de nas yang sems dpa' rdo rje dam pa des 'di skad ces bka' stsal to //",
    "NG0387:2801": "dang po phyi yi bla ma yang *//",
    "NG0387:2802": "rim pa bzhin du brtag par bya //",
    "NG0387:2803": "rang bzhin bzang dang g.yo sgyu med //",
    "NG0387:2804": "drang zhing gsong bor gnas pa dang *//",
    "NG0387:2805": "thabs chen rigs bzang 'dul ba dang *//",
    "NG0387:2806": "ser sna chung zhing brtse sems che //",
    "NG0387:2807": "'di ni rang bzhin brtags pa yin //",
    "NG0387:2808": "gzi brjid byin rlabs che ba dang *//",
    "NG0387:2809": "'gro ba 'dul dang dam chos 'du //",
    "NG0387:2810": "mang po 'du zhing bsgo ba nyan //",
    "NG0387:2811": "'di ni bsod nams brtags pa yin //",
    "NG0387:2812": "gang du dam pa'i rigs gyur cing *//",
    "NG0387:2813": "dam par gyur pa'i tshad ldan pas //",
    "NG0387:2814": "'di dag dam pa'i rang bzhin te //",
    "NG0387:2815": "dam pa'i rigs kyi dam par bya //",
    "NG0387:2816": "'di ni phyi yi bla ma yin //",
    "NG0387:2817": "rang bzhin de dag mi ldan cing *//",
    "NG0387:2818": "dam pa'i thabs la mi mkhas pas //",
    "NG0387:2819": "log pa'i lta spyod dbang gyur cing *//",
    "NG0387:2820": "lta spyod dman pa'i lcags kyis bsdams //",
    "NG0387:2821": "bdag 'dzin log pa'i ngo bor zhen //",
    "NG0387:2822": "cong rong lam sna sgo 'byed cing *//",
    "NG0387:2823": "log pa'i tshig dang thur ma yin //",
    "NG0387:2824": "shes rab mig dang bral byed pas //",
    "NG0387:2825": "bdag kyang bde bar nus min na //",
    "NG0387:2826": "pha rol thar par ji ltar 'gyur //",
    "NG0387:2827": "'di dag rang bzhin brtag byas la //",
    "NG0387:2828": "dam par 'dod pa'i gang zag gis //",
    "NG0387:2829": "rmi lam du yang mi phrad na //",
    "NG0387:2830": "dam par brten pa smos ci dgos //",
    "NG0387:2831": "dam pa gsum gyi rim brgyud pa'i //",
    "NG0387:2832": "thugs kyi gter chen rin po che //",
    "NG0387:2833": "rang byung thugs kyi snang ba yis //",
    "NG0387:2834": "bde chen snying po nyid 'bar ba //",
    "NG0387:2835": "gsang ba'i thugs su tshud pa la //",
    "NG0387:2836": "yul dang 'byung ba ma lus dang */",
    "NG0387:2837": "sgo gsum dran rtog ma lus pa //",
    "NG0387:2838": "ji snyed snang grags ma lus kun //",
    "NG0387:2839": "bde chen rang byung mngon ston pa'i //",
    "NG0387:2840": "bla ma'i zhal du snang ba yin //",
    "NG0387:2841": "ma lus rang byung byang chub sems //",
    "NG0387:2842": "phyogs ris med pa'i klong brdal bas //",
    "NG0387:2843": "chos nyid rang bzhag rkyen gyur las //",
    "NG0387:2844": "gol sgril g.yang sa chod pa yin //",
    "NG0387:2845": "snang ba sems su mthar phyin nas //",
    "NG0387:2846": "sems nyid phyogs 'das bstan gyur pa //",
    "NG0387:2847": "rang sems lhun grub rin po che //",
    "NG0387:2848": "mchog gi bla ma bral ba med //",
    "NG0387:2849": "ji srid rol pa rang snang ba //",
    "NG0387:2850": "sku gsung thugs kyi phyag rgya ste //",
    "NG0387:2851": "re dogs bcad pa'i yon tan phyir //",
    "NG0387:2852": "che ba'i yon tan chen por gnas //",
    "NG0387:2853": "bla ma gnyis dag bral gyur na //",
    "NG0387:2854": "phyi yi bla ma rnam pa ste //",
    "NG0387:2855": "mtshan ma brda yi rjes 'brangs nas //",
    "NG0387:2856": "bde chen mchog gi lam bral lo //",
    "NG0387:2857": "rdo rje slob ma'i rang bzhin yang *//",
    "NG0387:2858": "gus dang 'dul dang snying rje che //",
    "NG0387:2859": "ser sna chags pa nga rgyal chung *//",
    "NG0387:2860": "'di dag rang bzhin dam pa'i rtags //",
    "NG0387:2861": "dad pas dus gsum mi @#//",
    "NG0387:2862": "'bral zhing *//",
    "NG0387:2863": "dam pas dam par rang mthong na //",
    "NG0387:2864": "rigs dang yo byad spyod lam dag / dman par gyur kyang dam pa yin //",
    "NG0387:2865": "dam pa ma yin slob ma la //",
    "NG0387:2866": "dam par bzung zhing bstan pa dang *//",
    "NG0387:2867": "rna brgyud bdud rtsi gang ston pa //",
    "NG0387:2868": "gnyis ka rdo rje'i khab tu ltung *//",
    "NG0387:2869": "dang por dad dang gang rtogs pa'i //",
    "NG0387:2870": "sgo gsum bsam pa rtse gcig pa'i //",
    "NG0387:2871": "snga ma'i dran rtog rgyun bcad pa'i //",
    "NG0387:2872": "rig pa 'phen pa dang po nyid //",
    "NG0387:2873": "gsal bar myong phyi slob ma ste //",
    "NG0387:2874": "dngos po phyi nang ma lus pa //",
    "NG0387:2875": "rdo rje 'dzin pa'i cha bzung nas //",
    "NG0387:2876": "rang byung ye shes chu rgyun dag / sems nyid de la 'jug par bstan //",
    "NG0387:2877": "gang zhig brda don la chags pa'i //",
    "NG0387:2878": "rig pa'i gang yin slob ma ste //",
    "NG0387:2879": "rang sems brda don gang bral ba //",
    "NG0387:2880": "de nyid de yi gang rtogs pa //",
    "NG0387:2881": "bla mas byin gyis brlabs pa mchog / de ltar brda don gro la gyur te /",
    "NG0387:2882": "re dogs 'du shes zad gyur te //",
    "NG0387:2883": "bla mar slob ma nyid grub pas //",
    "NG0387:2884": "ma lus slob dpon slob ma dang *//",
    "NG0387:2885": "gong 'og khyad par rim med de //",
    "NG0387:2886": "rdo rje 'dzin pa nyid du 'grub //",
    "NG0387:2887": "ces gsungs so //",
    "NG0387:2888": "nam mkha'i mtha' dang mnyam pa'i rgyud chen po las /",
    "NG0387:2889": "gang zag khyad par bshad pa'i le'u ste drug cu gnyis pa'o ///",
    "NG0387:2890": "/ de nas yang sems dpa' rdo rje dam pa la //",
    "NG0387:2891": "'dus pa chen po'i tshogs rig pa rang snang gi 'khor tshogs kyis 'di skad ces gsol to //",
    "NG0387:2892": "dus gsum sangs rgyas thams cad kyi //",
    "NG0387:2893": "sku gsung thugs kyi rang bzhin nyid //",
    "NG0387:2894": "nam mkha'i mtha' dang mnyam pa'i rgyud //",
    "NG0387:2895": "bstan dang bris dang bklag pa dang *//",
    "NG0387:2896": "gzung dang rtogs dang bsgom pa yis //",
    "NG0387:2897": "yon tan nyid dam ma mos pa'i //",
    "NG0387:2898": "yon tan skyon rnams bshad du gsol //",
    "NG0387:2899": "zhes gsol to //",
    "NG0387:2900": "de nas yang sems dpa' rdo rje dam pa des 'di skad ces bka' stsal to //",
    "NG0387:2901": "sangs rgyas kun gyi rin chen gter //",
    "NG0387:2902": "sku gsung thugs ni mngon phyung ba //",
    "NG0387:2903": "nam mkha'i mtha' dang mnyam pa'i rgyud //",
    "NG0387:2904": "'das dang ma byon da ltar gyi //",
    "NG0387:2905": "sku gsung thugs ni ro gcig pa'i //",
    "NG0387:2906": "ma lus gcig tu bsdus pa'i rgyud //",
    "NG0387:2907": "rna brgyud rin chen 'chang ba'i mis //",
    "NG0387:2908": "skal ldan rgyal chen dam pa dang *//",
    "NG0387:2909": "ma nor nges bar bshad bstan pa //",
    "NG0387:2910": "sangs rgyas dgongs pa nyid la sbyor //",
    "NG0387:2911": "sangs rgyas bstan pa bshad pa yin //",
    "NG0387:2912": "bstan cing bshad pas grol bar 'gyur //",
    "NG0387:2913": "rin chen sna bdun la sogs la //",
    "NG0387:2914": "rgyal ba kun gyi rang bzhin gyis //",
    "NG0387:2915": "ma lus bsdus pa'i ngo bo nyid //",
    "NG0387:2916": "sku gsung thugs nyid bris pa yin //",
    "NG0387:2917": "de bas rgyal ba kun bris pa'i //",
    "NG0387:2918": "che ba'i yon tan bsam mi khyab //",
    "NG0387:2919": "nam mkha'i mtha' dang mnyam pa'i rgyud //",
    "NG0387:2920": "rgyal ba kun gyi sku gsung thugs //",
    "NG0387:2921": "rdul snyed rgyal ba ma lus pa'i //",
    "NG0387:2922": "nges don ma bcos gsungs pa'i tshig / brjod pa rgya mtsho kun gyi sgra //",
    "NG0387:2923": "thos pas sgrib pa rnam 'joms shing *//",
    "NG0387:2924": "bklags pa nyid kyis mngon sangs rgyas //",
    "NG0387:2925": "rgyal ba",
    "NG0387:2927": "[(]7[)]@#// kun gyi gsang yin pas //",
    "NG0387:2928": "bklags pa tsam gyis 'grub par 'gyur //",
    "NG0387:2929": "sangs rgyas kun gyi rang bzhin 'di //",
    "NG0387:2930": "bshad dang glegs gam don nyid ni //",
    "NG0387:2931": "ma nor rig pa'i dkyil 'khor du //",
    "NG0387:2932": "dran pas bzung ba'i don nyid ni //",
    "NG0387:2933": "nam mkha'i mthar thug ji tsam par //",
    "NG0387:2934": "de bas de ni lhag par 'gyur //",
    "NG0387:2935": "rin chen rgyu dang dar ras dang *//",
    "NG0387:2936": "gro ga shing shun la sogs te /",
    "NG0387:2937": "gsang ba'i rgyud 'di rab bris te //",
    "NG0387:2938": "rin chen khri la legs bzhag ste //",
    "NG0387:2939": "gus pas mchod cing rab bzung nas //",
    "NG0387:2940": "ji srid gnas par bsam pa yi //",
    "NG0387:2941": "dga' ba'i bsam pas 'dzin byed na //",
    "NG0387:2942": "sangs rgyas thams cad bzung ba yin //",
    "NG0387:2943": "rnam grol bla na med pa'i lam //",
    "NG0387:2944": "sangs rgyas kun gyi dgongs brgyud pa //",
    "NG0387:2945": "ma bcos gsang ba'i don bcud 'di //",
    "NG0387:2946": "gang gis rtogs pas sgro skur chad //",
    "NG0387:2947": "nges pa rnyed pas dbugs 'byin phyir //",
    "NG0387:2948": "'khor ba rmi lam lta bur sangs //",
    "NG0387:2949": "snying por nam mkha'i 'od ltar rgyas //",
    "NG0387:2950": "dgongs pa rgya mtsho'i klong ltar brdal //",
    "NG0387:2951": "'bras bu rin chen 'od ltar 'grub //",
    "NG0387:2952": "ma bcos snying po'i don rtogs nas //",
    "NG0387:2953": "rang nyams tshad dang mthun sbyar te //",
    "NG0387:2954": "bar chad med par gang bsgoms pas //",
    "NG0387:2955": "sgom zhing bsgrub pa yod ma yin //",
    "NG0387:2956": "ma yengs gnas pas sgom pa ni //",
    "NG0387:2957": "kun bzang rdo rje sems dpa' ste //",
    "NG0387:2958": "sangs rgyas kun gyi rang bzhin yin //",
    "NG0387:2959": "ma bsgoms yengs pa med pa'i sems //",
    "NG0387:2960": "ma gzhag rgyal ba'i dgongs pa'i klong *//",
    "NG0387:2961": "ma bcos 'od gsal brda bral sems //",
    "NG0387:2962": "mtha' dbus 'dzin med dbu ma'i lam //",
    "NG0387:2963": "sangs rgyas kun gyi ngo bo yin //",
    "NG0387:2964": "rgyal ba kun gyi gsang ba'i gter //",
    "NG0387:2965": "ma bcos snying po don gyi rgyud //",
    "NG0387:2966": "rdo rje rig pa 'phrul gyi tshig / rna brgyud thugs kyi rin chen 'di //",
    "NG0387:2967": "rna brgyud 'phrul tshig mi ldan par //",
    "NG0387:2968": "rang rtags log par zhen dbang gis //",
    "NG0387:2969": "bstan cing bshad par gyur pa dang *//",
    "NG0387:2970": "spel ba'ang nges par lhung 'gyur na //",
    "NG0387:2971": "log pa'i don la zhen dbang gis //",
    "NG0387:2972": "phyogs kyi ri bos zil mnan nas //",
    "NG0387:2973": "ma bcos gsang mdzod chen po la //",
    "NG0387:2974": "skur 'debs gsang ba'i dam sri ste //",
    "NG0387:2975": "ston cing smra ba'i gang zag dang *//",
    "NG0387:2976": "skur 'debs ma mos gang zag la //",
    "NG0387:2977": "bar ma'i srid pa mi 'byung ste //",
    "NG0387:2978": "rdo rje'i khab du ltung gyur te //",
    "NG0387:2979": "dran pa tsam gyis skye bar 'gyur //",
    "NG0387:2980": "de nas de yi tshe tshad ni //",
    "NG0387:2981": "gang gis brjod par mi nus te //",
    "NG0387:2982": "gal te thar par gyur pa na //",
    "NG0387:2983": "gsang ba'i rna brgyud man ngag dang *//",
    "NG0387:2984": "bskal pa chen po brgyad khri'i bar //",
    "NG0387:2985": "phrad cing mthong bar mi 'gyur te //",
    "NG0387:2986": "gsang ba'i theg pas 'phongs par 'gyur //",
    "NG0387:2987": "de phyir gsang ba'i bdud rtsi 'di //",
    "NG0387:2988": "skal ldan rgyal sras rnal 'byor la //",
    "NG0387:2989": "gsang ba'i thabs kyis gang brgyud la //",
    "NG0387:2990": "reg pas nad rnams 'tsho bar 'gyur //",
    "NG0387:2991": "skal med rnams la gang bstan yang *//",
    "NG0387:2992": "dgra bzhin spyod dang skur ba dang *//",
    "NG0387:2993": "skrag cing dngang par gyur pa'i @#//",
    "NG0387:2994": "phyi //",
    "NG0387:2995": "skal med dman pa'i rnal 'byor la //",
    "NG0387:2996": "ming tsam bstan par mi bya zhing *//",
    "NG0387:2997": "glegs bam nyid ni bstan pa min //",
    "NG0387:2998": "gsang chen gsang ba'i bstan pa 'di //",
    "NG0387:2999": "gu lang lung gi gser gzo ru //",
    "NG0387:3000": "'jigs bral 'o ma bzhes pa ltar //",
    "NG0387:3001": "skal ldan 'ga' yi spyod yul la //",
    "NG0387:3002": "rigs chad las kyi dman pa yi //",
    "NG0387:3003": "skal med rnams kyi spyod yul min //",
    "NG0387:3004": "rin chen 'bar ba'i khong seng du //",
    "NG0387:3005": "rgya ni rim pa bdun gyis btab //",
    "NG0387:3006": "rigs nges skal ldan gcig la gtad //",
    "NG0387:3007": "srog dang bral ba'i kha bzhin bsdams //",
    "NG0387:3008": "gnas ni brag dang chu la gzhag / ces gsungs so //",
    "NG0387:3009": "nam mkha'i mtha' dang mnyam pa'i rgyud chen po las //",
    "NG0387:3010": "rgyud gzung ba'i le'u ste drug cu gsum pa'o ///",
    "NG0387:3011": "/ de nas 'khor 'dus pa mang po'i tshogs kyis //",
    "NG0387:3012": "bcom ldan 'das de bzhin gshegs pa rdo rje sems dpa' dang *//",
    "NG0387:3013": "bcom ldan 'das gsang ba'i bdag po phyag na rdo rje dang *//",
    "NG0387:3014": "gsang ba'i mdzod chen po la 'di skad ces mgrin gcig tu bstod do //",
    "NG0387:3015": "e maho sangs rgyas thams cad kyi //",
    "NG0387:3016": "rgya chen gdod nas skye ba med //",
    "NG0387:3017": "nam mkha'i bdag po sna tshogs ston //",
    "NG0387:3018": "sangs rgyas sku la phyag 'tshal 'dud //",
    "NG0387:3019": "e maho sangs rgyas thams cad kyi //",
    "NG0387:3020": "ma brjod snying po don gyi gsung *//",
    "NG0387:3021": "gsang ba rgya mtsho ston mdzad pa //",
    "NG0387:3022": "rdo rje'i gsung la bdag cag 'dud //",
    "NG0387:3023": "e maho sangs rgyas thams cad kyi //",
    "NG0387:3024": "rang byung ye shes gsal ba'i thugs //",
    "NG0387:3025": "ma bcos bde chen mkha' ltar gnas //",
    "NG0387:3026": "bde chen thugs la phyag 'tshal 'dud //",
    "NG0387:3027": "e maho sangs rgyas thams cad kyi //",
    "NG0387:3028": "gsang ba'i gter 'dzin mchog gi bdag / ma lus gdul dka' 'dul mdzad pa //",
    "NG0387:3029": "gsang ba'i sku la phyag 'tshal 'dud //",
    "NG0387:3030": "e maho sangs rgyas thams cad kyi //",
    "NG0387:3031": "brda dang dgongs pa gsung mchog gis //",
    "NG0387:3032": "ma bcos gsang ba'i don ston pa //",
    "NG0387:3033": "gsang ba'i gsung la phyag 'tshal lo //",
    "NG0387:3034": "e maho sangs rgyas thams cad kyi //",
    "NG0387:3035": "rtog bral bde chen nam mkha'i thugs //",
    "NG0387:3036": "phyogs med nam mkha' rgyas pa 'dra //",
    "NG0387:3037": "sangs mchog thugs la phyag 'tshal 'dud //",
    "NG0387:3038": "e maho sangs rgyas thams cad kyi //",
    "NG0387:3039": "gsang mdzod bdud rtsi chen po'i klong *//",
    "NG0387:3040": "ma lus kun 'dus rig pa'i gter //",
    "NG0387:3041": "ye shes rgya mtsho bsam mi khyab //",
    "NG0387:3042": "sangs rgyas kun gyi gsang ba'i mdzod //",
    "NG0387:3043": "chos rnams ma lus thams cad kyi //",
    "NG0387:3044": "snang gsal rin chen 'od kyi rgyud //",
    "NG0387:3045": "nam mkha'i mtha' dang mnyam sbyor ba'i //",
    "NG0387:3046": "gsang ba'i mdzod la phyag 'tshal 'dud //",
    "NG0387:3047": "ces bstod do //",
    "NG0387:3048": "de nas phyogs bcu'i 'jig rten gyi khams rab 'byams nam mkha'i dbyings dang mnyam pa //",
    "NG0387:3049": "'jig rten gyi khams gang+ga'i klung gi bye ma snyed na bzhugs pa /",
    "NG0387:3050": "rdul phra mo dang mnyam pa'i sangs rgyas kun kyang",
    "NG0387:3051": "gsung gcig tu legs so legs so zhes legs par",
    "NG0387:3052": "'byin par mdzad do //",
    "NG0387:3053": "sangs @#/ / rgyas dang 'khor rdul snyed du bcas",
    "NG0387:3054": "pa dang sa'i de bzhin nyid du grol te dgyes",
    "NG0387:3055": "par gyur to // nam mkha'i mtha' dang mnyam pa'i rgyud chen po las /",
    "NG0387:3056": "bstod cing yi rang ba'i le'u ste drug cu bzhi pa'o ///",
    "NG0387:3057": "/ 'das pa dang */",
    "NG0387:3058": "ma byon pa dang */",
    "NG0387:3059": "da ltar phyogs bcu dus bzhi'i de bzhin gshegs pa'i dgongs pa chos thams cad nam mkha'i ngo bo /",
    "NG0387:3060": "nam mkha'i mtha' dang mnyam par sbyor ba zhes bya",
    "NG0387:3061": "ba'i rgyud chen po rdzogs so // // rgya gar",
    "NG0387:3062": "gyi mkhan po shri sing ha dang */"
}