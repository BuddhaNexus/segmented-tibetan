{
    "K10acip-k_lha_sa-061-020:478b-0": "@478b / /rgya gar skad du /",
    "K10acip-k_lha_sa-061-020:478b-1": "a'arya lo k'a nu sa m'a n'a aa ba t'a ra n'a ma ma h'a y'a na s'u tra /",
    "K10acip-k_lha_sa-061-020:478b-2": "bod skad du /",
    "K10acip-k_lha_sa-061-020:478b-3": "'phags pa 'jig rten gyi rjes su mthun par 'jug pa zhes bya ba theg pa chen po'i mdo //",
    "K10acip-k_lha_sa-061-020:478b-4": "sangs rgyas dang /",
    "K10acip-k_lha_sa-061-020:478b-5": "byang chub sems dpa' thams cad la phyag 'tshal lo //",
    "K10acip-k_lha_sa-061-020:478b-6": "'di skad bdag gis thos pa dus gcig na /",
    "K10acip-k_lha_sa-061-020:478b-7": "thub pa'i rgyal po ril bzhugs //",
    "K10acip-k_lha_sa-061-020:478b-8": "byang chub sems dpa' chen po dang /",
    "K10acip-k_lha_sa-061-020:478b-9": "nyan thos rnams kyis mdun gyis bltas //",
    "K10acip-k_lha_sa-061-020:478b-10": "de nas mkhas pa 'jam dbyangs kyis //",
    "K10acip-k_lha_sa-061-020:478b-11": "btud de rgyal la 'di skad gsol //",
    "K10acip-k_lha_sa-061-020:478b-12": "slad ma'i skye bo rnams slad du //",
    "K10acip-k_lha_sa-061-020:478b-13": "dpa' bo chen pos bshad du gsol //",
    "K10acip-k_lha_sa-061-020:478b-14": "sangs rgyas kun gyi yon tan 'byung //",
    "K10acip-k_lha_sa-061-020:478b-15": "zab cing rgya che phun sum tshogs //",
    "K10acip-k_lha_sa-061-020:478b-16": "mdo sde dam pa blo rab kyi //",
    "K10acip-k_lha_sa-061-020:478b-17": "smra ba'i mchog gis bshad du gsol //",
    "K10acip-k_lha_sa-061-020:478b-18": "'jig rten mgon po'i thugs skyes sras //",
    "K10acip-k_lha_sa-061-020:479a-0": "gces 'dzin mchog la @479a *//",
    "K10acip-k_lha_sa-061-020:479a-1": "bka' stsal pa //",
    "K10acip-k_lha_sa-061-020:479a-2": "rtse gcig sems su yid byos la //",
    "K10acip-k_lha_sa-061-020:479a-3": "nyon cig ngas ni bshad par bya //",
    "K10acip-k_lha_sa-061-020:479a-4": "blo dang ldan pas yon tan zhus //",
    "K10acip-k_lha_sa-061-020:479a-5": "de bzhin gshegs pas bka' stsal pa //",
    "K10acip-k_lha_sa-061-020:479a-6": "chos smra sems can mchog rnams kyis //",
    "K10acip-k_lha_sa-061-020:479a-7": "chos nyid de ni mnyan par gyis //",
    "K10acip-k_lha_sa-061-020:479a-8": "de bzhin gshegs rnams dpag med las //",
    "K10acip-k_lha_sa-061-020:479a-9": "rang sangs rgyas ni thams cad dang //",
    "K10acip-k_lha_sa-061-020:479a-10": "nyan thos dag gis rnam kun tu //",
    "K10acip-k_lha_sa-061-020:479a-11": "rdzogs pa'i sangs rgyas bsags pa na //",
    "K10acip-k_lha_sa-061-020:479a-12": "de bzhin gshegs pa spros med la //",
    "K10acip-k_lha_sa-061-020:479a-13": "byis pa spros pa spyod pa yi //",
    "K10acip-k_lha_sa-061-020:479a-14": "sems can kun gyis rgyal ba rnams //",
    "K10acip-k_lha_sa-061-020:479a-15": "rig par mi nus smos ci dgos //",
    "K10acip-k_lha_sa-061-020:479a-16": "sangs rgyas kyis ni sangs rgyas dang //",
    "K10acip-k_lha_sa-061-020:479a-17": "sangs rgyas chos nyid gang yin dang //",
    "K10acip-k_lha_sa-061-020:479a-18": "rang byung sku thugs ci 'dra dang //",
    "K10acip-k_lha_sa-061-020:479a-19": "shes rab ci 'dra rab tu mkhyen //",
    "K10acip-k_lha_sa-061-020:479a-20": "'jig rten du ni 'jig rten sgron //",
    "K10acip-k_lha_sa-061-020:479a-21": "rnam par 'dren pa rnams byung yang //",
    "K10acip-k_lha_sa-061-020:479a-22": "'jig rten dang ni 'dres med la //",
    "K10acip-k_lha_sa-061-020:479a-23": "'jig rten du yang snang ba ston; ;sku dang sku yi phrin las dang //",
    "K10acip-k_lha_sa-061-020:479a-24": "gsung gis gang dag brjod pa dang //",
    "K10acip-k_lha_sa-061-020:479a-25": "yid dang yid kyi rnam rtog rnams //",
    "K10acip-k_lha_sa-061-020:479a-26": "rgyal ba'i thams cad 'jig rten 'das //",
    "K10acip-k_lha_sa-061-020:479a-27": "'jig rten na ni thugs brtse bas //",
    "K10acip-k_lha_sa-061-020:479a-28": "'jig rten mgon po 'od mdzad pa //",
    "K10acip-k_lha_sa-061-020:479a-29": "'jig rten ji ltar rtog pa bzhin //",
    "K10acip-k_lha_sa-061-020:479a-30": "sems can rnams la chos ston to //",
    "K10acip-k_lha_sa-061-020:479b-0": "'jig rten 'das pa'i spyod rnams @479b kyis; ;sangs rgyas thams cad yang dag 'phags //",
    "K10acip-k_lha_sa-061-020:479b-1": "de dag phrin las 'jig rten 'das //",
    "K10acip-k_lha_sa-061-020:479b-2": "rnam par smin pa bla na med //",
    "K10acip-k_lha_sa-061-020:479b-3": "gal te 'jig rten rnam 'dren rnams //",
    "K10acip-k_lha_sa-061-020:479b-4": "'jig rten mthun par mi 'jug na //",
    "K10acip-k_lha_sa-061-020:479b-5": "sangs rgyas chos nyid gang yin dang //",
    "K10acip-k_lha_sa-061-020:479b-6": "sangs rgyas sus kyang shes mi 'gyur //",
    "K10acip-k_lha_sa-061-020:479b-7": "'jig rten kun la phan bzhed pa //",
    "K10acip-k_lha_sa-061-020:479b-8": "skyob pa rdzu 'phrul ldan pa po //",
    "K10acip-k_lha_sa-061-020:479b-9": "rang byung sdig pa mi mnga' ba //",
    "K10acip-k_lha_sa-061-020:479b-10": "de dag g-yo ba bsam mi khyab //",
    "K10acip-k_lha_sa-061-020:479b-11": "bde bar gshegs pa rnams kyi sku //",
    "K10acip-k_lha_sa-061-020:479b-12": "'khrig pa las ni byung min la //",
    "K10acip-k_lha_sa-061-020:479b-13": "yab dang yum yang ston mdzad pa //",
    "K10acip-k_lha_sa-061-020:479b-14": "'di ni 'jig rten mthun 'jug yin //",
    "K10acip-k_lha_sa-061-020:479b-15": "bskal pa bye ba grangs med nas //",
    "K10acip-k_lha_sa-061-020:479b-16": "shes rab pha rol phyin las byung //",
    "K10acip-k_lha_sa-061-020:479b-17": "'on kyang byis pa nyid ston pa //",
    "K10acip-k_lha_sa-061-020:479b-18": "'di ni 'jig rten mthun 'jug yin //",
    "K10acip-k_lha_sa-061-020:479b-19": "sangs rgyas 'od ni dpag med de //",
    "K10acip-k_lha_sa-061-020:479b-20": "phyogs bcu dag tu snang mdzad kyang //",
    "K10acip-k_lha_sa-061-020:479b-21": "'dom gang 'od du ston mdzad pa //",
    "K10acip-k_lha_sa-061-020:479b-22": "'di ni 'jig rten mthun 'jug yin //",
    "K10acip-k_lha_sa-061-020:479b-23": "mi yi dam pa nam du yang //",
    "K10acip-k_lha_sa-061-020:479b-24": "zhabs gnyis sa la mi reg ste //",
    "K10acip-k_lha_sa-061-020:479b-25": "'on kyang lam srang de ston pa //",
    "K10acip-k_lha_sa-061-020:479b-26": "'di ni 'jig rten mthun 'jug yin //",
    "K10acip-k_lha_sa-061-020:479b-27": "'dod pa de dag rnams smad de //",
    "K10acip-k_lha_sa-061-020:479b-28": "'dod pa'i rdzab las yang dag 'phags //",
    "K10acip-k_lha_sa-061-020:479b-29": "'on kyang sras la sogs ston pa //",
    "K10acip-k_lha_sa-061-020:479b-30": "'di ni 'jig rten mthun 'jug yin //",
    "K10acip-k_lha_sa-061-020:479b-31": "mar me mdzad nas bzung nas su //",
    "K10acip-k_lha_sa-061-020:479b-32": "de bzhin gshegs pa 'dod chags bral //",
    "K10acip-k_lha_sa-061-020:480a-0": "sgra gcan 'dzin la sras @480a *//",
    "K10acip-k_lha_sa-061-020:480a-1": "zhes gsungs //",
    "K10acip-k_lha_sa-061-020:480a-2": "'di ni 'jig rten mthun 'jug yin //",
    "K10acip-k_lha_sa-061-020:480a-3": "lha dang 'jig rten bcas pa yi //",
    "K10acip-k_lha_sa-061-020:480a-4": "nga ni mchog ces bka' stsal pa //",
    "K10acip-k_lha_sa-061-020:480a-5": "phyin nas chos ni tshol mdzad pa //",
    "K10acip-k_lha_sa-061-020:480a-6": "'di ni 'jig rten mthun 'jug yin //",
    "K10acip-k_lha_sa-061-020:480a-7": "thub chen 'dzam shing grib ma la //",
    "K10acip-k_lha_sa-061-020:480a-8": "bzhugs te bsam gtan mdzad bstan dang //",
    "K10acip-k_lha_sa-061-020:480a-9": "lo drug par du dka' spyod pa //",
    "K10acip-k_lha_sa-061-020:480a-10": "'di ni 'jig rten mthun 'jug yin //",
    "K10acip-k_lha_sa-061-020:480a-11": "gnyis su med par zhing 'di na //",
    "K10acip-k_lha_sa-061-020:480a-12": "byang chub snying por bzhugs nas ni //",
    "K10acip-k_lha_sa-061-020:480a-13": "bdud 'dul rnam par ston mdzad pa //",
    "K10acip-k_lha_sa-061-020:480a-14": "'di ni 'jig rten mthun 'jug yin //",
    "K10acip-k_lha_sa-061-020:480a-15": "byang chub mtshungs med sangs rgyas te //",
    "K10acip-k_lha_sa-061-020:480a-16": "lhar bcas 'jig rten ston yin yang //",
    "K10acip-k_lha_sa-061-020:480a-17": "thugs las chung ngu nyid ston pa //",
    "K10acip-k_lha_sa-061-020:480a-18": "'di ni 'jig rten mthun 'jug yin //",
    "K10acip-k_lha_sa-061-020:480a-19": "dpa' bo thugs rje che ldan pa //",
    "K10acip-k_lha_sa-061-020:480a-20": "bstan pa'i phyir ni 'dir gshegs la //",
    "K10acip-k_lha_sa-061-020:480a-21": "gsol ba 'debs la gzhes mdzad pa //",
    "K10acip-k_lha_sa-061-020:480a-22": "'di ni 'jig rten mthun 'jug yin //",
    "K10acip-k_lha_sa-061-020:480a-23": "rang byung rnams kyi mkhyen pa ni //",
    "K10acip-k_lha_sa-061-020:480a-24": "phyir zhing 'jug pa mi mnga' yang //",
    "K10acip-k_lha_sa-061-020:480a-25": "de dag dran pa ston mdzad pa //",
    "K10acip-k_lha_sa-061-020:480a-26": "'di ni 'jig rten mthun 'jug yin //",
    "K10acip-k_lha_sa-061-020:480a-27": "rdzogs pa'i sangs rgyas rnams la ni //",
    "K10acip-k_lha_sa-061-020:480a-28": "byon dang bzhud pa mi mnga' yang //",
    "K10acip-k_lha_sa-061-020:480a-29": "'on kyang bzhud par rnam snang ba //",
    "K10acip-k_lha_sa-061-020:480a-30": "'di ni 'jig rten mthun 'jug yin //",
    "K10acip-k_lha_sa-061-020:480a-31": "rgyal ba rnams ni mkha' 'dra ste //",
    "K10acip-k_lha_sa-061-020:480b-0": "chos rnams kun la mi gnas @480b kyang; ;ldang ba ltar yang snang ba ni //",
    "K10acip-k_lha_sa-061-020:480b-1": "'di ni 'jig rten mthun 'jug yin //",
    "K10acip-k_lha_sa-061-020:480b-2": "zhabs ni padma'i 'dab 'dra ste //",
    "K10acip-k_lha_sa-061-020:480b-3": "de dag rdul gyis mi gos la //",
    "K10acip-k_lha_sa-061-020:480b-4": "zhabs kyang 'khru ba mdzad pa ni //",
    "K10acip-k_lha_sa-061-020:480b-5": "'di ni 'jig rten mthun 'jug yin //",
    "K10acip-k_lha_sa-061-020:480b-6": "de dag dri ma mi mnga' ste //",
    "K10acip-k_lha_sa-061-020:480b-7": "sku ni gser gyi mdog 'dra yang //",
    "K10acip-k_lha_sa-061-020:480b-8": "rdzogs pa'i sangs rgyas khrus mdzad pa //",
    "K10acip-k_lha_sa-061-020:480b-9": "'di ni 'jig rten mthun 'jug yin; ;zhal ni padma'i dri ldan zhing //",
    "K10acip-k_lha_sa-061-020:480b-10": "tshems ni dri med mu tig 'dra //",
    "K10acip-k_lha_sa-061-020:480b-11": "'on kyang tshems shing gsol mdzad pa //",
    "K10acip-k_lha_sa-061-020:480b-12": "'di ni 'jig rten mthun 'jug yin //",
    "K10acip-k_lha_sa-061-020:480b-13": "de dag bsgrim pa mi mnga' yang; ;de dag zhal zas gsol mdzad cing //",
    "K10acip-k_lha_sa-061-020:480b-14": "sbyin pa po la 'bras bu tshe //",
    "K10acip-k_lha_sa-061-020:480b-15": "'di ni 'jig rten mthun 'jug yin //",
    "K10acip-k_lha_sa-061-020:480b-16": "sku mkhregs rdo rje 'dra ba'i phyir //",
    "K10acip-k_lha_sa-061-020:480b-17": "zag pa dag ni mi mnga' yang //",
    "K10acip-k_lha_sa-061-020:480b-18": "bshang ba'i sar ni gshegs mdzad pa //",
    "K10acip-k_lha_sa-061-020:480b-19": "'di ni 'jig rten mthun 'jug yin //",
    "K10acip-k_lha_sa-061-020:480b-20": "de dag snyun ni mi mnga' yang //",
    "K10acip-k_lha_sa-061-020:480b-21": "dge 'dun bsdu ba mdzad pa'i phyir //",
    "K10acip-k_lha_sa-061-020:480b-22": "sman kyang bsten par mdzad pa ni //",
    "K10acip-k_lha_sa-061-020:480b-23": "'di ni 'jig rten mthun 'jug yin //",
    "K10acip-k_lha_sa-061-020:480b-24": "sangs rgyas yon tan kun ldan te //",
    "K10acip-k_lha_sa-061-020:480b-25": "sku la 'gyur ba mi mnga' yang //",
    "K10acip-k_lha_sa-061-020:480b-26": "de dag rga ba ston mdzad pa //",
    "K10acip-k_lha_sa-061-020:480b-27": "'di ni 'jig rten mthun 'jug yin //",
    "K10acip-k_lha_sa-061-020:480b-28": "'jig rten khams ni dpag tu med //",
    "K10acip-k_lha_sa-061-020:480b-29": "zhabs kyi mthe bos g-yo mdzad la //",
    "K10acip-k_lha_sa-061-020:480b-30": "'on kyang nyam chung ston mdzad pa //",
    "K10acip-k_lha_sa-061-020:480b-31": "'di ni 'jig rten mthun 'jug yin //",
    "K10acip-k_lha_sa-061-020:481a-0": "@481a *// yid kyi sku dang rab ldan pas //",
    "K10acip-k_lha_sa-061-020:481a-1": "de bzhin gshegs pa chos sku yang //",
    "K10acip-k_lha_sa-061-020:481a-2": "rang can sku ni ston mdzad pa //",
    "K10acip-k_lha_sa-061-020:481a-3": "'di ni 'jig rten mthun 'jug yin //",
    "K10acip-k_lha_sa-061-020:481a-4": "sangs rgyas rnam rtog mi mnga' yang //",
    "K10acip-k_lha_sa-061-020:481a-5": "sems can spyod yul ji bzhin du //",
    "K10acip-k_lha_sa-061-020:481a-6": "de dag spyod pa rnam par rtog /",
    "K10acip-k_lha_sa-061-020:481a-7": "'di ni 'jig rten mthun 'jug yin //",
    "K10acip-k_lha_sa-061-020:481a-8": "de dag rtag tu mnyam bzhag la //",
    "K10acip-k_lha_sa-061-020:481a-9": "'greng dang bzhugs dang bzhud pa dang //",
    "K10acip-k_lha_sa-061-020:481a-10": "de bzhin mnal bar snang ba yang //",
    "K10acip-k_lha_sa-061-020:481a-11": "'di ni 'jig rten mthun 'jug yin //",
    "K10acip-k_lha_sa-061-020:481a-12": "rdzogs pa'i sangs rgyas thub dka' la; ;grang dang tsha dang grib ma dang //",
    "K10acip-k_lha_sa-061-020:481a-13": "de bzhin nyi ma ston mdzad pa //",
    "K10acip-k_lha_sa-061-020:481a-14": "'di ni 'jig rten mthun 'jug yin //",
    "K10acip-k_lha_sa-061-020:481a-15": "tshangs pa'i khyim na tshangs pa ltar //",
    "K10acip-k_lha_sa-061-020:481a-16": "rgyal ba rtag par na bza' gsol //",
    "K10acip-k_lha_sa-061-020:481a-17": "'on kyang na bza' legs mdzad pa //",
    "K10acip-k_lha_sa-061-020:481a-18": "'di ni 'jig rten mthun 'jug yin //",
    "K10acip-k_lha_sa-061-020:481a-19": "spyi gtsug ltar ni mi mthong phyir //",
    "K10acip-k_lha_sa-061-020:481a-20": "spu gris gcad du mong med kyang; ;dbu 'dreg par ni ston mdzad pa //",
    "K10acip-k_lha_sa-061-020:481a-21": "'di ni 'jig rten mthun 'jug yin //",
    "K10acip-k_lha_sa-061-020:481a-22": "rdzu 'phrul rkang pa rab bsgoms te //",
    "K10acip-k_lha_sa-061-020:481a-23": "de dag rdzu 'phrul nam ston la //",
    "K10acip-k_lha_sa-061-020:481a-24": "bsam gtan mdzad pa snang ba yang //",
    "K10acip-k_lha_sa-061-020:481a-25": "'di ni 'jig rten mthun 'jug yin //",
    "K10acip-k_lha_sa-061-020:481a-26": "'jig rten rnam par 'dren pa kun //",
    "K10acip-k_lha_sa-061-020:481a-27": "ro bro mchog rnams brnyes gyur kyang //",
    "K10acip-k_lha_sa-061-020:481b-0": "ngan ngon dag ni @481b bsten mdzad pa //",
    "K10acip-k_lha_sa-061-020:481b-1": "'di ni 'jig rten mthun 'jug yin //",
    "K10acip-k_lha_sa-061-020:481b-2": "bsod nams mi zad thams cad kyi //",
    "K10acip-k_lha_sa-061-020:481b-3": "sangs rgyas thams cad yang dag 'phags //",
    "K10acip-k_lha_sa-061-020:481b-4": "'on kyang ma brnyes ston mdzad pa; ;'di ni 'jig rten mthun 'jug yin //",
    "K10acip-k_lha_sa-061-020:481b-5": "dga' ba'i zas ni mngon bsgrubs te //",
    "K10acip-k_lha_sa-061-020:481b-6": "bskal pa bye ba bzhugs mdzad kyang //",
    "K10acip-k_lha_sa-061-020:481b-7": "rtag tu zhal zas gsol mdzad pa //",
    "K10acip-k_lha_sa-061-020:481b-8": "'di ni 'jig rten mthun 'jug yin //",
    "K10acip-k_lha_sa-061-020:481b-9": "bsod nams pha rol phyin pas 'phags //",
    "K10acip-k_lha_sa-061-020:481b-10": "lha yin bza' brnyes gyur kyang //",
    "K10acip-k_lha_sa-061-020:481b-11": "phyag dar khrod pa gsol mdzad pa //",
    "K10acip-k_lha_sa-061-020:481b-12": "'di ni 'jig rten mthun 'jug yin //",
    "K10acip-k_lha_sa-061-020:481b-13": "'og min gzhal med khang pa rnams //",
    "K10acip-k_lha_sa-061-020:481b-14": "rnam 'dren rnams kyis yongs spangs te //",
    "K10acip-k_lha_sa-061-020:481b-15": "rtsva khyim rnams ni bsten mdzad pa //",
    "K10acip-k_lha_sa-061-020:481b-16": "'di ni 'jig rten mthun 'jug yin; ;'dren pa rnams ni zhal dbugs kyis //",
    "K10acip-k_lha_sa-061-020:481b-17": "rgya mtsho chen po bskams mdzad kyang //",
    "K10acip-k_lha_sa-061-020:481b-18": "char pa'i skyabs kyang rab 'dzin pa //",
    "K10acip-k_lha_sa-061-020:481b-19": "'di ni 'jig rten mthun 'jug yin //",
    "K10acip-k_lha_sa-061-020:481b-20": "bdud rnams bye ba dpag med pa //",
    "K10acip-k_lha_sa-061-020:481b-21": "thugs bskyed tsam gyis 'dul mdzad kyang //",
    "K10acip-k_lha_sa-061-020:481b-22": "bdud kyi bgegs rnams ston mdzad pa //",
    "K10acip-k_lha_sa-061-020:481b-23": "'di ni 'jig rten mthun 'jug yin //",
    "K10acip-k_lha_sa-061-020:481b-24": "nga dang nga zhes lta ba gang //",
    "K10acip-k_lha_sa-061-020:481b-25": "de ni rang byung rnams la med //",
    "K10acip-k_lha_sa-061-020:481b-26": "'on kyang nga dang nga'i zhes gsungs //",
    "K10acip-k_lha_sa-061-020:481b-27": "'di ni 'jig rten mthun 'jug yin //",
    "K10acip-k_lha_sa-061-020:481b-28": "skyob pa sangs rgyas chos kun la //",
    "K10acip-k_lha_sa-061-020:482a-0": "mi mkhyen pa ni mi @482a *//",
    "K10acip-k_lha_sa-061-020:482a-1": "mnga' yang //",
    "K10acip-k_lha_sa-061-020:482a-2": "gzhan la yongs su 'dri mdzad pa //",
    "K10acip-k_lha_sa-061-020:482a-3": "'di ni 'jig rten mthun 'jug yin //",
    "K10acip-k_lha_sa-061-020:482a-4": "sems can kun gyi don gyi phyir //",
    "K10acip-k_lha_sa-061-020:482a-5": "rnam par 'dren pa 'byung mdzad kyang //",
    "K10acip-k_lha_sa-061-020:482a-6": "rab tu dben par snang ba ste //",
    "K10acip-k_lha_sa-061-020:482a-7": "'di ni 'jig rten mthun 'jug yin //",
    "K10acip-k_lha_sa-061-020:482a-8": "de dag sna tshogs sku med kyang //",
    "K10acip-k_lha_sa-061-020:482a-9": "sems can mos pa ji bzhin du; ;sku lus sprul pa mdzad pa ni //",
    "K10acip-k_lha_sa-061-020:482a-10": "'di ni 'jig rten mthun 'jug yin //",
    "K10acip-k_lha_sa-061-020:482a-11": "'jig rten kun gyi sgra skad kyis //",
    "K10acip-k_lha_sa-061-020:482a-12": "de bzhin gshegs pa mi g-yo la //",
    "K10acip-k_lha_sa-061-020:482a-13": "'on kyang sgra chung bsten mdzad pa //",
    "K10acip-k_lha_sa-061-020:482a-14": "'di ni 'jig rten mthun 'jug yin //",
    "K10acip-k_lha_sa-061-020:482a-15": "rdzogs pa'i sangs rgyas spros mi mnga'//",
    "K10acip-k_lha_sa-061-020:482a-16": "chos rnams kun la gsal gyur kyang //",
    "K10acip-k_lha_sa-061-020:482a-17": "spros dang bcas par gsung mdzad pa //",
    "K10acip-k_lha_sa-061-020:482a-18": "'di ni 'jig rten mthun 'jug yin //",
    "K10acip-k_lha_sa-061-020:482a-19": "ming med pa yi chos kyi rnams //",
    "K10acip-k_lha_sa-061-020:482a-20": "bsam du med pa'i ming dag gis //",
    "K10acip-k_lha_sa-061-020:482a-21": "sems can rnams la yongs brjod pa; ;'di ni 'jig rten mthun 'jug yin //",
    "K10acip-k_lha_sa-061-020:482a-22": "chos rnams sems can med pa dang //",
    "K10acip-k_lha_sa-061-020:482a-23": "shin tu dngos po med mkhyen la //",
    "K10acip-k_lha_sa-061-020:482a-24": "sems can mang po 'dul mdzad pa //",
    "K10acip-k_lha_sa-061-020:482a-25": "'di ni 'jig rten mthun 'jug yin //",
    "K10acip-k_lha_sa-061-020:482a-26": "gang gis las byas 'di nyid kyis //",
    "K10acip-k_lha_sa-061-020:482a-27": "myong bar gyur pa ma yin yang //",
    "K10acip-k_lha_sa-061-020:482a-28": "gang gis byas pa ston mdzad pa //",
    "K10acip-k_lha_sa-061-020:482b-0": "'di ni 'jig rten @482b mthun 'jug yin //",
    "K10acip-k_lha_sa-061-020:482b-1": "chos rnams thams cad stong pa la //",
    "K10acip-k_lha_sa-061-020:482b-2": "skyes bu mchog rnams mngon sum yang //",
    "K10acip-k_lha_sa-061-020:482b-3": "'chi 'pho skye ba ston mdzad pa //",
    "K10acip-k_lha_sa-061-020:482b-4": "'di ni 'jig rten mthun 'jug yin; ;'jig rten 'di nas srid gzhan du //",
    "K10acip-k_lha_sa-061-020:482b-5": "su yang 'khor bar yong min la //",
    "K10acip-k_lha_sa-061-020:482b-6": "'khor ba yang ni ston mdzad pa //",
    "K10acip-k_lha_sa-061-020:482b-7": "'di ni 'jig rten mthun 'jug yin //",
    "K10acip-k_lha_sa-061-020:482b-8": "phung po dang /",
    "K10acip-k_lha_sa-061-020:482b-9": "dang khams rnams dang //",
    "K10acip-k_lha_sa-061-020:482b-10": "skye mched rang bzhin gcig bzhed la //",
    "K10acip-k_lha_sa-061-020:482b-11": "khams gsum po dag ston mdzad pa //",
    "K10acip-k_lha_sa-061-020:482b-12": "'di ni 'jig rten mthun 'jug yin //",
    "K10acip-k_lha_sa-061-020:482b-13": "dus gsum dag tu sems can gyi //",
    "K10acip-k_lha_sa-061-020:482b-14": "rang bzhin dmigs pa ma yin la //",
    "K10acip-k_lha_sa-061-020:482b-15": "sems can khams kyang ston mdzad pa //",
    "K10acip-k_lha_sa-061-020:482b-16": "'di ni 'jig rten mthun 'jug yin //",
    "K10acip-k_lha_sa-061-020:482b-17": "kun la mi mkhyen rnam bral te //",
    "K10acip-k_lha_sa-061-020:482b-18": "thams cad mkhyen cing thams cad gzigs //",
    "K10acip-k_lha_sa-061-020:482b-19": "'on kyang sngon mtha' mi gsung ba //",
    "K10acip-k_lha_sa-061-020:482b-20": "'di ni 'jig rten mthun 'jug yin //",
    "K10acip-k_lha_sa-061-020:482b-21": "yang dag ji bzhin gzhan min par //",
    "K10acip-k_lha_sa-061-020:482b-22": "chos rnams rtogs par thugs chud la //",
    "K10acip-k_lha_sa-061-020:482b-23": "'on kyang gzhag pa ston mdzad pa //",
    "K10acip-k_lha_sa-061-020:482b-24": "'di ni 'jig rten mthun 'jug yin //",
    "K10acip-k_lha_sa-061-020:482b-25": "dam pa'i don du chos rnams kun //",
    "K10acip-k_lha_sa-061-020:482b-26": "zab par rab tu mkhyen gyur la //",
    "K10acip-k_lha_sa-061-020:482b-27": "sna tshogs su ni ston mdzad pa //",
    "K10acip-k_lha_sa-061-020:482b-28": "'di ni 'jig rten mthun 'jug yin //",
    "K10acip-k_lha_sa-061-020:482b-29": "sems can bsam pa ji bzhin du //",
    "K10acip-k_lha_sa-061-020:483a-0": "'phags pa'i bden pa ston @483a *//",
    "K10acip-k_lha_sa-061-020:483a-1": "mdzad cing //",
    "K10acip-k_lha_sa-061-020:483a-2": "rdzun par yang ni ston mdzad pa //",
    "K10acip-k_lha_sa-061-020:483a-3": "'di ni 'jig rten mthun 'jug yin //",
    "K10acip-k_lha_sa-061-020:483a-4": "bdud ni bye ba phrag brgya yis //",
    "K10acip-k_lha_sa-061-020:483a-5": "dge 'dun dbye bar mi nus kyang //",
    "K10acip-k_lha_sa-061-020:483a-6": "dge 'dun dbyen ni ston mdzad pa //",
    "K10acip-k_lha_sa-061-020:483a-7": "'di ni 'jig rten mthun 'jug yin //",
    "K10acip-k_lha_sa-061-020:483a-8": "chos gang yang ni mi bslabs la //",
    "K10acip-k_lha_sa-061-020:483a-9": "ma bslabs pa yang gang yang med; ;slob dang mi slob ston mdzad pa //",
    "K10acip-k_lha_sa-061-020:483a-10": "'di ni 'jig rten mthun 'jug yin //",
    "K10acip-k_lha_sa-061-020:483a-11": "'dus byas rnams ni ngo bo nyid //",
    "K10acip-k_lha_sa-061-020:483a-12": "ngo bo nyid kyis grol bcings med //",
    "K10acip-k_lha_sa-061-020:483a-13": "'on kyang rnam par grol ba ston //",
    "K10acip-k_lha_sa-061-020:483a-14": "'di ni 'jig rten mthun 'jug yin //",
    "K10acip-k_lha_sa-061-020:483a-15": "mya ngan 'das la 'gro med kyang //",
    "K10acip-k_lha_sa-061-020:483a-16": "dgra bcom de ni 'gro 'ong zhes //",
    "K10acip-k_lha_sa-061-020:483a-17": "sems can rnams la de bstan pa //",
    "K10acip-k_lha_sa-061-020:483a-18": "'di ni 'jig rten mthun 'jug yin //",
    "K10acip-k_lha_sa-061-020:483a-19": "don dang don min mi gzigs la /",
    "K10acip-k_lha_sa-061-020:483a-20": "'gog pa dang ni dam pa'i don //",
    "K10acip-k_lha_sa-061-020:483a-21": "smra ba rnams kyis mchog gsung pa //",
    "K10acip-k_lha_sa-061-020:483a-22": "'di ni 'jig rten mthun 'jug yin //",
    "K10acip-k_lha_sa-061-020:483a-23": "dngos po med pa gsal ba'i dngos //",
    "K10acip-k_lha_sa-061-020:483a-24": "rnyog ma med pa rab ston kyang //",
    "K10acip-k_lha_sa-061-020:483a-25": "chos rnams chud za med ces pa //",
    "K10acip-k_lha_sa-061-020:483a-26": "'di ni 'jig rten mthun 'jug yin //",
    "K10acip-k_lha_sa-061-020:483a-27": "chos rnams thams cad brjod med par //",
    "K10acip-k_lha_sa-061-020:483a-28": "de bzhin gshegs pas rab mkhyen kyang //",
    "K10acip-k_lha_sa-061-020:483a-29": "brjod pa dag ni ston mdzad pa //",
    "K10acip-k_lha_sa-061-020:483b-0": "'di ni 'jig @483b rten mthun 'jug yin //",
    "K10acip-k_lha_sa-061-020:483b-1": "sangs rgyas mkhyen pa chags mi mnga'//",
    "K10acip-k_lha_sa-061-020:483b-2": "dus rnams kun tu mnyam gzhag kyang //",
    "K10acip-k_lha_sa-061-020:483b-3": "dbang po rnams ni sbed mdzad pa //",
    "K10acip-k_lha_sa-061-020:483b-4": "'di ni 'jig rten mthun 'jug yin //",
    "K10acip-k_lha_sa-061-020:483b-5": "de bzhin gshegs pa rdo rje'i sku //",
    "K10acip-k_lha_sa-061-020:483b-6": "sangs rgyas cung zad mi bsnyun yang //",
    "K10acip-k_lha_sa-061-020:483b-7": "dge slong byang chub yan lag smros //",
    "K10acip-k_lha_sa-061-020:483b-8": "'di ni 'jig rten mthun 'jug yin //",
    "K10acip-k_lha_sa-061-020:483b-9": "sdig pa thams cad yongs zad de //",
    "K10acip-k_lha_sa-061-020:483b-10": "bsod nams kun gyis mngon 'phags kyang //",
    "K10acip-k_lha_sa-061-020:483b-11": "las kyi rgyud ni ston mdzad pa //",
    "K10acip-k_lha_sa-061-020:483b-12": "'di ni 'jig rten mthun 'jug yin; ;skyob pa sangs rgyas dus gsum la //",
    "K10acip-k_lha_sa-061-020:483b-13": "mthar thug 'gyur ba yod min yang //",
    "K10acip-k_lha_sa-061-020:483b-14": "mtshams gcod pa yang ston mdzad pa //",
    "K10acip-k_lha_sa-061-020:483b-15": "'di ni 'jig rten mthun 'jug yin //",
    "K10acip-k_lha_sa-061-020:483b-16": "de bzhin gshegs pa chos sku ste //",
    "K10acip-k_lha_sa-061-020:483b-17": "gcig ci 'dra bar de bzhin kun //",
    "K10acip-k_lha_sa-061-020:483b-18": "'on kyang tha dad ston mdzad pa //",
    "K10acip-k_lha_sa-061-020:483b-19": "'di ni 'jig rten mthun 'jug yin //",
    "K10acip-k_lha_sa-061-020:483b-20": "sangs rgyas rang sangs rgyas rnams dang //",
    "K10acip-k_lha_sa-061-020:483b-21": "nyan thos so so'i skye bo dang //",
    "K10acip-k_lha_sa-061-020:483b-22": "'khor ba dang ni mya ngan 'das //",
    "K10acip-k_lha_sa-061-020:483b-23": "tshig gi lam gyis rab tu phye //",
    "K10acip-k_lha_sa-061-020:483b-24": "sangs rgyas ye shes mtha' yas te //",
    "K10acip-k_lha_sa-061-020:483b-25": "chos kyi dbyings las byung yin yang //",
    "K10acip-k_lha_sa-061-020:483b-26": "sangs rgyas zhing ni ston mdzad pa //",
    "K10acip-k_lha_sa-061-020:483b-27": "'di ni 'jig rten mthun 'jug yin //",
    "K10acip-k_lha_sa-061-020:483b-28": "rdzogs pa'i sangs rgyas bsam mi khyab //",
    "K10acip-k_lha_sa-061-020:484a-0": "de bzhin @484a *//",
    "K10acip-k_lha_sa-061-020:484a-1": "gshegs pa bsam mi khyab //",
    "K10acip-k_lha_sa-061-020:484a-2": "sems can 'dul ba'i don gyi phyir //",
    "K10acip-k_lha_sa-061-020:484a-3": "'di ni 'jig rten mthun 'jug yin //",
    "K10acip-k_lha_sa-061-020:484a-4": "zag med yod pa ma yin yang //",
    "K10acip-k_lha_sa-061-020:484a-5": "de bzhin gshegs pa nyan thos la //",
    "K10acip-k_lha_sa-061-020:484a-6": "zag pa med pa nyid gsung ba //",
    "K10acip-k_lha_sa-061-020:484a-7": "'di ni 'jig rten mthun 'jug yin //",
    "K10acip-k_lha_sa-061-020:484a-8": "mkhyen pas de dag gnyis min yang; ;dus gsum dag ni rnams gzigs shing //",
    "K10acip-k_lha_sa-061-020:484a-9": "gnyis kyi 'du shes ston mdzad pa //",
    "K10acip-k_lha_sa-061-020:484a-10": "'di ni 'jig rten mthun 'jug yin //",
    "K10acip-k_lha_sa-061-020:484a-11": "sangs rgyas chos nyid gang yin dang //",
    "K10acip-k_lha_sa-061-020:484a-12": "sangs rgyas rig par su 'dod pa //",
    "K10acip-k_lha_sa-061-020:484a-13": "de ni chos dbyings zhugs shig pa //",
    "K10acip-k_lha_sa-061-020:484a-14": "'di ni 'jig rten mthun 'jug yin //",
    "K10acip-k_lha_sa-061-020:484a-15": "skye ba med pa bzod ston pa //",
    "K10acip-k_lha_sa-061-020:484a-16": "rtag tu yang dag rab tu mkhyen //",
    "K10acip-k_lha_sa-061-020:484a-17": "mkhyen nas rab tu ston mdzad pa //",
    "K10acip-k_lha_sa-061-020:484a-18": "'di ni 'jig rten mthun 'jug yin //",
    "K10acip-k_lha_sa-061-020:484a-19": "rtag tu chos kyi dbyings mtshungs te //",
    "K10acip-k_lha_sa-061-020:484a-20": "'jug pa med cing 'byung med kyang //",
    "K10acip-k_lha_sa-061-020:484a-21": "'gro ba gnas pa ston mdzad pa //",
    "K10acip-k_lha_sa-061-020:484a-22": "'di ni 'jig rten mthun 'jug yin //",
    "K10acip-k_lha_sa-061-020:484a-23": "mi skye ba la gcig pa'am //",
    "K10acip-k_lha_sa-061-020:484a-24": "mang po yod pa ma yin yang //",
    "K10acip-k_lha_sa-061-020:484a-25": "sna tshogs rim pa ston mdzad pa //",
    "K10acip-k_lha_sa-061-020:484a-26": "'di ni 'jig rten mthun 'jug yin //",
    "K10acip-k_lha_sa-061-020:484a-27": "de dag tha dad sku med kyang //",
    "K10acip-k_lha_sa-061-020:484a-28": "sangs rgyas zhing rnams dpag med de //",
    "K10acip-k_lha_sa-061-020:484b-0": "sku lus dag ni @484b sprul mdzad pa //",
    "K10acip-k_lha_sa-061-020:484b-1": "'di ni 'jig rten mthun 'jug yin //",
    "K10acip-k_lha_sa-061-020:484b-2": "stong gsum bye ba brgya bgrangs pa //",
    "K10acip-k_lha_sa-061-020:484b-3": "sangs rgyas zhing du brjod bya ba //",
    "K10acip-k_lha_sa-061-020:484b-4": "der ni skye ba ston mdzad pa //",
    "K10acip-k_lha_sa-061-020:484b-5": "'di ni 'jig rten mthun 'jug yin //",
    "K10acip-k_lha_sa-061-020:484b-6": "de bzhin gshegs pas dus kun tu //",
    "K10acip-k_lha_sa-061-020:484b-7": "chos ni gnas par rab mkhyen kyang //",
    "K10acip-k_lha_sa-061-020:484b-8": "chos kyi 'khor lo rab bskor ba //",
    "K10acip-k_lha_sa-061-020:484b-9": "'di ni 'jig rten mthun 'jug yin //",
    "K10acip-k_lha_sa-061-020:484b-10": "sangs rgyas 'od ni dpag med cing //",
    "K10acip-k_lha_sa-061-020:484b-11": "sku lus dpag tu med min yang //",
    "K10acip-k_lha_sa-061-020:484b-12": "dpag tu yod pa ston mdzad pa //",
    "K10acip-k_lha_sa-061-020:484b-13": "'di ni 'jig rten mthun 'jug yin; ;chos kyi dbyings la mchog med de //",
    "K10acip-k_lha_sa-061-020:484b-14": "dus gsum dag tu stong nyid kyang //",
    "K10acip-k_lha_sa-061-020:484b-15": "mchog gis chos rnams ston mdzad pa //",
    "K10acip-k_lha_sa-061-020:484b-16": "'di ni 'jig rten mthun 'jug yin //",
    "K10acip-k_lha_sa-061-020:484b-17": "zhig pa med cing skye med la //",
    "K10acip-k_lha_sa-061-020:484b-18": "chos kyi dbyings dang mnyam gyur kyang //",
    "K10acip-k_lha_sa-061-020:484b-19": "sreg pa'i bskal pa ston mdzad pa //",
    "K10acip-k_lha_sa-061-020:484b-20": "'di ni 'jig rten mthun 'jug yin //",
    "K10acip-k_lha_sa-061-020:484b-21": "chos kyi dbyings ni grub med de //",
    "K10acip-k_lha_sa-061-020:484b-22": "de la ngo bo nyid med kyang //",
    "K10acip-k_lha_sa-061-020:484b-23": "'on kyang nges par 'byung ston pa //",
    "K10acip-k_lha_sa-061-020:484b-24": "'di ni 'jig rten mthun 'jug yin //",
    "K10acip-k_lha_sa-061-020:484b-25": "gzigs pa ci yang mi mnga' yang //",
    "K10acip-k_lha_sa-061-020:484b-26": "lhag mthong gis ni gzigs gyur cing //",
    "K10acip-k_lha_sa-061-020:484b-27": "lta ba thams cad ston mdzad pa //",
    "K10acip-k_lha_sa-061-020:484b-28": "'di ni 'jig rten mthun 'jug yin //",
    "K10acip-k_lha_sa-061-020:484b-29": "chos rnams kun la byed pa po //",
    "K10acip-k_lha_sa-061-020:484b-30": "shin tu yod pa ma yin yang //",
    "K10acip-k_lha_sa-061-020:485a-0": "byas @485a *//",
    "K10acip-k_lha_sa-061-020:485a-1": "dang ma byas ston mdzad pa //",
    "K10acip-k_lha_sa-061-020:485a-2": "'di ni 'jig rten mthun 'jug yin //",
    "K10acip-k_lha_sa-061-020:485a-3": "mya ngan 'das dang nam mkha' ni //",
    "K10acip-k_lha_sa-061-020:485a-4": "rgyal ba grangs su ma chud kyang //",
    "K10acip-k_lha_sa-061-020:485a-5": "khams kyi grangs rnams ston mdzad pa //",
    "K10acip-k_lha_sa-061-020:485a-6": "'di ni 'jig rten mthun 'jug yin //",
    "K10acip-k_lha_sa-061-020:485a-7": "grangs med stobs rnams brnyes gyur la //",
    "K10acip-k_lha_sa-061-020:485a-8": "mthu las nyams pa mi mnga' yang //",
    "K10acip-k_lha_sa-061-020:485a-9": "zhabs 'bring pa dag tshol mdzad pa //",
    "K10acip-k_lha_sa-061-020:485a-10": "'di ni 'jig rten mthun 'jug yin //",
    "K10acip-k_lha_sa-061-020:485a-11": "nam yang byis pa'i blo ldan dang //",
    "K10acip-k_lha_sa-061-020:485a-12": "sangs rgyas 'dren pa mi mnga' yang //",
    "K10acip-k_lha_sa-061-020:485a-13": "byis pa de dag 'dul mdzad pa; ;'di ni 'jig rten mthun 'jug yin //",
    "K10acip-k_lha_sa-061-020:485a-14": "yon tan ldan pa thams cad kyi //",
    "K10acip-k_lha_sa-061-020:485a-15": "pha rol de bzhin gshegs byon kyang //",
    "K10acip-k_lha_sa-061-020:485a-16": "de la nga ni gzhan zhes pa //",
    "K10acip-k_lha_sa-061-020:485a-17": "'di ni 'jig rten mthun 'jug yin //",
    "K10acip-k_lha_sa-061-020:485a-18": "mi skye ba ni rtag tu skyes //",
    "K10acip-k_lha_sa-061-020:485a-19": "de dag rgyu las byung min yang //",
    "K10acip-k_lha_sa-061-020:485a-20": "ma rig rkyen gyis 'byung zhes pa //",
    "K10acip-k_lha_sa-061-020:485a-21": "'di ni 'jig rten mthun 'jug yin //",
    "K10acip-k_lha_sa-061-020:485a-22": "rgyal po rnyed dang bkur sti las //",
    "K10acip-k_lha_sa-061-020:485a-23": "sgrib pa med pa nyid brnyes la //",
    "K10acip-k_lha_sa-061-020:485a-24": "chog shes pa ni ston mdzad pa //",
    "K10acip-k_lha_sa-061-020:485a-25": "'di ni 'jig rten mthun 'jug yin //",
    "K10acip-k_lha_sa-061-020:485a-26": "gang na sems can 'dul yod par; ;snang ba der ni 'dren pa rnams //",
    "K10acip-k_lha_sa-061-020:485a-27": "de dag spyod pa ston mdzad pa //",
    "K10acip-k_lha_sa-061-020:485a-28": "'di ni 'jig rten mthun 'jug yin //",
    "K10acip-k_lha_sa-061-020:485a-29": "rig pa gsum gyis tshogs bsags pa //",
    "K10acip-k_lha_sa-061-020:485b-0": "rig pa bskyed @485b par nges par ston //",
    "K10acip-k_lha_sa-061-020:485b-1": "'di la mthong ba ci yang med //",
    "K10acip-k_lha_sa-061-020:485b-2": "'di ni 'jig rten mthun 'jug yin //",
    "K10acip-k_lha_sa-061-020:485b-3": "'jig rten sgron mas thams cad du //",
    "K10acip-k_lha_sa-061-020:485b-4": "skye bo dpag tu med pa 'dul //",
    "K10acip-k_lha_sa-061-020:485b-5": "gling bzhi dag kyang ston mdzad pa //",
    "K10acip-k_lha_sa-061-020:485b-6": "'di ni 'jig rten mthun 'jug yin //",
    "K10acip-k_lha_sa-061-020:485b-7": "'jig rten gsum po gang na yang //",
    "K10acip-k_lha_sa-061-020:485b-8": "chos gang phung po gnas pa med //",
    "K10acip-k_lha_sa-061-020:485b-9": "'on kyang chos grub bka' stsal pa //",
    "K10acip-k_lha_sa-061-020:485b-10": "'di ni 'jig rten mthun 'jug yin //",
    "K10acip-k_lha_sa-061-020:485b-11": "mtha' gsum gyi ni mthar skyes pa //",
    "K10acip-k_lha_sa-061-020:485b-12": "de bzhin gshegs rnams ston mdzad cing //",
    "K10acip-k_lha_sa-061-020:485b-13": "sems can rnams la rab ston pa //",
    "K10acip-k_lha_sa-061-020:485b-14": "'di ni 'jig rten mthun 'jug yin //",
    "K10acip-k_lha_sa-061-020:485b-15": "chos rnams kun gyi rgyud mkhyen nas //",
    "K10acip-k_lha_sa-061-020:485b-16": "'chi 'pho skye ba rnam spangs la //",
    "K10acip-k_lha_sa-061-020:485b-17": "de dag thams cad ston mdzad pa //",
    "K10acip-k_lha_sa-061-020:485b-18": "'di ni 'jig rten mthun 'jug yin //",
    "K10acip-k_lha_sa-061-020:485b-19": "mi skye ba ni gang mthong ba //",
    "K10acip-k_lha_sa-061-020:485b-20": "ma rig de ni ye shes bgegs //",
    "K10acip-k_lha_sa-061-020:485b-21": "rig pa bskyed par ston mdzad pa //",
    "K10acip-k_lha_sa-061-020:485b-22": "'di ni 'jig rten mthun 'jug yin //",
    "K10acip-k_lha_sa-061-020:485b-23": "rdzogs pa'i sangs rgyas gcig yin yang //",
    "K10acip-k_lha_sa-061-020:485b-24": "sems can yongs su smin bya'i phyir //",
    "K10acip-k_lha_sa-061-020:485b-25": "'byung ba dag ni bsam mi khyab //",
    "K10acip-k_lha_sa-061-020:485b-26": "'di ni 'jig rten mthun 'jug yin //",
    "K10acip-k_lha_sa-061-020:485b-27": "gang dag mdo sde 'di 'dra 'di; ;phyi ma'i dus na thos 'gyur zhing //",
    "K10acip-k_lha_sa-061-020:485b-28": "the tshom med la shes 'gyur ba //",
    "K10acip-k_lha_sa-061-020:485b-29": "de dag sngon gyi rgyal ba mthong //",
    "K10acip-k_lha_sa-061-020:485b-30": "'jig rten mgon gyis de gsungs nas //",
    "K10acip-k_lha_sa-061-020:486a-0": "sras po 'jam pa'i @486a *//",
    "K10acip-k_lha_sa-061-020:486a-1": "dbyangs la sogs //",
    "K10acip-k_lha_sa-061-020:486a-2": "rab tu dga' zhing yi rang te //",
    "K10acip-k_lha_sa-061-020:486a-3": "ston pa'i bka' la mngon bar bstod //",
    "K10acip-k_lha_sa-061-020:486a-4": "'phags pa 'jig rten gyi rjes su mthun par 'jug pa zhes bya ba theg pa chen po'i mdo rdzogs so ////",
    "K10acip-k_lha_sa-061-020:486a-5": "rgya gar gyi mkhan po dzi na mi tra dang /",
    "K10acip-k_lha_sa-061-020:486a-6": "d'a na sh'i la dang /",
    "K10acip-k_lha_sa-061-020:486a-7": "zhus chen gyi lo ts'a ba bande ye shes sdes bsgyur cing zhus te; skad gsar bcad kyis kyang bcos nas gtan la phab pa ////"
}