{
    "K10D0305_H0308:201b-0": "@201b / /bod skad du /",
    "K10D0305_H0308:201b-1": "mchog tu gdags pa'i mdo /",
    "K10D0305_H0308:201b-2": "sangs rgyas dang /",
    "K10D0305_H0308:201b-3": "byang chub sems dpa' thams cad la phyag 'tshal lo //",
    "K10D0305_H0308:201b-4": "'di skad bdag gis thos pa dus gcig na /",
    "K10D0305_H0308:201b-5": "bcom ldan 'das nyan thos kyi dge 'dun dang bcas pa /",
    "K10D0305_H0308:201b-6": "rgyal po'i khab na 'od ma'i tshal bya ka landa",
    "K10D0305_H0308:201b-7": "ka gnas par dbyar ngas par dam bcas te bzhugs",
    "K10D0305_H0308:201b-8": "so // der bcom ldan 'das kyis dge slong rnams la bka' stsal pa /",
    "K10D0305_H0308:201b-9": "dge slong dag /",
    "K10D0305_H0308:201b-10": "'di gsum ni mchog tu gdags pa yin te /",
    "K10D0305_H0308:201b-11": "gsum gang zhe na /",
    "K10D0305_H0308:201b-12": "sangs rgyas mchog tu gdags pa dang /",
    "K10D0305_H0308:201b-13": "chos mchog tu gdags pa dang /",
    "K10D0305_H0308:201b-14": "dge 'dun mchog tu gdags pa'o //",
    "K10D0305_H0308:201b-15": "de la sangs rgyas mchog tu gdags pa gang zhe na /",
    "K10D0305_H0308:201b-16": "sems can rkang med rnams sam /",
    "K10D0305_H0308:201b-17": "rkang gnyis rnams sam /",
    "K10D0305_H0308:201b-18": "rkang bzhi rnams sam /",
    "K10D0305_H0308:201b-19": "rkang mang rnams sam /",
    "K10D0305_H0308:201b-20": "gzugs can rnams sam gzugs can ma yin pa rnams sam /",
    "K10D0305_H0308:201b-21": "'du shes can rnams sam /",
    "K10D0305_H0308:201b-22": "'du shes can ma yin pa rnams sam /",
    "K10D0305_H0308:201b-23": "'du shes yod pa'ang ma yin 'du shes med pa'ang ma yin pa gang yang rung ste /",
    "K10D0305_H0308:201b-24": "de dag gi nang na ni de bzhin gshegs pa",
    "K10D0305_H0308:201b-25": "dgra bcom pa yang dag par rdzogs pa'i sangs rgyas",
    "K10D0305_H0308:201b-26": "mchog yin par bstan to //",
    "K10D0305_H0308:202a-0": "sangs rgyas la mngon par dga' ba @202a *//",
    "K10D0305_H0308:202a-1": "su'ang rung ba de dag ni mchog la mngon par dga' ba yin te /",
    "K10D0305_H0308:202a-2": "mchog la mngon par dga' ba de dag ni rnam",
    "K10D0305_H0308:202a-3": "par smin pa'ang lha rnams kyi nang du ltar gyur",
    "K10D0305_H0308:202a-4": "pa rnams sam / mi rnams kyi nang du mir",
    "K10D0305_H0308:202a-5": "gyur pa rnams kyi mchog 'ba' zhig tu 'gyur bar",
    "K10D0305_H0308:202a-6": "shes par bya ste /",
    "K10D0305_H0308:202a-7": "'di ni sangs rgyas mchog tu gdags pa zhes bya'o //",
    "K10D0305_H0308:202a-8": "chos mchog tu gdags pa gang zhe na /",
    "K10D0305_H0308:202a-9": "'dus byas sam /",
    "K10D0305_H0308:202a-10": "'dus ma byas kyi chos rnams gang yang rung ste /",
    "K10D0305_H0308:202a-11": "de dag gi nang na ni 'dod chags dang bral pa'i chos mchog yin par bstan to //",
    "K10D0305_H0308:202a-12": "chos la mngon par dga' ba su'ang rung ba de dag ni /",
    "K10D0305_H0308:202a-13": "mchog la mngon par dga' ba yin te /",
    "K10D0305_H0308:202a-14": "mchog la mngon par dga' ba de dag ni /",
    "K10D0305_H0308:202a-15": "rnam par smin pa'ang lha rnams kyi nang du lhar gyur pa rnams sam /",
    "K10D0305_H0308:202a-16": "mi rnams kyi nang du mir gyur pa rnams kyi",
    "K10D0305_H0308:202a-17": "mchog 'ba' zhig tu 'gyur bar shes par bya ste",
    "K10D0305_H0308:202a-18": "/ 'di ni chos mchog tu gdags pa zhes bya'o; ;dge 'dun mchog tu gdags pa gang zhe na /",
    "K10D0305_H0308:202a-19": "tshogs sam /",
    "K10D0305_H0308:202a-20": "'dus pa'am /",
    "K10D0305_H0308:202a-21": "mang po'am /",
    "K10D0305_H0308:202a-22": "'khor gang yang rung ste /",
    "K10D0305_H0308:202a-23": "de dag gi nang na ni de bzhin gshegs pa",
    "K10D0305_H0308:202a-24": "dgra bcom pa yang dag par rdzogs pa'i sangs rgyas",
    "K10D0305_H0308:202a-25": "rnams kyi nyan thos kyi dge 'dun mchog yin par",
    "K10D0305_H0308:202a-26": "bstan to // dge 'dun la mngon par dga' ba",
    "K10D0305_H0308:202b-0": "su'ang rung ba de dag ni mchog @202b la mngon",
    "K10D0305_H0308:202b-1": "par dga' ba yin te /",
    "K10D0305_H0308:202b-2": "mchog la mngon par dga' ba de dag ni rnam",
    "K10D0305_H0308:202b-3": "par smin pa'ang lha rnams kyi nang du lhar gyur",
    "K10D0305_H0308:202b-4": "pa rnams sam / mi rnams kyi nang du mir",
    "K10D0305_H0308:202b-5": "gyur pa rnams kyi mchog 'ba' zhig tu 'gyur bar",
    "K10D0305_H0308:202b-6": "shes par bya ste /",
    "K10D0305_H0308:202b-7": "'di ni dge 'dun mchog tu gdags pa zhes bya'o //",
    "K10D0305_H0308:202b-8": "bcom ldan 'das kyis de skad ces bka' stsal nas /",
    "K10D0305_H0308:202b-9": "dge slong de dag yi rangs te /",
    "K10D0305_H0308:202b-10": "bcom ldan 'das kyis gsungs pa la mngon par bstod do //"
}