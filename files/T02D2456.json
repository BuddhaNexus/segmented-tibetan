{
    "T02D2456:128b-0": "@128b * // rnal 'byor ba'i rtog pa'i gegs sel ba zhes bya ba /",
    "T02D2456:128b-1": "rje btsun bla ma rnams dang /",
    "T02D2456:128b-2": "dpal rdo rje sems dpa' la phyag 'tshal lo //",
    "T02D2456:128b-3": "ci phyir zhen gang gis gang la gang ltar bsgom //",
    "T02D2456:128b-4": "rtags dang yon tan bar chad gegs skyon bsal //",
    "T02D2456:128b-5": "de dag shes na goms pas byang chub 'thob //",
    "T02D2456:128b-6": "ma thos mi shes mi grub yang na 'gyangs //",
    "T02D2456:128b-7": "dang po ci phyir bsgom pa gzung 'dzin gnyis //",
    "T02D2456:128b-8": "ma spangs ji bzhin ma bsgoms rnal 'byor pas //",
    "T02D2456:128b-9": "phyag 'tshal mchod bshags sbyin pa mang byas kyang //",
    "T02D2456:128b-10": "bsod nams 'phel yang ye shes rdzogs mi 'gyur //",
    "T02D2456:128b-11": "gnyis pa gang gis rnal 'byor dang ldan pa //",
    "T02D2456:128b-12": "thos mang brtson zhing dam tshig sdom gnas shing //",
    "T02D2456:128b-13": "mchod dang sbyin mos byang chub sems ldan pa //",
    "T02D2456:128b-14": "de ni theg chen gsang ba'i snod yin bsgom //",
    "T02D2456:128b-15": "gsum pa gang la zhe na rang gi sems //",
    "T02D2456:128b-16": "ji bzhin ma bcos ye nas rnam dag cing //",
    "T02D2456:128b-17": "spros bral yod med rtag chad mtha' spangs pa //",
    "T02D2456:128b-18": "de la g-yeng ba med par rtag tu gnas //",
    "T02D2456:128b-19": "bzhi pa gang ltar bsgom pa bsgom bya dang //",
    "T02D2456:128b-20": "bsgom pa gnyis med rang gi ngo bo la //",
    "T02D2456:128b-21": "ci yang med la cir yang snang gsal bar //",
    "T02D2456:128b-22": "bying rmugs spros pa'i rtog pa med par bsgom //",
    "T02D2456:128b-23": "lnga pa de rtags rnal 'byor brtson ldan la //",
    "T02D2456:128b-24": "dang po gnyid dang 'dod sred chung bar 'gyur //",
    "T02D2456:128b-25": "de nas rim gyis rmi lam 'dod la sogs //",
    "T02D2456:128b-26": "rtog pa ji bzhin cho 'phrul gzugs kyang ston //",
    "T02D2456:128b-27": "drug pa de yi yon tan bsam brjod pa //",
    "T02D2456:128b-28": "mngon sum tshe ring nad rnams gso ba dang //",
    "T02D2456:128b-29": "bgegs sel la sogs yon tan mang po 'byung //",
    "T02D2456:129a-0": "de bzhin rim gyis byang chub lam la 'jug / bdun pa @129a * //",
    "T02D2456:129a-1": "bar chad bgegs ni rnal 'byor ba //",
    "T02D2456:129a-2": "gnas sbang gnas 'tshol gzhan du 'gro 'dod na //",
    "T02D2456:129a-3": "gnod sbyin gzhan dang gzhan du 'gro 'dod de //",
    "T02D2456:129a-4": "rnal 'byor sems la zhugs nas gnas gzhan 'phen //",
    "T02D2456:129a-5": "ga lte rnal 'byor bsgom zhing gnas bzung bas //",
    "T02D2456:129a-6": "smra bcad par skabs nang du gzhan 'jug dang /",
    "T02D2456:129a-7": "phyir byung khengs grags 'dod brkam zas nor tshol //",
    "T02D2456:129a-8": "yi dags 'dod sred can gdon de sems zhugs //",
    "T02D2456:129a-9": "gal te rnal 'byor sems 'khrugs 'thab 'dod cing //",
    "T02D2456:129a-10": "'khor la gshe dang gzhan la spyod byed na //",
    "T02D2456:129a-11": "'byung po'i bdag po ye ba sho na pa //",
    "T02D2456:129a-12": "sgrub pa de yi snying la zhugs pa yin //",
    "T02D2456:129a-13": "gal te rnal 'byor 'phres shing nyal la dga' //",
    "T02D2456:129a-14": "zas skom sred cing bzlas la mi brtson na //",
    "T02D2456:129a-15": "lto 'phye nyal brtson snyom byed ces bya ba //",
    "T02D2456:129a-16": "rnal 'byor sems la zhugs nas gnas par byed //",
    "T02D2456:129a-17": "gal te rnal 'byor rang gi longs spyod rkyen //",
    "T02D2456:129a-18": "yo byad srung zhing so 'dzugs srung ma bsko //",
    "T02D2456:129a-19": "gsog phyir 'dod tshol gzhan du gtong 'dod na //",
    "T02D2456:129a-20": "gnod sbyin nor bsrung zhes bya sems la zhugs //",
    "T02D2456:129a-21": "gal te rnal 'byor pha ma spun tshogs la //",
    "T02D2456:129a-22": "chags nas smon lam rim gros srung byed na //",
    "T02D2456:129a-23": "lhan cig skyes pa'i bag chags ma byang bas //",
    "T02D2456:129a-24": "nyon mongs ma sbangs byang chub ring bar 'gyur //",
    "T02D2456:129a-25": "gal te rnal 'byor gza' skar 'jug phod dang //",
    "T02D2456:129a-26": "dus dang lo zla bzang ngan na rtsi byed na //",
    "T02D2456:129a-27": "dbyer med mnyam pa nyid dang 'gal bas na //",
    "T02D2456:129a-28": "byang chub thob par rab tu dka' bar 'gyur //",
    "T02D2456:129a-29": "gal te rnal 'byor thos mang rtogs che zhing //",
    "T02D2456:129a-30": "bsgom brtson bsnyems pas bdag bstod gzhan smod na //",
    "T02D2456:129a-31": "nyon mongs ma spangs nga rgyal 'phel 'gyur bas //",
    "T02D2456:129a-32": "phyir yang lhung zhing byang chub ring bar 'gyur //",
    "T02D2456:129a-33": "gal te rnal 'byor bdag la gzhan dag gis //",
    "T02D2456:129a-34": "sngon dang da ltar ma 'ongs gnod byed ces //",
    "T02D2456:129a-35": "zhe sdang skyes nas rig sdang gsod gtong na //",
    "T02D2456:129a-36": "zhe sdang dbang gis byang chub ring bar 'gyur //",
    "T02D2456:129a-37": "gal te bdag la gzhan gyi mchod bkur zhing //",
    "T02D2456:129a-38": "bsngags pa mang brjod bstod la sems dga' na //",
    "T02D2456:129a-39": "'gro la phyogs char gyur te chags sems kyis //",
    "T02D2456:129a-40": "byang chub lam la 'dis kyang ring bar 'gyur //",
    "T02D2456:129b-0": "gal te rnal @129b 'byor 'khor mang 'du long dag",
    "T02D2456:129b-1": "/ rgyal po lta bur mang por brten na ni",
    "T02D2456:129b-2": "// khengs grags yin pas bsgom pa g-yeng ba'i rgyu //",
    "T02D2456:129b-3": "byang chub lam las shin tu ring bar 'gyur //",
    "T02D2456:129b-4": "brgyad pa skyon bsal thabs ni rnal 'byor ba //",
    "T02D2456:129b-5": "sems la bar chad mtshan ma de byung na //",
    "T02D2456:129b-6": "'di ltar bsams nas mtshan rtog bsal bar bya //",
    "T02D2456:129b-7": "chos su ci snang sems las gzhan med cing //",
    "T02D2456:129b-8": "sems kyi rang bzhin chos nyid ngo bo la //",
    "T02D2456:129b-9": "bzang ngan sbong len 'dod sred byams sdang sogs //",
    "T02D2456:129b-10": "rtog dang rtog pa'i dbang gis bgegs byung na //",
    "T02D2456:129b-11": "sems la bltas na gang yang mi snang bas //",
    "T02D2456:129b-12": "snang med sems rtog mtshan ma ga la yod //",
    "T02D2456:129b-13": "bdag rtog mtshan mar sems la bzung nyes pas //",
    "T02D2456:129b-14": "rtog pa thams cad spangs shing rtog med gnas //",
    "T02D2456:129b-15": "rtog pa med pa la yang gnas pa med //",
    "T02D2456:129b-16": "de ltar ring du gnas na rtog bgegs ni //",
    "T02D2456:129b-17": "myur bar zhig nas ji bzhin bsgom pa la //",
    "T02D2456:129b-18": "bar chad sems kyi rtog pa 'byung mi 'gyur //",
    "T02D2456:129b-19": "byang chub 'bras bu myur du thob par 'gyur //",
    "T02D2456:129b-20": "rnal 'byor ba'i rtog ba'i gegs sel ba zhes bya",
    "T02D2456:129b-21": "ba dngos grub brnyes pa'i slob dpon mkhas pa chen"
}