{
    "T02TD2496E:254b-0": "@254b # // rgya gar skad du /",
    "T02TD2496E:254b-1": "k'a ya b'a ka tsitta su pra tishtha n'a ma /",
    "T02TD2496E:254b-2": "bod skad du /",
    "T02TD2496E:254b-3": "sku dang gsung dang thugs rab tu gnas pa zhes bya ba /",
    "T02TD2496E:254b-4": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa la phyag 'tshal lo //",
    "T02TD2496E:255a-0": "sku gsung thugs @255a * //",
    "T02TD2496E:255a-1": "rten bla ma la //",
    "T02TD2496E:255a-2": "gus pas phyag 'tshal rten gsum la //",
    "T02TD2496E:255a-3": "rgyud dang bla ma'i gsung brten nas //",
    "T02TD2496E:255a-4": "sgrib sbyong rab gnas bri bar bya //",
    "T02TD2496E:255a-5": "slob dpon de nyid bcu shes shing //",
    "T02TD2496E:255a-6": "mtshan nyid kun dang yang dag ldan //",
    "T02TD2496E:255a-7": "phyag rgya sngags dang cho ga shes //",
    "T02TD2496E:255a-8": "las rnams kun la mkhas pa ste //",
    "T02TD2496E:255a-9": "dam sdom byang chub sems 'byongs pas //",
    "T02TD2496E:255a-10": "bsnyen pa rnam gsum rdzogs byas la //",
    "T02TD2496E:255a-11": "de dang 'dra ba'i grogs bcas kyis //",
    "T02TD2496E:255a-12": "dus zla gza' skar tshes grangs ni //",
    "T02TD2496E:255a-13": "nyi ma'i khyim ni bcu gnyis te //",
    "T02TD2496E:255a-14": "dgu na dpyid ra 'bring ro hi ta'i //",
    "T02TD2496E:255a-15": "dus su nyi ma log nas ni //",
    "T02TD2496E:255a-16": "byang 'gro zla drug nyin mo 'phel //",
    "T02TD2496E:255a-17": "de drug zhi ba rab gnas shig //",
    "T02TD2496E:255a-18": "dbyar ston ra 'bring zla drug lhor //",
    "T02TD2496E:255a-19": "nag 'phel drag nyi der mi brtsam //",
    "T02TD2496E:255a-20": "phur bu lag dang pa ba sangs //",
    "T02TD2496E:255a-21": "zla ba bzang ldan gza' de shis //",
    "T02TD2496E:255a-22": "nyi spen dmag dpon nor 'joms ngan //",
    "T02TD2496E:255a-23": "chu smad snar ma gro bzhin dang /",
    "T02TD2496E:255a-24": "lag dang snon snubs rgyal chu stod //",
    "T02TD2496E:255a-25": "khrums smad skye dgu 'phel ba dang //",
    "T02TD2496E:255a-26": "rab tu gnas pa'i mchog tu byed //",
    "T02TD2496E:255a-27": "yid 'dod dngos grub me bzhi ste //",
    "T02TD2496E:255a-28": "snrubs dang gro bzhin de bzhin te //",
    "T02TD2496E:255a-29": "lag gis skal bzang snar mas rgyal //",
    "T02TD2496E:255a-30": "mgo yis nye bar zhi bar byed //",
    "T02TD2496E:255a-31": "chu stod kyis ni bu dag gson //",
    "T02TD2496E:255a-32": "khrums smad rtag par dngos grub ster //",
    "T02TD2496E:255a-33": "rgyal gyis tshe ring brtan par 'gyur //",
    "T02TD2496E:255a-34": "snon gyis mchog tu bde bar byed //",
    "T02TD2496E:255a-35": "lha mtshams kyis na mi cho ga ster 'gyur //",
    "T02TD2496E:255a-36": "gza' dang skar ma de dag kyang //",
    "T02TD2496E:255a-37": "dar gud mi rigs las dang sbyar //",
    "T02TD2496E:255a-38": "tshes gcig gsum lnga drug bdun bcu //",
    "T02TD2496E:255a-39": "drug po nor 'joms spang gzhan shis //",
    "T02TD2496E:255a-40": "gza' skar tshes grangs mthun 'dzom na //",
    "T02TD2496E:255a-41": "mar gyi ngo la'ang bya bar shis //",
    "T02TD2496E:255a-42": "gnam stong bcu bzhi kun du spang //",
    "T02TD2496E:255a-43": "zla ba gza' dang skar ma dang //",
    "T02TD2496E:255a-44": "nyi ma dus 'dzom skad cig la /",
    "T02TD2496E:255a-45": "ji skad gsungs pa bzhin byas na //",
    "T02TD2496E:255a-46": "bsam pa thams cad yongs rdzogs shing //",
    "T02TD2496E:255a-47": "rab tu gnas pa mchog 'gyur te //",
    "T02TD2496E:255a-48": "'khor los sgyur rgyal dbang phyug ni //",
    "T02TD2496E:255a-49": "thob 'gyur 'di la the tshom med //",
    "T02TD2496E:255a-50": "slob dpon mtshan ma thob pa na //",
    "T02TD2496E:255a-51": "gza' dang rgyu skar brtsi mi dgos //",
    "T02TD2496E:255a-52": "bgegs dang log par 'dren pa'ang med //",
    "T02TD2496E:255b-0": "@255b gza' rnams thams cad rjes mthun zhing //",
    "T02TD2496E:255b-1": "bgegs dang rgyu skar lha rnams nyid //",
    "T02TD2496E:255b-2": "de drug bka' sgrub kun gnas shing //",
    "T02TD2496E:255b-3": "gzugs brnyan mchod rten la sogs kyi //",
    "T02TD2496E:255b-4": "dngos grub dag ni ster bar mdzad //",
    "T02TD2496E:255b-5": "yid kyis cung zad gang bsams pa //",
    "T02TD2496E:255b-6": "skye dang skye bar 'grub par 'gyur //",
    "T02TD2496E:255b-7": "yang thog mchod rten la sogs gnas //",
    "T02TD2496E:255b-8": "khyim dang lha yi gnas rnams su //",
    "T02TD2496E:255b-9": "sangs rgyas la sogs rab gnas bya //",
    "T02TD2496E:255b-10": "brdungs lugs 'bur bris sogs rten ni //",
    "T02TD2496E:255b-11": "rang rang mtshan nyid ldan pa ste //",
    "T02TD2496E:255b-12": "zhi khro la sogs rang tshul mthun //",
    "T02TD2496E:255b-13": "tshad kyis tshad la phab cing bzang //",
    "T02TD2496E:255b-14": "de 'dra rab tu gnas par 'gyur //",
    "T02TD2496E:255b-15": "bzlog pa skyon 'gyur de phyir gzab //",
    "T02TD2496E:255b-16": "rab gnas dgos dang mi dgos gnyis //",
    "T02TD2496E:255b-17": "dam pa'i don du dpyad pa na //",
    "T02TD2496E:255b-18": "gang zhig gang gis gang du brlab //",
    "T02TD2496E:255b-19": "gdod ma nas zhi skye med la //",
    "T02TD2496E:255b-20": "ji 'dra ji ltar rab tu gnas //",
    "T02TD2496E:255b-21": "chos rnams thams cad 'od gsal la du //",
    "T02TD2496E:255b-22": "rtog dang ldan pa'i mchod gnas la //",
    "T02TD2496E:255b-23": "rab tu gnas pa mi dgos te //",
    "T02TD2496E:255b-24": "yang na stong nyid ma rtogs kyang //",
    "T02TD2496E:255b-25": "mchod rten glegs bam sku gzugs sogs //",
    "T02TD2496E:255b-26": "sangs rgyas rnam 'phrul byin rlabs las //",
    "T02TD2496E:255b-27": "byung ba min na mi 'byung bar //",
    "T02TD2496E:255b-28": "rtogs te shin tu dad ldan na //",
    "T02TD2496E:255b-29": "rab tu gnas pa mi dgos so //",
    "T02TD2496E:255b-30": "dang po'i las can ma 'byongs la //",
    "T02TD2496E:255b-31": "'jig rten tha snyad kun rdzob tu //",
    "T02TD2496E:255b-32": "'gro bas de nyid mi shes la //",
    "T02TD2496E:255b-33": "ston pas rab tu gnas pa bshad //",
    "T02TD2496E:255b-34": "dbye ba sgra don skyon yon las //",
    "T02TD2496E:255b-35": "bya ba'i thabs dang rnam pa drug / don dam spros med rab gnas dang //",
    "T02TD2496E:255b-36": "kun rdzob sku gsung thugs gsum ste //",
    "T02TD2496E:255b-37": "yon tan phrin las zhor la 'byung //",
    "T02TD2496E:255b-38": "dam tshig sems dpa' sbyangs bskyed la //",
    "T02TD2496E:255b-39": "ye shes sems dpa' yun ring du //",
    "T02TD2496E:255b-40": "gnas pa'i phyir ni rab tu gnas //",
    "T02TD2496E:255b-41": "gang du sku gzugs rdzogs pa la //",
    "T02TD2496E:255b-42": "byin ma brlabs par ring gnas na //",
    "T02TD2496E:255b-43": "de la bkra mi shis 'gyur zhing //",
    "T02TD2496E:255b-44": "de srid mchod par de mi 'os //",
    "T02TD2496E:255b-45": "dper na skyes bu la la zhig / rig pa'i mtshan nyid spangs pan //",
    "T02TD2496E:255b-46": "'jig rten kun gyis mchod mi byed //",
    "T02TD2496E:255b-47": "de bzhin byin ma brlabs sku la //",
    "T02TD2496E:256a-0": "gang zhig phyag 'tshal mchod @256a * //",
    "T02TD2496E:256a-1": "byed pa //",
    "T02TD2496E:256a-2": "dam tshig bral zhing sngags dman te //",
    "T02TD2496E:256a-3": "sbyin sreg thal ba 'bras med mtshungs //",
    "T02TD2496E:256a-4": "'jam dpal rtsa ba'i rgyud chen las //",
    "T02TD2496E:256a-5": "skye bo tshul khrims 'chal 'di la //",
    "T02TD2496E:256a-6": "bde 'gro mtho ris yod min la //",
    "T02TD2496E:256a-7": "bde ba mchog tu 'ang mi 'gyur na //",
    "T02TD2496E:256a-8": "rgyal bas gsungs pa'i sngags rnams ni //",
    "T02TD2496E:256a-9": "'grub par 'gyur ba smos ci dgos //",
    "T02TD2496E:256a-10": "ta la'i mgo bcad sngo min ltar //",
    "T02TD2496E:256a-11": "de bzhin sngags sgrub rmongs pa dang //",
    "T02TD2496E:256a-12": "tshul khrims nyams shing sdig las byed //",
    "T02TD2496E:256a-13": "rtag tu bud med chags pa la //",
    "T02TD2496E:256a-14": "'di ni rab tu bsten ma yin //",
    "T02TD2496E:256a-15": "mi dge bshes gnyen bsten bas ni //",
    "T02TD2496E:256a-16": "sngags kyi rgyal po ga la 'grub //",
    "T02TD2496E:256a-17": "yon tan yang ni rtsa rgyud las //",
    "T02TD2496E:256a-18": "'jig rten sngags rnams ji snyed dang //",
    "T02TD2496E:256a-19": "de slob bse ru byang chub sems //",
    "T02TD2496E:256a-20": "bdag nyid chen pos gsungs pa yin //",
    "T02TD2496E:256a-21": "cho ga gzhung dang mthun par ni //",
    "T02TD2496E:256a-22": "rab tu gnas pa byas nas kyang //",
    "T02TD2496E:256a-23": "ri mo 'di ni mdun bzhag na //",
    "T02TD2496E:256a-24": "sngags rnams ma lus 'grub par 'gyur //",
    "T02TD2496E:256a-25": "de bzhin mchod dang phyag 'tshal dang //",
    "T02TD2496E:256a-26": "mthong dang reg pa tsam gyis kyang //",
    "T02TD2496E:256a-27": "sdig pa'i rnyog pa kun las grol //",
    "T02TD2496E:256a-28": "ras ris la sogs mthu chen la //",
    "T02TD2496E:256a-29": "don du gnyer dang bskul bas ni //",
    "T02TD2496E:256a-30": "myur du skye ba don yod thob //",
    "T02TD2496E:256a-31": "rjes su yi rang de bzhin no //",
    "T02TD2496E:256a-32": "rten 'di mthong ba'i skye bo yis //",
    "T02TD2496E:256a-33": "bsod nams thob pa don yod pa //",
    "T02TD2496E:256a-34": "bskal pa bye ba rnams su yang //",
    "T02TD2496E:256a-35": "brjod par yang ni mi nus so //",
    "T02TD2496E:256a-36": "las ni yon bdag bsod nams spel //",
    "T02TD2496E:256a-37": "sngags pas dge ba rnyed par byed //",
    "T02TD2496E:256a-38": "de bzhin slob dpon sngags gnas pas //",
    "T02TD2496E:256a-39": "chos ldan mchod pa byed pa gang //",
    "T02TD2496E:256a-40": "de yis skye bar mchod par 'gyur //",
    "T02TD2496E:256a-41": "bya thabs cho ga dag las bya //",
    "T02TD2496E:256a-42": "cho ga dman gnas bkra mi shis //",
    "T02TD2496E:256a-43": "'dir sdug pha rol 'jigs pa che //",
    "T02TD2496E:256a-44": "dngos grub 'dod pas cho gar 'bad //",
    "T02TD2496E:256a-45": "cho ga'i tshul legs bsod nams ni //",
    "T02TD2496E:256a-46": "mthong dang mi mthong rnams su skye //",
    "T02TD2496E:256a-47": "sku gzugs sngags kyi mtshan nyid kyis //",
    "T02TD2496E:256a-48": "rten la byin rlabs 'jug par 'gyur //",
    "T02TD2496E:256a-49": "gang zag blo rigs tha dad pas //",
    "T02TD2496E:256a-50": "yon mchod 'byor chog tshogs pa yis //",
    "T02TD2496E:256a-51": "rab gnas rgyas pa spros bcas bya//",
    "T02TD2496E:256b-0": "@256b 'bring pos cho ga tshad tsam dang //",
    "T02TD2496E:256b-1": "bsdus pa ting 'dzin thun gcig la //",
    "T02TD2496E:256b-2": "rdul tshon la sogs mi dgos bya //",
    "T02TD2496E:256b-3": "rgyas pa mtshan ldan bla ma la //",
    "T02TD2496E:256b-4": "slob mas lan gsum gsol btab nas //",
    "T02TD2496E:256b-5": "bka' bsgo slob mas rdzas ba sogs te //",
    "T02TD2496E:256b-6": "yid 'ong gnas su bsnyen gsum bskyal /",
    "T02TD2496E:256b-7": "sa yi cho ga gzhung bzhin bya //",
    "T02TD2496E:256b-8": "lha bu ma sbyin sreg sa yi lha //",
    "T02TD2496E:256b-9": "sta gon spyi dang mthun par bya //",
    "T02TD2496E:256b-10": "'di skabs slob ma sta gon ni //",
    "T02TD2496E:256b-11": "gang byed gzhung dang mthun gnas yin //",
    "T02TD2496E:256b-12": "de yang sngags grogs slob dpon 'dra //",
    "T02TD2496E:256b-13": "yon bdag sta gon gnas pa ni //",
    "T02TD2496E:256b-14": "rgyas pa bkra shis cho ga 'di ;",
    "T02TD2496E:256b-15": "/ brtsams nas yongs su rdzogs kyi bar //",
    "T02TD2496E:256b-16": "yon mchod la sogs mi rnams kun //",
    "T02TD2496E:256b-17": "lus ngag yid spyod bzang ltas bya //",
    "T02TD2496E:256b-18": "ngan pa'i phyogs kun thag ring spang //",
    "T02TD2496E:256b-19": "bzang ngan gang byung mi rabs bdun //",
    "T02TD2496E:256b-20": "'byung bas ngan na 'bar sogs bzlog / nang par dkyil 'khor rdzas tshang bsham //",
    "T02TD2496E:256b-21": "shar lhor rab gnas dbang stegs ni //",
    "T02TD2496E:256b-22": "dpangs khru rgya ni rten dang sbyar //",
    "T02TD2496E:256b-23": "ba yi lngas byugs pad 'khor ser //",
    "T02TD2496E:256b-24": "nyi nub dpon slob khrus byas brgyan //",
    "T02TD2496E:256b-25": "bgegs bskrad chad lhag bskang byas te //",
    "T02TD2496E:256b-26": "bum pa'i bsnyen sgrub gzhung ltar bya//",
    "T02TD2496E:256b-27": "de yang srung ba'i 'khor lo nas //",
    "T02TD2496E:256b-28": "mchod bstod bsgom bzlas bar du ni //",
    "T02TD2496E:256b-29": "mtshan ma byung gi bar du bya //",
    "T02TD2496E:256b-30": "de rjes rang 'jug dbang yang blang //",
    "T02TD2496E:256b-31": "de rjes snyan gsan gsol ba gdab //",
    "T02TD2496E:256b-32": "phyir phyin gtor ma rgya chen gtang //",
    "T02TD2496E:256b-33": "bgegs la bka' bsgo bden bdar bya //",
    "T02TD2496E:256b-34": "nang zhugs nye reg 'thor 'thung byas //",
    "T02TD2496E:256b-35": "sngon du yon bdag dbang rgyas bskur //",
    "T02TD2496E:256b-36": "de nas rab gnas sta gon te //",
    "T02TD2496E:256b-37": "rten gsar rnams ni der drangs la //",
    "T02TD2496E:256b-38": "dkyil 'khor mkhar 'degs bdag khor bsgyur //",
    "T02TD2496E:256b-39": "bgegs la bka' bsgo stang stabs bya //",
    "T02TD2496E:256b-40": "khro bo'i bstod bzlas ra dra sogs //",
    "T02TD2496E:256b-41": "srung 'khor rgyas par bsgom par bya //",
    "T02TD2496E:256b-42": "gong nas rten gsar bzhugs pa na //",
    "T02TD2496E:256b-43": "na bza' car g-yogs zhal phyir bstan //",
    "T02TD2496E:256b-44": "dkyil 'khor bris nas sta gon te //",
    "T02TD2496E:256b-45": "ma bris rab gnas dbang nus med //",
    "T02TD2496E:256b-46": "slob dpon brtan ma thob nus med //",
    "T02TD2496E:257a-0": "dkyil @257a * //",
    "T02TD2496E:257a-1": "'khor bris chog dgos med 'gyur //",
    "T02TD2496E:257a-2": "des na rgyud dang bla ma ni //",
    "T02TD2496E:257a-3": "dam pa'i snyan brgyud gdams ngag dgos //",
    "T02TD2496E:257a-4": "sta gon bgegs ni bskrad pa'i gnad //",
    "T02TD2496E:257a-5": "dngos gzhi byin rlabs sbar ba'i gnad //",
    "T02TD2496E:257a-6": "rjes ni bstan pa dar rgyas gsum //",
    "T02TD2496E:257a-7": "sta gon nub mo phyag rgya dgrol //",
    "T02TD2496E:257a-8": "dkyil 'khor shar sogs ku sha'i steng //",
    "T02TD2496E:257a-9": "seng ge'i nyal stabs chos nyid nyal //",
    "T02TD2496E:257a-10": "skya rengs shar dus chos nyid las //",
    "T02TD2496E:257a-11": "langs te khrus byas brgyan ltar bskyed //",
    "T02TD2496E:257a-12": "rten gsar tha mal dril spyang phyir //",
    "T02TD2496E:257a-13": "shing bu gru gsum me sbar la //",
    "T02TD2496E:257a-14": "kham phor steng du bag zan gyi //",
    "T02TD2496E:257a-15": "kong bu gsum la mar me sbar //",
    "T02TD2496E:257a-16": "'bras kyi chang bu gsum la ni //",
    "T02TD2496E:257a-17": "rdo rje gtsug tor gnod sbyin gyis //",
    "T02TD2496E:257a-18": "sku la phyi bkru lan gsum bya //",
    "T02TD2496E:257a-19": "'bras med bag phyes bya bar 'os //",
    "T02TD2496E:257a-20": "sngags gnyis zlos shing yungs kar brab //",
    "T02TD2496E:257a-21": "mi gtsang dor bsam sla dar blugs //",
    "T02TD2496E:257a-22": "de rjes chu mes de ltar bya //",
    "T02TD2496E:257a-23": "yang na g-yam steng chu me dang //",
    "T02TD2496E:257a-24": "zho zan bsres dang yungs kar la //",
    "T02TD2496E:257a-25": "aom sarba p'a pam da ha na badzr'a ya sv'a h'a /",
    "T02TD2496E:257a-26": "zhes bzlas mer bsregs bzhi mdor dor //",
    "T02TD2496E:257a-27": "'dag chal sug pa nye shing pa //",
    "T02TD2496E:257a-28": "shu ti sran phye ba yi lnga //",
    "T02TD2496E:257a-29": "til mar gyis ni sngags bcas bkru //",
    "T02TD2496E:257a-30": "bag chags spyang phyir chu brgyad khrus //",
    "T02TD2496E:257a-31": "rdul g-yab me long bstan byas te //",
    "T02TD2496E:257a-32": "chab gtsang chu gtsang sman chab dang //",
    "T02TD2496E:257a-33": "spu chab 'o ma 'bru sna lnga //",
    "T02TD2496E:257a-34": "rin chen mchod yon khrus byas la //",
    "T02TD2496E:257a-35": "shing ba la ras kyis sku phyis la //",
    "T02TD2496E:257a-36": "dbang stegs steng du bzhugs gsol la //",
    "T02TD2496E:257a-37": "mar dang dri lnga ga pur dang //",
    "T02TD2496E:257a-38": "tsandan dz'a ti gur gum dang //",
    "T02TD2496E:257a-39": "gla rtsi byugs te stong par spyang //",
    "T02TD2496E:257a-40": "stong pa'i sngags gsum rim bzhin brjod //",
    "T02TD2496E:257a-41": "de nas lhar bskyed dngos de'am //",
    "T02TD2496E:257a-42": "dkyil 'khor gang bris yi dam lha //",
    "T02TD2496E:257a-43": "gtso 'khor bcas pa'am gtso rkyang ni //",
    "T02TD2496E:257a-44": "mngon par byang chub lngas bskyed la //",
    "T02TD2496E:257a-45": "rab gnas dbang bskur mnga' gsol gsum //",
    "T02TD2496E:257a-46": "rab gnas ye shes sems dpa' yi //",
    "T02TD2496E:257a-47": "spyan drang chos brgyad snyan gsan dbab //",
    "T02TD2496E:257a-48": "spyan drangs bzhugs gsol khrus mchod yon //",
    "T02TD2496E:257b-0": "phyag 'tshal sum bsres sku gsung @257b thugs //",
    "T02TD2496E:257b-1": "byin gyis brlab pa'i bar du bya //",
    "T02TD2496E:257b-2": "de la mchod pa'i rim pa ni //",
    "T02TD2496E:257b-3": "rin chen mandala thun mong lnga //",
    "T02TD2496E:257b-4": "rgyan dang gzhal yas gdugs rgyal mtshan //",
    "T02TD2496E:257b-5": "ba dan 'phan dang bla re dang //",
    "T02TD2496E:257b-6": "me tog phreng ba rol mos bskor //",
    "T02TD2496E:257b-7": "na bza' nam mkha' mdzod zhal zas //",
    "T02TD2496E:257b-8": "gling bzhi mandala dbul bar bya //",
    "T02TD2496E:257b-9": "rang rang sngags dang rten 'brel gyi //",
    "T02TD2496E:257b-10": "snying po brgya dang rtsa brgyad bzlas //",
    "T02TD2496E:257b-11": "de nas rdo rje sems dpa' yi //",
    "T02TD2496E:257b-12": "yi ge brgya pa brgya rtsa brgyad //",
    "T02TD2496E:257b-13": "bzlas pas brtan par byed pa yin //",
    "T02TD2496E:257b-14": "de dag spyi yi rab gnas te //",
    "T02TD2496E:257b-15": "khyad par sku gsung thugs rnams la //",
    "T02TD2496E:257b-16": "rang rang cho ga gzhung bsrangs la //",
    "T02TD2496E:257b-17": "mchod rten la sogs thugs rten la //",
    "T02TD2496E:257b-18": "khyad par chos bzhi byin gyis brlab //",
    "T02TD2496E:257b-19": "rdo ring them skas chu srin gyi //",
    "T02TD2496E:257b-20": "rgyal mtshan la sogs dbul ba'o //",
    "T02TD2496E:257b-21": "byin brlabs sa gzhi chos kyi dbyings //",
    "T02TD2496E:257b-22": "seng khri mi 'jigs bzhir byin brlab //",
    "T02TD2496E:257b-23": "rmang ni dge bcu khri dpyad ni //",
    "T02TD2496E:257b-24": "dad po drang pa nyer gzhag bzhi //",
    "T02TD2496E:257b-25": "gnyis pa yang dag spong ba bzhi //",
    "T02TD2496E:257b-26": "gsum pa rdzu 'phrul rkang pa bzhi //",
    "T02TD2496E:257b-27": "bzhi pa snang ba'i dbang po lnga //",
    "T02TD2496E:257b-28": "bum rten stobs lngar byin gyis brlab //",
    "T02TD2496E:257b-29": "bum pa byang chub yan lag bdun //",
    "T02TD2496E:257b-30": "kha khyer 'phags lam yan lag brgyad //",
    "T02TD2496E:257b-31": "de dag rgyu chos byin brlab ste //",
    "T02TD2496E:257b-32": "'bras bu'i chos su 'di ltar brlab //",
    "T02TD2496E:257b-33": "srog shing mkhyen bcu bri legs ni //",
    "T02TD2496E:257b-34": "ye shes bzhi dang rnam thar bzhi //",
    "T02TD2496E:257b-35": "'khor lo bcu gsum sa bcu dang //",
    "T02TD2496E:257b-36": "dran pa nyer gzhag gsum du brlab //",
    "T02TD2496E:257b-37": "char khabs gdugs ni thugs rje'i skyabs //",
    "T02TD2496E:257b-38": "tog ni chos dbyings ngo bo nyid //",
    "T02TD2496E:257b-39": "phyi ni sku gsum nang gzhal yas //",
    "T02TD2496E:257b-40": "rdo ring rin chen them skas dang //",
    "T02TD2496E:257b-41": "chu srin rgyal mtshan dar dbyangs dang //",
    "T02TD2496E:257b-42": "rin chen phreng ba nyi zla dbul //",
    "T02TD2496E:257b-43": "bya ru thabs dang shes rab yin //",
    "T02TD2496E:257b-44": "mchod rten sku bsdus rab gnas bya //",
    "T02TD2496E:257b-45": "rang rang rab gnas legs par bya //",
    "T02TD2496E:257b-46": "sku gzugs khyad par chos brgyad de //",
    "T02TD2496E:257b-47": "spyan dbye dbu skra sprul sku'i gzhar //",
    "T02TD2496E:257b-48": "longs sku'i dung gi so mang sa bshad //",
    "T02TD2496E:257b-49": "shangs dbyes spu 'thog tshems rtsa bru //",
    "T02TD2496E:258a-0": "ljags bzhar snyan spabs @258a * //",
    "T02TD2496E:258a-1": "bru zhing bsal //",
    "T02TD2496E:258a-2": "na bza' sprul pa'i sku la ni //",
    "T02TD2496E:258a-3": "smad gsum chu tshags par 'khar gsil //",
    "T02TD2496E:258a-4": "longs sku zhi la dar gyi ste //",
    "T02TD2496E:258a-5": "khro bo'i stag lpags dar sngon gyi //",
    "T02TD2496E:258a-6": "stod g-yogs rgyan ni sprul thod sogs //",
    "T02TD2496E:258a-7": "sprul sku rgyan med longs zhi la //",
    "T02TD2496E:258a-8": "bris bkod dbul bsam cho gas dbul //",
    "T02TD2496E:258a-9": "dngos su dbul du yod na rab //",
    "T02TD2496E:258a-10": "gsung rab zhal bsro'i khyad par dgu //",
    "T02TD2496E:258a-11": "don gsung skye 'gag med par brlab //",
    "T02TD2496E:258a-12": "tshig gsung yig 'bru gsung rab ni //",
    "T02TD2496E:258a-13": "yan lag tshad med bzhi bcur brlab //",
    "T02TD2496E:258a-14": "khri dbul glegs shing glegs thag dbul //",
    "T02TD2496E:258a-15": "na bza' zhal khebs rgya rim bdun //",
    "T02TD2496E:258a-16": "pha rol phyin pa yum chen mo //",
    "T02TD2496E:258a-17": "mdo sde 'dul ba byang chub che //",
    "T02TD2496E:258a-18": "rgyud sde rdo rje chos sogs te //",
    "T02TD2496E:258a-19": "cho ga yi dam la sogs pa //",
    "T02TD2496E:258a-20": "ngo shes bye brag mi shes spyi //",
    "T02TD2496E:258a-21": "yang na bden gnyis yi ger bsam //",
    "T02TD2496E:258a-22": "dri lnga yis ni de nas byug / sa bon lnga yi gtor bya'i don //",
    "T02TD2496E:258a-23": "skye med rtog pa gsal ba yis //",
    "T02TD2496E:258a-24": "chos sku la ni chos sku thim //",
    "T02TD2496E:258a-25": "gnyis su med bsams me tog dbul //",
    "T02TD2496E:258a-26": "thugs kyi mchod pa dri yis byug / de nas spyir ni dbang bcu gcig / bum pa dbu rgyan cod pan dang ;",
    "T02TD2496E:258a-27": "/ phyag rgya ming dbang las bzhi'i dbang //",
    "T02TD2496E:258a-28": "chos kyi rgyal po gsang ba'i dbang //",
    "T02TD2496E:258a-29": "thabs shes gdugs dang phreng dbang bskur //",
    "T02TD2496E:258a-30": "rjes la mnga' gsol rten kun la //",
    "T02TD2496E:258a-31": "rdzas brgyad sna bdun dbul ba dang //",
    "T02TD2496E:258a-32": "bkra shis byin cher gsol ba ni //",
    "T02TD2496E:258a-33": "'brang rgyas la sogs bkra shis rdzas //",
    "T02TD2496E:258a-34": "mang la 'jig rten dge ba dang //",
    "T02TD2496E:258a-35": "mdzad pa bcu gnyis dkon mchog gsum //",
    "T02TD2496E:258a-36": "rigs lnga la sogs mang po ni //",
    "T02TD2496E:258a-37": "bklag dang gyer bas zhal bsro bya //",
    "T02TD2496E:258a-38": "gong du cod pan dbang bskur ram //",
    "T02TD2496E:258a-39": "yang na sngags 'dis bcing byas te //",
    "T02TD2496E:258a-40": "aom h'um aom dzr'im kham /",
    "T02TD2496E:258a-41": "sku yi sum 'gyur khri la ni //",
    "T02TD2496E:258a-42": "mdun du ma nub mi yor bzhugs //",
    "T02TD2496E:258a-43": "de ltar ma byas skyon mang 'byung //",
    "T02TD2496E:258a-44": "de nas slob dpon yon bdag gnyis //",
    "T02TD2496E:258a-45": "me tog gtor te gdan khri nas //",
    "T02TD2496E:258a-46": "bzung la bzhugs par lan gsum gsol //",
    "T02TD2496E:258b-0": "de nas @258b mtshan brgya rtsa brgyad sogs //",
    "T02TD2496E:258b-1": "bstod pa rgyas bsdus skabs dang sbyar //",
    "T02TD2496E:258b-2": "de yi yon tan la dad pas //",
    "T02TD2496E:258b-3": "me tog spos dang de bzhin dri //",
    "T02TD2496E:258b-4": "mar me lha bshos na bza' sogs //",
    "T02TD2496E:258b-5": "sngags ldan rgyas bsdus skabs dang sbyar //",
    "T02TD2496E:258b-6": "de nas yon bdag mdun bzhag la ;",
    "T02TD2496E:258b-7": "/ me tog dri yi mnga' gsol ba //",
    "T02TD2496E:258b-8": "rten 'brel snying po zlos bzhin du //",
    "T02TD2496E:258b-9": "lha la dbul ba bzhin byas la //",
    "T02TD2496E:258b-10": "gzengs bstod mchod pa'i rjes gnang sbyin //",
    "T02TD2496E:258b-11": "gsang ba'i bdag po bcom ldan 'das //",
    "T02TD2496E:258b-12": "phyag na rdo rje 'khor bcas la //",
    "T02TD2496E:258b-13": "gtor ma phul la gsol ba gdab //",
    "T02TD2496E:258b-14": "spyi yi chos skyong phyogs skyong bcu //",
    "T02TD2496E:258b-15": "rnam sras mgon po gzhi bdag la //",
    "T02TD2496E:258b-16": "gtor sbyin phrin las bka' bsgo bya //",
    "T02TD2496E:258b-17": "phyi rjes bzo bo grogs byed sogs //",
    "T02TD2496E:258b-18": "'di skad brjod de mchod par bya //",
    "T02TD2496E:258b-19": "kye gson dga' bas 'di nyid du //",
    "T02TD2496E:258b-20": "ji ltar gsungs pa'i mchod pa rnams //",
    "T02TD2496E:258b-21": "bdag la mthun pa'i nus pa med //",
    "T02TD2496E:258b-22": "de phyir khyed ni bzod par gsol //",
    "T02TD2496E:258b-23": "de dag gang dag brtul zhugs can //",
    "T02TD2496E:258b-24": "dge slong dge bsnyen dge bsnyen ma //",
    "T02TD2496E:258b-25": "mchog tu gus pas mchod byas la //",
    "T02TD2496E:258b-26": "ji ltar 'os pa'i yon yang dbul //",
    "T02TD2496E:258b-27": "rab tu byung ba'i gnas brtan dang //",
    "T02TD2496E:258b-28": "khyim pa'i gtso bo la sogs la //",
    "T02TD2496E:258b-29": "gnyer gtang bka' bsgo 'di skad brjod //",
    "T02TD2496E:258b-30": "snyigs ma lnga yi dus 'di yi //",
    "T02TD2496E:258b-31": "mchog gi sku dang mnyam pa yi //",
    "T02TD2496E:258b-32": "sprul pa'i sku ni 'di yin gyis //",
    "T02TD2496E:258b-33": "khyod kyis ma nyams srung mchod kyis //",
    "T02TD2496E:258b-34": "sngags kyi bza' bca' yon bdag la //",
    "T02TD2496E:258b-35": "skabs 'dir sbyin te 'di skad brjod //",
    "T02TD2496E:258b-36": "sngags kyi gtsang sbra'i bza' bca' dag / gzugs brnyan bdag po khyod la sbyin //",
    "T02TD2496E:258b-37": "bde gshegs lhag ma 'di dag ni //",
    "T02TD2496E:258b-38": "zos na sdig pa byang bar 'gyur //",
    "T02TD2496E:258b-39": "gal te lhag nyid dge 'dod na //",
    "T02TD2496E:258b-40": "bla ma gus pas dge bya zhing //",
    "T02TD2496E:258b-41": "de ltar rnam pa thams cad du //",
    "T02TD2496E:258b-42": "bla ma yang dag mnyes byas te //",
    "T02TD2496E:258b-43": "yon gyi dam pa dbul ba ni //",
    "T02TD2496E:258b-44": "rta dang glang po shing rta nor //",
    "T02TD2496E:258b-45": "longs spyod yo byad dbul 'di brjod //",
    "T02TD2496E:258b-46": "bla ma yongs su mnyes pa yis //",
    "T02TD2496E:258b-47": "las dang dngos grub thams cad 'thob //",
    "T02TD2496E:259a-0": "de bas dngos po @259a * //",
    "T02TD2496E:259a-1": "thams cad kyis //",
    "T02TD2496E:259a-2": "bla ma mnyes par byed par shog / de nas mtshan mo gtang rag ste //",
    "T02TD2496E:259a-3": "gnyen dang rigs rgyud 'khor rnams kyi //",
    "T02TD2496E:259a-4": "bzang ba'i glu gar rol mo ste //",
    "T02TD2496E:259a-5": "dung la sogs pa'i rol mo dbul //",
    "T02TD2496E:259a-6": "lho phyogs rgyas pa'i thab byas la //",
    "T02TD2496E:259a-7": "'o ma can gyi bud shing brtsig /'bru dang mngar gsum mar 'o mas //",
    "T02TD2496E:259a-8": "dang po mjug tu me lha mchod //",
    "T02TD2496E:259a-9": "bar du dkyil 'khor rab gnas lha //",
    "T02TD2496E:259a-10": "stong ngam lnga brgya sogs sngags 'dis //",
    "T02TD2496E:259a-11": "aom badzra a'a yu she pushtam ku ru sv'a h'a /",
    "T02TD2496E:259a-12": "sdig zhi tshe dpal rgyas par 'phel //",
    "T02TD2496E:259a-13": "gtang rag lhag chad bskang ba yi //",
    "T02TD2496E:259a-14": "mchod bstod bzod gsol skabs sbyar bya //",
    "T02TD2496E:259a-15": "rten gsar ye shes mi gshegs te //",
    "T02TD2496E:259a-16": "ts'a ru'i ston mo rgyas par bya //",
    "T02TD2496E:259a-17": "dkyil 'khor lha gshegs dam tshig bsdu //",
    "T02TD2496E:259a-18": "rdul tshon aa k'ar sngags bsdus te //",
    "T02TD2496E:259a-19": "chu sogs dor la ba'i lngas byug / de nas 'gro rnams dad bya'i phyir //",
    "T02TD2496E:259a-20": "shing rta khri sogs mtho bar bteg / mchod pa rol mo dang bcas pas //",
    "T02TD2496E:259a-21": "grong khyer rnams su bskor bar bya //",
    "T02TD2496E:259a-22": "spros mi dga' la bsdus pa ni //",
    "T02TD2496E:259a-23": "bsnyen pas cho ga sta gon dang //",
    "T02TD2496E:259a-24": "dkyil 'khor bri sgrub rten gsar la //",
    "T02TD2496E:259a-25": "bgegs bskrad yi ge brgyas brtan par //",
    "T02TD2496E:259a-26": "gong bzhin spyan dbye la sogs pa //",
    "T02TD2496E:259a-27": "nub gcig la ni kun rdzogs bya //",
    "T02TD2496E:259a-28": "mnga' gsol rgyas par ma grub kyang //",
    "T02TD2496E:259a-29": "'di la nyes par mi 'gyur ro //",
    "T02TD2496E:259a-30": "shin tu bsdus pa'i rab gnas ni //",
    "T02TD2496E:259a-31": "brtan pa thob pa'i slob dpon gyis //",
    "T02TD2496E:259a-32": "gza' skar tshes grangs mi brtsi ste //",
    "T02TD2496E:259a-33": "rdul tshon mi brten thun gcig la //",
    "T02TD2496E:259a-34": "dkyil 'khor bsgoms te brgya rtsa bsnyen //",
    "T02TD2496E:259a-35": "bgegs bskrad bkru sogs gong ltar bya //",
    "T02TD2496E:259a-36": "bskyed de spyan drangs sku gsung thugs //",
    "T02TD2496E:259a-37": "byin gyis brlab dang dbang bskur ba //",
    "T02TD2496E:259a-38": "snying ga'i sa bon 'od kyis ni ;",
    "T02TD2496E:259a-39": "/'og min rigs lnga'i thugs ka nas //",
    "T02TD2496E:259a-40": "bkra shis lha mo bum rol bcas //",
    "T02TD2496E:259a-41": "dbang bskur rigs bdag rgyas btab bsam //",
    "T02TD2496E:259a-42": "rten 'brel snying po brgya rtsa res //",
    "T02TD2496E:259a-43": "dri dang me tog gtor byugs te //",
    "T02TD2496E:259a-44": "rang rang lha la chos skur thim //",
    "T02TD2496E:259b-0": "bsams la rdo rjes mchod @259b bstod bya //",
    "T02TD2496E:259b-1": "rjes sogs spyi dang mthun par bya //",
    "T02TD2496E:259b-2": "lha khang rab gnas 'dir ma bshad //",
    "T02TD2496E:259b-3": "da ni phyag mtshan byin dbab ste //",
    "T02TD2496E:259b-4": "sva bh'a'i sngags kyis stong dang las //",
    "T02TD2496E:259b-5": "dkar rigs lha khang mchod rten gnas //",
    "T02TD2496E:259b-6": "khang khyim bhr'um las 'khor rnam snang //",
    "T02TD2496E:259b-7": "gsung rigs dmar dang po ti cod //",
    "T02TD2496E:259b-8": "gand'i cha lang dril bu sogs //",
    "T02TD2496E:259b-9": "dzri'om las padma snang mtha' yas //",
    "T02TD2496E:259b-10": "nag sngo rdo rje phreng thugs //",
    "T02TD2496E:259b-11": "h'um las rdo rje mi bskyod pa bskyed //",
    "T02TD2496E:259b-12": "ser po bang mdzod yon tan rigs //",
    "T02TD2496E:259b-13": "aam las rin chen rin 'byung bskyed //",
    "T02TD2496E:259b-14": "las rigs ljang gu rgya gram gri //",
    "T02TD2496E:259b-15": "kham las ral gris don yod grub //",
    "T02TD2496E:259b-16": "chos skyong rnams la'ang rang rang gis //",
    "T02TD2496E:259b-17": "'jig rten 'bag la rigs gsum gyis //",
    "T02TD2496E:259b-18": "rigs kyi 'bag la rang rang lhas //",
    "T02TD2496E:259b-19": "ngo mi shes kun de 'drar re'am //",
    "T02TD2496E:259b-20": "rigs bstun gong gis shes par bya //",
    "T02TD2496E:259b-21": "srog chags gtso bo'i sprul skus bya ;",
    "T02TD2496E:259b-22": "/ srung 'khor kun dga' rab bkad sa //",
    "T02TD2496E:259b-23": "gzhal yas khang dam aa mo li //",
    "T02TD2496E:259b-24": "chu mig khron sogs m'a ma k'i //",
    "T02TD2496E:259b-25": "bza' shing ra dang ldum ra sogs //",
    "T02TD2496E:259b-26": "shing gi lha mo 'od 'chang mas //",
    "T02TD2496E:259b-27": "phyugs lhas parna sha ba ri //",
    "T02TD2496E:259b-28": "'bru dang bang mdzod dzambha la //",
    "T02TD2496E:259b-29": "yon bdag dkyil 'khor mthong na lha //",
    "T02TD2496E:259b-30": "ma mthong ni ni sprul skus bya //",
    "T02TD2496E:259b-31": "bla ma'i sku 'bag thugs dam ste //",
    "T02TD2496E:259b-32": "mi shes rang gi yi dam las //",
    "T02TD2496E:259b-33": "sngags la ma zhugs sprul pa'i sku //",
    "T02TD2496E:259b-34": "kun la dgug gzhug gong bzhin bya //",
    "T02TD2496E:259b-35": "phrin las rgyas pa'i cho ga ste //",
    "T02TD2496E:259b-36": "rab gnas rim gsum 'khor bcas 'di //",
    "T02TD2496E:259b-37": "bdag gis rang bzor ma byas te //",
    "T02TD2496E:259b-38": "gtso cher klu sgrub lugs gtsor bzhag / rdo rje 'chang nas gnyis brgyud pa'i //",
    "T02TD2496E:259b-39": "lung dang 'dra ba'i n'a ro dang //",
    "T02TD2496E:259b-40": "byang chub sems las thob pa yi //",
    "T02TD2496E:259b-41": "sgeg pa rdo rje skal ldan mchog / de gsum snyan nas snyan brgyud pa'i //",
    "T02TD2496E:259b-42": "man ngag bla ma mnyes pas thob //",
    "T02TD2496E:259b-43": "rgyud dang bstan bcos legs brten nas //",
    "T02TD2496E:259b-44": "rang nyid dran pa gso ba dang //",
    "T02TD2496E:259b-45": "gzhan yang bdag 'dra gti mug la //",
    "T02TD2496E:259b-46": "phan phyir gzhan gyis bskul nas bris //",
    "T02TD2496E:259b-47": "ma rtogs nongs pa bzod par gsol //",
    "T02TD2496E:260a-0": "brtsams @260a * //",
    "T02TD2496E:260a-1": "pa'i dge ba cung zad des //",
    "T02TD2496E:260a-2": "sems can bde chen sku thob shog / sku dang gsung dang thugs rab tu gnas pa zhes bya ba dpal mar me mdzad ye shes kyis mdzad pa rdzogs so /",
    "T02TD2496E:260a-4": "// / rgya gar gyi mkhan po d'i pam ka ra dang //",
    "T02TD2496E:260a-5": "lo ts'a ba rgya brtson seng ges bi kra ma sh'i lar bsgyur cing zhus te gtan la phab pa'o//"
}