{
    "T02TD2702E:70a-0": "@70a # // rgya gar skad du /",
    "T02TD2702E:70a-1": "sid dhee kab'i ra manydzu gho sha s'a dha nam /",
    "T02TD2702E:70a-2": "bod skad du /",
    "T02TD2702E:70a-3": "'jam pa'i dbyangs dpa' bo gcig tu grub pa'i sgrub thabs /",
    "T02TD2702E:70a-4": "'jam pa'i dbyangs dpa' bo gcig tu grub pa la phyag 'tshal lo//",
    "T02TD2702E:70a-5": "de la dang por sngags pas gdong bkru ba la sogs pa bya ste yid dang mthun pa'i bsam gtan gyi gnas gtsang zhing /",
    "T02TD2702E:70a-6": "me tog dri zhim pos gcal du bkram par /",
    "T02TD2702E:70a-7": "stan gtsang la bde bar skyil mo krung gis 'dug ste /",
    "T02TD2702E:70a-8": "'byung po thams cad pa'i gtor ma'i sngags kyis gtor ma byin gyis brlabs la /",
    "T02TD2702E:70a-9": "aom a'a: bigh'anta krita h'um phat ces bya ba'i sngags lan bcu'i bar du brjod de phyogs bcu na gnas pa'i bgegs thams cad bskrad par bya'o //",
    "T02TD2702E:70a-10": "de nas rang gi snying gar aa chos thams cad chos kyi dbyings kyi rang bzhin skye ba med par ston par byed pa /",
    "T02TD2702E:70a-11": "ston ka'i zla ba ltar dkar ba /",
    "T02TD2702E:70a-12": "'od zer dkar po 'phros pas rang gi lus gsal bar byed pa shin tu phra ba bsams la /",
    "T02TD2702E:70a-13": "de yongs su gyur pas 'od zer dkar po'i thig le shil sgong dag pa lta bu /",
    "T02TD2702E:70a-14": "de rim gyis 'phel bar gyur pas zla ba'i dkyil 'khor gyi gzugs su bsam zhing /",
    "T02TD2702E:70a-15": "de'i steng du yi ge dh'i: de'i 'od zer gyi tshogs 'phro ba rin po che'i sgron ma ltar dkar ba rnam par bsam mo //",
    "T02TD2702E:70b-0": "de nas yi ge dh'i: de'i 'od zer shin tu dkar ba'i tshogs kyis 'jig rten gyi khams @70b thams cad gsal bar byas pa sngon du 'gro bas 'phags pa 'jam dpal la sogs pa sangs rgyas dang byang chub sems dpa' dang /",
    "T02TD2702E:70b-1": "bla ma rnams bskul te spyan drangs la mdun gyi nam mkha'i phyogs la rnam par bsams la phyag bya'o //",
    "T02TD2702E:70b-2": "de'i 'og tu yid kyis rang bzhin gyi mchod pas mchod par bya ba yin la /",
    "T02TD2702E:70b-3": "de la mchod pa'i cho ga'i rim pa ni 'di yin te /",
    "T02TD2702E:70b-4": "aom badzra pushpe h'um zhes bya ba'i sngags brjod la /",
    "T02TD2702E:70b-5": "yi ge dh'i: las byung ba'i me tog gi mchod pa'i tshogs kyis mchod par bya'o //",
    "T02TD2702E:70b-6": "de nas aom badzra dh'u pe h'um zhes bya ba'i sngags brjod la /",
    "T02TD2702E:70b-7": "yi ge dh'i:de nyid las yang dag par spros pa'i bdug pa'i mchod pa'i tshogs kyis mchod par bya'o //",
    "T02TD2702E:70b-8": "de'i 'og tu aom badzra d'i pe h'um zhes bya ba'i sngags brjod la /",
    "T02TD2702E:70b-9": "yi ge dh'i:de nyid las rin po che'i sgron ma spros la mchod par bya'o //",
    "T02TD2702E:70b-10": "de nas aom badzra gandhe h'um zhes bya ba'i sngags brjod la /",
    "T02TD2702E:70b-11": "yi ge dhi:de nyid las byung ba'i dri'i mchod pa'i sprin yang dag par spros pas mchod par bya'o //",
    "T02TD2702E:70b-12": "de nas aom badzra nee bi dye h'um zhes bya ba'i sngags brjod pas /",
    "T02TD2702E:70b-13": "yi ge dh'i:de nyid las rin po che sna tshogs kyi snod du bcug pa'i zhal zas ro mchog dang ldan pa'i mchod pa'i sprin rnam pa sna tshogs yang dag par spros pas mchod par bya'o //",
    "T02TD2702E:70b-14": "de nas aom sarba shishta p'u dza me gha pra sa ra sa mu dra a'a: h'um zhes bya ba'i sngags brjod la /",
    "T02TD2702E:70b-15": "de nyid las rin po che sna tshogs kyi gdugs dang /",
    "T02TD2702E:70b-16": "rgyal mtshan dang /",
    "T02TD2702E:70b-17": "dril bu dang /",
    "T02TD2702E:70b-18": "ba dan dang /",
    "T02TD2702E:70b-19": "bla re la sogs pa dang /",
    "T02TD2702E:70b-20": "'khor los sgyur ba'i rin po che sna bdun gyis mchod par bya'o //",
    "T02TD2702E:70b-21": "de ltar mchod pa byas nas de dag gi spyan sngar sdig pa bshags pa dang /",
    "T02TD2702E:70b-22": "bsod nams la rjes su yi rang ba dang gsol ba gdab pa dang /",
    "T02TD2702E:70b-23": "bskul ba dang /",
    "T02TD2702E:70b-24": "bsod nams yongs su bsngo ba dang /",
    "T02TD2702E:70b-25": "gsum la skyabs su 'gro ba byas la /",
    "T02TD2702E:70b-26": "byams pa dang /",
    "T02TD2702E:70b-27": "snying rje dang /",
    "T02TD2702E:70b-28": "dga' ba dang /",
    "T02TD2702E:70b-29": "btang snyoms te tshangs ba'i gnas bzhi bsgoms nas byang chub kyi sems brtan par bya'o //",
    "T02TD2702E:70b-30": "de nas aom sva bh'a ba bi shuddha:sarba dha rm'a:sva bh'a ba bi shuddhony\\ham zhes bya ba'i sngags lan bdun brjod la /",
    "T02TD2702E:70b-31": "'gro ba thams cad sgyu ma dang /",
    "T02TD2702E:70b-32": "rmi lam dang smig rgyu lta bur stong pa nyid kyi rang bzhin du dmigs par bya'o /",
    "T02TD2702E:71a-0": "@71a * // de nas rang gi snying gar chud pa'i yi ge dh'i: de'i 'od zer gyi tshogs spros pas rang gi lus stong par blta zhing /",
    "T02TD2702E:71a-1": "de nas bdag nyid 'jam dpal ye shes kyi sku'i bdag nyid can yi ge dh'i: tsam du gnas par bya'o //",
    "T02TD2702E:71a-2": "phyis yi ge dh'e: de yongs su gyur pa'i autpal sngon po bsgoms pa la de'i dbus su yang yi ge dh'i: gnas par bsam mo //",
    "T02TD2702E:71a-3": "'od zer de yis 'gro ba kun //",
    "T02TD2702E:71a-4": "kun nas yongs su sbyangs nas ni //",
    "T02TD2702E:71a-5": "rang gi 'dod lha'i gzugs dag tu //",
    "T02TD2702E:71a-6": "gyur pa autpal la bstim mo //",
    "T02TD2702E:71a-7": "de nas de yongs su gyur pa las shel sgong dag pa dang 'dra ba /",
    "T02TD2702E:71a-8": "dbu gcig pa dang phyag gnyis pa //",
    "T02TD2702E:71a-9": "zla ba'i gdan bzhugs zla ba 'dra'o //",
    "T02TD2702E:71a-10": "zur phud lda po dag gi thod //",
    "T02TD2702E:71a-11": "zhi ba rin chen cod pan 'chang //",
    "T02TD2702E:71a-12": "rgyan kun rnam par 'dzin 'gyur dang //",
    "T02TD2702E:71a-13": "g-yas kyis mchog sbyin g-yon dag gis //",
    "T02TD2702E:71a-14": "autpal sngon po 'dzin 'gyur pa //",
    "T02TD2702E:71a-15": "autpala'i steng du shes rab kyi pha rol tu phyin pa'i glegs bam yang dag par 'dzin pa'o //",
    "T02TD2702E:71a-16": "'jam pa'i dbyangs su bdag nyid bsgoms la /",
    "T02TD2702E:71a-17": "rang gi lus las 'od zer 'phros pas nam mkha'i khams ma lus pa khyab par bya'o //",
    "T02TD2702E:71a-18": "de'i 'og tu nyid kyi thugs ka'i zla ba'i dkyil 'khor la yi ge dh'i: dkar po 'bar ba'i phreng ba gtams par bsams la /",
    "T02TD2702E:71a-19": "de nas rang gi snying ga la gnas pa'i yi ge dh'i: las 'od zer gyi tshogs kyi sprin kun tu spros pa des /",
    "T02TD2702E:71a-20": "dam tshig sems dpa' dang 'dra ba'i ye shes sems dpa' bskul nas /",
    "T02TD2702E:71a-21": "spyan drangs pa mdun gyi nam mkha' la rnam par bsams la /",
    "T02TD2702E:71a-22": "snga ma bzhin yang dag par mchod de /",
    "T02TD2702E:71a-23": "dza: h'um bam ho: zhes bya ba'i yi ge bzhis spyan drangs nas /",
    "T02TD2702E:71a-24": "dam tshig sems dpa' bdag nyid la dgug pa dang /",
    "T02TD2702E:71a-25": "bcing ba dang /",
    "T02TD2702E:71a-26": "dgyes pa byas la /",
    "T02TD2702E:71a-27": "aom dharma dh'a tu b'a g'i shva ri sva bh'a ba a'atma konya\\ ham /",
    "T02TD2702E:71a-28": "zhes nga rgyal bya'o //",
    "T02TD2702E:71a-29": "de'i rjes la yi ge dh'i: las 'od zer spro ba byas la de bzhin gshegs pa mdun gyi nam mkha' la rnam par bsams la /",
    "T02TD2702E:71a-30": "dbang bskur ba'i tshigs su bcad pa 'dis don du mnyes par byas ste /",
    "T02TD2702E:71a-31": "byang chub rdo rje sangs rgyas la //",
    "T02TD2702E:71a-32": "ji ltar mchod chen stsol mdzad pa //",
    "T02TD2702E:71a-33": "bdag la'ang bsrung ba'i don gyi phyir //",
    "T02TD2702E:71a-34": "nam mkha'i rdo rje deng bdag stsol //",
    "T02TD2702E:71b-0": "de nas @71b de bzhin gshegs pa de dag gi sku las byung ba'i lo tsa na dang /",
    "T02TD2702E:71b-1": "m'a ma k'i dang /",
    "T02TD2702E:71b-2": "gos dkar mo dang /",
    "T02TD2702E:71b-3": "t'a ras rin po che'i bum pa ye shes kyi bdud rtsis bkang ba phyag na bsnams pas /",
    "T02TD2702E:71b-4": "rdo rje chen po'i dbang bskur ba //",
    "T02TD2702E:71b-5": "khams gsum po yis phyag byas pa //",
    "T02TD2702E:71b-6": "gsang ba gsum gyi gnas las byung //",
    "T02TD2702E:71b-7": "sangs rgyas kun gyis sbyin par bya //",
    "T02TD2702E:71b-8": "zhes bya ba 'don cing dbang bskur bar bsam mo //",
    "T02TD2702E:71b-9": "dbang bskur ba rdzogs ma thag rin po che'i cod pan gyi steng du /",
    "T02TD2702E:71b-10": "de bzhin gshegs pa mi bskyod pa bsams la /",
    "T02TD2702E:71b-11": "lus dang ngag dang yid gsum byin gyis brlab pa'i phyir /",
    "T02TD2702E:71b-12": "spyi bo la yi ge aom dkar po zla ba'i dkyil 'khor la gnas pa dang /",
    "T02TD2702E:71b-13": "lkog mar yi ge a'a: dmar po zla ba'i dkyil 'khor la gnas pa dang /",
    "T02TD2702E:71b-14": "snying gar yi ge h'um nag po zla ba'i dkyil 'khor la gnas pa rnam par bkod pa la /",
    "T02TD2702E:71b-15": "spro ba dang bsdu ba'i sbyor bas ji srid mngon sum dang 'dra bar snang ba de srid du bsgom par bya zhing /",
    "T02TD2702E:71b-16": "bsgoms pas skyo bar gyur na sngags bzla bar bya'o //",
    "T02TD2702E:71b-17": "sngags ji tsam 'os ba bzlas pa byas nas /",
    "T02TD2702E:71b-18": "cho ga nyams pa bskang bar bya ba'i phyir rdo rje sems dpa'i snying po yi ge brgya pa zhes bya ba'i sngags bzlas nas /",
    "T02TD2702E:71b-19": "ye shes sems dpa' yang dag par mchod de bsod nams su bsngos la gshegs su gsol lo //",
    "T02TD2702E:71b-20": "de la ye shes sems dpa' gshegs su gsol ba'i tshigs su bcad pa ni /",
    "T02TD2702E:71b-21": "aom khyod kyis sems can don kun mdzad //",
    "T02TD2702E:71b-22": "rjes su mthun pa'i dngos grub stsol //",
    "T02TD2702E:71b-23": "sangs rgyas yul du gshegs nas kyang //",
    "T02TD2702E:71b-24": "slar yang 'byon par mdzad du gsol //",
    "T02TD2702E:71b-25": "mu: zhes bya ba 'di yin no //",
    "T02TD2702E:71b-26": "de la rdo rje sems dpa'i snying po'i yi ge brgya pa'i sngags ni /",
    "T02TD2702E:71b-27": "aom badzra sa tva sa ma ya /",
    "T02TD2702E:71b-28": "ma nu p'a la ya /",
    "T02TD2702E:71b-29": "badzra sa tva tve no pa /",
    "T02TD2702E:71b-30": "tashthi dri dho me bha ba /",
    "T02TD2702E:71b-31": "suo to shyo me bha ba /",
    "T02TD2702E:71b-32": "aa nu rakto me bha ba /",
    "T02TD2702E:71b-33": "su po shyo me bha ba /",
    "T02TD2702E:71b-34": "sarba siddhi mme pra ya tstsha /",
    "T02TD2702E:71b-35": "sarba karma su tsa me tsittam shri ya: ku ru h'um /",
    "T02TD2702E:71b-36": "ha ha ha ha ho: bha ga b'an sarba ta th'a ga ta badzra m'a me munytsa badzr'i bha ba ma h'a sa ma yas sa tva a'a: zhes bya ba 'di yin no //",
    "T02TD2702E:71b-37": "de la bzlas pa'i sngags ni /",
    "T02TD2702E:71b-38": "aom a'a: dh'i: h'um zhes bya ba 'di yin no //",
    "T02TD2702E:71b-39": "yang aom badzra t'ikshna du: khatstshed pra dzny'a dzny'a na m'urta ye /",
    "T02TD2702E:71b-40": "dzny'a na k'a ya b'a g'i shva ra /",
    "T02TD2702E:72a-0": "@72a * // aa ra pa tsa n'a ya te na ma: zhes bya ba ni bzlas pa'i sngags so //",
    "T02TD2702E:72a-1": "'jam pa'i dbyangs dpa' bo gcig tu grub pa zhes bya ba'i sgrub thabs /",
    "T02TD2702E:72a-2": "slon dpon chen po dpal mar me mdzad ye shes kyis mdzad pa rdzogs so /",
    "T02TD2702E:72a-4": "// / rgya gar gyi mkhan po d'i pam kar shr'i dzny'a na dang /",
    "T02TD2702E:72a-5": "bod kyi lo ts'a ba dge ba'i blo gros kyis bsgyur cing zhus te gtan la phab pa'o//"
}