{
    "T02D2229:104b-0": "@104b # // rgya gar skad du /",
    "T02D2229:104b-1": "ku drishti ni rga ta n'a ma /",
    "T02D2229:104b-2": "bod skad du /",
    "T02D2229:104b-3": "lta ba ngan pa sel ba zhes bya ba /",
    "T02D2229:104b-4": "'jam dpal gzhon nur gyur pa la phyag 'tshal lo //",
    "T02D2229:104b-5": "sangs rgyas la phyag 'tshal lo //",
    "T02D2229:104b-6": "gang zhig 'di la gnas gyur na //",
    "T02D2229:104b-7": "rgyal ba'i go 'phang thob 'gyur ba //",
    "T02D2229:105a-0": "dang po las @105a * //",
    "T02D2229:105a-1": "pa'i cho ga nyid //",
    "T02D2229:105a-2": "lta ngan sel ba bshad bar bya //",
    "T02D2229:105a-3": "'dir ni sems can ni rnam pa gnyis te /",
    "T02D2229:105a-4": "slob pa dang /",
    "T02D2229:105a-5": "mi slob pa'o //",
    "T02D2229:105a-6": "de la lhag pa'i bsam pas mos pa'i sbyor ba dang /",
    "T02D2229:105a-7": "sa la zhugs pa'i sbyor ba dang /",
    "T02D2229:105a-8": "lnga la dbang thob par mthar thug pa'i bar du",
    "T02D2229:105a-9": "rgyu'i gnas skabs la gnas pa'i slob pa rnams shin",
    "T02D2229:105a-10": "tu rnam par dag pa'i las dang po'i cho gas",
    "T02D2229:105a-11": "tshogs gnyis bsags nas yang dag par rdzogs pa'i byang",
    "T02D2229:105a-12": "chub yang dag par 'thob bo //",
    "T02D2229:105a-13": "mi slob pa yang de kho na nyid dang /",
    "T02D2229:105a-14": "'bras bu rnam par rtog pa ni gnyen po'i phyogs kyis gsal la /",
    "T02D2229:105a-15": "sh'akya thub pa ltar sngon gyi smon lam gyi shugs",
    "T02D2229:105a-16": "kyi nus pas zung du 'jug pa nyid du 'bad",
    "T02D2229:105a-17": "pa med par sems can gyi don byed pa ni",
    "T02D2229:105a-18": "// mtshan nyid rgyun mi 'chad par dang bo'i las la 'jug go zhes bya bar gnas so //",
    "T02D2229:105a-19": "de yang /",
    "T02D2229:105a-20": "mgon po sems dpa' mi mnga' zhing //",
    "T02D2229:105a-21": "rnam rtog g-yo ba mi mnga' yang //",
    "T02D2229:105a-22": "khyod nyid ngang gis 'jig rten la //",
    "T02D2229:105a-23": "sangs rgyas mdzad pa 'jug par 'gyur //",
    "T02D2229:105a-24": "gzhan don phun tshogs sangs rgyas kyi //",
    "T02D2229:105a-25": "'bras bu gtso bo gzhan ma yin //",
    "T02D2229:105a-26": "des na sangs rgyas 'bras bur brjod //",
    "T02D2229:105a-27": "kun rtog rlung dmar thams cad kyis //",
    "T02D2229:105a-28": "dpag bsam shing ltar mi bskyod pa ;",
    "T02D2229:105a-29": "/ de ltar sems can thams cad kyi //",
    "T02D2229:105a-30": "bsam pa ma lus yongs rdzogs byed //",
    "T02D2229:105a-31": "'bras bu de nyid mi mthun phyogs //",
    "T02D2229:105a-32": "blang dang dor ba rnam spangs nas //",
    "T02D2229:105a-33": "blo ldan rdzogs pa'i byang chub rtogs //",
    "T02D2229:105a-34": "dang po las pa 'bad pas sam //",
    "T02D2229:105a-35": "zhes bstan pa yin no //",
    "T02D2229:105a-36": "'on te las dang po pas ni slob pa'i cho",
    "T02D2229:105a-37": "ga nyid rigs na'ang mi slob rang bzhin med pa",
    "T02D2229:105a-38": "bsgom par gyur pa rnams la las dang po ba'i",
    "T02D2229:105a-39": "rtsom pa yod pa ji lta bu /",
    "T02D2229:105a-40": "dper na 'dir yang gser gyi sgrog gis bcings pa lta bu nyid do zhe na bden te /",
    "T02D2229:105a-41": "shes rab kyi pha rol tu phyin pa rtogs pa dang ma bral ba'i phyir ro //",
    "T02D2229:105a-42": "shes rab kyi pha rol tu phyin pa lnga'i bdag nyid do //",
    "T02D2229:105a-43": "de lta bas na rnam pa thams cad kyi mchog",
    "T02D2229:105a-44": "dang ldan pa'i stong pa nyid do zhes bstan pa",
    "T02D2229:105a-45": "yin no // de yang bcom ldan 'das shes rab",
    "T02D2229:105a-46": "kyi pha rol tu phyin pa dang bral ba'i pha",
    "T02D2229:105a-47": "rol tu phyin pa lngas ni pha rol tu phyin",
    "T02D2229:105a-48": "pa lngas ni pha rol tu phyin pa'i ming mi",
    "T02D2229:105b-0": "thob bo zhes gsungs @105b ba dang /",
    "T02D2229:105b-1": "'phags pa dri ma med par grags bas bstan pa",
    "T02D2229:105b-2": "zhes bya ba theg pa chen po'i mdo las kyang",
    "T02D2229:105b-3": "/ shes rab dang bral ba'i thabs ni 'ching ba'o //",
    "T02D2229:105b-4": "thabs dang bral ba'i shes rab kyang 'ching ba'o //",
    "T02D2229:105b-5": "shes rab dang bcas pa'i thabs ni thar ba'o //",
    "T02D2229:105b-6": "thabs dang bcas pa'i shes rab kyang thar pa'o zhes gsungs so //",
    "T02D2229:105b-7": "'di dag ni 'di'i bdag nyid bla ma dam pa'i",
    "T02D2229:105b-8": "man ngag nyid las sgron ma dang snang ba bzhin",
    "T02D2229:105b-9": "du lhan cig skyes pa grub pa bzhin du rtogs",
    "T02D2229:105b-10": "par bya'o // de lta bas na /",
    "T02D2229:105b-11": "stong nyid snying rje dbyer med pa //",
    "T02D2229:105b-12": "sangs rgyas ye shes 'dod pa gang //",
    "T02D2229:105b-13": "rnal 'byor pa kun bya ba nyid ;",
    "T02D2229:105b-14": "/ dang po'i las can bstan pa gang //",
    "T02D2229:105b-15": "pha rol phyin lngar gang bstan pa //",
    "T02D2229:105b-16": "dang po'i las can zhes bya ba //",
    "T02D2229:105b-17": "shes rab pha rol phyin pa yi //",
    "T02D2229:105b-18": "ngo bo nyid ni dpyad mi bya //",
    "T02D2229:105b-19": "de bzhin du /",
    "T02D2229:105b-20": "sbyin dang tshul khrims bzod brtson 'grus //",
    "T02D2229:105b-21": "bsam gtan shes rab la gus pas //",
    "T02D2229:105b-22": "rtag tu blo ldan gyis bsten na //",
    "T02D2229:105b-23": "bde bar shes rab 'byung bar 'gyur //",
    "T02D2229:105b-24": "longs spyod rdzogs dang sprul pa'i sku //",
    "T02D2229:105b-25": "sbyin dang tshul khrims bzod pa gsum //",
    "T02D2229:105b-26": "bsam gtan shes rab chos kyi'o //",
    "T02D2229:105b-27": "brtson 'grus gnyis kar 'dod pa yin //",
    "T02D2229:105b-28": "zhes bstan pas na /",
    "T02D2229:105b-29": "byang chub sems dpa' las dang po pas /",
    "T02D2229:105b-30": "shin tu rnam par dag pas gnas par bya'o //",
    "T02D2229:105b-31": "zlog pa ni med par smra bar thal bar 'gyur ro //",
    "T02D2229:105b-32": "de yang /",
    "T02D2229:105b-33": "dge dang mi dge gang phyir dngos med kyang //",
    "T02D2229:105b-34": "de ltar dge ba nyid bya mi dge min //",
    "T02D2229:105b-35": "'jig rten kun rdzob chu yi zla 'dra yang //",
    "T02D2229:105b-36": "de las yid 'ong sdug bsngal yid mi bde ;",
    "T02D2229:105b-37": "/ zhes bstan pa yin na /",
    "T02D2229:105b-38": "de ltar na slob pas smyon pa'i brtul zhugs la gnas nas /",
    "T02D2229:105b-39": "rnam par mi rtog pa myong bar 'dod pas las",
    "T02D2229:105b-40": "dang po pa la 'jug pa ji lta bu zhe",
    "T02D2229:105b-41": "na / lus sbyin par gtong ba dang ldan pa'i spyod pa ste //",
    "T02D2229:105b-42": "lus ni sbyin par btang byas la //",
    "T02D2229:105b-43": "phyin nas spyod pa brtsam par bya //",
    "T02D2229:105b-44": "zhes bya ba'i tha tshig go //",
    "T02D2229:105b-45": "lus gtong ba'i sbyin pa dang lus dang ngag dang",
    "T02D2229:105b-46": "yid kyis sems can thams cad kyi don mdzad pa'i",
    "T02D2229:105b-47": "tshul khrims dang / grang ba dang /",
    "T02D2229:105b-48": "tsha ba dang /",
    "T02D2229:105b-49": "sog les gshag pa la bzod pa'i bzod pa dang /",
    "T02D2229:106a-0": "'jig rten gyi chos brgyad kyi @106a * //",
    "T02D2229:106a-1": "gnod pa las mnyam pa nyid kyi brtson 'grus dang /",
    "T02D2229:106a-2": "dngos po thams cad kyi rjes su zhugs pa'i 'bad",
    "T02D2229:106a-3": "pa med pa'i rang gi ngang gis 'byung ba'i bsam",
    "T02D2229:106a-4": "gtan dang / chos thams cad mi dmigs par rjes su brtag pa'i mtshan nyid kyi shes rab ste /",
    "T02D2229:106a-5": "'bad pa med par ro gcig pa'i ngang gis thams",
    "T02D2229:106a-6": "cad du ro gcig par 'dod pa'i pha rol tu",
    "T02D2229:106a-7": "phyin pa thams cad kyi mchog go //",
    "T02D2229:106a-8": "de lta bas na /",
    "T02D2229:106a-9": "smyon pa'i brtul zhugs la gnas pa yang dang po las la 'jug pa nyid yin no //",
    "T02D2229:106a-10": "tshu rol mthong bar grags pa nyams pa 'jig rten",
    "T02D2229:106a-11": "pha rol slu ba thams cad du rigs pa tsam",
    "T02D2229:106a-12": "ma yin pa smra ba ltar ni ma yin no",
    "T02D2229:106a-13": "// de la slob ma brtul zhugs can byang chub sems dpa' la ni /",
    "T02D2229:106a-14": "dang por gso sbyong sbyin par bya //",
    "T02D2229:106a-15": "phyin nas bslab pa sbyin par bya //",
    "T02D2229:106a-16": "zhes dgyes pa'i rdo rje las gsungs so //",
    "T02D2229:106a-17": "dang por gso sbyong sbyin pa ni //",
    "T02D2229:106a-18": "btsun pa'am slob dpon dgongs su gsol //",
    "T02D2229:106a-19": "bdag dge bsnyen ming 'di zhes bya ba /",
    "T02D2229:106a-20": "byang chub kyi snying po la mchis kyi bar du /",
    "T02D2229:106a-21": "sangs rgyas dang chos dang dge 'dun la skyabs su mchi'o //",
    "T02D2229:106a-22": "de ltar lan gnyis lan gsum gyi bar du bya'o //",
    "T02D2229:106a-23": "bdag gsum la skyabs su song bar btsun pas gzung du gsol //",
    "T02D2229:106a-24": "slob dpon dgongs su gsol /",
    "T02D2229:106a-25": "bdag dge bsnyen ming 'di zhes bgyi ba /",
    "T02D2229:106a-26": "dus 'di nas nye bar bzung nas nyi ma ma shar gyi bar du srog chags gsod pa dang /",
    "T02D2229:106a-27": "gzhan gyi nor rku ba dang /",
    "T02D2229:106a-28": "mi tshangs par spyod pa dang /",
    "T02D2229:106a-29": "brdzun du smra ba dang /",
    "T02D2229:106a-30": "de bzhin du myos par 'gyur ba'i btung ba 'thung ba dang /",
    "T02D2229:106a-31": "dus ma yin par za ba dang /",
    "T02D2229:106a-32": "phreng ba dang /",
    "T02D2229:106a-33": "kha dog dang /",
    "T02D2229:106a-34": "glu dang gar dang /",
    "T02D2229:106a-35": "rtse 'jo dang /",
    "T02D2229:106a-36": "khri stan dang /",
    "T02D2229:106a-37": "khri stan chen po las ldog par bgyi'o //",
    "T02D2229:106a-38": "bdag yon tan brgyad kyis dgra bcom pa'i tshul du",
    "T02D2229:106a-39": "gnas par gyi'o zhes bya ba ni gso sbyong sbyin",
    "T02D2229:106a-40": "pa'i tshig ste / byang chub sems dpa' khyim pa dkon mchog gsum la skyabs su 'gro bas /",
    "T02D2229:106a-41": "srog gcod pa dang /",
    "T02D2229:106a-42": "ma byin par len pa dang /",
    "T02D2229:106a-43": "'dod pas log par g-yem pa la spyad pa dang /",
    "T02D2229:106a-44": "brdzun du smra ba dang /",
    "T02D2229:106b-0": "rang bzhin gyi @106b kha na ma tho ba dang",
    "T02D2229:106b-1": "bcas pas myos par 'gyur ba'i btung ba chang 'thung",
    "T02D2229:106b-2": "ba dang lnga las log par bgyi'o //",
    "T02D2229:106b-3": "mos pa dang spyod pa dang ldan pa'i byang chub",
    "T02D2229:106b-4": "sems dpa' khyim pa'i mi dge bcu yongs su shes",
    "T02D2229:106b-5": "par byas la / yang mi bya bar yongs su bsdam par bya zhing /",
    "T02D2229:106b-6": "dge ba'i las rnams ni bya'o //",
    "T02D2229:106b-7": "tho rangs kyi thun la langs la gdong bkru ba la sogs byas nas /",
    "T02D2229:106b-8": "dkon mchog gsum rjes su dran pas /",
    "T02D2229:106b-9": "aom a'a:h'um zhes pas /",
    "T02D2229:106b-10": "bdag dang /",
    "T02D2229:106b-11": "gnas dang /",
    "T02D2229:106b-12": "rnal 'byor srung bar byas la /",
    "T02D2229:106b-13": "rtog pa ji lta ba bzhin du bsam gtan dang",
    "T02D2229:106b-14": "bzlas pa dang bstod pa la sogs pa bya ba'o",
    "T02D2229:106b-15": "// mtshan yang dag par brjod pa yang lan gsum du brjod par bya'o //",
    "T02D2229:106b-16": "de yi rjes la /",
    "T02D2229:106b-17": "aom dzambha la dza lendra ye sv'a h'a /",
    "T02D2229:106b-18": "zhes pa brgya rtsa brgyad bzlas pa'i chu khyor ba",
    "T02D2229:106b-19": "brgya rtsa brgyad dpal gnod gnas la dbul bar bya'o",
    "T02D2229:106b-20": "// de nas na ma:sa manta buddh'a n'am sarba ta th'a ga ta aa ba lo ki te /",
    "T02D2229:106b-21": "aom sambha ra sambha ra h'um phat sv'ah'a /",
    "T02D2229:106b-22": "zhes bya ba'i gtor ma'i sngags lan bdun bzlas shing /",
    "T02D2229:106b-23": "lag pa g-yas pa'i sor mo lnga brkyang pa las /",
    "T02D2229:106b-24": "bdud rtsi lngas sgo drung na 'dug pa'i gtor ma'i",
    "T02D2229:106b-25": "zas chu dang bcas pa zan 'bru gcig gi kyang",
    "T02D2229:106b-26": "yul ma gadh'i bre bo che re re 'byung bar",
    "T02D2229:106b-27": "gyur par bsams la /",
    "T02D2229:106b-28": "yi dgas kyi tshogs ma lus pa la se gol lan gsum gtogs pas sbyin par bya'o //",
    "T02D2229:106b-29": "da ni sems can thams cad la bu gcig pa'i rnam pa ltar blta ba'i byams pa dang /",
    "T02D2229:106b-30": "sdug bsngal dang sdug bsngal gyi rgyu 'khor ba'i rgya",
    "T02D2229:106b-31": "mtsho las 'byin par bsam pa'i ngo bo nyid kyi",
    "T02D2229:106b-32": "snying rje'i bsam pa dang /",
    "T02D2229:106b-33": "dkon mchog gsum la skyabs su 'gro ba spros par 'gyur ba'i yid las byung ba'i dga' ba dang /",
    "T02D2229:106b-34": "mi bden pa la chags pa yongs su spong ba'i mtshan nyid kyi btang snyoms bsgom la /",
    "T02D2229:106b-35": "sems can thams cad kyi don la spro ba'i sems",
    "T02D2229:106b-36": "kyis ba'i lci ba gtsang ma blangs la chu gtsang",
    "T02D2229:106b-37": "ma dang bsres la /",
    "T02D2229:106b-38": "aom badzra re khe h'um zhes bya bas dkyil 'khor byin gyis brlabs la /",
    "T02D2229:106b-39": "sa'i cha gru bzhi pa la sogs pa gang yang rung bar 'dod pa'i mandala byas la /",
    "T02D2229:107a-0": "de'i steng du sna tshogs padma 'dab ma brgyad pa'i lte bar @107a * //",
    "T02D2229:107a-1": "zla ba dang /",
    "T02D2229:107a-2": "nyi ma'i dkyil 'khor gyi steng du /",
    "T02D2229:107a-3": "h'um sngon po yongs su rdzogs pa'i mi bskyod pas",
    "T02D2229:107a-4": "gnon gyi phyag rgya 'dzin pa sku mdog sngon po'o",
    "T02D2229:107a-5": "// de'i rjes la shar phyogs kyi 'dab ma la /",
    "T02D2229:107a-6": "yi ge aom dkar po las rdzogs pa'i byang chub",
    "T02D2229:107a-7": "mchog gi phyag rgya 'dzin pa'i rnam par snang mdzad",
    "T02D2229:107a-8": "dang / de nas lho phyogs kyi 'dab ma la",
    "T02D2229:107a-9": "yi ge tram ser po las yang dag par byung",
    "T02D2229:107a-10": "ba'i sku mdog ser po mchog sbyin gyi phyag rgya",
    "T02D2229:107a-11": "'dzin pa'i rin chen 'byung ldan no //",
    "T02D2229:107a-12": "de nas nub phyogs kyi 'dab ma la /",
    "T02D2229:107a-13": "yi ge hri dmar po las yang dag par byung",
    "T02D2229:107a-14": "ba'i ting nge 'dzin gyi phyag rgya 'dzin pa'i snang",
    "T02D2229:107a-15": "ba mtha' yas sku mdog dmar ba'o //",
    "T02D2229:107a-16": "de nas byang phyogs kyi 'dab ma la yi ge",
    "T02D2229:107a-17": "kham ljang gu las byung ba'i mdog ljang gu mi",
    "T02D2229:107a-18": "'jigs pa'i phyag rgya 'dzin pa'i don yod grub pa",
    "T02D2229:107a-19": "bsgoms la / aom badzra pushpe h'um zhes pa la",
    "T02D2229:107a-20": "sogs pa mngon par zhen pa'i sngags pas 'dod pa",
    "T02D2229:107a-21": "thams cad kyi mchog tu gyur pa dbul bar bya'o",
    "T02D2229:107a-22": "bsgoms la / // de bzhin gshegs pa lnga po 'di dag ni /",
    "T02D2229:107a-23": "na bza' dur smrig bsnams pa /",
    "T02D2229:107a-24": "gtsug tor dang bcas pa'o //",
    "T02D2229:107a-25": "nyi ma'i dkyil 'khor dang bcas pa ste rnam par snang mdzad ni zla ba'i dkyil 'khor la'o //",
    "T02D2229:107a-26": "da la bzhi po ni mi bskyod pa la phyogs pa'o //",
    "T02D2229:107a-27": "mi bskyod pa ni sgrub pa po la phyogs pa'o //",
    "T02D2229:107a-28": "de dag gi mdun na gsum la skyabs su 'gro",
    "T02D2229:107a-29": "ba'i tshigs su bcad pa rtogs pa'i don ji lta",
    "T02D2229:107a-30": "ba bzhin du mngon du byas nas gdon par bya'o",
    "T02D2229:107a-31": "// de la gsum la skyabs su 'gro ba'i tshigs su bcad pa ni 'di yin te /",
    "T02D2229:107a-32": "sangs rgyas gtso la phyag 'tshal lo //",
    "T02D2229:107a-33": "skyob pa'i chos la phyag 'tshal lo //",
    "T02D2229:107a-34": "dge 'dun che la phyag 'tshal lo //",
    "T02D2229:107a-35": "gsum la rtag tu phyag 'tshal lo //",
    "T02D2229:107a-36": "dkon mchog gsum la skyabs su mchi //",
    "T02D2229:107a-37": "sdig pa thams cad so sor bshags //",
    "T02D2229:107a-38": "'gro pa'i dge la rjes yi rang //",
    "T02D2229:107a-39": "sangs rgyas byang chub yid kyis bzung //",
    "T02D2229:107a-40": "sangs rgyas chos dang tshogs kyi mchog rnams la //",
    "T02D2229:107a-41": "byang chub bar du bdag ni skyabs su mchi //",
    "T02D2229:107a-42": "bdag dang gzhan don rab tu bsgrub pa'i phyir //",
    "T02D2229:107a-43": "bdag gis byang chub mchog tu sems bskyed cing /",
    "T02D2229:107b-0": "sems @107b can 'di dag thams cad mgron gnyer nas //",
    "T02D2229:107b-1": "byang chub spyod mchog yid 'ong spyad par bgyi //",
    "T02D2229:107b-2": "'gro la phan phyir sangs rgyas 'grub par shog / sdig ba thams cad bshags par bgyi //",
    "T02D2229:107b-3": "bsod nams kun la rjes yi rang //",
    "T02D2229:107b-4": "gso sbyong 'phags pa'i yan lag brgyad ;",
    "T02D2229:107b-5": "/ bsnyung bar bya ba spyad par bya //",
    "T02D2229:107b-6": "zhes bya'o //",
    "T02D2229:107b-7": "de nas /",
    "T02D2229:107b-8": "tshul khrims tsandan lus la byugs //",
    "T02D2229:107b-9": "bsam gtan gyi ni gos kyis g-yogs //",
    "T02D2229:107b-10": "byang chub yan lag me tog brgyan //",
    "T02D2229:107b-11": "ji ltar bde ba nyid du gnas /",
    "T02D2229:107b-12": "zhes brjod nas /",
    "T02D2229:107b-13": "aom badzra mandala h'um mu:zhes bya bas gshegs su gsol lo //",
    "T02D2229:107b-14": "de bzhin du 'jam dpal sogs pa yang man ngag ji lta ba bzhin mchod par bya'o //",
    "T02D2229:107b-15": "dkyil 'khor gyi cho ga'o //",
    "T02D2229:107b-16": "lci ba chu dang bcas pa sbyin pa ste //",
    "T02D2229:107b-17": "legs par byugs pa tshul khrims bzod pa ni //",
    "T02D2229:107b-18": "srog chags phra mo sel bar byed pa yin //",
    "T02D2229:107b-19": "brtson 'grus bya ba dag la 'jug pa'o //",
    "T02D2229:107b-20": "bsam gtan de dus rtse gcig byed pa'i sems //",
    "T02D2229:107b-21": "shes rab tshogs sogs legs par mdzes pa yin //",
    "T02D2229:107b-22": "thub pa rnams kyi dkyil 'khor byas pa yis //",
    "T02D2229:107b-23": "pha rol phyin pa drug ni des thob shog / nad kun las grol gser gyi mdog tu 'gyur //",
    "T02D2229:107b-24": "lha dang mi'i chos zla ba bzhin par mdangs //",
    "T02D2229:107b-25": "nor dang gser phyug rgyal po'i rgyud skye bar //",
    "T02D2229:107b-26": "bde gshegs gnas mchog lus kyis byas par 'gyur //",
    "T02D2229:107b-27": "zhes bya ba ni /",
    "T02D2229:107b-28": "dkyil 'khor gyi phan yon gyi tshigs su bcad pa'o //",
    "T02D2229:107b-29": "lci ba chu dang me tog gis //",
    "T02D2229:107b-30": "rtag tu dkyil 'khor byas nas ni //",
    "T02D2229:107b-31": "cung zad phul nas bla ma la //",
    "T02D2229:107b-32": "dus gsum du ni gus phyag bya /",
    "T02D2229:107b-33": "gzhan dag gi ni sems mgu zhing //",
    "T02D2229:107b-34": "rang gi sems kyang 'phel bar byed //",
    "T02D2229:107b-35": "bde zhing tshad med nor dang ldan //",
    "T02D2229:107b-36": "bde ba can du skye bar 'gyur //",
    "T02D2229:107b-37": "pha rol phyin drug rdzogs par 'gyur //",
    "T02D2229:107b-38": "sangs rgyas sogs kyis byin gyis brlabs //",
    "T02D2229:107b-39": "dkyil 'khor rab tu byed pa po //",
    "T02D2229:107b-40": "dpag med yon tan rdzogs par 'gyur //",
    "T02D2229:107b-41": "zhes bya ba la sogs pa phan yon rgyas par 'byung ba yin no //",
    "T02D2229:107b-42": "dkyil 'khor la sogs cho ga yis //",
    "T02D2229:107b-43": "yang dag shes rab pha rol phyin //",
    "T02D2229:107b-44": "rtag tu mchod cing bklag par bya //",
    "T02D2229:107b-45": "de yi don yang rtogs par bya //",
    "T02D2229:108a-0": "tshigs bcad gcig dang tshigs @108a * //",
    "T02D2229:108a-1": "bcad bzhi //",
    "T02D2229:108a-2": "tshigs bcad gnyis dang sgo drug pa'i //",
    "T02D2229:108a-3": "gzungs dang bzang po spyod pa dang //",
    "T02D2229:108a-4": "phung po gsum pa dus gsum du //",
    "T02D2229:108a-5": "yi ge gcig nas nyer bzung nas //",
    "T02D2229:108a-6": "gsum gyi bar du mnyam gzhag pas //",
    "T02D2229:108a-7": "yi dam nyams pa med pa yis //",
    "T02D2229:108a-8": "blo ldan ji ltar rnyed pa bklag / sangs rgyas dang byang chub sems dpa'i ras ris dang /",
    "T02D2229:108a-9": "glegs bam dang /",
    "T02D2229:108a-10": "lugs ma la sogs pa mchod par bya'o //",
    "T02D2229:108a-11": "ras ris dang glags bam dang sku gzugs la sogs pa mchod pa'i cho ga'o //",
    "T02D2229:108a-12": "da ni dkyil 'khor chen po bkod pa'i rjes su",
    "T02D2229:108a-13": "'brangs nas cha tsha gdab pa'i cho ga bshad par",
    "T02D2229:108a-14": "bya ste / na massa manta buddh'a n'am /",
    "T02D2229:108a-15": "aom badzra a'a yu she sv'a h'a /",
    "T02D2229:108a-16": "'jim pa blang ba'i sngags so //",
    "T02D2229:108a-17": "aom badzrod bha b'a ya sv'a h'a /",
    "T02D2229:108a-18": "'bi 'bi bya ba'i sngags so //",
    "T02D2229:108a-19": "aom aa ra dze bi ra dze sv'a h'a /",
    "T02D2229:108a-20": "snum bsku ba'i sngags so //",
    "T02D2229:108a-21": "aom dharma dh'a tu garbe sv'a h'a /",
    "T02D2229:108a-22": "rgyar gzhug pa'i sngags so //",
    "T02D2229:108a-23": "aom badzra mung+ga ra a'a ko ta ya sv'ah'a /",
    "T02D2229:108a-24": "gdab pa'i sngags so //",
    "T02D2229:108a-25": "aom dharma a'a yu she sv'a h'a /",
    "T02D2229:108a-26": "spyan drangs ba'i sngags so //",
    "T02D2229:108a-27": "aom su pra tishtha badzr'a ya sv'a h'a /",
    "T02D2229:108a-28": "bzhugs su gsol ba'i sngags so //",
    "T02D2229:108a-29": "aom sarba ta th'a ga ta ma ni sha ta",
    "T02D2229:108a-30": "d'i pa te dzva la dzva la dharma dh'a tu",
    "T02D2229:108a-31": "garbhe sv'a h'a / rab tu gnas pa'i sngags so //",
    "T02D2229:108a-32": "aom sva bh'a ba b'i shuddhe aa ha ra aa",
    "T02D2229:108a-33": "ha ra a'a gatstsha a'a gatstsha dharma dh'a tu garbhe",
    "T02D2229:108a-34": "sv'a h'a / gshegs su gsol ba'i sngags so //",
    "T02D2229:108a-35": "aom a'a k'a sha dharma dh'a tu garbhe sv'a h'a /",
    "T02D2229:108a-36": "bzod par gsol ba'i sngags so //",
    "T02D2229:108a-37": "de lta bu ni tsha tsha gdab pa'i cho ga'o //",
    "T02D2229:108a-38": "na mo bha ga ba te bee ro tsa na /",
    "T02D2229:108a-39": "pra bha r'a dz'a ya /",
    "T02D2229:108a-40": "ta th'a ga t'a ya /",
    "T02D2229:108a-41": "aarha te smyksam budph'a ya /",
    "T02D2229:108a-42": "tadya th'a /",
    "T02D2229:108a-43": "aom su kshme su kshme /",
    "T02D2229:108a-44": "sa ma ye pras ma ye /",
    "T02D2229:108a-45": "sh'ante ng'ante /",
    "T02D2229:108a-46": "sa ma ro pe /",
    "T02D2229:108a-47": "aa na lambhe /",
    "T02D2229:108a-48": "ta ramphe ya sho ba ti ma h'a te dza ni rku le /",
    "T02D2229:108a-49": "nirb'a na /",
    "T02D2229:108a-50": "sarba buddh'a dhishth'a na aa dhishthi te sv'a h'a /",
    "T02D2229:108a-51": "zhes bya ba'i gzungs 'di 'jim pa 'am /",
    "T02D2229:108a-52": "bye ma la lan nyi shu rtsa gcig gi bar du bzlas te /",
    "T02D2229:108a-53": "mchod rten byas na /",
    "T02D2229:108a-54": "de la rdul phra rab ji snyed yod pa de",
    "T02D2229:108a-55": "snyed kyi bye ma snyed kyi 'gyur gyi mchod rten",
    "T02D2229:108a-56": "byas pa'i bsod nams thob par 'gyur ro //",
    "T02D2229:108a-57": "sa bcu'i dbang phyug tu 'gyur ro //",
    "T02D2229:108b-0": "@108b myur du bla na med pa yang dag par",
    "T02D2229:108b-1": "rdzogs pa'i byang chub tu 'gyur ro zhes bcom ldan",
    "T02D2229:108b-2": "'das rnam par snang mdzad kyis gsungs te /",
    "T02D2229:108b-3": "gzungs 'di ni phan yon dpag tu med do //",
    "T02D2229:108b-4": "ye dharm'a he tu pra bha b'a he tunte sh'anta th'a ga to hya ba dat /",
    "T02D2229:108b-5": "te sh'anytsa yo ni ro dha ae bam b'a d'i",
    "T02D2229:108b-6": "ma h'a shra ma na:tshigs su bcad bas rab gnas",
    "T02D2229:108b-7": "byas la / na mo bha ga ba te ratna ke tu r'a dz'a ya /",
    "T02D2229:108b-8": "ta th'a ga ta y'arha te samyaksam buddh'a ya /",
    "T02D2229:108b-9": "tadya th'a /",
    "T02D2229:108b-10": "aom ratne ma h'a ratne ratna bo dh'a sv'ah'a /",
    "T02D2229:108b-11": "zhes bya ba'i gzungs la sogs pa 'di brjod cing",
    "T02D2229:108b-12": "mchod rten la phyag 'tshal ba la sogs ba byas",
    "T02D2229:108b-13": "nas / mchod rten gcig la phyag byas pas ;",
    "T02D2229:108b-14": "mchod rten bye ba la phyag la sogs pa byas par 'gyur ro //",
    "T02D2229:108b-15": "'jim pa la sogs pa la mchod rten bya ba'i cho ga'o //",
    "T02D2229:108b-16": "'di dag thams cad khyad par can du yongs su",
    "T02D2229:108b-17": "bsngo ba las ni khyad par can gyi 'bras bu",
    "T02D2229:108b-18": "skye zhing 'byung bar 'gyur ro zhes bya ba shes",
    "T02D2229:108b-19": "rab kyi pha rol tu phyin pa las gsungs pa'i",
    "T02D2229:108b-20": "yongs su bsngo ba chen pos yongs su bsngo bar",
    "T02D2229:108b-21": "bya'o // de yang 'di ltar bya ste /",
    "T02D2229:108b-22": "ji ltar de bzhin gshegs pa dgra bcom pa yang",
    "T02D2229:108b-23": "dag par rdzogs pa'i sangs rgyas rnams kyis sangs rgyas",
    "T02D2229:108b-24": "kyi ye shes dang /",
    "T02D2229:108b-25": "sangs rgyas kyi spyan gyis mkhyen cing gzigs pa'i dge ba'i rtsa ba 'dis rigs gang yin pa dang /",
    "T02D2229:108b-26": "sde gang yin pa dang /",
    "T02D2229:108b-27": "mtshan nyid ji lta ba dang /",
    "T02D2229:108b-28": "rang bzhin gang yin pa dang /",
    "T02D2229:108b-29": "chos nyid gang yin pas yang dag par gnas pa",
    "T02D2229:108b-30": "de dag gis ji lta ba mkhyen pa de ltar",
    "T02D2229:108b-31": "bdag kyang rjes su yi rang ngo //",
    "T02D2229:108b-32": "de dag gis ni dge ba'i rtsa ba bla na",
    "T02D2229:108b-33": "med pa yang dag par rdzogs pa'i byad chub tu",
    "T02D2229:108b-34": "bsdos pa ltar / bdag gis kyang yongs su bsngo bar bgyi'o zhes brjod do //",
    "T02D2229:108b-35": "gzhan yang /",
    "T02D2229:108b-36": "dge ba'i las 'di bdag gis byas pa yis //",
    "T02D2229:108b-37": "ring por mi thogs 'jig rten sangs rgyas nas //",
    "T02D2229:108b-38": "'gro la phan phyir chos ni ston byad cing //",
    "T02D2229:108b-39": "sdug bsngal mang pos mnar ba'i sems can grol gyur",
    "T02D2229:108b-40": "cig / bsod nams la rjes su yi rang ba",
    "T02D2229:108b-41": "dang / yongs su bsngo ba'i cho ga'o //",
    "T02D2229:108b-42": "gang dang gang gis gang 'tsho ba //",
    "T02D2229:108b-43": "'tsho ba dag pa de rgyal ba //",
    "T02D2229:109a-0": "bkres dang skom sogs zhi @109a * //",
    "T02D2229:109a-1": "bya'i phyir //",
    "T02D2229:109a-2": "sman bzhin du ni bsam par bya //",
    "T02D2229:109a-3": "zhes bya ba'i de'i rjes la ji ltar rnyed pa'i zas la /",
    "T02D2229:109a-4": "aom aa k'a ro mu kham sarba dharm'a n'am a'adya nutpan na rv'a ta /",
    "T02D2229:109a-5": "aom a'a:h'um phat sv'a h'a /",
    "T02D2229:109a-6": "zhes bya bas gtor ma sbyin par bya'o //",
    "T02D2229:109a-7": "de'i rjes la /",
    "T02D2229:109a-8": "aom a'a:sarba buddha bo dhi satva bhyo badzra nee bi dyee h'um zhes bya bas bshos gtsang dbul lo //",
    "T02D2229:109a-9": "aom ha ri ti ma h'a yakshi ni ha ra",
    "T02D2229:109a-10": "ha ra sarba p'a pam na ksha na sv'a h'a",
    "T02D2229:109a-11": "/ zhes brjod la zan chang bu gnyis sbyin par bya'o //",
    "T02D2229:109a-12": "aom aa gra pa ni t'a si bhya:sv'a h'a /",
    "T02D2229:109a-13": "zhes bya bas ni zan gyi chang bu gsum pa sbyin par bya'o //",
    "T02D2229:109a-14": "de'i rjes la /",
    "T02D2229:109a-15": "a'om a'a: h'um zhes bya bas /",
    "T02D2229:109a-16": "rang gi snod kyi zan byin gyis brlab cing dug",
    "T02D2229:109a-17": "la sogs pa rnams zhi bar gyur gyi par du",
    "T02D2229:109a-18": "dang po mthe bong dang srin lag gis bza' bar",
    "T02D2229:109a-19": "bya'o // de'i rjes la ji ltar bde bar bzod pa'i zas lhag ma la /",
    "T02D2229:109a-20": "aom autstshit bandi aa si bhya:sv'a h'a /",
    "T02D2229:109a-21": "zhes bya bas lhag ma'i chang bu sbyin par bya'o //",
    "T02D2229:109a-22": "lhag ma gzhan byin gyis ma brlabs pa ni yongs su dor bar bya'o //",
    "T02D2229:109a-23": "de yang /",
    "T02D2229:109a-24": "gtor ma btang zhing bshos gtsang dbul //",
    "T02D2229:109a-25": "'phrog ma dang po chang bu dang //",
    "T02D2229:109a-26": "lnga po lhag ma gtang ba ste //",
    "T02D2229:109a-27": "'bras bu longs spyod chen por 'gyur //",
    "T02D2229:109a-28": "zhes bstan pas so //",
    "T02D2229:109a-29": "de'i rjes la /",
    "T02D2229:109a-30": "'thor 'thung la sogs pa byas la //",
    "T02D2229:109a-31": "blo bde ba yongs su dag cing khyad par can gyi bde ba dang ldan pas /",
    "T02D2229:109a-32": "sems can thams cad la phan pa dang bde par bya ba'i phyir /",
    "T02D2229:109a-33": "lan gsum gyi bar du 'di brjod par bya ste /",
    "T02D2229:109a-34": "rgyal po dang ni yon bdag dang //",
    "T02D2229:109a-35": "sems can phung po gzhan dag kyang //",
    "T02D2229:109a-36": "tshe dang nad med phun sum tshogs //",
    "T02D2229:109a-37": "rtag tu bde ba thob gyur cig //",
    "T02D2229:109a-38": "ces bya'o //",
    "T02D2229:109a-39": "de'i rjes la //",
    "T02D2229:109a-40": "yongs su dag pa'i lus dang ngag dang yid kyi las ji ltar 'dod pas gnas par bya'o //",
    "T02D2229:109a-41": "de'i rjes la /",
    "T02D2229:109a-42": "dge pa'i bshes gnyen bsten nas lhan cig spyod pa dang /",
    "T02D2229:109a-43": "skyes pa'i rabs sam /",
    "T02D2229:109a-44": "gtam rgyud dam /",
    "T02D2229:109a-45": "gleng gzhi 'am /",
    "T02D2229:109a-46": "rtogs pa brjod pa'i gtam gyis nyin dang mtshan du yid shin tu gnas bas gnas par bya'o //",
    "T02D2229:109a-47": "de nas phyi dro'i dus su yang bzlas pa dang",
    "T02D2229:109a-48": "bstod pa la sogs pa ji lta ba bzhin du",
    "T02D2229:109b-0": "skye ba med @109b pa'i yid kyis byas la /",
    "T02D2229:109b-1": "yi ge aa la sogs pas gtor ma byin la rnal 'byor gyi gnyid kyis nyal bar bya'o //",
    "T02D2229:109b-2": "au sangs rgyas chos la rtag tu 'jug / nye bar zhi ba'i dag bsnyen te //",
    "T02D2229:109b-3": "sems can rnams la nye bar phan //",
    "T02D2229:109b-4": "thams cad nye bar phan gyur pas //",
    "T02D2229:109b-5": "rtag tu sdig pa spong bar byed //",
    "T02D2229:109b-6": "sdig pa can dang 'grogs pa spang //",
    "T02D2229:109b-7": "skyes bu sdig pa spong bar byed //",
    "T02D2229:109b-8": "kun du sdig pa bshags byed pa'o //",
    "T02D2229:109b-9": "sgro btags thams cad rnam par grol //",
    "T02D2229:109b-10": "ting nge 'dzin la legs mnyam 'jog / kun du mchog tu dga' ba yis //",
    "T02D2229:109b-11": "mkhas pas rdzogs pa'i byang chub bsgrub ;",
    "T02D2229:109b-12": "/ dus kun du ni 'bad med pas //",
    "T02D2229:109b-13": "snying rjes yongs su skyong ba nyid //",
    "T02D2229:109b-14": "sdug bsngal gyur kyang mi 'dod min //",
    "T02D2229:109b-15": "phan pa mchog ni byed par 'gyur //",
    "T02D2229:109b-16": "zhes bya ba'i tshig gis yi ge bzhi pa'i don dang ldan pa'i tshig gis bsnyen no //",
    "T02D2229:109b-17": "dge ba'i las ni yongs su byas //",
    "T02D2229:109b-18": "bsod nams tshogs ni nye bar bsags //",
    "T02D2229:109b-19": "goms pa'i dbang gis sad pa bzhin //",
    "T02D2229:109b-20": "dge ba rmi lam nyid na 'ang byed //",
    "T02D2229:109b-21": "'gro ba thams cad dri med pa'i //",
    "T02D2229:109b-22": "gzugs brnyan gzhan du mthong 'gyur na //",
    "T02D2229:109b-23": "thams cad smra ba'i skyes bu ltar //",
    "T02D2229:109b-24": "rjes su mi dmigs bzhin du byed ;",
    "T02D2229:109b-25": "/ de lta bas na phyir mi ldog //",
    "T02D2229:109b-26": "zhes brjod do //",
    "T02D2229:109b-27": "de ltar nyin dang mtshan du rgyun mi 'chad par",
    "T02D2229:109b-28": "bsod nams kyi tshogs nye bar bsags pa byang chub",
    "T02D2229:109b-29": "kyi snying po'i bar du sems can la phan pa",
    "T02D2229:109b-30": "dang / bde bas yang dag par gnas so zhes bya ba yin no //",
    "T02D2229:109b-31": "dbu ma'i don la mchog gzhol ba //",
    "T02D2229:109b-32": "nam mkha' snying po zhes bya bas //",
    "T02D2229:109b-33": "dang po las la mnyam 'jog cing //",
    "T02D2229:109b-34": "yi dam nyid du 'di byed pa //",
    "T02D2229:109b-35": "rdo rje gdan nas 'ongs 'gyur te //",
    "T02D2229:109b-36": "bram ze'i rigs la zhi ba'i sems //",
    "T02D2229:109b-37": "nam mkha'i snying por gsol btab bdag gis dang po'i las //",
    "T02D2229:109b-38": "cho ga'i tshig 'ga' tsam zhig bstan par byas pa 'dis //",
    "T02D2229:109b-39": "byang chub goms par byas nas myur du nyon mongs pa'i //",
    "T02D2229:109b-40": "sdig pa'i blo yi dri ma'i rab rib 'dis sel shog / dang po las pa'i chog 'dis //",
    "T02D2229:109b-41": "bdag gis bsod nams gang thob pa //",
    "T02D2229:109b-42": "dang po'i las can de dag dang //",
    "T02D2229:110a-0": "'gro ba gnyis @110a * //",
    "T02D2229:110a-1": "med thob par shog / slob dpon mkhas pa chen",
    "T02D2229:110a-2": "po nges par sbyangs pa gnyis su med pa'i rdo",
    "T02D2229:110a-3": "rjes mdzad pa lta ba ngan pa sel bzhes bya",
    "T02D2229:110a-4": "ba rdzogs so / //",
    "T02D2229:110a-5": "/ rgya gar gyi mkhan po bla ma badzra p'a ni'i zhal snga nas dang /"
}