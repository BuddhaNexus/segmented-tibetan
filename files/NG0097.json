{
    "NG0097:1": "@#// rgya gar skad du /",
    "NG0097:2": "rat+na ar+ya pan+thi byu ha tan+t+ra na ma /",
    "NG0097:3": "bod skad du /",
    "NG0097:4": "rin po che 'phags lam bkod pa'i rgyud ces bya ba /",
    "NG0097:5": "bcom ldan 'das kun rig ston pa la phyag 'tshal lo //",
    "NG0097:6": "'di skad bdag gis thos pa'i dus gcig na /",
    "NG0097:7": "bcom ldan 'das rang shes rig gi rgyal po de /",
    "NG0097:8": "'og min gyi gnas rgya yongs su ma chad pa /",
    "NG0097:9": "rgyan ma bkod par snang ba zhes bya ba na /",
    "NG0097:10": "nyid las mi gzhan pa'i 'khor rnams dang *//",
    "NG0097:11": "mkha' 'gro ma yi tshogs rnams la /",
    "NG0097:12": "bstan pa'i snying po 'chad pa'i dus //",
    "NG0097:13": "'khor de rnams kyi nang du /",
    "NG0097:14": "rdo rje sems dpa' gnas pa rang gi stan las langs te /",
    "NG0097:15": "kun rig ston pa chos rje la /",
    "NG0097:16": "rig pa nyid kyis 'di skad zhus //",
    "NG0097:17": "rang snang rnam dag rang bzhin la //",
    "NG0097:18": "sna tshogs 'byung ba ji ltar lags //",
    "NG0097:19": "bstan pa'i snying po gsung du gsol //",
    "NG0097:20": "kun rig ston pas bka' stsal pa //",
    "NG0097:21": "rigs kyi bu legs par nyon cig / rang snang rnam dag rang bzhin la //",
    "NG0097:22": "sna tshogs su snang sems kyi yul //",
    "NG0097:23": "bstan pa'i snying po bdag med bstan //",
    "NG0097:24": "ngo bo nyid la gzung 'dzin med //",
    "NG0097:25": "'dzin pa'i spyod yul ma yin pas //",
    "NG0097:26": "bdag med mya ngan 'das pa'i lam //",
    "NG0097:27": "zhe 'dod gnyis kyi mtha' dang bral //",
    "NG0097:28": "rgyu rkyen med pa'i rang byung ni //",
    "NG0097:29": "'byung ba bzhi yi mtha' las grol //",
    "NG0097:30": "phyogs 'dzin med pas mnyam pa nyid //",
    "NG0097:31": "rnam rtog med pas chos kyi sku //",
    "NG0097:32": "sa le mkhyen pas ye shes yin //",
    "NG0097:33": "zhes gsungs so //",
    "NG0097:34": "rdo rje sems dpas yang zhus pa //",
    "NG0097:35": "kun rig ston pa chos rje lags //",
    "NG0097:36": "khyod ni smra ba'i seng ge ste //",
    "NG0097:37": "rtsol med theg pa gsung du gsol //",
    "NG0097:38": "kun rig ston pas bka' stsal pa //",
    "NG0097:39": "rdo rje sems dpa' la sogs nyon //",
    "NG0097:40": "rtsol med theg pa'i yang snying 'di //",
    "NG0097:41": "blo dman go ba shin tu dka' //",
    "NG0097:42": "'dzin pa'i spyod yul ma yin pas //",
    "NG0097:43": "theg pa'i yang snying bla med 'di //",
    "NG0097:44": "rdo rje sems dpas thugs la chongs //",
    "NG0097:45": "phyi rabs blo ldan rigs kyi bu //",
    "NG0097:46": "bstan pa'i yang snying de la ston //",
    "NG0097:47": "zhes gsungs so //",
    "NG0097:48": "rdo rje sems dpas yang zhus pa //",
    "NG0097:49": "gsang ba'i bdag po mthu stobs can //",
    "NG0097:50": "rtsol bral theg pa'i yang rab de //",
    "NG0097:51": "de yi rtogs tshul ji ltar lags //",
    "NG0097:52": "kun bzang ston pas bka' stsal pa //",
    "NG0097:53": "rtsol bral theg pa'i rtogs tshul de //",
    "NG0097:54": "rang bzhin dbang po rnon po la //",
    "NG0097:55": "'dzin med rang byung dri ma med //",
    "NG0097:56": "ma 'gags gzung ba'i yul ltar snang *//",
    "NG0097:57": "sna tshogs snang ba'i rang snang la //",
    "NG0097:58": "bzang ngan med pa'i ngo bor rtogs //",
    "NG0097:59": "rgyu 'bras med pa'i chos nyid la //",
    "NG0097:60": "dngos po'i rgyu 'bras gang yang med //",
    "NG0097:61": "don dam rgyu 'bras med par rtogs //",
    "NG0097:62": "sna tshogs rgyu 'bras dgag mi nus //",
    "NG0097:63": "zhes gsungs so //",
    "NG0097:64": "rdo rje sems dpas yang zhus pa //",
    "NG0097:65": "nges don theg pa'i yang snying de //",
    "NG0097:66": "bslab pa'i yul ni ji ltar lags //",
    "NG0097:67": "bslab pa'i yul min ji ltar lags //",
    "NG0097:68": "bslab pa'i lugs ni ji ltar lags //",
    "NG0097:69": "thams cad @#//",
    "NG0097:70": "mkhyen pas gsung du gsol //",
    "NG0097:71": "kun rig ston pas bka' stsal pa //",
    "NG0097:72": "bslab pa'i yul ni rnam pa gsum //",
    "NG0097:73": "dad pas yang nas yang du zhu ba dang *//",
    "NG0097:74": "skyabs med skyabs su gsol ba dang *//",
    "NG0097:75": "sdug bsngal drag pos nyen pa'o //",
    "NG0097:76": "bslab pa'i yul min rnam gsum ni //",
    "NG0097:77": "shed med stobs dang bral ba dang */",
    "NG0097:78": "bslab nyes don las dred pa dang *//",
    "NG0097:79": "lang tsho'i dri mas phog pa'o //",
    "NG0097:80": "bslab pa'i lugs ni rnam gsum ste //",
    "NG0097:81": "gdams pa nyams bsdus bslab lugs dang *//",
    "NG0097:82": "sbyor ba btsan thabs bslab lugs dang *//",
    "NG0097:83": "mngon sum gra slob bslab lugs so //",
    "NG0097:84": "slob lugs de yis mtshon byas nas //",
    "NG0097:85": "ma bcos snying po'i gnas lugs ni //",
    "NG0097:86": "khyab can gzugs can ma yin kyang *//",
    "NG0097:87": "thams cad du ni 'gro 'ong med //",
    "NG0097:88": "sangs rgyas thog ma mtha' med pas //",
    "NG0097:89": "brda' 'am thabs kyis de rtogs pas //",
    "NG0097:90": "nyon mongs nad rnams zhi bar byed //",
    "NG0097:91": "zhen med rang byung sman chen gyis //",
    "NG0097:92": "'dzin pa 'khor ba'i nad rnams sel //",
    "NG0097:93": "rin po che 'phags lam bkod pa'i rgyud las /",
    "NG0097:94": "gleng gzhi'i le'u ste dang po'o //    // rdo rje sems dpas yang zhus pa //",
    "NG0097:95": "kun rig ston pa chos rje lags //",
    "NG0097:96": "mnyam pa'i rgyal po thams cad mkhyen //",
    "NG0097:97": "rang gi sems nyid 'drer langs nas //",
    "NG0097:98": "byang chub srog rtsa gcad pa la //",
    "NG0097:99": "de yi gdul thabs gsung du gsol //",
    "NG0097:100": "kun tu bzang pos bka' stsal pa //",
    "NG0097:101": "'dus pa'i 'khor rnams nga la nyon //",
    "NG0097:102": "yid kyi dbang po rna bar chug / rna ba'i dbang pos sgra la nyon //",
    "NG0097:103": "rang gi sems nyid 'drer langs pas //",
    "NG0097:104": "byang chub srog rtsa bcad pas na //",
    "NG0097:105": "de 'dra'i gnod pa gzhan mi byed //",
    "NG0097:106": "de yi gdul thabs bshad pa ni //",
    "NG0097:107": "ma zin zin par bya ba la //",
    "NG0097:108": "lag tu blang ba'i rim pa 'di //",
    "NG0097:109": "lus kyis 'khrul 'khor bca' ba dang *//",
    "NG0097:110": "phyi nang dbugs rnams snyoms pa dang *//",
    "NG0097:111": "dmigs pa mdun du gzhag pa dang *//",
    "NG0097:112": "de la dmigs sems gtad pas ni //",
    "NG0097:113": "'dod yon rjes su 'brangs pa med //",
    "NG0097:114": "'gro la sems rgyud gnyis mi 'chang *//",
    "NG0097:115": "de la mi gnas gzhan du 'phro ba na //",
    "NG0097:116": "gnyis sgrim gong la drag tu gtad //",
    "NG0097:117": "des ni rang sems zin par 'gyur //",
    "NG0097:118": "gnas snyam 'chor snyam byed pa na //",
    "NG0097:119": "rnam par rtog pa shas che bas //",
    "NG0097:120": "rlung la bslab pa shes par bya //",
    "NG0097:121": "'og rlung 'jam par gang ba dang *//",
    "NG0097:122": "steng rlung drag tu gzung ba ni //",
    "NG0097:123": "rig pa'i rang ni rlung gis gdags //",
    "NG0097:124": "lus kyi 'khrul 'khor gong bzhin bya //",
    "NG0097:125": "rngan dag byin la nang du bstim //",
    "NG0097:126": "rtsol ba bskyed la thun du gzhug / thun tshad rab 'bring gsum du gcad /",
    "NG0097:127": "khug pa drug cu bzhi bcu dang *//",
    "NG0097:128": "nyi shu dag ni zin gyur na //",
    "NG0097:129": "rtsal sbyang bya zhing rtsol ba bskyed //",
    "NG0097:130": "des ni gnas su zin par 'gyur //",
    "NG0097:131": "pho dang mo dang ma ning ni //",
    "NG0097:132": "thod rgal la sogs byung gyur na //",
    "NG0097:133": "tshad ni bla ma mkhas pas te //",
    "NG0097:134": "rtsol ba @#//",
    "NG0097:135": "mi bya gshis la gzhag / rjes shes gnyen po bsten mi dgos //",
    "NG0097:136": "rang sar bzhag pas gnas su dengs //",
    "NG0097:137": "mi bsgom nyams la ngo sprad pas //",
    "NG0097:138": "rig pa rjen pa mtha' dang bral //",
    "NG0097:139": "mtha' bral chos kyi sku ru shar //",
    "NG0097:140": "zhes gsungs so //",
    "NG0097:141": "rdo rje sems dpas yang zhus pa //",
    "NG0097:142": "mnyam pa med pa'i rdo rje 'chang *//",
    "NG0097:143": "khyed kyis gsungs pa'i lag len la //",
    "NG0097:144": "mos pas rjes su yi rang nas //",
    "NG0097:145": "gus pa'i sems kyis khyed la 'dud //",
    "NG0097:146": "yang dag don la yang zhus pa //",
    "NG0097:147": "mi mthun gegs rnams bsal dgos pas //",
    "NG0097:148": "de yi bye brag bshad du gsol //",
    "NG0097:149": "gsang ba'i bdag pos bka' stsal pa //",
    "NG0097:150": "khyed kyis zhus pa'i don de la //",
    "NG0097:151": "legs par lan ni gdab par bya //",
    "NG0097:152": "gus pa'i sems kyis nyan par mdzod //",
    "NG0097:153": "bsam gtan gegs ni rnam bzhi ste //",
    "NG0097:154": "bying dang rgod dang rlung log dang *//",
    "NG0097:155": "bsgom snang the tshom za ba ni //",
    "NG0097:156": "bsam gtan gegs su bshad pa yin //",
    "NG0097:157": "bying pa'i sems la rnam pa bzhi //",
    "NG0097:158": "ngo bo rgyu dang dbye ba dang *//",
    "NG0097:159": "bcos pa'i thabs su shes par bya //",
    "NG0097:160": "ngo bo shes pa mi gsal zhing *//",
    "NG0097:161": "yon tan phyogs la blo 'gag pa'i //",
    "NG0097:162": "rgyu ni sa shas chen po dang *//",
    "NG0097:163": "bad kan dag gis bskyed pa'o //",
    "NG0097:164": "dbye ba rnam pa gsum yin te //",
    "NG0097:165": "ched du byas dang rkyen gyis bying *//",
    "NG0097:166": "rang bzhin shugs las bying ba'o //",
    "NG0097:167": "bcos pa'i thabs ni bsam yas kyang *//",
    "NG0097:168": "gzhung lugs 'di la gsum yin te //",
    "NG0097:169": "rlung gi gnad dang dmigs pa'i gnad /",
    "NG0097:170": "spyod lam gnad du shes par bya //",
    "NG0097:171": "rgod pa la yang de bzhin te //",
    "NG0097:172": "ngo bo rgyu dang dbye ba dang *//",
    "NG0097:173": "bcos pa'i thabs dang bzhi ru bshad //",
    "NG0097:174": "ngo bo yul rkyen rjes su 'brel //",
    "NG0097:175": "rgyu ni rlung shas che ba dang *//",
    "NG0097:176": "'dod pa dag gis bskyed pa'o //",
    "NG0097:177": "dbye ba'i tshul ni rnam pa gsum //",
    "NG0097:178": "ched du byas dang rkyen gyis rgod //",
    "NG0097:179": "rang bzhin shugs kyis rgod pa'o //",
    "NG0097:180": "bcos pa'i thabs ni mang yod kyang *//",
    "NG0097:181": "bstan pa'i snying po gsum du 'dod //",
    "NG0097:182": "dang po 'jug pa'i sgo yang dgag / bar du 'gro ba'i lam yang gcod //",
    "NG0097:183": "tha ma gnas pa'i phug gtib bo //",
    "NG0097:184": "rlung log pa yang rnam pa bzhi //",
    "NG0097:185": "rgyu rkyen skyon dang dbye ba dang *//",
    "NG0097:186": "bcos pa'i thabs ni shes par bya //",
    "NG0097:187": "rgyu ni bsod nams ma bsags pas //",
    "NG0097:188": "lus dang khams ni ngan pa'o //",
    "NG0097:189": "rkyen ni dka' thub drag po yis //",
    "NG0097:190": "'byung ba 'khrugs par shes par bya //",
    "NG0097:191": "skyon ni lus kyi 'og bzhug na //",
    "NG0097:192": "'das na tshe yi 'du byed byed //",
    "NG0097:193": "sems skyon ting 'dzin mi gsal zhing *//",
    "NG0097:194": "snying rlung la sogs 'byung bar 'gyur //",
    "NG0097:195": "log par dbye na gsum du 'dus //",
    "NG0097:196": "phyi rlung lus la log pa dang *//",
    "NG0097:197": "nang rlung rtsa la log pa dang *//",
    "NG0097:198": "gsang rlung sems la log pa'o //",
    "NG0097:199": "phyi rlung lus la log pa'i rtags //",
    "NG0097:200": "lus po khol bur na ba dang *//",
    "NG0097:201": "grang zhing lus po lci ba dang *//",
    "NG0097:202": "sha rus skrangs shing na bar 'gyur //",
    "NG0097:203": "nang rlung rtsa la log pa'i rtags //",
    "NG0097:204": "rtsa yi nang du rlung rnams @#//",
    "NG0097:205": "rgyas //",
    "NG0097:206": "rtsa rnams thams cad na zhing 'khrab //",
    "NG0097:207": "'khyugs shing nga ro 'byin par byed //",
    "NG0097:208": "gsang rlung sems la log pa'i rtags //",
    "NG0097:209": "lus rengs snying yang 'chu zhing sbrug / mdun rgyab",
    "NG0097:210": "gzer zhing gnyid kyang 'chag / shes pa 'phro shing",
    "NG0097:211": "snying mi dga' // skabs su ngag tu shu skra 'dod //",
    "NG0097:212": "res 'ga' ngu zhing res 'ga' dgod //",
    "NG0097:213": "kha nas cal col mang po smra //",
    "NG0097:214": "bcos thabs phyi nang gsang ba gsum //",
    "NG0097:215": "phyi yi rlung log bcos thabs ni //",
    "NG0097:216": "rang gi dri chu dron mos bkru //",
    "NG0097:217": "gdugs la bsro zhing chang gis bkru //",
    "NG0097:218": "nyung dkar mar mar khu lo lon yang khu'i 'o skol gyis //",
    "NG0097:219": "lus la byugs shing gong bzhin bskam //",
    "NG0097:220": "de nas ba spu'i sgo yang dbye //",
    "NG0097:221": "zhun chen dag gis de la byugs //",
    "NG0097:222": "phyis te phyed kyi gdugs la bsreg / nad kyi rlangs pa thon gyur nas //",
    "NG0097:223": "rlung log dus su zhi bar 'gyur //",
    "NG0097:224": "nang gi rlung log bcos thabs ni //",
    "NG0097:225": "dang po lus la bsku mnye bya //",
    "NG0097:226": "de nas lus kyis 'khrul 'khor bca' //",
    "NG0097:228": " seng ge rnam grol phyag rgya yis //",
    "NG0097:229": "dbang po'i sgo rnams dgag par bya //",
    "NG0097:230": "lus kyi rgya dang ngag gi sgra //",
    "NG0097:231": "bstun la gtang pa'i yan lag rnams //",
    "NG0097:232": "thun gsum dag gis nges par sel //",
    "NG0097:233": "gsang ba'i rlung log bcos thabs ni //",
    "NG0097:234": "rang bas mtho ba'i sa steng du //",
    "NG0097:235": "rgya long g.ya' dag gcig bzhag la //",
    "NG0097:236": "bltas pas rang gi gzugs brnyan 'char //",
    "NG0097:237": "de yi mdzod spur shes pa gtad //",
    "NG0097:238": "rin chen mchod rten spyi bor bsam /",
    "NG0097:239": "drin chen bla ma de thog tu //",
    "NG0097:240": "dmigs pa gsal bas zhi bar 'gyur //",
    "NG0097:241": "des kyang zhi ba bag dka' na //",
    "NG0097:242": "bu ga mang po'i sbyor ba dang *//",
    "NG0097:243": "rab tu dma' ba'i ting 'dzin dang *//",
    "NG0097:244": "rten 'brel gzhan yang shes par bya //",
    "NG0097:245": "de yis mi zhi mi srid do //",
    "NG0097:246": "sgom snang the tshom za ba ni //",
    "NG0097:247": "skyon dang yon tan shes par bya //",
    "NG0097:248": "lus la rtsa yig sna tshogs gnas //",
    "NG0097:249": "rtsa yig gnas su rlung sems 'dus //",
    "NG0097:250": "rigs drug snang ba dag kyang mthong *//",
    "NG0097:251": "srin po sha za la sogs pa //",
    "NG0097:252": "mi sdug 'jigs pa'i snang ba mthong *//",
    "NG0097:253": "nang gi rten 'brel ma shes pas //",
    "NG0097:254": "bar chad bdud kyi las yin pas //",
    "NG0097:255": "bsam gtan 'dong ba'i 'phrang yin gsungs //",
    "NG0097:256": "gdams ngag sarga ma log pas //",
    "NG0097:257": "nang gi rten 'brel shes par bya //",
    "NG0097:258": "phyi rol 'jigs pa ngo shes pas //",
    "NG0097:259": "bar gcod dngos grub dag tu len //",
    "NG0097:260": "rin po che 'phags lam bkod pa las /",
    "NG0097:261": "rig pa rtsal gyi dbang bskur ba'i le'u ste gnyis",
    "NG0097:262": "pa'o // // rdo rje sems dpas yang zhus pa",
    "NG0097:263": "// ston pa gsang ba'i bdag po lags //",
    "NG0097:264": "dus gsum mkhyen pa'i rdo rje 'chang //",
    "NG0097:265": "the tshom gcod phyir 'di skad gsol //",
    "NG0097:266": "phyi rabs rnams la phan gdags phyir //",
    "NG0097:267": "lta ba dang ni sgom pa gnyis //",
    "NG0097:268": "gcig pa lags sam tha dad lags //",
    "NG0097:269": "'dus ba'i 'khor la bstan du gsol //",
    "NG0097:270": "kun rig ston pas bka' stsal pa //",
    "NG0097:271": "gtan la @#//",
    "NG0097:272": "'bebs pa'i dus nyid du //",
    "NG0097:273": "ming gi mtshon pa tha dad kyang *//",
    "NG0097:274": "gtan la phab pa'i gang zag la //",
    "NG0097:275": "rtogs pa'i dus na dbye ba med //",
    "NG0097:276": "zung 'jug rab tu mi gnas pas //",
    "NG0097:277": "zin pa gtan la 'bebs pa la //",
    "NG0097:278": "bla ma mkhas pa'i man ngag ni //",
    "NG0097:279": "gnyid gsum gcig tu bsre ba dang *//",
    "NG0097:280": "bem rig gcig tu bsre ba dang *//",
    "NG0097:281": "bdag gzhan gcig tu bsre ba dang *//",
    "NG0097:282": "'khor 'das gcig tu bsre ba dang *//",
    "NG0097:283": "bsre ba'i thabs dang 'dres pa'i tshad //",
    "NG0097:284": "'dres pa'i dgos pa shes par bya //",
    "NG0097:285": "yi ge 'bru gsum rang bzhin ni //",
    "NG0097:286": "dbyings kyi yi ge stong pa nyid //",
    "NG0097:287": "gsal ba stobs kyi yi ge yin //",
    "NG0097:288": "chos kyi sku la yi ge med //",
    "NG0097:289": "rig pa'i yi ge gsal ba yin //",
    "NG0097:290": "nyams su myong bas yi ge yin //",
    "NG0097:291": "longs spyod rdzogs pa'i yi ge yin //",
    "NG0097:292": "rtsal gyi yi ge gnyis su med //",
    "NG0097:293": "'gro don byed pas yi ge yin //",
    "NG0097:294": "sprul pa'i sku yi yi ge yin //",
    "NG0097:295": "sku gsum dbyer med yi ge ni //",
    "NG0097:296": "yi ge a ni skye ba med //",
    "NG0097:297": "skye ba med las thams cad skyes //",
    "NG0097:298": "skyes tsam nyid na skye ba med //",
    "NG0097:299": "ma yi yon tan 'gag pa med //",
    "NG0097:300": "'gag pa med las thams cad 'gag / 'gag pa nyid nas 'gag pa med //",
    "NG0097:301": "ha yis bri dang gang ba med //",
    "NG0097:302": "bri gang med las bri gang byung *//",
    "NG0097:303": "byung tsam nyid na bri gang zer //",
    "NG0097:304": "rdo rje sems dpas yang zhus pa //",
    "NG0097:305": "kun rig ston pa chos rje lags //",
    "NG0097:306": "lta ba sgom pa spyod pa gsum / mthun pa'i dpe dang mi mthun dpe //",
    "NG0097:307": "nyams su myong ba ji ltar lags //",
    "NG0097:308": "kun rig ston pas bka' stsal pa //",
    "NG0097:309": "lta ba gdeng dang chas pa'i dpe //",
    "NG0097:310": "mkha' la khyung chen lding yang med //",
    "NG0097:311": "dogs pa'i bag tsha kun dang bral //",
    "NG0097:312": "de bzhin stong nyid rtogs pa'i mi //",
    "NG0097:313": "gol du dogs pa'i ya nga med //",
    "NG0097:314": "lta ba gdeng med mi mthun dpe //",
    "NG0097:315": "bya sgro rlung gis khyer ba bzhin //",
    "NG0097:316": "de bzhin stong nyid ma rtogs mi //",
    "NG0097:317": "rang dbang med par rkyen gyis 'phrog / 'jug sgo lam gyi mthun pa'i dpe //",
    "NG0097:318": "sbrang ma gar sbyin chags pa bzhin //",
    "NG0097:319": "shes pa chos nyid yul la chags //",
    "NG0097:320": "'jug sgo lam med mi mthun dpe //",
    "NG0097:321": "lag rdum brag la 'dzegs pa 'dra //",
    "NG0097:322": "steng du ma thon mar la lhung *//",
    "NG0097:323": "de bzhin lam khyer med pa'i mi /",
    "NG0097:324": "kha stong blta bas grol mi 'gyur //",
    "NG0097:325": "spyod pa grogs kyi mthun pa'i dpe //",
    "NG0097:326": "bi shwa karma'i bzo bzhin du //",
    "NG0097:327": "thabs mkhas pa yi skyes bu ni //",
    "NG0097:328": "mthun bsdebs gzhan gyis rgyan du 'gyur //",
    "NG0097:329": "spyod pa grogs med mi mthun dpe //",
    "NG0097:330": "dmus long byang thang bor ba bzhin //",
    "NG0097:331": "blo chung shes pa rang dga' byed //",
    "NG0097:332": "bdag la brten nas gzhan sdig pa //",
    "NG0097:333": "shes pa gnyis kyi rjes 'brangs nas //",
    "NG0097:334": "srog med pa yi sems can dang *//",
    "NG0097:335": "sdig med pa yi snying rje dang *//",
    "NG0097:336": "dbugs med pa yi rgyu ba dang *//",
    "NG0097:337": "gnas med pa yi 'dzam gling dang *//",
    "NG0097:338": "bsrung du med pa'i dam tshig dang *//",
    "NG0097:339": "yi ge med pa'i rgyud chen po //",
    "NG0097:340": "skyi bser lta bu'i gdams ngag dang *//",
    "NG0097:341": "chu bo rgyun gyi man @#//",
    "NG0097:342": "ngag dang *//",
    "NG0097:343": "'dam skyes lta bu'i man ngag dang *//",
    "NG0097:344": "myu gu lta bu'i man ngag dang *//",
    "NG0097:345": "sman pa lta bu'i man ngag dag / gser 'gyur",
    "NG0097:346": "lta bu'i man ngag go / glang chen lta bu'i",
    "NG0097:347": "spyod pa dang *// seng ge lta bu'i spyod pa dang *//",
    "NG0097:348": "dge slong lta bu'i spyod pa dang *//",
    "NG0097:349": "ri dwags lta bu'i spyod pa dang */",
    "NG0097:350": "bung ba lta bu'i spyod pa dang *//",
    "NG0097:351": "sngags pa lta bu'i spyod pa dang *//",
    "NG0097:352": "bag ma lta bu'i spyod pa dang *//",
    "NG0097:353": "lta ba bsgom pa spyod pa gsum //",
    "NG0097:354": "gcig la gcig brten gcig gi dang *//",
    "NG0097:355": "stong nyid rtogs pa lta ba yin //",
    "NG0097:356": "rtogs pa lam khyer bsgom pa yin //",
    "NG0097:357": "grogs su shar bas spyod pa'o //",
    "NG0097:358": "rin po che 'phags lam bkod pa'i rgyud las /",
    "NG0097:359": "blta bsgom zung du 'jug pa'i le'u ste gsum pa'o //    // rdo rje sems dpas yang zhus pa /",
    "NG0097:360": "kun rig chos kyi rgyal po la //",
    "NG0097:361": "rig pa'i yid kyis 'di skad gsol //",
    "NG0097:362": "'dus pa'i 'khor gyi don ched du //",
    "NG0097:363": "sangs rgyas pa dang sems can gnyis //",
    "NG0097:364": "gcig pa lags sam tha dad lags //",
    "NG0097:365": "de skad gsungs pa'i don gsan nas //",
    "NG0097:366": "kun rig ston pas 'di skad gsungs //",
    "NG0097:367": "zhus pa'i don la lan 'debs pas //",
    "NG0097:368": "'dus pa'i 'khor rnams legs par nyon //",
    "NG0097:369": "gdod nas dag pa'i gzhi nyid la //",
    "NG0097:370": "sangs rgyas dang ni sems can gnyis //",
    "NG0097:371": "gnyis su yod pa ma yin no //",
    "NG0097:372": "gzhi nyid rtogs pa'i sangs rgyas ni //",
    "NG0097:373": "sku dang ye shes gnyis su gnas //",
    "NG0097:374": "de ma rtogs pa'i sems can ni //",
    "NG0097:375": "lus dang bag chags nyid du gnas //",
    "NG0097:376": "de phyir sangs rgyas sems can gnyis //",
    "NG0097:377": "gzhi gcig rtog pa tha dad med //",
    "NG0097:378": "lam pa'i dus na so sor snang *//",
    "NG0097:379": "dper na ga bur sman bzhin du //",
    "NG0097:380": "gtong shes sman gyi mchog yin te //",
    "NG0097:381": "ma shes pa ni srog gi bdud //",
    "NG0097:382": "de bzhin kun gzhi stong gsal yang *//",
    "NG0097:383": "rtogs na sangs rgyas dngos yin te //",
    "NG0097:384": "ma rtogs na ni 'khor ba'i rgyu //",
    "NG0097:385": "don gyi ngo bo 'khrul med kyang *//",
    "NG0097:386": "rkyen bzhi 'dzom pas 'khrul ba 'byung *//",
    "NG0097:387": "dper na dung gi ngo bo la //",
    "NG0097:388": "ser snang la sogs 'khrul med kyang *//",
    "NG0097:389": "mig skyon can la ser por snang *//",
    "NG0097:390": "rtogs pa'i sangs rgyas chos rnams ni //",
    "NG0097:391": "ma 'dres bco brgyad sgo nas 'jug / drug tshan dang po'i chos rnams la //",
    "NG0097:392": "gnas lugs de ni 'dus ma byas //",
    "NG0097:393": "'bras bu sku gsum mtha' ru thug / rgyu 'bras gnyis la mi ltos dang *//",
    "NG0097:394": "byas pa'i chos kyis sangs mi rgya //",
    "NG0097:395": "ye nas gnas pa'i don rtogs na //",
    "NG0097:396": "ma byas chos kyis sangs rgyas dang *//",
    "NG0097:397": "cig char 'jug pa'i lam yin pas //",
    "NG0097:398": "nges don phyin ci ma log pa'o //",
    "NG0097:399": "drug tshan gnyis pa'i chos rnams ni //",
    "NG0097:400": "rgyu las ma byung 'bras bu dang *//",
    "NG0097:401": "lung la ma brten man ngag dang *//",
    "NG0097:402": "sems la mi ltos sangs rgyas dang *//",
    "NG0097:403": "'byung ba bzhi la rag ma lus //",
    "NG0097:404": "'bras bu gzhan la re ba med //",
    "NG0097:405": "dus gsum sangs rgyas ngo bo dang *//",
    "NG0097:406": "drug tshan tha ma'i chos rnams ni //",
    "NG0097:407": "stong pa thun mong ma @#//",
    "NG0097:408": "yin dang *//",
    "NG0097:409": "gsal ba thun mong ma yin dang *//",
    "NG0097:410": "bde ba thun mong ma yin dang *//",
    "NG0097:411": "stong pa tshad du phyin pa dang *//",
    "NG0097:412": "gsal ba tshad dang phyin pa dang *//",
    "NG0097:413": "bde ba tshad du phyin pa'o //",
    "NG0097:414": "ji lta bu dang ji snyed mkhyen //",
    "NG0097:415": "mi mthun phyogs rnams sangs pa dang *//",
    "NG0097:416": "mthun pa'i yon tan rgyas pas na //",
    "NG0097:417": "thams cad mkhyen pa'i sangs rgyas yin //",
    "NG0097:418": "ma rtogs sem can chos rnams ni //",
    "NG0097:419": "rgyu 'bras chos la ltos pa dang *//",
    "NG0097:420": "bag chags goms pas 'byung ba dang *//",
    "NG0097:421": "byas pa'i chos kyis sangs rgyas dang *//",
    "NG0097:422": "rim gyis rtogs pa'i 'dod pa drug / drang don chos la yid ches skye //",
    "NG0097:423": "de ltar byas pas 'khor ba stongs //",
    "NG0097:424": "'khor ba stongs pa'i rgyu mtshan ni //",
    "NG0097:425": "'jug sgo gsum dag rtsol ba gnyis //",
    "NG0097:426": "btsal thabs gnyis dang gsum gyis bzlog / phyi yi",
    "NG0097:427": "sgo dang nang gi sgo / gsang ba'i sgo ru",
    "NG0097:428": "shes par bya // so ru btsal dang lhug par btsal //",
    "NG0097:429": "stong pa'i so dang rig pa'i so //",
    "NG0097:430": "tha dad ma yin ngo bo gcig / lhug par btsal ba rnam gsum ni //",
    "NG0097:431": "phyi ru rnam shes yul la bsdu //",
    "NG0097:432": "nang du sems nyid sdug bsngal glod //",
    "NG0097:433": "gsal ba 'dzin med ngang la bzhag / shes rab thabs kyis btsal ba dang *//",
    "NG0097:434": "thabs la shes rab rtsi yis gzung *//",
    "NG0097:435": "zung du 'jug pas sangs rgyas pas //",
    "NG0097:436": "stong gsal rig pa chos kyi sku //",
    "NG0097:437": "logs na yod pa ma yin pas //",
    "NG0097:438": "rang gi sems ni stong gsal yin //",
    "NG0097:439": "dbang med gsum gyis 'khor ba stongs //",
    "NG0097:440": "snang ba rang snang shes tsam na //",
    "NG0097:441": "sha khrag lus ni stongs par 'gyur //",
    "NG0097:442": "shar ba rang shar shes tsam na //",
    "NG0097:443": "nyon mongs sems ni stongs par 'gyur //",
    "NG0097:444": "rlung yang rang gi rtsal du shes //",
    "NG0097:445": "lus sems gnyis su tshogs rgyu med //",
    "NG0097:446": "de ltar gsum la brten nas kyang *//",
    "NG0097:447": "stong gsal rig pa sangs rgyas so //",
    "NG0097:448": "de ltar ma shes blo chung rnams //",
    "NG0097:449": "dbang med drug gis 'khor bar 'khyams //",
    "NG0097:450": "snang ba rang snang ma shes na //",
    "NG0097:451": "lus su mi 'gro rang dbang med //",
    "NG0097:452": "shar ba rang sar ma shes na //",
    "NG0097:453": "sems su mi 'gro rang dbang med //",
    "NG0097:454": "rlung rang rtsal du ma shes na //",
    "NG0097:455": "lus sems mi 'du rang dbang med //",
    "NG0097:456": "'dus nas mi skye rang dbang med //",
    "NG0097:457": "skyes nas mi rgas rang dbang med //",
    "NG0097:458": "rgas nas mi na rang dbang med //",
    "NG0097:459": "na nas mi 'chi rang dbang med /",
    "NG0097:460": "shi nas khams gsum 'khor bar 'khyams //",
    "NG0097:461": "'khor 'das mtshan nyid bzhi ru 'dus //",
    "NG0097:462": "mi rtag sdug bsngal stong bdag med //",
    "NG0097:463": "snod kyi 'jig rten ri dang gling rnams kyang *//",
    "NG0097:464": "'jig pa'i dus na bskal pa'i me byung bas //",
    "NG0097:465": "thal ba'i lhag ma tsam yang mi lus so //",
    "NG0097:466": "chu dang rlung gis 'jig pa de bzhin no //",
    "NG0097:467": "bcud kyi sems can tshe 'di mi rtag pas //",
    "NG0097:468": "lus dang longs spyod la sogs 'dor bar nges //",
    "NG0097:469": "rigs drug sdug bsngal mang po bsam mi khyab //",
    "NG0097:470": "srid pa stong par rtogs pa zhi ba'i mchog / bdag med gnyis rtogs yang @#//",
    "NG0097:471": "dag thar pa'i lam //",
    "NG0097:472": "'khrul pa nyid dang byang chub lam //",
    "NG0097:473": "rtag tu gegs byed ma yin te //",
    "NG0097:474": "nyan thos dang ni rang sangs rgyas //",
    "NG0097:475": "sangs rgyas sa la gegs byed do //",
    "NG0097:476": "rin po che 'phags lam bkod pa'i rgyud las /",
    "NG0097:477": "sangs rgyas sems can khyad par bstan pa'i le'u ste",
    "NG0097:478": "bzhi pa'o // // rdo rje sems dpas yang zhus",
    "NG0097:479": "pa // kun rig ston pa chos rje lags //",
    "NG0097:480": "khyed ni 'dren pa'i lam mkhan te //",
    "NG0097:481": "gzhi lam 'bras bu bstan du gsol //",
    "NG0097:482": "kun rig ston pas bka' stsal pa //",
    "NG0097:483": "gzhi ni ma bcos snying po'i don //",
    "NG0097:484": "'khor dang myang 'das ro gcig pas //",
    "NG0097:485": "sangs rgyas sems can 'byung gnas sa //",
    "NG0097:486": "kun gyi spyi gzhi yin par bshad //",
    "NG0097:487": "gsal la 'dzin med rtogs pas lam //",
    "NG0097:488": "zhi gnas lhag mthong zung du 'brel //",
    "NG0097:489": "nyams myong sna tshogs 'byung ba'i gnas //",
    "NG0097:490": "'bras bu lam du byed par bshad //",
    "NG0097:491": "yongs su rdzogs pas 'bras bu yin /",
    "NG0097:492": "khams gsum sku gsum tha mi dad //",
    "NG0097:493": "bdag don gzhan don 'byung ba'i gnas //",
    "NG0097:494": "'bras bu ye nas smin par bshad //",
    "NG0097:495": "ces gsungs so //",
    "NG0097:496": "rin po che 'phags lam bkod pa'i rgyud las /",
    "NG0097:497": "sangs rgyas dang sems can khyad par bstan pa dang */",
    "NG0097:498": "gzhi lam 'bras bu bstan pa'i le'u ste lnga pa'o ///",
    "NG0097:499": "/ rdo rje sems dpas yang zhus pa //",
    "NG0097:500": "'dus pa'i 'khor la phan gdags phyir //",
    "NG0097:501": "kun rig ston pa chos rje lags //",
    "NG0097:502": "rgyud kyi ldang tshad bshad du gsol //",
    "NG0097:503": "kun rig ston pas bka' stsal pa //",
    "NG0097:504": "'dus ba'i 'khor rnams nga la nyon //",
    "NG0097:505": "rgyud kyi don rnams ngas bshad pas //",
    "NG0097:506": "gus pas nyon la yid la zung *//",
    "NG0097:507": "rgyu yi rgyud dang lam gyi rgyud //",
    "NG0097:508": "'bras bu'i rgyud dang gsum du bshad //",
    "NG0097:509": "gsang sngags rgyud kyi dbye ba yin //",
    "NG0097:510": "'brel dang ma tshang med pa dang *//",
    "NG0097:511": "phun sum tshogs pas rgyud ces bya //",
    "NG0097:512": "rgyud ni rgyun chags zhes bya ste //",
    "NG0097:513": "'khor ba yang ni rgyud du 'dod //",
    "NG0097:514": "gsang sngags rgyud kyi dngos po ni //",
    "NG0097:515": "yongs su shes pa brgyad kyis bstan //",
    "NG0097:516": "blta ba spyod pa dkyil 'khor dbang *//",
    "NG0097:517": "dam tshig dang ni phrin las dang *//",
    "NG0097:518": "bsgrub pa mchod pa bya bar bshad //",
    "NG0097:519": "ces gsungs so //",
    "NG0097:520": "rdo rje sems dpas yang zhus pa //",
    "NG0097:521": "thams cad mkhyen pa khyed kyi thugs khrol la //",
    "NG0097:522": "phyi rabs rnams la phan gdags phyir //",
    "NG0097:523": "'di don rgyas par bshad du gsol //",
    "NG0097:524": "kun rigs ston pas bka' stsal pa //",
    "NG0097:525": "lta ba log dang dman pa dang *//",
    "NG0097:526": "shes par bya ba'i lta ba ni //",
    "NG0097:527": "mtha' bral ye shes phyogs cha bral //",
    "NG0097:528": "gzung 'dzin rtog pa ka nas dag / yang dag nyid la yang dag blta //",
    "NG0097:529": "yang dag mthong na rnam par grol //",
    "NG0097:530": "spyod pa'i don la rnam gsum ste //",
    "NG0097:531": "'jig rten phal dang mi mthun spyod //",
    "NG0097:532": "lta dman blo dang mi mthun spyod //",
    "NG0097:533": "yongs su shes pa'i spyod pa ni //",
    "NG0097:534": "sna tshogs thug phrad zhen pa med //",
    "NG0097:535": "rang rig mtha' dbus med pa'i dkyil //",
    "NG0097:536": "de nyid @#//",
    "NG0097:537": "nyams su myong bas 'khor //",
    "NG0097:538": "rig pa bkra bas dkyil 'khor yin //",
    "NG0097:539": "rdul tshon dkyil 'khor rag ma lus //",
    "NG0097:540": "chos dbang sems la bskur bas ni //",
    "NG0097:541": "rig pa'i rtsal gyi dbang thob 'gyur //",
    "NG0097:542": "ting 'dzin las su rung bas rang dbang rang gis thob //",
    "NG0097:543": "rang sems bla mar rtogs pas byin rlabs dbang mi dgos //",
    "NG0097:544": "rang byung ye shes rtogs pa'i lha //",
    "NG0097:545": "'dzab dang lha yi snying po dbul mi dgos //",
    "NG0097:546": "sangs rgyas kun gyi gsang ba'i thugs //",
    "NG0097:547": "mi rtog pa yi ye shes rang gis rtogs //",
    "NG0097:548": "de nyid gzhan la phan byed pa //",
    "NG0097:549": "srid pa gsum na de dbang bskur //",
    "NG0097:550": "cig char rig pa don yin pas //",
    "NG0097:551": "cig char rig pa'i stobs kyis 'dag / thun mong thun mong ma yin pas //",
    "NG0097:552": "mi 'da' bas na dam tshig yin //",
    "NG0097:553": "thun mong dam tshig bstan pa ni //",
    "NG0097:554": "lta ba spyi sar mi dgod dang *//",
    "NG0097:555": "sgom nyams mu cor mi smra dang *//",
    "NG0097:556": "byang chub ngo dgar mi gtong dang *//",
    "NG0097:557": "gsang sgo yal bar dor mi bya //",
    "NG0097:558": "thun mong ma yin dam tshig ni //",
    "NG0097:559": "ye nas ma byung ma skyes pas //",
    "NG0097:560": "ye nas mi gnas ye nas stong *//",
    "NG0097:561": "med pa dang ni phyal ba dang *//",
    "NG0097:562": "gcig pur lhun gyis gnas pa'o //",
    "NG0097:563": "dam tshig med pa'i sngags pa kun //",
    "NG0097:564": "me tog rtsa ba bskams pa bzhin //",
    "NG0097:565": "'bras bu smin par mi 'gyur ro //",
    "NG0097:566": "sangs rgyas rang la bsgrub pa'i sgrub thabs 'di //",
    "NG0097:567": "sangs rgyas rang la yod pas bsnyen pa yin //",
    "NG0097:568": "de mtshon bla ma bsten pas nye bsnyen no //",
    "NG0097:569": "de'i gsung don du gnyer bas sgrub pa yin //",
    "NG0097:570": "bde sdug rtsa ba bral bas sgrub pa chen po'o //",
    "NG0097:571": "bde gshegs gong mas gsungs pas phrin zhes bya //",
    "NG0097:572": "de la thos bsam byas pas las zhes bya //",
    "NG0097:573": "sems kyi zug rngu zhi bas zhi ba nyid //",
    "NG0097:574": "de nyid lam du khyer bas rgyas pa yin //",
    "NG0097:575": "rang sems bkol du btub pas dbang zhes bya //",
    "NG0097:576": "'khor ba'i rtsa ba chod pas drag po'o //",
    "NG0097:577": "mchod pa'i bye brag mang po ji snyed pa //",
    "NG0097:578": "phyi dang nang gi mchod pa dang *//",
    "NG0097:579": "gsang mchod bla na med pa'o //",
    "NG0097:580": "bla med mchod pa bstan pa ni //",
    "NG0097:581": "mkhas pas byang chub sems bsgoms pas //",
    "NG0097:582": "rgyal dang de yi sras rnams la //",
    "NG0097:583": "mchod pa'i nang nas dam pa ste //",
    "NG0097:584": "'di ni skyon med me tog yin //",
    "NG0097:585": "thams cad ring por mi thogs par //",
    "NG0097:586": "rgyal mchog sangs rgyas nyid du 'gyur //",
    "NG0097:587": "zhes gsungs so //",
    "NG0097:588": "rin po che 'phags lam bkod pa'i rgyud las /",
    "NG0097:589": "yongs su shes par bya ba'i rgyud kyi dngos po",
    "NG0097:590": "bstan pa'i le'u ste drug pa'o // // rdo rje",
    "NG0097:591": "sems dpas yang zhus pa //",
    "NG0097:592": "kun rig ston pa chos rje lags //",
    "NG0097:593": "gnad la dbab pa gsung du gsol //",
    "NG0097:594": "kun rig ston pas bka' stsal pa //",
    "NG0097:595": "dad pas dam chos gnad la dbab //",
    "NG0097:596": "dad pa med pa'i mi rnams la /",
    "NG0097:597": "dkar po'i chos rnams ga la 'byung *//",
    "NG0097:598": "sa bon me yis tshig pa la //",
    "NG0097:599": "myu gu sngon po ga la 'byung *//",
    "NG0097:600": "mos pas bla ma gnad la dbab //",
    "NG0097:601": "bla ma med pa'i sngon rol na //",
    "NG0097:602": "sangs @#//",
    "NG0097:603": "rgyas bya ba'i ming yang med //",
    "NG0097:604": "bla ma sangs rgyas kun gyi rje //",
    "NG0097:605": "sngon 'gros rang lus gtan la dbab //",
    "NG0097:606": "mi yis gru la brten nas ni //",
    "NG0097:607": "sdug bsngal chu bo che las sgrol //",
    "NG0097:608": "myang 'das pa yi skam sar 'don //",
    "NG0097:609": "gdams pas rang sems gtan la dbab //",
    "NG0097:610": "rang sems sangs rgyas rtsa ba ste //",
    "NG0097:611": "rang sems rang gis thim pas na //",
    "NG0097:612": "de las lhag pa'i chos gzhan med //",
    "NG0097:613": "ces gsungs so //",
    "NG0097:614": "rin po che 'phags lam bkod pa'i rgyud las /",
    "NG0097:615": "yongs su shes par bya ba'i rgyud kyi dngos po dang */",
    "NG0097:616": "gtan la dbab pa'i le'u ste bdun pa'o //    // rdo rje sems dpas yang zhus pa //",
    "NG0097:617": "rig pa'i rgyal po thams cad mkhyen //",
    "NG0097:618": "'khrul pa'i snang ba 'gags pa la //",
    "NG0097:619": "bar do'i snang ba bstan du gsol //",
    "NG0097:620": "kun rig ston pas bka' stsal pa //",
    "NG0097:621": "'di ltar snang ba 'gag gyur nas //",
    "NG0097:622": "pha rol snang ba shes pa la //",
    "NG0097:623": "bar do'i snang ba 'di ltar lags //",
    "NG0097:624": "sngon 'byung srid pa'i sha gzugs can //",
    "NG0097:625": "dbang po kun tshang thogs med de //",
    "NG0097:626": "yar dang mar gyi spyi sa nas //",
    "NG0097:627": "mi ldog de ni bri ba'o //",
    "NG0097:628": "ye shes rang snang 'dam gyi pad+ma 'dra //",
    "NG0097:629": "srid pa'i skye gnas gzhal yas khang chen 'dra //",
    "NG0097:630": "dus kyi snyigs ma lam gyi kha brag 'dra //",
    "NG0097:631": "skye shi gnyis po zo chu'i khyud mo 'dra //",
    "NG0097:632": "lam gyis byung nas sal gyis gsal //",
    "NG0097:633": "de la 'dzin pa skyes pas hril gyis bsgrib //",
    "NG0097:634": "rtogs pa'i dbang gis zhag lnga bde dang ldan //",
    "NG0097:635": "'gyu mi 'gyu las yid tsam 'gyus //",
    "NG0097:636": "sna tshogs gzugs can yid las skyes //",
    "NG0097:637": "de yi bye brag bshad pa ni //",
    "NG0097:638": "rnam pa drug tu shes par bya //",
    "NG0097:639": "rang bzhin gnas pa'i bar do dang *//",
    "NG0097:640": "ting nge 'dzin gyi bar do dang *//",
    "NG0097:641": "skye shi gnyis kyi bar do dang *//",
    "NG0097:642": "de bzhin srid pa'i bar do dang *//",
    "NG0097:643": "rmi lam gnyid kyi bar do dang *//",
    "NG0097:644": "chos nyid gsal ba'i bar do'o //",
    "NG0097:645": "zhes gsungs so //",
    "NG0097:646": "rdo rje sems dpas yang zhus pa //",
    "NG0097:647": "kun rig ston pa chos rje lags //",
    "NG0097:648": "de don shes pa shin tu dka' //",
    "NG0097:649": "dpe don bcas pa gsung du gsol //",
    "NG0097:650": "de skad zhus pa'i don gsan nas //",
    "NG0097:651": "kun rig ston pas bka' stsal pa //",
    "NG0097:652": "rang bzhin gnas pa'i bar do la //",
    "NG0097:653": "ma shes pa ni ngo shes byed //",
    "NG0097:654": "dwa phrug ma dang phrad pa bzhin //",
    "NG0097:655": "ma ni stong la bu ni gsal //",
    "NG0097:656": "ma bu shes pa'i skyes bu ni //",
    "NG0097:657": "snyam byed de las grol bar 'gyur //",
    "NG0097:658": "ting nge 'dzin gyi bar do la //",
    "NG0097:659": "mi gsal ba ni gsal byed pas //",
    "NG0097:660": "sgeg mos me long blta ba bzhin //",
    "NG0097:661": "sems kyis sems la bltas pa yis //",
    "NG0097:662": "gnyis 'dzin rtog pa zad par 'gyur //",
    "NG0097:663": "skye shi gnyis kyi bar do la //",
    "NG0097:664": "ye shes ngo yis 'dzin pa ni //",
    "NG0097:665": "mun khung sgron me btegs pa bzhin //",
    "NG0097:666": "mtshon pa tshig gis don rtogs pas //",
    "NG0097:667": "rten 'brel 'dzom pa'i ye shes kyis //",
    "NG0097:668": "rmongs pa'i mun pa sangs par 'gyur //",
    "NG0097:669": "mi srid srid pa'i bar do la //",
    "NG0097:670": "bzang ngan las kyi 'phro mthud ni //",
    "NG0097:671": "rkang chag yur @#//",
    "NG0097:672": "bar wa btsugs bzhin //",
    "NG0097:673": "gnyen po brten pa'i dka' thub kyis //",
    "NG0097:674": "'dod pa'i 'bras bu 'thob par 'gyur //",
    "NG0097:675": "gnyid log rmi lam bar do la //",
    "NG0097:676": "cir snang sems su shes pa ni //",
    "NG0097:677": "bram ze'i gling du gzhan 'tshol bzhin //",
    "NG0097:678": "thams cad sems su rtogs pa la //",
    "NG0097:679": "bzang ngan phan gnod med par 'gyur //",
    "NG0097:680": "chos nyid gsal ba'i bar do la //",
    "NG0097:681": "ye shes zang thal 'char ba ni //",
    "NG0097:682": "skar mda' mkha' la rgyug pa bzhin //",
    "NG0097:683": "phyir mi ldog pa'i rig pa ni //",
    "NG0097:684": "'byung ba rang sar thim byas nas //",
    "NG0097:685": "rnam shes 'od la thim pa'i dus //",
    "NG0097:686": "bag chags lus las grol bar 'gyur //",
    "NG0097:687": "zhes gsungs so //",
    "NG0097:688": "rin po che 'phags lam bkod pa'i rgyud las /",
    "NG0097:689": "bar do'i bye brag bstan pa'i le'u ste brgyad pa'o //    // rdo rje sems dpas yang zhus pas //",
    "NG0097:690": "kun rig ston pa chos rje lags //",
    "NG0097:691": "de bzhin gshegs pa'i sku gsung las //",
    "NG0097:692": "phyi nang sprul pa ji ltar bkye //",
    "NG0097:693": "gdul bya'i ston pa gang la bgyi //",
    "NG0097:694": "kun rig ston pas bka' stsal pa //",
    "NG0097:695": "rgyal ba'i sku gsung thugs la ni //",
    "NG0097:696": "sprul pa bsam gyis mi khyab pas //",
    "NG0097:697": "phyogs bcu dus gsum ma lus pa'i //",
    "NG0097:698": "sangs rgyas ji snyed bzhugs pa kun //",
    "NG0097:699": "kun rig nga yi sprul pa las //",
    "NG0097:700": "gzhan na sangs rgyas rdul tsam med //",
    "NG0097:701": "phyi dang nang du snang ba ni //",
    "NG0097:702": "kun rig yin par shes par gyis //",
    "NG0097:703": "rgyal ba'i sku yi sprul pa las //",
    "NG0097:704": "mar me mdzad la sogs pa yi //",
    "NG0097:705": "sangs rgyas rabs bdun 'byung ba ni //",
    "NG0097:706": "'das pa'i dus kyang nga nyid do //",
    "NG0097:707": "rgyal pa'i gsung gi sprul pa las //",
    "NG0097:708": "bskal bzang byang chub stong la sogs //",
    "NG0097:709": "byang chub sems dpa' 'bum sde ni //",
    "NG0097:710": "kun rig ston pa nga yin no //",
    "NG0097:711": "bde gshegs thugs kyi sprul pa las //",
    "NG0097:712": "zhi khro sangs rgyas la sogs pa //",
    "NG0097:713": "rigs lnga yab yum nga nyid do //",
    "NG0097:714": "nga med pa yi sngon rol na //",
    "NG0097:715": "sangs rgyas bya ba'i ming yang med //",
    "NG0097:716": "sems can bya ba'i skye gnas med //",
    "NG0097:717": "thams cad nga yi sprul pa yin //",
    "NG0097:718": "nga nyid gzhi yi sangs rgyas so //",
    "NG0097:719": "nang gi sprul pa rnam gsum ni //",
    "NG0097:720": "bde bar gshegs pa'i sku yi sprul pa las //",
    "NG0097:721": "'og min gnas kyi gnas mchog na //",
    "NG0097:722": "bcom ldan rnam par snang mdzad byung *//",
    "NG0097:723": "phyi nang rigs gsum mgon po dang *//",
    "NG0097:724": "sa bcu'i bo d+hi sa twa la //",
    "NG0097:725": "gsung gis chos rnams mi ston par //",
    "NG0097:726": "sku yis chos rnams 'jal bar ston //",
    "NG0097:727": "bde gshegs gsung gi sprul pa las //",
    "NG0097:728": "'dzam gling rdo rje'i gdan steng na //",
    "NG0097:729": "shaka thub lha mi'i ston pa byung *//",
    "NG0097:730": "mdo sde 'dul ba mngon pa'i chos //",
    "NG0097:731": "drang don nges don mang po gsungs //",
    "NG0097:732": "kun rig thugs kyi sprul pa las //",
    "NG0097:733": "rgyu bdag rdo rje sems dpa' byung *//",
    "NG0097:734": "sangs rgyas lha tshogs rnams dang ni //",
    "NG0097:735": "dga' rab rdo rje la sogs pas //",
    "NG0097:736": "gsang sngags nges don rgyud sde gsungs //",
    "NG0097:737": "rin po che 'phags lam bkod pa'i rgyud las //",
    "NG0097:738": "sprul pa bkye ba'i le'u ste dgu @#//",
    "NG0097:739": "pa'o ///",
    "NG0097:740": "/ rdo rje sems dpas yang zhus pa //",
    "NG0097:741": "kun rig ston pa chos rje lags //",
    "NG0097:742": "khyed ni mnyam pa'i rgyal po ste //",
    "NG0097:743": "thugs rjes 'gro ba'i skyabs mdzad pa //",
    "NG0097:744": "che chung rim pa'i blo yod pas //",
    "NG0097:745": "rgyud kyi gtad rgya gsung du gsol //",
    "NG0097:746": "de skad zhus pa'i don mkhyen nas //",
    "NG0097:747": "ston pa shes rig rgyal po yis //",
    "NG0097:748": "phyi rabs rnams la phan gdags phyir //",
    "NG0097:749": "'dus pa'i 'khor la rgyud gtad pa //",
    "NG0097:750": "gsang sngags nges don rgyud chen 'di //",
    "NG0097:751": "bstan pa'i snying po yin par nges //",
    "NG0097:752": "snyigs ma lnga yi dus su dar //",
    "NG0097:753": "dper na mar me 'chi ka ru //",
    "NG0097:754": "'od ni gsal bar 'byung ba ltar //",
    "NG0097:755": "debazhin nga yi rgyud 'di yang *//",
    "NG0097:756": "nub khar zab mo'i chos dar 'gyur //",
    "NG0097:757": "bstan pa nub par 'gyur tsam na //",
    "NG0097:758": "'di las lhag pa'i mgon skyabs med //",
    "NG0097:759": "skal ldan rnams kyi lam du gyis //",
    "NG0097:760": "rgyud dag khyed kyi thugs la chongs //",
    "NG0097:761": "'dus pa'i 'khor rnams nga la nyon //",
    "NG0097:762": "rang bzo byed cing bla ma smod //",
    "NG0097:763": "dad pa chung la 'dod pa che //",
    "NG0097:764": "dam tshig med la slob dpon gsang *//",
    "NG0097:765": "bka' bzhin mi bsgrub zong du byed //",
    "NG0097:766": "de 'dra'i gang zag log sred can //",
    "NG0097:767": "rgyud kyi ming yang bstan mi bya //",
    "NG0097:768": "mkha' 'gro rnams gyis srog kyang 'phrog / ya nga ba yi nad kyang 'byung *//",
    "NG0097:769": "shi nas rdo rje dmyal bar skye //",
    "NG0097:770": "da yang 'dus pa'i 'khor rnams nyon //",
    "NG0097:771": "dad ldan rgyud la mos pa dang *//",
    "NG0097:772": "sgrub la shin tu brtson pa la //",
    "NG0097:773": "dngos grub myur du 'byung bar 'gyur //",
    "NG0097:774": "snying po don gyi yang snying 'di //",
    "NG0097:775": "bder gshegs rnams kyi thugs dam yin //",
    "NG0097:776": "grub thob rnams kyi gshegs shul yin //",
    "NG0097:777": "skal ldan rnams kyi mgo 'dren yin //",
    "NG0097:778": "'gro ba rnams la thugs brtse'i phyir //",
    "NG0097:779": "phyir mi ldog pa'i lam bstan pa //",
    "NG0097:780": "rgyal ba nyid kyi thugs bskyed nas //",
    "NG0097:781": "bla med byang chub 'thob par shog / rin po che 'phags lam bkod pa'i rgyud las /",
    "NG0097:782": "rgyud kyi gtad rgya bstan pa'i le'u ste bcu pa'o //",
    "NG0097:783": "pan+di ta shrisid+ha dang */",
    "NG0097:784": "lo ts+tsha ba bai ro tsa nas gtan la phab pa'o //"
}