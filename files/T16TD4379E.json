{
    "T16TD4379E:304b-0": "@304b ` // gser 'od dam pa mdo sde'i dbang po'i smon lam bzhugs /",
    "T16TD4379E:304b-2": "# // dkon mchog gsum la phyag 'tshal lo //",
    "T16TD4379E:304b-3": "gser 'od dam pa'i rnga chen sgra yis ni //",
    "T16TD4379E:304b-4": "stong gsum 'jig rten 'jig rten gsum 'di na /",
    "T16TD4379E:304b-5": "ngan song sdug bsngal gshin rje'i sdug bsngal dang //",
    "T16TD4379E:304b-6": "dbul ba'i sdug bsngal sdug bsngal zhi bar shog / rnga bo che yi sgra skad 'di yis ni //",
    "T16TD4379E:304b-7": "'jig rten rmongs pa thams cad zhi gyur cig / ji ltar thub dbang 'jigs med 'jigs zhi ltar //",
    "T16TD4379E:304b-8": "sems can 'jigs med 'jigs dang bral bar shog / ji ltar 'khor bar kun mkhyen thub dbang po //",
    "T16TD4379E:304b-9": "'phags pa'i yon tan kun dang ldan pa ltar //",
    "T16TD4379E:305a-0": "skye dgu ting 'dzin byang @305a * //",
    "T16TD4379E:305a-1": "chub yan lag gi / yon tan ldan zhing yon tan rgya mtshor gyur //",
    "T16TD4379E:305a-2": "rnga bo che yi sgra skad 'di yis ni //",
    "T16TD4379E:305a-3": "sems can thams cad tshangs pa'i sgra ldan gyur //",
    "T16TD4379E:305a-4": "sangs rgyas dam pa byang chub mchog reg shog / chos kyi 'khor lo dge ba bskor gyur cig / bskal pa bsam gyis mi khyab bzhugs par shog /'gro la phan phyir chos kyang ston gyur cig / nyon mongs 'joms gyur sdug pa la sel bar gyur //",
    "T16TD4379E:305a-5": "'dod chags zhe sdang gtu mug zhi gyur cig / sems can gang dag ngan song sar gnas te //",
    "T16TD4379E:305a-6": "rus pa'i yul la me lce rab 'bar ba //",
    "T16TD4379E:305a-7": "de dag rnga chen bsgrags pa thos gyur cig / sdug bsngal thams cad rab tu zhi gyur nas //",
    "T16TD4379E:305a-8": "sangs rgyas phyag 'tshal lo zhes tshig thos shog / sems can kun gyi tshe rabs brgya dag dang //",
    "T16TD4379E:305a-9": "tshe rabs stong phrag bye bar skye dran shog / thub pa'i dbang po rtag tu dran gyur cing //",
    "T16TD4379E:305a-10": "de dag gi ni rgya chen gsung thos shog / rnga bo che yi sgra skad 'di yis ni //",
    "T16TD4379E:305a-11": "sangs rgyas rnams dang rtag tu 'grogs rnyed gyur //",
    "T16TD4379E:305a-12": "sdig pa'i las rnams rnam par spong bar shog / bya ba dge ba rnams ni spyod gyur cig / mi dang lha dang srog chags thams cad kyi //",
    "T16TD4379E:305a-13": "de dag bsam dang smon lam gang yin pa //",
    "T16TD4379E:305a-14": "rnga bo che yi sgra skad 'di yis ni //",
    "T16TD4379E:305a-15": "de dag rnams kyi re kun rdzogs gyur cig / sems can gang dag sems dmyal mi bzad skyes //",
    "T16TD4379E:305a-16": "lus la me lce kun tu rab tu 'bar //",
    "T16TD4379E:305a-17": "skyabs med mya ngan bcas shing yongs 'khyam pa //",
    "T16TD4379E:305a-18": "me rnams ma lus rab tu zhi bar shog /",
    "T16TD4379E:305a-19": "sems dmyal yi dgas mi yi 'jig rten na //",
    "T16TD4379E:305a-20": "sems can sdug bsngal mi bzad drag po gang //",
    "T16TD4379E:305a-21": "rnga bo che yi sgra skad 'di yis ni //",
    "T16TD4379E:305a-22": "de dag rnams kyi sdug bsngal kun zhi shog / rten med dpung gnyen med pa dang //",
    "T16TD4379E:305a-23": "skyabs med par ni gyur pa dag / de rnams la ni skyob pa dang //",
    "T16TD4379E:305a-24": "dpung gnyen rten mchog bdag gyur cig / sangs rgyas rkang gnyis dam pa dag / thugs brtse thugs rje ldan pa'i thugs //",
    "T16TD4379E:305a-25": "gang dag phyogs bcu'i 'jig rten na //",
    "T16TD4379E:305a-26": "bzhugs pa bdag la dgongs su gsol //",
    "T16TD4379E:305a-27": "bdag gis sngon chad sdig pa'i las //",
    "T16TD4379E:305b-0": "shin tu mi bzad gang @305b bgyis pa //",
    "T16TD4379E:305b-1": "stobs bcu'i spyan sngar bdag mchis te //",
    "T16TD4379E:305b-2": "de dag thams cad bshags par bgyi //",
    "T16TD4379E:305b-3": "pha ma dag tu mi 'dzin dang //",
    "T16TD4379E:305b-4": "sangs rgyas rnams su mi 'dzin dang //",
    "T16TD4379E:305b-5": "dge ba dag tu mi 'dzin pas //",
    "T16TD4379E:305b-6": "sdig pa bdag gis gang bgyis dang //",
    "T16TD4379E:305b-7": "phyug cing rgyags pas dregs pa dang ;",
    "T16TD4379E:305b-8": "/ rigs dang longs spyod rgyags pa dang //",
    "T16TD4379E:305b-9": "gzhon pa'i rgyags pas dregs pa yis //",
    "T16TD4379E:305b-10": "bdag gis sdig pa gang bgyis dang //",
    "T16TD4379E:305b-11": "nyes sam nyes par smras pa dang //",
    "T16TD4379E:305b-12": "nyes pas bgyis pa'i las rnams dang //",
    "T16TD4379E:305b-13": "nyes pa'i dmigs su ma bltas pas //",
    "T16TD4379E:305b-14": "bdag gis sdig pa gang bgyis dang //",
    "T16TD4379E:305b-15": "byis pa'i blo yis 'jug pa dang //",
    "T16TD4379E:305b-16": "mi shes mun pa'i sems dang ni //",
    "T16TD4379E:305b-17": "sdig pa'i grogs po'i dbang gyur dang //",
    "T16TD4379E:305b-18": "nyon mongs rnam par 'khrug sems dang //",
    "T16TD4379E:305b-19": "rtsed mo dga' ba'i dbang nyid dang //",
    "T16TD4379E:305b-20": "mya ngan dang ni nad dbang dang //",
    "T16TD4379E:305b-21": "nor gyis mi chog nyes pa yis //",
    "T16TD4379E:305b-22": "bdag gis sdig pa gang bgyis dang //",
    "T16TD4379E:305b-23": "'phags min skye bo 'dren pa dang //",
    "T16TD4379E:305b-24": "phrag dog ser sna'i sgyu dang ni //",
    "T16TD4379E:305b-25": "g-yo dang dbul ba'i nyes pa yis //",
    "T16TD4379E:305b-26": "bdag gis sdig pa gang bgyis dang //",
    "T16TD4379E:305b-27": "phongs pa 'byung ba'i dus kyi tshe //",
    "T16TD4379E:305b-28": "'dod pa rnams dang 'jigs rgyu dang //",
    "T16TD4379E:305b-29": "phyug po ma yin gyur pa yis //",
    "T16TD4379E:305b-30": "bdag gis sdig pa gang bgyis dang //",
    "T16TD4379E:305b-31": "g-yo ba'i sems kyi dbang nyid dang //",
    "T16TD4379E:305b-32": "'dod dang khro ba'i dbang nyid dang //",
    "T16TD4379E:305b-33": "bkres dang skom gyis nyen pa yis //",
    "T16TD4379E:305b-34": "bdag gis sdig pa gang bgyis dang //",
    "T16TD4379E:305b-35": "bza' ba dag dang btung ba dang //",
    "T16TD4379E:305b-36": "bud med rgyu dang gos kyi phyir ;",
    "T16TD4379E:305b-37": "/ nyon mongs btung ba sna tshogs kyis //",
    "T16TD4379E:305b-38": "bdag gis sdig pa gang bgyis dang //",
    "T16TD4379E:305b-39": "lus dang ngag dang yid kyis sdig / nyes par spyad pa rnam gsum bsags //",
    "T16TD4379E:305b-40": "'di 'dra'i tshul gyis gang bgyis pa //",
    "T16TD4379E:305b-41": "de dag thams cad bdag 'chags so //",
    "T16TD4379E:305b-42": "sangs rgyas rnams dang chos rnams dang //",
    "T16TD4379E:305b-43": "de bzhin nyan thos rnams la yang //",
    "T16TD4379E:305b-44": "gus pa ma lags gang bgyis pa //",
    "T16TD4379E:305b-45": "de dag thams cad bdag 'chags so //",
    "T16TD4379E:305b-46": "gang yang rang sangs rgyas rnams dang //",
    "T16TD4379E:305b-47": "byang chub sems dpa' rnams la yang //",
    "T16TD4379E:305b-48": "gus pa ma lags bgyis pa rnams //",
    "T16TD4379E:306a-0": "@306a * // de dag thams cad bdag 'chags so //",
    "T16TD4379E:306a-1": "dam chos smra ba rnams la yang //",
    "T16TD4379E:306a-2": "gus pa ma lags bgyis pa dang //",
    "T16TD4379E:306a-3": "chos la'ang gus par ma bgyis pa //",
    "T16TD4379E:306a-4": "de dag thams cad bdag 'chags so //",
    "T16TD4379E:306a-5": "bdag gis rtag tu mi shes pas //",
    "T16TD4379E:306a-6": "dam pa'i chos ni spangs pa dang ;",
    "T16TD4379E:306a-7": "/ pha ma rnams la ma gus pa //",
    "T16TD4379E:306a-8": "de dag thams cad bdag 'chags so //",
    "T16TD4379E:306a-9": "blun pa dang ni byis pa dang //",
    "T16TD4379E:306a-10": "'dod chags zhe sdang gti mug dang //",
    "T16TD4379E:306a-11": "nga rgyal dregs pas bsgribs bgyis pa //",
    "T16TD4379E:306a-12": "de dag thams cad bdag 'chags so //",
    "T16TD4379E:306a-13": "bdag ni phyogs bcu'i 'jig rten du //",
    "T16TD4379E:306a-14": "stobs bcu rnams la mchod par shog / bdag ni phyogs bcur sems can rnams //",
    "T16TD4379E:306a-15": "sdug bsngal kun las 'don gyur cig / sems can bsam gyis mi khyab kun //",
    "T16TD4379E:306a-16": "sa bcu dag la 'god par shog / sa bcu dag la gnas nas kyang //",
    "T16TD4379E:306a-17": "thams cad de bzhin gshegs gyur cig / ji srid sdug bsngal rgya mtsho las //",
    "T16TD4379E:306a-18": "de kun mthar bgyid nus srid du //",
    "T16TD4379E:306a-19": "sems can re re'i phyir yang ni //",
    "T16TD4379E:306a-20": "bskal pa bye bar spyod par shog / gser 'od dam pa zhes bgyi ba //",
    "T16TD4379E:306a-21": "las rnams thams cad byang byed pa //",
    "T16TD4379E:306a-22": "zab mo dag ni ston pa 'di //",
    "T16TD4379E:306a-23": "sems can de dag ston gyur cig / gang gis bskal pa stong rnams su //",
    "T16TD4379E:306a-24": "sdig pa shin tu mi bzad bgyis //",
    "T16TD4379E:306a-25": "lan cig rab tu bshags pa yis //",
    "T16TD4379E:306a-26": "de dag thams cad byang bar 'gyur //",
    "T16TD4379E:306a-27": "gang gis las kyi sgrib pa rnams //",
    "T16TD4379E:306a-28": "myur du yang dag zad 'gyur ba //",
    "T16TD4379E:306a-29": "gser 'od dam pa dge ba yis ;",
    "T16TD4379E:306a-30": "/ bshags pa 'di dag bshags nas ni //",
    "T16TD4379E:306a-31": "rin chen 'byung gnas mchog bcu po //",
    "T16TD4379E:306a-32": "sa bcu la ni gnas par shog / sangs rgyas yon tan snang gyur cig / srid pa'i mtsho las sgrol bar shog / sangs rgyas rgya mtsho chu bo dang //",
    "T16TD4379E:306a-33": "yon tan rgya mtsho zab mo de //",
    "T16TD4379E:306a-34": "sangs rgyas yon tan bsam yas kyis //",
    "T16TD4379E:306a-35": "thams cad mkhyen du rdzogs par shog / ting 'dzin brgya phrag stong rnams dang //",
    "T16TD4379E:306a-36": "gzungs rnams bsam gyis mi khyab dang //",
    "T16TD4379E:306a-37": "dbang stobs byang chub yan lag gis //",
    "T16TD4379E:306b-0": "stobs bcu dam par 'gyur bar shog / dgongs pa'i @306b thugs kyis sangs rgyas rnams //",
    "T16TD4379E:306b-1": "bdag la rnam par gzigs su gsol //",
    "T16TD4379E:306b-2": "thugs rje ldan pa'i thugs kyis ni //",
    "T16TD4379E:306b-3": "nongs pa rab tu gzung du gsol //",
    "T16TD4379E:306b-4": "bdag gis bskal pa brgya rnams su //",
    "T16TD4379E:306b-5": "sngon chad sdig pa gang bgyid pa //",
    "T16TD4379E:306b-6": "de phyir bdag ni mya ngan sems //",
    "T16TD4379E:306b-7": "phongs dang mya ngan 'jigs pas gzir //",
    "T16TD4379E:306b-8": "sdig pa'i las la 'jigs par bgyid //",
    "T16TD4379E:306b-9": "yid ni rtag tu dman par gyur //",
    "T16TD4379E:306b-10": "gang dang gang du 'gro bgyid pa //",
    "T16TD4379E:306b-11": "bdag ni gang du 'ang dga' ma mchis //",
    "T16TD4379E:306b-12": "sangs rgyas thams cad thugs rjer ldan //",
    "T16TD4379E:306b-13": "'gro ba kun gyi 'jigs sel bas //",
    "T16TD4379E:306b-14": "nongs pa rab tu gzung du gsol //",
    "T16TD4379E:306b-15": "'jigs pa dag las bdag thar mdzod //",
    "T16TD4379E:306b-16": "bdag gi nyon mongs las rnams kyis //",
    "T16TD4379E:306b-17": "dri ma de bzhin gshegs pas sol //",
    "T16TD4379E:306b-18": "sangs rgyas rnams kyis bdag la ni //",
    "T16TD4379E:306b-19": "thugs rje chu yis bkru bar gsol //",
    "T16TD4379E:306b-20": "sdig pa thams cad bshags par bgyi //",
    "T16TD4379E:306b-21": "sngon chad bdag gis gang bgyis dang //",
    "T16TD4379E:306b-22": "da ltar bdag gis sdig pa gang //",
    "T16TD4379E:306b-23": "de dag thams cad bdag 'chags so //",
    "T16TD4379E:306b-24": "nongs par bgyis pa'i las rnams kun //",
    "T16TD4379E:306b-25": "slan chad mi bgyid bsdam par bgyi //",
    "T16TD4379E:306b-26": "bdag gis nongs par bgyis pa gang //",
    "T16TD4379E:306b-27": "sdig de bcab par mi bgyi'o //",
    "T16TD4379E:306b-28": "lus kyi las ni rnam gsum dang //",
    "T16TD4379E:306b-29": "ngag gi rnam pa bzhi dag dang //",
    "T16TD4379E:306b-30": "yid kyi rnam pa gsum po rnams //",
    "T16TD4379E:306b-31": "de dag thams cad bdag 'chags so //",
    "T16TD4379E:306b-32": "lus kyis bgyis dang ngag gi las //",
    "T16TD4379E:306b-33": "yid kyis rnam par bsams pa dang //",
    "T16TD4379E:306b-34": "las rnams bcu po bgyis pa dag / de dag thams cad bdag 'chags so //",
    "T16TD4379E:306b-35": "mi dge'i las bcu spangs nas su //",
    "T16TD4379E:306b-36": "dge ba bcu po bsten bgyis nas //",
    "T16TD4379E:306b-37": "sa bcu la ni bdag gnas shing //",
    "T16TD4379E:306b-38": "stobs bcu mchog tu gyur par shog / bdag gis sdig pa'i las gang dag / mi 'dod 'bras bu thob bgyid pa //",
    "T16TD4379E:306b-39": "sangs rgyas spyan sngar mchis nas ni //",
    "T16TD4379E:306b-40": "de dag thams cad bshags par bgyi //",
    "T16TD4379E:306b-41": "'dzam bu'i gling 'dir gang dag dang //",
    "T16TD4379E:306b-42": "'jig rten khams ni gzhan dag tu //",
    "T16TD4379E:306b-43": "gang rnams dge ba'i las bgyid pa //",
    "T16TD4379E:306b-44": "dge ba kun la yid rang ngo //",
    "T16TD4379E:306b-45": "lus dang ngag dang yid kyis kyang //",
    "T16TD4379E:307a-0": "bdag gis @307a * //",
    "T16TD4379E:307a-1": "bsod nams gang bsgrub pa //",
    "T16TD4379E:307a-2": "bdag ni dge ba'i rtsa ba des //",
    "T16TD4379E:307a-3": "byang chub mchog la reg par shog / srid 'gro nyam ngar byis pa'i blo yis ni //",
    "T16TD4379E:307a-4": "shin tu mi bzad sdig pa gang bgyis pa //",
    "T16TD4379E:307a-5": "stobs bcu mi mnyam spyan sngar mchis nas ni //",
    "T16TD4379E:307a-6": "sdig pa de kun so sor bshags par bgyi //",
    "T16TD4379E:307a-7": "skye ba nyam nga srid pa nyam nga dang //",
    "T16TD4379E:307a-8": "'jig rten nyam nga g-yo sems nyam pa dang //",
    "T16TD4379E:307a-9": "lus kyi spyod pa nyam pa sna tshogs kyis //",
    "T16TD4379E:307a-10": "bdag gis sdig pa gang bsags de 'chags so //",
    "T16TD4379E:307a-11": "byis pa blun byas nyon mongs nyam nga dang //",
    "T16TD4379E:307a-12": "sdig pa'i grogs dang phrad pa nyam nga dang //",
    "T16TD4379E:307a-13": "srid pa nyam nga 'dod chags nyam nga dang //",
    "T16TD4379E:307a-14": "zhe sdang gti mug mun pa'i nyam nga dang //",
    "T16TD4379E:307a-15": "ngal ba'i nyam nga dus kyi nyam nga dang //",
    "T16TD4379E:307a-16": "bsod nams bsgrub pa nyam nga gang bgyis pa //",
    "T16TD4379E:307a-17": "rgyal ba'i mi mnyam mngon sum mchis nas ni //",
    "T16TD4379E:307a-18": "sdig pa de kun so sor bshags par bgyi //",
    "T16TD4379E:307a-19": "sangs rgyas gser mdog ri snang ri rab 'dra //",
    "T16TD4379E:307a-20": "yon tan rgya mtsho 'dra la phyag 'tshal lo //",
    "T16TD4379E:307a-21": "rgyal ba de dag rnams la skyabs su mchi //",
    "T16TD4379E:307a-22": "rgyal ba de dag kun la mgos phyag 'tshal //",
    "T16TD4379E:307a-23": "gser mdog gser ni dri ma med pa'i gser gyi 'od //",
    "T16TD4379E:307a-24": "dri med rnam dag bee d'urya yi yan lag spyan //",
    "T16TD4379E:307a-25": "sangs rgyas nyi ma dpal gzi grags 'bar 'byung ba'i gnas //",
    "T16TD4379E:307a-26": "thugs rje'i 'do zer dag gis mun pa mun nag bsal //",
    "T16TD4379E:307a-27": "yan lag rab tu dri med 'od bzang rnam par mdzes //",
    "T16TD4379E:307a-28": "sangs rgyas nyi ma yan lag dri med gser 'dras khyab ;",
    "T16TD4379E:307a-29": "/ nyon mongs med gdungs yid can 'bar ba'i me 'dra ba //",
    "T16TD4379E:307a-30": "thub pa'i zla ba'i 'od zer dra bas tshim par mdzad //",
    "T16TD4379E:307a-31": "mtshan mchog sum cu gnyis kyis dbang po yan lag mdzes //",
    "T16TD4379E:307a-32": "dpe byad bzang po dag gis yan lag rnam par mdzes //",
    "T16TD4379E:307a-33": "dpal gzi bsod nams 'bar 'khrungs 'od zer dra ba yis //",
    "T16TD4379E:307a-34": "'jig rten gsum na mun khrod nyi ma bzhin du bzhugs //",
    "T16TD4379E:307a-35": "dri med rgya chen kha dog sna tshogs bee d'urya //",
    "T16TD4379E:307a-36": "skya rengs dmar dang dngul dang shel bzhin yan lag dmar //",
    "T16TD4379E:307a-37": "'od zer dra ba rnam pa sna tshogs legs brgyan pa //",
    "T16TD4379E:307b-0": "thub chen khyod @307b ni nyi ma bzhin du de yis mdzes //",
    "T16TD4379E:307b-1": "mya ngan 'khrugs pa'i 'chi chu rgal ba'i dba' rlabs can //",
    "T16TD4379E:307b-2": "'khor ba'i klung chen phongs pa'i chu bor lhung ba la //",
    "T16TD4379E:307b-3": "sdug bsngal rgya mtsho mchog tu rtsub cing shugs drag pa //",
    "T16TD4379E:307b-4": "bde gshegs nyi ma'i 'od zer mang po rnams kyis skom pa //",
    "T16TD4379E:307b-5": "yan lag gser gyi mdog tu rnam par snang //",
    "T16TD4379E:307b-6": "ye shes 'byung gnas 'jig rten gsum mgon mchog / rab mdzes mtshan gyis yan lag rnam spras pa //",
    "T16TD4379E:307b-7": "sangs rgyas gser sku 'bar la phyag 'tshal lo //",
    "T16TD4379E:307b-8": "ji ltar rgya mtsho'i chu ni dpag med dang //",
    "T16TD4379E:307b-9": "ji ltar sa la sa rdul mtha' yas dang ;",
    "T16TD4379E:307b-10": "/ ji ltar ri rab rdo mtha' mtshungs med dang //",
    "T16TD4379E:307b-11": "ji ltar nam mkha'i tha ma mtha' yas pa //",
    "T16TD4379E:307b-12": "de bzhin sangs rgyas yon tan mtha' yas te //",
    "T16TD4379E:307b-13": "sems can kun gyis shes par mi nus so //",
    "T16TD4379E:307b-14": "bskal pa du mar gzhal cing bsams kyang ni //",
    "T16TD4379E:307b-15": "yon tan tha ma shes par mi nus so //",
    "T16TD4379E:307b-16": "chu ni skra yi rtse mo'i tshad tsam dang //",
    "T16TD4379E:307b-17": "rdor bcas rir bcas rgya mtshor bcas pa ni //",
    "T16TD4379E:307b-18": "bskal par bgrangs na shes par nus kyang srid //",
    "T16TD4379E:307b-19": "sangs rgyas yon tan pha mtha' shes mi nus //",
    "T16TD4379E:307b-20": "yon tan kha dog snyan dang grags pa dang //",
    "T16TD4379E:307b-21": "dge ba'i mtshan gyis brgyan pa'i sku lus dang //",
    "T16TD4379E:307b-22": "dpe byad bzang po brgyad cus brgyan pa yis //",
    "T16TD4379E:307b-23": "sems can thams cad de 'drar gyur par shog / bdag gis dge ba'i las rnams 'di dag gis //",
    "T16TD4379E:307b-24": "'jig rten mi ring sangs rgyas 'gyur par shog /'gro la phan phyir chos kyang ston gyur cig / sems can sdug bsngal mang gzir thar byed shog / stobs bcas sder bcas bdud las rgyal gyur cig / chos kyi 'khor lo dge ba bskor bar shog / bskal pa bsam gyis mi khyab bzhugs gyur cig / bdud rtsi chu yis sems can tshim byed shog /",
    "T16TD4379E:307b-25": "ji ltar sngon gyi rgyal pas rdzogs pa ltar //",
    "T16TD4379E:307b-26": "pha rol phyin drug bla med rdzogs par shog / nyon mongs bcom zhing sdug bsngal sel gyur cing //",
    "T16TD4379E:307b-27": "'dod chags zhe sdang gti mug zhi byed shog / tshe rabs brgya dang tshe rabs bye ba stong //",
    "T16TD4379E:308a-0": "bdag ni rtag tu tshe rabs dran par @308a * //",
    "T16TD4379E:308a-1": "shog / thub pa'i dbang po rtag tu dran gyur cig / de dag rnams kyi gsung rgya che thos shog / bdag ni dge ba'i las rnams 'di dag gis //",
    "T16TD4379E:308a-2": "rtag tu sangs rgyas 'grogs pa rnyed par shog / sdig pa'i las rnams rnam par spong gyur cing //",
    "T16TD4379E:308a-3": "dge ba'i 'byung gnas dge rnams spyod par shog / zhing rnams kun na srog chags thams cad kyang //",
    "T16TD4379E:308a-4": "'jig rten dag na sdug bsngal kun zhi gyur //",
    "T16TD4379E:308a-5": "sems can dbang po ma tshang yan lag nyams //",
    "T16TD4379E:308a-6": "de kun de'u re dbang po tshang bar shog / gang dag nad btab nyam chung lus nyams dang //",
    "T16TD4379E:308a-7": "phyogs bcu dag na skyabs med gyur pa rnams //",
    "T16TD4379E:308a-8": "de kun myur du nad las thar gyur cig / nad med stobs dang dbang po rnyed par shog / gang dag rgyal po chom rkun dgras bsdigs bsad thug dang //",
    "T16TD4379E:308a-9": "sdug bsngal rnam pa sna tshogs brgya yis phongs gyur pa ;",
    "T16TD4379E:308a-10": "/ sems can nyam thag gyur cing sdug bsngal de dag kun //",
    "T16TD4379E:308a-11": "'jigs mchog mi bzad brgya po de las thar gyur cig / gang dag brdegs shing bcings pas bcings gzir ba //",
    "T16TD4379E:308a-12": "phongs pa sna tshogs dag na gnas gyur cing //",
    "T16TD4379E:308a-13": "nyon mongs stong phrag du mas dkrugs nas kyang //",
    "T16TD4379E:308a-14": "'jigs pa mi bzad mya ngan sna tshogs rnyed //",
    "T16TD4379E:308a-15": "de dag thams cad bcings las grol gyur cig / brdegs pa dag ni brdegs las thar par shog / bsad pa rnams kyang srog dang ldan gyur cig / phongs gyur thams cad 'jigs pa med par shog /",
    "T16TD4379E:308a-16": "sems can gang dag bkres sred skom gyis gzir //",
    "T16TD4379E:308a-17": "de dag zas skom sna tshogs rnyed par shog / long bas gzugs rnams sna tshogs mthong gyur cing //",
    "T16TD4379E:308a-18": "'on pas yid 'ong sgra rnams thos par shog / gcer bu rnams kyis sna tshogs gos rnyed gyur //",
    "T16TD4379E:308a-19": "sems can dbul pos gter rnams rnyed par shog / nor 'bru rin chen sna tshogs mang po yis //",
    "T16TD4379E:308a-20": "sems can thams cad bde dang ldan par shog / gang yang sdug bsngal tshor bar gnod ma gyur //",
    "T16TD4379E:308a-21": "sems can thams cad blta na sdug pa dang //",
    "T16TD4379E:308b-0": "gzugs bzang mdzes shing shin tu shis par @308b shog / rtag tu bde ba du ma sogs gyur cig / yid kyi zas skom rab 'byor bsod nams dag / bsams ma thag tu de dag grub gyur cig / rdza rnga cang te'u pi wang sgra snyan dang //",
    "T16TD4379E:308b-1": "chu mig mtshe'u rdzing bu lteng ka dag / gser gyi padma autpal 'dab ma can //",
    "T16TD4379E:308b-2": "zas skom gos nor mu tig nor bu dbyig / rgyan gser rin chen sna tshogs bee d'urya //",
    "T16TD4379E:308b-3": "de dag bsams ma thag tu grub gyur cig /'jig rten gang na'ang sdug bsngal sgra ma byung //",
    "T16TD4379E:308b-4": "sems can gcig kyang mi 'phrod mthong ma gyur //",
    "T16TD4379E:308b-5": "de dag thams cad kha dog rgya chen dang //",
    "T16TD4379E:308b-6": "phan tshun du ni 'od byed gyur par shog / mi yi 'jig rten phun sum tshogs gang yod //",
    "T16TD4379E:308b-7": "de dag bsam par de dag skye bar gyur //",
    "T16TD4379E:308b-8": "bsam pa thams cad bsams ma thag tu yang //",
    "T16TD4379E:308b-9": "bsod nams 'bras bu yongs su rdzogs par shog / spos dang phreng ba dag dang byug pa dang //",
    "T16TD4379E:308b-10": "gos dang phye ma me tog sna tshogs dang //",
    "T16TD4379E:308b-11": "ljon shing dag las dus gsum 'bab par shog / sems can de dag len cing dgar gyur cig / de bzhin gshegs pa bsam yas thams cad dang //",
    "T16TD4379E:308b-12": "rdzogs pa'i byang chub sems dpa' nyan thos dang //",
    "T16TD4379E:308b-13": "rdul bral dri med bstan pa'i chos la yang //",
    "T16TD4379E:308b-14": "phyogs bcu rnams su mchod pa byed par shog /'gro ba dman pa thams cad spong gyur cig / mi khom brgyad po dag las 'das par shog / dal ba'i rgyal po dam pa thob gyur cig / rtag tu sangs rgyas 'grogs pa thob par shog / rtag tu mtho ba'i rigs su skye bar shog / nor dang 'bru yis mdzod rnams 'byor gyur cig / snyan dang grags dang gzugs dang kha dog gis //",
    "T16TD4379E:308b-15": "bskal pa du mar legs par brgyan par shog / bud med thams cad rtag tu phor gyur te //",
    "T16TD4379E:308b-16": "dpa' zhing rtul phod mkhas shing gsal bar shog / de kun rtag tu byang chub phyir spyod gyur //",
    "T16TD4379E:308b-17": "pha rol phyin pa drug la spyod par shog / phyogs bcu dag na rin chen shing dbang drung //",
    "T16TD4379E:308b-18": "sangs rgyas bde bzhugs rin chen bee d'urya'i //",
    "T16TD4379E:309a-0": "khri la bzhugs pa dag ni mthong gyur cig / chos bstan pa yang de dag thos par shog / bdag gis sdig @309a * //",
    "T16TD4379E:309a-1": "pa'i las rnams bsgrubs pa ni //",
    "T16TD4379E:309a-2": "srid pa nyam ngar sngon chad gang bsgrubs pa //",
    "T16TD4379E:309a-3": "sdig las gang dag mi 'dod 'bras thob pa //",
    "T16TD4379E:309a-4": "dge ba thams cad ma lus zad gyur cig / sems can gang dag srid par bcings gnas kun //",
    "T16TD4379E:309a-5": "'khor ba'i zhags pa'i thag pas dam bcings pa //",
    "T16TD4379E:309a-6": "shes rab lag gis bcings pa bkrol bar shog / sdug bsngal rnams las thar gyur thob gyur cig / sems can gang dag 'dzam bu'i gling 'di dang //",
    "T16TD4379E:309a-7": "gang dag 'jig rten khams ni gzhan rnams na //",
    "T16TD4379E:309a-8": "bsod nams sna tshogs zab mo rnams byed pa //",
    "T16TD4379E:309a-9": "de dag kun la rjes su yi rang ngo //",
    "T16TD4379E:309a-10": "lus dang ngag dang yid kyis bsgrub pa yi //",
    "T16TD4379E:309a-11": "bdag gi rjes su yi rang bsod nams des //",
    "T16TD4379E:309a-12": "bdag gi smon lam 'bras bu yod par shog / byang chub rdul bral bla med thob gyur cig / gang dag rtag tu dri ma bral ba dang //",
    "T16TD4379E:309a-13": "dri med yid kyi phyag 'tshal bstod pa dang //",
    "T16TD4379E:309a-14": "yongs su bsngo ba brjod pa 'di yis ni //",
    "T16TD4379E:309a-15": "bskal ba drug cur ngan song spong bar 'gyur //",
    "T16TD4379E:309a-16": "tshigs su bcad pa brjod pa 'di dag gis //",
    "T16TD4379E:309a-17": "skyes pa bud med bram ze rgyal rigs las //",
    "T16TD4379E:309a-18": "thal sbyar 'dug ste rgyal ba gang bstod pa //",
    "T16TD4379E:309a-19": "tshe rabs kun tu skye ba dran par 'gyur //",
    "T16TD4379E:309a-20": "yan lag dbang po kun gyis yan lag brgyan //",
    "T16TD4379E:309a-21": "bsod nams yon tan sna tshogs rnams dang ldan //",
    "T16TD4379E:309a-22": "mi dbang rgyal po rtag tu de mchod de //",
    "T16TD4379E:309a-23": "de dang de dag tu ni de 'drar 'gyur //",
    "T16TD4379E:309a-24": "gang dag rna ba'i bu gar bshags pa 'di ni grag 'gyur ba //",
    "T16TD4379E:309a-25": "de dag sangs rgyas gcig gi gan nas dge ba byas ma yin //",
    "T16TD4379E:309a-26": "gnyis las ma yin bzhi las ma yin lnga min bcu la min //",
    "T16TD4379E:309a-27": "de ltar sangs rgyas stong gi gan nas dge ba byas pa yin //",
    "T16TD4379E:309a-28": "'di dag gang gis thos pa de dag thams cad bsod nams kyi phung po rgya chen po dang ldan pa dang /",
    "T16TD4379E:309a-29": "skye bo mang po la phan pa dang bde bas tshim par byed de //",
    "T16TD4379E:309a-30": "sgrib pa thams cad byang bar 'gyur ba shes par gyis shig /'di lta bu'i spyod pa khyad par can dang ldan pa 'di dag ni /",
    "T16TD4379E:309a-31": "sngon 'das pa'i dus na de bzhin gshegs pa dag la bstod pa dang /",
    "T16TD4379E:309b-0": "@309b smon lam rgya chen po btab pa'i rgyu dang /",
    "T16TD4379E:309b-1": "de bzhin gshegs pa'i byin gyi rlabs kyis de dag thos pa yin no //",
    "T16TD4379E:309b-2": "'phags pa gser 'od dam pa mdo sde'i dbang po'i rgyal po las gsungs pa'i smon lam rdzogs so /"
}