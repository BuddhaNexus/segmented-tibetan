{
    "T02D3145:169b-0": "@169b # // rgya gar skad du /",
    "T02D3145:169b-1": "badzra dha ra sam g'i ti stu ti /",
    "T02D3145:169b-2": "bod skad du /",
    "T02D3145:169b-3": "rdo rje 'dzin pas legs par gsungs pa'i bstod pa /",
    "T02D3145:169b-4": "sangs rgyas dang byang chub sems dpa' thams cad la phyag 'tshal lo //",
    "T02D3145:169b-5": "mtshungs med stobs ldan mnyam nyid snying por gyur pa'i chos mnga' ba //",
    "T02D3145:169b-6": "thugs rje'i bdag can 'gro ba rnams kyi sdug bsngal 'joms mdzad pa //",
    "T02D3145:169b-7": "yon tan ma lus kun ldan dngos grub thams cad sbyin mdzad cing //",
    "T02D3145:169b-8": "dri med stobs ldan mnyam med mchog gi chos rab dang ldan pa //",
    "T02D3145:169b-9": "nam mkha' mnyam pa dag gi yon tan rdul phran zer mi yod //",
    "T02D3145:169b-10": "dpe ni mtshams kyi pha rol 'ga' zhig na yang dmigs pa min //",
    "T02D3145:169b-11": "dpe las rnam par 'das pa'i dngos grub ma lus dam pa rnams //",
    "T02D3145:169b-12": "mtha' yas sems can khams la mchog gi dngos grub sbyin par mdzad //",
    "T02D3145:169b-13": "rtag tu dri med thugs rje'i shugs kyis bzhengs pa'i smon lam can //",
    "T02D3145:169b-14": "dngos grub ji srid 'gog pa med pa'i chos nyid dang ldan pa //",
    "T02D3145:169b-15": "ma lus mchog tu sgrub par mdzad pa skye dgu rnams kyi don //",
    "T02D3145:169b-16": "rtag tu rnam par bzhed pa thugs rje chen po'i bdag nyid rnams //",
    "T02D3145:169b-17": "'gag pa med pa nyid du thugs rjes kun nas spyod ldan la //",
    "T02D3145:169b-18": "mi g-yo rab gsal 'jig rten gsum na dngos grub mchog rnams gnang //",
    "T02D3145:169b-19": "dpag med gzhal du med la legs pa nyid du snyoms zhugs pa'i //",
    "T02D3145:169b-20": "rtogs shing mkhyen pa'i chos nyid shin tu ngo mtshar rmad du byung //",
    "T02D3145:169b-21": "dam tshig gsum gyi dngos grub mchog gi mchog sbyin",
    "T02D3145:169b-22": "mdzad pas bdag / mchog stsol stsal na rtag tu",
    "T02D3145:169b-23": "mchog gi rtogs pa'i rtogs dang ldan //",
    "T02D3145:169b-24": "'jig rten gsum na mchog sbyin mchog rnams mtha' dag grub pa po //",
    "T02D3145:169b-25": "dus gsum gshegs pa'i mgon po sgrib pa kun nas mi mnga' ba'o//",
    "T02D3145:170a-0": "@170a * // dam tshig gsum gyi rgyal po'i rtog pa nas gsungs pa //",
    "T02D3145:170a-1": "rdo rje 'dzin pas legs par gsungs pa'i bstod pa'o //"
}