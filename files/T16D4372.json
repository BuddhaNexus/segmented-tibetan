{
    "T16D4372:277a-0": "@277a // gang gi rlung 'dis dbang gyur bas //",
    "T16D4372:277a-1": "mi rtog ye shes skyes gyur cing //",
    "T16D4372:277a-2": "'od zer sna tshogs ston mdzad ba //",
    "T16D4372:277b-0": "@277b de la phyag 'tshal 'jug thabs bri /",
    "T16D4372:277b-1": "sdom ni /",
    "T16D4372:277b-2": "rtags dang phan yon shes bya dang /",
    "T16D4372:277b-3": "tshogs dang bsgom dang tshod gzung dang //",
    "T16D4372:277b-4": "skye rim gnas tshad brten pa'i thabs //",
    "T16D4372:277b-5": "skyed dbyung grangs mthar phyin dang gcig //",
    "T16D4372:277b-6": "de la rtags ni 'dir rnam par rtog pa shas che ba'i rtags gzung ste /",
    "T16D4372:277b-7": "de yang gang zhe na /",
    "T16D4372:277b-8": "'di lta ste /",
    "T16D4372:277b-9": "dbang po 'gyur ba dang /",
    "T16D4372:277b-10": "dbang po g-yo ba dang /",
    "T16D4372:277b-11": "dbang po mi brtan pa dang /",
    "T16D4372:277b-12": "dbang po 'khrug pa dang /",
    "T16D4372:277b-13": "lus kyi las kyi mtha' brtad pa dang /",
    "T16D4372:277b-14": "ngag gi las kyi mtha' brtad pa dang /",
    "T16D4372:277b-15": "dbral bar dka' ba dang /",
    "T16D4372:277b-16": "yid dbyung bar dka' ba dang /",
    "T16D4372:277b-17": "spros pa 'dod pa dang /",
    "T16D4372:277b-18": "spros pa la dga' ba dang /",
    "T16D4372:277b-19": "nem nur mang ba dang /",
    "T16D4372:277b-20": "the tshom mang ba dang /",
    "T16D4372:277b-21": "'dun pa dang ldan pa dang /",
    "T16D4372:277b-22": "brtul zhugs mi brtan pa dang /",
    "T16D4372:277b-23": "brtul zhugs ma nges pa dang /",
    "T16D4372:277b-24": "las kyi mtha' mi brtan pa dang /",
    "T16D4372:277b-25": "las kyi mtha' ma nges pa dang /",
    "T16D4372:277b-26": "dgos pa mang ba dang /",
    "T16D4372:277b-27": "brjed ngas pa dang /",
    "T16D4372:277b-28": "dben pa la mi dga' ba dang /",
    "T16D4372:277b-29": "rnam par g-yengs pa mang ba dang /",
    "T16D4372:277b-30": "'jig rten gyi sna tshogs dag la 'dun pa'i 'dod chags rjes su 'jug pa dang /",
    "T16D4372:277b-31": "mkhas pa dang le lo med pa dang /",
    "T16D4372:277b-32": "bsgrub phod pa'o zhes gsungs so //",
    "T16D4372:277b-33": "phan yon ni /",
    "T16D4372:277b-34": "dbugs bgrang ba 'dis rnam par rtog pa myur du zhi nas zhi gnas tshegs med par 'thob bo //",
    "T16D4372:277b-35": "de nas lhag mthong yang dka' ba med par skye ste /",
    "T16D4372:277b-36": "zhi gnas dang lhag mthong zung du 'brel bas mi",
    "T16D4372:277b-37": "rtog pa'i ye shes kyang myur du skye bar gsungs",
    "T16D4372:277b-38": "so // yon tan khyad par can ma thob kyi bar du yang rtag tu nad nyung ba dang /",
    "T16D4372:277b-39": "tshe ring bar yang 'gyur te /",
    "T16D4372:277b-40": "de skad du /",
    "T16D4372:277b-41": "nang par langs nas stong phrag gcig / rtag tu bgrang bar byas na ni //",
    "T16D4372:277b-42": "nad kun las ni rnam grol zhing //",
    "T16D4372:277b-43": "zla nyi gnas kyi bar du 'tsho //",
    "T16D4372:277b-44": "zhes gsungs so //",
    "T16D4372:277b-45": "shes par bya ba ni ngo bo gyen du rgyu ba'i rlung dang /",
    "T16D4372:277b-46": "grangs kyi dbye ba ni gnyis te /",
    "T16D4372:277b-47": "nang du rngub pa dang /",
    "T16D4372:277b-48": "phyir 'byung ba'o //",
    "T16D4372:277b-49": "mtshan nyid ni rngub pa'i mtshan nyid dang /",
    "T16D4372:277b-50": "'byung ba'i mtshan nyid do //",
    "T16D4372:277b-51": "rngub pa la gnyis te /",
    "T16D4372:277b-52": "rngub pa dang bar du rngub pa'o //",
    "T16D4372:277b-53": "'byung ba la yang gnyis te /",
    "T16D4372:277b-54": "'byung ba dang /",
    "T16D4372:277b-55": "bar du 'byung ba'o //",
    "T16D4372:277b-56": "nges pa'i tshig ni rlung zhes bya //",
    "T16D4372:277b-57": "dbugs zhes zhes bya /",
    "T16D4372:277b-58": "lus kyi 'du byed ces bya /",
    "T16D4372:278a-0": "'gro ba @278a * //",
    "T16D4372:278a-1": "dang 'ong ba zhes bya'o //",
    "T16D4372:278a-2": "rgyu ni sngon gyi las kyis 'phangs pa dang /",
    "T16D4372:278a-3": "lte ba'i phyogs na kha 'am sna'i bar du sbubs yod pa dang /",
    "T16D4372:278a-4": "rten ni lus 'ba' zhig la yang mi brten /",
    "T16D4372:278a-5": "sems 'ba' zhig la yang mi brten /",
    "T16D4372:278a-6": "gnyis ka kho na la yang mi brten te /",
    "T16D4372:278a-7": "'du shes med pa'i snyoms par 'jug pa dang /",
    "T16D4372:278a-8": "'du byed med pa dang /",
    "T16D4372:278a-9": "gzugs med pa'i snyoms par 'jug pa bzhi dang /",
    "T16D4372:278a-10": "bsam gtan bzhi pa'i snyoms par 'jug pa dang /",
    "T16D4372:278a-11": "nur nur po dang mar mer po la sogs pa",
    "T16D4372:278a-12": "mngal na gnas pa'i sems can la sogs par 'jug",
    "T16D4372:278a-13": "pa dang / nur nur po dang mar mer po",
    "T16D4372:278a-14": "la sogs pa mngal na gnas pa'i sems can la",
    "T16D4372:278a-15": "sogs pa la yang yod par thal bar 'gyur te",
    "T16D4372:278a-16": "pa dang / / de bas na gnyis ka kha cig la yod do //",
    "T16D4372:278a-17": "sa ni rags pa rgyu ba'i sa dang /",
    "T16D4372:278a-18": "phra ba rgyu ba'i sa'o //",
    "T16D4372:278a-19": "de la rags pa'i ni lte ba nas kha 'am sna'i bar du sbubs yod pa yin no //",
    "T16D4372:278a-20": "phra ba'i ni ba spu'i khung bu la sogs pa'o //",
    "T16D4372:278a-21": "bgrod pa ni gnyis te /",
    "T16D4372:278a-22": "rngub pa'i bgrod pa ni thur du'o //",
    "T16D4372:278a-23": "'byung ba'i bgrod pa ni gyen du'o //",
    "T16D4372:278a-24": "shes par bya ba bsdus pa'i sdom ni /",
    "T16D4372:278a-25": "ngo bo grangs kyi dbye ba dang //",
    "T16D4372:278a-26": "mtshan nyid nges tshig rgyu dang ni //",
    "T16D4372:278a-27": "gang la brten dang de bzhin sa //",
    "T16D4372:278a-28": "bgrod dang brgyad de tha ma yin //",
    "T16D4372:278a-29": "tshogs ni tshul khrims rnam par dag pa la sogs pa gzhan du blta'o //",
    "T16D4372:278a-30": "'dir 'phral la bya ba cung zad tsam zhig shes par bya ste /",
    "T16D4372:278a-31": "thog mar sems kyis 'di snyam du sgrub pa snying",
    "T16D4372:278a-32": "por bya ba la sems gnas pa gcig med na",
    "T16D4372:278a-33": "bsgrub par dka' bas sems gnas pa gcig bsgrub par",
    "T16D4372:278a-34": "bya'o snyam du sems bskyed par bya'o //",
    "T16D4372:278a-35": "de nas khams rang gi rlung gi shas che ba 'am /",
    "T16D4372:278a-36": "chung bshes par bya ba 'am //",
    "T16D4372:278a-37": "gzhan la dri ba byas la /",
    "T16D4372:278a-38": "khams dang 'phrod pa'i kha zas dang btung bas khams gso bar bya'o //",
    "T16D4372:278a-39": "de'i bar du chos dang mthun pa'i bya ba yang",
    "T16D4372:278a-40": "nyung bar bya ba yin na mi mthun pa lta",
    "T16D4372:278a-41": "ci smos / lus ngag gi nyes pa cung zad kyang mi 'byung bar bya zhing /",
    "T16D4372:278a-42": "sems kyi 'dod pa la 'dun pa la sogs pa'i",
    "T16D4372:278a-43": "rnam par rtog pa cung zad kyang mi bskyed do",
    "T16D4372:278a-44": "// sos dal bar byas la dge ba'i sems kyis",
    "T16D4372:278a-45": "gnas par bya mi nus na lung du ma bstan",
    "T16D4372:278a-46": "pa'i sems kyis ngal bso'o //",
    "T16D4372:278a-47": "de ltar byas pas rgyud kyi nus pa brtas nas",
    "T16D4372:278a-48": "bags kyis 'dug mi tshugs par dge ba la 'jug",
    "T16D4372:278a-49": "'dod tsam na bzod pa bsgom mo //",
    "T16D4372:278a-50": "de la bsgom pa gang zhe na /",
    "T16D4372:278b-0": "@278b dbang po rnon pos bsgom pa dang /",
    "T16D4372:278b-1": "rtul pos bsgom pa'o //",
    "T16D4372:278b-2": "de la rnon pos ni mi bgrang bar dbugs kyi",
    "T16D4372:278b-3": "'gro lugs la gtad nas bsgom gyi bgrang bar mi",
    "T16D4372:278b-4": "byed do // rtul pos ni bgrang zhing bsgom mo //",
    "T16D4372:278b-5": "re zhig rnon pos kyang bgrang bas sbyang ba la bslabs na legs te /",
    "T16D4372:278b-6": "ci'i phyir zhe na /",
    "T16D4372:278b-7": "khams tshad bzung sla bas myur du sems gnas pa'i phyir ro //",
    "T16D4372:278b-8": "de bas na gnyis kas bgrang ba la sems gtad par bya'o //",
    "T16D4372:278b-9": "'di ltar stan pa bde ba'i steng du skyil mo",
    "T16D4372:278b-10": "krung bcas lus drang por bsrangs la yud tsam zhig",
    "T16D4372:278b-11": "bsdad do // de nas dbugs snyoms pa dang kha nas 'byung ba tshor bar bya ste /",
    "T16D4372:278b-12": "kha'i sgo nas tsir gyis bzung nas rab tu bsgrims la lcags mgar gyi sbud pa 'am /",
    "T16D4372:278b-13": "gser mgar gyi shing sbud bzhin du grang bser gyis",
    "T16D4372:278b-14": "lte ba'i thad ka'i nang logs su phyin par byas",
    "T16D4372:278b-15": "la / yud tsam bsdad nas gcig ces bsams la yang gyen du log gis bzlog ste /",
    "T16D4372:278b-16": "dkar lang gis kha'i sgo nas sor bzhi tsam du",
    "T16D4372:278b-17": "ci gsal du bsam zhing yud tsam zhig bsdad de",
    "T16D4372:278b-18": "/ gnyis bsam zhing /",
    "T16D4372:278b-19": "yang 'ud kyis 'then la /",
    "T16D4372:278b-20": "dkar nar gyis lte ba'i nang logs su phyin par",
    "T16D4372:278b-21": "byas la bgrang zhing ci nas kyang tshor bar bya",
    "T16D4372:278b-22": "zhing dran pa dang ma bral bar bya'o //",
    "T16D4372:278b-23": "khams kyi tshod gzung ba ni spyir khams rab dang",
    "T16D4372:278b-24": "'bring dang tha ma gsum yod kyang dge sbyong gzhan",
    "T16D4372:278b-25": "la rab tu 'jug la /",
    "T16D4372:278b-26": "bsgom pa la ha cang mi nus pa yang snang",
    "T16D4372:278b-27": "bas khams rab kyis kyang thun thung ngu nas bsgom",
    "T16D4372:278b-28": "par bya'o // de bas na gsum kas kyang slob lugs gcig par bya'o //",
    "T16D4372:278b-29": "mtshan mo btang snyoms su gzhag ste /",
    "T16D4372:278b-30": "gnyid ji tsam gyis khams brtas pa de tsam log cing gdal lo //",
    "T16D4372:278b-31": "nyin par zhar la tshod gzung zhing bsgom mo //",
    "T16D4372:278b-32": "de la sbyor ba ha cang lhod na le lo dang ldan pa'i sems rmugs pa dang /",
    "T16D4372:278b-33": "gnyid kyis kun nas dkris pa dang /",
    "T16D4372:278b-34": "sems phyi rol du rnam par g-yeng bar byed do //",
    "T16D4372:278b-35": "sbyor ba ha cang drags na lus la gnod pa 'am /",
    "T16D4372:278b-36": "sems la gnod pa skyed par byed do //",
    "T16D4372:278b-37": "de la ji ltar na lus la gnod pa skyed par byed ce na /",
    "T16D4372:278b-38": "mthu kar bor te /",
    "T16D4372:278b-39": "dbugs rngub pa dang dbugs 'byung ba dag gis gnod",
    "T16D4372:278b-40": "par gyur ba'i lus la rlung mi mnyam pa dag",
    "T16D4372:278b-41": "'jug par 'gyur zhing de dag gis dang po kho",
    "T16D4372:279a-0": "nar de'i yan @279a * //",
    "T16D4372:279a-1": "lag dang nying lag de dang de dag la khyab",
    "T16D4372:279a-2": "par byed de de dag ni khyab byed ces bya'o",
    "T16D4372:279a-3": "// rlung khyab byed de dag rnam par 'phel na",
    "T16D4372:279a-4": "nad byed ces bya ba dag tu 'gyur zhing de",
    "T16D4372:279a-5": "dag gis de'i yan lag dang nyin lag de dag",
    "T16D4372:279a-6": "la nad skyed par byed de /",
    "T16D4372:279a-7": "de ni lus la gnod pa zhes bya 'o //",
    "T16D4372:279a-8": "ji ltar na sems la gnod pa skyed par byed ce na /",
    "T16D4372:279a-9": "de'i sems rnam par g-yeng bar byed pa 'am /",
    "T16D4372:279a-10": "yid mi bde ba dang 'khrug pa rab tu mang po dag gi zil gyis gnon par byed de /",
    "T16D4372:279a-11": "de lta bas na sems la gnod pa skyed par byed pa yin no //",
    "T16D4372:279a-12": "'on tshod ji ltar gzung zhe na /",
    "T16D4372:279a-13": "'di ltar dang po'i nyin par snga dro thun gcig la rkyang ba bzhi bsgom mo //",
    "T16D4372:279a-14": "phyi ma red kyi thun gcig la yang rkyang ba bzhi bsgom mo //",
    "T16D4372:279a-15": "de'i phyi de nyin par snga dro thun gnyis bsgom mo //",
    "T16D4372:279a-16": "rkyang pa drug drug go //",
    "T16D4372:279a-17": "phyi dro thun gnyis la yang rkyang ba drug drug go //",
    "T16D4372:279a-18": "nyi ma gsum pa la snga dro phyi dro thun gnyis gnyis la rkyang pa brgyad brgyad do //",
    "T16D4372:279a-19": "nyi ma bzhi pa la snga dro phyi ma red",
    "T16D4372:279a-20": "thun gsum gsum la dbugs rkyang pa bcu bcu bsgom",
    "T16D4372:279a-21": "mo // de nas nyi ma lnga pa la snga",
    "T16D4372:279a-22": "dro thun bzhi phyi ma red thun gsum ste bdun",
    "T16D4372:279a-23": "pa la zung bcu bcu'o //",
    "T16D4372:279a-24": "de'i bar du khams zhar la dpyad cing bsgoms pas",
    "T16D4372:279a-25": "na tshad phra na tshegs byung na yang 'phral la",
    "T16D4372:279a-26": "zhi bar bya ste /",
    "T16D4372:279a-27": "na tsha phran tshegs la bsran bskyed cing mi bsgom mo //",
    "T16D4372:279a-28": "de nas khams mi bde ba med na nyi ma re la thun re bsnan cing bsgom mo //",
    "T16D4372:279a-29": "dbugs kyi grangs ni sems gnas pa ma thob kyi",
    "T16D4372:279a-30": "bar du bcu bcu las mang ba mi bsgom mo",
    "T16D4372:279a-31": "// yang gnyid chung ba'am mi bde ba phran tshegs byung na thun re dbri zhing bsgom mo //",
    "T16D4372:279a-32": "mi bsgom pa'i bar du ngal bso ba snyoms par",
    "T16D4372:279a-33": "bya zhing 'dug pa gcig tu bsdud mar thun gnyis",
    "T16D4372:279a-34": "la sogs pa mi bsgom mo //",
    "T16D4372:279a-35": "nyin par gnyid mi log //",
    "T16D4372:279a-36": "spyod lam thams cad du bags kyis dal bar bya'o //",
    "T16D4372:279a-37": "skye ba'i rim pa ni bzhi ste /",
    "T16D4372:279a-38": "de la dang po ni shes rab bsgrims kyang dbugs",
    "T16D4372:279a-39": "nang du rngub pa na mar 'gror mi 'dod pa",
    "T16D4372:279a-40": "snyam byed cing rdugs pa snyam byed la res dran",
    "T16D4372:279a-41": "pas ma zin pa snyam byed pa dang /",
    "T16D4372:279a-42": "yar 'byung ba yang dran pas ma tshor bar yang byung nas 'gro ba dang /",
    "T16D4372:279a-43": "grangs kyang brjed skyen pa dang /",
    "T16D4372:279a-44": "dran pas dbugs gzung dka' bar 'ong ngo //",
    "T16D4372:279b-0": "gnyis pa ni thun phal cher grangs mi brjed @279b pa dang /",
    "T16D4372:279b-1": "nang du rngub pa yang rdugs pa med par grang zang zang 'gro zhing /",
    "T16D4372:279b-2": "yar 'byung ba yang dran pa dang mnyam por 'gyur te /",
    "T16D4372:279b-3": "dper na rta la bag tsam chags pa dang 'dra ste /",
    "T16D4372:279b-4": "dran pas bag tsam zin pa yin no //",
    "T16D4372:279b-5": "gsum pa ni grangs mi brjed pa dang /",
    "T16D4372:279b-6": "nang du rngub pa'i thog ma grang sil gyis song bar tshor ba dang /",
    "T16D4372:279b-7": "yar ma bzlog gi bar du mig na grang sing nge 'dug par tshor ba dang /",
    "T16D4372:279b-8": "yar byung ba'i thog la kha'i sgo nas phar 'byung ba'i tshe mchu yang 'then pa snyam pa dang /",
    "T16D4372:279b-9": "bde ba yang thun stod thun smad la bag re 'ong ngo //",
    "T16D4372:279b-10": "bzhi ba ni rngub pa'i thog la lus kyang bying",
    "T16D4372:279b-11": "ba snyam byed cing tshor ba snga na nyams su",
    "T16D4372:279b-12": "myong ba cig gis glo bur du lus thams cad",
    "T16D4372:279b-13": "la khyab par 'ong ngo //",
    "T16D4372:279b-14": "yang na 'byung ba'i thog la kha'i sgo nas phar",
    "T16D4372:279b-15": "dkar nar gyis byung na lus bags kyis yar bteg",
    "T16D4372:279b-16": "pa snyam byed cing tshor ba bde bas lus thams",
    "T16D4372:279b-17": "cad la khyab cing sems kyang shin tu dga' ba",
    "T16D4372:279b-18": "dang / dran pas dbugs de shin tu zin te /",
    "T16D4372:279b-19": "dper na rta la chags pa'i mi rang gar 'dod",
    "T16D4372:279b-20": "par rta gtong ba de bzhin du nang du rngubs",
    "T16D4372:279b-21": "pa dang phyir 'byung ba la yang rang dbang du",
    "T16D4372:279b-22": "'gyur ro // gnas pa'i tshad ni khyad par bzhi ste /",
    "T16D4372:279b-23": "grangs kyi khyad par bde ba de byung ba'i rjes",
    "T16D4372:279b-24": "la nyis brgya nas brgya bzhi bcu yan chad bgrangs",
    "T16D4372:279b-25": "kyang dang po bzhin du bde ba dang /",
    "T16D4372:279b-26": "rtsol ba'i khyad par glod kyang dbugs de dran pas mi tshor ba dang /",
    "T16D4372:279b-27": "bde ba'i khyad par sems ma btang gi bar du",
    "T16D4372:279b-28": "lus thams cad la khyab cing langs nas kyang cung",
    "T16D4372:279b-29": "zad bde ba dang /",
    "T16D4372:279b-30": "dga' ba'i khyad par sems rang shugs kyis dgod 'chor ba dang /",
    "T16D4372:279b-31": "'bral mi phod pa dang /",
    "T16D4372:279b-32": "'di nges par gnas pa yin no snyam nas chos la dad pa dang /",
    "T16D4372:279b-33": "dad pa'i shas chen po skye ba dang /",
    "T16D4372:279b-34": "langs pa'i mod la yang sems yeng yeng bor mi 'ong ba dang /",
    "T16D4372:279b-35": "gang zag gzhan la yang bsgoms na ci ma rung snyam pa'i sems 'byung ngo //",
    "T16D4372:279b-36": "gzhan yang rgyu yang rung gnas kyang rung ste /",
    "T16D4372:279b-37": "nang nye bar zhi ba'i 'du shes dang /",
    "T16D4372:279b-38": "zhi gnas kyi 'du shes mang du snang la /",
    "T16D4372:279b-39": "spros pa'i 'du shes med pa dang /",
    "T16D4372:279b-40": "rnam par rtog pa'i kun nas dkris pa dang mthun pa'i chos rnams la sems mi 'jug go //",
    "T16D4372:280a-0": "brtan par bya ba'i thabs ni khams @280a * //",
    "T16D4372:280a-1": "kyi tshod las dpag ste khams bde na ni thun",
    "T16D4372:280a-2": "gyi grangs nyung bar byas la bgrang pa'i grangs mang",
    "T16D4372:280a-3": "bas yun ring bar bya zhing nyi ma kha cig",
    "T16D4372:280a-4": "tu bsgoms la ngal bso'o //",
    "T16D4372:280a-5": "khams zhan na ni nyi ma gcig tsam bsgoms la ngal bso'o //",
    "T16D4372:280a-6": "'o na tshod de gang gis gzung zhe na ;",
    "T16D4372:280a-7": "lus ngal ba 'am /",
    "T16D4372:280a-8": "shugs 'byung ba 'am /",
    "T16D4372:280a-9": "bsgoms tsam na dngang ba 'am /",
    "T16D4372:280a-10": "mgo bags kyis lci ba 'am /",
    "T16D4372:280a-11": "lus 'dar ba 'am /",
    "T16D4372:280a-12": "nub mo gnyid mi zhugs pa 'am /",
    "T16D4372:280a-13": "sems sang sang por 'dug pa 'am /",
    "T16D4372:280a-14": "mdor na khams mi bde ba'i mtshan ma bag tsam byung ma thag tu ngal bso'o //",
    "T16D4372:280a-15": "de ma byung na rtag par yang bsgom par bya ste /",
    "T16D4372:280a-16": "brtan par bya ba ni sems pa'i bar der khams bde na bsgoms pas phyis brtan par 'gyur ro //",
    "T16D4372:280a-17": "mi bde na ngal bso bas brtan par 'gyur ba yin no //",
    "T16D4372:280a-18": "skyed dbyung ba'i tshad ni sngar brtan par byas nas zhag par ngal sos par byas la /",
    "T16D4372:280a-19": "phyis srod tho rangs thun re bsgom /",
    "T16D4372:280a-20": "nyin par thun bzhi bzhi lnga lnga bsgom mo //",
    "T16D4372:280a-21": "dbugs kyi grangs ni brgya man chad nas bzhi bcu yan chad bgrang ngo //",
    "T16D4372:280a-22": "zla ba kha cig kyang de tsam ha cang mi drag par bsgom mo //",
    "T16D4372:280a-23": "chos dang mi 'gal ba'i bya ba phran tshags kyang bya /",
    "T16D4372:280a-24": "long med na yang srod dang tho rangs tsam bsgom mo //",
    "T16D4372:280a-25": "de nas dang po'i slob lugs bzhin du khams dang 'phrod pa'i kha zas dang /",
    "T16D4372:280a-26": "grogs mthun pa dang /",
    "T16D4372:280a-27": "gnas bde ba dang /",
    "T16D4372:280a-28": "bya ba mang po spang ba la sogs pa byas la /",
    "T16D4372:280a-29": "zhag bcu tsam du /",
    "T16D4372:280a-30": "nyi ma re la thun chung re re tsam las mi bsgom par ngal bso'o //",
    "T16D4372:280a-31": "lus kyi nus pa brtas su gzhug /",
    "T16D4372:280a-32": "mtshan mo bsgom mo //",
    "T16D4372:280a-33": "dge sbyor gzhan la yang bag tsam las mi bya //",
    "T16D4372:280a-34": "de nas nus pa brtas pa dang /",
    "T16D4372:280a-35": "mtshan mo 'am nyin par khams gang bde ba cig la brten nas skyed dbyung ngo //",
    "T16D4372:280a-36": "de yang nyin par legs te /",
    "T16D4372:280a-37": "nyi ma dang po la thun gsum la grangs brgya brgya bsgom /",
    "T16D4372:280a-38": "de nas nyi ma bcu'i bar du thun gsum gsum las mi mang bar bsgom mo //",
    "T16D4372:280a-39": "dbugs kyi grangs ni nyin re la brgya brgyas mang bar bsgom mo //",
    "T16D4372:280a-40": "bar der tha na zas za ba'i bar du yang mi dang mi 'phrad do //",
    "T16D4372:280b-0": "yang gnyid chung ba @280b 'am na tsha phran tshegs byung na ngal bso'o //",
    "T16D4372:280b-1": "ngal sos pa 'am /",
    "T16D4372:280b-2": "mi bde ba med na snga ma bzhin du bya'o //",
    "T16D4372:280b-3": "grangs kyi mthar phyin pa gang zhe na /",
    "T16D4372:280b-4": "grangs stong gi bar du sems rnam par g-yeng bar",
    "T16D4372:280b-5": "mi 'gyur zhing brjed pa med la rang gi ngang",
    "T16D4372:280b-6": "gis 'jug cing mngon par dga' ba dang bcas pas",
    "T16D4372:280b-7": "'jug na de tsam gyis bgrang ba'i sa las 'das",
    "T16D4372:280b-8": "pa yin no // de nas mi bgrang bar dbugs kyi 'gro lugs la gtad de /",
    "T16D4372:280b-9": "sna nas 'byung ba la gtad cing lugs su sna g-yas pa nas 'gro ba dang /",
    "T16D4372:280b-10": "g-yon pa nas 'gro ba la gtad pa 'am /",
    "T16D4372:280b-11": "g-yas nas phyung la g-yon du rngub pa la sogs pa bya zhing mi bgrang bar bsgom mo //",
    "T16D4372:280b-12": "de nas lhag mthong bskyed par bya'o //",
    "T16D4372:280b-13": "las tshul bsam gyis mi khyab kyang //",
    "T16D4372:280b-14": "bdag pas blo zhan mi srid de //",
    "T16D4372:280b-15": "'on kyang don du mi gnyer bas //",
    "T16D4372:280b-16": "mkhas pa'i gdams ngag ma thos la //",
    "T16D4372:280b-17": "phan srid bsams nas bris pa lags //",
    "T16D4372:280b-18": "rab rib can gyis gzugs bltas nas //",
    "T16D4372:280b-19": "gzhan la 'di zhes ston 'dra bas //",
    "T16D4372:280b-20": "mkhas pa rnams la bzod par gsol //"
}