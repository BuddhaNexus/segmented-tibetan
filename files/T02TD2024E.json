{
    "T02TD2024E:95a-0": "@95a # // rgya gar skad du /",
    "T02TD2024E:95a-1": "shr'i ya m'a ri rakta manda lo pa yi k'a /",
    "T02TD2024E:95a-2": "bod skad du /",
    "T02TD2024E:95a-3": "dpal gshin rje gshed dmar po'i dkyil 'khor gyi cho ga / bcom ldan 'das gshin rje gshed dmar po la phyag 'tshal lo //",
    "T02TD2024E:95a-4": "shes rab thabs kyis bdag nyid dpal gshin rje gshed kyi dkyil 'khor gtso //",
    "T02TD2024E:95a-5": "de la btud de dkyil 'khor gyi //",
    "T02TD2024E:95a-6": "cho ga mdor bsdus dran phyir brjod //",
    "T02TD2024E:95a-7": "dang po tshangs pa'i gnas bzhi dang ldan zhing 'gro ba 'don pa'i bsam pa can gyi rnal 'byor pas bdag nyid grub pa'i phyir ram /",
    "T02TD2024E:95a-8": "gzhan gyis lan gnyis lan gsum du gsol ba btab pa de rjes su gzung ba'i phyir //",
    "T02TD2024E:95a-9": "gal te dkyil 'khor bri bar 'dod na //",
    "T02TD2024E:95a-10": "de'i tshe rnal 'byor bzhi sngon du 'gro bas sngon du bsnyen pa byas te //",
    "T02TD2024E:95a-11": "bcom ldan 'das gshin rje gshed dmar po'i sngags 'bum bzlas shing /",
    "T02TD2024E:95a-12": "gti mug gshin rje gshed la sogs pa'i khri bzlas pa 'am //",
    "T02TD2024E:95a-13": "bcom ldan 'das kyi rjes su gnang ba'i mtshan ma thob pa'am /",
    "T02TD2024E:95a-14": "rang gi sems dag pas brtan par byas pas bri bar bya'o //",
    "T02TD2024E:95a-15": "de la cho ga bzhin du bsgrub pa'i dkyil 'khor gyi khang par dkyil 'khor gyi 'dus byas la /",
    "T02TD2024E:95a-16": "gtor ma phul la /",
    "T02TD2024E:95a-17": "mchod pa'i yo byad sna tshogs dang grogs dang ldan pas /",
    "T02TD2024E:95a-18": "rnal 'byor bzhi'i bdag nyid kyis //",
    "T02TD2024E:95a-19": "aom bhu kham zhes pa'i sngags kyis nam mkha'i rang bzhin du byas la /",
    "T02TD2024E:95a-20": "h'um lam h'um zhes bya ba 'dis nor 'dzin rdo rje'i rang bzhin can /",
    "T02TD2024E:95a-21": "aom me di n'i badzri bha ba badzra bandha h'um zhes pas byin gyis brlab bo //",
    "T02TD2024E:95a-22": "rang bzhin gyis rnam par dag pa'i sa gzhi der gshin rje gshed dmar po'i ngo bo phyag na rdo rje dang /",
    "T02TD2024E:95a-23": "dril bu 'gying bas bsnams pa la slob ma gti mug gshin rje gshed la sogs pa'i rnal 'byor dang ldan pa lag na rdo rje dang dril bu thogs pa bzhis gsol ba gdab par bya ste /",
    "T02TD2024E:95a-24": "gti mug rdo rje'i rang bzhin khyod //",
    "T02TD2024E:95a-25": "gshin rje gshed po shin tu 'jigs //",
    "T02TD2024E:95a-26": "ston pa sangs rgyas kun bdag nyid //",
    "T02TD2024E:95a-27": "sku yi rdo rje khyod phyag 'tshal //",
    "T02TD2024E:95a-28": "phra ma rdo rje'i rang bzhin khyod //",
    "T02TD2024E:95a-29": "gshin rje gshed po shin tu 'jigs //",
    "T02TD2024E:95a-30": "thugs kyi rdo rje rab gsal bas //",
    "T02TD2024E:95b-0": "rin chen rdo rje @95b khyod phyag 'tshal //",
    "T02TD2024E:95b-1": "'dod chags rdo rje'i rang bzhin khyod //",
    "T02TD2024E:95b-2": "khyab bdag 'dod chag chos 'byung gnas //",
    "T02TD2024E:95b-3": "dbyangs mchog kun gyi mchog gi mchog //",
    "T02TD2024E:95b-4": "gsung gi rdo rje khyod phyag 'tshal //",
    "T02TD2024E:95b-5": "phrag dog rdo rje'i rang bzhin khyod //",
    "T02TD2024E:95b-6": "gshin rje gshed po las kun byed //",
    "T02TD2024E:95b-7": "sku yi rdo rje rab gsal ba//",
    "T02TD2024E:95b-8": "phyag na ral gri khyod phyag 'tshal //",
    "T02TD2024E:95b-9": "sangs rgyas kun gyi rang bzhin khyod //",
    "T02TD2024E:95b-10": "sangs rgyas thams cad gcig bsdus pa //",
    "T02TD2024E:95b-11": "sangs rgyas kun rab mchog gi mchog / dkyil 'khor dbang phyug khyod phyag 'tshal //",
    "T02TD2024E:95b-12": "gshin rje 'joms pa'i dkyil 'khor 'jigs //",
    "T02TD2024E:95b-13": "dkyil 'khor kun gyi gtso bo ni //",
    "T02TD2024E:95b-14": "sdig pa thams cad zad mdzad pa //",
    "T02TD2024E:95b-15": "mgon po dkyil 'khor bri bar mdzod //",
    "T02TD2024E:95b-16": "de rnams kyis dbyangs gcig gis gsol ba btab par rig nas /",
    "T02TD2024E:95b-17": "'jig rten gyi khams mtha' dag 'dod chags la sogs pa'i nyon mongs pas gzir ba la bltas te /",
    "T02TD2024E:95b-18": "nyon mongs pa la slar khro bas h'um badzra au tishtha zhes pa'i sngags kyis rang gi 'khor lo bteg la /",
    "T02TD2024E:95b-19": "rnal 'byor pas yi ge mas mig g-yon pa zla ba dang /",
    "T02TD2024E:95b-20": "yi ge ta sa mig g-yas pa nyi mar byas pas phyogs thams cad du gsal bar byas nas 'jig rten gsum la gsal bar blta zhing //",
    "T02TD2024E:95b-21": "rkang ba'i 'og tu rdo rje 'bar ba bsgoms la rdo rje gsor ba dang dril bu dkrol bar brtson pas rol pa'i rdo rje'i 'gros kyi gar gyis 'khor lo'i sa gzhi bskor bar bya ste /",
    "T02TD2024E:95b-22": "hr'i:shtri: la sogs pa ngag tu sgrogs pas gdug pa'i lha la sogs pa mtha' dag dang /",
    "T02TD2024E:95b-23": "bgegs kyi dkyil 'khor rnams bskrad par byas te /",
    "T02TD2024E:95b-24": "lus ngag sems la gnas pa yi //",
    "T02TD2024E:95b-25": "bgegs kyi tshogs rnams kun nyon cig / nga ni dpal ldan rdo rje 'chang //",
    "T02TD2024E:95b-26": "srung ba'i 'khor lo sbyor ba po //",
    "T02TD2024E:95b-27": "rdo rje'i gzugs ni 'bar ba yi //",
    "T02TD2024E:95b-28": "lus gsum las skyes dags par byas //",
    "T02TD2024E:95b-29": "gal te kha cig bdag las 'da' //",
    "T02TD2024E:95b-30": "'jig par 'gyur gyis gzhan du min //",
    "T02TD2024E:95b-31": "rdo rje'i gnas su 'khor lo dang //",
    "T02TD2024E:95b-32": "rin chen dang padma dang /",
    "T02TD2024E:95b-33": "ral gri bcug la bklag / par bya'o //",
    "T02TD2024E:95b-34": "sa yongs su bzung ba'i mjug thogs su bgegs med par bya ba'i phyir phur bus gdab par bya'o //",
    "T02TD2024E:96a-0": "de la phur bus gdab @96a * //",
    "T02TD2024E:96a-1": "pa'i sngags ni 'di yin te /",
    "T02TD2024E:96a-2": "aom gha gha gh'a ta ya gh'a ta ya /",
    "T02TD2024E:96a-3": "sarbba du sht'a na phat /",
    "T02TD2024E:96a-4": "k'i la ya k'i la ya sarbba p'a pi phat /",
    "T02TD2024E:96a-5": "h'um h'um h'um badzra k'i la ya badzra dha ra y'a dzny'a pa ya ti //",
    "T02TD2024E:96a-6": "sa rbba bi ghnam k'a ya w'a ka rtsi tta /",
    "T02TD2024E:96a-7": "badzra k'i la ya h'um phat /",
    "T02TD2024E:96a-8": "smad phur bu'i rnam pa /",
    "T02TD2024E:96a-9": "stod ral gri gshin rje gshed kyis bgegs rnams la phyogs mtshams thams cad du phur bus gdab par bya'o //",
    "T02TD2024E:96a-10": "sa yongs su bzung ba'o //",
    "T02TD2024E:96a-11": "'di ltar sa gzhi bgegs med par bltas la /",
    "T02TD2024E:96a-12": "'bar ba'i 'od zer rnon pos mtshams la sogs pa bcing bar byas nas /",
    "T02TD2024E:96a-13": "der bam las byung ba'i lha mo sku mdog ser mo rgyan sna tshogs kyis brgyan pa /",
    "T02TD2024E:96a-14": "lus phyed 'thon pa /",
    "T02TD2024E:96a-15": "phyag g-yas pa dam bca' ba khas len pa'i phyag rgya dang /",
    "T02TD2024E:96a-16": "g-yon pas bum pa 'dzin pa spyan drangs la /",
    "T02TD2024E:96a-17": "me tog dang dri bzangs la sogs pa sna tshogs la sogs pas mchod la lhag par gnas par bya ste /",
    "T02TD2024E:96a-18": "skyob pa sangs rgyas thams cad kyi //",
    "T02TD2024E:96a-19": "spyod pa'i tshul dang khyad par dang //",
    "T02TD2024E:96a-20": "sa dang pha rol phyin rnams la //",
    "T02TD2024E:96a-21": "lha mo khyod ni dpang du gyur //",
    "T02TD2024E:96a-22": "skyob pa sh'akya seng ge yis //",
    "T02TD2024E:96a-23": "ji ltar bdud kyi dpung bcom pa //",
    "T02TD2024E:96a-24": "de ltar bdag gis bdud kyi ste //",
    "T02TD2024E:96a-25": "bcom nas dkyil 'khor bri bar bgyi //",
    "T02TD2024E:96a-26": "zhes byas pa lan gsum brjod de //",
    "T02TD2024E:96a-27": "yang dag par mchod la de nas de nyid du thim par bsam par bya'o //",
    "T02TD2024E:96a-28": "sa'i lha mo lhag par gnas par bya'o //",
    "T02TD2024E:96a-29": "de nas yang der dris nye bar byugs pa la me tog gcal du bkram la /",
    "T02TD2024E:96a-30": "lha rnams kyi gnas su tsandan la sogs pas dkyil 'khor byas la /",
    "T02TD2024E:96a-31": "der snying ga'i ye shes kyi 'od zer gyis 'khor lo spyan drangs la /",
    "T02TD2024E:96a-32": "mtshams bcing pa la sogs pa bya ste /",
    "T02TD2024E:96a-33": "mchod pa dang bstod pa dang /",
    "T02TD2024E:96a-34": "bdud rtsi myang bar bya ba'o //",
    "T02TD2024E:96a-35": "de nas pus mo g-yas pa'i lha nga sa la btsugs te /",
    "T02TD2024E:96a-36": "lag pa g-yas pas spos phor bteg la 'khor lo'i dbang phyug dang /",
    "T02TD2024E:96a-37": "sangs rgyas rnams la gsol ba gdab par bya ste /",
    "T02TD2024E:96a-38": "bcom ldan gshin rje gshed rdo rje //",
    "T02TD2024E:96a-39": "rig pa'i rgyal mchog khyod la 'dud //",
    "T02TD2024E:96a-40": "slob ma rnams la brtse ba dang //",
    "T02TD2024E:96a-41": "khyed rnams la yang mchod pa'i phyir //",
    "T02TD2024E:96a-42": "mgon po thugs rje'i bdag nyid can //",
    "T02TD2024E:96b-0": "@96b dkyil 'khor bri bar bdag 'tshal lo //",
    "T02TD2024E:96b-1": "de phyir bcom ldan bdag gus la //",
    "T02TD2024E:96b-2": "bka' drin gnang ba mdzad par rigs //",
    "T02TD2024E:96b-3": "sangs rgyas 'gro don bya don stsol //",
    "T02TD2024E:96b-4": "byang chub sems dpa' 'bras gnas dang //",
    "T02TD2024E:96b-5": "gzhan yang gang dag gsang sngags la //",
    "T02TD2024E:96b-6": "lha dang 'jig rten skyong ba dang //",
    "T02TD2024E:96b-7": "'byung po byang chub bstan gnas dang //",
    "T02TD2024E:96b-8": "sems can bstan la mngon dga' ba //",
    "T02TD2024E:96b-9": "gang du rdo rje'i spyan ldan rnams //",
    "T02TD2024E:96b-10": "bdag la yang dag dgongs su gsol //",
    "T02TD2024E:96b-11": "rdo rje 'chang chen che ge bdag / gshin rje gshed dmar dkyil 'khor ni //",
    "T02TD2024E:96b-12": "ji ltar nus pa'i nyer spyod kyis //",
    "T02TD2024E:96b-13": "'gro ba spyang phyir bri bar bya //",
    "T02TD2024E:96b-14": "deng bdag slob mar bcas pa la //",
    "T02TD2024E:96b-15": "rjes su brtse ba nyer bzung nas //",
    "T02TD2024E:96b-16": "'dus pa thams cad dkyil 'khor du //",
    "T02TD2024E:96b-17": "nye bar gnang bar mdzad pa'i rigs //",
    "T02TD2024E:96b-18": "de ltar lan gsum byas nas 'khor lo de yang dag par mchod de /",
    "T02TD2024E:96b-19": "nam mkhar dgod par bya'o //",
    "T02TD2024E:96b-20": "lha lhag par gnas pa'o //",
    "T02TD2024E:96b-21": "de nas rnal 'byor pa yi ge dza: las byung ba'i zla ba dang /",
    "T02TD2024E:96b-22": "nyi ma'i mig can gyis gti mug gshin rje gshed la sogs pa'i sa bon las byung ba de rnams kyi kha dog can nyi shu rtsa lngar phye ste /",
    "T02TD2024E:96b-23": "srid du dkyil 'khor gyi nyis 'gyur sboms su sgo'i nyi shu cha can gyi srad bu dri bzangs kyis byugs pa la ral gri gshin rje gshed skud pa 'dzin pa dang lhan cig /'bar ba'i lta stangs kyi lcags kyus spyan drangs pa'i de bzhin gshegs pa rnams /",
    "T02TD2024E:96b-24": "aom d'i pa ti dri shti: aam ku sha dza:zhes pa'i sngags kyis bcug nas /",
    "T02TD2024E:96b-25": "aom a'a pra ya tstsha mo ha k'a la ha ri sva tsa kra s'u tra na ya h'um /",
    "T02TD2024E:96b-26": "zhes pa la sogs pa zhe sdang gshin rje gshed kyi bar du gsol ba btab la /",
    "T02TD2024E:96b-27": "aom a'a:aa nyo nya aa nu ga ta /",
    "T02TD2024E:96b-28": "sarbba dha rma sba ra sba ra aa nu ga ta sarbba dha rm'a:/",
    "T02TD2024E:96b-29": "aa tyanta aa nu pra bi shta:/",
    "T02TD2024E:96b-30": "sarbba dha rm'a h'um /",
    "T02TD2024E:96b-31": "zhes pa brjod cing bsgril bar bya'o //",
    "T02TD2024E:96b-32": "srad bu 'dzin pa yi ge dza: gsum gyis skud pa 'dzin pa rang gi dzdza:/",
    "T02TD2024E:96b-35": "dzdza:/ dzdza:/ zhes pa brjod de g-yon pa'i khu tshur gyis lte ba'i steng du thig skud bzung nas khar gzhug / nub tu 'dug la shar du kha bltas te shar du 'dug cing nub tu kha bltas pa dang /",
    "T02TD2024E:97a-0": "lhan @97a * //",
    "T02TD2024E:97a-1": "cig nam mkha'i thig gdab par bya'o //",
    "T02TD2024E:97a-2": "lar 'og gi theg gdab ste /",
    "T02TD2024E:97a-3": "aom a'a: badzra sa ma ya s'u tra m'a ti kra ma h'um /",
    "T02TD2024E:97a-4": "sems can don la khyed rnams kyi //",
    "T02TD2024E:97a-5": "dus yin de phyir 'dir spyon cig / ces pa'i theg skud kyi sgras nam mkhar bzhugs pa'i de bzhin gshegs pa rnams bskul zhing shar nub kyi tshangs pa'i thig gdab par bya'o //",
    "T02TD2024E:97a-6": "byang du 'dug pas lhor kha bltas pa dang /",
    "T02TD2024E:97a-7": "lhan cig lho byang gi changs thig gdab par bya'o //",
    "T02TD2024E:97a-8": "mer 'dug ste gnod spyin du kha bltas pa dang /",
    "T02TD2024E:97a-9": "dbang ldan du gnas te yi dvags su kha bltas bas shar gyi rtsa ba'i thig go //",
    "T02TD2024E:97a-10": "rlung du 'dug la yi dgas su kha bltas pa dang /",
    "T02TD2024E:97a-11": "bden bral du gnas nas gnod spyin du kha bltas pas nub kyi rtsa ba'i theg go //",
    "T02TD2024E:97a-12": "rlung du 'dug la dbang por kha bltas pa dang /",
    "T02TD2024E:97a-13": "dbang ldan du gnas nas klur kha bltas pas byang gi rtsa ba'i theg go /",
    "T02TD2024E:97a-14": "mer 'dug la klur kha bltas pa dang /",
    "T02TD2024E:97a-15": "bden bral du gnas nas dbang por kha bltas pas lho'i rtsa ba'i thig go //",
    "T02TD2024E:97a-16": "cho ga 'di nyid kyis tshangs pa'i thig dag gi gzhogs gnyis su thig bdun bdun no //",
    "T02TD2024E:97a-17": "rtsa ba'i thig gi phyi rol du thig drug drug go //",
    "T02TD2024E:97a-18": "phyi nas rtab bas kyi rjes su mthun pa'i thig go //",
    "T02TD2024E:97a-19": "zur thig gnyis kyang ngo //",
    "T02TD2024E:97a-20": "de nas thig skud nyis ltab tu byas la dbang ldan gyi phyogs nas brtsams nas g-yas skor du 'khor lo'i rnam pa'i rdo rje'i phreng ba'i thig gnyis gdab par byas te /",
    "T02TD2024E:97a-21": "phyogs thams cad mnyam pa nyid du mos pa bya zhing ngo //",
    "T02TD2024E:97a-22": "'dir mtshan ma min pas mi 'grub ste /",
    "T02TD2024E:97a-23": "thig sku chad na bla ma nyams //",
    "T02TD2024E:97a-24": "lhag chad skyong gyis nad du 'gyur //",
    "T02TD2024E:97a-25": "phyogs 'khrul na ni slob ma 'khrul //",
    "T02TD2024E:97a-26": "grub zhi pa la sgo bzhi pa //",
    "T02TD2024E:97a-27": "rta babs bzhis ni rnam par brgyan //",
    "T02TD2024E:97a-28": "theg bzhi dang ni yang dag ldan //",
    "T02TD2024E:97a-29": "dra ba dra phyed dar dang ni //",
    "T02TD2024E:97a-30": "me tog phreng la sogs pas brgyan //",
    "T02TD2024E:97a-31": "grva yi cha ni thams cad dang //",
    "T02TD2024E:97a-32": "sgo khyud kyi ni mtshams rnams su //",
    "T02TD2024E:97a-33": "rdo rje rin chen rnams kyis sbras //",
    "T02TD2024E:97a-34": "zhes bya ba ni phyi'i dkyil 'khor ro //",
    "T02TD2024E:97b-0": "nang du ni dkyil 'khor gyi phyed kyi tshad kyis sna tshogs rdo rje'i lte ba gru bzhi po rdo rje'i phreng bas bskong @97b ba'o ;",
    "T02TD2024E:97b-1": "/ de nas sgo'i bar du rtse mo lnga lngar rjes su mthun pa'i cha dbye'o //",
    "T02TD2024E:97b-2": "yi ge h'i:khro bo'i lta bas /",
    "T02TD2024E:97b-3": "sgo ni dkyil 'khor brgyang cha ru //",
    "T02TD2024E:97b-4": "bdag nyid chen pos shes par bya //",
    "T02TD2024E:97b-5": "tshad ldan shin tu mdzes pa yis //",
    "T02TD2024E:97b-6": "stegs bu chen po dor nas ni //",
    "T02TD2024E:97b-7": "sgo khyud sgo ltar shes bya ste //",
    "T02TD2024E:97b-8": "de bzhin lha yi snam bu'o //",
    "T02TD2024E:97b-9": "rol mo la sogs glu gar gyi //",
    "T02TD2024E:97b-10": "rdo rje lha mo yang dag ldan //",
    "T02TD2024E:97b-11": "stegs bu sgo yi phyed yin te //",
    "T02TD2024E:97b-12": "'gram dang logs kyang de bzhin du //",
    "T02TD2024E:97b-13": "dra ba dra phyed nyid zla dang /",
    "T02TD2024E:97b-14": "me tog phreng ba'i snam bu yang //",
    "T02TD2024E:97b-15": "rtsa ba'i thig gis yi phyir //",
    "T02TD2024E:97b-16": "rdul tshon sa ni de yi phyed //",
    "T02TD2024E:97b-17": "rin chen ka sogs snam bu yi //",
    "T02TD2024E:97b-18": "sa gzhi tshon gyis dang mnyam //",
    "T02TD2024E:97b-19": "rta babs sgo yi sum 'gyur te //",
    "T02TD2024E:97b-20": "ba dan dril bu dag dang ldan //",
    "T02TD2024E:97b-21": "dril bu dang bcas rlung gis bskyod //",
    "T02TD2024E:97b-22": "ba dan phyi yi mtshams su'o //",
    "T02TD2024E:97b-23": "gzhan rnams 'khor lo'i rjes mthun par //",
    "T02TD2024E:97b-24": "ji ltar mdzes par rab tu brtag / khru gang nas ni brtsams nas ni //",
    "T02TD2024E:97b-25": "ji srid khru ni stong gi bar //",
    "T02TD2024E:97b-26": "de srid du ni thig gdab pa'o //",
    "T02TD2024E:97b-27": "de ltar rim pa 'dis thig btab nas /",
    "T02TD2024E:97b-28": "snga ma'i rim pa kho nas 'bar ba'i lta stengs kyis /",
    "T02TD2024E:97b-29": "rdul tshon rnams yang dag par gzi brjid bskyed la mngon par bsngags par byas te ;",
    "T02TD2024E:97b-30": "aom badzra tsa tra sa ma ya h'um /",
    "T02TD2024E:97b-31": "de nas rang bzhin nyid kyis dag pa'i gshin rje mthar byed dmar po'i rnal 'byor pa kun du rtog pa dang bcas pa thams cad spangs pas 'khor lo'i nang du 'dug ste /",
    "T02TD2024E:97b-32": "dbang ldan gyi phyogs nas brtsams te /",
    "T02TD2024E:97b-33": "g-yon pa'i khu tshur gyis dgye bar byas te //",
    "T02TD2024E:97b-34": "dkar po dang ser po dang dmar po dang ljang gu dang /",
    "T02TD2024E:97b-35": "nag po'i bar du'o //",
    "T02TD2024E:97b-36": "re kh'a sgo'i nyi shu char mnyam par sbom phral sogs skyon mtha' dag dang bral bar dgye bar bya'o //",
    "T02TD2024E:97b-37": "de la sbom por dgye na nad do //",
    "T02TD2024E:97b-38": "phra mor dgyen nor 'jig go //",
    "T02TD2024E:97b-39": "yon pos 'khon 'byung ngo ;",
    "T02TD2024E:97b-40": "/ chad na 'chi'o //",
    "T02TD2024E:97b-41": "bar du nas tsam gyi re kh'a dgye bar bya'o //",
    "T02TD2024E:97b-42": "shar phyogs su ni dkar po che //",
    "T02TD2024E:97b-43": "lhor ni ser po yang dag ldan //",
    "T02TD2024E:97b-44": "nub kyi [?] char ni dmar po ste //",
    "T02TD2024E:97b-45": "byang ni ljang gu yin par bshad //",
    "T02TD2024E:97b-46": "aindra n'i la 'od 'bar ldan //",
    "T02TD2024E:97b-47": "dbus kyis gzhi yang dag bri //",
    "T02TD2024E:98a-0": "de ltar dkyil @98a * //",
    "T02TD2024E:98a-1": "'khor kun nas bris la lta thams cad kyi gnas su sna chogs padma'o //",
    "T02TD2024E:98a-2": "dbus su nyi ma la gnas pa'i rdo rje dbyug pa dkar po mi mgo ser pos mtshan pa'o //",
    "T02TD2024E:98a-3": "shar gyi ra'i rtsa ba'i zla ba la gnas pa'i 'khor lo dkar po rtsibs brgyad pa'o //",
    "T02TD2024E:98a-4": "lho'i ra'i rtsa bar nyi ma la gnas pa'i rin po che ljang gu cha dgu pa'o //",
    "T02TD2024E:98a-5": "bub kyi ra'i rtsa bar nyi ma la gnas pa'i padma dmar po'o //",
    "T02TD2024E:98a-6": "byang gi ra'i rtsa par nyi ma la ral gri ljang gu'o //",
    "T02TD2024E:98a-7": "sna tshogs rdo rje'i ma mtshams su 'khor lo'o //",
    "T02TD2024E:98a-8": "bden bral gyi mtshams su rdo rje'o //",
    "T02TD2024E:98a-9": "rlung gi mtshams su padma'o //",
    "T02TD2024E:98a-10": "dbang ldan du ral gri'o //",
    "T02TD2024E:98a-11": "shar sgor rdo rje'i tho bar nyi shu pa'o //",
    "T02TD2024E:98a-12": "lho sgor dbyug pa dkar po'i //",
    "T02TD2024E:98a-13": "nub sgor padma dmar po'o //",
    "T02TD2024E:98a-14": "byang sgor ral gri'o //",
    "T02TD2024E:98a-15": "dkyil 'khor gyi zur bzhi na thod pa bzhi bri bar bya'o //",
    "T02TD2024E:98a-16": "logs bzhir bum pa brgyad rdul tshon dgye ba'o //",
    "T02TD2024E:98a-17": "de ltar rdzogs pa'i dkyil 'khor bltas la rnal 'byor pas rang snang gi yan lag gi sbyor bas sangs rgyas rnams bdag nyid la bcug la /",
    "T02TD2024E:98a-18": "sems des nam mkha'i khams khyab par byas nas /",
    "T02TD2024E:98a-19": "dkyil 'khor bskyed de phyung la /",
    "T02TD2024E:98a-20": "gnas ji lta bar bzhag la spyan la sogs pa dang sku la sogs pa byin gyis brlabs pa dang /",
    "T02TD2024E:98a-21": "dbang bskur par byas la ye shes kyi 'khor lo spyan drangs te /",
    "T02TD2024E:98a-22": "mchod yon la sogs pa phul nas /",
    "T02TD2024E:98a-23": "khro bo rnams kyis dgug pa dang gzhug pa dang bcing ba dang /",
    "T02TD2024E:98a-24": "dbang du byas te mchod pa dang bstod pa dang bdud rtsi myang ba byas nas bzlas shing bsgoms pas mnyes par bya'o //",
    "T02TD2024E:98a-25": "phyogs skyong rnams la yang ga tor ma dang mchod pa phul nas rang nyid kyi dkyil 'khor la dmigs te phyag bya'o //",
    "T02TD2024E:98a-26": "dkyil 'khor bsgrub pa'o //",
    "T02TD2024E:98a-27": "de nas gtso bo dang dkyil 'khor dang thod pa dang bzhi ste /",
    "T02TD2024E:98a-28": "bum pa bcu bdun dang /",
    "T02TD2024E:98a-29": "slar las thams cad pa rnams mtshan mas mtshan cing mgrin pa gos kyis dkris pa /",
    "T02TD2024E:98b-0": "tsu ta la sogs pa lo ma dang ldan pa rin po che lnga dang sman lnga dang 'bru lnga dang ldan pa rnams de dang de'i sngags las byung ba'i dkyil 'khor gyi 'khor lo'i rnam par @98b bltas la de rnams kyi mig la sogs pa dang sku la sogs pa byin gyis brlabs pa dang /",
    "T02TD2024E:98b-1": "dbang bskur bar byas la /",
    "T02TD2024E:98b-2": "ye shes kyi 'khor lo spyan drangs te /",
    "T02TD2024E:98b-3": "mchod yon la sogs pa phul nas dgug pa dang gzhug pa dang /",
    "T02TD2024E:98b-4": "bcing ba dang /",
    "T02TD2024E:98b-5": "dbang du byas la mchod pa la sogs pa byas te /",
    "T02TD2024E:98b-6": "me tog gi phreng ba bcings pa'i rdo rje'i steng dang steng du bzhag la de dang de'i sngags ji srid 'dod par thun gsum du bzlas nas me tog dkar po bcug la 'khor lo de de nyid du chu'i rnam par blta'o //",
    "T02TD2024E:98b-7": "bum pa lhag par gnas pa'o //",
    "T02TD2024E:98b-8": "de nas chad pa la sogs pa'i skyon zhi bar bya ba'i phyir dang /",
    "T02TD2024E:98b-9": "yon pa dag gi bsod nams mngon par spel ba'i ched du spyin sreg bya ste /",
    "T02TD2024E:98b-10": "de la zhi ba'i thab khung bzhin du las thams cad pa'i thab khung khru gang gi tshad la zabs su khru phyed brkos la /",
    "T02TD2024E:98b-11": "brkos pa las khru phyed dor nas dpangs dang rgyar sor bzhi pa'i kha khyer padma rgyas pa lta bus yongs su bskor ba de'i phyi rol du sor gnyis dor nas stegs bu gru bzhi pas yongs su bskor ba'o //",
    "T02TD2024E:98b-12": "de'i zur du ni zla ba phyed pa'i steng du rdo rje rtse gsum pa rnams so //",
    "T02TD2024E:98b-13": "thab kyi dkyil du zhe sdang rdo rje rtse lnga pa sor brgya kyi tshad /",
    "T02TD2024E:98b-14": "dpangs su sor gcig pa'o //",
    "T02TD2024E:98b-15": "shar dang lho dang nub dang byang rnams su 'khor lo dang rin po che dang /",
    "T02TD2024E:98b-16": "padma dang ral gri sor drug pa bya'o //",
    "T02TD2024E:98b-17": "de'i phyi rol du rdo rje'i phreng ba bya'o //",
    "T02TD2024E:98b-18": "tshon dkar pos dkar por byas te thab khung ngo //",
    "T02TD2024E:98b-19": "de nas rnal 'byor pa kha shar du bltas pas bsreg bya'i rdzas mtha' dag gzhogs g-yas su bzhag ste /",
    "T02TD2024E:98b-20": "bsang gtor dang mchod yon gyi snod la sogs pa g-yon du bzhag la /",
    "T02TD2024E:98b-21": "bram zi'i khyim mam /",
    "T02TD2024E:98b-22": "dge 'dun gyi tshang bang nas me blangs la /",
    "T02TD2024E:98b-23": "'o ma can gyi bud shing la rlung g-yab can gyis me sbar bar byas te /",
    "T02TD2024E:98b-24": "yi ge gsum gyis mngon par bsngag go //",
    "T02TD2024E:98b-25": "de'i rjes la g-yas skor du ku sha dgram par bya'o //",
    "T02TD2024E:98b-26": "de nas rdo rje 'dzin pa yongs su gyur pa sngon du 'gro bas sna tshogs padma'i steng du /",
    "T02TD2024E:99a-0": "me zur gsum pa la ram las byung ba'i me lha sku mdog dkar po zhal gcig phyag gnyis gnyug ma'i rig ma @99a * //",
    "T02TD2024E:99a-1": "dang gnyis su med pa g-yas pa dang cig shos kyi phyag gis bgrang phreng dang spyi blugs 'dzin pa /",
    "T02TD2024E:99a-2": "g-yon brkyang ba'i stabs kyis bzhugs pa /",
    "T02TD2024E:99a-3": "khro bo'i rgyan gyis brgyan pa /",
    "T02TD2024E:99a-4": "thugs kar rang gi sa bon gnas ba bsgoms la /",
    "T02TD2024E:99a-5": "de nas aom takki h'um dza: zhes bya ba'i sngags kyis ye shes kyi me lha spyan drangs nas /",
    "T02TD2024E:99a-6": "ku sha'i chun pos bsangs gtor dang mchod yon la sogs pa phul la /",
    "T02TD2024E:99a-7": "dam tshig pa la bcug ste /",
    "T02TD2024E:99a-8": "mchod pa la sogs pa byas nas /",
    "T02TD2024E:99a-9": "de'i zhal du ram bkod nas dgang blugs dbul bar bya'o //",
    "T02TD2024E:99a-10": "dgang gzar dang blugs gzar gyi kha la yi ge ya bsgoms la go rims bzhin du bsreg bya thams cad bsreg par bya'o //",
    "T02TD2024E:99a-11": "de'i rjes su de'i snying gar rang gi sa bon las gshin rje mthar byed kyi dkyil 'khor gyi 'khor lo can bskyed la spyan la sogs pa byin gyis brlabs pa sngon du 'gro bas /",
    "T02TD2024E:99a-12": "ye shes kyi 'khor lo spyan drangs pa la sogs pa sngon du byas la mchod pa la sogs pa phul te /",
    "T02TD2024E:99a-13": "de'i zhal du yi ge ram bsgoms te /",
    "T02TD2024E:99a-14": "aom aagna ye sv'a h'a /",
    "T02TD2024E:99a-15": "zhes pas mar gyi dgang blugs dbul bar bya'o //",
    "T02TD2024E:99a-16": "aom sarbba p'a pam da ha na bdzr'a ya sarbba p'a pam ni tsa aa s+ya da ha sv'a h'a /",
    "T02TD2024E:99a-17": "til rnams kyi'o //",
    "T02TD2024E:99a-18": "aom badzra a'a yu she sv'a h'a //",
    "T02TD2024E:99a-19": "d'u ra ba rnams kyi'o //",
    "T02TD2024E:99a-20": "aom badzra pusht'a ya sv'a h'a //",
    "T02TD2024E:99a-21": "'bras ma grugs pa rnams kyi'o //",
    "T02TD2024E:99a-22": "aom sarbba sam pa de sv'a h'a /",
    "T02TD2024E:99a-23": "zho zan gyi'o //",
    "T02TD2024E:99a-24": "aom aa pra ti ha ta bdzr'a ya sv'a h'a /",
    "T02TD2024E:99a-25": "kun sha rnams kyi'o //",
    "T02TD2024E:99a-26": "aom bo dhi bri ksh'a ya sv'a h'a /",
    "T02TD2024E:99a-27": "shing aa shvadtha'i'o //",
    "T02TD2024E:99a-28": "aom badzra ku be r'a ya sv'a h'a /",
    "T02TD2024E:99a-29": "shing ny+a gro dha'i'o //",
    "T02TD2024E:99a-30": "aom badzra dza y'a ya sv'a h'a /",
    "T02TD2024E:99a-31": "shing ba la sa'i'o //",
    "T02TD2024E:99a-32": "aom sa h'a k'a r'a ya sv'a h'a /",
    "T02TD2024E:99a-33": "shing aa mra'i 'o //",
    "T02TD2024E:99a-34": "bsreg bya'i rdzas gzhan rnams kyang rang gi 'dod pa'i lha'i sngags man ngag ji lta bar bskul tshig dang lden pas bdud rtsi lnga'i ngo bor bskyed la /",
    "T02TD2024E:99a-35": "bsreg par bya'o //",
    "T02TD2024E:99a-36": "de nas bsangs la zhal bsil la sogs phul te /",
    "T02TD2024E:99a-37": "dri zhim pa'i me tog la sogs pa dang /",
    "T02TD2024E:99a-38": "na bza' dang so rtsi la sogs pa phul nas 'dod pa'i don la gsol ba btab la /",
    "T02TD2024E:99a-39": "yi ge gsum yi ge mu: 'i mtha' can gyis gshegs su gsol lo //",
    "T02TD2024E:99b-0": "rdzas lhag ma rnams me lha la bsregs @99b nas /",
    "T02TD2024E:99b-1": "de yang cho ga snga mas gshegs su gsol lo //",
    "T02TD2024E:99b-2": "spyin sreg go //",
    "T02TD2024E:99b-3": "gdang gzar khru gang pa 'og tu sor bzhi pa'i rdo rje 'am /",
    "T02TD2024E:99b-4": "rin po che dang steng du sor bzhi pa sor gnyis pa'i zabs dang ldan pa rdo rjes mtshan pa /",
    "T02TD2024E:99b-5": "bcud 'dzag pa'i bu ga mthe'u chung gi tshad tsam pa //",
    "T02TD2024E:99b-6": "badma'i rnam pa can dang blugs gzar sor gnyis pa zabs su sor gcig pa rdo rje dang ldan pa /",
    "T02TD2024E:99b-7": "padma 'dab ma'i rnam pa'o //",
    "T02TD2024E:99b-8": "zhes pa dgang gzar dang blugs gzar ro //",
    "T02TD2024E:99b-9": "de nas rab tu gnas pa'i sa gzhi gdugs dang rgyal mtshan dang ba dan rnam pa sna tshogs dang /",
    "T02TD2024E:99b-10": "rol mo'i sgra sna tshogs pa yid du 'ong bar slob dpon ji ltar 'byor ba'i rgyan thams cad kyis brgyan pas sku gzugs sam /",
    "T02TD2024E:99b-11": "ras ris sam /",
    "T02TD2024E:99b-12": "glegs bam mdun du rnam par bzhag la bsang gtor dang /",
    "T02TD2024E:99b-13": "mchod yon dang zhabs bsil dang zhal bsil phul nas g-yon pa dang cig shos kyi khu tshur dag gis yungs kar bzung la sku gzugs la sogs pa'i mdun du g-yon skor dang g-yas skor gyis bskor nas me la blugs te /",
    "T02TD2024E:99b-14": "aom sarbba p'a pam da ha na badzra ya che ge mo'i sarbba p'a pam da ha na badzra sv'a h'a /",
    "T02TD2024E:99b-15": "zhes pa'i sngags 'dis gsal ba'i kham phor gsum yang skor phyogs kyis bskor bar bya'o //",
    "T02TD2024E:99b-16": "de nas snyim pas chu bzung ste /",
    "T02TD2024E:99b-17": "de kho na bzhin du me la blugs so //",
    "T02TD2024E:99b-18": "slad nas nam mkhar gnas pa'i de bzhin gshegs pa rnams nye bar spyod pa lngas yang dag par mchod la /",
    "T02TD2024E:99b-19": "kun du rtog pa thams cad spangs pas spos phor bzung ste /",
    "T02TD2024E:99b-20": "de bzhin gshegs pa de rnams lhag par gnas par bya ste /",
    "T02TD2024E:99b-21": "sa ma ya stvam /",
    "T02TD2024E:99b-22": "sa ma ya ham /",
    "T02TD2024E:99b-23": "zhes pa lan gsum brjod nas /",
    "T02TD2024E:99b-24": "ji ltar rdzogs pa'i sangs rgyas kun //",
    "T02TD2024E:99b-25": "dga' ldan yang dag bzhugs pa rnams //",
    "T02TD2024E:99b-26": "lha mo sgyu 'phrul lhum sa [*lhu mas?] zhugs ltar //",
    "T02TD2024E:99b-27": "de bzhin gzugs brnyan 'dir bzhugs shing //",
    "T02TD2024E:99b-28": "mgon po 'dir ni rtag bzhugs nas //",
    "T02TD2024E:99b-29": "me tog la sogs 'di dag ni //",
    "T02TD2024E:99b-30": "byang chub sems rab 'phel bya'i phyir //",
    "T02TD2024E:99b-31": "che ge mo yi don du bzhes //",
    "T02TD2024E:99b-32": "de nas /",
    "T02TD2024E:99b-33": "gti mug rdo rje'i rang bzhin khyod //",
    "T02TD2024E:99b-34": "ces pa la sogs pas bstod par bya'o //",
    "T02TD2024E:100a-0": "lha @100a * //",
    "T02TD2024E:100a-1": "lhag par gnas pa'o //",
    "T02TD2024E:100a-2": "snga dro sku gzugs na bza' ser pos g-yogs pa kha shar du phyogs pa la khrus bya'o //",
    "T02TD2024E:100a-3": "de la rim pa 'di yin te /",
    "T02TD2024E:100a-4": "ba'i rnam lnga la aom h'um tr'am hr'i:aa:zhes pa'i sa bon gyis mngon par bsngags pas nye bar byug go //",
    "T02TD2024E:100a-5": "de nas dri zhim pa'i mar khu aom sarbba ta th'a ga ta k'a ya bi sho dha ne sv'a h'a //",
    "T02TD2024E:100a-6": "zhes pa'i sngags kyis d'ur ba'i pir gyis byug par bya'o //",
    "T02TD2024E:100a-7": "de nas 'khar ba'i snod du bzhag pa'i shun pa lngas mar khu phyi bar bya'o //",
    "T02TD2024E:100a-8": "de'i mjug thogs su rnam par rgyal ba'i bum pa nas brtsams te bum pa so sor chus khrus gsol bar bya ste /",
    "T02TD2024E:100a-9": "ji ltar bltams pa tsam nyid na //",
    "T02TD2024E:100a-10": "de bzhin gshegs kun khrus gsol ltar //",
    "T02TD2024E:100a-11": "lha yi chu ni dag pa yis //",
    "T02TD2024E:100a-12": "de bzhin bdag gis khrus gsol bgyi //",
    "T02TD2024E:100a-13": "aom sarbba ta th'a ga ta aa bhi she ka te sa ma ya shri ye h'um /",
    "T02TD2024E:100a-14": "zhes bya ba'i sngags kyis so //",
    "T02TD2024E:100a-15": "de'i mjug thogs su nam mkhar bzhugs pa'i tsa rtsi ka la sogs pa rig ma'i tshogs spyan drangs la ye shes kyi bdun rtsis gang ba'i bum pa bsnams pa de rnams kyi dbang spyin par bsam par bya'o //",
    "T02TD2024E:100a-16": "de nas ras kyis chu med par byas la /",
    "T02TD2024E:100a-17": "sngar gyi rang gi gnas su gzhag par bya'o //",
    "T02TD2024E:100a-18": "ras ris sam glegs bam mam mchod rten chen po rnams ni me long la snga ma'i rim pas khrus gsol bya'o //",
    "T02TD2024E:100a-19": "khrus kyi cho ga'o //",
    "T02TD2024E:100a-20": "de nas spyan la sogs pa dang /",
    "T02TD2024E:100a-21": "sku la sogs pa byin gyis brlabs pa dang /",
    "T02TD2024E:100a-22": "dbang bskur ba dang /",
    "T02TD2024E:100a-23": "rang gi rigs kyi bdag pos dbu brgyan la bzhugs par bsgoms la nam mkhar bzhugs pa'i de bzhin gshegs pa'i dkyil 'khor gyi 'khor lo'i rnam par dmigs nas mchod yon la sogs pa phul te /",
    "T02TD2024E:100a-24": "dam tshig pa la bcug pa dang /",
    "T02TD2024E:100a-25": "glegs bam la ni yi ge'i gzugs su bsgyur ba la /",
    "T02TD2024E:100a-26": "na bza' dbul bar bya ste /",
    "T02TD2024E:100a-27": "aom badzra b'a se sv'a h'a ;",
    "T02TD2024E:100a-28": "zhes pa'i sngags kyis so //",
    "T02TD2024E:100a-29": "de nas me tog la sogs pa la /",
    "T02TD2024E:100a-30": "aom a'a: badzra pu shpe h'um /",
    "T02TD2024E:100a-31": "zhes pa la sogs pa dang /",
    "T02TD2024E:100a-32": "chu skyes de bzhin thang las skyes //",
    "T02TD2024E:100a-33": "med tog dam pa 'di dag ni / mchog tu gus pas bdag 'bul na //",
    "T02TD2024E:100a-34": "ci bde bar ni khyod kyis bzhes //",
    "T02TD2024E:100b-0": "lhan cig @100b skyes dang sbyar las byung //",
    "T02TD2024E:100b-1": "de bzhin bdug spos mchog 'di dag / mchog tu gus pas bdag 'bul na //",
    "T02TD2024E:100b-2": "ci bde bar ni khyed kyis bzhes //",
    "T02TD2024E:100b-3": "zhun mar 'bru mar mar me 'di //",
    "T02TD2024E:100b-4": "lha rdzas 'bar bas mun pa 'joms //",
    "T02TD2024E:100b-5": "me shel thams cad zhi bya'i phyir //",
    "T02TD2024E:100b-6": "bdag nyid dang pas dbul bar bgyi //",
    "T02TD2024E:100b-7": "lhan cig skyes dang sbyar ba yi //",
    "T02TD2024E:100b-8": "dri mchog dam pa 'di dag ni //",
    "T02TD2024E:100b-9": "mchog tu gus pas bdag 'bul na //",
    "T02TD2024E:100b-10": "ci bde bar ni khyed kyis bzhes //",
    "T02TD2024E:100b-11": "bza' dang bca' ba yang dag ldan //",
    "T02TD2024E:100b-12": "kha dog dri dang ro ldan zhing //",
    "T02TD2024E:100b-13": "thams cad sbyar ba'i zhal zas 'di //",
    "T02TD2024E:100b-14": "'bul gyis yang dag bzhes su gsol //",
    "T02TD2024E:100b-15": "zhes pas mngon par bsngags shing me tog la sogs pa dbul bar bya'o //",
    "T02TD2024E:100b-16": "de nas sku gzugs kyi spyan dbye bar bya ste /",
    "T02TD2024E:100b-17": "dngul gyi snod du bzhag pa'i mar dang sbrang rtsi blangs pa'i gser gyi thur mas /",
    "T02TD2024E:100b-18": "aom tsa kshu: tsktsa:sa manta tsakshu:bi sho dha ne sv'a h'a /",
    "T02TD2024E:100b-19": "zhes pa'i sngags kyis so //",
    "T02TD2024E:100b-20": "de nas lag pa g-yas pas rdo rje gsor zhing /",
    "T02TD2024E:100b-21": "g-yon pas dril bu dkrol bas /",
    "T02TD2024E:100b-22": "gti mug rdo rje'i rang bzhin khyod //",
    "T02TD2024E:100b-23": "ces pa la sogs pas bstod pa bya'o //",
    "T02TD2024E:100b-24": "rab gnas kyi cho ga'o /",
    "T02TD2024E:100b-26": "// / gang gi tshe ba rtse ba gzhan gyi dbang du gyur pa /",
    "T02TD2024E:100b-27": "dbang bskur ba la sogs pas slob ma bsdu bar 'dod na /",
    "T02TD2024E:100b-28": "de'i tshe dkyil 'khor gyi khang pa'i phyir rol na /",
    "T02TD2024E:100b-29": "rigs dang gzugs dang lang tsho dang dad pa thos pa dang /",
    "T02TD2024E:100b-30": "gtong pa dang rnal 'byor la sogs pa dang ldan zhing don du gnyer ba'i slob mas mandala dang phyag byas nas /",
    "T02TD2024E:100b-31": "lag na me tog thogs pa dang /",
    "T02TD2024E:100b-32": "yon tan gzhan med kyang sangs rgyas dang chos dang /",
    "T02TD2024E:100b-33": "dge 'dun la skyabs su song ba dge ba bcu'i las kyi lam la yang dag par gnas pa rnams la chos bshad pas spro ba bskyed par bya ste /",
    "T02TD2024E:100b-34": "rang gi bslab ldan 'khor bzhi po //",
    "T02TD2024E:100b-35": "theg chen blo ldan blo ldan rnams la ni //",
    "T02TD2024E:100b-36": "de bzhin gshegs pas gsungs pa yi //",
    "T02TD2024E:100b-37": "yang dag cho ga rjes su gnang //",
    "T02TD2024E:100b-38": "kha cig gsang sngags bsgrub don gnyer //",
    "T02TD2024E:100b-39": "dkyil 'khor du ni 'jug par 'gyur //",
    "T02TD2024E:100b-40": "de bzhin gzhan ni bsod nams 'dod //",
    "T02TD2024E:101a-0": "@101a * // gzhan dag 'jig rten pha rol gzhol //",
    "T02TD2024E:101a-1": "blo bzang phal cher dang byas nas //",
    "T02TD2024E:101a-2": "'jig rten pha rol don gnyer 'jug /'jig rten 'di'i 'bras dong nas ni //",
    "T02TD2024E:101a-3": "'jig rten pha rol 'bras gnyer bas //",
    "T02TD2024E:101a-4": "gang phyir 'di yis bde blag 'gyur //",
    "T02TD2024E:101a-5": "'di yis 'jig rten pha rol min //",
    "T02TD2024E:101a-6": "de phyir 'jig rten pha rol gyi //",
    "T02TD2024E:101a-7": "don du yid ni brtan par gyis //",
    "T02TD2024E:101a-8": "zhes brjod nas /",
    "T02TD2024E:101a-9": "rang gi nang du bcug la /",
    "T02TD2024E:101a-10": "rdo rje padmas dag par byas te /",
    "T02TD2024E:101a-11": "gsal ba 'debs su gzhug ste /",
    "T02TD2024E:101a-12": "m'a ma k'i dang lhan cig sbyor //",
    "T02TD2024E:101a-13": "bdag ni ston pa dga' chen khyod //",
    "T02TD2024E:101a-14": "byang chub chen po tshul ston pa //",
    "T02TD2024E:101a-15": "mgon po chen po bdag 'tshal lo //",
    "T02TD2024E:101a-16": "dam tshig de nyid bdag la stsol //",
    "T02TD2024E:101a-17": "byang chub sems kyang bdag pa stsol //",
    "T02TD2024E:101a-18": "sangs rgyas chos dang dge 'dun te //",
    "T02TD2024E:101a-19": "skyabs gsum dag ni bdag la stsol //",
    "T02TD2024E:101a-20": "thar pa chen po'i grong mchog tu //",
    "T02TD2024E:101a-21": "mgon pos bdag ni gzhug tu gsol //",
    "T02TD2024E:101a-22": "zhes pa lan gsum brjod nas so //",
    "T02TD2024E:101a-23": "gus pa dang ldan pa'i slob ma rnams kyis gcig gtso bor byas nas brjod par bya ste /",
    "T02TD2024E:101a-24": "bu tshur theg pa chen po yi //",
    "T02TD2024E:101a-25": "gsang sngags spyod tshul cho ga ni //",
    "T02TD2024E:101a-26": "khyod la yang dag bstan par bya //",
    "T02TD2024E:101a-27": "khyod ni tshul chen snod yin no //",
    "T02TD2024E:101a-28": "sku gsung thugs kyi rdo rje can //",
    "T02TD2024E:101a-29": "dus gsum 'byung ba'i sangs rgyas rnams //",
    "T02TD2024E:101a-30": "rdo rje sngags kyi mthu yis ni //",
    "T02TD2024E:101a-31": "ye shes mnyam med yang dag brnyes //",
    "T02TD2024E:101a-32": "gsang sngags sbyor ba mnyam med pa //",
    "T02TD2024E:101a-33": "gang gis sh'akya seng ge sogs //",
    "T02TD2024E:101a-34": "mchog rnams kyis ni bdud kyi sde /",
    "T02TD2024E:101a-35": "mi bzad chen po stobs chen bcom //",
    "T02TD2024E:101a-36": "'jig rten rjes 'jug brtags nas ni //",
    "T02TD2024E:101a-37": "'khor lo bskor nas mya ngan 'das //",
    "T02TD2024E:101a-38": "de bas kun mkhyen thob bya'i phyir //",
    "T02TD2024E:101a-39": "bu yis blo gros 'di gyis shig / ces bya ba lan gsum bstan par byas nas byang chub tu sems ma bskyed pa rnams bskyed par bya'o //",
    "T02TD2024E:101a-40": "bskyed par nams dran par bya'o //",
    "T02TD2024E:101a-41": "de nas de rnams yang dag par bsrungs la de rnams kyi snying gar h'um las rdo rje dang /",
    "T02TD2024E:101a-42": "mgrin par yi ge a'a: las padma dang mgo bor yi ge aom las 'khor lo ste /",
    "T02TD2024E:101b-0": "de rnams las sa bon de dag bkod la h'um a'a: aom zhes @101b brjod cing /",
    "T02TD2024E:101b-1": "rdo rje khu tshur gyis dri snying ga dang /",
    "T02TD2024E:101b-2": "mgrin pa dang mgo bor byung par bya'o //",
    "T02TD2024E:101b-3": "de nas de rnams kyi mgo bor me tog dang mdun du spos dang /",
    "T02TD2024E:101b-4": "snying gar dri dang mdun du mar me spyin par bya ste /",
    "T02TD2024E:101b-5": "thams cad la las thams cad pa'i sngags bzlas pa'o //",
    "T02TD2024E:101b-6": "de nas aa sh'artha la sogs pa'i so shing gi nyes pa la sogs pa'i skyon dang bral bas me tog gi rtse mo can spyin no //",
    "T02TD2024E:101b-7": "de dag gis kyang kha shar du bltas te gnas pas de 'chos nas ba long gi ko ba tsam pa'i sa gzhi ba'i lci bas byugs par dor bar bya'o //",
    "T02TD2024E:101b-8": "de nas de lhung ba la zhi ba la sogs pa'i dngos grub de rnams la brjod par bya'o //",
    "T02TD2024E:101b-9": "de nas kha bshal ba'i phyir chu khyor ba gsum spyin par byas te /",
    "T02TD2024E:101b-10": "aom hr'i: bi shuddha dharm'a sarbba p'a bam ni tsa aa s+ya bi sho dha ya sarba bi kal p'a na aa pa na ya h'um /",
    "T02TD2024E:101b-11": "zhes pa'i sngags kyis so //",
    "T02TD2024E:101b-12": "stan dang sngags kyi ched du ku sha spyin no //",
    "T02TD2024E:101b-13": "de nas rang gi tshad kyi skud pa sum sgril la las thams cad pa bzlas pa dpung par bcings te bsrung bar bya'o //",
    "T02TD2024E:101b-14": "de nas /",
    "T02TD2024E:101b-15": "'jig rten du ni kun mkhyen rnams //",
    "T02TD2024E:101b-16": "res 'ga' 'byung ngam mi 'byung srid //",
    "T02TD2024E:101b-17": "au dumw'a ra'i me tog bzhin //",
    "T02TD2024E:101b-18": "brgya lam na ni res 'ga' 'byung //",
    "T02TD2024E:101b-19": "gang gis sems can mnyam med don //",
    "T02TD2024E:101b-20": "mya ngan mi 'da' byed par nus //",
    "T02TD2024E:101b-21": "gsang sngags spyod pa'i tshul 'byung ba //",
    "T02TD2024E:101b-22": "de bas kyang ni shin tu dkon //",
    "T02TD2024E:101b-23": "bskal pa bye ba du ma ru //",
    "T02TD2024E:101b-24": "sngon chad sdig pa ci mchis pa //",
    "T02TD2024E:101b-25": "dkyil 'khor 'di 'dra mthong ba yis //",
    "T02TD2024E:101b-26": "de dag thams cad zad 'gyur na //",
    "T02TD2024E:101b-27": "grags pa mtha' yas gsang sngags kyi //",
    "T02TD2024E:101b-28": "spyod tshul la gnas smos ci dgos //",
    "T02TD2024E:101b-29": "skyob pa'i gsang sngags bzlas na ni //",
    "T02TD2024E:101b-30": "go 'phang bla na med par 'gyur //",
    "T02TD2024E:101b-31": "spyod mchog 'di la gang rnams kyi //",
    "T02TD2024E:101b-32": "blo gros shin tu dri med pa //",
    "T02TD2024E:101b-33": "de rnams kyi ni sdug bsngal kun //",
    "T02TD2024E:101b-34": "'byung ba'i ngan 'gro yang dag bcad //",
    "T02TD2024E:101b-35": "bdag nyid chen po khyed rnams kyis //",
    "T02TD2024E:101b-36": "de ring rnyed pa mnyam med rnyed //",
    "T02TD2024E:101b-37": "gang gis byed rnams rgyal ba kun //",
    "T02TD2024E:101b-38": "bdag nyid chen po sras bcas kyi //",
    "T02TD2024E:101b-39": "bstan pa 'di la thams cad ni //",
    "T02TD2024E:101b-40": "yongs su bzung zhing skye 'gyur ba //",
    "T02TD2024E:102a-0": "@102a * // de yis khyed rnams theg chen la //",
    "T02TD2024E:102a-1": "legs par skye ba nyid du 'gyur //",
    "T02TD2024E:102a-2": "theg pa chen po cher 'byung ba'i //",
    "T02TD2024E:102a-3": "lam mchog 'di ni dpal dang ldan //",
    "T02TD2024E:102a-4": "gang la khyed rnams 'gro 'gyur ba //",
    "T02TD2024E:102a-5": "de bzhin gshegs par 'gyur ba yin //",
    "T02TD2024E:102a-6": "zhes bya ba bshad nas /",
    "T02TD2024E:102a-7": "ku sha'i steng du nyal du gzhug ste /",
    "T02TD2024E:102a-8": "rmi lam gang cung zad mthong ba snga dro nga la smros shig ces bya'o //",
    "T02TD2024E:102a-9": "gal te mi dge ba'i mtshan ma smra na /",
    "T02TD2024E:102a-10": "de'i tshe las thams cad pa'i sngags kyis gzhom mo //",
    "T02TD2024E:102a-11": "slar de rnams yang dag par bsrungs la sdom pa 'dzin du gzhug slob 'khor lo phyir mi ldog pa'i dbang /",
    "T02TD2024E:102a-12": "dam pa dag la stsal nas ni //",
    "T02TD2024E:102a-13": "mgon po 'khor lo lha dag gis //",
    "T02TD2024E:102a-14": "de nyid slob dpon phrin las dang //",
    "T02TD2024E:102a-15": "sangs rgyas kun gyi dam tshig dang //",
    "T02TD2024E:102a-16": "sdom pa gsang mchog rtag tu ni //",
    "T02TD2024E:102a-17": "sems can kun gyi don bgyid phyir //",
    "T02TD2024E:102a-18": "slob dpon dag 'gyur gsung du gsol //",
    "T02TD2024E:102a-19": "zhes brjod du bcug nas sangs rgyas dang byang chub sems dpa' thams cad bdag la dgongs su gsol /",
    "T02TD2024E:102a-20": "bdag che ge mo zhes bya ba dus 'di nas bzung ste /",
    "T02TD2024E:102a-21": "ji srid snying po byang chub la mchis kyi bar du /",
    "T02TD2024E:102a-22": "ji ltar dus gsum mgon po rnams //",
    "T02TD2024E:102a-23": "byang chub tu ni nges mdzad pa'i //",
    "T02TD2024E:102a-24": "byang chub sems ni bla med pa //",
    "T02TD2024E:102a-25": "dam pa bdag gis bskyed par bgyi //",
    "T02TD2024E:102a-26": "tshul khrims bslab pa rnam pa gsum //",
    "T02TD2024E:102a-27": "dge ba yi ni chos sdud dang //",
    "T02TD2024E:102a-28": "sems can don byed tshul khrims ni //",
    "T02TD2024E:102a-29": "bdag gis so sor brtan por bzung //",
    "T02TD2024E:102a-30": "sangs rgyas chos dang dge 'dun te //",
    "T02TD2024E:102a-31": "dkon mchog gsum mchog bla na med //",
    "T02TD2024E:102a-32": "sdom pa sangs rgyas rnal 'byor byung //",
    "T02TD2024E:102a-33": "deng nas brtsams te gzung bar bgyi //",
    "T02TD2024E:102a-34": "rdo rje chen po'i rigs bsdus pa //",
    "T02TD2024E:102a-35": "rdo rje dril bu'i phyag rgya yang //",
    "T02TD2024E:102a-36": "de nyid kyis ni rab tu gzung //",
    "T02TD2024E:102a-37": "slob dpon dag kyang gzung bar bgyi //",
    "T02TD2024E:102a-38": "rin chen chen po'i rigs mchog gi / dam tshig yid du 'ong ba la //",
    "T02TD2024E:102a-39": "nyin re bzhin du lan drug tu //",
    "T02TD2024E:102a-40": "spyin pa rnam bzhi rtag tu spyin //",
    "T02TD2024E:102a-41": "padma chen po'i rigs dag pas //",
    "T02TD2024E:102a-42": "byang chub chen po 'byung ba la //",
    "T02TD2024E:102b-0": "phyi dang gsang ba'i theg pa @102b gsum //",
    "T02TD2024E:102b-1": "dam chos so sor gzung bar bgyi //",
    "T02TD2024E:102b-2": "las chen rigs ni bsdus pa la //",
    "T02TD2024E:102b-3": "sdom pa thams cad yang dag ldan //",
    "T02TD2024E:102b-4": "mchod pa'i las ni ci nus spyin //",
    "T02TD2024E:102b-5": "kun nas so sor gzung bar bgyi //",
    "T02TD2024E:102b-6": "sems can kun gyi don bgyid phyir //",
    "T02TD2024E:102b-7": "byang chub sems ni bla med pa //",
    "T02TD2024E:102b-8": "dam pa yang dag bskyed bgyis shing //",
    "T02TD2024E:102b-9": "sdom pa ma lus bzung bgyis nas /",
    "T02TD2024E:102b-10": "ma rgal ba rnams pa sgra ya bar bgyi //",
    "T02TD2024E:102b-11": "ma grol ba rnams bdag gis dgrol //",
    "T02TD2024E:102b-12": "dbugs ma phyung ba da bugs dbyung bgyi //",
    "T02TD2024E:102b-13": "sems can mya ngan 'das la dgod //",
    "T02TD2024E:102b-14": "ces bya ba lan gsum brjod du gzhug bar bya'o //",
    "T02TD2024E:102b-15": "slob dpon gyis sdom pa spyin pa ste /",
    "T02TD2024E:102b-16": "slob ma lhag par gnas pa'o //",
    "T02TD2024E:102b-17": "de nas dang por slob dpon dang slob ma gzhug pa'i cho gas dkyil 'khor du zhugs te /",
    "T02TD2024E:102b-18": "dbang thams cad rdzogs par blangs la rjes su gnang ba thob nas /",
    "T02TD2024E:102b-19": "yol ba'i phyi rol du yon phul zhing dbang bskur la /",
    "T02TD2024E:102b-20": "skal ba dang ldan pa'i slob ma rnam par snang mdzad kyi gzugs su dmigs la /",
    "T02TD2024E:102b-21": "a'a kham b'i ra h'um /",
    "T02TD2024E:102b-22": "zhes pa'i sngags kyis me tog gi phreng ba bzung zhing gdong g-yogs bcings la /",
    "T02TD2024E:102b-23": "las thams cad pa'i sngags bzlas pa'i chus bsangs la /",
    "T02TD2024E:102b-24": "dkyil 'khor du gzhug pa'i don du dri bar bya ste /",
    "T02TD2024E:102b-25": "kye dga' ba la dga' ba la khyed su yin /",
    "T02TD2024E:102b-26": "bde chen bdag gi skal bzangs la gas //",
    "T02TD2024E:102b-27": "zhes pa'o //",
    "T02TD2024E:102b-28": "de'i mjug thogs su /",
    "T02TD2024E:102b-29": "aom sarbba yo ga tsitta autp'a da y'a mi /",
    "T02TD2024E:102b-30": "zhes pas rnal 'byor gyi sems bskyed par bya'o //",
    "T02TD2024E:102b-31": "de nas aom su ra te sa ma ya stvam ho siddhi badzra yath'a su kham /",
    "T02TD2024E:102b-32": "zhes bya ba 'dis me tog dang bcas pa'i rdo rje snying gar gzhag par bya'o //",
    "T02TD2024E:102b-33": "de nas sngar bshad pa'i yi ge lngas yol ba'i nang du bcug la 'di skad ces brjod par byas te /",
    "T02TD2024E:102b-34": "deng khyed de bzhin gshegs pa thams cad kyi rigs su zhugs kyis /",
    "T02TD2024E:102b-35": "de bas na ngas khyod la rdo rje'i sems bskyed par byas te /",
    "T02TD2024E:102b-36": "ye shes gang gis khyod de bzhin gshegs pa thams cad kyi dngos grub kyang thob par 'gyur na /",
    "T02TD2024E:102b-37": "dngos grub gzhan rnams lta smos kyang ci dgos /",
    "T02TD2024E:103a-0": "khyod kyis 'di dkyil 'khor ma mthong ba @103a * //",
    "T02TD2024E:103a-1": "rnams kyi mdun du smra bar mi bya ste /",
    "T02TD2024E:103a-2": "dam tshig nyams par gyur ta re /",
    "T02TD2024E:103a-3": "de nas spyi bor rdo rje bzhag la 'di skad ces brjod de /",
    "T02TD2024E:103a-4": "'di ni rdo rje'i dam tshig ste //",
    "T02TD2024E:103a-5": "gal te khyod kyis 'ga' zhig la //",
    "T02TD2024E:103a-6": "'di smras na ni spyi bo 'gems //",
    "T02TD2024E:103a-7": "de nas snying gar gzhag la /",
    "T02TD2024E:103a-8": "de ring rdo rje sems dpa' rang //",
    "T02TD2024E:103a-9": "khyod kyi snying la yang dag zhugs //",
    "T02TD2024E:103a-10": "gal te tshul 'di smras na ni //",
    "T02TD2024E:103a-11": "de ma thag tu dral te gshegs //",
    "T02TD2024E:103a-12": "zhes pa 'dis mna' byed du bcug ste /",
    "T02TD2024E:103a-13": "tsandan dang gur kum la sogs pa dang bsres pa'i chu la /",
    "T02TD2024E:103a-14": "aom badzra au da ka tha: zhes bya ba'i sngags lan bdun bzlas te /",
    "T02TD2024E:103a-15": "'di ni khyod kyi dmyal ba'i chu //",
    "T02TD2024E:103a-16": "dam tshig nyams na sreg par byed //",
    "T02TD2024E:103a-17": "dam tshig bsrungs na dngos grub ste //",
    "T02TD2024E:103a-18": "rdo rje bdud rtsi'i chu 'thungs shig / ces brjod cing 'thung du gzhug go //",
    "T02TD2024E:103a-19": "de nas 'di skad ces brjod par byas te /",
    "T02TD2024E:103a-20": "deng nas brtsams te khyod kyi phyag na rdo rje pa yin gyis /",
    "T02TD2024E:103a-21": "ngas 'di gyis shig ces gang bsgo ba de khyod kyis bya dgos so //",
    "T02TD2024E:103a-22": "khyod kyis nga la brnyas par yang mi bya ste /",
    "T02TD2024E:103a-23": "khyod ya da ba ma spangs par 'chi ba'i dus byas nas sems can dmyal bar ltung bar gyur ta re zhes so //",
    "T02TD2024E:103a-24": "de nas de bzhin gshegs pa thams cad kyis byin gyis brlabs te /",
    "T02TD2024E:103a-25": "rdo rje sems dpa' bdag la dbab du gsol la zhes brjod du bcug nas /",
    "T02TD2024E:103a-26": "de'i spyi bor yi ge bam las byung ba'i chu'i dkyil 'khor yongs su zlum po dkar po bum pas mtshan pa der ha:'o //",
    "T02TD2024E:103a-27": "snying gar lam las byung ba'i dbang chen gyi dkyil 'khor gru bzhi pa ser po zung du rdo rje rtse gsum pas mtshan pa de la h'um ngo //",
    "T02TD2024E:103a-28": "lte bar ram las byung ba'i me'i dkyil 'khor gru gsum pa dmar po rno zhing 'bar ba de la aa:'o //",
    "T02TD2024E:103a-29": "rkang pa'i 'og tu yam las byung ba'i rlung gi dkyil 'khor sngon po gzhu'i dbyibs can mtha' mar ba dang gyis mtshan pa /",
    "T02TD2024E:103a-30": "de la dzheem drag cing bzod par dka' ba /",
    "T02TD2024E:103a-31": "'bar ba'i gzugs can rlung gis bskyod bzhin par bsam ste /",
    "T02TD2024E:103a-32": "ji srid me'i dkyil 'khor gzhan dang mnyam par phyin nas /",
    "T02TD2024E:103b-0": "de yang des bskyod pas shin tu drag cing 'bar bas dbang chen gyi dkyil @103b 'khor 'bar bar gyur te /",
    "T02TD2024E:103b-1": "de las chu'i dkyil 'khor las bdud rtsi'i tshogs 'bar bas tshim par gyur pa'i slob ma rlung gis 'degs pa dang /",
    "T02TD2024E:103b-2": "rang nyid bsnyems pa dang bcas pa'i khro bo gshin rje 'joms byed kyi sku mi bzad pa /",
    "T02TD2024E:103b-3": "phyag g-yas kyis rdo rje gsor zhing g-yon pas dril bu dkrol bar spos dbul zhing 'bebs pa'i sngags kyes dbab par bya'o //",
    "T02TD2024E:103b-4": "de la sngags ni 'di yin te /",
    "T02TD2024E:103b-5": "aom hr'i: shtri: wi kri t'a na na h'um h'um phat phat /",
    "T02TD2024E:103b-6": "a'a be sha ya stam bha ya ra ra rar ts'a la ya ts'a la ya h'um ha: aa: dzheem h'um phat /",
    "T02TD2024E:103b-7": "ces bya ba 'dis myur du phebs so //",
    "T02TD2024E:103b-8": "de nas 'dod chags gshin rje gshed kyi gzugs su skad cig gis dmigs la de'i lce la aa: dmar po bsgoms te /",
    "T02TD2024E:103b-9": "tishtha badzra zhes brjod la /",
    "T02TD2024E:103b-10": "mgon po rdo rje chos chen po //",
    "T02TD2024E:103b-11": "snang ba mtha' yas bde ba che //",
    "T02TD2024E:103b-12": "smos shig 'dod chags chos chen po //",
    "T02TD2024E:103b-13": "dge dang mi dge legs par 'dri //",
    "T02TD2024E:103b-14": "zhes pa 'dis dri bar bya'o //",
    "T02TD2024E:103b-15": "de yang babs na gsung babs pas dge ba dang mi dge ba smra'o //",
    "T02TD2024E:103b-16": "thugs babs na /",
    "T02TD2024E:103b-17": "'jig rten gsum du gtogs pa shes so //",
    "T02TD2024E:103b-18": "sku babs pas nam mkha' la 'phar ro //",
    "T02TD2024E:103b-19": "de'i tshe de'i mgo bo'i steng du lam las byung ba dbang chen gyi dkyil 'khor sna tshogs rdo rjes mtshan pas de mnan par bsgoms na mi 'gul bar 'gyur ro //",
    "T02TD2024E:103b-20": "dbab pa'o //",
    "T02TD2024E:103b-21": "de nas bzung ba'i me tog pra t'itstsha badzra ho: zhes pas 'khor lor dor ro //",
    "T02TD2024E:103b-22": "lha gang gi mtshan ma'am /",
    "T02TD2024E:103b-23": "nye ba'i sa gzhi las lhung ba de'i rigs su de bstan par bya'o //",
    "T02TD2024E:103b-24": "gnas mchog la babs na dngos grub mchog go //",
    "T02TD2024E:103b-25": "gnas dkyil la 'bring ngo //",
    "T02TD2024E:103b-26": "gnas tha ma la ni tha ma'o //",
    "T02TD2024E:103b-27": "dkyil 'khor gyi phyi rol tu lhung na dngos grub med de /",
    "T02TD2024E:103b-28": "gal te dkyil 'khor gyi phyi rol du lhung na de'i tshe slar dor bar bya'o //",
    "T02TD2024E:103b-29": "lan gsum byas nas de nyid du gal te ma lhung na de'i tshe dbyung bar bya'o //",
    "T02TD2024E:103b-30": "me tog dor ba'o //",
    "T02TD2024E:103b-31": "de nas dor ba'i me tog gi phreng ba blangs la /",
    "T02TD2024E:103b-32": "de'i mgo la bcing bar byas te /",
    "T02TD2024E:103b-33": "pra ti grihna stvam aam mam satva ma h'a ba la /",
    "T02TD2024E:103b-34": "zhes brjod cing de nas /",
    "T02TD2024E:103b-35": "aom de ring rdo rje sems dpa' rang /",
    "T02TD2024E:103b-36": "khyed kyi mig ni 'byed par brtson //",
    "T02TD2024E:104a-0": "rdo rje'i @104a * //",
    "T02TD2024E:104a-1": "mig ni bla med pa //",
    "T02TD2024E:104a-2": "thams cad mig ni 'byed par mdzad //",
    "T02TD2024E:104a-3": "ces brjod cing gdong g-yogs dgrol lo //",
    "T02TD2024E:104a-4": "de nas dkyil 'khor gyi lha rnams kyi so so'i mtshan brjod pa sngon du 'gro bas shar gyi sgo skyong nas brtsams nas gtso bo'i bar du bstan par bya'o //",
    "T02TD2024E:104a-5": "zhes pa ni dkyil 'khor du gzhung pa'o //",
    "T02TD2024E:104a-6": "de nas /",
    "T02TD2024E:104a-7": "sangs rgyas shes rab chen po yis //",
    "T02TD2024E:104a-8": "rdo rje sems dpa' dbang bskur ltar //",
    "T02TD2024E:104a-9": "bdag kyang mgon pos dbang bskur zhing //",
    "T02TD2024E:104a-10": "mchog kyang bdag la stsal du gsol //",
    "T02TD2024E:104a-11": "zhes bya bas gsol ba btab pa dang ldan pa'i slob ma la rdo rje tsa rtsi ka la sogs pa'i bum pa bzung bas dbang bskur bar bsgom zhing /",
    "T02TD2024E:104a-12": "dbang bskur rdo rje chen po ni //",
    "T02TD2024E:104a-13": "khams gsum pa yis phyag byas pa //",
    "T02TD2024E:104a-14": "sangs rgyas rnams ni thams cad kyi //",
    "T02TD2024E:104a-15": "gsang gsum gnas byung spyin par bya //",
    "T02TD2024E:104a-16": "zhes brjod de las thams cad pa bzlas pa'i bum pa nas rdo rje dang bcas pa'i khu tshur gyis chu blangs la /",
    "T02TD2024E:104a-17": "aom badzra aa bjo shinyts'a mi /",
    "T02TD2024E:104a-18": "zhes brjod cing 'khor los sgyur ba bzhin du bkra shis kyi glu sngon du 'gro bas dbang bskur bar bya'o //",
    "T02TD2024E:104a-19": "'di ni chu'i dbang ngo //",
    "T02TD2024E:104a-20": "de'i mjug thogs su gser dang gos la sogs pa las byas pa'i cod pan sngar brjod pa'i sngags kyis mgo bo la bzhag nas nam mkha'i dkyil na bzhugs pa'i de bzhin gshegs pa rnams kyi bdag po'i gzugs kyi cod pan la bzhugs par bsgom par bya'o //",
    "T02TD2024E:104a-21": "'di ni cod pan gyi dbang ngo //",
    "T02TD2024E:104a-22": "de'i rjes la rdo rje gzung ste /",
    "T02TD2024E:104a-23": "sangs rgyas kun gyi rdo rje yi //",
    "T02TD2024E:104a-24": "dbang gis de ring khyod dbang bskur //",
    "T02TD2024E:104a-25": "'di de sangs rgyas thams cad nyid //",
    "T02TD2024E:104a-26": "rdo rje rab tu grub phyir zung //",
    "T02TD2024E:104a-27": "zhes brjod de rdo rjes snying ga la sogs par reg la rdo rje lag pa g-yas su spyin par bya'o //",
    "T02TD2024E:104a-28": "'di ni rdo rje'i dbang ngo //",
    "T02TD2024E:104a-29": "de nas slob ma'i lag pa g-yon du dril bu byin la /",
    "T02TD2024E:104a-30": "rdo rje dril bu gnyis dang ldan pa'i lag pa dag 'khyud pa'i tshul byed du bcug la /",
    "T02TD2024E:104a-31": "aom badzra aa dhi pa ti tvam aa bhi shinytsa mi tishtha badzra sa ma ya stvam zhes brjod la spyin par bya'o //",
    "T02TD2024E:104b-0": "dril bu'i dbang bskur ba nyid la bdag po'i dbang bskur ba zhes @104b byas so //",
    "T02TD2024E:104b-1": "de nas rdo rje dang dril bu mgo bor bzung la /",
    "T02TD2024E:104b-2": "aom badzra satva stvam aa bhi shinyts'a mi badzra n'a ma /",
    "T02TD2024E:104b-3": "aa bhi she ka te sa ma ya stvam /",
    "T02TD2024E:104b-4": "kye dpal che ge mo rdo rje zhes pa la sogs pa rigs dang rjes su mthun pa'i ming gdags so //",
    "T02TD2024E:104b-5": "dbang bskur 'di dag bya ba dang //",
    "T02TD2024E:104b-6": "spyod pa'i rgyud bshad pa dang /",
    "T02TD2024E:104b-7": "sngags sgrub pa la dbang bar 'gyur ro //",
    "T02TD2024E:104b-8": "dbang lnga po 'di nyid cod pan gyi dbang ste /",
    "T02TD2024E:104b-9": "thams cad du tsa rtsi ka la sogs pa rnams cod pan la dbang gi tshul du bya ba'i phyir ro //",
    "T02TD2024E:104b-10": "de nas cod pan gyi dbang la sogs pa bzung zhing slob dpon gyi sdom pa gzung ba'i slob mas /",
    "T02TD2024E:104b-11": "gang gis bdag ni khyod drin las //",
    "T02TD2024E:104b-12": "rang dang gzhan don nus 'gyur ba //",
    "T02TD2024E:104b-13": "rdo rje slob dpon gyi ni dbang //",
    "T02TD2024E:104b-14": "snying brtse'i gter gyi bdag la stsol //",
    "T02TD2024E:104b-15": "zhes pas gsol ba btab pa dang /",
    "T02TD2024E:104b-16": "ldan pa'i slob ma dkyil 'khor gyi drung du /",
    "T02TD2024E:104b-17": "rdul tshon dkar po'i padma 'dab brgyad byas pa'i steng du shing stan la bzhag pa rdo rje tsartsi ka la sogs pa rnams kyis snga ma bzhin du dbang bskur te /",
    "T02TD2024E:104b-18": "dam tshig gsum 'dzin du bcug nas so //",
    "T02TD2024E:104b-19": "de la dam tshig gsum ni 'di yin te /",
    "T02TD2024E:104b-20": "rdo rje yi ge h'um las rdo rjer bsgoms la /",
    "T02TD2024E:104b-21": "khams gsum pa yi ral gri che //",
    "T02TD2024E:104b-22": "sangs rgyas kun gyis phyag byas la //",
    "T02TD2024E:104b-23": "las kyi ral gri mchog lta bu //",
    "T02TD2024E:104b-24": "bdud las rgyal bar bya phyir zung //",
    "T02TD2024E:104b-25": "zhes pas de kho na nyid kyi rdo rje du gzhug go zhes pas /",
    "T02TD2024E:104b-26": "rdo rje'i dam tshig go //",
    "T02TD2024E:104b-27": "de nas yi ge aa las skyes pa'i dril bu /",
    "T02TD2024E:104b-28": "shes rab thabs kyi rang bzhin khyod //",
    "T02TD2024E:104b-29": "rdo rje dril bu rab grub phyir //",
    "T02TD2024E:104b-30": "bu yis yang dag gus pas zung //",
    "T02TD2024E:104b-31": "khyod kyis slob ma bsdu bar gyis //",
    "T02TD2024E:104b-32": "zhes pa 'dis de'i lag par byin no //",
    "T02TD2024E:104b-33": "srid pa ngo bo nyid kyis dag / ngo bo nyid kyis srid bral byas //",
    "T02TD2024E:104b-34": "rang bzhin dag mchog sems dpa' yi //",
    "T02TD2024E:104b-35": "dam pa'i srid pa byed par 'gyur //",
    "T02TD2024E:104b-36": "zhes pa 'dis de dag kyang dgrol bar bya'o zhes bya ba /",
    "T02TD2024E:104b-37": "'di ni dril bu'i dam tshig go //",
    "T02TD2024E:104b-38": "de'i mjug thogs su /",
    "T02TD2024E:104b-39": "yid kyis lus brtan de nyid kyis //",
    "T02TD2024E:104b-40": "phyag rgya'i dam tshig rab tu bshad //",
    "T02TD2024E:104b-41": "gang gis lus ni thams cad brten //",
    "T02TD2024E:105a-0": "de nas phyag rgya @105a * //",
    "T02TD2024E:105a-1": "rab tu bsgrags //",
    "T02TD2024E:105a-2": "'di yis rang gis 'dod pa'i lha'i bdag nyid phyag rgya chen por byin gyis brlab bo zhes bya ba phyag rgya chen po'i dam tshig go //",
    "T02TD2024E:105a-3": "de nas dkyil 'khor gyi de kho na nyid dang /",
    "T02TD2024E:105a-4": "lha'i de kho na nyid dang slob dpon gyi las dang /",
    "T02TD2024E:105a-5": "dkyil 'khor bsgrub pa dang /",
    "T02TD2024E:105a-6": "slob ma 'jug pa'i bya ba dag bstan par bya'o //",
    "T02TD2024E:105a-7": "de la sangs rgyas dang sangs rgyas ma yin pa dag de kho na nyid du mi mnyam pa med pas gru bzhi'o //",
    "T02TD2024E:105a-8": "lus dang tshor ba dang /",
    "T02TD2024E:105a-9": "sems dang chos rnams gcig dang du ma la sogs pa dang bral bas /",
    "T02TD2024E:105a-10": "gzugs brnyan dang mtshungs pa nyid kyis dad pa de'i rnam par dag pa ni shar gyi sgo'o //",
    "T02TD2024E:105a-11": "mi dge ba'i chos skyes pa dang ma skyes pa dang /",
    "T02TD2024E:105a-12": "spong ba dang mi bskyed pa dang /",
    "T02TD2024E:105a-13": "de bzhin du dge ba'i chos skyes pa dang /",
    "T02TD2024E:105a-14": "ma skyes pa dag gnas dang bskyed pa'i phyir rtsom pa dang /",
    "T02TD2024E:105a-15": "las dang so sor rtogs pa dang ;",
    "T02TD2024E:105a-16": "bdag nyid dbang du bya ba ste /",
    "T02TD2024E:105a-17": "brtson 'grus bzhi rnam par dag pa lho'i sgo'o //",
    "T02TD2024E:105a-18": "'dun pa dang brtson 'grus dang /",
    "T02TD2024E:105a-19": "sems dang dpyod pa ste /",
    "T02TD2024E:105a-20": "rdzu 'phrul gyi rkang pa bzhi la dran pa gang yin /",
    "T02TD2024E:105a-21": "de'i rnam par dag pas nub kyi sgo'o //",
    "T02TD2024E:105a-22": "dad pa dang brtson 'grus dang /",
    "T02TD2024E:105a-23": "dran pa dang ting nge 'dzin dang /",
    "T02TD2024E:105a-24": "shes rab ste dbang po lnga rnams la gang bsam gtan pa de'i rnam par dag pas byang sgo'o //",
    "T02TD2024E:105a-25": "rtog pa dang dpyod pa dang /",
    "T02TD2024E:105a-26": "dga' ba dang bde ba dang /",
    "T02TD2024E:105a-27": "sems rtse gcig pa nyid ces bya bas bsam gtan dang po'i yan lag lnga dang /",
    "T02TD2024E:105a-28": "rtog pa dang dpyod pa spangs pa'i bsam gtan gnyis pa dang /",
    "T02TD2024E:105a-29": "dga' ba yang spangs shing btang snyoms dang dran pa yang dag par ldan pa'i bsam gtan gsum pa dang /",
    "T02TD2024E:105a-30": "btang snyoms dang dran pa yongs su dag pas sdug bsngal yang ma yin /",
    "T02TD2024E:105a-31": "tshor ba bde ba yang ma yin pa'i bsam gtan bzhi pa ste /",
    "T02TD2024E:105a-32": "'di rnams kyi rnam par dag pas rta babs bzhi'o //",
    "T02TD2024E:105a-33": "dpa' bar 'gro ba dang nam mkha' mdzod dang /",
    "T02TD2024E:105a-34": "dri ma med pa dang /",
    "T02TD2024E:105a-35": "seng ge rnam par rtse ba'i ting nge 'dzin bzhi rnam par dag pas stegs bu bzhi'o //",
    "T02TD2024E:105a-36": "don dang tshig dang nges pa'i tshig dang /",
    "T02TD2024E:105a-37": "spobs pa ste /",
    "T02TD2024E:105b-0": "@105b gzugs bzhi rnam par dag pas stegs bu la gnas pa'i lha mo'i tshogs so //",
    "T02TD2024E:105b-1": "bsam pa thams cad yongs su rdzogs pa'i phyir rgyan thams cad kyis rnam par spras pa'o //",
    "T02TD2024E:105b-2": "mdo dang dbyangs kyis bsnyad pa dang /",
    "T02TD2024E:105b-3": "lung bstan pa dang /",
    "T02TD2024E:105b-4": "tshigs su bcad pa dang /",
    "T02TD2024E:105b-5": "ched du brjod pa dang /",
    "T02TD2024E:105b-6": "gleng gzhi dang /",
    "T02TD2024E:105b-7": "skyes pa'i rabs dang /",
    "T02TD2024E:105b-8": "shin tu rgyas pa dang /",
    "T02TD2024E:105b-9": "rmad du byung ba'i mtshan nyid can gsung rab yan lag dgu'i rnam par dag pa dang /",
    "T02TD2024E:105b-10": "gdul bya'i skye bo rnams la bstan pa'i tshul nyid kyis rlung gis bskyod pa'i ba dan dang /",
    "T02TD2024E:105b-11": "dril bu g-yer kha'i sgra dang ldan pa'o //",
    "T02TD2024E:105b-12": "dran pa dang chos rab tu rnam par 'byed pa dang /",
    "T02TD2024E:105b-13": "brtson 'grus dang dga' ba dang /",
    "T02TD2024E:105b-14": "shin tu sbyangs pa dang ting nge 'dzin btang snyoms zhes bya ba byang chub kyi yan lag bdun rnam par dag pas /",
    "T02TD2024E:105b-15": "dra ba dang dra ba phyed pa dang /",
    "T02TD2024E:105b-16": "me long dang /",
    "T02TD2024E:105b-17": "me tog phreng ba dang /",
    "T02TD2024E:105b-18": "rnam par bkra ba dang ;",
    "T02TD2024E:105b-19": "rnga yab 'bar ba'o //",
    "T02TD2024E:105b-20": "nang gzugs su 'du shes shing phyi rol gyi gzugs rnams stong pa nyid dang /",
    "T02TD2024E:105b-21": "mtshan ma med pa dang smon pa med pa'i rnam par lta ba zhes bya ba'i rnam par thar pa dang po dag phyi rol gyi gzugs med par 'du shes shing nang gi gzugs rnams la de bzhin du lta ba'i rnam par thar pa gnyis pa dang /",
    "T02TD2024E:105b-22": "nang gzugs med par 'du shes pas phyi rol gyi gzugs su 'du shes pas gzugs rnams mngon sum du byas te rdzogs par byas nas gnas so zhes bya ba gsum pa dang /",
    "T02TD2024E:105b-23": "nam mkha' mtha' yas skye mched la snyoms par 'jug pa bzhi dang /",
    "T02TD2024E:105b-24": "rnam shes mtha' skye mched kyi snyoms par 'jug pa lnga pa dang /",
    "T02TD2024E:105b-25": "cung zad med pa'i skye mched kyi snyoms par 'jug pa drug pa dang /",
    "T02TD2024E:105b-26": "'du shes med 'du shes min gyi skye mched la snyoms par 'jug pa bdun pa dang /",
    "T02TD2024E:105b-27": "'gog pa la snyoms par 'jug pa brgyad pa ste /",
    "T02TD2024E:105b-28": "rnam par thar pa brgyad kyi rnam par dag pas sna tshogs rdo rje'i lte ba'i zur bzhi dang logs rnams so //",
    "T02TD2024E:105b-29": "rdo rje theg pa'i tshul gyi chos kyi 'khor lo bskor ba'i phyir /",
    "T02TD2024E:105b-30": "sna tshogs rdo rje'i lte ba'i steng g-yogs kyi rim pa dang /",
    "T02TD2024E:106a-0": "yang dag par 'brel pa'i rdo rje'i thig @106a * //",
    "T02TD2024E:106a-1": "dang mnyam par ldan pa'o //",
    "T02TD2024E:106a-2": "rigs kyi dbye bas 'jig tshogs la lta ba'i ri'i rtse mo mthon po nyi shu 'byed pa'i sna tshogs rdo rje'i rtse mo nyi shu'o //",
    "T02TD2024E:106a-3": "rten dang brten pa'i dbye bas kha dog lnga pa'i rtsig pa dang thog go //",
    "T02TD2024E:106a-4": "gos pa med pa'i chos gcig dang //",
    "T02TD2024E:106a-5": "bu ma stong pa nyid kyis ji ltar rigs pa'i lha'i gnas rnams su sna tshogs 'dab ma'i padma'i gdan no //",
    "T02TD2024E:106a-6": "byang chub kyi sems smin par byed pa nyid kyis nyi ma'i gdan dang ldan pa nyid do //",
    "T02TD2024E:106a-7": "byang chub kyi myu gu 'phel bar byed pa nyid kyis zla ba'i gdan dang ldan pa'o //",
    "T02TD2024E:106a-8": "snying rje'i bdud rtsis yongs su gang bas bum pa brgyad do //",
    "T02TD2024E:106a-9": "chos kyi snang bas mar me'o //",
    "T02TD2024E:106a-10": "grags pas dri bzang po'o //",
    "T02TD2024E:106a-11": "chos kyi zas ni zhal zas te 'di ni dkyil 'khor gyi de kho na nyid kyi mtshan nyid do //",
    "T02TD2024E:106a-12": "lha'i de kho na nyid kyi mtshan nyid de brjod par bya ste /",
    "T02TD2024E:106a-13": "de la rnam par shes pa'i phung po dang /",
    "T02TD2024E:106a-14": "zhe sdang chen po dang shin tu rnam par dag pa chos kyi dbyings kyi ye shes shin tu rnam par dag pa ni bcom ldan 'das so //",
    "T02TD2024E:106a-15": "chags pa can gyi sems can rnams 'du bas sku mdog dmar po'o //",
    "T02TD2024E:106a-16": "brtags pa'i yongs su mya ngan las 'das pa'i gshin rje mthar byed pa'i phyir gshin rje gshed do //",
    "T02TD2024E:106a-17": "shin tu gdug cing gtum pa rnams la zhi ba nyid rigs pa ma yin no zhes khro bo chen po'o //",
    "T02TD2024E:106a-18": "rnam par thar pa'i sgo gsum rnam par dag pas spyan gsum mo //",
    "T02TD2024E:106a-19": "shes rab dang thabs gnyis su med pa'i gnyug ma'i ngo bo'i phyir phyag gnyis pa'o //",
    "T02TD2024E:106a-20": "gdug pa can rnams 'dul ba'i phyir phyag g-yas na dbyug pa'o //",
    "T02TD2024E:106a-21": "bde ba bsrung ba'i phyir g-yon na thod pa'o //",
    "T02TD2024E:106a-22": "zhe sdang gi char gtogs pa'i nye ba'i nyon mongs pa 'jigs pas sprul gyi rgyan no //",
    "T02TD2024E:106a-23": "tshogs gnyis yongs su rdzogs pa'i phyir //",
    "T02TD2024E:106a-24": "rang snang gi shes rab la 'khyud pa'o //",
    "T02TD2024E:106a-25": "pha rol tu phyin pa drug yongs su rdzogs pas sems can gyi don rgyun mi 'chad par mdzad pa'i bsam pa nyid kyis bla na med pa'i lhan cig skyes pa'i ngo bos chos kyi sku yin yang /",
    "T02TD2024E:106a-26": "longs spyod rdzogs pa'i dang /",
    "T02TD2024E:106a-27": "sprul pa gnyis su med pa'i sku'i rnam pa'o //",
    "T02TD2024E:106b-0": "gzugs kyi phung po dang @106b gti mug chen po dang /",
    "T02TD2024E:106b-1": "me long lta bu'i ye shes rnam par dag pa ni /",
    "T02TD2024E:106b-2": "bcom ldan 'das gti mug gshin rje gshed do //",
    "T02TD2024E:106b-3": "gzhan ni snga ma bzhin te /",
    "T02TD2024E:106b-4": "gti mug gi char gtogs pa'i nye ba'i nyon mongs pa'i rgyan no //",
    "T02TD2024E:106b-5": "tshor ba'i phung po dang /",
    "T02TD2024E:106b-6": "phra ma chen po dang /",
    "T02TD2024E:106b-7": "mnyam pa nyid kyi ye shes rnam par dag pa ni bcom ldan 'das phra ma gshin rje gshed do //",
    "T02TD2024E:106b-8": "gzhan ni thams cad du sngar bzhin te nga rgyal gyi char gtogs pa'i nye ba'i nyon mongs pa'i rgyan no //",
    "T02TD2024E:106b-9": "'du shes kyi phung po dang 'dod chags chen po dang so sor rtog pa'i ye shes rnam par dag pa ni bcom ldan 'das 'dod chags gshin rje gshed do //",
    "T02TD2024E:106b-10": "'dod chags kyi char gtogs pa'i nye ba'i nyon mongs pa'i rgyan no //",
    "T02TD2024E:106b-11": "'du byed kyi phung po dang /",
    "T02TD2024E:106b-12": "phrag dog chen po dang /",
    "T02TD2024E:106b-13": "bya ba rjes su grub pa'i ye shes rnam par dag pa ni bcom ldan 'das phrag dog gshin rje gshed do //",
    "T02TD2024E:106b-14": "phrag dog gi char gtogs pa'i nye ba'i nyon mongs pa'i rgyan no //",
    "T02TD2024E:106b-15": "'jig tshogs la lta ba dang shes bya'i sgrib pa dang /",
    "T02TD2024E:106b-16": "phung po'i bdud mi mthun pa'i phyogs dang /",
    "T02TD2024E:106b-17": "dad pa'i stobs rnam par dag pa ni /",
    "T02TD2024E:106b-18": "bcom ldan 'das thob gshin rje gshed do //",
    "T02TD2024E:106b-19": "mi mthun pa'i phyogs dang rjes su mthun pa'i nye ba'i nyon mongs pa'i rgyan no //",
    "T02TD2024E:106b-20": "mthar 'dzin par lta ba dang /",
    "T02TD2024E:106b-21": "'dod pa'i sgrib pa dang /",
    "T02TD2024E:106b-22": "nyon mongs pa'i bdud mi mthun pa'i phyogs dang /",
    "T02TD2024E:106b-23": "brtson 'grus kyi stobs rnam par dag pa ni bcom ldan 'das dbyug pa gshin rje gshed do //",
    "T02TD2024E:106b-24": "mi mthun pa'i phyogs dang rjes su mthun pa'i nye ba'i nyon mongs pa'i rgyan no //",
    "T02TD2024E:106b-25": "log par lta ba dang skye ba'i sgrib pa dang /",
    "T02TD2024E:106b-26": "'chi ba'i bdud mi mthun pa'i phyogs dang dran pa'i stobs rnam par dag pa na bcom ldan 'das padma gshin rje gshed do //",
    "T02TD2024E:106b-27": "mi mthun pa'i phyogs dang rjes su mthun pa'i nye ba'i nyon mongs pa'i rgyan no //",
    "T02TD2024E:106b-28": "lta ba mchog tu 'dzin pa dang //",
    "T02TD2024E:106b-29": "las kyi sgrib pa dang /",
    "T02TD2024E:106b-30": "rnam par g-yeng ba'i lha'i bu'i bdud mi mthun pa'i phyogs dang //",
    "T02TD2024E:106b-31": "ting nge 'dzin gyi stobs rnam par dag pa ni /",
    "T02TD2024E:106b-32": "bcom ldan 'das ral gri gshin rje gshed do /",
    "T02TD2024E:107a-0": "rang gi mi mthun pa'i phyogs kyi char @107a * //",
    "T02TD2024E:107a-1": "gtogs pa'i nyon mongs pa'i rgyan no /",
    "T02TD2024E:107a-3": "// / sa'i khams dang /",
    "T02TD2024E:107a-4": "thabs kyi pha rol tu phyin pa dang /",
    "T02TD2024E:107a-5": "byams pa chen po'i rang bzhin rdo rje tsartsi ka'o //",
    "T02TD2024E:107a-6": "chu'i khams dang /",
    "T02TD2024E:107a-7": "stobs kyi pha rol tu phyin pa dang /",
    "T02TD2024E:107a-8": "snying rje chen po'i rang bzhin rdo rje phag ma'o /",
    "T02TD2024E:107a-9": "me'i khams dang /",
    "T02TD2024E:107a-10": "smon lam gyi pha rol tu phyin pa dang /",
    "T02TD2024E:107a-11": "dga' ba'i rang bzhin rdo rje dbyangs can ma'o //",
    "T02TD2024E:107a-12": "rlung gi khams dang /",
    "T02TD2024E:107a-13": "ye shes kyi pha rol tu phyin pa dang /",
    "T02TD2024E:107a-14": "btang snyoms chen po'i rang bzhin rdo rje goo r'i'o //",
    "T02TD2024E:107a-15": "phyi'i gzugs la sogs pa drug rnam par dag pas thod pa bzhi po'o //",
    "T02TD2024E:107a-16": "dri ni gzugs su 'dus /",
    "T02TD2024E:107a-17": "chos kyi dbyings ni thams cad la khyab pa'i phyir ro //",
    "T02TD2024E:107a-18": "pha rol tu phyin pa bcu'i dag pas ji ltar rig par sa bcu rnams rtogs par bya'o //",
    "T02TD2024E:107a-19": "stobs bcu dang mi 'jigs pa bzhi la sogs pa'i yon tan rnams 'di nyid du /",
    "T02TD2024E:107a-20": "mi mthun pa'i phyogs 'joms par 'gyur ro zhes bya ba ni /",
    "T02TD2024E:107a-21": "gzhung mangs pa'i 'jigs pas ma bris so zhes bya ba ni /",
    "T02TD2024E:107a-22": "lha'i de kho na nyid kyi mtshan nyid do //",
    "T02TD2024E:107a-23": "slob dpon gyi las bsrung ba'i dam tshig dang /",
    "T02TD2024E:107a-24": "bza' ba'i dam tshig dang /",
    "T02TD2024E:107a-25": "gtor ma'i cho ga dang /",
    "T02TD2024E:107a-26": "bsrung ba dang /",
    "T02TD2024E:107a-27": "phyir bzlog dag gzhan du shes par bya'o //",
    "T02TD2024E:107a-28": "dkyil 'khor sgrub pa dang /",
    "T02TD2024E:107a-29": "slob dpon 'jug pa'i mtshan nyid ni bshad zin to //",
    "T02TD2024E:107a-30": "da ni rjes la slob ma gshin rje 'joms byed kyi gzugs su dmigs la rjes su gnang ba spyin par bya ste /",
    "T02TD2024E:107a-31": "sems can kun la phan don phyir //",
    "T02TD2024E:107a-32": "'jig rten kun du thams cad nas //",
    "T02TD2024E:107a-33": "ji ltar sna tshogs 'dul 'gyur ba //",
    "T02TD2024E:107a-34": "chos kyi 'khor lo rab tu bskor //",
    "T02TD2024E:107a-35": "chos kyi gnas su rdo rje dang /",
    "T02TD2024E:107a-36": "rin chen dang /",
    "T02TD2024E:107a-37": "padma dang /",
    "T02TD2024E:107a-38": "las kyi sgra bcug la tshigs su bcad lngas rim pa bzhin du'o zhes bya ba rjes su gnang ba spyin pa'o //",
    "T02TD2024E:107a-39": "de nas /",
    "T02TD2024E:107a-40": "'di de sangs rgyas thams cad nyid //",
    "T02TD2024E:107a-41": "rdo rje sems dpa'i phyag na gnas //",
    "T02TD2024E:107a-42": "phyag na rdo rje'i brtul zhugs brtan //",
    "T02TD2024E:107a-43": "khyod kyis kyang ni rtag tu gzung //",
    "T02TD2024E:107a-44": "zhes pa 'dis rdo rje spyin zhing slob mas /",
    "T02TD2024E:107b-0": "aom sarba ta th'a ga t'a siddhi badzra sa ma ya tishtha ae sha stvam dha ra y'a mi badzra satva hi hi hi hi h'um zhes brjod @107b cing rdo rje'i brtul zhugs gzung bar bya'o zhes bya ba rdo rje'i brtul zhugs so //",
    "T02TD2024E:107b-1": "de nas bdag nyid sangs rgyas kyi gzugs su bsgoms la g-yon pa'i khu tshur gyis snying gar chos gos kyi grva nas 'dzin pa'i tshul dang /",
    "T02TD2024E:107b-2": "g-yas mchog spyin pas /",
    "T02TD2024E:107b-3": "aom 'dir ni ngas khyod lung bstan bya /",
    "T02TD2024E:107b-4": "rdo rje sems dpa' de bzhin gshegs //",
    "T02TD2024E:107b-5": "srid pa'i ngan 'gro las bton nas //",
    "T02TD2024E:107b-6": "srid pa mchog tu grub bya'i phyir //",
    "T02TD2024E:107b-7": "kye che ge mo rdo rje zhes bya ba'i /",
    "T02TD2024E:107b-8": "ta th'a ga ta siddhi sa ma ya stvam /",
    "T02TD2024E:107b-9": "bhur bhu ba sva: zhes bya bas lung bstan nas /",
    "T02TD2024E:107b-10": "gang 'di dag las byung ba'i phyag rgyas lung ston par byed pa de la /",
    "T02TD2024E:107b-11": "de bzhin gshegs pa 'khor gyi dkyil 'khor dang bcas pa thams cad kyis mgrin gcig tu bla na med pa yang dag par rdzogs pa'i byang chub tu lung ston par mdzad do //",
    "T02TD2024E:107b-12": "'di nyid las byung ba'i phyag rgya'i mthu dang sngags 'di yi stobs kyis so zhes dad par bya'o zhes slob ma la brjod pa'i bya ba'o //",
    "T02TD2024E:107b-13": "'di ni lung ston pa'o //",
    "T02TD2024E:107b-14": "de nas gsang ba brjod par bya'o //",
    "T02TD2024E:107b-15": "'dod chags bral ba lta bu'i sdig / khams gsum na ni gzhan med do //",
    "T02TD2024E:107b-16": "de la 'dod pa chags bral nyid //",
    "T02TD2024E:107b-17": "khyod kyis nam yang mi bya'o //",
    "T02TD2024E:107b-18": "ma h'a sa ma ya ha na h'um phat /",
    "T02TD2024E:107b-19": "gsang ba brjod pa'o //",
    "T02TD2024E:107b-20": "de nas mchog tu gsang ba dam pa yi //",
    "T02TD2024E:107b-21": "dkyil 'khor mthong zhing zhugs pa yis //",
    "T02TD2024E:107b-22": "sdig pa kun las nges par grol //",
    "T02TD2024E:107b-23": "di ring khyed rnams legs par gnas //",
    "T02TD2024E:107b-24": "bde chen theg pa 'di yis ni //",
    "T02TD2024E:107b-25": "phyin chad 'chi ba khyed la med //",
    "T02TD2024E:107b-26": "srid pa shin tu grub bya'i phyir //",
    "T02TD2024E:107b-27": "srid pa'i sdug bsngal las khyod 'das //",
    "T02TD2024E:107b-28": "rdo rje'i phyag rgya gang yin pas //",
    "T02TD2024E:107b-29": "gang zhig bskyed pa tsam gyis ni //",
    "T02TD2024E:107b-30": "sangs rgyas nyid du the tshom med //",
    "T02TD2024E:107b-31": "byang chub sems ni gtang mi bya //",
    "T02TD2024E:107b-32": "dam pa'i chos ni sun mi dbyung //",
    "T02TD2024E:107b-33": "nam yang dor bar mi bya'o //",
    "T02TD2024E:107b-34": "mi shes pa'am rmongs pa yis //",
    "T02TD2024E:107b-35": "de yang nges par bstan mi bya //",
    "T02TD2024E:107b-36": "rdo rje dril bu'i phyag rgya rnams //",
    "T02TD2024E:107b-37": "nam yang dor bar mi bya'o //",
    "T02TD2024E:107b-38": "slob dpon smod par mi bya ste //",
    "T02TD2024E:107b-39": "'di ni sangs rgyas kun dang mnyam //",
    "T02TD2024E:107b-40": "rang gi bdag nyid dor nas ni //",
    "T02TD2024E:108a-0": "dka' thub kyis ni mi gdung @108a * //",
    "T02TD2024E:108a-1": "zhing //",
    "T02TD2024E:108a-2": "ci bde bar ni bde bar gzung //",
    "T02TD2024E:108a-3": "'di ni ma byon rdzogs sangs rgyas //",
    "T02TD2024E:108a-4": "da ni khyod nyid dkyil 'khor gyi //",
    "T02TD2024E:108a-5": "slob dpon sngags dang rgyud 'dzin par //",
    "T02TD2024E:108a-6": "sangs rgyas byang chub sems dpa' dang //",
    "T02TD2024E:108a-7": "lha rnams kyang ni mthun par dgongs //",
    "T02TD2024E:108a-8": "sems can rnams la sems brtse bas //",
    "T02TD2024E:108a-9": "khyod kyi dkyil 'khor cho ga bzhin //",
    "T02TD2024E:108a-10": "rab tu 'bad de bri bar bya //",
    "T02TD2024E:108a-11": "sgrub pa po rnams rgyud la sbyor //",
    "T02TD2024E:108a-12": "'di na dbugs dbyung spyin pa'o //",
    "T02TD2024E:108a-13": "rjes su gnang ba la sogs pa lnga po 'di dag ni dbang lnga pa'i rjes la'am /",
    "T02TD2024E:108a-14": "dbang bzhi pa'i rjes la yang spyin par bya zhing slob dpon gyi dbang nyid la phyir mi ldog pa'i dbang zhes brjod do //",
    "T02TD2024E:108a-15": "'di ni slob dpon gyis dbang ngo //",
    "T02TD2024E:108a-16": "da ni yol ba la sogs pa skye bos dben par byas pa'i sa phyogs su //",
    "T02TD2024E:108a-17": "slob mas rang gi yid du 'ong ba'i gzugs la sogs pa'i yon tan dang ldan pa /",
    "T02TD2024E:108a-18": "dam tshig dang /",
    "T02TD2024E:108a-19": "sdom pa dang /",
    "T02TD2024E:108a-20": "rnal 'byor bzhi la mkhas pa rgyan thams cad kyis brgyan par byas la /",
    "T02TD2024E:108a-21": "gsang ba'i dbang gi don du bla ma la dbul bar bya'o //",
    "T02TD2024E:108a-22": "de nas /",
    "T02TD2024E:108a-23": "byang chub rdo rje sangs rgyas la //",
    "T02TD2024E:108a-24": "mchod chen ji ltar stsal ba ltar //",
    "T02TD2024E:108a-25": "bdag kyang bskyab pa'i don gyi phyir //",
    "T02TD2024E:108a-26": "nam mkha'i rdo rje deng bdag stsol //",
    "T02TD2024E:108a-27": "zhes bya ba'am /",
    "T02TD2024E:108a-28": "gzhan gyis gsol ba gdab par bya'o //",
    "T02TD2024E:108a-29": "de nas bla mas kyang rnal 'byor bzhi mngon du byed cing chos nyid kyi mtsho skyes kyi nang du bskyod pa'i rdo rje'i nang du bskyed pa'i rang rig pa brtan pa /",
    "T02TD2024E:108a-30": "srin lag dang mthe bong dag gis btsir te de las bton nas /",
    "T02TD2024E:108a-31": "btung ba rin chen 'di de ni //",
    "T02TD2024E:108a-32": "lus kyi rdo rje rab gsal byed //",
    "T02TD2024E:108a-33": "bu khyod rtag tu shes nas skye //",
    "T02TD2024E:108a-34": "yid las byung ba'i chu 'thung mdzod //",
    "T02TD2024E:108a-35": "ces pa 'dis bdud rtsi slob ma'i khar gzhag par bya'o //",
    "T02TD2024E:108a-36": "des /",
    "T02TD2024E:108a-37": "aa ho ma h'a su kha zhes brjod cing blangs nas myangs la mgrin par mid do //",
    "T02TD2024E:108a-38": "de nas yang langs la rang gi padma'i lhag ma de nyid du spyin par bya'o //",
    "T02TD2024E:108a-39": "'di ni gsang ba'i dbang ngo //",
    "T02TD2024E:108a-40": "de'i mjug thogs su de nyid dam gzhan yang rung ste /",
    "T02TD2024E:108a-41": "rang yang dag par rig pa tsam gyis ye shes mngon du bya ba'i phyir /",
    "T02TD2024E:108b-0": "sngar @108b gyi tshigs bcad kyis gsol ba btab pa dang ldan pa'i slob ma de'i lag par gtad la /",
    "T02TD2024E:108b-1": "gzugs ma ying [*yid?] 'ong 'di de ni //",
    "T02TD2024E:108b-2": "bsten byas sangs rgyas rnams kyis brtags //",
    "T02TD2024E:108b-3": "rdo rje rjes chags sbyor ba yis //",
    "T02TD2024E:108b-4": "bde ba dam pa myong bar gyis //",
    "T02TD2024E:108b-5": "thabs gzhan gyis ni sangs rgyas min //",
    "T02TD2024E:108b-6": "'gro gsum 'di yang dag pa yin //",
    "T02TD2024E:108b-7": "de las 'khor bar sbyor bral ni //",
    "T02TD2024E:108b-8": "khyod kyis nam yang ma byed cig /'di de sangs rgyas thams cad kyi //",
    "T02TD2024E:108b-9": "rig ma'i brtul zhugs bla na med //",
    "T02TD2024E:108b-10": "rmongs pa gang zhig 'da' byed pa //",
    "T02TD2024E:108b-11": "de la mchog gi dngos grub med //",
    "T02TD2024E:108b-12": "ces brjod la spyin par bya'o //",
    "T02TD2024E:108b-13": "de yang tsandan dang gur kum la sogs pas byugs shing /",
    "T02TD2024E:108b-14": "shin tu dri zhim po'i me tog gi phreng bas brgyan te /",
    "T02TD2024E:108b-15": "gos med par padma rab tu rgyas pa gsal bar ston cing slob ma la 'di skad ces brjod de /",
    "T02TD2024E:108b-16": "dri chen dri chu bza' ba dang //",
    "T02TD2024E:108b-17": "khrag dang khu ba de bzhin sha //",
    "T02TD2024E:108b-18": "bud med gus mchod de bzhin du //",
    "T02TD2024E:108b-19": "bha ga padmar tsumba nam //",
    "T02TD2024E:108b-20": "bu khyod spro ba yin nam ci //",
    "T02TD2024E:108b-21": "ji ltar bde bar bus smos shig / ces so //",
    "T02TD2024E:108b-22": "des kyang /",
    "T02TD2024E:108b-23": "dri chen dri chu sogs za ba //",
    "T02TD2024E:108b-24": "lha mo ci phyir bdag mi spro //",
    "T02TD2024E:108b-25": "bud med rnams la rtag gus bya //",
    "T02TD2024E:108b-26": "bha ga nyid la tsumba nam //",
    "T02TD2024E:108b-27": "zhes brjod par bya'o //",
    "T02TD2024E:108b-28": "de nas des /",
    "T02TD2024E:108b-29": "ae ma bdag gi padmo ni //",
    "T02TD2024E:108b-30": "bde ba kun dang yang dag ldan //",
    "T02TD2024E:108b-31": "gang zhig cho gas rten byed pa //",
    "T02TD2024E:108b-32": "de yi mdun du bdag gnas so //",
    "T02TD2024E:108b-33": "sangs rgyas mnyes pa la sogs pa //",
    "T02TD2024E:108b-34": "padmar bya ba ji bzhin gyis //",
    "T02TD2024E:108b-35": "bde chen rgyal po rang nyid ni //",
    "T02TD2024E:108b-36": "'di nyid du ni rtag tu bzhugs //",
    "T02TD2024E:108b-37": "bhanydza mo ksha ho: zhes brjod do //",
    "T02TD2024E:108b-38": "des kyang bla ma'i man ngag gis rdo rje dbyings kyi dbang phyug ma'i gzugs kyi rtsa nye bar dmigs la /",
    "T02TD2024E:108b-39": "byed pa'i bye brag bstan pas /",
    "T02TD2024E:108b-40": "rnal 'byor pa yis ji srid du //",
    "T02TD2024E:108b-41": "byang sems 'byin par mi byed pa //",
    "T02TD2024E:108b-42": "de srid thob 'gyur rgyun mi 'chad //",
    "T02TD2024E:108b-43": "dga' ba las skyes de gzhan ci //",
    "T02TD2024E:108b-44": "dngos grub kun gyi gter gyur pa'i //",
    "T02TD2024E:108b-45": "byang chub sems ni lhung gyur na //",
    "T02TD2024E:108b-46": "phung po rnam shes brgyal ba la //",
    "T02TD2024E:108b-47": "ma smod dngos grub ga la yod //",
    "T02TD2024E:108b-48": "mkha' khams rdo rje'i kun sbyor dang //",
    "T02TD2024E:108b-49": "reg byas kyang ni rmad byung che'i //",
    "T02TD2024E:109a-0": "bde ba @109a * //",
    "T02TD2024E:109a-1": "skyed par byed pa gang //",
    "T02TD2024E:109a-2": "de ni mchog dga' byed pa'o //",
    "T02TD2024E:109a-3": "dga' bral dag gi dbus su ni //",
    "T02TD2024E:109a-4": "mtshon pa ltos la brtan par gyis //",
    "T02TD2024E:109a-5": "padma'i nam mkhar rdo rje yis //",
    "T02TD2024E:109a-6": "lte bas gnas pa'i gnas dag tu //",
    "T02TD2024E:109a-7": "rdo rje skyil krung bdag gi sems //",
    "T02TD2024E:109a-8": "nor bu'i nang du son blta zhing //",
    "T02TD2024E:109a-9": "ye shes skye ba gang yin te //",
    "T02TD2024E:109a-10": "ye shes ngo bo zhes pas brgyan //",
    "T02TD2024E:109a-11": "chags pa ma yin chags bral min //",
    "T02TD2024E:109a-12": "dbu mar dmigs pa ma yin no //",
    "T02TD2024E:109a-13": "gang tshe rnal 'byor ye shes mthong //",
    "T02TD2024E:109a-14": "bde la gnas bya 'gyur mi bya //",
    "T02TD2024E:109a-15": "thun nam yang na nyin gcig gam //",
    "T02TD2024E:109a-16": "zla phyed zla ba lo dang ni ;",
    "T02TD2024E:109a-17": "/ bskal ba bskal pa stong du yang //",
    "T02TD2024E:109a-18": "ye shes mngon sbyor gyis gnas bya //",
    "T02TD2024E:109a-19": "zhes rtogs par byas la /",
    "T02TD2024E:109a-20": "ji ltar nus pas yang dag par bzung ste phyung ba ro ma kho nas chu skyes nas blangs la de kho na nyid kyi lta bas byang chub kyi sems dam tshig gi ngo bo gzung bar bya'o //",
    "T02TD2024E:109a-21": "shes rab ye shes kyi dbang ngo //",
    "T02TD2024E:109a-22": "'dir dbang lnga dang shes rab ye shes kyi dbang dag ga la yin /",
    "T02TD2024E:109a-23": "'dir de dag ma gsungs te /",
    "T02TD2024E:109a-24": "dang po cod pan dbang gi ste //",
    "T02TD2024E:109a-25": "gnyis pa ral gri spyin bya ba //",
    "T02TD2024E:109a-26": "gsum pa rdo rje dril bu ste //",
    "T02TD2024E:109a-27": "bzhi pa zla ba bza' ba dag / dus dgra'i zhal nas byung ba yi //",
    "T02TD2024E:109a-28": "bzhi po 'di dag dbang bskur tshe //",
    "T02TD2024E:109a-29": "dpal ldan chags chen rdo rje yis //",
    "T02TD2024E:109a-30": "dbang bskur 'di yis byin gyis brlabs //",
    "T02TD2024E:109a-31": "zhes gsungs pa'i phyir ro //",
    "T02TD2024E:109a-32": "zhe na de ni bden mod kyi dbang lnga po nyid cod pan gyi dbang ste /",
    "T02TD2024E:109a-33": "thams cad du rdo rje tsartsi ka la sogs pa rnams cod pan la dbang gi gzugs kyi bya ba yin pa'i phyir dang /",
    "T02TD2024E:109a-34": "'dis thams cad du las rnams la dbang byed pas gtso bo yin pa'i phyir ro //",
    "T02TD2024E:109a-35": "rdo rje'i dam tshig spyin pa ni //",
    "T02TD2024E:109a-36": "ral gri'i dbang ste mi mthun pa'i phyogs thams cad gcod par byed pa'i phyir ro //",
    "T02TD2024E:109a-37": "phyir mi ldog pa'i dbang bskur yang bstan pa nyid de rdo rje dang dril bu'i dam tshig la lus byin gyis brlabs pa bcug nas so //",
    "T02TD2024E:109a-38": "thun mong pa'i rgyud du gsungs pa'i brtul zhugs dang /",
    "T02TD2024E:109a-39": "lung bstan pa dang /",
    "T02TD2024E:109a-40": "dbugs dbyung ba yang ngo //",
    "T02TD2024E:109a-41": "shes rab ye shes kyi dbang bskur yang //",
    "T02TD2024E:109a-42": "phag mo'i gzugs ni bzung nas su //",
    "T02TD2024E:109b-0": "btsun mo thams cad 'dod bya @109b yin //",
    "T02TD2024E:109b-1": "de nas rgyal mtshan khyams mthong nas //",
    "T02TD2024E:109b-2": "der ni 'o ma rab bsgrub bya //",
    "T02TD2024E:109b-3": "'o ma goms pa'i sems gcig gis //",
    "T02TD2024E:109b-4": "phyag rgya chen po rab bsgrub bya //",
    "T02TD2024E:109b-5": "zhes bya ba bstan pa nyid do //",
    "T02TD2024E:109b-6": "de nyid bla na med pa 'gro ba mtha' dag gi don bsgrub pa brtags pa'i rnyog pa dang bral ba nyid las slar rang yang dag par rig pa dang tha mi dad pa thub pa'i tshogs mtha' yas pa 'phro ba'i dkyil 'khor gyi 'khor lo'i bdag nyid can yid bzhin gyi nor bu lta bu brtan pa'i ngo bo nyid du slob ma la tshig gis spyin par bya'o zhes bya ba slar spyin pa'o //",
    "T02TD2024E:109b-7": "de nas slob ma rnams phan yon gyi spro ba bskyed par bya ste /",
    "T02TD2024E:109b-8": "mchog tu gsang ba dam pa yi //",
    "T02TD2024E:109b-9": "dkyil 'khor mthong zhing zhugs pas na //",
    "T02TD2024E:109b-10": "sdig pa kun las rnam grol bar //",
    "T02TD2024E:109b-11": "di ring khyed rnams legs par gnas //",
    "T02TD2024E:109b-12": "bde chen theg pa 'di las ni //",
    "T02TD2024E:109b-13": "phyin chad 'chi ba khyed la med //",
    "T02TD2024E:109b-14": "mi tshugs pa dang ma bcings par //",
    "T02TD2024E:109b-15": "gang la'ang 'jigs med dga' bar gyis //",
    "T02TD2024E:109b-16": "srid pa kun du zhi bya'i phyir //",
    "T02TD2024E:109b-17": "srid pa'i ngan 'gro las khyod 'das //",
    "T02TD2024E:109b-18": "srid pa shin tu grub pa'i phyir //",
    "T02TD2024E:109b-19": "srid pa'i mchog tu yang dag 'gyur //",
    "T02TD2024E:109b-20": "dngos grub dam tshig sdom pa 'di //",
    "T02TD2024E:109b-21": "khyod kyis rtag tu bsrung bya ste //",
    "T02TD2024E:109b-22": "sangs rgyas kun gyis mthun par gsungs //",
    "T02TD2024E:109b-23": "mchog tu rtag pa'i bka' yin no //",
    "T02TD2024E:109b-24": "slob dpon smad par mi bya ste //",
    "T02TD2024E:109b-25": "bde gshegs bka' las 'da' mi bya //",
    "T02TD2024E:109b-26": "de bzhin khros nas spun rnams la //",
    "T02TD2024E:109b-27": "nyes pa brjod par mi bya'o //",
    "T02TD2024E:109b-28": "sems can rnams la byams pa'i sems //",
    "T02TD2024E:109b-29": "nam yang nges par spang mi bya //",
    "T02TD2024E:109b-30": "byang chub sems ni dor mi bya //",
    "T02TD2024E:109b-31": "rang gzhan chos la mi smod do //",
    "T02TD2024E:109b-32": "yongs su ma smin sems can la //",
    "T02TD2024E:109b-33": "gsang ba nyid ni bstan mi bya //",
    "T02TD2024E:109b-34": "bdag nyid phung po smad mi bya //",
    "T02TD2024E:109b-35": "chos rnams ngo bo sun mi dbyung //",
    "T02TD2024E:109b-36": "gdug la byams pa rtag tu spangs //",
    "T02TD2024E:109b-37": "chos la tshad gzung mi bya'o //",
    "T02TD2024E:109b-38": "dad ldan sems can bslu mi bya //",
    "T02TD2024E:109b-39": "rtag tu dam tshig bsten par bya //",
    "T02TD2024E:109b-40": "shes rab rang bzhin bud med rnams //",
    "T02TD2024E:109b-41": "skyon gyis nyes pa mi byed do //",
    "T02TD2024E:109b-42": "rnal 'byor slong mos mi rgyu zhing //",
    "T02TD2024E:109b-43": "rnal 'byor spangs par mi bya ste //",
    "T02TD2024E:109b-44": "rtag par rgyun du gsang sngags bzlas //",
    "T02TD2024E:110a-0": "@110a * // rtag tu dam tshig la sogs bsten //",
    "T02TD2024E:110a-1": "gal te bla ma smod de bzhin //",
    "T02TD2024E:110a-2": "dam tshig bag med gyur pa na //",
    "T02TD2024E:110a-3": "de tshe dkyil 'khor de bris la //",
    "T02TD2024E:110a-4": "bde gshegs rnams la sdig pa bshags //",
    "T02TD2024E:110a-5": "deng khyod skye ba 'bras bur bcas //",
    "T02TD2024E:110a-6": "gang phyir 'di ni legs par gnas //",
    "T02TD2024E:110a-7": "dam tshig lha rnams dang mnyam par //",
    "T02TD2024E:110a-8": "gnas bar 'gyur ba the tshom med //",
    "T02TD2024E:110a-9": "sangs rgyas rdo rje can bcas pa //",
    "T02TD2024E:110a-10": "kun gyis tshe ldan de gang bskur //",
    "T02TD2024E:110a-11": "khams gsum pa yi rgyal po che //",
    "T02TD2024E:110a-12": "rgyal srid bdag po bstan pa yin //",
    "T02TD2024E:110a-13": "de ring bdud las rnam par rgyal //",
    "T02TD2024E:110a-14": "grong khyer mchog tu rab bzhugs so //",
    "T02TD2024E:110a-15": "de ring khyod kyis sangs rgyas nyid //",
    "T02TD2024E:110a-16": "thob pa 'di la the tshom med //",
    "T02TD2024E:110a-17": "'di ltar yid ni rab dang rdo rje nyid du gyis //",
    "T02TD2024E:110a-18": "rang gi dam tshig mi zad bde ster bstan par gyis //",
    "T02TD2024E:110a-19": "de ring 'gro ba de myur rdo rje sems dpa' dang //",
    "T02TD2024E:110a-20": "mtshungs pa'i rtag pa nyid du khyod rnams phyin par 'gyur //",
    "T02TD2024E:110a-21": "slob ma rab gus mnyes shin pas //",
    "T02TD2024E:110a-22": "bla ma'i zhabs la phyag 'tshal nas //",
    "T02TD2024E:110a-23": "gtso bos ji ltar bka' bsgo ba'i //",
    "T02TD2024E:110a-24": "gsung ni de ltar bdag gis bgyi //",
    "T02TD2024E:110a-25": "gal te 'byor na de rnams kyi mthe bong g-yas pa lag pa g-yon pas bzung la spyin sreg gis zhi bar bya ste /",
    "T02TD2024E:110a-26": "dgang blugs gcig gam /",
    "T02TD2024E:110a-27": "gsum mam /",
    "T02TD2024E:110a-28": "bdun phul nas yon blang bar bya'o //",
    "T02TD2024E:110a-29": "de rnams kyis kyang dga' ba'i yid kyis ji ltar 'byor pa'i sa gzhi glang po dang /",
    "T02TD2024E:110a-30": "rta dang gser dang /",
    "T02TD2024E:110a-31": "dngul dang rgyan dang /",
    "T02TD2024E:110a-32": "bu dang bu mo dang /",
    "T02TD2024E:110a-33": "chung ma dang /",
    "T02TD2024E:110a-34": "bran pho dang /",
    "T02TD2024E:110a-35": "bran mo la sogs pa dbul zhing /",
    "T02TD2024E:110a-36": "bdag nyid g-yog tu'am /",
    "T02TD2024E:110a-37": "thos pa la sogs pa yon tan bsam pa grub pa'i phyir dbul lo //",
    "T02TD2024E:110a-38": "de nas slob ma rnams mnyes par byas te /",
    "T02TD2024E:110a-39": "yon de dang de dag blangs la kha zas dang spyod yul thams cad kyis 'khor lo mchod par bya'o //",
    "T02TD2024E:110a-40": "'os pa'i slob ma rnams bzung ste /",
    "T02TD2024E:110a-41": "rnam pa sna tshogs pa'i mchog gi bdud rtsis tshim par byas nas nye bar bsdu'o //",
    "T02TD2024E:110a-42": "de nas mchod pa dang /",
    "T02TD2024E:110a-43": "bstod pa dang bdud rtsi myang bar byas la gsol ba btab nas gshegs su gsol te /",
    "T02TD2024E:110b-0": "lha'i nga rgyal brtan pas chos thams cad ni dngos po med pa'o @110b zhes brjod cing rdo rje'i rtse mos shar gyi sgo nas brtsams te gtso bo'i gnas la sogs pa dbyi bar bya'o //",
    "T02TD2024E:110b-1": "de nas don du gnyer ba rnams la rdul tshon nyung shas byin la /",
    "T02TD2024E:110b-2": "thams cad chu bo chen por dor bar bya'o //",
    "T02TD2024E:110b-3": "khung bu 'gengs dang rab gnas dang //",
    "T02TD2024E:110b-4": "spyin sreg 'khor lo'i nor gang yin //",
    "T02TD2024E:110b-5": "de kun slob dpon nyid kyi yin //",
    "T02TD2024E:110b-6": "zhes pa rdo rje 'dzin mchog gsungs //",
    "T02TD2024E:110b-7": "'dus pa'i cho gar gsal bar ni //",
    "T02TD2024E:110b-8": "bzang po'i zhal la sogs pas mdzad //",
    "T02TD2024E:110b-9": "'dir ni shin tu zab pa yis //",
    "T02TD2024E:110b-10": "'khor lo'i cho ga gang des ngal //",
    "T02TD2024E:110b-11": "ji srid ltar rnyed 'di 'dra ba //",
    "T02TD2024E:110b-12": "rang nyid dran par bya phyir bris //",
    "T02TD2024E:110b-13": "'di la lhag dang chad pa dag / dpa' bo rnams kyis bzod par mdzod //",
    "T02TD2024E:110b-14": "dpal ldan gshin rje gshed dmar dkyil 'khor cho ga sems can don rnams yang dag sgrub //",
    "T02TD2024E:110b-15": "rang gi ye shes tha dad ma yin mdzad tshogs shes rab ldan pa'i spyod yul ni //",
    "T02TD2024E:110b-16": "mi shes mun pa kun 'joms srid pa zhi ba gnyis su med pa rtogs pa'i gnas //",
    "T02TD2024E:110b-17": "byas las dge tshogs gang thob de yis bdag dang 'gro ba de blo'i gter gyur cig / dpal gshin rje gshed dmar po'i dkyil 'khor gyi cho ga pandi ta chen po rnal 'byor gyi dbang phyug chen po dpal 'dzin gyi zhal snga nas mdzad ba rdzogs so /",
    "T02TD2024E:110b-19": "// / rgya gar gyi mkhan po pandi ta rje btsun chen po dpal gshin rje gshed kyis rjes su gzung ba /",
    "T02TD2024E:110b-20": "nyi ma'i dbang po'i 'od zer gyi zhal snga nas /",
    "T02TD2024E:110b-21": "chag lo ts'a ba dge slong chos rje dpal gyis bsgyur cing zhus te gtan la phab pa'o /"
}