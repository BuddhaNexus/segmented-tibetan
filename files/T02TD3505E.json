{
    "T02TD3505E:154b-0": "@154b # // rgya gar skad du /",
    "T02TD3505E:154b-1": "bi shva m'a t'a s'a dha nam /",
    "T02TD3505E:154b-2": "bod skad du /",
    "T02TD3505E:154b-3": "sna tshogs yum gyi sgrub thabs /",
    "T02TD3505E:154b-4": "sna tshogs yum la phyag 'tshal lo //",
    "T02TD3505E:154b-5": "nyi ma zla ba'i dbus su a'a li k'a li dang bcas chu yi sa bon nyid la chu skyes bsgom //",
    "T02TD3505E:154b-6": "de yis bskyed pa'i lha mo zhal gcig phyag gi chu skyes gnyis pa sku mdog zla ba lta bu ste //",
    "T02TD3505E:154b-7": "gdengs ka dkar po la gnas chu skyes dkar po'i phyag dang mi 'jigs pa dang na bza' dkar po mnabs //",
    "T02TD3505E:154b-8": "rgyan rnams dkar po dang ldan zhal ni shin tu 'dzum zhing bsgrub bya'i khyim du rab tu bsrings nas ni //",
    "T02TD3505E:155a-0": "de nas bsgrub bya blangs nas slar yang gtso bo'i dkyil @155a * //",
    "T02TD3505E:155a-1": "'khor lo ni yang dag rab tu zhugs gyur nas //",
    "T02TD3505E:155a-2": "gtso bo'i bka' yis rab tu thob pa'i slar yang bdud rtsi bum pas spyan ma la sogs rab dgyes pas //",
    "T02TD3505E:155a-3": "bsgrub bya de la khrus mdzad rab mchog nus ma rnam pa bcu po rnams kyis yang dag mchod par byed /",
    "T02TD3505E:155a-4": "gzugs la sogs pa'i lha mo rnams kyis rgyas byed rab mchog stobs bcu la sogs rnams kyis mnyes par byed //",
    "T02TD3505E:155a-5": "'byung por bshad pas mi 'jigs byed cing rab mchog rnam pa bcu yi khro bo las skyes rnams kyis skyong //",
    "T02TD3505E:155a-6": "kru mo rnams kyis 'o ni yang dag byed cing mi yi bu mo lo ni bcu gnyis ma pang 'khyud //",
    "T02TD3505E:155a-7": "gtum po rnams kyis srung bar byed cing sa steng mtha' dag rnams su rgyas par bya ba'i don gyi phyir //",
    "T02TD3505E:155a-8": "de bzhin bsgrub bya'i ma lus mchog gi bde ba bya phyir 'di ni rnal 'byor pa yis bsgom par bya //",
    "T02TD3505E:155a-9": "sna tshogs yum gyi sgrub thabs rdzogs so /"
}