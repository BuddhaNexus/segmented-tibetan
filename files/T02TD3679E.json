{
    "T02TD3679E:310a-0": "@310a # // rgya gar skad du /",
    "T02TD3679E:310a-1": "t'a ra mandal bidhi:/",
    "T02TD3679E:310a-2": "bod skad du /",
    "T02TD3679E:310a-3": "sgrol ma'i mandal gyi cho ga / rje btsun ma sgrol ma la phyag 'tshal lo //",
    "T02TD3679E:310a-4": "sngags yongs su dag pa dang /",
    "T02TD3679E:310a-5": "sgrib pa zad par 'gyur ba dang /",
    "T02TD3679E:310a-6": "dngos grub myur du thob par 'dod pas mandal gyi cho ga la brtson par bya'o //",
    "T02TD3679E:310a-7": "sngags pas yan lag lnga bkrus te khyer bar chu cung zad blugs la ngag tu aom a'a:sarba ta th'a ga ta aa bhi she ka sa ma ya shri ye h'um zhes brjod nas rang gi spyi bor blugs pas rang lha dang spyi gtsug gi dbang rtags dran par bya'o //",
    "T02TD3679E:310a-8": "de nas me tog la lag pa bkab ste ngag tu /",
    "T02TD3679E:310a-9": "aom na mo bha ga ba te pushpe ke tu r'a dz'a ya ta th'a ga t'a ya aarha te samyaksam buddh'a ya /",
    "T02TD3679E:310a-10": "tadya th'a /",
    "T02TD3679E:310a-11": "aom pushpe pushpe ma h'a pushpe /",
    "T02TD3679E:310a-12": "su pushpe pushpotbha be /",
    "T02TD3679E:310a-13": "pushpe b'a k'irnna sv'a h'a /",
    "T02TD3679E:310a-14": "zhes brjod pas me tog byin gyis brlab po //",
    "T02TD3679E:310a-15": "de nas chu cung zad blangs te ngag tu aom raksha raksha h'um h'um h'um phat ces pas gnas dang bdag bsrung bar bya'o //",
    "T02TD3679E:310a-16": "de nas aom a'a:badzra bh'u me h'um 'dis mandal bsrung bar bya'o //",
    "T02TD3679E:310a-17": "aom a'a:badzra re khe h'um 'dis mandal byug par bya'o //",
    "T02TD3679E:310a-18": "lag pa de'i rgyab tu me tog bzung ste mandal gyi dbus su bzhag pas bsrung bar bya'o //",
    "T02TD3679E:310a-19": "de nas aom a'a:h'um gis me tog dang bcas pa'i lag pas rang gi gnas gsum byin gyis brlab po //",
    "T02TD3679E:310a-20": "de nas me tog gcig bzung ste aom sarba bighn'am so ra ya h'um sv'a h'a /",
    "T02TD3679E:310b-0": "zhes pa mandal la bskor zhing bor bas bgegs dang bral bar @310b bya'o ;",
    "T02TD3679E:310b-1": "/ de nas skad cig la mandal mi dmigs pa las rin po che'i gzhal yas khang du bsam pa'i nang du me tog bzung ste /",
    "T02TD3679E:310b-2": "aom tsandra aarka bi ma ni bhya sv'a h'a /",
    "T02TD3679E:310b-3": "zhas me tog mandal gyi dbus su bzhag pas skad cig la sgrol ma lha bcu gsum mam bco lnga la sogs pa bskyed par bya'o //",
    "T02TD3679E:310b-4": "de rnams la aom a'a:h'um zhes me tog blangs te gtor bas ye shes pa dbang du byas par bsgom /",
    "T02TD3679E:310b-5": "de nas zhabs bsil dang /",
    "T02TD3679E:310b-6": "bsang chu gsum ni aom pra ba ra satk'a ra pra t'itstsha ye dang /",
    "T02TD3679E:310b-7": "aom aanytsa m'a nam dang /",
    "T02TD3679E:310b-8": "aom bro ksha nam sv'a h'a /",
    "T02TD3679E:310b-9": "zhes pas rim pa ltar dbul de nas phyag bya'o //",
    "T02TD3679E:310b-10": "de nas lag pa gnyis kyis me tog bzung ste /",
    "T02TD3679E:310b-11": "aom t'a re tutt'a re tu re pushpe sv'a h'a /",
    "T02TD3679E:310b-12": "zhes pas gtso mo'i dbu la dbul lo //",
    "T02TD3679E:310b-13": "aom badzra t'a re pushpe sv'a h'a /",
    "T02TD3679E:310b-14": "shar du'o //",
    "T02TD3679E:310b-15": "aom ratna t'a re pushpe sv'a h'a /",
    "T02TD3679E:310b-16": "lho ru'o //",
    "T02TD3679E:310b-17": "aom padma t'a re pushpe sv'a h'a /",
    "T02TD3679E:310b-18": "nub tu'o //",
    "T02TD3679E:310b-19": "aom karma t'a re pushpe sv'a h'a /",
    "T02TD3679E:310b-20": "byang du'o //",
    "T02TD3679E:310b-21": "aom pushpe t'a re pushpe sv'a h'a /",
    "T02TD3679E:310b-22": "shar lhor ro //",
    "T02TD3679E:310b-23": "aom dh'u pa t'a re pushpe sv'a h'a /",
    "T02TD3679E:310b-24": "lho nub tu'o //",
    "T02TD3679E:310b-25": "aom d'i pa t'a re pushpe sv'a h'a /",
    "T02TD3679E:310b-26": "nub byang du'o //",
    "T02TD3679E:310b-27": "aom gandha t'a re pushpe sv'a h'a /",
    "T02TD3679E:310b-28": "byang shar du'o //",
    "T02TD3679E:310b-29": "aom aam ku sha t'a re pushpe sv'a h'a /",
    "T02TD3679E:310b-30": "shar sgor ro //",
    "T02TD3679E:310b-31": "aom p'a sha t'a re pushpe sv'a h'a /",
    "T02TD3679E:310b-32": "lho'i sgor ro //",
    "T02TD3679E:310b-33": "aom spho ta t'a re pushpe sv'a h'a /",
    "T02TD3679E:310b-34": "nub sgor ro //",
    "T02TD3679E:310b-35": "aom ghanda t'a re pushpe sv'a h'a /",
    "T02TD3679E:310b-36": "byang sgor ro //",
    "T02TD3679E:310b-37": "lha mo bco lngar byed na /",
    "T02TD3679E:310b-38": "aom aushn'i sha t'a re pushpe sv'a h'a /",
    "T02TD3679E:310b-39": "shar sgo'i de'i rgyab tu'o //",
    "T02TD3679E:310b-40": "aom sumbha t'a re pushpe sv'a h'a /",
    "T02TD3679E:310b-41": "nub sgo'i de'i rgyab tu'o //",
    "T02TD3679E:310b-42": "de bzhin du lha'i rigs gzhan yang shes par bya'o //",
    "T02TD3679E:310b-43": "de nas gong ma ltar rang rang gi sngags kyis bdug spos shangs la /",
    "T02TD3679E:310b-44": "dri thugs kar mar me spyan la /",
    "T02TD3679E:310b-45": "lha bshos ljags la /",
    "T02TD3679E:310b-46": "rol mo snyan la dbul lo //",
    "T02TD3679E:310b-47": "gzhan yang nye bar mkho ba dang spyad pa'i dgos pa dbul bar bya ste /",
    "T02TD3679E:310b-48": "bkur stis mchod pa la bstod pa ci rigs par bsgrags par bya'o //",
    "T02TD3679E:310b-49": "de nas sdig pa bshags pa la sogs pa'i yan lag gzhan rnams kyang byas la 'dod pa'i don la gsol ba gdab ste /",
    "T02TD3679E:310b-50": "lhag chad bskang ba la yi ge brgya pa ci rigs par brjod do //",
    "T02TD3679E:310b-51": "de nas lha de rnams kyi ye shes pa gshegs te /",
    "T02TD3679E:310b-52": "dam tshig pa rang la bsdus nas dge ba bsngo bar bya'o //",
    "T02TD3679E:310b-53": "'di ni bya ba gzhan thams cad dang 'brel par shes par bya'o //",
    "T02TD3679E:311a-0": "sgrol ma'i mandal gyi cho ga snyan dngags mkhan @311a * //",
    "T02TD3679E:311a-1": "po snying rje chen pos mdzad pa rdzogs so//"
}