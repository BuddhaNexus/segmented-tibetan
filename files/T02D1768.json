{
    "T02D1768:265a-0": "@265a # // rgya gar skad du /",
    "T02D1768:265a-1": "aa nu dzny'a bi dhi:/",
    "T02D1768:265a-2": "bod skad du /",
    "T02D1768:265a-3": "rjes su gnang ba'i cho ga /",
    "T02D1768:265a-4": "dpal rnal 'byor nam mkha' la phyag 'tshal lo //",
    "T02D1768:265a-5": "gdod ma'i mgon la rab btud nas //",
    "T02D1768:265a-6": "n'a ro'i zhabs las rim 'ongs pa'i //",
    "T02D1768:265a-7": "dud sol ma yis rjes su gnang //",
    "T02D1768:265a-8": "da ni bdag gis bshad par ya //",
    "T02D1768:265a-9": "de yang re zhig dang por bza' ba dang bca' ba dang 'jib pa dang bldag pa dang /",
    "T02D1768:265a-10": "btung ba la sogs par ldan pa'i gtor ma 'dus byas la /",
    "T02D1768:265a-11": "'chad par gyur ba'i cho gas bcom ldan 'das mdud",
    "T02D1768:265a-12": "pa'i sol ba la mchod cing bstod pas yang dag",
    "T02D1768:265a-13": "par mnyes par byas nas mngon par 'dod pa'i bya",
    "T02D1768:265a-14": "ba stsol bya'o // de nas rjes su gnang ba",
    "T02D1768:265a-15": "nod par 'dod pa'i slob ma skal ba dang ldan",
    "T02D1768:265a-16": "pa rnams kyis bla ma la mandala phul te /",
    "T02D1768:265a-17": "mgo bor me tog gi phreng ba dang bcas pas phus mos la btsugs shing thal mo sbyar te /",
    "T02D1768:265a-18": "dkyil 'khor dbang phyug phyi dang gsang ba gzhan pa las byung ba //",
    "T02D1768:265a-19": "bdag dang sbyor ba nam mkha'i de nyid gdan bzhugs rig mar bcas //",
    "T02D1768:265a-20": "rnal 'byor nam mkha'i zhabs kyi chu skyes la ni grub pa yi //",
    "T02D1768:265a-21": "rjes su 'gro ba'i blo ni rgyal ba'i ched du bdag phyag 'tshal //",
    "T02D1768:265a-22": "zhes bya ba 'di brjod pa'i mthar //",
    "T02D1768:265a-23": "kye 'khor lo'i dbang phyug gi bdag po rnal 'byor nam mkha'/",
    "T02D1768:265a-24": "sdug bsngal gyi rgya mtshor gyur pa'i srid pa rab tu gzhom pa dang /",
    "T02D1768:265a-25": "mchog gi bde ba chen po'i mya ngan las 'das pa mngon du ma byas pa de srid du /",
    "T02D1768:265a-26": "bar du gcod pa nye bar zhi ba'i ched du /",
    "T02D1768:265a-27": "bdag la bcom ldan 'das ma dud pa'i sol ba",
    "T02D1768:265a-28": "ma'i rjes su gnang ba dang byin gyis brlab pa",
    "T02D1768:265a-29": "stsal du gsol zhes lan gsum du gsol ba gdab",
    "T02D1768:265a-30": "tu gzhug go // de ma thag par de dag rnams //",
    "T02D1768:265a-31": "bla ma sangs rgyas la phyag 'tshal //",
    "T02D1768:265a-32": "zhes bya ba la sogs pas skyabs su 'gro ba dang /",
    "T02D1768:265b-0": "sems bskyed pa @265b la bkod nas /",
    "T02D1768:265b-1": "de rnams kyi mgo bor lha'i rang bzhin gyi gtor ma yang dag par bkod pa /",
    "T02D1768:265b-2": "sna tshos padma 'dab ma brgyad pa dang nyi ma",
    "T02D1768:265b-3": "la h'um gis las skyes pa'i dud pa'i sol ba",
    "T02D1768:265b-4": "dang / du ba'i mdog can zhabs g-yon brkyang bas gnas pa /",
    "T02D1768:265b-5": "zhal gcig phyag gnyis pa /",
    "T02D1768:265b-6": "zhal spyan gsum dmar zhing zlum pa /",
    "T02D1768:265b-7": "mche ba gtsigs pa /",
    "T02D1768:265b-8": "g-yas kha tv'am ga'i ral gri 'phyar ba /",
    "T02D1768:265b-9": "g-yon khrag gis gang ba'i thod pa 'dzin pa /",
    "T02D1768:265b-10": "skra dmar ser gyen du 'bar ba /",
    "T02D1768:265b-11": "dar dmar po'i smad dkris can //",
    "T02D1768:265b-12": "phyag rgya drug gis nye bar brgyan /",
    "T02D1768:265b-13": "sgal tshigs kyi phreng ba 'phyar ba /",
    "T02D1768:265b-14": "'jigs pa'i gzugs can ma /",
    "T02D1768:265b-15": "me dpung rab tu 'bar ba can du blta bar bya'o //",
    "T02D1768:265b-16": "de nas aom dhu m'ang+g'a r'i ye s'um sv'ah'a /",
    "T02D1768:265b-17": "zhes bya bas lan nyi shu gcig tu bsdus te /",
    "T02D1768:265b-18": "sems can sgrol mdzad sbyor ba'i bdag mo khyod la 'dud //",
    "T02D1768:265b-19": "skal mad sems can rgal bar mdzad ma khyod la 'dud //",
    "T02D1768:265b-20": "kun bdag gcig pa'i rang bzhin ma la bdag 'dud do //",
    "T02D1768:265b-21": "gcig pu'i de nyid nges gyur bdag nyid ma la 'dud //",
    "T02D1768:265b-22": "ces bya ba'i tshigs su bcad pa bla mas gsum du brjod cing /",
    "T02D1768:265b-23": "gu gul la sogs pa'i spos kyis bdug pa dang /",
    "T02D1768:265b-24": "rnga la sogs pa'i rol mo'i sgras byin dbab par bya'o //",
    "T02D1768:265b-25": "de'i rjes su rdo rje 'chang la sogs pa brgyud",
    "T02D1768:265b-26": "pa'i bla ma rnams kyi mtshan yang dag par bsgrags",
    "T02D1768:265b-27": "nas / kyee bcom ldan 'das ma rnal 'byor nam mkha' dud pa'i sol ba ma /",
    "T02D1768:265b-28": "'di dag rnams kyis bka' las ma 'da' bar dam",
    "T02D1768:265b-29": "bca' ba rjes su dran pas dam tshig srungs shig",
    "T02D1768:265b-30": "/ bstan pa skyongs shig / slob ma che ge'i",
    "T02D1768:265b-31": "dgra dang bgegs thams cad gzhom par mdzod cig /",
    "T02D1768:265b-32": "che ge'i rjes su 'jug par gyis la ji ltar",
    "T02D1768:265b-33": "mngon par 'dod pa'i don thams cad phun sum tshogs",
    "T02D1768:265b-34": "par byos shig ces bsgo bra bya'o //",
    "T02D1768:265b-35": "de nas des ji ltar bka' stsal ba de bzhin du bgyis te /",
    "T02D1768:265b-36": "khyed rnams kyi mngon par 'dod pa'i don phun sum tshogs par bgyid do zhes khas len pa ni /",
    "T02D1768:265b-37": "de rnams kyang mnyan du gzhug go / de nas",
    "T02D1768:265b-38": "gtor ma sngar gyi gnas de nyid du bzhag la",
    "T02D1768:265b-39": "/ bcom ldan 'das ma la yang dag par mchod cing mngon par bstod de /",
    "T02D1768:265b-40": "nges par dgyes par gyur par blta bar bya'o //",
    "T02D1768:266a-0": "@266a * // de'i rjes su 'chad par 'gyur ba'i sgrub pa'i thabs brjod par bya'o //",
    "T02D1768:266a-1": "de nas tshogs kyi 'khor lo bya //",
    "T02D1768:266a-2": "do rjes dud sol dgyes bya zhing //",
    "T02D1768:266a-3": "dge 'dun mchod ston gyis mgu dang //",
    "T02D1768:266a-4": "phongs dang mgon med rnams tshim bya //",
    "T02D1768:266a-5": "'di ni rjes su gnang ba'i tsho ga'o //"
}