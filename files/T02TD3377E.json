{
    "T02TD3377E:52b-0": "@52b # // rgya gar skad du /",
    "T02TD3377E:52b-1": "aushn'i sha bi dza y'a s'a dha nam /",
    "T02TD3377E:52b-2": "bod skad du /",
    "T02TD3377E:52b-3": "gtsug tor rnam par rgyal ma'i sgrub thabs /",
    "T02TD3377E:52b-4": "gtsug tor rnam par rgyal ma la phyag 'tshal lo //",
    "T02TD3377E:52b-5": "sngon du bstan pa'i cho gas zla ba la bhr'um dkar po yongs su gyur pa las zhal gsum spyan gsum ma /",
    "T02TD3377E:52b-6": "lang tsho gsar la bab pa /",
    "T02TD3377E:52b-7": "lha rdzas kyi rgyan dang na bza' dang ldan pa /",
    "T02TD3377E:52b-8": "phyag brgyad pa'i gtsug tor rnam par rgyal ma bsam par bya'o //",
    "T02TD3377E:52b-9": "ser po dang nag po ni g-yas pa dang cig shos kyi zhal lo //",
    "T02TD3377E:52b-10": "g-yas kyi phyag bzhi rnams su sna tshogs kyi rdo rje dang /",
    "T02TD3377E:52b-11": "padma la gnas pa'i sangs rgyas kyi sku dang /",
    "T02TD3377E:52b-12": "mda' dang /",
    "T02TD3377E:52b-13": "mchog sbyin ma'o //",
    "T02TD3377E:52b-14": "g-yon gyi phyag bzhi rnams su gzhu dang /",
    "T02TD3377E:52b-15": "sdigs mdzub dang bcas pa'i zhabs pa dang /",
    "T02TD3377E:52b-16": "mi 'jigs pa'i phyag rgya dang /",
    "T02TD3377E:52b-17": "bum pa gang ba'o //",
    "T02TD3377E:52b-18": "mchod rten gyi phug gi khong na gnas par bskyed la /",
    "T02TD3377E:52b-19": "padma la gnas pa'i sa bon snying gar bsam par bya'o //",
    "T02TD3377E:52b-20": "de'i rjes su spyi bo dang /",
    "T02TD3377E:52b-21": "dpral ba dang /",
    "T02TD3377E:52b-22": "mgrin pa dang /",
    "T02TD3377E:52b-23": "lte ba dang /",
    "T02TD3377E:52b-24": "rkang pa rnams su go rims bzhin du h'um tr'am hr'i:aam aa:zhes bya ba'i yi ge'i rnam par bsam par bya'o //",
    "T02TD3377E:52b-25": "aom bhr'um sv'a h'a /",
    "T02TD3377E:52b-26": "bzlas pa'i sngags so //",
    "T02TD3377E:52b-27": "gtsug tor rnam par rgyal ma'i sgrub pa'i thabs rdzogs so //",
    "T02TD3377E:52b-28": "pandi ta don yod rdo rje dang /",
    "T02TD3377E:52b-29": "khams pa lo ts'a ba dge slong ba ris bsgyur cing zhus so//"
}