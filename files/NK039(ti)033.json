{
    "NK039(ti)033:1": "// kri p+aa nu ko bi d+aa ra k+aa ma tu",
    "NK039(ti)033:2": "pa t+ai ba dz+ra d+h+aa tu sh+w+aa ri s+ya bi",
    "NK039(ti)033:3": "dza ha ra /// 'dod khams bdag mo rdo rje",
    "NK039(ti)033:4": "dbyings phyug ma'i smin byed yongs 'du'i sa brtol bzhugs",
    "NK039(ti)033:5": "dza ha ra /// so // dus gsum rgyal ba'i bstan bsrung ma //",
    "NK039(ti)033:6": "dpal ldan yum chen la btud nas //",
    "NK039(ti)033:7": "gang de'i smin byed bdud rtsi'i mtsho //",
    "NK039(ti)033:8": "ngo mtshar grub pa'i gzhung bzhin spel //",
    "NK039(ti)033:9": "'dir slob dpon chen po d+ha na sang kri ta dang //",
    "NK039(ti)033:10": "pad+ma'i bka' srol ltar lha mo rang byung rgyal mo'i dbang bskur gyi cho ga la gsum /",
    "NK039(ti)033:11": "sbyor ba dngos gzhi rjes so //",
    "NK039(ti)033:12": "dang po la cho gar mi gtogs pa'i sbyor ba dang /",
    "NK039(ti)033:13": "cho gar gtogs pa'i sbyor ba'o //",
    "NK039(ti)033:14": "dang po ni /",
    "NK039(ti)033:15": "dben la yid dang mthun pa'i gnas su stegs bde ba la /",
    "NK039(ti)033:16": "dkyil 'khor ni ma mo byang chub sems rgyud las /",
    "NK039(ti)033:17": "mthing nag gru gsum 'bar ba'i dkyil 'khor 'dir //",
    "NK039(ti)033:18": "zla gam dbang chen 'bar ba'i man+dala //",
    "NK039(ti)033:19": "gru chad gru bzhi sgo khyud bzhi dang ldan //",
    "NK039(ti)033:20": "de rgyab thod phreng rdo rje'i rwa ba me dpung 'bar //",
    "NK039(ti)033:21": "zhes gsungs pa ltar /",
    "NK039(ti)033:22": "dbus su gru gsum mthing nag /",
    "NK039(ti)033:23": "de'i logs gsum zla gam la khrag mtsho dmar po /",
    "NK039(ti)033:24": "de rgyab thod pa'i rwa ba gur khang /",
    "NK039(ti)033:25": "de rgyab gru chad thod pas kha bad byas /",
    "NK039(ti)033:26": "de rgyab khrag mtsho dmar po 'jigs su rung ba /",
    "NK039(ti)033:27": "sgo rdzogs rta bab bzhi pa /",
    "NK039(ti)033:28": "dur khrod rdo rwa me ri dang bcas pa /",
    "NK039(ti)033:29": "dbus su gri gug thod khrag dang thig le dmar /",
    "NK039(ti)033:30": "gru gsum zla gam ngos kyi gtso mo'i mdun na gsum /",
    "NK039(ti)033:31": "g.yas g.yon du gnyis re rnams dang zur gsum du thig le nag /",
    "NK039(ti)033:32": "gru chad gri gug thod khrag brgyad /",
    "NK039(ti)033:33": "khrag khyam la thig le smug po rnams bkod pa bris pa'i ras bris sam /",
    "NK039(ti)033:34": "tshom bu bkod pa'i steng /",
    "NK039(ti)033:35": "many+dzu'i khar /",
    "NK039(ti)033:36": "ka p+aa la'i nang dbang gi dmar gtor snying gzugs",
    "NK039(ti)033:37": "ma gru gang ba gcig zas sna dang chang phud",
    "NK039(ti)033:38": "kyis bran pa / sku tsaka dang gtor gdugs me",
    "NK039(ti)033:39": "ri rgyan bzang pos brgyan cing 'khor lha grangs gtor",
    "NK039(ti)033:40": "kyis bran pa / chung ngam / b+ha ling gis mtshan pa dang /",
    "NK039(ti)033:41": "mdun du rten gtor bshams de mthar sman rag sogs mchod pas bskor /",
    "NK039(ti)033:42": "a mri ta'i rdzas kyis gang ba'i ka p+aa la",
    "NK039(ti)033:43": "sin+du ra'i me long chos 'byung gi dbus su ma",
    "NK039(ti)033:44": "b+h+yohmatshana pas bkab pa mdun du bzhag /",
    "NK039(ti)033:45": "ral gri /",
    "NK039(ti)033:46": "thod khrag /",
    "NK039(ti)033:47": "ne'u le'u rkyal pa /",
    "NK039(ti)033:48": "spro na zan ling sogs sgra la chas /",
    "NK039(ti)033:49": "lcags phur dang /",
    "NK039(ti)033:50": "thun min la sbyin rgyu /",
    "NK039(ti)033:51": "bla rdo srog 'khor 'du byas /",
    "NK039(ti)033:52": "'bul gtor rnga rol sogs tshogs par bya'o //",
    "NK039(ti)033:53": "gnyis pa ni /",
    "NK039(ti)033:54": "rdo rje gzhon nu'i dag gi rnal 'byor bzlas pa dang bsdu ldang gi mthar /",
    "NK039(ti)033:55": "sngon du slob dpon rang nyid kyis mdun bskyed la",
    "NK039(ti)033:56": "dmigs mchod gsol bsnyen pa dang bcas pa rgyas par",
    "NK039(ti)033:57": "grub 'phral / b+han+d+ha'i nang du ye shes kyi dpal",
    "NK039(ti)033:58": "lha mo bong drel med pa gcig gsal nas bsnyen",
    "NK039(ti)033:59": "pa cung zad byas pa mthar 'od zhu bya /",
    "NK039(ti)033:60": "slob ma'i las bya ba'i ched du 'khrugs bskang byas nas /",
    "NK039(ti)033:61": "las bum du bgegs mthar byed sgyu 'phrul 'byung ba ltar bsgrub /",
    "NK039(ti)033:62": "gnyis la'ang thun min dang thun mong gi dmigs rim bya tshul lo //",
    "NK039(ti)033:63": "dang po /",
    "NK039(ti)033:64": "don du gnyer ba'i dad ldan dam tshig thub ngos rnams la khrus dang /",
    "NK039(ti)033:65": "phyag gi gral du 'khod bcug ste /",
    "NK039(ti)033:66": "'o /",
    "NK039(ti)033:67": "nam mkha' dang mnyam pa'i sems can thams cad rnam",
    "NK039(ti)033:68": "mkhyen bla na med pa sangs rgyas kyi go 'phang",
    "NK039(ti)033:69": "thob par bya / de yi ched du bstan pa",
    "NK039(ti)033:70": "srung ba'i chos skyong gi smin byed zhu snyam pa'i",
    "NK039(ti)033:71": "thugs bskyed pa rin po che gsal btab nas gsan",
    "NK039(ti)033:72": "thob par bya / par zhu / de yang yon tan rin po che 'phags pa sdud pa las /",
    "NK039(ti)033:73": "rin chen chos kyang dkon la rtag tu tshe ba'ang mang /",
    "NK039(ti)033:74": "de la bar chad bya phyir bdud ni spro bar 'gyur /",
    "NK039(ti)033:75": "zhes gsungs pa ltar spyi dam pa'i chos sgrub pa'i",
    "NK039(ti)033:76": "gang zag la bar chad kyi 'tshe ba mang zhing",
    "NK039(ti)033:77": "/ khyad par du'ang bdud dang nag po'i phyogs thams",
    "NK039(ti)033:78": "cad kyis sdang ba'i glags tshol ba mang bas de",
    "NK039(ti)033:79": "/ 'dul ba'i phyir / rgyal ba thabs mkhas la",
    "NK039(ti)033:80": "thugs rje'i dbang phyug chen po de nyid kyis rgyud",
    "NK039(ti)033:81": "dang man ngag gi tshul du /",
    "NK039(ti)033:82": "bar chad sel zhing gdug pa 'dul ba'i bstan bsrung du ma zhig bstan pa /",
    "NK039(ti)033:83": "gangs can gyi ljongs 'dir rdo rje theg pa gsar rnying bka' srol rnams su /",
    "NK039(ti)033:84": "ye shes dang 'jig rten gyi rang bzhin pho mo'i",
    "NK039(ti)033:85": "rgyud du gtogs pa'i bstan srung mi 'dra ba du",
    "NK039(ti)033:86": "ma zhig byon pa las /",
    "NK039(ti)033:87": "skabs su bab pa rje btsun bla ma 'jam pa'i",
    "NK039(ti)033:88": "dbyangs shar kahthoga pa chen po bla chen spobs pa",
    "NK039(ti)033:89": "mtha' yas zhes snga 'gyur rdo rje theg pa'i bskyed",
    "NK039(ti)033:90": "rdzogs rdzogs pa chen po'i bstan pa'i bdag por gzhugs",
    "NK039(ti)033:91": "shing phrin las nam mkha' dang mnyam pa de'i snyan",
    "NK039(ti)033:92": "brgyud man ngag gi chos bskor las byung ba rdo",
    "NK039(ti)033:93": "rje'i chos skyong ba'i bsrung ma dpal nag po lcam",
    "NK039(ti)033:94": "dral rnam gsum nas snying nye la mthu byin che",
    "NK039(ti)033:95": "ba / 'grub sla la bkra shis pa ste thun mong dang /",
    "NK039(ti)033:96": "bla ma ltar bsten pas ye shes 'char /",
    "NK039(ti)033:97": "yi dam ltar bsten pas dngos grub stsol ba /",
    "NK039(ti)033:98": "tshe 'di phyi bar gsum gyi legs nyes skyong nges pa ste /",
    "NK039(ti)033:99": "mchog gi khyad par gsum dang ldan pa rgyud kyi khungs che ba /",
    "NK039(ti)033:100": "man ngag gi phyag len zhib pa /",
    "NK039(ti)033:101": "nus mthu rno ngar gyi gnad tshangs ba /",
    "NK039(ti)033:102": "gru thob kyi lugs bzang po khyad par du 'phags pa bzhugs pa las /",
    "NK039(ti)033:103": "bye brag 'dir spyi rgyud srid pa ma mo'i dems chen mo sogs las zin cing /",
    "NK039(ti)033:104": "sgos rgyud mkha' 'gro ma mo lce 'bar ma dang /",
    "NK039(ti)033:105": "ma mo byang chub sems kyi rgyud dang /",
    "NK039(ti)033:106": "rdo rje lha mo nag mo dbang phyug ma'i rgyud dang /",
    "NK039(ti)033:107": "'phags pa dpal ldan lha mo nag po'i sngags rgyud",
    "NK039(ti)033:108": "sogs kyis bstan don thugs kyi ma mo rang byung",
    "NK039(ti)033:109": "rgyal mo re ti bran g.yog gi dbang bskur dang",
    "NK039(ti)033:110": "rjes gnang bsgrub par bgyi ba /",
    "NK039(ti)033:111": "lo rgyus cung zad 'bul na /",
    "NK039(ti)033:112": "de yang don la rgyal ba thams cad kyi yum",
    "NK039(ti)033:113": "shes rab kyi pha rol du phyin ma'am kun tu",
    "NK039(ti)033:114": "bzang mo dang / rdo rje rnal 'byor mar grags",
    "NK039(ti)033:115": "pa nyid mtshan dang sku yi bkod pa tsam las",
    "NK039(ti)033:116": "tha dad ma yin cing /",
    "NK039(ti)033:117": "chos thams cad skye med ma mo rol pa'i dkyil 'khor gyi 'khor lo sangs rgyas dang /",
    "NK039(ti)033:118": "de ma rtogs pa'i gdul bya la phrin las drag",
    "NK039(ti)033:119": "pos 'dul ba'i bcom ldan 'das bla med he ru",
    "NK039(ti)033:120": "ka'i nyid bzhi mu kha le dang dbyer ma mchis",
    "NK039(ti)033:121": "par ston pa nyid /",
    "NK039(ti)033:122": "thun mong gdul bya'i tshur mthong la /",
    "NK039(ti)033:123": "las tshul bsam gyis mi khyab pa'i thabs mkhas kyi mdzad pa cir yang 'char bas /",
    "NK039(ti)033:124": "sngon ri rab kyi rtse mo sum cu rtsa gsum",
    "NK039(ti)033:125": "lha yi dga' tshal du yab dbang phyug chen po",
    "NK039(ti)033:126": "dang yum u ma dka' bzlog lha mo'i sras mor",
    "NK039(ti)033:127": "'khrungs te lha ma yin gyi dmag dpung tshar btsad",
    "NK039(ti)033:128": "/ dka' thub kyi tshal bsten pas lha mo dung skyong ma'am /",
    "NK039(ti)033:129": "ri khrod lo ma gyon par grags /",
    "NK039(ti)033:130": "las dbang gis srin po d+ha sha g+h+ri wa'i g.yo thabs la brten nas chung mar khyer ba /",
    "NK039(ti)033:131": "khyo shi bas srin po'i ral gri sogs khyer te 'bros pas lceb cing /",
    "NK039(ti)033:132": "smon lam mthus chos rgyal gshin rje'i sring mor gyur nas /",
    "NK039(ti)033:133": "khol mo re ma ti'am skem ma chu srin gdong dang bcas /",
    "NK039(ti)033:134": "rdzu 'phrul gyi bong drel la bcibs nas phyogs bcur",
    "NK039(ti)033:135": "rgyu zhing sems can la gnod tshe'i tshul sogs kyang",
    "NK039(ti)033:136": "mang du bstan pa'i mthar /",
    "NK039(ti)033:137": "bram ze mchog sred kyi grogs su byas te sgrub thabs bstan /",
    "NK039(ti)033:138": "byang chub shing gi drung du phyin te yang dag",
    "NK039(ti)033:139": "par rdzogs pa'i sangs rgyas ston mchog thugs rje can",
    "NK039(ti)033:140": "las sems bskyed de srog gi snying po 'bul /",
    "NK039(ti)033:141": "khro rgyal rta mgrin gyi gsang ba'i gzungs ma bgyis /",
    "NK039(ti)033:142": "dpal phyag na rdo rje las dam mnos te sa brgyad sa'i sems mar gyur /",
    "NK039(ti)033:143": "sangs rgyas thams cad kyi bstan pa bsrung ba'i gtso mo /",
    "NK039(ti)033:144": "ye shes kyi mgon po rnams kyi yum dang lcam",
    "NK039(ti)033:145": "sogs cir yang ston pas bzhugs pa 'di nyid kyi",
    "NK039(ti)033:146": "sgrub thabs la rje na ro pa'i bka' srol dud",
    "NK039(ti)033:147": "sol ma dang / pan chen dmar mo'i lugs kyis",
    "NK039(ti)033:148": "dmag zor ma sogs gsar ma'i sde rnams kyang 'di",
    "NK039(ti)033:149": "dang ngo bo gcig la /",
    "NK039(ti)033:150": "ma mo thams cad kyi rgyud lung man ngag rnams",
    "NK039(ti)033:151": "grub pa'i slob dpon brgyad kyi nang tshan d+ha na",
    "NK039(ti)033:152": "sam kri ta la bka' bab pa las 'dir der",
    "NK039(ti)033:153": "o rgyan dus gsum mkhyen pa la gnang ba dang",
    "NK039(ti)033:154": "/ des thugs sras rje 'bangs nyi shu rtsa lnga'i",
    "NK039(ti)033:155": "nang tshan ma mo bran khol 'brog mi dpal gyi",
    "NK039(ti)033:156": "ye shes la gnang ba nas bzung /",
    "NK039(ti)033:157": "so zur gnub gsum sogs gsang chen rnying ma'i rig",
    "NK039(ti)033:158": "'dzin gsang sngags kyi rgyal po gong ma thams cad",
    "NK039(ti)033:159": "kyis bka' srung du bsten pa dpal rang byung rgyal",
    "NK039(ti)033:160": "mo dang / yang slob dpon d+ha na sam kri",
    "NK039(ti)033:161": "las bee ro tsa nas gsan cing de las 'brog",
    "NK039(ti)033:162": "mo dang / mi dpal seng / de las rim",
    "NK039(ti)033:163": "bzhin brgyud pa bla ma dpal 'dzin chen po las",
    "NK039(ti)033:164": "shar kahthoga pas gsan pa'i ma mo rang byung rgyal",
    "NK039(ti)033:165": "mo'i gzhung chen dang /",
    "NK039(ti)033:166": "yang slob dpon pad+mas mdzad pa'i gzhung lcags phur bdun pa'am /",
    "NK039(ti)033:167": "ma mo srog sgrub tu grags pa'i skor su hring",
    "NK039(ti)033:168": "ba zhang btsun dar ma rin chen gyis gter nas",
    "NK039(ti)033:169": "bton pa / zhang btsun pa'i slob ma bla ma",
    "NK039(ti)033:170": "brag stod kyi cog ro ga chu ba chen po",
    "NK039(ti)033:171": "las gsan pa bcas bka' gter gsum chu bo gcig",
    "NK039(ti)033:172": "'dres su gyur pa'i ye shes pa ltar dbang bskur",
    "NK039(ti)033:173": "bton pa / ba dang / 'jig rten pa ltar",
    "NK039(ti)033:174": "las kyii rjes su gnang ba gnyis 'bul ba'i dang",
    "NK039(ti)033:175": "po la'ang slob dpon gyi bgyi bar 'os pa grub",
    "NK039(ti)033:176": "pa sku nyid kyis bgyi bar 'os pa spyor ba",
    "NK039(ti)033:177": "dbang gi snod sgrub pa dang /",
    "NK039(ti)033:178": "dngos gzhi dbang bskur sbyin pa gnyis kyi dang po",
    "NK039(ti)033:179": "bla ma la dbang bskur zhu ba'i yon du man+dala",
    "NK039(ti)033:180": "'bul bar zhu / zhes mtshams sbyar nas man+dala 'bul du bzhugs /",
    "NK039(ti)033:181": "gsol ba gdab pa 'di yi rjes zlos zhu /",
    "NK039(ti)033:182": "sh+aakya seng ge'i bstan pa la //",
    "NK039(ti)033:183": "byang chub tu ni sems bskyed nas //",
    "NK039(ti)033:184": "sangs rgyas bstan pa bsrung ba'i phyir //",
    "NK039(ti)033:185": "dpal ldan lha mo nag mo yi //",
    "NK039(ti)033:186": "sku gsung thugs kyi dngos grub dang //",
    "NK039(ti)033:187": "dbang dang phrin las rtsal du gsol //",
    "NK039(ti)033:188": "lan gsum /",
    "NK039(ti)033:189": "mdun gyi nam mkhar bla ma bla med he ru",
    "NK039(ti)033:190": "ka yum dang bcas pa'i skur gsal ba la rgyal",
    "NK039(ti)033:191": "ba sras dang bcas pas bskor ba mngon sum bzhin",
    "NK039(ti)033:192": "du bzhugs pa'i spyan sngar skyabs su 'gro ba dang",
    "NK039(ti)033:193": "/ chos thams cad rang bzhin dag pa'i chos sku",
    "NK039(ti)033:194": "yin pa la ngo ma shes shing 'khor bar 'khyams",
    "NK039(ti)033:195": "pa'i sems can thams cad sangs rgyas la 'god par",
    "NK039(ti)033:196": "bya ba'i ched du sems bskyed de tshogs bsags pa",
    "NK039(ti)033:197": "/ la / rgyun bshags yan lag brgyad pa bya",
    "NK039(ti)033:198": "ba 'di yi tshig rjes su don dran pas rjes",
    "NK039(ti)033:199": "/ la / zlos zhu / rdo rje slob dpon sangs rgyas dpal sogs lan gsum /",
    "NK039(ti)033:200": "tshogs zhing de dag gi spyan sngar gsang sngags rdo rje theg pa'i spyi dang bre brag gi /",
    "NK039(ti)033:201": "bsdus pa rtsa ba dang yan lag gi dam tshig",
    "NK039(ti)033:202": "thams cad 'dzin par bagyi'o snyams pas 'di'i rjes zlos",
    "NK039(ti)033:203": "shig // bde bar gshegs pa khyed ci 'dra //",
    "NK039(ti)033:204": "de 'dra kho nar bdag gyur cig /",
    "NK039(ti)033:205": "spyod pa rmad byung bsam yas pa //",
    "NK039(ti)033:206": "'gro la phan phyir bdag gis spyad //",
    "NK039(ti)033:207": "byang chub sems mchog dam pa dang //",
    "NK039(ti)033:208": "sku gsung thugs kyi phyag rgya 'di //",
    "NK039(ti)033:209": "srog gi phyir yang mi gtong na //",
    "NK039(ti)033:210": "rdo rje rgyal pos byin rlabs mdzod //",
    "NK039(ti)033:211": "dus ngan tha ma'i 'jig rten 'dir //",
    "NK039(ti)033:212": "sangs rgyas mdzad dka' bdag gis bsgrub //",
    "NK039(ti)033:213": "byang chub spyod dka' bdag gis bskyed //",
    "NK039(ti)033:214": "rdo rje'i rnal 'byor dkyil 'khor 'dir //",
    "NK039(ti)033:215": "bdag cag bsam pa 'grub gyur cig /",
    "NK039(ti)033:216": "lan gsum /",
    "NK039(ti)033:217": "da ye shes ma mo snying zhugs kyi dbang gi",
    "NK039(ti)033:218": "gzhi dang po dgod cing ye shes dbab pa la",
    "NK039(ti)033:219": "dmigs pa 'di bzhin mdzod /",
    "NK039(ti)033:220": "khyed rang rnams kyi lus 'od kyi rang bzhin du",
    "NK039(ti)033:221": "gyur pa'i snying ga'i nang du skad cig gis sprul",
    "NK039(ti)033:222": "pa'i dre'u smug po rlung gi gshogs pa can /",
    "NK039(ti)033:223": "rkang gsum myur mgyog rdzu 'phrul gyi rtsal dang ldan pa /",
    "NK039(ti)033:224": "thod skam 'bar ba dang bswe sga dmar po sbrul nag gi gong smed can /",
    "NK039(ti)033:225": "g.yu mthur sngon po /",
    "NK039(ti)033:226": "byi ru dang rin po che'i srab dang /",
    "NK039(ti)033:227": "mi mgo skom po stong pa'i dam las 'phyang ba'i dril bu g.yer kha'i d+r+wa bas brgyan pa'i steng /",
    "NK039(ti)033:228": "dpal ldan lha mo sku mdog mthing nag tu 'dug pa /",
    "NK039(ti)033:229": "me dpung rab tu 'bar ba /",
    "NK039(ti)033:230": "rab tu khro pa'i zhal gcig spyan gsum bgrad cing",
    "NK039(ti)033:231": "mche ba bzhi rnam par gtsigs nas ljags glog ltar",
    "NK039(ti)033:232": "'dril ba / 'gyur ba'i khro gnyer bskyod cing smin",
    "NK039(ti)033:233": "tshugs dus rlung gi bsdus pa'i char sprin ltar gnag",
    "NK039(ti)033:234": "'dril ba / pa bsdud pa / ral pa khoms",
    "NK039(ti)033:235": "nag gyen du bardzesa shing mthur du bshal ba'i thod",
    "NK039(ti)033:236": "pa bcu drug gi rtsa chings dang /",
    "NK039(ti)033:237": "thod skam lngas dbu brgyan pa /",
    "NK039(ti)033:238": "ral gri rno gdug 'bar ba'i sdigs pa'i yu ba can phyag g.yas na 'dzin cing /",
    "NK039(ti)033:239": "srin khrag bcud kyis gang ba'i thod phor g.yon na 'dzin pa /",
    "NK039(ti)033:240": "sbrul dang rus chas stag lpags glang ko re lde gsol zhing zhing gi phra kheb g.yo ba /",
    "NK039(ti)033:241": "rma bya'i mdongs sgro dbu la mdzes shing snyan cha seng sbrul 'dogs pa /",
    "NK039(ti)033:242": "dpral bar zla ba tshes shing /",
    "NK039(ti)033:243": "lto na nyi ma 'char ba /",
    "NK039(ti)033:244": "'ja' tshon mtha' skud btab pa'i dar nag gi go",
    "NK039(ti)033:245": "zu bcing bar lam ste gyur pa'i mos pa mdzod",
    "NK039(ti)033:246": "/ de yi gnas gsum du dkar zla ba /",
    "NK039(ti)033:247": "+aahdamara pad+ma /",
    "NK039(ti)033:248": "h'u mthing nyi ma la gnas pa'o //",
    "NK039(ti)033:249": "de ni dam tshig sems dpa' dang ting 'dzin sems",
    "NK039(ti)033:250": "dpa'i thugs kar pad+ma nyi ma'i gdan steng na mahdang",
    "NK039(ti)033:251": "b+h+yohmathinga ka 'od zer 'bar ba zhig bsgom nas bla",
    "NK039(ti)033:252": "ma la dpal rdo rje gzhon nu dngos yin snyams",
    "NK039(ti)033:253": "pa'i 'du shes kyis rjes zlos zhu /",
    "NK039(ti)033:254": "bla ma rin po che bdag la dpal ldan lha mo dbab par mdzad du gsol /",
    "NK039(ti)033:255": "yum chen ma chen dbab par mdzad du gsol /",
    "NK039(ti)033:256": "zhes lan gsum /",
    "NK039(ti)033:257": "gsol ba btab pas slob dpon rdo rje gzhon nu'i",
    "NK039(ti)033:258": "thugs ka nas khro bo 'dod rgyal zhal gcig phyag",
    "NK039(ti)033:259": "gnyis lcags kyu dang phur pa thogs pa spros /",
    "NK039(ti)033:260": "phyag g.yas lcags kyu'i byang shar mtshams nas ye shes",
    "NK039(ti)033:261": "sems dpa' dpal ldan lha mo nag mo'i drel sna",
    "NK039(ti)033:262": "nas bzung / phyag g.yon gyi phur pas phyir 'brang",
    "NK039(ti)033:263": "gi bgegs bskrad de mdun du spyan drangs pa'i ye",
    "NK039(ti)033:264": "shes pa snying gi dbus su zhugs /",
    "NK039(ti)033:265": "dam tshig sems dpa' dang dbyer med du gyur par bsgom shig /",
    "NK039(ti)033:266": "ces bskul spos bsregs rol mor bcas /",
    "NK039(ti)033:267": "kyee /",
    "NK039(ti)033:268": "ma cig lha mo dpal lha mo //",
    "NK039(ti)033:269": "dad pa dang ni sogs mchod phrin 'bring po las byung ba'i tshig gis spyan 'dren mthar /",
    "NK039(ti)033:270": "ru ru ro ru tsa pa la a shug+me h'u b+h+yo dza dzah zhes bdun nam nyer gcig brjod /",
    "NK039(ti)033:271": "yang spog pa'i cho ga bya ba la dmigs pa",
    "NK039(ti)033:272": "'di bzhin du mdzod khyad par rang rnams kyi snying",
    "NK039(ti)033:273": "khar bzhugs pa'i lha mo drel dang bcas pa'i zhabs",
    "NK039(ti)033:274": "su yam dz+him las rlung gi dkyil 'khor kha dog",
    "NK039(ti)033:275": "ljang gu / dbyibs gzhu brdung ba lta bu /",
    "NK039(ti)033:276": "zur bzhir ba dan g.yo bas mtshan pa'i ba dan",
    "NK039(ti)033:277": "bskyod rlung gis lha mo dang khyed rnams kyi lus",
    "NK039(ti)033:278": "bcas btegs nam mkha' la lam lam 'phyo /",
    "NK039(ti)033:279": "lha mo'i sku las bdud rtsiis char babs /",
    "NK039(ti)033:280": "rang gi lus thams cad gang /",
    "NK039(ti)033:281": "bde ba chen po bzod du med pa 'bar slar yang lha mo'i sku mang du byung /",
    "NK039(ti)033:282": "snying la thim /",
    "NK039(ti)033:283": "lha mo bla ma /",
    "NK039(ti)033:284": "bla ma lha mo dbyer med pa rang sems stong nyid las bde ba 'bar bar bsam /",
    "NK039(ti)033:285": "nas gong gi sngags kyi mthar /",
    "NK039(ti)033:286": "be sha ya dz+heem a ah zhes btang ba drag tu brjod spos rol bya /",
    "NK039(ti)033:287": "yang ma mo'i thugs ka'i ma b+h+yohls 'od zer gyen du phros /",
    "NK039(ti)033:288": "sna bug g.yon nas tshur byung bas phyogs bcu nas rdo rje rnal 'byor ma dang /",
    "NK039(ti)033:289": "ye shes kyi mkha' 'gro thams cad ma mo nag",
    "NK039(ti)033:290": "mo'i rnam par spyan drangs snying gi ma mo la",
    "NK039(ti)033:291": "thim par / bsam la /",
    "NK039(ti)033:292": "badz+ra d+aak+ka dak+ki ni b+ha ra hi bam ha ri",
    "NK039(ti)033:293": "ni sa ma mo nag mo ting lam ma mo",
    "NK039(ti)033:294": "nag mo dun ting b+h+yohdza h'u bam hoh zhes mang",
    "NK039(ti)033:295": "du bzlas shing spos rol bya /",
    "NK039(ti)033:296": "yang slob dpon gyi thugs ka'i 'od dang ma mo'i",
    "NK039(ti)033:297": "thugs ka'i 'od zer lcags kyu lta bus snang srid",
    "NK039(ti)033:298": "ma mo thams cad kyi srog snying ma b+h+yoh'i yi",
    "NK039(ti)033:299": "ger drangs te khyed rang rnams kyi snying gi ma",
    "NK039(ti)033:300": "mo la thim par bsam /",
    "NK039(ti)033:301": "nas b+h+yo bdun ma dgu ma'i sngags /",
    "NK039(ti)033:302": "ma b+h+yo /",
    "NK039(ti)033:303": "ma ma b+h+yoh b+h+yohb+h+yohmahmahb+h+yohma /",
    "NK039(ti)033:304": "b+h+yohm ma b+h+yohm /",
    "NK039(ti)033:305": "b+h+yohm ma b+h+yohm /",
    "NK039(ti)033:306": "dza dza dzah zhes spos rol bya /",
    "NK039(ti)033:307": "tish+tha badz+ra /",
    "NK039(ti)033:308": "ye shes pa bstan par gyur cig /",
    "NK039(ti)033:309": "ces rdo rje spyi bor bkod /",
    "NK039(ti)033:310": "de yang mdun 'dir chos thams cad mnyam pa nyid",
    "NK039(ti)033:311": "kyi ye shes kyi rang rtsal dur khrod chen po",
    "NK039(ti)033:312": "'jigs su rung ba thod skam gyi gzhal med khang",
    "NK039(ti)033:313": "gi gru gsum gyi dbus su dpal ldan lha mo",
    "NK039(ti)033:314": "chen mo / mdun du chu srin gdong can /",
    "NK039(ti)033:315": "zla gam khrag mtsho gsum gyi mdun du gsum /",
    "NK039(ti)033:316": "g.yas g.yon gnyis re'i ma bdun zur gsum ma gsum /",
    "NK039(ti)033:317": "gru chad kyi stod bzhir sring mo bzhi /",
    "NK039(ti)033:318": "smad bzhir gdong mo bzhir /",
    "NK039(ti)033:319": "khyams la dbang mo nyi shu rtsa brgyad de rtsa ba'i lha bzhi bcu zhe brgyad /",
    "NK039(ti)033:320": "yan lag gi lha mo stong /",
    "NK039(ti)033:321": "bdud mo bye ba'i tshogs rnams dang bcas te /",
    "NK039(ti)033:322": "dpal lha mo'i thugs ye shes kho na'i rnam par",
    "NK039(ti)033:323": "'phrul pa las 'char ba rten brten par bcas pa",
    "NK039(ti)033:324": "mngon sum na mthong bar mos pa de dag sbyor",
    "NK039(ti)033:325": "ba dbang gi snod du bsgrub pa'o //",
    "NK039(ti)033:326": "gnyis pa dngos gzhi dbang bskur ba la sku gsung thugs yon tan phrin las kyi dbang lnga po /",
    "NK039(ti)033:327": "rdzas la brten nas dbang gi tshul du bskur ba dang /",
    "NK039(ti)033:328": "gtor ma la brten nas byin rlabs kyi tshul du bskur ba'o //",
    "NK039(ti)033:329": "dang po'i don du man+dala 'bul /",
    "NK039(ti)033:330": "gsol ba 'debs pa 'di'i rjes su zlos shig /",
    "NK039(ti)033:331": "dus gsum sangs rgyas thams cad kyi ngo bo bla",
    "NK039(ti)033:332": "ma rin po che bdag la dpal ldan lha mo'i",
    "NK039(ti)033:333": "sku'i dbang bskur du gsol zhes gsol ba btab pa",
    "NK039(ti)033:334": "la / thod bum gzhal med khang gi nang du",
    "NK039(ti)033:335": "ye shes kyi ma mo zhu ba'i shes rab kyi",
    "NK039(ti)033:336": "pha rol du phyin ma'i ye shes bdud rtsis khrus",
    "NK039(ti)033:337": "byas shing ngag lam du bstims te dbang bskur bas",
    "NK039(ti)033:338": "lha mo'i sku yi dbang bskur ba thob ste rang",
    "NK039(ti)033:339": "gi lus lha mo'i skur gyur /",
    "NK039(ti)033:340": "lus phung khams kyi dri ma thams cad dag par mos /",
    "NK039(ti)033:341": "srid gsum b+hany+dza'i bzang khang du /",
    "NK039(ti)033:342": "dus gsum rnam rtog sel ba yi //",
    "NK039(ti)033:343": "ye shes bdud rtsi dri med pas //",
    "NK039(ti)033:344": "bde ba chen por dbang bskur ro //",
    "NK039(ti)033:345": "sarba ta th+aa ga ta prany+dz+aa p+aa ra mi ta ma mahka ya a b+hi shiny+tsa h'u /",
    "NK039(ti)033:346": "zhes rdo rje'i rtses bdud rtsi'i chu gtor spyi bor bzhag /",
    "NK039(ti)033:347": "ngag tu blud /",
    "NK039(ti)033:348": "yang gsol ba gdab pa 'di'i rjes su zlos shig /",
    "NK039(ti)033:349": "dus gsum nas /",
    "NK039(ti)033:350": "gsung gi zhes bsgyur /",
    "NK039(ti)033:351": "gsol ba btab pas mdun bskyed ma mo'i mgrin par",
    "NK039(ti)033:352": "nas tshur ma dang b+h+yohyiga dmar po char ltar babs",
    "NK039(ti)033:353": "bdud rtsir 'khyil ba ngag lam du rol pas lha",
    "NK039(ti)033:354": "mo'i gsung gi dbang bskur ba thob ste /",
    "NK039(ti)033:355": "rang gi ngag ye shes kyi lha mo'i gsung du gyur /",
    "NK039(ti)033:356": "ngag gis bsags pa'i sgrib pa thams cad dag par mos /",
    "NK039(ti)033:357": "pad+ma b+hany+dza'i snod yangs por //",
    "NK039(ti)033:358": "rdo rje mkha' 'gro'i snying rje'i tshig /",
    "NK039(ti)033:359": "yi ge bdud rtsi'i rgya mtsho yis //",
    "NK039(ti)033:360": "skye ba med par dbang bskur ro //",
    "NK039(ti)033:361": "sngags de yi mthar /",
    "NK039(ti)033:362": "wak+ka a b+hi shiny+tsa h'u /",
    "NK039(ti)033:363": "mgrin par bzhag hub re blud /",
    "NK039(ti)033:364": "yang gsol gdabs nas 'gres /",
    "NK039(ti)033:365": "thugs kyi bsgyur /",
    "NK039(ti)033:366": "sin tu ri'i me long gi steng na lha mo",
    "NK039(ti)033:367": "nag mo bzhugs pa dgyes bzhin du 'od du zhu",
    "NK039(ti)033:368": "khyed rang la thim /",
    "NK039(ti)033:369": "yid kyi dri ma dag /",
    "NK039(ti)033:370": "rang snang ye shes kyi lha mo rang sems stong",
    "NK039(ti)033:371": "nyid gzhi rtsa dang bral bar shes pas snang srid",
    "NK039(ti)033:372": "ma mo'i stong srog la rang dbang du bsgyur te",
    "NK039(ti)033:373": "'khor 'das thams cad sems su thag chod pa'i gdeng",
    "NK039(ti)033:374": "gis lha mo'i thugs kyi dbang bskur thob /",
    "NK039(ti)033:375": "rang sems lha mo'i thugs srog mi 'gyur ba blo",
    "NK039(ti)033:376": "bral du dbyer med par dus nam yang 'gyur ba",
    "NK039(ti)033:377": "med / skye ba med /",
    "NK039(ti)033:378": "gnas pa med /",
    "NK039(ti)033:379": "'gags pa med par rtogs /",
    "NK039(ti)033:380": "yid mtshan ma'i rtogs pa thams cad dag par mos /",
    "NK039(ti)033:381": "don dam gnyis med byang chub sems nyid yin /",
    "NK039(ti)033:382": "rang sems rnam dag chos dbyings pho brang nas /",
    "NK039(ti)033:383": "sku gsung thugs las sprul pa'i ma mo ni /",
    "NK039(ti)033:384": "ma cig dpal ldan lha mo re ma ti /",
    "NK039(ti)033:385": "skye med dbyings nas 'gags med dbang bskur ro //",
    "NK039(ti)033:386": "sngags mthar tsit+ta bsgyur /",
    "NK039(ti)033:387": "sin d+hu ras snying khar thig le bya /",
    "NK039(ti)033:388": "yang /",
    "NK039(ti)033:389": "yon tan gyi /",
    "NK039(ti)033:390": "zhes bsgyur /",
    "NK039(ti)033:391": "dpal ldan ma mos 'gro ba'i sdug bsngal gzhoms pa dang /",
    "NK039(ti)033:392": "brtse bas bde ba'i chags pa chen po spel ba dang /",
    "NK039(ti)033:393": "dgos 'dod bsgrub pa rnams mtshon pa'i phyag mtshan rnams /",
    "NK039(ti)033:394": "gtad pas lha mo'i yon tan gyi dbang bskur ba",
    "NK039(ti)033:395": "thob ste rang la lha mo'i yon tan yongs su",
    "NK039(ti)033:396": "rdzogs yon tan gzhan don la dbang thob /",
    "NK039(ti)033:397": "rang don yid byed kyi dri ma dag par bsam la /",
    "NK039(ti)033:398": "rnam rtog 'khor ba'i sdug bsngal gcod /",
    "NK039(ti)033:399": "phyag mtshan ye shes ral gri dang //",
    "NK039(ti)033:400": "sdug bsngal 'khor ba'i chags pa khrag /",
    "NK039(ti)033:401": "bde chen rol pa'i thod pa dang /",
    "NK039(ti)033:402": "dgos 'dod kun bskang ne'u le'i //",
    "NK039(ti)033:403": "rkyal pas khyed la dbang bskur ro //",
    "NK039(ti)033:404": "snang srid ma mo rgya mtsho kun //",
    "NK039(ti)033:405": "stong srog dbang du 'du bar shog /",
    "NK039(ti)033:406": "sngags mthar /",
    "NK039(ti)033:407": "gu na zhes bsgyur /",
    "NK039(ti)033:408": "phyag mtshan phyag tu gtad /",
    "NK039(ti)033:409": "yang gsol gdab /",
    "NK039(ti)033:410": "phrin las kyi zhes bsgyur /",
    "NK039(ti)033:411": "rdo rje phur bu 'di nyid phyag tu gtad pa",
    "NK039(ti)033:412": "tsam gyis lha mo'i phrin las kyi dbang bskur ba",
    "NK039(ti)033:413": "thob ste rang gis bsgrub pa'i las thams cad lha",
    "NK039(ti)033:414": "mo'i phrin las su gyur /",
    "NK039(ti)033:415": "phrin las bdud bgegs dgra gdon thams cad 'dul /",
    "NK039(ti)033:416": "chos byang chub bsgrub pa la bar chod kyi dri ma thams cad dag par bsam nas /",
    "NK039(ti)033:417": "h'u /",
    "NK039(ti)033:418": "phur bu'i srung ma re m+aa ti /",
    "NK039(ti)033:419": "mthing nag mi srun gcer bu la /",
    "NK039(ti)033:420": "ut+pala sngon po 'khrigs 'dra'i 'od /",
    "NK039(ti)033:421": "rno dbal bar chad bgegs la gzir /",
    "NK039(ti)033:422": "phrin las drag po'i dbang bskur ro //",
    "NK039(ti)033:423": "sngags mthar /",
    "NK039(ti)033:424": "karma zhes bsgyur /",
    "NK039(ti)033:425": "phur bu lag tu gtad la phyogs bcur 'dril gzhugs /",
    "NK039(ti)033:426": "spro na zan ling mdun du bkod de /",
    "NK039(ti)033:427": "bsad mnan 'phang ba tshang ma'am /",
    "NK039(ti)033:428": "bsad las zhal stabs bar du bya /",
    "NK039(ti)033:429": "de yan chad ni rdzas la brten pa dbang gi tshul du bskur ba'o //",
    "NK039(ti)033:430": "gnyis pa gtor ma la brten nas byin rlabs kyis tshul du bskur ba'i dang po /",
    "NK039(ti)033:431": "sku yi byin rlabs dbang gi slad du dmigs pa 'di bzhin zhu /",
    "NK039(ti)033:432": "spos btul nas gtor ma la 'dzugs /",
    "NK039(ti)033:433": "gtor ma 'di nyid dpal ldan lha mo drel la bcib pa'i skur gyur pa dang /",
    "NK039(ti)033:434": "khyed rang rnams kyi snying khar dpal ldan lha mo drel la bcib par mos /",
    "NK039(ti)033:435": "de gnyis kyi thugs ka nas 'od zer 'phros /",
    "NK039(ti)033:436": "nyi ma byang shar gyi mtshams nas 'dir bskyed pa",
    "NK039(ti)033:437": "dang 'dra ba'i lha mo grangs med pa byung nas",
    "NK039(ti)033:438": "/ mtsho la kha ba bab pa bzhin du khyed",
    "NK039(ti)033:439": "rang gi snying ga'i lha mo la thim par bsgoms",
    "NK039(ti)033:440": "/ mdzod / gu gul dkar nag dang tshil spos bsregs /",
    "NK039(ti)033:441": "rkang gling gis bskul /",
    "NK039(ti)033:442": "rtsa sngags mang du zla zhing rol mo bya /",
    "NK039(ti)033:443": "mchod phrin 'bring po nas 'byung ba'i phyag 'tshal /",
    "NK039(ti)033:444": "b+h+yoh nag mo khrag 'thung sogs brjod mthar /",
    "NK039(ti)033:445": "gtor ma mgo thog tu bzung nas /",
    "NK039(ti)033:446": "dpal ye shes kyi lha mo nag mo chen mos",
    "NK039(ti)033:447": "rig pa 'dzin pa 'di yi lus la sku yi",
    "NK039(ti)033:448": "byin gyis rlobs shog /",
    "NK039(ti)033:449": "lus nad gdon 'byung po'i 'tshe ba las skyobs shig /",
    "NK039(ti)033:450": "ces gsol ba btab pas gtor ma'i lha mo'i dpral",
    "NK039(ti)033:451": "ba nas dkar po char ltar babs te byung khyed",
    "NK039(ti)033:452": "rang gi dpral bar thim pas lus lha yi nus",
    "NK039(ti)033:453": "pa rdzogs pa'i mos pa mdzod //",
    "NK039(ti)033:454": "rtsa sngags bzla zhing spos rol bya /",
    "NK039(ti)033:455": "gnyis pa gsung gi dbang bskur ba la 'dun pa 'di bzhin mdzod //",
    "NK039(ti)033:456": "gtor ma de mgrin par bzung la /",
    "NK039(ti)033:457": "dpal ye shes sogs /",
    "NK039(ti)033:458": "ngag la gsung gi byin gyis rlobs shig /",
    "NK039(ti)033:459": "ngag las sgrib bag chags las skyobs shig ces gsol btab pas /",
    "NK039(ti)033:460": "gtor ma 'di dang tha mi dad pa'i dpal ldan lha mo dpag tu med pa dang /",
    "NK039(ti)033:461": "tsa ba'i dpal lha mo'i mgrin pa nas +aahyiga dmar po char ltar babs /",
    "NK039(ti)033:462": "khyed rang gi mgrin par thim pas ngag sngags kyi nus pa dang ldan par mos shig /",
    "NK039(ti)033:463": "rtsa sngags bzla zhing spos rol bya /",
    "NK039(ti)033:464": "zhar byung ma ltar bsten pa'i bzlas lung blang ba la /",
    "NK039(ti)033:465": "lha mo'i thugs kar ye shes sems dpa' koo ri",
    "NK039(ti)033:466": "ma sngon mo g.yas zhing dbyug g.yon thod khrag bsnams",
    "NK039(ti)033:467": "pa'i thugs kar zla ba'i steng du ral gri'i so",
    "NK039(ti)033:468": "yu'i mtshams su ma nag mo la rtsa sngags /",
    "NK039(ti)033:469": "srog snying dang bcas pas bskor ba las gnyis pa zhig thugs ka'i nu 'bur nas tshur la byung /",
    "NK039(ti)033:470": "khyod rang gi snying khar thim par gyur pa'i mos pas sngags 'di rnams rjes zlos lan gsum zhu /",
    "NK039(ti)033:471": "phreng ba gtad la /",
    "NK039(ti)033:472": "rtsa sngags gtso 'khor gyi srog snying rnams bzlar 'jug /",
    "NK039(ti)033:473": "gsum pa thugs kyi dbang bskur ba la 'dun pa 'di bzhin mdzod /",
    "NK039(ti)033:474": "yang gtor ma snying gar bzung la /",
    "NK039(ti)033:475": "dpal ye shes sogs nas /",
    "NK039(ti)033:476": "yid la thugs kyi byin gyis rlobs shig /",
    "NK039(ti)033:477": "yid sdig pa dang dri ma las skyobs shig /",
    "NK039(ti)033:478": "ces gsol ba btab pas gtor ma dang gcig pa'i",
    "NK039(ti)033:479": "lha mo'i snying ga nas lha mo grangs med pa",
    "NK039(ti)033:480": "dang / khyad par du mahsngo skya las 'od zer sna tshogs grangs med pa gcig byung /",
    "NK039(ti)033:481": "thugs ka'i h'u la thim pas thugs gnyis su med pa rtogs pa'i nus pa dang ldan par bsgoms /",
    "NK039(ti)033:482": "nas rtsa sngags bzla zhing spos rol bya /",
    "NK039(ti)033:483": "bzhi pa yon tan phrin las gnyis ka'i byin rlabs",
    "NK039(ti)033:484": "gsang ba'i dbang bskur ba'i slad du dmigs pa 'di",
    "NK039(ti)033:485": "bzhin mdzod / gtor ma lag tu gtad nas /",
    "NK039(ti)033:486": "dpal ye shes sogs nas /",
    "NK039(ti)033:487": "skal ldan 'di dag gi rgyud la yon tan dang phrin las kyi byin gyis rlobs shig /",
    "NK039(ti)033:488": "sa dang lam gyi yon tan ma lus pa rdzogs",
    "NK039(ti)033:489": "nas phrin las rnam pa bzhi 'grub par mdzad du",
    "NK039(ti)033:490": "gsol / ces gsol ba btab pas lha mo'i lte ba nas 'od zer ser po dang /",
    "NK039(ti)033:491": "gsang gnas nas 'od zer ljang gu grangs med pa",
    "NK039(ti)033:492": "byung khyed rnams kyi lte ba dang gsang bar thim",
    "NK039(ti)033:493": "par bsgom shig // gsang ba dur khrod dbyings kyi dkyil 'khor nas //",
    "NK039(ti)033:494": "khams gsum gdul ba za byed chen mo ste //",
    "NK039(ti)033:495": "rdo rje d+r+wa ba dang ni glog 'gyu ma //",
    "NK039(ti)033:496": "ru lu ru lu'i sgra skad drag po yis //",
    "NK039(ti)033:497": "raka mo kro d+ha k+sha yis bos pa'i tshe //",
    "NK039(ti)033:498": "yun gyi dpal dang mgon du khyed bsten na //",
    "NK039(ti)033:499": "myur du dngos grub stsal gcig dpal lha mo //",
    "NK039(ti)033:500": "ru ru sogs rtsa sngags bzla zhing spos rol bya /",
    "NK039(ti)033:501": "slob ma brgyud 'dzin 'dra yin na gtor ma'i lha de la bstim /",
    "NK039(ti)033:502": "gzhan slob dpon gyi thugs dkar bstim /",
    "NK039(ti)033:503": "gtor zan ma mo'i dngos grub tu bsam nas gsol gcig /",
    "NK039(ti)033:504": "ces brjod bcing 'dres nas sbyin /",
    "NK039(ti)033:505": "de ltar dbang bskur ba'i don rang sems don gyi",
    "NK039(ti)033:506": "dpal ldan lha mo'i thugs ye shes ni rdo rje",
    "NK039(ti)033:507": "nam mkha'i dkyil lta bu /",
    "NK039(ti)033:508": "spros pa yod med gang yin min sogs nye bar zhi ba /",
    "NK039(ti)033:509": "dpe dang tshig gis mi mtshon pa so sor rang",
    "NK039(ti)033:510": "gi rig pa rnam kun mchog ldan gyi rang bzhin",
    "NK039(ti)033:511": "sgyu ma lta bu'i rig stong zung du 'jug pa",
    "NK039(ti)033:512": "ni skye med don gyi dpal lha mo ste /",
    "NK039(ti)033:513": "de rnams lus gnad rang bab tu lhod bag rang zhir chug /",
    "NK039(ti)033:514": "sems 'das ma 'ongs yid byed da lta'i rtog pa rang zhir zhog la /",
    "NK039(ti)033:515": "dgag sgrub blo yis ngang thad kar lhod de bskyangs bar bya dgos pas de'ang /",
    "NK039(ti)033:516": "gal po las /",
    "NK039(ti)033:517": "bsam du med do sems nyid nam mkha' che /",
    "NK039(ti)033:518": "sems nyid ma dper tshig chad yod pa kun dang bral /",
    "NK039(ti)033:519": "zhes gsungs pa ltar ngang bskyangs ba la brtson par zhu /",
    "NK039(ti)033:520": "tshul 'adi'ang spu gri ya ma'i rgyud las /",
    "NK039(ti)033:521": "gsang ba'i dbang bskur thob pa ni //",
    "NK039(ti)033:522": "ma nor snang ba rang gi sems //",
    "NK039(ti)033:523": "sems nyid ma bcos thig le'i ngang //",
    "NK039(ti)033:524": "sems la rang dbang thob pa na //",
    "NK039(ti)033:525": "chos kyi sku yi rang bzhin te //",
    "NK039(ti)033:526": "khams gsum 'khor ba'i g.yul las rgyal //",
    "NK039(ti)033:527": "zhes gsungs so //",
    "NK039(ti)033:528": "de dag gis ni ye shes pa ltar dbang bskur ba'i rim pa grub bo //",
    "NK039(ti)033:529": "gnyis pa 'jig rten pa ltar rjes su gnang ba bka' gtad kyi don du man+dala phul /",
    "NK039(ti)033:530": "gsol ba 'debs pa 'di yi rjes zlos mdzod /",
    "NK039(ti)033:531": "sh+aakya seng ge'i bstan bsrung ma /",
    "NK039(ti)033:532": "ma mo yongs kyi gtso mo mchog /",
    "NK039(ti)033:533": "dpal ldan lha mo nag mo yi //",
    "NK039(ti)033:534": "rjes su gnang ba stsal du gsol //",
    "NK039(ti)033:535": "lan gsum 'jig rten pa'i ma mo la rten bskyed mi dgos gsungs /",
    "NK039(ti)033:536": "slob dpon gyi thugs ka'i 'od zer lcags kyu lta",
    "NK039(ti)033:537": "bu 'phros pa'i nyi ma byang shar gyi mtshams thod",
    "NK039(ti)033:538": "pa'i sku mkhar nas dpal lha mo nag mo ma",
    "NK039(ti)033:539": "mo bye ba 'bum sde'i bka' 'khor dang bcas skad",
    "NK039(ti)033:540": "cig gi glog 'khyugs pa ltar spyan drangs nas rten",
    "NK039(ti)033:541": "gtor la thim par bsam nas rtsa sngags bco lnga",
    "NK039(ti)033:542": "ma dang spos rol bya /",
    "NK039(ti)033:543": "'bul ba'i gtor ma byin rlabs bya /",
    "NK039(ti)033:544": "dam bsre ba'i phyir nang mchod nas hub gcig slob bu la byin nas /",
    "NK039(ti)033:545": "deng phyin chad khyed kyis dpal lha mo nag mo",
    "NK039(ti)033:546": "bsnyen bsgrub las gsum gyi sgo nas rgyun du brten",
    "NK039(ti)033:547": "cing gsang sngags kyi rtsa ba dang yan lag gi",
    "NK039(ti)033:548": "dam tshig spyi dang /",
    "NK039(ti)033:549": "bye brag dus kyi gtor ma dang bsgrub brten bskang ba'i rdzas dang rdo sol chu mi bskyur /",
    "NK039(ti)033:550": "bya nag dang khyi nag la rdo mi brdeg /",
    "NK039(ti)033:551": "'tshubs ma la mos mgar yug mi brten /",
    "NK039(ti)033:552": "bong bu mi brdeg /",
    "NK039(ti)033:553": "'khrugs skang bya ba la sogs pa dam tshig mtha'",
    "NK039(ti)033:554": "dag tshul bzhin bsgrub pa la brtson par byos shig",
    "NK039(ti)033:555": "/ slob mas kyang khas blang ba 'di'i rjes zlos /",
    "NK039(ti)033:556": "mi phyed rdo rje'i dam tshig 'di //",
    "NK039(ti)033:557": "gsung ba gsum gyi dbyings nas byung //",
    "NK039(ti)033:558": "dkyil 'khor gsum gyi dam tshig 'di //",
    "NK039(ti)033:559": "grub na 'jig pa'i dus med pas //",
    "NK039(ti)033:560": "dam tshig rnams las bdag mi 'da' //",
    "NK039(ti)033:561": "badz+ra sa ma ya na ra kan /",
    "NK039(ti)033:562": "zhes dam blangs /",
    "NK039(ti)033:563": "slar yang bsgo ba ni /",
    "NK039(ti)033:564": "slob ma dam pa khyed kyis dengs phyin chad dpal",
    "NK039(ti)033:565": "ldan ma'i bsnyen bsgrub las gsum 'di dag su la",
    "NK039(ti)033:566": "yang gsang bar dam nos shig /",
    "NK039(ti)033:567": "ces brjod pas bdud rtsi thig gcig lte thog tu gtor /",
    "NK039(ti)033:568": "de nas nang mchod hub cha gcig rten gtor la 'bul nas /",
    "NK039(ti)033:569": "dam bsre ba'i skabs /",
    "NK039(ti)033:570": "khyed dang slob bu dam basre'o //",
    "NK039(ti)033:571": "zhes sbyar dam bsgrags pa'i skabs /",
    "NK039(ti)033:572": "dam tshig dang ldan pa 'di dag la /",
    "NK039(ti)033:573": "zhes bsgyur /",
    "NK039(ti)033:574": "gsang ba'i dam tshig gi rgya bstan /",
    "NK039(ti)033:575": "mchod phrin chen mo'i gzhung nas 'byung ba'i sman raka gtor gsum 'bul /",
    "NK039(ti)033:576": "mchod phrin 'bring po nas 'byung ba'i /",
    "NK039(ti)033:577": "b+h+yoh dbyings phyug dpal ldan mas bstod /",
    "NK039(ti)033:578": "de nas sring dang grogs dang bran ltar bsten pa'i",
    "NK039(ti)033:579": "zlas lung blang ba la dmigs pa 'di bzhin du",
    "NK039(ti)033:580": "mdzod / mchod phrin chen mo'i bsnyen skabs kyi /",
    "NK039(ti)033:581": "rang gi zhes pa'i dod /",
    "NK039(ti)033:582": "khyed rang gi zhes bsgyur nas sngags gsum po re re nas gsum gsum bzlar gzhug /",
    "NK039(ti)033:583": "slob bu thun min brgyud pa 'dzin nges la srog",
    "NK039(ti)033:584": "gi las brgyad kyi dmigs gnad rgyud nas 'byung ba",
    "NK039(ti)033:585": "ltar 'bog / rten gtor spos bcas lag tu gtad nas /",
    "NK039(ti)033:586": "dpal lha mo nag mo rang byung gi rgyal mo /",
    "NK039(ti)033:587": "skems ma chu srin mgo can ma bdun /",
    "NK039(ti)033:588": "ma gsum /",
    "NK039(ti)033:589": "sring mo bzhi /",
    "NK039(ti)033:590": "seng stag 'brug spyang /",
    "NK039(ti)033:591": "dbang phyug nyi shu rtsa brgyad /",
    "NK039(ti)033:592": "'khor gyi ma mo stong rtsa /",
    "NK039(ti)033:593": "bdud mo bye ba 'bum ste bka' 'khor dang bcas",
    "NK039(ti)033:594": "pas dpal chen po'i spyan sngar khas blangs shing dam",
    "NK039(ti)033:595": "bcas pa bzhin du /",
    "NK039(ti)033:596": "dam ldan rdo rje'i slob bu thun min yin na 'di zhes bya ba'i zhes ming brjod /",
    "NK039(ti)033:597": "thun mong tsam du /",
    "NK039(ti)033:598": "'di rnams kyis rtsi byin pa'i zas zo /",
    "NK039(ti)033:599": "ci bcol ba'i las gyis /",
    "NK039(ti)033:600": "lus dang grib ma bzhin du 'grogs /",
    "NK039(ti)033:601": "sdang bar byed pa'i dgra thul /",
    "NK039(ti)033:602": "bar du gcod pa'i rkyen bzlog /",
    "NK039(ti)033:603": "slob dpon thun mong min pa la /",
    "NK039(ti)033:604": "sku bstan cing rtogs pa'i grogs su mdzod la nyams dang rtogs pa spor /",
    "NK039(ti)033:605": "thun mong tsam du /",
    "NK039(ti)033:606": "dam tshig gi bya ra mdzod /",
    "NK039(ti)033:607": "dus 'di nas byang chub kyi bar du 'bral ba",
    "NK039(ti)033:608": "med par mdzod cig ces gsol ba dpal ldan lha",
    "NK039(ti)033:609": "mos kyang / bla ma rdo rje 'dzin pa'i bka'",
    "NK039(ti)033:610": "yi bsgo ba bzhin rigs kyi bu khyed kyi 'gal",
    "NK039(ti)033:611": "rkyen bar chad thams cad ngas sel /",
    "NK039(ti)033:612": "mthun rkyen dge ba thams cad ngas bsgrub ces gsung lhang lhang byon par mos /",
    "NK039(ti)033:613": "gtor ma'i stod nas cha gcig lha mo la 'bul /",
    "NK039(ti)033:614": "smad de dngos grub tu mos la dpon slob kun nas cung zad rol /",
    "NK039(ti)033:615": "de nas brgyud pa 'dzin nges kyi slob bu thun min la bla rdo dang srog 'khor sbyin nas /",
    "NK039(ti)033:616": "rigs kyi bu khyed kyis dpal lha mo nag mo'i",
    "NK039(ti)033:617": "bla rdo dang srog gi 'khor lo 'di nyid mi",
    "NK039(ti)033:618": "'bral bar lus dang grib ma bzhin 'changs shig /",
    "NK039(ti)033:619": "skal ba dang ldan pa khyed cag gi ma mo'i dam tshig gi rim pa thub par mdzod cig /",
    "NK039(ti)033:620": "dngos grub thob par gyis la sangs rgyas kyi bstan pa bsrungs shig /",
    "NK039(ti)033:621": "de phyin chad dpal ldan ma'i bsnyen bsgrub las gsum gyis shig /",
    "NK039(ti)033:622": "ces bsgo /",
    "NK039(ti)033:623": "rjes gnang gi gtor ma'i /",
    "NK039(ti)033:624": "lha tshogs thams cad rjes la bsdu gshegs gang yang mi dgos gsungs so //",
    "NK039(ti)033:625": "slob mas kyang ji skad gsungs pa ltar 'dzin par bgyi 'o snyams pas 'di'i rjes zlos zhu /",
    "NK039(ti)033:626": "gtso bos ji ltar sogs /",
    "NK039(ti)033:627": "'dir dpon slob gnyis kas gtor ma gsar du bshams mchod gsol rgyas par bya'o //",
    "NK039(ti)033:628": "de nas bkra shis brjod /",
    "NK039(ti)033:629": "gtang rag gi man+dala /",
    "NK039(ti)033:630": "lus longs spyod 'bul ba rnams spyi ltar bya'o //",
    "NK039(ti)033:631": "de ni ma gsol rgyun du brten cing chos brgyud 'di la gus ngos rnams la bya'o //",
    "NK039(ti)033:632": "gnyis pa de la thun mong gi dmigs rim spyi dbang rjes bya tshul las /",
    "NK039(ti)033:633": "ye shes dbab pa'i bar gang bzhin /",
    "NK039(ti)033:634": "de nas gsol btab mthar /",
    "NK039(ti)033:635": "slob dpon rdo rje gzhon nu'i thugs ka nas lcags kyu lta bu'i 'od zer 'phros /",
    "NK039(ti)033:636": "nyi ma byang shar gyi mtshams /",
    "NK039(ti)033:637": "mtsho mu le mthing gi gzhal yas /",
    "NK039(ti)033:638": "thod pa'i sku mkhar nas /",
    "NK039(ti)033:639": "dpal ldan lha mo ye shes pa spyan drangs te",
    "NK039(ti)033:640": "skad cig gis khyed rang gi snying gar sib kyis",
    "NK039(ti)033:641": "thim / snying nang du ye shes sems dpa' lha",
    "NK039(ti)033:642": "mo dre'u la bcib pa zhig la thim par bsgoms",
    "NK039(ti)033:643": "thim / shig / nas spyan 'dren dang /",
    "NK039(ti)033:644": "phyag 'tshal bya /",
    "NK039(ti)033:645": "spos chog sogs dor /",
    "NK039(ti)033:646": "dbyings phyug dpal ldan mas bstod /",
    "NK039(ti)033:647": "rdzas la rten nas dbang yongs rdzogs bskur rten gtor lag tu gtad la /",
    "NK039(ti)033:648": "dam bsgrags pa'i mthar /",
    "NK039(ti)033:649": "dam tshig khas blangs nas 'jug ste rdzogs par byas pas kyang /",
    "NK039(ti)033:650": "gsol ka btang ba'i grogs bcol ba sogs pa'i snod du rung ba tsam mo //",
    "NK039(ti)033:651": "de ltar na de dag gis grub pa'i slob dpon chen po d+ha na sang+k+ri ta yi lugs /",
    "NK039(ti)033:652": "slob dpon chen po'i bka' srog las byon pa'i bstan",
    "NK039(ti)033:653": "srung gi rgyal mo rdo rje re m+aa ti'i ye",
    "NK039(ti)033:654": "shes pa'i dbang bskur dang /",
    "NK039(ti)033:655": "'jig rten pa ltar rjes su gnang ba /",
    "NK039(ti)033:656": "rgyal ba kahthoga pa'i bstan srung gi gtso mo /",
    "NK039(ti)033:657": "thugs gtsigs tu mdzad pa legs par phul grub pa lags /",
    "NK039(ti)033:658": "mthar dge ba bsngosa la rang gnas su btang ngo //",
    "NK039(ti)033:659": "gsum pa rjes la /",
    "NK039(ti)033:660": "slar yang slob dpon gyis bskang bshags dang /",
    "NK039(ti)033:661": "gtor ma la 'gugs gzhugs byas te /",
    "NK039(ti)033:662": "rjes chog gi rim pa bya'o //",
    "NK039(ti)033:663": "'di ni srid pa ma mo'i yum gtso mo mu",
    "NK039(ti)033:664": "kha le'i thugs las sprul pa'i lha mo rang byung",
    "NK039(ti)033:665": "rgyal mo yin pas /",
    "NK039(ti)033:666": "shin tu gnyan cing zab pas su thod thod la spel bar mi bya'o //",
    "NK039(ti)033:667": "gang gi srog dbang gi shin tu zab pa la /",
    "NK039(ti)033:668": "sngon du bsnyen pa 'grub dgos shing /",
    "NK039(ti)033:669": "khyad par tshogs dang gtor ma mang du phul nas bya dgos gsungs so //",
    "NK039(ti)033:670": "bslu med rig 'dzin rgyud pa'i zhal lung chab //",
    "NK039(ti)033:671": "man ngag yi ger rnying nas dus ring mos //",
    "NK039(ti)033:672": "'das kyang byin rlabs drod chen ma //",
    "NK039(ti)033:673": "snying la snyan brgyud bdud rtsi cir yang 'khol //",
    "NK039(ti)033:674": "'dir 'bad gsang ba sgrogs pa'i nyes skyon gang //",
    "NK039(ti)033:675": "bla ma mkha' 'gro'i tshogs la bzod gsol zhing //",
    "NK039(ti)033:676": "'di dgos tshe rabs kun tu lha mo yis //",
    "NK039(ti)033:677": "byang chub lam gyi srung mar 'bral med shog /",
    "NK039(ti)033:678": "ces pa'ang yum chen mkha' 'gro'i brdas bskul te /",
    "NK039(ti)033:679": "gangs can grub gnas thams cad kyi rgyal mo /",
    "NK039(ti)033:680": "shar kahthoga rdo rje'i gdan gyi ri bo'i spor /",
    "NK039(ti)033:681": "bstan 'gror lhag bsam rab dkar zla ba'i lang tshos snying la bde ba yin pa /",
    "NK039(ti)033:682": "mang thos snyan brgyud 'dzin pa'i dge slong rig pa",
    "NK039(ti)033:683": "'dzin pa si tu chos kyi rgya mtshos bgyis pa",
    "NK039(ti)033:684": "dge bar gyur cig //",
    "NK039(ti)033:685": "dge'o //",
    "NK039(ti)033:686": "dge'o //",
    "NK039(ti)033:687": "dge'o //"
}