{
    "T02D1518:36a-0": "@36a * // gtor ma'i cho ga rin chen aa sma garbha bzhugs so //",
    "T02D1518:36a-1": "bcom ldan 'das dpal mkha' 'gro rgya mtsho la phyag 'tshal lo //",
    "T02D1518:36a-2": "sa gsum ma lus stobs rang bzhin //",
    "T02D1518:36a-3": "mkha' 'gro rgya mtsho rig mar bcas //",
    "T02D1518:36a-4": "bla ma rnams la'ang phyag 'tshal nas //",
    "T02D1518:36a-5": "gtor ma'i de nyid brjod par bya //",
    "T02D1518:36a-6": "de la mtshan phyed dam ji ltar khom pa'i dus su rang gi lha'i nga rgyal dang ldan pas //",
    "T02D1518:36a-7": "gtor ma shin tu chen po nya dang sha la sogs pa dang /",
    "T02D1518:36a-8": "zan dang chang dang nye bar spyad pa lnga dang bdud rtsi dang bcas pa mdun du bzhag ste /",
    "T02D1518:36a-9": "de yang ma dmigs pa las 'og tu yam sngo skya de yongs su gyur pa las /",
    "T02D1518:36a-10": "rlung gi dkyil 'khor gzhu'i dbyibs can mtha' gnyis na ba dan gyis mtshan pa dang /",
    "T02D1518:36a-11": "de'i steng du ram dmar po yongs su gyur pa las /",
    "T02D1518:36a-12": "me'i dkyil 'khor gru gsum pa 'bar bas mtshan pa'o //",
    "T02D1518:36a-13": "de'i steng gi grva gsum las mdun nas g-yon skor du dkar ba dang /",
    "T02D1518:36a-14": "dmar ba dang /",
    "T02D1518:36a-15": "gnag pa'i aom a'a: h'um gsum yongs su gyur pa",
    "T02D1518:36a-16": "las keng rus kyi mgo gsum gyi sgyed po dang",
    "T02D1518:36a-17": "/ de'i steng du aa dkar po yongs su gyur pa las /",
    "T02D1518:36a-18": "thod pa'i snod chen po bsams te /",
    "T02D1518:36a-19": "de'i shar du bi dkar pho dang /",
    "T02D1518:36a-20": "byad du mu ljang gu dang /",
    "T02D1518:36a-21": "nub tu ma dmar po dang /",
    "T02D1518:36a-22": "lhor ra ser po dang /",
    "T02D1518:36a-23": "dbus su aa dkar po yongs su gyur pa las dri chen dang /",
    "T02D1518:36a-24": "dri chu dang /",
    "T02D1518:36a-25": "sha chen po dang /",
    "T02D1518:36a-26": "rang byung dang /",
    "T02D1518:36b-0": "byang @36b chub kyi sems rnams su gyur te rang rang gi yi ges mtshan pa'o //",
    "T02D1518:36b-1": "shar lho dang /",
    "T02D1518:36b-2": "lho nub dang /",
    "T02D1518:36b-3": "bden bral dang /",
    "T02D1518:36b-4": "rlung dang dbang ldan dang dbus rnams rim pa bzhin du /",
    "T02D1518:36b-5": "go ku da ha na dkar pa dang sngo ba dang dmar ba dang ljang ba dang /",
    "T02D1518:36b-6": "sngo ba rnams yongs su gyur pa las pa lang dang /",
    "T02D1518:36b-7": "khyi dang glang po che dang rta dang mi'i sha rnams la rang rang gi yi ges mtshan pa'o //",
    "T02D1518:36b-8": "de'i steng du h'um dkar po kha 'og tu bltas",
    "T02D1518:36b-9": "pa yongs su gyur pa las bdud rtsi'i rang bzhin",
    "T02D1518:36b-10": "gyi keng rus kyi kha tv'am ga 'og tu bltas",
    "T02D1518:36b-11": "pa h'um gis mtshan pa bsams te /",
    "T02D1518:36b-12": "de g-yon du 'khor bas rlung g-yos pas me sbar",
    "T02D1518:36b-13": "te thams cad zhu nas ser po sla ba'i dngos",
    "T02D1518:36b-14": "por gyur te rlangs pa nam mkha' la chags pa",
    "T02D1518:36b-15": "rnams g-yon skor dang /",
    "T02D1518:36b-16": "g-yas skor du a'a li dang k'a li'i phreng bar",
    "T02D1518:36b-17": "gyur te de rnams 'dres shing yongs su gyur pa",
    "T02D1518:36b-18": "las kha dog gsum dang ldan pa'i yi ge gsum",
    "T02D1518:36b-19": "du gyur te de dag las khams gsum gyi ngo",
    "T02D1518:36b-20": "bo'i dkyil 'khor 'khor lo bcu gnyis kyi lha'i tshogs",
    "T02D1518:36b-21": "spros te sems can thams cad kyang bde ba dang",
    "T02D1518:36b-22": "ldan par byas nas /",
    "T02D1518:36b-23": "de bzhin gshegs pa thams cad kyi thugs ka nas",
    "T02D1518:36b-24": "ye shes kyi bdud rtsi 'khor lo bcu gnyis kyi",
    "T02D1518:36b-25": "tshul du bkug pa snyoms par zhugs pas yi ge",
    "T02D1518:36b-26": "gsum la gzhug par bya'o //",
    "T02D1518:36b-27": "de dag kyang rim gyis 'og tu lhung bas gtor ma la thim ste /",
    "T02D1518:36b-28": "kha tv'am ga yang zhu bas kha dog dkar po bsil ba phun sum tshogs par bltas te /",
    "T02D1518:36b-29": "yi ge gsum ji tsam 'dod par bzlas so //",
    "T02D1518:36b-30": "de nas snying ga'i sa bon gyi 'od zer dang",
    "T02D1518:36b-31": "skye gnas kyi phyag rgya dpral bar bskor ba dang",
    "T02D1518:36b-32": "/ mig steng du blta ba dang /",
    "T02D1518:36b-33": "phat kyi sgra dang rkang pa mnan pa'i sbyor ba",
    "T02D1518:36b-34": "rnams kyis rnam pa thams cad kyis yongs su rdzogs",
    "T02D1518:36b-35": "pa'i dkyil 'khor mdun gyi nam mkha' chos 'byung chen",
    "T02D1518:36b-36": "po'i nang du spyan drangs te padma'i lag pa bskor",
    "T02D1518:36b-37": "nas snying gar se gol brdab par bya'o //",
    "T02D1518:36b-38": "de nas zhabs bsil la sogs pa dang /",
    "T02D1518:36b-39": "me tog la sogs pa lnga dang /",
    "T02D1518:36b-40": "pi wang ma la sogs pa nyi shu rtsa bzhis mchod par bya'o //",
    "T02D1518:36b-41": "lag pa g-yon par a'a li las zla ba dang /",
    "T02D1518:36b-42": "g-yas par k'a li las nyi ma dang kha sbyar",
    "T02D1518:36b-43": "ba'i dbus su h'um kha dog sngon po bsams te",
    "T02D1518:37a-0": "/ aom aa n+yo n+y'a nu ga ta sarba dharm'a @37a * //",
    "T02D1518:37a-1": "h'um aom pa ra spa ra aa nu pra bishti: sarba dharm'a h'um /",
    "T02D1518:37a-2": "aom aa tyan t'a nu pra pishta: sarba dharm'a h'um zhes brjod pas /",
    "T02D1518:37a-3": "lag pa rdo rje rtse lnga bar bsgoms te thal",
    "T02D1518:37a-4": "mo kha phye la lag par gtor ma bzhag la",
    "T02D1518:37a-5": "rnam pa gsum dbyer med pa'i ngo bor lhag par",
    "T02D1518:37a-6": "dmigs te / lha mo tshad ma'o dam tshig tshad ma de //",
    "T02D1518:37a-7": "des gsungs dag kyang mchog tu tshad ma'o //",
    "T02D1518:37a-8": "des ni bden bar gyur cig 'di ru ni //",
    "T02D1518:37a-9": "lha mos bdag la rjes 'dzin rgyur gyur cig /",
    "T02D1518:37a-10": "ces brjod de lha rnams kyis ljags h'um dkar po",
    "T02D1518:37a-11": "las rdo rje bsams la aom aa ralli ho: dza:",
    "T02D1518:37a-12": "h'um bam ho: // badzra d'a ki ni sa ma ya stvam dri shya ho://",
    "T02D1518:37a-13": "zhes bya bas lan lngar brjod pas dur khrod na",
    "T02D1518:37a-14": "gnas pa ma gtogs pas rdo rje'i sbu gus drangs",
    "T02D1518:37a-15": "nas gsol bar bsam mo //",
    "T02D1518:37a-16": "de nas yang zhal bsil la sogs pa thams cad dang /",
    "T02D1518:37a-17": "so rtsi yang phul te rkang pa bzhi bcu rtsa",
    "T02D1518:37a-18": "brgyad pa rkang pa brgyad pa dang bcas pas bstod",
    "T02D1518:37a-19": "pa dang / 'dod pa'i don la bslang ba dang /",
    "T02D1518:37a-20": "bkra shis brjod pa dang /",
    "T02D1518:37a-21": "yi ge brgya ba brjod par bya'o //",
    "T02D1518:37a-22": "de nas dur khrod pa rnams kyi lce byin gyis",
    "T02D1518:37a-23": "brlabs te aom kha kha kh'a hi kh'a hi sarba",
    "T02D1518:37a-24": "yaksha r'aksha sa / bh'u ta pre ta pi sh'a tsa aunm'a da /",
    "T02D1518:37a-25": "aa pa sm'a ra d'a ka d'a ki n+ya da",
    "T02D1518:37a-26": "ya ai mam ba lim grihna ntu sarba siddhi mme",
    "T02D1518:37a-27": "pra ya tstsha ntu ya thee bam ya theeshtam /",
    "T02D1518:37a-28": "bhu nydza tha /",
    "T02D1518:37a-29": "pi wa tha m'a ti kra ma tha ma ma sarba karta ya /",
    "T02D1518:37a-30": "satshu kha bi briddha ye ma ma sa h'a yi ka bha wa ntu h'um h'um phat sv'a h'a /",
    "T02D1518:37a-31": "zhes bya ba lan gsum brjod pas thams cad kyis 'thungs par bsam mo //",
    "T02D1518:37a-32": "de nas de rnams la yang mchod pa la sogs pa thams cad sngar bzhin byas la /",
    "T02D1518:37a-33": "srid dang zhi ba mnyam pas zhen pa bcom zhing kun du rtog pa bcom //",
    "T02D1518:37a-34": "dngos dang dngos po ma yin thams cad mkha' bzhin rnam par gzigs pa rnams //",
    "T02D1518:37a-35": "bla ma mchog gi thugs rje'i chu spro thugs ni chu yi mgon po rnams //",
    "T02D1518:37a-36": "mdzod cig mdzod cig lha mos bdag la rjes su thugs ni brtse bar mdzod //",
    "T02D1518:37a-37": "ces brjod la mig gi phyag rgya bstan la padma'i lag pas bskor /",
    "T02D1518:37a-38": "lte bar 'khyud pas se gol gtogs te /",
    "T02D1518:37a-39": "aom badzra mandala mu: zhes brjod pas dkyil 'khor bdag nyid mdzod spu nas gzhug par bya ste /",
    "T02D1518:37b-0": "rol mo dang mar me'i snang ba dang bcas pas bskyal @37b par bya'o //",
    "T02D1518:37b-1": "gtor ma'i cho ga bya ba las //",
    "T02D1518:37b-2": "byung ba'i dge bas 'gro ba kun //",
    "T02D1518:37b-3": "lus sems bde bas gnas gyur cig / stobs bcu",
    "T02D1518:37b-4": "dang yang ldan par shog / dpal mkha' 'gro rgya",
    "T02D1518:37b-5": "mtsho'i rgyud kyi gtor ma'i cho ga rin po che",
    "T02D1518:37b-6": "aasma ganbha mkhas pa dza ya se na'i gsung dpal"
}