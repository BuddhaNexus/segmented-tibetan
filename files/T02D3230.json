{
    "T02D3230:4b-0": "@4b # // rgya gar skad du /",
    "T02D3230:4b-1": "m'a r'i tsyee s'a dha nam /",
    "T02D3230:4b-2": "bod skad du /",
    "T02D3230:4b-3": "'od zer can gyi sgrub thabs /",
    "T02D3230:4b-4": "dad por re zhig sngags pas bde ba'i stan la nye bar gnas la /",
    "T02D3230:4b-5": "g-yon pa khro bo'i khu tshur gyis snying ga dang smin mtshams dang /",
    "T02D3230:4b-6": "mgul pa dang /",
    "T02D3230:4b-7": "spyi bo rnams su aom phat bya ba'i sngags kyis reg par bya zhing /",
    "T02D3230:4b-8": "g-yas pa khro bo'i khu tshur smad pas ni bgegs dang bral bar bsam par bya ba'o //",
    "T02D3230:4b-9": "de nas gdong pa'i gcad sbra la sogs pa bya ste /",
    "T02D3230:4b-10": "slar yang nye bar gnas la /",
    "T02D3230:4b-11": "rang gi snying gar nub mo dang nyin mo'i dbye",
    "T02D3230:4b-12": "bas yi ge aa dang yi ge a'a las nges",
    "T02D3230:4b-13": "bar grub pa'i zla ba dang nyi ma blta ba'o",
    "T02D3230:4b-14": "// de'i steng du yi ge aom ser po rnam par bsgom par bya ba'o //",
    "T02D3230:4b-15": "de'i 'od zer gyis des par bsgrubs pa'i bcom ldan 'das ma mdun du bltas la /",
    "T02D3230:4b-16": "ji ltar rnyed par gyur pa'i me tog la sogs pas legs par mchod cing /",
    "T02D3230:4b-17": "de'i spyan lam du sdig pa bshags pa la sogs pa rnams byas te /",
    "T02D3230:4b-18": "mtha' dag stod pa nyid du rnam par bsgom par bya ba'o //",
    "T02D3230:4b-19": "de nas ni /",
    "T02D3230:4b-20": "aom rang bzhin gyis dag pas chos thams cad rang bzhin gyis dag pa ni /",
    "T02D3230:4b-21": "bdag yin no zhes brjod par bya ba'o //",
    "T02D3230:5a-0": "de nas yi ge aom yongs su gyur pa las 'khor @5a * //",
    "T02D3230:5a-1": "lo rtsibs brgyad pa'o //",
    "T02D3230:5a-2": "de'i dbus na gnas pa'i ye ge aom yongs su",
    "T02D3230:5a-3": "gyur ba las kha dog ser po ral pa dang",
    "T02D3230:5a-4": "dbu rgyan dang ldan pa /",
    "T02D3230:5a-5": "na bza' dmar po bsnams pa /",
    "T02D3230:5a-6": "zhi bar gyur ba /",
    "T02D3230:5a-7": "padma'i lte ba la seng ge'i gdan la rdo rje'i skyil krung gis bzhugs pa /",
    "T02D3230:5a-8": "rgyan thams cad kyis brgyan pa /",
    "T02D3230:5a-9": "byang chub mchog gi phyag rgya bcings pa'i rnam bar",
    "T02D3230:5a-10": "snang mdzad kyi skur bdag nyid bsgom par bya ba'o",
    "T02D3230:5a-11": "// de'i snying gar zla ba la gnas pa'i ye",
    "T02D3230:5a-12": "ge mam yongs su gyur pa las shing mya ngan",
    "T02D3230:5a-13": "med kyi me tog go //",
    "T02D3230:5a-14": "de'i steng du yi ge mam gyi 'od zer kun",
    "T02D3230:5a-15": "du spros pas sems can rnams kun gyi don byas",
    "T02D3230:5a-16": "la / de nyid la bsdus shing legs bar bzhugs par bya ba'o //",
    "T02D3230:5a-17": "de nas mdun du yi ge aom yongs su gyur",
    "T02D3230:5a-18": "ba las nyi ma'i dkyil 'khor la yi ge mam",
    "T02D3230:5a-19": "las byung ba'i bcom ldan 'das ma 'od zer can",
    "T02D3230:5a-20": "gyi rang bzhin can phyag brgyad dang ldan pa /",
    "T02D3230:5a-21": "gdams ngag las bsgom bar bya ba'o//",
    "T02D3230:5a-22": "de'i rjes thogs la aom mam zhes bya ba'i sngags",
    "T02D3230:5a-23": "brjod bar gyur ba las bdag nyid mchod rten gyi",
    "T02D3230:5a-24": "nang na gnas shing phag bdun pa'i shing rta la",
    "T02D3230:5a-25": "zhon pa'i 'od zer can du rnam par bsgom mo",
    "T02D3230:5a-26": "// shing rta'i 'og na ni yi ge yam las",
    "T02D3230:5a-27": "byung ba'i rlung gi dkyil 'khor la yi ge ham",
    "T02D3230:5a-28": "gis sprul pa'i sgra gcan 'dzin no //",
    "T02D3230:5a-29": "de la bcom ldan 'das ma ni rin po che'i dbu rgyan dang ldan pa /",
    "T02D3230:5a-30": "phyag brgyad ma /",
    "T02D3230:5a-31": "zhal gsum ma /",
    "T02D3230:5a-32": "spyan gsum ma ste /",
    "T02D3230:5a-33": "rtsa ba'i zhal ni legs par ser ba /",
    "T02D3230:5a-34": "me tog bandu ka'i dmar ba dang cha 'dra bar 'gyur ba g-yas pa ni dmar la zlum pa'o //",
    "T02D3230:5a-35": "g-yon pa ni phag gi ste mthing nag khro bar gyur ba ;",
    "T02D3230:5a-36": "ljags 'dril ba zhal rnam par gdangs shing 'jigs par mdzad ba /",
    "T02D3230:5a-37": "mche ba gtsigs shing khro gnyer dang ldan pa'o //",
    "T02D3230:5a-38": "sdigs mdzub dang zhugs pa dang gzhu dang shing mya",
    "T02D3230:5a-39": "ngan med lo ma dang bcas pa skud pa ni",
    "T02D3230:5a-40": "g-yon pa rnams so //",
    "T02D3230:5a-41": "khab dang lcags kyu dang mda' dang rdo rje ni g-yas pa rnams na'o //",
    "T02D3230:5a-42": "sna tshogs pa'i gdub kor la sogs ba'i rgyan thams",
    "T02D3230:5a-43": "cad kyis brgyan zhing shin tu ngo mtshar bar gyur",
    "T02D3230:5a-44": "ba'i stod g-yogs dmar po bsnams pa /",
    "T02D3230:5a-45": "g-yas pa bskum bas gnas shing lha mo bzhin bskor bar bsam par bya ba'o //",
    "T02D3230:5a-46": "shar du ni batt'a li ste /",
    "T02D3230:5b-0": "g-yon bskum @5b bas gnas pa /",
    "T02D3230:5b-1": "phyag bzhi ma /",
    "T02D3230:5b-2": "phag gdong gi zhal gcig ma /",
    "T02D3230:5b-3": "sku mdog dmar ba /",
    "T02D3230:5b-4": "g-yas pa khab dang lcags kyu bsnams pa /",
    "T02D3230:5b-5": "g-yon pas ni zhags pa dang lo ma can no //",
    "T02D3230:5b-6": "lhor ni ba d'a li g-yas bskum pas gnas pa /",
    "T02D3230:5b-7": "phyag bzhi ma /",
    "T02D3230:5b-8": "phag gi zhal gcig ma /",
    "T02D3230:5b-9": "mdog ser mo //",
    "T02D3230:5b-10": "g-yas pas me tog dang bcas pa'i mya ngan med",
    "T02D3230:5b-11": "kyi lo 'dab dang skud pa dang bcas pa'i khab",
    "T02D3230:5b-12": "bsnams pa / g-yon pas zhags pa dang rdo rje bsnams pa'o //",
    "T02D3230:5b-13": "nub tu ni pa r'a h'i ste g-yon bskum bas gnas pa /",
    "T02D3230:5b-14": "phyag bzhi ma /",
    "T02D3230:5b-15": "phag gi zhal gcig ma /",
    "T02D3230:5b-16": "g-yas kyis khab dang rdo rje bsnams pa /",
    "T02D3230:5b-17": "g-yon gyis zhags pa dang mya ngan med 'dab ma dang ldan pa bsnams pa'o //",
    "T02D3230:5b-18": "de kho na bzhin du byang du phag gdong ma",
    "T02D3230:5b-19": "dmar mo nyi ma shar ba'i mdog dang ldan bas",
    "T02D3230:5b-20": "shin tu 'bar bar gyur pa /",
    "T02D3230:5b-21": "g-yas bskum ba'i zhabs kyis gnas pa /",
    "T02D3230:5b-22": "phyag bzhi ma g-yas kyis mda' dang rdo rje bsnams pa /",
    "T02D3230:5b-23": "g-yon pas gzhu dang mya ngan med lo ma dang ldan pa bsnams ba'o //",
    "T02D3230:5b-24": "de dag rnams thams cad kyang mchod rten gyi gzhal yas khang na bzhugs pa dang /",
    "T02D3230:5b-25": "sna tshogs ba'i rgyan dang ldan ba'i rin po che'i dbu rgyan dang /",
    "T02D3230:5b-26": "stod shag dmar po bsnams ba dang /",
    "T02D3230:5b-27": "spyan gsum ma /",
    "T02D3230:5b-28": "sna tshogs pa'i rgyan dang ldan par bsgom par bya ba'o //",
    "T02D3230:5b-29": "de nas dza: h'um bam ho: sa ye shes sems pa gzhug pa'i phyag rgya bcing bar bya ste /",
    "T02D3230:5b-30": "lag pa gnyis mnyam por byas la rtse sbrel ba'i snyim pa byas te /",
    "T02D3230:5b-31": "mtheb mo gnyis dang srin lag gnyis kyis rtse dbye bar bya zhing /",
    "T02D3230:5b-32": "sor mo dbus ma la legs par brtan bas gzhon",
    "T02D3230:5b-33": "nu'i rnam pa rtags su byas pa skyil krung gis",
    "T02D3230:5b-34": "nye bar gnas la /",
    "T02D3230:5b-35": "de'i lte ba'i gnas su dgod bar bya ba'o //",
    "T02D3230:5b-36": "de nas bsgom pa sngon du 'gro bas sngags bzla bar bya ba'o //",
    "T02D3230:5b-37": "aom m'a r'i tsyee sv'a h'a /",
    "T02D3230:5b-38": "chad lhag gi chog ni yi ge brgya pa'i sngags kyis dgang bar bya ba'o //",
    "T02D3230:5b-39": "aom badzra satva bya ba la sogs ba yin no //",
    "T02D3230:5b-40": "gshegs su gsol ba'i dus su ni aom m'a r'i",
    "T02D3230:5b-41": "tsyee mu: bya ba dang rang gi phyag rgyas gshegs",
    "T02D3230:5b-42": "su gsol bar bya ba yin no //",
    "T02D3230:5b-43": "'od zer can gyi sgrub thabs so //"
}