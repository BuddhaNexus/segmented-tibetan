{
    "T02D3554:188b-0": "@188b # // rgya gar skad du /",
    "T02D3554:188b-1": "badzra sva ra sva t'i s'a dha nam /",
    "T02D3554:188b-2": "bod skad du /",
    "T02D3554:188b-3": "rdo rje dbyangs can ma'i sgrub thabs /",
    "T02D3554:188b-4": "rdo rje dbyangs can ma la phyag 'tshal lo //",
    "T02D3554:188b-5": "dpal stug ston ka'i bdud rtsi'i 'od //",
    "T02D3554:188b-6": "ku mu da bzhin bla med gang //",
    "T02D3554:188b-7": "'gro ba'i mi shes mun zhi mdzad //",
    "T02D3554:188b-8": "rgyal gyur rdo rje dbyangs can ma //",
    "T02D3554:188b-9": "de yi man nag nyer bsdus nas //",
    "T02D3554:188b-10": "de yi sgrub thabs brjod par bya //",
    "T02D3554:189a-0": "mkha' 'gro ma yi rdo rje @189a * //",
    "T02D3554:189a-1": "gur //",
    "T02D3554:189a-2": "kun nas bstan pa brjod par bya //",
    "T02D3554:189a-3": "gtsang zhing yid 'ong gnas su ni //",
    "T02D3554:189a-4": "bde ba'i stan la 'dug nas ni //",
    "T02D3554:189a-5": "dad cing las gzhan med pa yis //",
    "T02D3554:189a-6": "rjes 'jug thun mtshams gsum du bsgom //",
    "T02D3554:189a-7": "brtse ba'i mthu yis rdzogs byang chub //",
    "T02D3554:189a-8": "smon lam yongs su 'dren pa yis //",
    "T02D3554:189a-9": "rmi lam sgyu ma'i dpe bzhin du //",
    "T02D3554:189a-10": "khams gsum ma lus brtag par bya //",
    "T02D3554:189a-11": "nyi zla sa bon 'od zer gyis //",
    "T02D3554:189a-12": "de bzhin gshegs rnams gdan drangs nas //",
    "T02D3554:189a-13": "kun la phan 'dod bsam pa yis //",
    "T02D3554:189a-14": "mchod cing sdig pa ma lus bshags //",
    "T02D3554:189a-15": "de nas slar yang mi byed pa'i //",
    "T02D3554:189a-16": "dam bca' yang ni brtsam par bya //",
    "T02D3554:189a-17": "bsod nams la ni rjes yi rang //",
    "T02D3554:189a-18": "rdzogs pa'i byang chub bsngo bar bya //",
    "T02D3554:189a-19": "dkon mchog gsum la skyabs su mchi //",
    "T02D3554:189a-20": "byang chub tu ni sems bskyed bya //",
    "T02D3554:189a-21": "kun mkhyen rnams kyi bran nyid du //",
    "T02D3554:189a-22": "bdag nyid nges par dbul bar bya //",
    "T02D3554:189a-23": "byams pa la sogs bsgom bya zhing //",
    "T02D3554:189a-24": "zhe sdang la sogs zhi bar bya //",
    "T02D3554:189a-25": "de nas 'od zer gyis gang ba'i //",
    "T02D3554:189a-26": "sa bon snying po las byung ba'i //",
    "T02D3554:189a-27": "phyogs kyi sgo rnams snang bya zhing //",
    "T02D3554:189a-28": "'od zer dkar po rab gsal 'bar //",
    "T02D3554:189a-29": "padma zla ba'i gdan la ni //",
    "T02D3554:189a-30": "rdo rje skyil mo krung gis bzhugs //",
    "T02D3554:189a-31": "phyed g-yo bung ba'i yan lag can //",
    "T02D3554:189a-32": "dpal gyi skra yis legs par brgyan //",
    "T02D3554:189a-33": "padma dmar por rgyas bzhin //",
    "T02D3554:189a-34": "dpal gyi phyag g-yas rab mdzes pa //",
    "T02D3554:189a-35": "mdzes pa'i na bza' sna tshogs dang //",
    "T02D3554:189a-36": "dpal gyis ku ni phun sum tshogs //",
    "T02D3554:189a-37": "shes rab pha rol phyin 'od gsal //",
    "T02D3554:189a-38": "phyag g-yon gyis ni chu skyes can //",
    "T02D3554:189a-39": "brgyad gnyis lo lon rnam pa can //",
    "T02D3554:189a-40": "na bza' kha dog dkar po bsnams //",
    "T02D3554:189a-41": "zla ba'i sa bon sogs skyes pa'i //",
    "T02D3554:189a-42": "'phags ma dbyangs can ma nyid blta //",
    "T02D3554:189a-43": "snying gar shel kyi rnam pa can //",
    "T02D3554:189a-44": "zla ba'i dkyil 'khor dbus su son //",
    "T02D3554:189a-45": "zla phyed skar ma dang bcas bzhin //",
    "T02D3554:189a-46": "thig le n'a das yongs su brgyan /",
    "T02D3554:189a-47": "'od zer kun nas 'phro ba can //",
    "T02D3554:189a-48": "dpal gyi sgra yis rnam par brgyan //",
    "T02D3554:189a-49": "ngag gi rnam pa kun tshogs pa'i //",
    "T02D3554:189a-50": "aam yig sa bon rnam par 'dzin //",
    "T02D3554:189a-51": "dza:yig la sogs sngags rnams kyis //",
    "T02D3554:189a-52": "dgug pa la sogs rab sgrub thabs //",
    "T02D3554:189a-53": "rang lus rang gi lhag lha'i sku //",
    "T02D3554:189b-0": "dbyer med rab @189b sgrub de rjes su //",
    "T02D3554:189b-1": "'di ni gzhug par nges pa yi //",
    "T02D3554:189b-2": "rgyal ba rnams kyi sku ni 'jug / sngags pas sa bon las byung ba'i //",
    "T02D3554:189b-3": "de nyid sbyor bas nyin mtshan du //",
    "T02D3554:189b-4": "zla ba drug tu goms pa yis //",
    "T02D3554:189b-5": "lhag pa'i shes rab thob par 'gyur //",
    "T02D3554:189b-6": "mtshan mo bdun du mngon sbyor bas //",
    "T02D3554:189b-7": "bstan bcos kun la mkhas par 'gyur //",
    "T02D3554:189b-8": "bsam gtan ldan pas ngal gyur na //",
    "T02D3554:189b-9": "blo gzhan min pas bzlas pa bya //",
    "T02D3554:189b-10": "lte bar zla ba'i sa bon nas //",
    "T02D3554:189b-11": "yi ge rnams kyi 'phro 'du las //",
    "T02D3554:189b-12": "kha nas gong dang de nas 'og / de nas steng du rim pa yis //",
    "T02D3554:189b-13": "mu tig rin chen bgrang phreng gis //",
    "T02D3554:189b-14": "mtshungs par kun nas snang ba las //",
    "T02D3554:189b-15": "gong nas gong du 'jug rnams kyis //",
    "T02D3554:189b-16": "dbyangs dang nang dang phyi rnams su //",
    "T02D3554:189b-17": "'khor zhing sngags kyi phreng ba rnams //",
    "T02D3554:189b-18": "dus mtshungs nyid la dmigs par bya //",
    "T02D3554:189b-19": "bam yig las skyes mtshan nyid 'di //",
    "T02D3554:189b-20": "sa bon dang po la gzhug bya //",
    "T02D3554:189b-21": "lte ba'i dbus kyis bon gyi //",
    "T02D3554:189b-22": "grub pa de bzhin nyer bar dbul //",
    "T02D3554:189b-23": "de bzhin ting 'dzin la dmigs nas /",
    "T02D3554:189b-24": "mtshan nyid rgyun ma chad par bzla //",
    "T02D3554:189b-25": "kun nas 'khor zhing slar yang ni //",
    "T02D3554:189b-26": "brtul zhugs ma nyams mtshan nyid gsal //",
    "T02D3554:189b-27": "bklags pa tsam gyis de 'bras bu //",
    "T02D3554:189b-28": "gzhug ni brgya rnams 'dzin par 'gyur //",
    "T02D3554:189b-29": "gang zhig 'dod na nyin re bzhin //",
    "T02D3554:189b-30": "shlo ka ni brgya rnams rtsom //",
    "T02D3554:189b-31": "tshangs par spyod cing sha dag dang //",
    "T02D3554:189b-32": "chang la sogs pa rnam par spang //",
    "T02D3554:189b-33": "nyin re bzhin du khrus bya zhing //",
    "T02D3554:189b-34": "cho ga 'di bzhin nyer bsten pas //",
    "T02D3554:189b-35": "gos ni lan gsum bgo bya zhing //",
    "T02D3554:189b-36": "dus min kha zas spang bar bya //",
    "T02D3554:189b-37": "chu rnams kyang ni so sor brtag / cho ga 'di yang 'dod pa ste //",
    "T02D3554:189b-38": "tshangs par spyod pa srung byed na //",
    "T02D3554:189b-39": "gzhan pa rnams ni ma bsrungs kyang //",
    "T02D3554:189b-40": "'bras bu la dmigs myur min las //",
    "T02D3554:189b-41": "'on kyang gtan med ma yin no //",
    "T02D3554:189b-42": "tshangs par spyod pa bskyang bya zhing //",
    "T02D3554:189b-43": "myos byed spyod pa spang bar bya //",
    "T02D3554:189b-44": "rjes su 'gro dang ldog pa dag / mtshungs par 'bras bu brtan par bya //",
    "T02D3554:189b-45": "de las 'bras bu brgyad min pa'i //",
    "T02D3554:189b-46": "yongs rdzogs cho ga brtsam par bya //",
    "T02D3554:189b-47": "khams gsum ngo mtshar nus pa yi //",
    "T02D3554:189b-48": "'di la rab tu rgyas par 'gyur //",
    "T02D3554:189b-49": "chu skyes stan ni mtho ba la //",
    "T02D3554:189b-50": "kha dog rnams ni dkar bar 'dod //",
    "T02D3554:190a-0": "@190a * // bya rog mi grag shes pa yis //",
    "T02D3554:190a-1": "mkhas pas rjes su gnad pa 'thob //",
    "T02D3554:190a-2": "rjes su 'gro dang ldog pa'am //",
    "T02D3554:190a-3": "ji lta ji ltar dngos grub rig / mar me mthong bas rmi lam du //",
    "T02D3554:190a-4": "ldan pa'am ni mi ldan yang //",
    "T02D3554:190a-5": "bya rol sgra ni mi grag par //",
    "T02D3554:190a-6": "rtsa ba mo khor gang la ni //",
    "T02D3554:190a-7": "rang gi sngags kyis mngon par bsngags //",
    "T02D3554:190a-8": "kham phor phyed phyed btung bar bya //",
    "T02D3554:190a-9": "rang gis blangs dang rang nyid kyis //",
    "T02D3554:190a-10": "brda byas min pa gzhan stobs pa //",
    "T02D3554:190a-11": "mkhas pas mi blangs cho ga yis //",
    "T02D3554:190a-12": "blangs pa nyid na ma yin nges //",
    "T02D3554:190a-13": "di ni dang por shes rab grub par bde bar gshegs rnams kyis //",
    "T02D3554:190a-14": "man ngag nyer bstan gang las rgya chen shin tu mkhas pa ste //",
    "T02D3554:190a-15": "de yis myur du ngo mtshar shin tu bla na med du byed //",
    "T02D3554:190a-16": "skye bo 'dis ni thams cad mkhyen pa la sogs go 'phang thob //",
    "T02D3554:190a-17": "'phags pa spyan ras gzigs dbang zhabs kyi chu skyes las //",
    "T02D3554:190a-18": "'dud pas sdig pa dag 'gyur mkhas pa'i blo gros kyi //",
    "T02D3554:190a-19": "tshul lugs rgya cher rab tu grags pa thob gyur pa'i //",
    "T02D3554:190a-20": "dge slong yid kyi shing rta bskyod pas 'di brtsams so //",
    "T02D3554:190a-21": "dang po 'khor lo 'dzin pa de nas pi tsu zung ldan pradzny'a dang ldan wardha ni //",
    "T02D3554:190a-22": "de nas 'bar ba zung ldan de yi pha rol me dha phyi nas wardha ni dang phyis //",
    "T02D3554:190a-23": "dhi ri gnyis ldan de bzhin bu dhi wardha ni dang sv'a h'a zhes pa'i mtha' can rnams //",
    "T02D3554:190a-24": "mkhas sogs gyur pa rnams kyis bde bar gshegs pa rnams kyis gsang sngags de 'dir legs par gsungs //"
}