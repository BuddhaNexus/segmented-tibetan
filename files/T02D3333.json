{
    "T02D3333:25b-0": "@25b # // rgya gar skad du /",
    "T02D3333:25b-1": "ha ri ha ri ha ri b'a ha nod bha bam lo ke shva ra s'a dha nam /",
    "T02D3333:25b-2": "bod skad du /",
    "T02D3333:25b-3": "ha ri ha ri ha ri la zhon par gyur",
    "T02D3333:25b-4": "pa'i spyan ras gzigs dbang phyug gi sgrub pa'i thabs",
    "T02D3333:25b-5": "/ 'phags pa spyan ras gzigs dbang phyug la phyag 'tshal lo //",
    "T02D3333:25b-6": "dang po re zhig sngags pas bde ba'i gdan la 'dug ste /",
    "T02D3333:25b-7": "'gro ba'i don bya ba'i bsam pas sdig pa bshags",
    "T02D3333:25b-8": "pa la sogs pa bdun yongs su dag pa'i mchod",
    "T02D3333:25b-9": "pa byas nas / yam las rdzogs pa'i rlung gi",
    "T02D3333:25b-10": "dkyil 'khor gzhu'i rnam pa lta bu mdog sngon po",
    "T02D3333:25b-11": "ba dan gyis mtshan pa'o //",
    "T02D3333:25b-12": "de'i steng du ram las byung ba'i me'i dkyil 'khor gru gsum dmar po ram dmar pos mtshan pa'o //",
    "T02D3333:25b-13": "de'i steng du bam las rdzogs pa chu'i dkyil 'khor dkar po /",
    "T02D3333:25b-14": "bum pa dkar pos dbus su mtshan pa'o //",
    "T02D3333:25b-15": "de'i steng du lam las byung ba dbang chen gyi",
    "T02D3333:25b-16": "dkyil 'khor gru bzhi pa mdog ser po rdo rje",
    "T02D3333:25b-17": "rtse gsum pa ser pos grva bzhir gnas shing mdzes",
    "T02D3333:25b-18": "pa'o // de'i steng du sum las byung ba'i rin",
    "T02D3333:25b-19": "po che sna bdun gyi rang bzhin lcog brgyad dang",
    "T02D3333:25b-20": "ldan pa'i ri rab po //",
    "T02D3333:26a-0": "de'i steng @26a * //",
    "T02D3333:26a-1": "du pam yongs su gyur pa las sna tshogs kyi padma'o //",
    "T02D3333:26a-2": "de'i steng du bdag nyid bsams la /",
    "T02D3333:26a-3": "aom hr'i:h'um /",
    "T02D3333:26a-4": "rim pa bzhin du spyi bo dang /",
    "T02D3333:26a-5": "mgrin pa dang /",
    "T02D3333:26a-6": "snying gar rnam par bkod la /",
    "T02D3333:26a-7": "bdag nyid thog ma med pa'i dus nas bsags pa'i",
    "T02D3333:26a-8": "las kyi sgrib pa spangs pa'i ha ri ha ri",
    "T02D3333:26a-9": "ha ri la zhon par gyur pa'i spyan ras gzigs",
    "T02D3333:26a-10": "kyi sku gser gyi mdog lta bu 'od zer 'bar",
    "T02D3333:26a-11": "zhing 'khrigs pa gzhon nu'i gzugs su sngags pas rnam",
    "T02D3333:26a-12": "par bsam par bya'o //",
    "T02D3333:26a-13": "phyis ni rang gi snying gar bsod nams dang ye",
    "T02D3333:26a-14": "shes kyi tshogs rnam par dag pa zla ba'i dkyil",
    "T02D3333:26a-15": "'khor dang nyi ma'i dkyil 'khor ro //",
    "T02D3333:26a-16": "de la hr'i:las byung ba'i 'od zer gyi dra bas ye shes sems dpa' bkug ste /",
    "T02D3333:26a-17": "'og nas 'byung ba'i zla ba'i gzugs la sngon gyi mchod pas yang dag par mchod de /",
    "T02D3333:26a-18": "ye shes sems dpa' dang dam tshig sems dpa' gcig tu byas la /",
    "T02D3333:26a-19": "bcom ldan 'das ha ri ha ri ha ri la",
    "T02D3333:26a-20": "zhon par gyur pa'i spyan ras gzigs sems brtan pas",
    "T02D3333:26a-21": "bdag nyid bsgom par bya'o //",
    "T02D3333:26a-22": "phyag drug pa mdog dkar ba ral pa'i cod pan can /",
    "T02D3333:26a-23": "zhi ba'i cha lugs can phyag g-yas pas yang dag par rdzogs pa'i sangs rgyas dbang po byed pa /",
    "T02D3333:26a-24": "gnyis pa na phreng ba bsnams pa /",
    "T02D3333:26a-25": "gsum ba na ngan song na gnas pa'i 'jig rten la dge ba nye bar ston pa'o //",
    "T02D3333:26a-26": "g-yon pa'i dang po na dbyug pa /",
    "T02D3333:26a-27": "gnyis pa na ri dvags nag po'i pags pa 'dzin pa /",
    "T02D3333:26a-28": "gsum pa na ril ba spyi blugs bsnams pa'i bcom ldan 'das rnam par bsgom par bya'o //",
    "T02D3333:26a-29": "de la rnam par dag pa ni rlung dang me'i dkyil 'khor gnyis ni seng ge'o //",
    "T02D3333:26a-30": "chu'i dkyil 'khor ni bya khyung ngo //",
    "T02D3333:26a-31": "sa'i dkyil 'khor dang ri rab ni khyab 'jug rnam par dag pa'o //",
    "T02D3333:26a-32": "rgyun du sgom par byed pa'i rnal 'byor pas sems",
    "T02D3333:26a-33": "can thams cad kyi don byed pa'i nus pa dang",
    "T02D3333:26a-34": "ldan par 'gyur ro //",
    "T02D3333:26a-35": "skye 'gro thams cad dga' bar 'gyur ro //",
    "T02D3333:26a-36": "shes rab chen por 'gyur ro //",
    "T02D3333:26a-37": "nad med par 'gyur ro //",
    "T02D3333:26a-38": "nye bar 'tsho ba med par 'gyur ro //",
    "T02D3333:26a-39": "rang nyid nor phyug par 'gyur ro //",
    "T02D3333:26a-40": "dbang du byed pa dang dug gi las la nus pa chen por 'gyur ro //",
    "T02D3333:26a-41": "sngags kyi bzlas pa ni gdams ngag las shes par bya'o //",
    "T02D3333:26a-42": "ha ri ha ri ha ri la zhon par gyur",
    "T02D3333:26b-0": "pa'i 'phags pa spyan ras gzigs dbang @26b phyug gi",
    "T02D3333:26b-1": "sgrub thabs rdzogs pa'i sangs rgyas kyis gsungs pa rdzogs",
    "T02D3333:26b-2": "so // pandi ta don yod rdo rje dang /"
}