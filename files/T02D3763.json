{
    "T02D3763:115b-0": "@115b # // rgya gar skad du /",
    "T02D3763:115b-1": "mandal bi dhi:/",
    "T02D3763:115b-2": "bod skad du /",
    "T02D3763:115b-3": "mandal gyi cho ga / sangs rgyas dang byang chub sems dpa' thams cad la phyag 'tshal lo //",
    "T02D3763:115b-4": "dkyil 'khor byug pa sngon du 'gro ba yis //",
    "T02D3763:115b-5": "skye ba gzhan du 'byor pa mi zad la //",
    "T02D3763:115b-6": "da ltar bzhed pa nyid kyi phyag gnas ltar //",
    "T02D3763:115b-7": "slu ba med pa bdag gis brjod par bgyi //",
    "T02D3763:115b-8": "aom badzra re khe a'a: h'um /",
    "T02D3763:115b-9": "gtsang spyod ba yi lci ba ni //",
    "T02D3763:115b-10": "chu dang 'o ma zho dang mar //",
    "T02D3763:115b-11": "thams cad de las byung ba dag /",
    "T02D3763:115b-12": "snod gtsang bskol te chu rnams dbo //",
    "T02D3763:115b-13": "tshigs ma dor te dbus kyi chas //",
    "T02D3763:115b-14": "dbyibs ci dga' ba'i mandal ni //",
    "T02D3763:115b-15": "sa bdag khru gang yan chad par //",
    "T02D3763:115b-16": "gsang sngags don la gzhol bar byugs //",
    "T02D3763:115b-17": "de nas de ni gus pa yis //",
    "T02D3763:115b-18": "rgyal ba sras su bcas la dbul //",
    "T02D3763:116a-0": "mjug tu thub pas @116a * //",
    "T02D3763:116a-1": "gsungs pa yi //",
    "T02D3763:116a-2": "tshigs bcad 'di dag brjod par bya //",
    "T02D3763:116a-3": "ba yi lci ba chur bcas sbyin pa ste //",
    "T02D3763:116a-4": "legs par nyug par byed pa tshul khrims so //",
    "T02D3763:116a-5": "srin dang grog sbur bsal ba bzod pa yin //",
    "T02D3763:116a-6": "bya ba la ni nyer zhugs brtson 'grus te //",
    "T02D3763:116a-7": "de la skad cig sems ni gcig byed pa //",
    "T02D3763:116a-8": "bsam gtan shes rab ri mo gsal ba'o //",
    "T02D3763:116a-9": "thub pa'i mandal byas pa yis //",
    "T02D3763:116a-10": "pha rol phyin pa 'di drug thob //",
    "T02D3763:116a-11": "gser gyi mdog 'gyur 'di dag ste //",
    "T02D3763:116a-12": "nad rnams kun dang bral bar 'gyur //",
    "T02D3763:116a-13": "zla ba ltar mdzes gsal ba yis //",
    "T02D3763:116a-14": "lha dang mi ni dam par skye //",
    "T02D3763:116a-15": "nor dang gser ni 'byor pa yis //",
    "T02D3763:116a-16": "rgyal po'i rigs su skye bar 'gyur //",
    "T02D3763:116a-17": "bde bar gshegs pa'i pho brang mchog / mandal gang zhig byed pa dang //",
    "T02D3763:116a-18": "sdig pa thams cad mi byed cing //",
    "T02D3763:116a-19": "dge ba phun sum tshogs pa dang //",
    "T02D3763:116a-20": "rang gi sems ni yongs 'dul ba //",
    "T02D3763:116a-21": "'di dag sangs rgyas rnams kyis bsngags //",
    "T02D3763:116a-22": "zhes so //",
    "T02D3763:116a-23": "de nas dge ba de nyid rgyu mtshan du byas la /",
    "T02D3763:116a-24": "dkon mchog gsum la bdag phyag 'tshal //",
    "T02D3763:116a-25": "dkon mchog gsum la skyabs su mchi //",
    "T02D3763:116a-26": "bdag ni khyed la rnam kun 'bul //",
    "T02D3763:116a-27": "sdig pa thams cad bshags par bgyi //",
    "T02D3763:116a-28": "'gro ba'i dge la rjes yi rang //",
    "T02D3763:116a-29": "dam chos 'khor lo mchog bskor dang //",
    "T02D3763:116a-30": "yongs su mya ngan 'das spang zhing //",
    "T02D3763:116a-31": "bdag ni khyed la gsol ba 'debs //",
    "T02D3763:116a-32": "'di sogs dge ba'i las rnams ni //",
    "T02D3763:116a-33": "byang chub bla na med par bsngo //",
    "T02D3763:116a-34": "'gro ba'i sdug bsngal khur chen 'bor ba'i phyir //",
    "T02D3763:116a-35": "bdag gis sems ni byang chub phyir bskyed de //",
    "T02D3763:116a-36": "ma rgal bsgral dang ma grol dgrol ba dang //",
    "T02D3763:116a-37": "dbugs ma phyung ba bdag gis dbugs dbyung ste //",
    "T02D3763:116a-38": "mya ngan ma 'das bdag gis mya ngan 'das //",
    "T02D3763:116a-39": "de ltar byang chub kyi sems rab tu brtan par",
    "T02D3763:116a-40": "bskyed la ji ltar 'dod pa'i bya ba dge ba",
    "T02D3763:116a-41": "la 'jug par bya'o// mandal dbul ba'i cho ga slob",
    "T02D3763:116a-42": "dpon chen po byang chub sems dpa' dgra las rgyal",
    "T02D3763:116a-43": "gsang ba'i zhal snga nas mdzad pa rdzogs so /",
    "T02D3763:116a-45": "// / rgya gar gyi mkhan po aa du lo pa dang /"
}