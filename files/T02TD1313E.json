{
    "T02TD1313E:237b-0": "@237b # // rgya gar skad du /",
    "T02TD1313E:237b-1": "nee r'atma mandala tsakra s'a dha nam /",
    "T02TD1313E:237b-2": "bod skad du /",
    "T02TD1313E:237b-3": "bdag med ma'i dkyil 'khor gyi 'khor lo'i sgrub thabs /",
    "T02TD1313E:237b-4": "rdo rje bdag med ma la phyag 'tshal lo //",
    "T02TD1313E:237b-5": "bla ma'i rang bzhin dkyil 'khor rtse mo la //",
    "T02TD1313E:237b-6": "dang ba'i sems kyis gus pas rab btud de //",
    "T02TD1313E:237b-7": "'bum lnga las btus lha mo'i 'khor lo ni //",
    "T02TD1313E:237b-8": "zab mo'i don la bag chags skyes phyir bri //",
    "T02TD1313E:237b-9": "'dir rten gyi gang zag ni so sor thar pa'i sdom pa dang /",
    "T02TD1313E:237b-10": "byang chub sems dpa'i sdom pa dang /",
    "T02TD1313E:237b-11": "rig pa 'dzin pa'i sdom pa dang ldan pas /",
    "T02TD1313E:237b-12": "gnas nyin mo dur khrod /",
    "T02TD1313E:237b-13": "mtshan mo rang gi khyim du bsgom par bya'o //",
    "T02TD1313E:237b-14": "de yang shis pa'i dus nam gyi brgyad cha la langs te /",
    "T02TD1313E:237b-15": "khrus dang /",
    "T02TD1313E:237b-16": "chu sbyin byas nas /",
    "T02TD1313E:237b-17": "mandala phul te de nas mchod pa dang /",
    "T02TD1313E:237b-18": "gtor ma la sogs pa bshams te /",
    "T02TD1313E:237b-19": "'bol ba'i stan la rdo rje skyil mo krung gis 'dug ste /",
    "T02TD1313E:237b-20": "badzra neer'a tma zhes brjod pas rang nyid skad cig gis bdag med mar bsgoms te /",
    "T02TD1313E:237b-21": "de yang sku mdog sngon mo zhal gcig phyag gnyis ma /",
    "T02TD1313E:237b-22": "phyag g-yas gri gug yu ba lcags las sam zangs las byas pa /",
    "T02TD1313E:237b-23": "g-yon pas thod pa phyi dkar ba la nang dmar ba khrag gis bkang ba kha tv'am ga dang bcas pa bsnams pa la /",
    "T02TD1313E:237b-24": "phyag rgya lngas brgyan par bsams pa'i snying padma 'dab brgyad kha bye ba'i nang du /",
    "T02TD1313E:237b-25": "ram las nyi ma'i dkyil 'khor gyi steng du aam sngon po bsams la /",
    "T02TD1313E:238a-0": "de'i 'od zer gyis @238a * //",
    "T02TD1313E:238a-1": "bla ma rje btsun mi bskyod pa'i sku lta bu rdo rje 'chang dang lha me rnams gnyis su med pa tha mi dad par rang bzhin gyis bzhugs pa gsal ba'am /",
    "T02TD1313E:238a-2": "'og min chos kyi dbyings kyi pho brang nas spyan drangs te dmigs la /",
    "T02TD1313E:238a-3": "de la phyag 'tshal ba dang /",
    "T02TD1313E:238a-4": "phyi dang gsang ba dang de kho na nyid kyi mchod pa dang /",
    "T02TD1313E:238a-5": "sdig pa bshags pa dang /",
    "T02TD1313E:238a-6": "bsod nams la rjes su yi rang ba dang /",
    "T02TD1313E:238a-7": "gsum la skyabs su 'gro ba dang /",
    "T02TD1313E:238a-8": "lam bsten pa dang /",
    "T02TD1313E:238a-9": "kun rdzob dang don dam byang chub mchog tu sems bskyed pa dang /",
    "T02TD1313E:238a-10": "dge ba'i rtsa ba byang chub tu bsngos la /",
    "T02TD1313E:238a-11": "tshogs brten pa blos btang la gshegs su gsol bar bya'o //",
    "T02TD1313E:238a-12": "de yang /",
    "T02TD1313E:238a-13": "bla ma rdo rje can mchod cing //",
    "T02TD1313E:238a-14": "bdun po yongs su dag par bya //",
    "T02TD1313E:238a-15": "zhes gur las gsungs so //",
    "T02TD1313E:238a-16": "de'i rjes la /",
    "T02TD1313E:238a-17": "dang por byams pa bsgom par bya //",
    "T02TD1313E:238a-18": "gnyis pa snying rje rnam bsgom zhing //",
    "T02TD1313E:238a-19": "gsum pa bde ba bsgom pa dang //",
    "T02TD1313E:238a-20": "kun gyi mthar ni btang snyoms so //",
    "T02TD1313E:238a-21": "de nas spro ba dang bsdu ba sngon du 'gro bas snod bcud thams cad stong pa nyid du bsgoms la /",
    "T02TD1313E:238a-22": "aom sh'u n+ya t'a dzny'a na badzra sva bh'a wa a'a tam ko&amp; ham zhes brjod pas /",
    "T02TD1313E:238a-23": "stong pa nyid brtan par bya'o //",
    "T02TD1313E:238a-24": "de nas /",
    "T02TD1313E:238a-25": "re phas nyi ma sngon du rnam bsgoms nas //",
    "T02TD1313E:238a-26": "nyi der h'um 'byung sna tshogs rdo rje ste //",
    "T02TD1313E:238a-27": "rdo rje de nyid kyis ni rab dang //",
    "T02TD1313E:238a-28": "gur bcing ba yang rnam par bsgom pa nyid //",
    "T02TD1313E:238a-29": "de yi nang du bsam bya ni //",
    "T02TD1313E:238a-30": "bhr'um las 'khor lo rtsibs bcu pa //",
    "T02TD1313E:238a-31": "rgya che khong stong mi g-yo ba //",
    "T02TD1313E:238a-32": "'khor ba'i bdag nyid bsgom par bya //",
    "T02TD1313E:238a-33": "nam mkha'i khams su bha ga bsam //",
    "T02TD1313E:238a-34": "dbus su rnam par bsgom pa ni //",
    "T02TD1313E:238a-35": "'khor lo sngon du ci rigs par //",
    "T02TD1313E:238a-36": "lha rnams ji ltar 'byung ba nyid //",
    "T02TD1313E:238a-37": "'khor lo sa dang chu ni sngon //",
    "T02TD1313E:238a-38": "ji ltar rigs par byin za dang //",
    "T02TD1313E:238a-39": "lha rnams kyi ni rlung chen dang //",
    "T02TD1313E:238a-40": "bhr'um las 'khor lo'i thig le ni //",
    "T02TD1313E:238a-41": "ji ltar bsgom pa 'byung ba las //",
    "T02TD1313E:238a-42": "chos 'byung las skyes 'khor lo nyid //",
    "T02TD1313E:238a-43": "'phar ma gnyis dag skyon med pa //",
    "T02TD1313E:238a-44": "ze 'bru las ni gcig 'gyur te //",
    "T02TD1313E:238a-45": "gru gsum gyis ni phyi mar brjod //",
    "T02TD1313E:238a-46": "gru bzhi pa la sgo bzhi pa //",
    "T02TD1313E:238a-47": "ka ba brgyad kyis nye bar brgyan //",
    "T02TD1313E:238a-48": "dra ba dra ba phyed par ldan //",
    "T02TD1313E:238a-49": "dur khrod brgyad dang yang dag ldan //",
    "T02TD1313E:238a-50": "rdo rje'i thig gis rnam par spras //",
    "T02TD1313E:238a-51": "de dbus shi ba bco lnga'i ro //",
    "T02TD1313E:238a-52": "gdan gyi bdag nyid rnam par bsam //",
    "T02TD1313E:238a-53": "aa la badzra nga rgyal bya'o //",
    "T02TD1313E:238a-54": "ro steng lnga gsum zla steng du //",
    "T02TD1313E:238a-55": "a'a li lnga gsum zhu ba las //",
    "T02TD1313E:238a-56": "des mtshan zla ba lnga gsum bskyed //",
    "T02TD1313E:238b-0": "rdo rjes brjod pa gnyis bsnan @238b pa'i //",
    "T02TD1313E:238b-1": "k'a li lnga gsum zhu ba las //",
    "T02TD1313E:238b-2": "des mtshan snang byed lnga gsum bskyed //",
    "T02TD1313E:238b-3": "dbus kyi nyi zla'i bar du ni //",
    "T02TD1313E:238b-4": "n'a da lhung bas aa ru bsam //",
    "T02TD1313E:238b-5": "de las a'a li bcu bzhi ni //",
    "T02TD1313E:238b-6": "phyogs mtshams nyi zla'i bar du spro //",
    "T02TD1313E:238b-7": "a'a ai a'i au 'phar ma'i shar la sogs par spro'o //",
    "T02TD1313E:238b-8": "a'u ri r'i li phyi'i 'phar ma'i pukka s'i la sogs pa'i mtshams kyi'o //",
    "T02TD1313E:238b-9": "l'i ae aee ao goo r'i la sogs phyogs kyi'o //",
    "T02TD1313E:238b-10": "aoo aam 'og dang steng gi sa bon no //",
    "T02TD1313E:238b-11": "de las spro zhing bsdu ba las //",
    "T02TD1313E:238b-12": "gri gug bco lnga sa bon bsam //",
    "T02TD1313E:238b-13": "de las spro bsdus gcig tu 'dres //",
    "T02TD1313E:238b-14": "de las lha mo bco lnga'i sku //",
    "T02TD1313E:238b-15": "kun kyang kha dog nag por bskyed //",
    "T02TD1313E:238b-16": "zla ba me long ye shes ldan //",
    "T02TD1313E:238b-17": "rta bdun pa ni mnyam pa nyid //",
    "T02TD1313E:238b-18": "rang lha'i sa bon phyag mtshan ni //",
    "T02TD1313E:238b-19": "so sor rtog par shes par bya //",
    "T02TD1313E:238b-20": "thams cad gcig gyur bya nan tan //",
    "T02TD1313E:238b-21": "rdzogs pa chos dbyings dag pa ste //",
    "T02TD1313E:238b-22": "mkhas pas cho ga gsungs pa yis //",
    "T02TD1313E:238b-23": "rnam pa lnga po bsgom pa nyid //",
    "T02TD1313E:238b-24": "de la bdag med rnal 'byor ma //",
    "T02TD1313E:238b-25": "kha dog nag mo drag chen mo //",
    "T02TD1313E:238b-26": "phyag rgya lnga yis rnam par brgyan //",
    "T02TD1313E:238b-27": "g-yas par gri gug rnam par bsnams //",
    "T02TD1313E:238b-28": "g-yon pa nyid ni padma'i snod //",
    "T02TD1313E:238b-29": "g-yas min par ni kha tv'am ga / stag gi pags pas smad dkris pa'o //",
    "T02TD1313E:238b-30": "re zhig nang gi 'phar ma la //",
    "T02TD1313E:238b-31": "rnal 'byor ma lnga nges gnas pa //",
    "T02TD1313E:238b-32": "phung po lnga yi rang bzhin gyis //",
    "T02TD1313E:238b-33": "rnal 'byor rig pas rtag tu bsgom //",
    "T02TD1313E:238b-34": "dang por rdo rje gshin rje dkar //",
    "T02TD1313E:238b-35": "chu bdag chu yi rnal 'byor ma //",
    "T02TD1313E:238b-36": "lus ngan rdo rje mkha' 'gro ma //",
    "T02TD1313E:238b-37": "dbus su bdag med rnal 'byor ma //",
    "T02TD1313E:238b-38": "de nas phyi yi 'phar mar bshad //",
    "T02TD1313E:238b-39": "dbang dkar gshin rje chom rkun ma //",
    "T02TD1313E:238b-40": "chu bdag phyogs su ro langs ma //",
    "T02TD1313E:238b-41": "lus ngan por ni ghasma r'i //",
    "T02TD1313E:238b-42": "dbang ldan du ni pukka s'i //",
    "T02TD1313E:238b-43": "mer ni de bzhin ri khrod ma //",
    "T02TD1313E:238b-44": "bden bral gdol pa mo gzhag cing //",
    "T02TD1313E:238b-45": "rlung du g-yung mo rnam par gzhag /'og tu sa spyod mar bshad de //",
    "T02TD1313E:238b-46": "steng du mkha' spyod ma zhes brjod //",
    "T02TD1313E:238b-47": "bskyed pa'i rim pa nyid kyi phyogs //",
    "T02TD1313E:238b-48": "srid dang zhi ba'i rang bzhin gyis //",
    "T02TD1313E:238b-49": "lha mo 'di gnyis rnam par gnas //",
    "T02TD1313E:238b-50": "lha mo thams cad kha dog gnag / drag chen phyag rgya lnga yis brgyan //",
    "T02TD1313E:238b-51": "zhal gcig spyan ni dmar ba rnams //",
    "T02TD1313E:238b-52": "lag par gri gug thod pas khyab //",
    "T02TD1313E:238b-53": "'khor lo rna cha mgul rgyan dang //",
    "T02TD1313E:238b-54": "lag par lag gdub ska rags ni //",
    "T02TD1313E:238b-55": "sangs rgyas lnga ni rnam dag pas //",
    "T02TD1313E:238b-56": "'di lnga phyag rgya dag pa yi //",
    "T02TD1313E:238b-57": "ji ltar bdag med rnal 'byor ma //",
    "T02TD1313E:238b-58": "de ltar thams cad rnam par bshad //",
    "T02TD1313E:239a-0": "lag pa gcig @239a * //",
    "T02TD1313E:239a-1": "ni thod pas brel //",
    "T02TD1313E:239a-2": "g-yas pa na ni gri gug 'dzin //",
    "T02TD1313E:239a-3": "g-yon pas kha tv'am gnyid do //",
    "T02TD1313E:239a-4": "stag gi pags pas smad dkris shing //",
    "T02TD1313E:239a-5": "ro la zhon zhing gzi brjid 'bar //",
    "T02TD1313E:239a-6": "phyag gnyis gyen du dbu skra ser //",
    "T02TD1313E:239a-7": "nga rgyal la sogs skyon drug rnams //",
    "T02TD1313E:239a-8": "gcod phyir gri gug rnam par bsnams //",
    "T02TD1313E:239a-9": "dngos dang dngos med rnam rtog gi / mgo bo'i padma'i snod du ni //",
    "T02TD1313E:239a-10": "bdud rnams rnam pa bzhi yi khrag / dngos grub phyir ni btung bar bya //",
    "T02TD1313E:239a-11": "stong pa'i rnam pas kha tv'am ga / thabs kyi ro ni rnam par brtag /'dis ni 'khor lo rnam bsgoms na //",
    "T02TD1313E:239a-12": "dngos grub myur du thob par 'gyur //",
    "T02TD1313E:239a-13": "de rjes go cha'i rnal 'byor bsgom //",
    "T02TD1313E:239a-14": "dang por nag por rab tu bsgom //",
    "T02TD1313E:239a-15": "gnyis pa dmar por rnam par bsgom //",
    "T02TD1313E:239a-16": "gsum pa la ni ser por bsgom //",
    "T02TD1313E:239a-17": "bzhi pa ljang gu de bzhin no //",
    "T02TD1313E:239a-18": "lnga par kha dog sngon po dang //",
    "T02TD1313E:239a-19": "drug par dkar po'i lus can te //",
    "T02TD1313E:239a-20": "yan lag drug bsgom rnal 'byor pas //",
    "T02TD1313E:239a-21": "lhan cig skyes pa'i rang bzhin bsgom //",
    "T02TD1313E:239a-22": "de nas sngags gsum du byin gyis brlab pa dang //",
    "T02TD1313E:239a-23": "ye shes sems dpa'i 'khor los byin gyis brlab pa dang /",
    "T02TD1313E:239a-24": "de nas dbang bskur bar byin gyis brlab par bya ba'i mthar aa bhi she kee: ku la pa tis nga rgyal bya'o //",
    "T02TD1313E:239a-25": "zhe sdang phyag rgyas bdag med ma //",
    "T02TD1313E:239a-26": "gti mug phyag rgyas rdo rje ma //",
    "T02TD1313E:239a-27": "ser sna'i phyag rgyas dkar mo nyid //",
    "T02TD1313E:239a-28": "chags pas chu ma phyag rgyas gdab //",
    "T02TD1313E:239a-29": "phrag dog phyag rgyas mkha' 'gro ma //",
    "T02TD1313E:239a-30": "zhe sdang phyag rgyas pukka s'i //",
    "T02TD1313E:239a-31": "gti mug phyag rgyas ri khrod ma //",
    "T02TD1313E:239a-32": "ser sna'i phyag rgyas gdol pa mo //",
    "T02TD1313E:239a-33": "'dod chags phyag rgyas g-yung mo nyid //",
    "T02TD1313E:239a-34": "yang ni dkar mo zhe sdang rgyas //",
    "T02TD1313E:239a-35": "gti mug phyag rgyas chom rkun ma //",
    "T02TD1313E:239a-36": "ser sna'i phyag rgyas ro langs ma //",
    "T02TD1313E:239a-37": "'dod chags phyag rgyas ghasma r'i //",
    "T02TD1313E:239a-38": "gti mug phyag rgyas sa spyod ma //",
    "T02TD1313E:239a-39": "'dod chags phyag rgyas mkha' spyod ma'o //",
    "T02TD1313E:239a-40": "de nas kha tv'am ga dang snyoms par 'jug pa 'am /",
    "T02TD1313E:239a-41": "dran pa tsam gyis rjes su chags pa'i mchod pa byas la /",
    "T02TD1313E:239a-42": "aa nu ra gas nga rgyal bya'o //",
    "T02TD1313E:239a-43": "de nas gtor ma ji lta ba bzhin du bdud rtsi byin gyis brlabs te myangs la /",
    "T02TD1313E:239a-44": "ai mra ta badzras nga rgyal bya'o //",
    "T02TD1313E:239a-45": "de nas mchod pa phyi dang /",
    "T02TD1313E:239a-46": "gsang ba dang /",
    "T02TD1313E:239a-47": "de kho na nyid kyis mchod de /",
    "T02TD1313E:239a-48": "p'u dza badzras nga rgyal bya'o //",
    "T02TD1313E:239b-0": "@239b de nas /",
    "T02TD1313E:239b-1": "mos pa sna tshogs gdul dka' 'dul ba'i phyir //",
    "T02TD1313E:239b-2": "zhes bya ba la sogs pas bstod pa bya ste /",
    "T02TD1313E:239b-3": "stu ti badzras nga rgyal bya'o //",
    "T02TD1313E:239b-4": "de nas rang byin gyis brlab pa ni /",
    "T02TD1313E:239b-5": "lam cig car pa'am /",
    "T02TD1313E:239b-6": "lam rim gyis pa 'am /",
    "T02TD1313E:239b-7": "lam nye bar bsgrub pa gsum gang mos dang /",
    "T02TD1313E:239b-8": "lhan cig skyes pa'i rnal 'byor gyis rgyas btab la gsum tshogs pa gcig tu bsgom ste bla ma las blang par bya'o //",
    "T02TD1313E:239b-9": "de nas 'khor rnal 'byor ma bcu bzhi ni /",
    "T02TD1313E:239b-10": "rang gtso mo'i sa bon las bsdus te /",
    "T02TD1313E:239b-11": "de nas nang gis sa gdab bsgom mo //",
    "T02TD1313E:239b-12": "des skyon rnam dag dran pa ni //",
    "T02TD1313E:239b-13": "gzugs phung rdo rje ma yin te //",
    "T02TD1313E:239b-14": "tshor ba la yang dkar mo brjod //",
    "T02TD1313E:239b-15": "'du shes chu yi rnal 'byor ma //",
    "T02TD1313E:239b-16": "'du byed rdo rje mkha' 'gro ma //",
    "T02TD1313E:239b-17": "rnal shes phung po'i rang bzhin gyis //",
    "T02TD1313E:239b-18": "bdag med rnal 'byor mar gnas so //",
    "T02TD1313E:239b-19": "gzugs la dkar mor rtag tu bshad //",
    "T02TD1313E:239b-20": "sgra la chom rkun mar rab grags //",
    "T02TD1313E:239b-21": "dri yi cha la ro langs ma //",
    "T02TD1313E:239b-22": "ro la ghasma r'i rab grags //",
    "T02TD1313E:239b-23": "reg la sa spyod ma zhes brjod //",
    "T02TD1313E:239b-24": "chos kyi dbyings la mkha' spyod ma //",
    "T02TD1313E:239b-25": "rtag tu 'di rnams rnam dag pas //",
    "T02TD1313E:239b-26": "de nyid rnal 'byor pas 'grub 'gyur //",
    "T02TD1313E:239b-27": "mig la gti mug rdo rje ma //",
    "T02TD1313E:239b-28": "rna bar zhe sdang rdo rje ma //",
    "T02TD1313E:239b-29": "sna la ser sna ma zhes bshad //",
    "T02TD1313E:239b-30": "lce la 'dod chags rdo rje ma //",
    "T02TD1313E:239b-31": "lus la phrag dog rdo rje ma //",
    "T02TD1313E:239b-32": "yid la bdag med rnal 'byor ma //",
    "T02TD1313E:239b-33": "sa ni pukka s'i zhes bshad //",
    "T02TD1313E:239b-34": "chu khams rngon pa mo zhes brjod //",
    "T02TD1313E:239b-35": "me ni gtum mor shes par bya //",
    "T02TD1313E:239b-36": "rlung ni g-yung mor rab tu grags //",
    "T02TD1313E:239b-37": "zhe sdang zhes bshad rdo rje ma //",
    "T02TD1313E:239b-38": "'dod chags chu yi rnal 'byor ma //",
    "T02TD1313E:239b-39": "phrag dog rdo rje mkha' 'gro ma //",
    "T02TD1313E:239b-40": "ser sna gsang ba'i dkar mo nyid //",
    "T02TD1313E:239b-41": "gti mug de bzhin rdo rjer bshad //",
    "T02TD1313E:239b-42": "zhe sdang la sogs rnam spyod pa //",
    "T02TD1313E:239b-43": "bskyed pa'i rim pa'i phyogs las ni //",
    "T02TD1313E:239b-44": "'dis ni phung po sbyang par bya //",
    "T02TD1313E:239b-45": "bla ma slob dpon 'dod lha la //",
    "T02TD1313E:239b-46": "phyag 'tshal don du 'khor lo 'dzin //",
    "T02TD1313E:239b-47": "bla ma rdo rje 'dzin pa la //",
    "T02TD1313E:239b-48": "smod tshig mi mnyan pa yi phyir //",
    "T02TD1313E:239b-49": "rna ba dag la rna cha 'dzin //",
    "T02TD1313E:239b-50": "sngags bzlas phyir ni mgul rgyan te //",
    "T02TD1313E:239b-51": "lag gdub srog chags gsod pa spangs //",
    "T02TD1313E:240a-0": "phyag rgya bstan phyir ska rags @240a * //",
    "T02TD1313E:240a-1": "nyid //",
    "T02TD1313E:240a-2": "sangs rgyas lnga yi phyag rgya yis //",
    "T02TD1313E:240a-3": "rtag tu lus la phyag rgyas gdab //",
    "T02TD1313E:240a-4": "phyag rgya'i rnam dag bshad par bya //",
    "T02TD1313E:240a-5": "'khor lo'i gzugs kyis mi bskyod pa //",
    "T02TD1313E:240a-6": "rna cha 'od dpag med kyi bdag / mgul gyi phreng ba rin chen bdag / lag gdub la ni rnam snang mdzad //",
    "T02TD1313E:240a-7": "ska rags la ni don yod gnas //",
    "T02TD1313E:240a-8": "'di rnam dag pa phyag rgya lnga //",
    "T02TD1313E:240a-9": "de nas ngag gis bzlas pa ni //",
    "T02TD1313E:240a-10": "aom aa: aa a'a ai a'i au a'u ri r'i li l'i ae aee ao aoo aam h'um sv'a h'a /",
    "T02TD1313E:240a-11": "zhes spyi dang bye brag gi mtshams su bzlas pa bya'o //",
    "T02TD1313E:240a-12": "ngag gi brjod pas kyang skyon de nyid bzhi dang ldan pas gtor ma btang ngo //",
    "T02TD1313E:240a-13": "de nas smon lam gdab pa ni /",
    "T02TD1313E:240a-14": "rigs su skye dang dam tshig dad la sogs pas bya'o //",
    "T02TD1313E:240a-15": "de nas spyod lam gyi rnal 'byor bya'o //",
    "T02TD1313E:240a-16": "thun dang po'i de bzhin du thun 'og ma rnams kyi bya ba la shes par bya'o //",
    "T02TD1313E:240a-17": "'di lta bu'i lha bco lnga las nyung bar 'dod na steng 'og gi dor ba bcu gsum bsgom /",
    "T02TD1313E:240a-18": "de yang mngas na nang gi bzhi bzhag la lha dgu bsgom mo //",
    "T02TD1313E:240a-19": "de yang mangs na phyi rol brgyad dor la lha lnga bsgom mo //",
    "T02TD1313E:240a-20": "de yang mangs na dkyil 'khor gyi lte bar gtso mo rkyang pa bsgom pa ni bla ma na ro pa chen po'i zhal gyi lung ngo //",
    "T02TD1313E:240a-21": "lha mo'i 'khor lo bris pa'i dge bas ni //",
    "T02TD1313E:240a-22": "srid pa gsum gyi khongs su gtogs pa yi //",
    "T02TD1313E:240a-23": "sems can bdag med ma yi don rtogs nas //",
    "T02TD1313E:240a-24": "sdig bral mkha' spyod gnas su 'gro bar shog / bdag med ma'i dkyil 'khor gyi tsakra'i sgrub thabs rdzogs so//"
}