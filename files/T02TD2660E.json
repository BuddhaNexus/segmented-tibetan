{
    "T02TD2660E:311b-0": "@311b ` // rdo rje chos kyi sgrub thabs bzhugs /",
    "T02TD2660E:312a-0": "// / @312a # // 'phags pa rdo rje chos kyi ni /",
    "T02TD2660E:312a-1": "rnal 'byor gcig pa sgom pa'i thabs //",
    "T02TD2660E:312a-2": "kun dga' snying po'i rjes 'brangs nas //",
    "T02TD2660E:312a-3": "rang la phan phyir 'di brtsam mo //",
    "T02TD2660E:312a-4": "de la rnal 'byor pa gang zhig byang chub tu sems bskyed pa /",
    "T02TD2660E:312a-5": "gsang ba'i dkyil 'khor du zhugs shing dbang thob pa /",
    "T02TD2660E:312a-6": "rig pa'i sdom pa yongs su bzung pa /",
    "T02TD2660E:312a-7": "ri bo'am nags sam /",
    "T02TD2660E:312a-8": "chu 'gram mam /",
    "T02TD2660E:312a-9": "skyed mos tshal lam /",
    "T02TD2660E:312a-10": "gtsug lag khang la sogs pa yid dang rjes su mthun pa'i gnas su bde ba'i stan la 'dug nas /",
    "T02TD2660E:312a-11": "dang por re zhig bdag med pa la lhag par mos pas nang gi bdag nyid can gyi khrus byas la lkog ma'i phyogs su yi ge hr'i: las padma 'dab ma brgyad pa bsams pa'i lce'i padma'i 'dab mar h'um las rdo rje rtse lnga pa dkar po bskyed la /",
    "T02TD2660E:312a-12": "badzra dzi hva zhes bya ba 'dis byin gyis brlab par bya'o //",
    "T02TD2660E:312a-13": "lag pa gnyis su yang aa las zla ba'i dkyil 'khor re re bsams la /",
    "T02TD2660E:312a-14": "de gnyis kyi steng du h'um gnyis las rdo rje rtse lnga pa gnyis bsam zhing lag pa'i sor mo rnams kyang rtse mor bsams la bgegs gzhom pa la sogs pa bya'o //",
    "T02TD2660E:312a-15": "de nas yi ge h'um las rdo rje me ltar 'bar bar bdag nyid bsams te /",
    "T02TD2660E:312a-16": "khro bo ti r'inta ri'i phyag rgya bcings la /",
    "T02TD2660E:312a-17": "aom grihna badzra sa ma ya h'um bam /",
    "T02TD2660E:312a-18": "zhes brjod la /",
    "T02TD2660E:312a-19": "aom badzra dzva l'a na l'aka h'um aa bhi shinytsa m'am /",
    "T02TD2660E:312a-20": "zhes bya ba dang /",
    "T02TD2660E:312a-21": "rdo rje bsdams pa nang du bcings mthe bong gnyis gshibs te bsgreng bas sor mo'i steng nas dgab pa'i tshul du gzhag pa 'di ni ti r'inti ri'i phyag rgya ste /",
    "T02TD2660E:312a-22": "'dis spyi bo nas brtsams nas phyogs bzhir rdo rje phreng ba'i dbang bskur ba blangs nas /",
    "T02TD2660E:312a-23": "aom tum zhes pa'i yi ge gnyis kyi go chas go bgos la /",
    "T02TD2660E:312a-24": "aom badzra dzv'a l'a na l'arka h'um /",
    "T02TD2660E:312a-25": "zhes brjod cing g-yon pa'i khu tshur snying gar bzhag nas g-yas pa'i rdo rje khu tshur bsor zhing bgegs thams cad la bsnun par bya'o //",
    "T02TD2660E:312a-26": "de nas rdo rje me'i phyag rgya dang bcas pas bgegs bsreg par bya ste /",
    "T02TD2660E:312a-27": "h'um badzra aa na la ha na da ha pa tsa ma tha bhanydza ra na h'um phat /",
    "T02TD2660E:312a-28": "ces brjod par bya'o //",
    "T02TD2660E:312a-29": "rdo rje bsdams pa nang du bcings la sor mo rnams nang du 'bar ba lta bur byas te /",
    "T02TD2660E:312a-30": "mthe bo rdo rjer 'greng ba 'di ni me'i phyag rgya'o //",
    "T02TD2660E:312b-0": "de nas rdo rje khu tshur gnyis bcings la mkhrig ma gnyis bsnol te mthe'u chung gnyis @312b lcags kyur sprel la khams gsum rnam par rgyal ba zhes bya ba'i mdzub mo gnyis sdig mdzub tu bsgreng ba ni rdo rje h'um mdzad kyi phyag rgya dang /",
    "T02TD2660E:312b-1": "aom sumbha ni sumbha h'um /",
    "T02TD2660E:312b-2": "grihna grihna h'um /",
    "T02TD2660E:312b-3": "grihn'a ba ya grihn'a pa ya h'um /",
    "T02TD2660E:312b-4": "a'a na ya ho bha ga b'an bidy'a r'a dza h'um phat /",
    "T02TD2660E:312b-5": "ces bya ba'i sngags dang bcas pas rdo rje'i ra ba dang dra ba rnams bya'o //",
    "T02TD2660E:312b-6": "de nas rdo rje 'khor lo'i phyag rgya dang /",
    "T02TD2660E:312b-7": "aom badzra tsakra h'um zhes bya bas dkyil 'khor sprul par bya ste /",
    "T02TD2660E:312b-8": "rdo rje khu tshur gnyis bcings nas //",
    "T02TD2660E:312b-9": "mdzub mo mthe bong rdo rjer mdud //",
    "T02TD2660E:312b-10": "rdo rje 'khor lo zhes grags te //",
    "T02TD2660E:312b-11": "dkyil 'khor thams cad sgrub byed yin //",
    "T02TD2660E:312b-12": "'dis phyogs thams cad du g-yas phyogs nas bskor bas dkyil 'khor thams cad sprul bar bya'o //",
    "T02TD2660E:312b-13": "'di nyid khar bzhag la blta bzhin du rdo rje 'khor lo'i sngags lan brgya rtsa brgyad bzlas na dkyil 'khor thams cad du zhugs par 'gyur ro //",
    "T02TD2660E:312b-14": "de nas dkyil 'khor blos mngon sum lta bur dmigs la me tog la sogs pas yang dag par mchod de /",
    "T02TD2660E:312b-15": "aom sarba ta th'a ga ta k'a ya w'aka tsitta pra na me na badzra bandha n'am ka ro m'i /",
    "T02TD2660E:312b-16": "de nas phyag bzhi bya ste 'di ltar shar phyogs nas rdo rje thal mo brkyang ba la lus thams cad phab ste /",
    "T02TD2660E:312b-17": "aom sarba ta th'a ga ta p'u dzo pa sth'a n'a ya a'atma n'am ni ry'a ta y'a mi /",
    "T02TD2660E:312b-18": "sarba ta th'a ga ta badzra satva aa dhi tishtha sva m'am /",
    "T02TD2660E:312b-19": "zhes bya ba 'dis phyag bya'o //",
    "T02TD2660E:312b-20": "de nas lho phyogs nas de bzhin du gnas pa las rdo rje thal mo snying gar bzhag ste dpral ba sa la reg par byas la /",
    "T02TD2660E:312b-21": "aom sarba ta th'a ga ta p'u dza aa bhi she ka ya a'atma n'am ni ry'a ta y'a mi badzra ra aa bhi shinytsa m'am /",
    "T02TD2660E:312b-22": "zhes bya ba 'dis phyag bya'o //",
    "T02TD2660E:312b-23": "de nas ji skad du bshad pa'i rdo rje thal mo spyi bor bzhag ste kha sa la reg pa dang /",
    "T02TD2660E:312b-24": "aom sarba ta th'a ga ta p'u dza pra warta n'a ya a'atma n'am niry'a ta y'a mi sarba ta th'a ga ta badzra dharma pra warta ya m'am /",
    "T02TD2660E:312b-25": "zhes bya ba 'dis phyag bya'o //",
    "T02TD2660E:312b-26": "de nas byang phyogs nas de bzhin du gnas pa las rdo rje thal mo spyi bo nas phab nas snying gar sbyar la spyi bo sa la reg par bya ste /",
    "T02TD2660E:312b-27": "aom sarba ta th'a ga ta p'u dza karm'a ne a'atma n'am niry'a ta y'a mi sarba ta th'a ga ta badzra karma ku ru m'am /",
    "T02TD2660E:312b-28": "zhes bya ba 'dis phyag bya'o //",
    "T02TD2660E:312b-29": "de nas sdig pa bshags pa dang /",
    "T02TD2660E:312b-30": "rjes su yi rang ba dang /",
    "T02TD2660E:312b-31": "bskul ba dang /",
    "T02TD2660E:312b-32": "gsol ba gdab pa dang /",
    "T02TD2660E:313a-0": "mchod pa nyi @313a * //",
    "T02TD2660E:313a-1": "shus yang dag par mchod pa dang /",
    "T02TD2660E:313a-2": "bdag dbul ba dang /",
    "T02TD2660E:313a-3": "sems bskyed pa dang /",
    "T02TD2660E:313a-4": "bla na med pa'i byang chub tu bsngo ba dang /",
    "T02TD2660E:313a-5": "sdom pa la gnas pa'i bar du byas la /",
    "T02TD2660E:313a-6": "de nas lag pa g-yas pa'i gung mo la aom mdzub mo la h'um /",
    "T02TD2660E:313a-7": "srin lag la tr'am /",
    "T02TD2660E:313a-8": "mthe'u chung la hr'i: mthe bo la aa: bsam zhing /",
    "T02TD2660E:313a-9": "g-yon pa'i sor mo rnams la yang de bzhin du bkod de /",
    "T02TD2660E:313a-10": "g-yas par gnas pa'i sa bon rnams la ni rnam par snang mdzad la sogs pa'i skur bsam mo //",
    "T02TD2660E:313a-11": "g-yon pa la gnas pa'i sa bon rnams ni rdo rje dbyings kyi dbang phyug ma la sogs pa'i skur bsams nas phan tshun thabs dang shes rab dag bcas pa'i mngon par 'dod pas thal mo mdon [*mngon] du phyogs par byas te /",
    "T02TD2660E:313a-12": "aa n+yo n+ya aa nu ga t'a: sarba dharma:/",
    "T02TD2660E:313a-13": "zhes brjod do //",
    "T02TD2660E:313a-14": "de nas sor mo rnams shin tu yang bcer te /",
    "T02TD2660E:313a-15": "lha de rnams lha mo de dag gi thugs kar zhugs par bsams la /",
    "T02TD2660E:313a-16": "aa tyanta aa nu bra besht'a: sarba dharma:/",
    "T02TD2660E:313a-17": "zhes brjod do //",
    "T02TD2660E:313a-18": "de nas /",
    "T02TD2660E:313a-19": "thal mo dam du bsdams pa las //",
    "T02TD2660E:313a-20": "sor mo thams cad bsnol ba ni //",
    "T02TD2660E:313a-21": "rdo rje thal mo bka' stsal te //",
    "T02TD2660E:313a-22": "rab tu bsdams phyir rdo rje bsdams //",
    "T02TD2660E:313a-23": "badzra aanydza li zhes bya ba ni rdo rje thal mo'i sngags so //",
    "T02TD2660E:313a-24": "badzra bandha zhes bya ba ni rdo rje bsdams pa ste /",
    "T02TD2660E:313a-25": "badzra bandha trata ces brjod cing snying gar lan gsum dral bar bya'o //",
    "T02TD2660E:313a-26": "badzra a'a be sha zhes bya bas rdo rje dbab pa'i dam tshig gi phyag rgya bcings nas aa:/",
    "T02TD2660E:313a-27": "zhes bya bas bdag nyid la dbab par bya'o //",
    "T02TD2660E:313a-28": "dbab pa de yang 'dis brtan par bya'o //",
    "T02TD2660E:313a-29": "tishtha badzra dri dho me bha ba sh'a shva to me bha ba hra da yam me aa dhe tishtha sarba siddhi mme pra yatstsha h'um /",
    "T02TD2660E:313a-30": "ha ha ha ha ho //",
    "T02TD2660E:313a-31": "badzra mushthi /",
    "T02TD2660E:313a-32": "zhes bya bas dam tshig gi rdo rje khu tshur bcings la 'di skad ces brjod do //",
    "T02TD2660E:313a-33": "aom badzra mushti bam /",
    "T02TD2660E:313a-34": "de yi rjes la /",
    "T02TD2660E:313a-35": "aom sarba aa p'a ya a'a kad'a na bi sho dha na badzra sa ma ya h'um phat /",
    "T02TD2660E:313a-36": "ces bya ba phyag rgya dang bcas pas ngan 'gro thams cad dgug par bya'o //",
    "T02TD2660E:313a-37": "rdo rje phyag rgya gnyis nang du //",
    "T02TD2660E:313a-38": "mdzub mo gnyis ni bcings nas su //",
    "T02TD2660E:313a-39": "legs par gyen du 'phangs pa ni //",
    "T02TD2660E:313a-40": "ltung ba slong ba'i dam pa'o //",
    "T02TD2660E:313a-41": "aom badzra p'a ni bi spho ta ya bandha na ni pra mo ksha ya /",
    "T02TD2660E:313a-42": "sarba aa p'a ya ga ti bhya: sarba satv'a ta th'a ga ta badzra sa ma ya tra ta /",
    "T02TD2660E:313b-0": "ces brjod cing sdig pa dral @313b ba'i phyag rgya bcings la sdig pa thams cad dral bar bya'o //",
    "T02TD2660E:313b-1": "rdo rje bcing ba bsdams byas te //",
    "T02TD2660E:313b-2": "gung mo gnyis ka sbyar nas ni //",
    "T02TD2660E:313b-3": "tha ma bzhi yi rtse mor sbyar //",
    "T02TD2660E:313b-4": "sdig pa 'joms par grags pa yin //",
    "T02TD2660E:313b-5": "de nas mdun gyi dkyil 'khor gyi lha rnams badzra mu: zhes brjod nas snying gar dgrol bar bya'o //",
    "T02TD2660E:313b-6": "de nas rang gi snying gar gnas pa'i rdo rje'i dbus su rang gi snying po badzra dharma zhes dam tshig gis bris la chos thams cad bdag med par bsgom par bya'o //",
    "T02TD2660E:313b-7": "de nyid dbyangs kyi yi ge bcu drug dang bcas pa zla ba'i dkyil 'khor gyi rnam par yongs su gyur par bsams la /",
    "T02TD2660E:313b-8": "yang de'i steng du de nyid dang /",
    "T02TD2660E:313b-9": "yi ge ka la sogs pa skar ma'i rnam pa lta bu yongs su gyur pa las zla ba'i dkyil 'khor chen po'i gzugs can gnyis pa nyid du bsam mo //",
    "T02TD2660E:313b-10": "de las byung ba gang yin pa de la ni yang de'i tshe snying po dang bcas pa las rdo rje rtse lnga pa 'ong zer gyi phreng ba dang bcas pa bsam mo //",
    "T02TD2660E:313b-11": "de nas de las byung ba ni rang gi phyag rgya padmo'o //",
    "T02TD2660E:313b-12": "de nas rang gi phyag rgya'i dbus su rang gi phyag rgya'i nga rgyal du bsgom par bya ste padmo&amp; ham /",
    "T02TD2660E:313b-13": "zhes brjod do //",
    "T02TD2660E:313b-14": "rang gi snying po yang bzlas shing de bzhin gshegs pa thams cad kyi sku dang gsung dang thugs rdo rje'i dbyings phyag rgya la zhugs par bsams la bsnyems pa dang bcas pas rdo rje bsor zhing badzra satva ham zhes brjod par bya'o //",
    "T02TD2660E:313b-15": "de nas rang gi sngags badzra dharma zhes brjod pas rang gi lha rdo rje chos sku mdog dmar skya sangs rgyas thams cad kyis brgyan pa /",
    "T02TD2660E:313b-16": "stod dang smad pa ti'i tshi gu mnabs pa /",
    "T02TD2660E:313b-17": "g-yon pa'i rdo rje khu tshur gyis thugs kar padma'i sdong bu 'dzin cing phyag g-yas pas kha 'byed pa'i tshul du mdzad pa /",
    "T02TD2660E:313b-18": "sna tshogs padma'i steng du zla ba'i dkyil 'khor la bzhugs par rang nyid bsams la 'di skad ces brjod par bya'o //",
    "T02TD2660E:313b-19": "ma h'a sa ma ya satv'a ham /",
    "T02TD2660E:313b-20": "rang gi dam tshig gi phyag rgya bcings la 'di skad ces kyang brjod par bya'o //",
    "T02TD2660E:313b-21": "sa ma yo&amp; ham /",
    "T02TD2660E:313b-22": "de nyid gyis snying ga dang /",
    "T02TD2660E:313b-23": "dpral ba dang /",
    "T02TD2660E:313b-24": "lkog ma dang /",
    "T02TD2660E:313b-25": "spyi bor byin gyis brlab par bya'o //",
    "T02TD2660E:313b-26": "sa ma ya satva aa dhi tishtha sva m'am /",
    "T02TD2660E:313b-27": "de nas rang gi lha'i phyag rgya chen po bcings la rang gi snying po badzra dharma dang sngags aom badzra dharma hr'i:zhes bya ba yang bzlas par bya'o //",
    "T02TD2660E:313b-28": "de nas sa ma ya aa:zhes brjod de /",
    "T02TD2660E:314a-0": "@314a * // mdun du zla ba'i dkyil 'khor sprul la badzra dharma aa /",
    "T02TD2660E:314a-1": "zhes bya ba 'dis de'i steng du padmar bdag nyid dbab par bya'o //",
    "T02TD2660E:314a-2": "de nas padmo&amp ;",
    "T02TD2660E:314a-3": "ham /",
    "T02TD2660E:314a-4": "zhes padma'i nga rgyal du rnam par bsgoms la /",
    "T02TD2660E:314a-5": "padma de nyid badzra ne tro&amp; ham /",
    "T02TD2660E:314a-6": "zhes zlos shing rdo rje chos su bsgom par bya'o //",
    "T02TD2660E:314a-7": "de nas ye shes sems dpa' rdo rje lcags kyu dang /",
    "T02TD2660E:314a-8": "zhags pa dang /",
    "T02TD2660E:314a-9": "lcags sgrog dang /",
    "T02TD2660E:314a-10": "'bebs pa'i las kyi phyag rgya dang /",
    "T02TD2660E:314a-11": "snying po de rnams kyis de nyid du dgug pa dang /",
    "T02TD2660E:314a-12": "gzhug pa dang /",
    "T02TD2660E:314a-13": "bcing ba dang /",
    "T02TD2660E:314a-14": "dbang du bya'o //",
    "T02TD2660E:314a-15": "badzra aam gu sha dza: badzra p'a sha h'um /",
    "T02TD2660E:314a-16": "badzra spho ta bam /",
    "T02TD2660E:314a-17": "badzra ghande ho:/",
    "T02TD2660E:314a-18": "de rnams kyi las kyi phyag rgya ni /",
    "T02TD2660E:314a-19": "mdzub mo lcags kyu bcing ba ni //",
    "T02TD2660E:314a-20": "mthe'u chung las te lcags kyu che //",
    "T02TD2660E:314a-21": "mkhrig ma mdud pa mdzub gnyis gdub //",
    "T02TD2660E:314a-22": "rgyab gnyis kyang ni bsnyems te mnan //",
    "T02TD2660E:314a-23": "de nas bcom ldan 'das rdo rje chos kyi dam tshig gi phyag rgya rdo rje bsdams pa las /",
    "T02TD2660E:314a-24": "mthe bo gnyis gshibs te mdzub mo gnyis bkug la padma lta bu dang /",
    "T02TD2660E:314a-25": "badzra dharma dri shya zhes bya ba 'dis blta bar bya'o //",
    "T02TD2660E:314a-26": "ye shes sems dpa' de mthong nas //",
    "T02TD2660E:314a-27": "rang gi lus la rab tu bsgom //",
    "T02TD2660E:314a-28": "yang dam tshig gi phyag rgya de nyid dang /",
    "T02TD2660E:314a-29": "dza: h'um bam ho:/",
    "T02TD2660E:314a-30": "zhes brjod pas rang gi lus la dgug pa dang /",
    "T02TD2660E:314a-31": "gzhug pa dang /",
    "T02TD2660E:314a-32": "bcing ba dang dbang du bya'o //",
    "T02TD2660E:314a-33": "sa ma ya stvam zhes brjod pas /",
    "T02TD2660E:314a-34": "rgyab tu zla ba grub nas ni //",
    "T02TD2660E:314a-35": "sa ma ya stvam aa ham brjod /",
    "T02TD2660E:314a-36": "der bdag sems dpa'i lus su bsgom //",
    "T02TD2660E:314a-37": "badzra dharma zhes bya ba'i snying po dang /",
    "T02TD2660E:314a-38": "aom badzra dharma hr'i: zhes bya ba'i sngags kyang brjod par bya ste /",
    "T02TD2660E:314a-39": "de nas lce la rdo rje bsams la sarba k'a ri zhes chos kyi phyag rgya dgod par bya'o //",
    "T02TD2660E:314a-40": "de nas snying gar zla ba la rdo rje sna tshogs bsams la /",
    "T02TD2660E:314a-41": "las kyi phyag rgya bcing bar bya'o //",
    "T02TD2660E:314a-42": "rdo rje khu tshur bcings te gar byas nas g-yon pa'i rdo rje khu tshur gyis /",
    "T02TD2660E:314a-43": "padma'i sdong bu 'dzin cing phyag g-yas pas padma kha 'byed pa'i tshul du mdzad pa ni las kyi phyag rgya'o ;",
    "T02TD2660E:314a-44": "/ de nas phyag rgya chen po bcing ba ni rang gi snying gar sems dpa'i rdo rje bsams la sku mdog dang /",
    "T02TD2660E:314a-45": "phyag mtshan dang /",
    "T02TD2660E:314a-46": "bzhugs tshul la sogs ji lta ba bzhin du bsgom mo //",
    "T02TD2660E:314a-47": "dam tshig gi phyag rgya bcing ba la ni sur ta stvam zhes brjod par bya'o //",
    "T02TD2660E:314b-0": "de nas rang gi lus la rdo rje bsdu ba'i @314b phyag rgya bcings te /",
    "T02TD2660E:314b-1": "dza: h'um bam ho:/",
    "T02TD2660E:314b-2": "zhes brjod de /",
    "T02TD2660E:314b-3": "yid kyis legs par sbyor ba yis //",
    "T02TD2660E:314b-4": "sangs rgyas thams cad gzhug par bya //",
    "T02TD2660E:314b-5": "de nas spyor ba 'dis /",
    "T02TD2660E:314b-6": "de rnams kyi rang gi dam tshig dang /",
    "T02TD2660E:314b-7": "chos las dang /",
    "T02TD2660E:314b-8": "phyag rgya chen pos rgyas gdab par bya'o //",
    "T02TD2660E:314b-9": "rdo rje dbyings kyi dam tshig gi phyag rgya bcings la /",
    "T02TD2660E:314b-10": "badzra dh'a tu dri shya dza: h'um bam ho:/",
    "T02TD2660E:314b-11": "sa ma ya stvam sa ma ya stvam aa ham /",
    "T02TD2660E:314b-12": "zhes brjod do //",
    "T02TD2660E:314b-13": "de nas badzra dh'a tu /",
    "T02TD2660E:314b-14": "zhes lan gsum brjod la /",
    "T02TD2660E:314b-15": "aom sarba ta th'a ga ta ma h'a yo ge shva ra h'um /",
    "T02TD2660E:314b-16": "zhes bya ba bcom ldan 'das rnam par snang mdzad kyi sngags lan gsum brjod par bya'o ;",
    "T02TD2660E:314b-17": "/ de bzhin du mi bskyong [*bskyod?] pa dang /",
    "T02TD2660E:314b-18": "rin chen 'byung ldan dang /",
    "T02TD2660E:314b-19": "'od dpag tu med pa dang /",
    "T02TD2660E:314b-20": "don yod grub pa'i phyag rgya bcings la 'di skad ces brjod do //",
    "T02TD2660E:314b-21": "badzra dh'a tu dri shya dza: h'um bam ho:/",
    "T02TD2660E:314b-22": "sa ma ya stvam sa ma ya stvam aa ham /",
    "T02TD2660E:314b-23": "zhes bya ba dang /",
    "T02TD2660E:314b-24": "badzra dh'a tu zhes bya ba spyi'i snying po lan gsum brjod par bya zhing /",
    "T02TD2660E:314b-25": "aom badzra satva h'um /",
    "T02TD2660E:314b-26": "nyes bya ba mi bskyod pa'i snying po dang /",
    "T02TD2660E:314b-27": "aom badzra ratna tr'am /",
    "T02TD2660E:314b-28": "zhes bya ba rin chen 'byung ldan gyi snying po dang /",
    "T02TD2660E:314b-29": "aom badzra dharma hr'i:/",
    "T02TD2660E:314b-30": "zhes bya ba 'od dpag tu med pa'i snying po dang /",
    "T02TD2660E:314b-31": "aom badzra karma a'a:/",
    "T02TD2660E:314b-32": "zhes bya ba don yod grub pa'i snying po yang lan gsum brjod par bya'o //",
    "T02TD2660E:314b-33": "de rnams kyi dam tshig gi phyag rgya ni /",
    "T02TD2660E:314b-34": "rdo rje bsdams pa ltar byas la /",
    "T02TD2660E:314b-35": "gung mo myu gu ltar mnyam bsgreng //",
    "T02TD2660E:314b-36": "gung mo nang du gshibs pa ni //",
    "T02TD2660E:314b-37": "sangs rgyas gnyis pa'i yin par bshad //",
    "T02TD2660E:314b-38": "gung mo rin chen 'dra ba dang //",
    "T02TD2660E:314b-39": "gung mo padmo 'dra bar dgug / sangs rgyas lnga pa'i phyag rgya ni //",
    "T02TD2660E:314b-40": "de bzhin mdzub gnyis bkug pa'o //",
    "T02TD2660E:314b-41": "de bzhin gshegs pa'i dam tshig gi phyag rgya bcing ba la ni /",
    "T02TD2660E:314b-42": "sa ma ya stvam /",
    "T02TD2660E:314b-43": "zhes brjod par bya'o //",
    "T02TD2660E:314b-44": "de bzhin gshegs pa rnams kyi ljags la chos kyi phyag rgya dgod par bya ste /",
    "T02TD2660E:314b-45": "badzra dzny'a na zhes bya ba ni /",
    "T02TD2660E:314b-46": "sangs rgyas rnams kyi phyag rgya yin no //",
    "T02TD2660E:314b-47": "snga ma bzhin du ljags la rdo rje bsams la sbyar ro //",
    "T02TD2660E:314b-48": "de nas /",
    "T02TD2660E:314b-49": "las kyi phyag rgya bcings pa ni //",
    "T02TD2660E:314b-50": "rdo rje khu tshur dam bcings te //",
    "T02TD2660E:314b-51": "mnyam par bzhag pas gnyis su dbye //",
    "T02TD2660E:314b-52": "rdo rje'i phyag rgya gnyis bcings te //",
    "T02TD2660E:314b-53": "de nas bcing bar rab tu bshad //",
    "T02TD2660E:314b-54": "g-yon pa'i rdo rje mdzub mo ni //",
    "T02TD2660E:315a-0": "@315a * // g-yas pa'i nang du bsgreng bar bya //",
    "T02TD2660E:315a-1": "byang chub mchog gi phyag rgya che //",
    "T02TD2660E:315a-2": "sangs rgyas byang chub sbyin byed pa'o /",
    "T02TD2660E:315a-3": "mi g-yo ba yi sa reg pa //",
    "T02TD2660E:315a-4": "rin chen gyi ni mchog sbyin pa'o //",
    "T02TD2660E:315a-5": "tshe dpag med pa'i ting 'dzin mchog / gdon mi za ba'i mi 'jigs sbyin //",
    "T02TD2660E:315a-6": "de nas phyag rgya chen po bcing ba ni snying gar sems dpa' rdo rje bsgoms te /",
    "T02TD2660E:315a-7": "bcom ldan 'das rnam par snang mdzad ni sku mdog dkar po seng ge'i gdan la rdo rje'i skyil mo krung gis bzhugs pa /",
    "T02TD2660E:315a-8": "byang chub mchog gi phyag rgyas rdo rje rtse mo lnga pa bsnams pa nyi ma'i 'od mnga' ba /",
    "T02TD2660E:315a-9": "dar la'i stod g-yogs dang smad g-yogs mnabs pa /",
    "T02TD2660E:315a-10": "rin po che'i cod pan dang /",
    "T02TD2660E:315a-11": "dar dbyangs kyis dbang bskur ba dang ldan pa zhal bzhi pa /",
    "T02TD2660E:315a-12": "zhal dkar po shar phyogs su gzigs pa'o //",
    "T02TD2660E:315a-13": "de bzhin du mi bskyod pa dang /",
    "T02TD2660E:315a-14": "rin chen 'byung ldan dang /",
    "T02TD2660E:315a-15": "snang ba mtha' yas dang /",
    "T02TD2660E:315a-16": "don yod grub pa yang sku mdog sngon po dang /",
    "T02TD2660E:315a-17": "ser po dang /",
    "T02TD2660E:315a-18": "dmar po dang /",
    "T02TD2660E:315a-19": "ljang gu'o //",
    "T02TD2660E:315a-20": "gdan ni glang po che dang /",
    "T02TD2660E:315a-21": "rta dang /",
    "T02TD2660E:315a-22": "rma bya dang /",
    "T02TD2660E:315a-23": "nam mkha' lding la go rims bzhin du rdo rje skyil mo krung du bzhugs pa /",
    "T02TD2660E:315a-24": "rdo rje dang /",
    "T02TD2660E:315a-25": "rin po che dang /",
    "T02TD2660E:315a-26": "padma dang /",
    "T02TD2660E:315a-27": "sna tshogs bsdams pa /",
    "T02TD2660E:315a-28": "nyi ma'i 'od mnga' ba /",
    "T02TD2660E:315a-29": "rin po che'i cod pan dang dar dbyangs kyis dbang bskur ba dang ldan pa /",
    "T02TD2660E:315a-30": "zhal gcig pa'o //",
    "T02TD2660E:315a-31": "de la rnam par snang mdzad kyi gnas ni spyi gtsug yin no //",
    "T02TD2660E:315a-32": "mi bskyod pa dang rin chen 'byung ldan dang snang ba mtha' yas dang don yod grub pa'i gnas ni snying ga dang /",
    "T02TD2660E:315a-33": "dpral ba dang /",
    "T02TD2660E:315a-34": "lkog ma dang /",
    "T02TD2660E:315a-35": "spyi bo rnams yin no //",
    "T02TD2660E:315a-36": "de nas rdo rje sems ma'i phyag rgya dang /",
    "T02TD2660E:315a-37": "satva badzri aa dhi tishtha sva m'am zhes bya bas snying gar byin gyis brlabs la /",
    "T02TD2660E:315a-38": "snying ga'i zla ba la rdo rje rtse lnga pa'i gzugs su de bsam par bya'o //",
    "T02TD2660E:315a-39": "rdo rje rin chen ma'i phyag rgya dang /",
    "T02TD2660E:315a-40": "ratna badzri aa dhi tishtha sva m'am zhes bya bas rdo rje rin chen ma ni dbang bskur ba'i gnas su rdo rje rin po che'i rnam par ro //",
    "T02TD2660E:315a-41": "rdo rje chos ma'i phyag rgya dang /",
    "T02TD2660E:315a-42": "dharma badzri aa dhi tishtha sva m'am zhes bya ba dang rdo rje chos ma ni lkog ma'i phyogs su rdo rje padma'i rnam par ro //",
    "T02TD2660E:315a-43": "rdo rje las ma'i phyag rgya dang /",
    "T02TD2660E:315a-44": "karma badzri aa dhi tishtha sva m'am /",
    "T02TD2660E:315b-0": "zhes bya bas rdo rje las ma ni spyi bor sna tshogs rdo rje'i phyag rgya dang ldan par @315b bskyed par bya'o //",
    "T02TD2660E:315b-1": "de nas aom badzra dharma sa ma ya ma nu p'a la ya /",
    "T02TD2660E:315b-2": "badzra dharma ya tve no pa tishtha /",
    "T02TD2660E:315b-3": "dri dho me bha ba /",
    "T02TD2660E:315b-4": "su toshyo me bha ba /",
    "T02TD2660E:315b-5": "aa nu rakto me bha ba /",
    "T02TD2660E:315b-6": "su po shyo me bha ba /",
    "T02TD2660E:315b-7": "sarba siddhi mme pra yatstsha /",
    "T02TD2660E:315b-8": "sarba karma su tsa me /",
    "T02TD2660E:315b-9": "tsittam shre ya: ku ru h'um /",
    "T02TD2660E:315b-10": "ha ha ha ha ho /",
    "T02TD2660E:315b-11": "bha ga b'a na /",
    "T02TD2660E:315b-12": "sarba ta th'a ga ta badzra ma mme munytsa /",
    "T02TD2660E:315b-13": "badzr'i bha ba ma h'a sa ma ya satva aa: zhes bya ba yi ge brgya pa lan gsum bzlas pas brtan par bya'o //",
    "T02TD2660E:315b-14": "de nas rdo rje rgyu'i las kyi phyag rgyas dkyil 'khor sprul la /",
    "T02TD2660E:315b-15": "sa ma ya stvam zhes brjod de /",
    "T02TD2660E:315b-16": "rdo rje sems ma'i phyag rgya bcings la /",
    "T02TD2660E:315b-17": "de nyid kyi gung mo gnyis kyis phreng ba blangs te /",
    "T02TD2660E:315b-18": "sa ma ya h'um ;",
    "T02TD2660E:315b-19": "zhes bya ba 'dis rang gi snying gar gnas pa'i dkyil 'khor du 'jug par bya zhing /",
    "T02TD2660E:315b-20": "phreng ba de yang /",
    "T02TD2660E:315b-21": "pra t'i tstsha badzra ho: zhes bya ba 'dis rang gi spyi bor dor bar bya'o //",
    "T02TD2660E:315b-22": "de nas phreng ba des /",
    "T02TD2660E:315b-23": "aom pra ti grihna tvam mi mam satva ma h'a ba la /",
    "T02TD2660E:315b-24": "zhes bya ba 'dis rang gi mgo la bcing bar bya'o //",
    "T02TD2660E:315b-25": "de nas aom satva sva yan te tsakshu gha ta na /",
    "T02TD2660E:315b-26": "ta da pa ru ta gha ta ya ti sarba ksho /",
    "T02TD2660E:315b-27": "badzra tsakshu ra nutta ra /",
    "T02TD2660E:315b-28": "he badzra pa shya /",
    "T02TD2660E:315b-29": "zhes bya ba 'dis gdong g-yogs dgrol bar bya'o //",
    "T02TD2660E:315b-30": "de nas rdo rje lcags kyu nas brtsams te dkyil 'khor blta bar bya'o //",
    "T02TD2660E:315b-31": "yang rdo rje sems ma'i phyag rgya bcings te /",
    "T02TD2660E:315b-32": "tishtha badzra /",
    "T02TD2660E:315b-33": "zhes zlos shir snying gar dkrol bar bya'o //",
    "T02TD2660E:315b-34": "de nas rdo rjes byin gyis brlabs pa'i bum pa las rdo rje khu tshur gyis chu blangs la /",
    "T02TD2660E:315b-35": "badzra aa bhi shinytsa /",
    "T02TD2660E:315b-36": "zhes bya ba 'dis chu'i dbang bskur ba blang bar bya'o //",
    "T02TD2660E:315b-37": "de nas sangs rgyas lnga'i cod pan dang /",
    "T02TD2660E:315b-38": "dar dbyangs kyi dbang bskur ba rdo rje dbyings kyi dbang phyug ma la sogs pas blang bar bya'o //",
    "T02TD2660E:315b-39": "rdo rje dbyings kyi dbang phyug ma'i phyag rgya bcings la /",
    "T02TD2660E:315b-40": "spyi gtsug tu aom las rnam par snang mdzad bskyed la 'di skad ces brjod par bya'o //",
    "T02TD2660E:315b-41": "aom badzra dh'a tv'i shra ri h'um aa bhi shinytsa m'am /",
    "T02TD2660E:315b-42": "mi bskyod pa'i phyag rgya bcings la /",
    "T02TD2660E:315b-43": "yi ge h'um las dpral ba'i steng du mi bskyod pa ste /",
    "T02TD2660E:315b-44": "aom badzra badzri ni aa bhi shinytsa m'am /",
    "T02TD2660E:315b-45": "rin chen 'byung ldan gyi phyag rgya bcings la /",
    "T02TD2660E:315b-46": "yi ge tr'am las rnab g-yas pa'i steng du rin chen 'byung ldan no //",
    "T02TD2660E:315b-47": "aom ratna badzri ni aa bhi shinytsa m'am /",
    "T02TD2660E:315b-48": "'od dpag tu med pa'i phyag rgya bcings la /",
    "T02TD2660E:316a-0": "yi ge hr'i: las rgyab tu ni 'od dpag tu @316a * //",
    "T02TD2660E:316a-1": "med pa'o ;",
    "T02TD2660E:316a-2": "/ aom dharma badzre ni h'um aa bhi shinytsa m'am /",
    "T02TD2660E:316a-3": "don yod grub pa'i phyag rgya bcings la yi ge aa las don yod par grub par bskyed la 'di skad ces brjod par bya'o //",
    "T02TD2660E:316a-4": "aom karma badzri ni h'um aa bhi shi nytsa m'am /",
    "T02TD2660E:316a-5": "rdo rje thal mo rab bcings la //",
    "T02TD2660E:316a-6": "mthe bod gnyis ni bsnol byas la //",
    "T02TD2660E:316a-7": "mdzub mo'i rtse mo bkug nas ni //",
    "T02TD2660E:316a-8": "gung mo bsnyams pa'i tshigs su sbyar //",
    "T02TD2660E:316a-9": "rdo rje dbyings kyi dbang mor bshad //",
    "T02TD2660E:316a-10": "de nyid gung mo rdo rjer bya //",
    "T02TD2660E:316a-11": "gung mo gnyis ni rin chen 'dra //",
    "T02TD2660E:316a-12": "padmor srin lag mthe'u chung gung //",
    "T02TD2660E:316a-13": "lag pa'i sor mo rab tu brkyang //",
    "T02TD2660E:316a-14": "zhes bya'o //",
    "T02TD2660E:316a-15": "de'i rjes la aom tum zhes bya ba dang ;",
    "T02TD2660E:316a-16": "rdo rje khu tshur gnyis kyis snying gar mdud pa bcing ba'i tshul gyis go bgo bar bya zhing de bzhin du mgrin pa dang /",
    "T02TD2660E:316a-17": "ltag pa dang /",
    "T02TD2660E:316a-18": "yang snying ga dang /",
    "T02TD2660E:316a-19": "nu ma'i bar dang /",
    "T02TD2660E:316a-20": "yang snying ga dang /",
    "T02TD2660E:316a-21": "mgrin pa dang rgyab dang /",
    "T02TD2660E:316a-22": "dpral ba'i steng du bzhag / dar dbyangs bcings pa'i tshul du byas te sgeg pa dang bcas pas mtha' ma la sogs pa nas bkrol te /",
    "T02TD2660E:316a-23": "badzra tu shya ho:/",
    "T02TD2660E:316a-24": "zhes bya bas mnyes par byas te /",
    "T02TD2660E:316a-25": "de nas /",
    "T02TD2660E:316a-26": "sangs rgyas rnams kyi rdo rje'i dbang //",
    "T02TD2660E:316a-27": "di ring khyod la bskur bar bya //",
    "T02TD2660E:316a-28": "sangs rgyas kun du rab 'grub phyir //",
    "T02TD2660E:316a-29": "rdo rje 'di ni khyod kyis long //",
    "T02TD2660E:316a-30": "aom badzra aa dhi pa ti stvam aa bhi shinytsa mi tishtha badzra sa ma ya stvam /",
    "T02TD2660E:316a-31": "zhes bya ba 'dis rang gi rdo rje'i dbang bskur ba blang par bya'o //",
    "T02TD2660E:316a-32": "rdo rjes rdo rje ming gi dbang bskur ba yang rdo rje de rang gi mgo la bzhag la /",
    "T02TD2660E:316a-33": "aom badzra satva stvam aa bhi shinyts'a mi badzra n'a ma aa bhi she ka ta /",
    "T02TD2660E:316a-34": "kye rdo rje che ge mo zhes bya ba 'dis blang bar bya ste /",
    "T02TD2660E:316a-35": "rang gi ming yang gang yin pa de la kye zhes bya ba dang sbyar bar bya'o //",
    "T02TD2660E:316a-36": "de nas /",
    "T02TD2660E:316a-37": "'di de sangs rgyas thams cad kyi //",
    "T02TD2660E:316a-38": "phyag na rdo rje'i lag na 'dug / khyod kyis kyang ni rtag tu bcang //",
    "T02TD2660E:316a-39": "phyag na rdo rje'i brtul zhugs brtan //",
    "T02TD2660E:316a-40": "aom sarba ta th'a ga ta siddhi badzra sa ma ya tishtha ae sha tv'am dha ra y'a mi badzra satva hi hi hi hi h'um ;",
    "T02TD2660E:316a-41": "zhes bya ba 'dis rdo rje brtul zhugs blang bar bya'o //",
    "T02TD2660E:316a-42": "aom badzra satva su sam gra ha da /",
    "T02TD2660E:316a-43": "badzra ratna ma nutta ram /",
    "T02TD2660E:316a-44": "badzra dharma g'a ya nee /",
    "T02TD2660E:316a-45": "badzra karma ka rodbha ba /",
    "T02TD2660E:316a-46": "zhes bya ba de glur blang zhing /",
    "T02TD2660E:316a-47": "re re zhing rdo rje'i gar byas la /",
    "T02TD2660E:316b-0": "rdo rje sgeg mo la sogs pa'i mchod ba brgyad kyi las kyi phyag rgyas yang dag @316b par mchod de /",
    "T02TD2660E:316b-1": "thag pa g-yon pas dril bu blangs la /",
    "T02TD2660E:316b-2": "g-yas pas rdo rje gsor zhing /",
    "T02TD2660E:316b-3": "rdo rje'i tshig tu 'di skad ces brjod par bya'o //",
    "T02TD2660E:316b-4": "takki h'um dza /",
    "T02TD2660E:316b-5": "yang rdo rje de rab gi snying gar stod pa'i tshul gyis 'jog cing /",
    "T02TD2660E:316b-6": "takki dza: ho: //",
    "T02TD2660E:316b-7": "zhes brjod par bya'o //",
    "T02TD2660E:316b-8": "yi ge h'um nyid kyis gzung bar byas la /",
    "T02TD2660E:316b-9": "thog mtha' med pa'i sems dpa' ni //",
    "T02TD2660E:316b-10": "rdo rje sems dpa' dga' ba che //",
    "T02TD2660E:316b-11": "kun du bzang po kun bdag nyid //",
    "T02TD2660E:316b-12": "rdo rje snyems bdag bdag po'i bdag / chos kyi dril bu dkrol bar bya'o //",
    "T02TD2660E:316b-13": "srid pa ngo bo nyid kyis dag / ngo bo nyid kyis srid bral byas //",
    "T02TD2660E:316b-14": "rang bzhin dag pa'i sems dpa' mchog / srid pa'i mchog ni mdzad pa yin //",
    "T02TD2660E:316b-15": "dharma aa: zhes bya ba ni dril bu'i sa bon no //",
    "T02TD2660E:316b-16": "srid pa'i bde ba shin tu chung //",
    "T02TD2660E:316b-17": "sdug bsngal chen po dag bya'i phyir //",
    "T02TD2660E:316b-18": "shin tu bde ba dam pa'i thabs //",
    "T02TD2660E:316b-19": "dam tshig 'di ni rtag tu bskyed //",
    "T02TD2660E:316b-20": "'dod pa'i longs spyod thams cad ni //",
    "T02TD2660E:316b-21": "ci 'dod pa ni bsten bzhin du //",
    "T02TD2660E:316b-22": "rang gi lha rnams sbyor ba yis //",
    "T02TD2660E:316b-23": "bdag dang gzhan la mchod par bya'o //",
    "T02TD2660E:316b-24": "de nas dril bu de krol zhing dam tshig gsum gyi glu'i mchod pa bya ba ni 'di yin te /",
    "T02TD2660E:316b-25": "aom nam mkha' skye ba'i mtshan nyid phyir //",
    "T02TD2660E:316b-26": "thog ma mtha' ma med pa'i mchog / rdo rje sems dpa' deng grub mdzod //",
    "T02TD2660E:316b-27": "kun mchog dngos po chen po ste //",
    "T02TD2660E:316b-28": "dbang phyug chen po lhag pa'i lha //",
    "T02TD2660E:316b-29": "rdo rje 'dzin pa kun gyi rgyal //",
    "T02TD2660E:316b-30": "mi 'gyur mchog tu bdag grub mdzod //",
    "T02TD2660E:316b-31": "nyes pa mi mnga' rtag pa khyod //",
    "T02TD2660E:316b-32": "'dod chags kun gyi rjes chags la //",
    "T02TD2660E:316b-33": "'dod chags chen po dga' ba che //",
    "T02TD2660E:316b-34": "bcom ldan de nyid kyis grub mdzod //",
    "T02TD2660E:316b-35": "shin tu dag pa kun gyi mchog / gdod nas grol ba de bzhin gshegs //",
    "T02TD2660E:316b-36": "kun du bzang po kun bdag nyid //",
    "T02TD2660E:316b-37": "byang chub sems dpa' bdag grub mdzod //",
    "T02TD2660E:316b-38": "dngos grub chen po kun gyi mchog / dbang phyug chen po phyag rgya'i mchog / grub pa'i rdo rje cher bstod pa //",
    "T02TD2660E:316b-39": "rdo rje snyems pa bdag mdzod cag / de nas rdo rje chos kyi phyag rgya chen por gnas te /",
    "T02TD2660E:316b-40": "aom badzra a'atma ko&amp; ham /",
    "T02TD2660E:316b-41": "zhes bya ba 'dis rang bzhin gyis dag pa'i mos pa byas la /",
    "T02TD2660E:316b-42": "aom sarba sa mo&amp; ham /",
    "T02TD2660E:316b-43": "zhes bya ba 'dis bdag med pa'i mnyam pa nyid kyi rang gi lha'i ngo bo nyid du bsams la /",
    "T02TD2660E:317a-0": "ji srid mngon @317a * //",
    "T02TD2660E:317a-1": "par gyur pa de srid du thun bzhir rim pas bsgom par bya'o //",
    "T02TD2660E:317a-2": "bsgom pas skyo na snying ga'i zla ba'i dkyil 'khor la kun nas 'khor ba'i tshul du yid kyis bzlas pa'i sngags bris la /",
    "T02TD2660E:317a-3": "bsam gtan gyis ni gsang sngags bzla //",
    "T02TD2660E:317a-4": "myur ches pa dang bul ches dang //",
    "T02TD2660E:317a-5": "mi gsal gug skyed nyams pa dang //",
    "T02TD2660E:317a-6": "rnam rtog spangs te bzla bar bya //",
    "T02TD2660E:317a-7": "zhes bya ba'i tshul gyis ji srid skyo bar ma gyur ba de srid kyi bar du brjod par bya'o //",
    "T02TD2660E:317a-8": "de nas phyag rgya chen po'am sngags gtong 'dod na yi ge brgya pa rdo rje'i tshig gam yid kyis bzla'o //",
    "T02TD2660E:317a-9": "de nas ye shes sems dpa' yid kyis mdun du bzhugs par bsams la me tog la sogs pa dang /",
    "T02TD2660E:317a-10": "sgeg mo la sogs pas tshul bzhin du mchod la bzod par gsol nas /",
    "T02TD2660E:317a-11": "aom khyed kyis sems can don kun mdzad //",
    "T02TD2660E:317a-12": "rjes su mthun pa'i dngos grub stsol //",
    "T02TD2660E:317a-13": "slar yang gshegs par mdzad du gsol //",
    "T02TD2660E:317a-14": "badzra mu: zhes brjod de rdo rje sems ma'i phyag rgya gyen du bkrol bas gshegs su gsol lo //",
    "T02TD2660E:317a-15": "srung ba byas nas mdo sde zab mo bklag pa la sogs pa bya'o //",
    "T02TD2660E:317a-16": "bdag 'dra rmongs pa gang dag gis //",
    "T02TD2660E:317a-17": "'di 'dra legs par ga la 'gyur //",
    "T02TD2660E:317a-18": "mkhas pa'i rjes su 'brangs pa'i phyir //",
    "T02TD2660E:317a-19": "'di la the tshom mi bya'o //",
    "T02TD2660E:317a-20": "'phags pa rdo rje chos kyi rnal 'byor gcig pa'i sgrub thabs rdzogs so //"
}