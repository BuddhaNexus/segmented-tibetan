{
    "NK080(wu)001:1": "// khog gzhung gsal sgron bzhugs so //",
    "NK080(wu)001:2": "rdo rje sems dpa' che la phyag 'tshal nas //",
    "NK080(wu)001:3": "rang gi brtson pa'i las dang bla ma yi //",
    "NK080(wu)001:4": "man ngag thob pa dag las rtogs pa'i don //",
    "NK080(wu)001:5": "nus pa'i shes stobs ci tsam yod pa yis //",
    "NK080(wu)001:6": "nang gi ling tog gis ni shes rab kyi //",
    "NK080(wu)001:7": "mig bu ldongs pa'i 'gro ba rnams kyi rgyud //",
    "NK080(wu)001:8": "dgrol bar bya phyir sgyu 'phrul dra ba yi //",
    "NK080(wu)001:9": "spyi don khog gzhung dbye ba brtsam par bya //",
    "NK080(wu)001:10": "sgyu 'phrul d+r+wa ba'i rgyud dag gis //",
    "NK080(wu)001:11": "tshig gnyer dgongs shugs bstan pa yang //",
    "NK080(wu)001:12": "yi ge gab spas mi mngon pa'i //",
    "NK080(wu)001:13": "gzhi bo dngos po'i gnas lugs dang //",
    "NK080(wu)001:14": "don du gnyer ba'i lam nyid dang //",
    "NK080(wu)001:15": "mngon gyur 'bras bu'i lus bzhag pa'o //",
    "NK080(wu)001:16": "bstan bcos thog ma'i mtshan nyid ni //",
    "NK080(wu)001:17": "'bru lnga gnas pa'i thabs chen po //",
    "NK080(wu)001:18": "'gro ba kun la gnas pa'i phyir //",
    "NK080(wu)001:19": "rang bzhin rgyud kyi ngo bo bas //",
    "NK080(wu)001:20": "'gro ba rnams kyang rgyud nyid de //",
    "NK080(wu)001:21": "gzhi phyir rgyu ru bstan pa yin //",
    "NK080(wu)001:22": "de yang ngo bo nges tshigs dang //",
    "NK080(wu)001:23": "rnam par dbye ba gsum du 'gyur //",
    "NK080(wu)001:24": "thams cad rang rig byang chub sems //",
    "NK080(wu)001:25": "gsung lnga la sogs lhun grub pa //",
    "NK080(wu)001:26": "mtha' rnams kun las yongs grol te //",
    "NK080(wu)001:27": "ngo bo gzung du med pa ni //",
    "NK080(wu)001:28": "nam mkha'i chu skyes ji bzhin du //",
    "NK080(wu)001:29": "lung gi tshad mar gsungs pa ni //",
    "NK080(wu)001:30": "rgyud gzhi zhes su bstan pa yin //",
    "NK080(wu)001:31": "thams cad rdzogs pa'i nges lung na //",
    "NK080(wu)001:32": "rgyud gsum tshang dang der 'brel bas //",
    "NK080(wu)001:33": "rang bzhin rgyud kyi ming du grags //",
    "NK080(wu)001:34": "mtshon byed rgyud kyang de bzhin te //",
    "NK080(wu)001:35": "rigs dang rigs su nges pa dang //",
    "NK080(wu)001:36": "dbye ba'i rnam pa gnyis su bstan //",
    "NK080(wu)001:37": "sems can skad cig shes pa nyid //",
    "NK080(wu)001:38": "bde gshegs 'bras bu snying po'i rgyud //",
    "NK080(wu)001:39": "ye nas yin phyir rigs rgyud de //",
    "NK080(wu)001:40": "chos nyid rang bzhin dkyil 'khor ni //",
    "NK080(wu)001:41": "'gro rnams kun la khyab phyir ro //",
    "NK080(wu)001:42": "g.yo ldang smon 'jug gnas mthar phyin //",
    "NK080(wu)001:43": "nges skyes phyir mi ldog pa'i phyir //",
    "NK080(wu)001:44": "rigs su nges shes grags pa yang //",
    "NK080(wu)001:45": "ngo bo'i tshul gnas rang bzhin rgyud //",
    "NK080(wu)001:46": "de lta'i ngang las rgyu rkyen bdun //",
    "NK080(wu)001:47": "'dzoms pas 'khor bar snang ba yang //",
    "NK080(wu)001:48": "byed po nyes pa tshul dang dpe //",
    "NK080(wu)001:49": "ngo bo snod bcud 'khor ba'i dus //",
    "NK080(wu)001:50": "ye nas chos skur sangs rgyas te //",
    "NK080(wu)001:51": "rgyu bzhi rang byung ye shes pas //",
    "NK080(wu)001:52": "rgyu yi ngo bo gdod nas dag /ma rig pa nyid ye shes phyir //",
    "NK080(wu)001:53": "'khor rgyu ma bcos rang bzhin mnyam //",
    "NK080(wu)001:54": "'phral du chags sdang ye shes lngar //",
    "NK080(wu)001:55": "ye nas ma bcos gsal ba ste //",
    "NK080(wu)001:56": "nyon mongs rang spyi sku gsung thugs //",
    "NK080(wu)001:57": "yin phyir rkyen yang sangs rgyas so //",
    "NK080(wu)001:58": "rgyu rkyen 'bras bu'i rang bzhin pas //",
    "NK080(wu)001:59": "ma byas 'bras bur sangs rgyas te //",
    "NK080(wu)001:60": "rdo rje phung sogs sangs rgyas pa'o //",
    "NK080(wu)001:61": "nyi ma'i snying po mun med bzhin //",
    "NK080(wu)001:62": "rang bzhin ngang la 'khor ba med //",
    "NK080(wu)001:63": "lus bzhag bar ma lam rkyen de //",
    "NK080(wu)001:64": "lam gyi ngo bo snang lugs dang //",
    "NK080(wu)001:65": "dgos pa nges tshig che ba dang //",
    "NK080(wu)001:66": "gzhung gis rnams drug bstan pa'o //",
    "NK080(wu)001:67": "lam gyi ngo bo rkyen gnyis te //",
    "NK080(wu)001:68": "mngon byed rkyen ni rnam pa gsum //",
    "NK080(wu)001:69": "ngo bo sems lnga skyes pa'o //",
    "NK080(wu)001:70": "snang lugs mngon sum dwangs ba'i chur //",
    "NK080(wu)001:71": "nyi zla 'char bzhin skad cig gis //",
    "NK080(wu)001:72": "byin rlabs rigs la snang ba dang //",
    "NK080(wu)001:73": "skal med brgyud nas thub pas ston //",
    "NK080(wu)001:74": "ye nas lhun grub sangs rgyas chos //",
    "NK080(wu)001:75": "gdul bya gnyis la brgyud pa dang /",
    "NK080(wu)001:76": "mngon sum sgo nas bstan pa'i phyir //",
    "NK080(wu)001:77": "byin gyis brlabs dang tshig gis bstan //",
    "NK080(wu)001:78": "rgyud gsum tshang dang 'brel ston phyir //",
    "NK080(wu)001:79": "mtshon byed yi ge'i rgyud ces bya //",
    "NK080(wu)001:80": "thun mong ma yin nges rgyud phyir //",
    "NK080(wu)001:81": "gzhan las spags pa'i che ba brgyad //",
    "NK080(wu)001:82": "rgya mtshor chu klung kun 'bab bzhin //",
    "NK080(wu)001:83": "theg pa kun 'dus yang rtser bstan //",
    "NK080(wu)001:84": "gsang ba'i snying po nges pa 'di //",
    "NK080(wu)001:85": "gsang ba kun gyi bdag nyid phyir //",
    "NK080(wu)001:86": "rgyud rnams kun gyi rgyal po'o //",
    "NK080(wu)001:87": "sde snod kun dang rgyud kun gyi //",
    "NK080(wu)001:88": "'byung gnas gtan la nges 'bebs phyir //",
    "NK080(wu)001:89": "bstan pa'i 'byung gnas lung gis 'brel //",
    "NK080(wu)001:90": "rgyal ba'i dkyil 'khor ma lus la //",
    "NK080(wu)001:91": "'di las gsang ba'i don med pas //",
    "NK080(wu)001:92": "dgongs pa'i zhe phugs brnag pa'o //",
    "NK080(wu)001:93": "sa rnams khyad par bkod pa yang //",
    "NK080(wu)001:94": "gsang ba'i snying por 'gro bas na //",
    "NK080(wu)001:95": "'bras bu rnams kyi thug sa 'o //",
    "NK080(wu)001:96": "bde gshegs dkyil 'khor ma lus pa //",
    "NK080(wu)001:97": "bsnyen nas sku lnga rdzogs pas na //",
    "NK080(wu)001:98": "snga rabs 'das pa gshegs pa'i shul //",
    "NK080(wu)001:99": "byung dang ma 'ongs thams cad kun //",
    "NK080(wu)001:100": "'di yis lhun gyis grub byed phyir //",
    "NK080(wu)001:101": "ma 'ong rnal 'byor rnams kyi lam //",
    "NK080(wu)001:102": "de phyir 'bras bu'i nges rgyud 'di //",
    "NK080(wu)001:103": "thams cad 'byung las shin tu 'phags //",
    "NK080(wu)001:104": "gzhung gi dbye ba rnam pa gsum //",
    "NK080(wu)001:105": "rab la mtshan bstan 'bring la dbye //",
    "NK080(wu)001:106": "tha mar 'bru gnyer dgrol ba'o //",
    "NK080(wu)001:107": "rab mtshan tha snyad gsum du grags //",
    "NK080(wu)001:108": "sgyu 'phrul snying po lung gi spyi //",
    "NK080(wu)001:109": "lag gi rtsa bzhin dbu zhabs rtogs //",
    "NK080(wu)001:110": "skal ba can gyi ched phyir ro //",
    "NK080(wu)001:111": "grangs drug 'bring gi don bstan pa //",
    "NK080(wu)001:112": "gleng gzhi gleng bslang rgyud don dang //",
    "NK080(wu)001:113": "dgos 'brel gtad pa dpe rnams kyis //",
    "NK080(wu)001:114": "skabs kyi dgongs pa rdzogs par 'gyur //",
    "NK080(wu)001:115": "gleng gzhir dbye ba ngo bo dang //",
    "NK080(wu)001:116": "dgos pa dbye ba'i don nyid las //",
    "NK080(wu)001:117": "thun mong gleng gzhi rnam gnyis dang //",
    "NK080(wu)001:118": "thun mong min pa gsum du shes //",
    "NK080(wu)001:119": "grags pa thun mong ngo bo ni //",
    "NK080(wu)001:120": "thub drug ston pa stong gsum gnas //",
    "NK080(wu)001:121": "khyad par sh+aakya thub pa nyid //",
    "NK080(wu)001:122": "rgyal srid btsun mo'i 'khor spangs nas //",
    "NK080(wu)001:123": "rab tu byung sogs mdzad pa yis //",
    "NK080(wu)001:124": "rgyu yi 'khor lo bstan par sgrog /",
    "NK080(wu)001:125": "'gro drug 'khor dang rnam bzhi sogs //",
    "NK080(wu)001:126": "shin tu dkon pa'i dus su gsungs //",
    "NK080(wu)001:127": "khyad par thun mong 'di nyid du //",
    "NK080(wu)001:128": "ston dang gnas 'khor sdud dus sogs //",
    "NK080(wu)001:129": "mtshan nyid gnyis las grol 'gyur yang //",
    "NK080(wu)001:130": "'dul dbang so sor snang ba'o //",
    "NK080(wu)001:131": "thun mong ma yin ston pa nyid //",
    "NK080(wu)001:132": "yab yum rol ba'i dus nyid du //",
    "NK080(wu)001:133": "gsang ba'i phun sum tshogs drug gis //",
    "NK080(wu)001:134": "yig bzhi'i sgo nas byin rlabs kyis //",
    "NK080(wu)001:135": "dbang bskur ma brjod rgyud bshad pa //",
    "NK080(wu)001:136": "kun yul min pas skal med bsal //",
    "NK080(wu)001:137": "ngo bo yang ni 'di lta ste //",
    "NK080(wu)001:138": "ston pa gnas dang sdud pa 'khor //",
    "NK080(wu)001:139": "dus dang bstan pa rnam drug ste //",
    "NK080(wu)001:140": "ston pa'i rang bzhin brgyad dang ldan //",
    "NK080(wu)001:141": "bdag nyid byed pa kun tu bzang //",
    "NK080(wu)001:142": "'chad pa'i skyes bu rigs lnga ste //",
    "NK080(wu)001:143": "mtshungs pa bzhi dang ldan pa'i phyir //",
    "NK080(wu)001:144": "lngas kyang bstan pa gsungs mi 'gal //",
    "NK080(wu)001:145": "gnas kyi rang bzhin de bzhin nyid //",
    "NK080(wu)001:146": "ngo bo rin chen gzhal yas khang //",
    "NK080(wu)001:147": "ye shes rgyu dang gru bzhi dbyibs //",
    "NK080(wu)001:148": "rtse mo tshad med mtshan nyid sems //",
    "NK080(wu)001:149": "phyi dang nang med rgya ma chad //",
    "NK080(wu)001:150": "yon tan rdzogs rgyan rnam thar sgo //",
    "NK080(wu)001:151": "sna tshogs yon tan gdan du snang //",
    "NK080(wu)001:152": "rgyu 'bras brgyad gnyis rta babs skas //",
    "NK080(wu)001:153": "gsang bdag phyag na rdo rje yis //",
    "NK080(wu)001:154": "thun mong ma yin nges pa'i rgyud //",
    "NK080(wu)001:155": "dris lan mi mngon don gyis bsdus //",
    "NK080(wu)001:156": "byin rlabs mi yul grags pa yin //",
    "NK080(wu)001:157": "'khor gyi tshad ni mang dang khyab //",
    "NK080(wu)001:158": "brjod 'das nam mkha'i mtha' klas gang //",
    "NK080(wu)001:159": "nyid las mi gzhan rigs lnga dang //",
    "NK080(wu)001:160": "rig pa ye shes byang chub sems //",
    "NK080(wu)001:161": "dad pas nyan pa'i lha chen rnams /",
    "NK080(wu)001:162": "'gro ba 'dul ba sprul sogs so //",
    "NK080(wu)001:163": "dus kyi ngo bo mnyam nyid kyang //",
    "NK080(wu)001:164": "skal ba can la dkon pa'i dus //",
    "NK080(wu)001:165": "mtshon bya rang bzhin gzhi yi rgyud //",
    "NK080(wu)001:166": "sgro skur med par bstan pa ni //",
    "NK080(wu)001:167": "mtshon byed sgyu 'phrul d+r+wa ba ste //",
    "NK080(wu)001:168": "'dzub mos ri bong can bzhin no //",
    "NK080(wu)001:169": "dgos pa gleng gzhi rnam pa gnyis //",
    "NK080(wu)001:170": "lhan cig 'khor dang go phye ba'i //",
    "NK080(wu)001:171": "thun mong ma yin khyad par gyis //",
    "NK080(wu)001:172": "thun mong rnam gnyis bcas pa yin //",
    "NK080(wu)001:173": "'gro ba chags can spong med la //",
    "NK080(wu)001:174": "longs spyod rdzogs sku btsun mo dang //",
    "NK080(wu)001:175": "gnyis med rol sogs bstan pa ste //",
    "NK080(wu)001:176": "mthun pas mthun pa dgrol phyir ro //",
    "NK080(wu)001:177": "skye bo chags sogs spong 'dul bar //",
    "NK080(wu)001:178": "byin brlabs shar ba'i thub pa nyid //",
    "NK080(wu)001:179": "mi yi skye ba bzhes snang nas //",
    "NK080(wu)001:180": "bcu gnyis la sogs mdzad rdzogs te //",
    "NK080(wu)001:181": "rnam dag mchod rten rdo rje gdan //",
    "NK080(wu)001:182": "rang byung mngon par rdzogs tshul snang //",
    "NK080(wu)001:183": "de bzhin gleng bslang rnam pa gnyis //",
    "NK080(wu)001:184": "thun mong ma yin ston pa nyid //",
    "NK080(wu)001:185": "yab yum chags bskul rol pa dang //",
    "NK080(wu)001:186": "dgyes bstar 'khor la dbang bskur ba //",
    "NK080(wu)001:187": "rgyud don 'byung phyir bslang zhes bya //",
    "NK080(wu)001:188": "de yang skye bo chags can don //",
    "NK080(wu)001:189": "thun mong gleng bslang ston dang 'khor //",
    "NK080(wu)001:190": "tha dad snang nas dbang thob 'khor //",
    "NK080(wu)001:191": "nyid kyis rtogs nas 'gro don du //",
    "NK080(wu)001:192": "bka' stsal don gyi zhus dang lan //",
    "NK080(wu)001:193": "snang ba don gyis tshig tu phyung //",
    "NK080(wu)001:194": "sku gsung thugs kyis spro ba mdzad //",
    "NK080(wu)001:195": "de nyid skye bo phal ba'i don //",
    "NK080(wu)001:196": "ngo bo don bslang tshig phyung ba'o //",
    "NK080(wu)001:197": "rgyud don lam dang yan lag ste //",
    "NK080(wu)001:198": "de yang gdul bya'i bsam pa gnyis //",
    "NK080(wu)001:199": "dbang gis lam yang gnyis su brjod //",
    "NK080(wu)001:200": "thun mong ma yin rnam pa gnyis //",
    "NK080(wu)001:201": "thun mong lam stegs nyid tsam du //",
    "NK080(wu)001:202": "pha rol phyin bcu rgyu 'bras spyod //",
    "NK080(wu)001:203": "thun min pa yang bsam dbang gis //",
    "NK080(wu)001:204": "grol lam thabs su bstan pa yin //",
    "NK080(wu)001:205": "grol lam mthong dang bsgom gnyis te //",
    "NK080(wu)001:206": "dag mnyam gsum bzhi bzhi dang lnga //",
    "NK080(wu)001:207": "bden pa gsum dang rtogs pa bzhi //",
    "NK080(wu)001:208": "ldan pas rang rig mngon sum du //",
    "NK080(wu)001:209": "nges par chod pa mthong ba'i lam //",
    "NK080(wu)001:210": "mtshan nyid dang por bshad pa yin //",
    "NK080(wu)001:211": "bsgom pa bskyed dang de bzhin nyid //",
    "NK080(wu)001:212": "bskyed snang srid pa'i chos lugs su //",
    "NK080(wu)001:213": "ye nas gnas mthun de ldog phyir //",
    "NK080(wu)001:214": "dang por ma skyes snying rje dang //",
    "NK080(wu)001:215": "phra rag mang por bsgom pa ste //",
    "NK080(wu)001:216": "dngos grub myur du 'grub 'dod pas //",
    "NK080(wu)001:217": "shin tu mi dmigs dbyings su bsgom //",
    "NK080(wu)001:218": "ting nge 'dzin de nyid goms pa dang //",
    "NK080(wu)001:219": "thams cad sgyu ma mig yor dang //",
    "NK080(wu)001:220": "sprul pa'i tshul du shes par bya //",
    "NK080(wu)001:221": "de bzhin yang dang yang goms nas //",
    "NK080(wu)001:222": "phyi nang snod bcud h'u du bsdu //",
    "NK080(wu)001:223": "gang sgrub yi ge so so ste //",
    "NK080(wu)001:224": "spyir ni gang bsgoms kun tu 'dra //",
    "NK080(wu)001:225": "rdo rje sems dpa' nyid du 'du //",
    "NK080(wu)001:226": "yang na zhal gcig phyag gnyis sam //",
    "NK080(wu)001:227": "zhal gsum phyag drug rtag tu bsgom //",
    "NK080(wu)001:228": "de ni phra dang rag par ni //",
    "NK080(wu)001:229": "goms par re mos 'dris par bya //",
    "NK080(wu)001:230": "de bzhin goms nas rig lngar bsgom //",
    "NK080(wu)001:231": "bzhi bcu gnyis dang stong sogs slob //",
    "NK080(wu)001:232": "de goms tshe yi rig 'dzin du //",
    "NK080(wu)001:233": "sbyar nas mngon par 'tshang rgya tshul //",
    "NK080(wu)001:234": "de yang snga goms phyis gsal phyir //",
    "NK080(wu)001:235": "gral gyi ris par nges par bzhag /de kho na nyid cig car ba //",
    "NK080(wu)001:236": "bsgom pa'i rim pa bslab bya bral //",
    "NK080(wu)001:237": "ma bcos ji bzhin ngang bzhag ste //",
    "NK080(wu)001:238": "lhun grub dkyil 'khor 'byung ba'i phyir //",
    "NK080(wu)001:239": "mi gnas pa la gnas par bsgom //",
    "NK080(wu)001:240": "thabs lam rgyu dang rim pa ni //",
    "NK080(wu)001:241": "gdams ngag ting 'dzin stobs 'gyur zhing //",
    "NK080(wu)001:242": "rlung dgag lam la goms pa ni //",
    "NK080(wu)001:243": "shin tu bde ba 'byung ba'i rgyu //",
    "NK080(wu)001:244": "gsang dbang pad+mara ldan gyur na //",
    "NK080(wu)001:245": "chag pa med pa'i tshul gyis su //",
    "NK080(wu)001:246": "bcu dang gsum gyi rgyu 'bras rnams //",
    "NK080(wu)001:247": "rdzogs phyir rim dang ldog she na //",
    "NK080(wu)001:248": "byin rlabs shugs kyis yang dag 'thob //",
    "NK080(wu)001:249": "dbang po yul sems ldan gyur na //",
    "NK080(wu)001:250": "gsang dbang mchog gi 'phrul chen spro //",
    "NK080(wu)001:251": "dkyil 'khor rdul snyed grangs med dang //",
    "NK080(wu)001:252": "phun sum tshogs pa lhun grub rnams //",
    "NK080(wu)001:253": "gsang dbang mchog gis 'byin byed pas //",
    "NK080(wu)001:254": "thabs kyi lam la 'bad par bya //",
    "NK080(wu)001:255": "'jug dang thob phyir lam brjod de //",
    "NK080(wu)001:256": "skye bo gnyis grol phyir bzhag pa //",
    "NK080(wu)001:257": "las su rung na lam mthar phyin //",
    "NK080(wu)001:258": "lam gyi yan lag rkyen bzhag pa //",
    "NK080(wu)001:259": "rjes mthun spyod dang lta ba dbang //",
    "NK080(wu)001:260": "sgrub dang mchod pa phrin las dam //",
    "NK080(wu)001:261": "dkyil 'khor la sogs brgyad kyis rdzogs //",
    "NK080(wu)001:262": "skabs kyis gtso dang grogs pos bsdu //",
    "NK080(wu)001:263": "de yang bdag gzhan don du'o //",
    "NK080(wu)001:264": "lam rjes mthun pa'i spyod pa yang //",
    "NK080(wu)001:265": "skabs kyis ting 'dzin stobs phyir spyod //",
    "NK080(wu)001:266": "bya ba byed las bya med bya //",
    "NK080(wu)001:267": "dang po'i spyod par bshad pa yin //",
    "NK080(wu)001:268": "snying rjes chud mi zos par 'dzin //",
    "NK080(wu)001:269": "thabs kyi pha rol phyin spyod pa //",
    "NK080(wu)001:270": "gnyis pa'i lam dang mthun pa yin //",
    "NK080(wu)001:271": "chos spyod bcu yi gcig cha la //",
    "NK080(wu)001:272": "gnas pa gsum par brjod pa yin //",
    "NK080(wu)001:273": "gnas dang yo byad ci bde la //",
    "NK080(wu)001:274": "ma nyams blo dang ldan pa yis //",
    "NK080(wu)001:275": "ting 'dzin langs tshe spyod pa ni //",
    "NK080(wu)001:276": "grangs kyi bzhi pa spros bcas pa'o //",
    "NK080(wu)001:277": "kun kyang dus ni langs tshe'o //",
    "NK080(wu)001:278": "sgo gsum las phyir nges tshig 'grub //",
    "NK080(wu)001:279": "bshad pa'i gtan tshigs ldan pa yis //",
    "NK080(wu)001:280": "lta dang blta bar bya med pa'o //",
    "NK080(wu)001:281": "lhun grub ye shes sgron ma nyid //",
    "NK080(wu)001:282": "rang bzhin gsal ba spyan gyi mchog /ngo bo de lta nyid du shes //",
    "NK080(wu)001:283": "yul med gsal phyir lta zhes bshad //",
    "NK080(wu)001:284": "rim pa bgrod phyir dbang bshad pa //",
    "NK080(wu)001:285": "ngo bo nus phan gsang dang shes //",
    "NK080(wu)001:286": "shin tu brtan pa'i ngo bo lnga'o //",
    "NK080(wu)001:287": "dgos pa skabs kyi go 'byed dang //",
    "NK080(wu)001:288": "bshad pa nyid na shes par gyis //",
    "NK080(wu)001:289": "ngo bo nyid du grangs 'jug ste //",
    "NK080(wu)001:290": "dbang lnga rdzogs bsdus bco brgyad rgyas //",
    "NK080(wu)001:291": "dus ni rnam pa gsum du ste //",
    "NK080(wu)001:292": "phyi nang dkyil 'khor rnam gsum du //",
    "NK080(wu)001:293": "rim pa snang ba'ang dang po ru //",
    "NK080(wu)001:294": "ri mo bzhengs gsol phan nus bskur //",
    "NK080(wu)001:295": "bskyed pa'i rim la slob pa'i dus //",
    "NK080(wu)001:296": "rdzogs rim gdams ngag sbyor dus su //",
    "NK080(wu)001:297": "gsang dbang bskur ba sor bzhi pa'o //",
    "NK080(wu)001:298": "rol pa 'jug dus gsang ba yi //",
    "NK080(wu)001:299": "dkyil 'khor bstan la shes brtan sbyin //",
    "NK080(wu)001:300": "ngo bo dus kyang lnga ru 'gyur //",
    "NK080(wu)001:301": "rno la ngar btags nus pa bzhin //",
    "NK080(wu)001:302": "nus pa skyes pa thob pa'i tshad //",
    "NK080(wu)001:303": "rgyu rkyen rgyu dang bdag po dang //",
    "NK080(wu)001:304": "yul dang de ma thag pa dang //",
    "NK080(wu)001:305": "ngo bo kun la skabs su sbyar //",
    "NK080(wu)001:306": "dad dang brtson 'grus gsum ldan dang //",
    "NK080(wu)001:307": "brtul zhugs gsum ldan slob ma la //",
    "NK080(wu)001:308": "rgyud gcig pa'am tha dad la //",
    "NK080(wu)001:309": "gang ldan chud ma zos par sbyin //",
    "NK080(wu)001:310": "bskur bas skye gnas las nyon mongs //",
    "NK080(wu)001:311": "shes sgrib cha phra rnam dag nas //",
    "NK080(wu)001:312": "yon tan snang phyir ming du brjod //",
    "NK080(wu)001:313": "slob dpon mnyes par ma byas shing //",
    "NK080(wu)001:314": "dbang rnams thob par ma byas par //",
    "NK080(wu)001:315": "las brtson 'bras med lhung ba'i skyon //",
    "NK080(wu)001:316": "gang yang phan pa'i dbang bskur ba'i //",
    "NK080(wu)001:317": "dus 'di phyin chad rgyal ba'i sras //",
    "NK080(wu)001:318": "phyir mi lngog phyir yon tan no //",
    "NK080(wu)001:319": "lha mi'i yon tan yan chad nas //",
    "NK080(wu)001:320": "rdo rje 'dzin sogs skabs kyis mthong //",
    "NK080(wu)001:321": "sgrub pa 'jig rten pa dang 'das //",
    "NK080(wu)001:322": "'jig rten pa yang 'di lta ste //",
    "NK080(wu)001:323": "ro langs tshe dang pra sgrub dang //",
    "NK080(wu)001:324": "lha chen po dang rgyal po bzhi //",
    "NK080(wu)001:325": "gdug pa klu 'dul rgyal blon gyi //",
    "NK080(wu)001:326": "chung ma dbang du bya ba gnyis //",
    "NK080(wu)001:327": "yul khams ce spyang rkang mgyogs bskrad //",
    "NK080(wu)001:328": "mi snang gzugs sgrub lha klu mo //",
    "NK080(wu)001:329": "rgyal blon dmag dpon zhang blon sgrub //",
    "NK080(wu)001:330": "tshe 'di'i ched phyir 'jig rten pa'o //",
    "NK080(wu)001:331": "yi ge sgyu 'phrul tshogs sgrub dang //",
    "NK080(wu)001:332": "rdo rje sems dang sman sgrub dang //",
    "NK080(wu)001:333": "rigs lnga sgrub dang yum lnga sems //",
    "NK080(wu)001:334": "byin dbab sgrub pa rnam gnyis sogs //",
    "NK080(wu)001:335": "phyag rgya rdzas dang thabs spyod par //",
    "NK080(wu)001:336": "brten pa'i sgrub pa gsum du bsdu //",
    "NK080(wu)001:337": "don du gnyer phyin sgrub mtshan nges //",
    "NK080(wu)001:338": "tshogs gnyis rdzogs phyir mchod pa ni //",
    "NK080(wu)001:339": "ting 'dzin sbyor sgrol dam rdzas dang //",
    "NK080(wu)001:340": "'dod yon glu dang sems kyi sprin //",
    "NK080(wu)001:341": "rol mo la sogs dbang sgyur dbul //",
    "NK080(wu)001:342": "gnas su stobs phyir mchod pa ste //",
    "NK080(wu)001:343": "thun mong khyad par yon tan ldan //",
    "NK080(wu)001:344": "bdag gzhan don sgrub 'phrin las ni //",
    "NK080(wu)001:345": "mchod rten phyag rgya'i sgo nas dang //",
    "NK080(wu)001:346": "hom bro glu dang rdzas kyis bya //",
    "NK080(wu)001:347": "na so gzhon dang rigs 'phel dang //",
    "NK080(wu)001:348": "skye rgyud med dang zla bral ba //",
    "NK080(wu)001:349": "las bzhi'i dus sbyar bar shes //",
    "NK080(wu)001:350": "las kyi nus mthu cher ldan phyir //",
    "NK080(wu)001:351": "sngon nas btsal ba rab tu ces //",
    "NK080(wu)001:352": "zhi la dwang ba rgyas la dga' //dbang la chags dang drag khros sems //",
    "NK080(wu)001:353": "'di yang las kyi stobs cher 'gyur //",
    "NK080(wu)001:354": "rgyal ba gcig bsgoms las kun 'grub //",
    "NK080(wu)001:355": "byed pa skabs kyis lha yang bzhi //",
    "NK080(wu)001:356": "rnam grangs ngo bo ji bzhin no //",
    "NK080(wu)001:357": "'bras bu drag gtum lha mtshan dang //",
    "NK080(wu)001:358": "yon tan nam mkha'i mtha' dang mnyam //",
    "NK080(wu)001:359": "phyag na rdo rje'ang 'gugs 'gyur dang //",
    "NK080(wu)001:360": "sangs rgyas sku yang 'jig byed pa'o //",
    "NK080(wu)001:361": "gzhung bzhin spyad na don gnyis rdzogs //",
    "NK080(wu)001:362": "slob dang mngon sum lam dang sbyar //",
    "NK080(wu)001:363": "sgrub gzhi gzung phyir dam tshig ni //",
    "NK080(wu)001:364": "ngo bo mdo rgyas gsum du shes //",
    "NK080(wu)001:365": "mnyam pa'i dam tshig mdor bstan pa //",
    "NK080(wu)001:366": "'bring du rtsa ba bco lnga ste //",
    "NK080(wu)001:367": "rgyas pa sum brgya drug cu'o //",
    "NK080(wu)001:368": "yang na rtsa ba'i rtsa ba dang //",
    "NK080(wu)001:369": "rtsa ba'i yan lag yan lag rtsa //",
    "NK080(wu)001:370": "yan lag yan lag bzhi ru bsdu //",
    "NK080(wu)001:371": "dbye ba ngo bo ji bzhin no //",
    "NK080(wu)001:372": "dgos pa spyi dang khyad par gnyis //",
    "NK080(wu)001:373": "rtogs pa 'dul dang las don sgrub //",
    "NK080(wu)001:374": "'dul dang sdom pa'i dam tshig sogs //",
    "NK080(wu)001:375": "'dus par gsungs pa che ba'i chog dpe yang skabs kyis rnam pa mang //",
    "NK080(wu)001:376": "sa gzhi so mtshams mkhar sogs pa'o //",
    "NK080(wu)001:377": "nyams skyon spyi dang khyad par gyis //",
    "NK080(wu)001:378": "gnyis 'gyur rgyud nas gsal bar bstan //",
    "NK080(wu)001:379": "gso thabs rtsa ba yan lag gis //",
    "NK080(wu)001:380": "skabs dang sbyar te gzhung bzhin gsab //",
    "NK080(wu)001:381": "yon tan mdor bsdus spyi ru bstan //",
    "NK080(wu)001:382": "khyad par rang rang skabs su shes //",
    "NK080(wu)001:383": "rang bzhin ye nas sangs rgyas pa'o //",
    "NK080(wu)001:384": "nges tshig skyon yon skabs kyis bsgyur //",
    "NK080(wu)001:385": "dkyil 'khor skabs kyis bdun gsungs te //",
    "NK080(wu)001:386": "thog mar rang bzhin dkyil 'khor ni //",
    "NK080(wu)001:387": "rang bzhin nyid dang lhun grub dang //",
    "NK080(wu)001:388": "'bras bu mthar phyin skabs kyis gsum //",
    "NK080(wu)001:389": "chos nyid rang bzhin spros bral te //",
    "NK080(wu)001:390": "dngos po kun kyang de bzhin pas //",
    "NK080(wu)001:391": "rang bzhin nyid kyi dkyil 'khor ro //",
    "NK080(wu)001:392": "dkyil 'khor bzhi bcu rtsa lnga nyid //",
    "NK080(wu)001:393": "khams dang skye mched la gnas pa //",
    "NK080(wu)001:394": "lhun gyis grub par rgyal bas gsungs //",
    "NK080(wu)001:395": "'bras bu mthar phyin 'og min na //",
    "NK080(wu)001:396": "bzhugs pa'i dkyil dang 'khor gyi tshul //",
    "NK080(wu)001:397": "de yang zhi khro rnam gnyis te //",
    "NK080(wu)001:398": "nges par sku gsungs thugs su 'gyur //",
    "NK080(wu)001:399": "ngo bo du ma gcig bral ba //",
    "NK080(wu)001:400": "nges tshig skabs kyis gnyis su 'gyur //",
    "NK080(wu)001:401": "de nyams len pa'i ting nge 'dzin //",
    "NK080(wu)001:402": "dkyil 'khor lhag pa gnyis su gsungs //",
    "NK080(wu)001:403": "rang bzhin de nyid 'dris bya'i phyir //",
    "NK080(wu)001:404": "de bzhin ting 'dzin dkyil 'khor gyis //",
    "NK080(wu)001:405": "phyi nang snod bcud ma lus kun //",
    "NK080(wu)001:406": "nyid kyi thugs la bstim par bya //",
    "NK080(wu)001:407": "chos sku phyag rgya bsgom pa nyid //",
    "NK080(wu)001:408": "rang rig mtha' dbus med pa'i dkyil //",
    "NK080(wu)001:409": "ye shes bzhi 'phro 'khor lo'i tshul //",
    "NK080(wu)001:410": "'bras bu mthar phyin sgrub pa'i phyin //",
    "NK080(wu)001:411": "lhag pa'i ting 'dzin rnam pa gnyis //",
    "NK080(wu)001:412": "gdul bya'i don phyin zhi khro dang //",
    "NK080(wu)001:413": "las dang bsod nams sgrub pa lnga //",
    "NK080(wu)001:414": "de yang sku gsung thugs gsum ste //",
    "NK080(wu)001:415": "zhi ba sku dang gsung dang thugs //",
    "NK080(wu)001:416": "sku ni cha lugs bzhugs tshul dang //",
    "NK080(wu)001:417": "sku mdog rgyan sogs shes par bya //",
    "NK080(wu)001:418": "thugs kyang phyag rgya bca' ba dang //",
    "NK080(wu)001:419": "'dzin dang bsam pa la sogs pa'o //",
    "NK080(wu)001:420": "gsung gi rtsa ba skyed pa dang //",
    "NK080(wu)001:421": "bzlas pa spyan drang me tog dor //",
    "NK080(wu)001:422": "stim dang dngos grub gsol ba'i sngags //",
    "NK080(wu)001:423": "byin rlabs dbang bskur la sogs sngags //",
    "NK080(wu)001:424": "de dag ngo bo shes par bya //",
    "NK080(wu)001:425": "khro bo lhag pa'i ting 'dzin gyis //",
    "NK080(wu)001:426": "sku dang gsung thugs bshad bzhin sbyar //",
    "NK080(wu)001:427": "lhag pa gsum yang grangs de ldan //",
    "NK080(wu)001:428": "ting 'dzin brtan phyir gzugs brnyan yin //",
    "NK080(wu)001:429": "gnyis su bye brag shes par bya //",
    "NK080(wu)001:430": "gzugs brnyan dkyil 'khor yang dag ni //",
    "NK080(wu)001:431": "chen po rags pa thabs su tota /",
    "NK080(wu)001:432": "mtshan nyid yum gyi dkyil 'khor te //",
    "NK080(wu)001:433": "ye shes snang phyir gzugs brnyan brjod //",
    "NK080(wu)001:434": "lhag pa'i gzugs brnyan rnam drug ste //",
    "NK080(wu)001:435": "dbang dang phyi nang bsod nams tshogs //",
    "NK080(wu)001:436": "sgrub dang phrin las dkyil 'khor ro //",
    "NK080(wu)001:437": "dbang la sor bzhi 'dzub gang ngog /zhi ba rgyas 'bring rnam gsum te //",
    "NK080(wu)001:438": "khru bzhi brgyad dang bcu gnyis dang //",
    "NK080(wu)001:439": "bcu drug tha ma 'bring gi tshad //",
    "NK080(wu)001:440": "nyi shu'am nyi shu rtsa lnga ni //",
    "NK080(wu)001:441": "rgyas pa'i tshul du gsungs pa ste //",
    "NK080(wu)001:442": "logs re'i tshad du bstan pa'o //",
    "NK080(wu)001:443": "bsod nams rten ni mchod rten sogs //",
    "NK080(wu)001:444": "tshogs la dpag tshad rgyang grags so //",
    "NK080(wu)001:445": "sgrub pa tshe dang pra sogs pa'i //",
    "NK080(wu)001:446": "skabs kyi dkyil 'khor gsungs pa'o //",
    "NK080(wu)001:447": "de dag sa chog stegs brtsigs dang //",
    "NK080(wu)001:448": "go ma ye dang thig sta gon //",
    "NK080(wu)001:449": "bri dang rgyan dang rab gnas dang //",
    "NK080(wu)001:450": "las kyi gzhung lugs rgyas par bya //",
    "NK080(wu)001:451": "khro bo'i skabs kyang de bzhin shes //",
    "NK080(wu)001:452": "phrin las rnam bzhi'i thabs brgyad kyang //",
    "NK080(wu)001:453": "gzugs brnyan skabs su bshad pa yin //",
    "NK080(wu)001:454": "zab phyir byang sems dkyil 'khor ni //",
    "NK080(wu)001:455": "rten dang brten can tha snyad gnyis //",
    "NK080(wu)001:456": "dbye ba phyi gsang mthar thug 'gyur //",
    "NK080(wu)001:457": "ye shes lnga yi ro ldan pas //",
    "NK080(wu)001:458": "dkyil 'khor zhes su brjod pa ste /ngo bo gsang ba'i khams gsum mo //",
    "NK080(wu)001:459": "tshogs ni sbyor ba rnam pa gsum //",
    "NK080(wu)001:460": "tshom bu gcig gsum lnga pa'o //",
    "NK080(wu)001:461": "re re'ang skabs kyis gsum gsum te //",
    "NK080(wu)001:462": "ska la ldan lha dang dgyes ldan mi //",
    "NK080(wu)001:463": "'byor ldan yo byad la sogs pa //",
    "NK080(wu)001:464": "mthun dang tshad phyir tshogs su brjod //",
    "NK080(wu)001:465": "rnam grangs gnas dang longs spyod dang //",
    "NK080(wu)001:466": "ting 'dzin spyod yul 'bras bu dang //",
    "NK080(wu)001:467": "bdag gzhan don 'tshol la sogs kyis //",
    "NK080(wu)001:468": "tshogs kyi dkyil 'khor yan la shes //",
    "NK080(wu)001:469": "mtshan nyid bar ma gnas dus su //",
    "NK080(wu)001:470": "sgrub pa'i stobs phyir rkyen du gsungs //",
    "NK080(wu)001:471": "rgol ba po dag tshar bcad phyin //",
    "NK080(wu)001:472": "brjod dang 'brel ba dgos yang dgos //",
    "NK080(wu)001:473": "brjod pa brjod bya rjod byed de //",
    "NK080(wu)001:474": "rang bzhin rgyud dang ston pa'am //",
    "NK080(wu)001:475": "mtshon bya tshon byed rgyud gnyis so //",
    "NK080(wu)001:476": "'brel ba yang ni de bzhin de //",
    "NK080(wu)001:477": "dkyil 'khor gzungs mar 'brel ba dang //",
    "NK080(wu)001:478": "gzungs ma dbang dang 'brel ba ni //",
    "NK080(wu)001:479": "gsang dbang mchog gi don du bshad //",
    "NK080(wu)001:480": "dbang thob sgrub la nges zhugs pas //",
    "NK080(wu)001:481": "dngos grub rnam gnyis thob pa'i mi //",
    "NK080(wu)001:482": "gdul bya'i zhing dang 'brel bar gsungs //",
    "NK080(wu)001:483": "yang na rgyud gsum 'brel ba ste //",
    "NK080(wu)001:484": "mtshon bya mtshon byed rgyu 'bras tshul //",
    "NK080(wu)001:485": "shes dang shes yul 'brel ba'o //",
    "NK080(wu)001:486": "dgos pa lam rkyen rnam pa brgyad //",
    "NK080(wu)001:487": "don du gnyer phyir dgos pa'o //",
    "NK080(wu)001:488": "dgos pa'i dgos pa 'bras bu gnyis //",
    "NK080(wu)001:489": "dgos pa bsgrub phyir yang dgos pa'o //",
    "NK080(wu)001:490": "rgyud la ldan phyir rgol ba bzlog /mi nub brtan rgyas yun ring phyir //",
    "NK080(wu)001:491": "gtan pa'i ngo bo rnam pa gsum //",
    "NK080(wu)001:492": "sdud pa po dang bud med tshogs //",
    "NK080(wu)001:493": "rnal 'byor mig can la sogs pas //",
    "NK080(wu)001:494": "rtogs dang bsrung dang gdams pa yi //",
    "NK080(wu)001:495": "tha snyad tsam du gtad ces bya //",
    "NK080(wu)001:496": "skabs kyi dpe yang rnam pa mang //",
    "NK080(wu)001:497": "rtsod pa che phra mi mthun la //",
    "NK080(wu)001:498": "sbyong mi tshogs pa gleng gzhi'i tshul //",
    "NK080(wu)001:499": "bden rdzun 'dran pa gleng bslang 'dra //",
    "NK080(wu)001:500": "so sor bka' btags rgyud bshad dpe //",
    "NK080(wu)001:501": "de gzhung srong la lam gyi tshul //",
    "NK080(wu)001:502": "tha tshig mi 'da' gtad pa bzhin //",
    "NK080(wu)001:503": "'dra phyir mtshon pa'i dpe ru grags //",
    "NK080(wu)001:504": "shes rab tha ma'i don bstan pa //",
    "NK080(wu)001:505": "bshad tshul snod dang sbyar ba ste //",
    "NK080(wu)001:506": "bshad tshul pha dang spyi dbang gnyis //",
    "NK080(wu)001:507": "pha yi 'bru gnan lan gdab pa //",
    "NK080(wu)001:508": "khog dbubs sa bcad bzhi por gsungs //",
    "NK080(wu)001:509": "spyi ni zung bzhi gcig gis te //",
    "NK080(wu)001:510": "thun mong khyad par slob ma yis //",
    "NK080(wu)001:511": "yon tan so so'i mtshan nyid bzhin //",
    "NK080(wu)001:512": "de yi bsam pa mthun phyogs su //",
    "NK080(wu)001:513": "rmad byung tshul gyis de bzhin no //",
    "NK080(wu)001:514": "tha ma'i don gyis lus bstan pa //",
    "NK080(wu)001:515": "ngo bo'i dbye ba rnam pa gnyis //",
    "NK080(wu)001:516": "lam du gyur 'bras mthar thug 'bras //",
    "NK080(wu)001:517": "tshe la dbang dang phyag rgya che //",
    "NK080(wu)001:518": "lhun grub rig 'dzin la sogs pa //",
    "NK080(wu)001:519": "lam dang 'bras bu thun mong brjod //",
    "NK080(wu)001:520": "mthar thugs bskyed du bya ba med //",
    "NK080(wu)001:521": "'bras bu'i ngo bo sku gsung thugs //",
    "NK080(wu)001:522": "yon tan phrin las la sogs pa'o //",
    "NK080(wu)001:523": "de yang skabs kyis lnga lnga ste //",
    "NK080(wu)001:524": "mtshan nyid gcig dang du ma med //",
    "NK080(wu)001:525": "log rtog dag dang sems gcig pas //",
    "NK080(wu)001:526": "thugs rjes gzigs dang byin brlabs 'byung //",
    "NK080(wu)001:527": "de yang zhi khro la sogs sku //",
    "NK080(wu)001:528": "tha dad snang la snang ba med //",
    "NK080(wu)001:529": "grub pa mthar phyin 'bras bur brjod //",
    "NK080(wu)001:530": "lam dang 'bras bur bcas pa yang //",
    "NK080(wu)001:531": "'phral du byas pas 'byung med de //",
    "NK080(wu)001:532": "sems can dus na lhun rdzogs pas //",
    "NK080(wu)001:533": "rgyas par bdag gis ma bkod de //",
    "NK080(wu)001:534": "yig mang 'jigs pas brjod 'das phyir //",
    "NK080(wu)001:535": "rnam par phye nas ma bstan to //",
    "NK080(wu)001:536": "rigs pas skabs su sbyar bya zhing //",
    "NK080(wu)001:537": "tha snyad ji snyed gsum du bsdu'o //",
    "NK080(wu)001:538": "'gro mang lhan cig ling tog gis //",
    "NK080(wu)001:539": "ldongs pa'i rgyud don ma shes 'dres //",
    "NK080(wu)001:540": "bdag gi yi ge 'dis bkod pas //",
    "NK080(wu)001:541": "sems can dmus long mig rnyed shog /",
    "NK080(wu)001:542": "'di rtogs 'gro rnams gzhan don du //",
    "NK080(wu)001:543": "bstan pa rgya che spel ba yis //",
    "NK080(wu)001:544": "kun kyang yang dag mig ldan nas //",
    "NK080(wu)001:545": "log lta ma lus tshar gcod shog /sgyu 'phrul man",
    "NK080(wu)001:546": "ngag gsal ba'i sgron me zhes bya ba rdzogs so",
    "NK080(wu)001:547": "// blo rno zab brtan myur ba dang //",
    "NK080(wu)001:548": "rgya che ba dang blo zhib pa //",
    "NK080(wu)001:549": "ral gri rgya mtsho ri bo dang //",
    "NK080(wu)001:550": "nam mkha' klog dang rdul phran 'dra'o //",
    "NK080(wu)001:551": "ngang ring tshul shes rang bzhin bzang //",
    "NK080(wu)001:552": "dad pa snying rjes ldan pa ni //",
    "NK080(wu)001:553": "chu bo dge slong gsar pa dang //",
    "NK080(wu)001:554": "nyi ma sbyor rtsi pha ma bzhin //",
    "NK080(wu)001:555": "mtshan nyid lnga gnyis gcig ldan pa //",
    "NK080(wu)001:556": "de las bzlog dang ma 'phrad cig /slob dpon chen po bi ma las mdzad pa'o ///dge'o //",
    "NK080(wu)001:557": "dge'o //",
    "NK080(wu)001:558": "dge'o //",
    "NK080(wu)001:559": "mad+galam //"
}