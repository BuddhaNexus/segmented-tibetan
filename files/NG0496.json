{
    "NG0496:1": "@#// rgya gar skad du /",
    "NG0496:2": "sarba ta tha ga da sam gra ha mu la ta n+t+ra a /",
    "NG0496:3": "bod skad du /",
    "NG0496:4": "de bzhin gshegs pa thams cad sdus pa khu byug rtsa ba'i tan tra /",
    "NG0496:5": "skye ba med pa /",
    "NG0496:6": "dpal kun tu bzang po la phyag 'tshal lo //",
    "NG0496:7": "de bzhin gshogs pa thams cad kyi thugs mi gnas pa'i ye shes bde bar gegs pa'i snying po /",
    "NG0496:8": "rnam par dag pa'i lam /",
    "NG0496:9": "mya ngan las 'das pa'i yang dag pa'i 'jings /",
    "NG0496:10": "yum gyi mkha' klong rnam par dag pa'i thig le'o //",
    "NG0496:11": "sna tshogs mi gnyis mya ngan 'das //",
    "NG0496:12": "'khor ba mya ngan 'das snying po //",
    "NG0496:13": "bla med theg pa chen po ni //",
    "NG0496:14": "pad+mo ge sar yum gyi mkhar //",
    "NG0496:15": "zla ba bcu gnyis dus kyi tshor rig pa //",
    "NG0496:16": "bya rgyal khu byug dbyar zla 'bring po la //",
    "NG0496:17": "snyan pa'i sgra sgrog dbyar gyi cha 'dzin pa //",
    "NG0496:18": "dpal la bslab pa ma yin de nyid la'o //",
    "NG0496:19": "mi gnas theg chen theg pa'i snying po ni /",
    "NG0496:20": "theg pa ma lus kun gyi bgrod ste //",
    "NG0496:21": "rgyu nas mi stsol 'bras bu'i ngo bo yin //",
    "NG0496:22": "theg pa kun gyi lta mig cha 'dzin pa //",
    "NG0496:23": "dpral la 'bras bur ma byas ye nas so //",
    "NG0496:24": "khu byug dus tshigs mi 'da' de nyid las //",
    "NG0496:25": "rang dbang med par dus la gnas pa ste //",
    "NG0496:26": "dus de mi 'gyur de na gnas pa ltar //",
    "NG0496:27": "chos kyi snying po mchog tu gyur pa nyid //",
    "NG0496:28": "yon tan phun sum tshogs te rgyu dang bral //",
    "NG0496:29": "rkyen gyis mi skyed rang gis rang bzhin gnas //",
    "NG0496:30": "gzhan tu mi 'gyur dus med rnam thar gnas //",
    "NG0496:31": "yon tan mchog ldan ngal ba nyid kyang yin //",
    "NG0496:32": "khu byung bya rgyal gsung gi gdangs dang ldan /",
    "NG0496:33": "rje btsan dus bzhi'i dus la dbang byed pas //",
    "NG0496:34": "sgra snyan sgrags pas kun rgyud yid tshim nas //",
    "NG0496:35": "dus kyi bya ba thams cad byed par ltar //",
    "NG0496:36": "rdzogs pa mi 'gyur bla na med pa la //",
    "NG0496:37": "sku gsung thugs ldan theg pa kun gyi rje //",
    "NG0496:38": "dus bzhi'i lhun rdzogs dus gsum 'gyur ba med //",
    "NG0496:39": "'od zer phyung bas theg pa kun bsdus nas //",
    "NG0496:40": "dus me dus gsum rang gi rang bzhin gnas /",
    "NG0496:41": "de skad ces bcom ldan 'das bde ba'i dbang phyug gis /",
    "NG0496:42": "'khor rnams gsol pas //",
    "NG0496:43": "klog 'od brtan pa rgyal po dza dang */",
    "NG0496:44": "rgyal po lnga sgra gcan 'dzin dang */ gnod sbyin byang chub dang */",
    "NG0496:45": "'khor rnams kyis @#//",
    "NG0496:46": "pus mo g.yas pa'i lha nga sa la btsugs te /",
    "NG0496:47": "bcom ldan 'das zhes mgrin gcig tu sdebs nas /",
    "NG0496:48": "phung po lnga so sor 'chad pa'o //",
    "NG0496:49": "de bzhin du rnam par shes pa la sogs pa rnams kyang de bzhin no /",
    "NG0496:50": "zhes zhus pas /",
    "NG0496:51": "bcom ldan 'das bde ba'i dbang phyug gis /",
    "NG0496:52": "zag pa med pa'i ting nge 'dzin la snyoms par zhugs nas /",
    "NG0496:53": "bcom ldan 'das gzugs kyi phung po dang */",
    "NG0496:54": "bcom ldan 'das tshor ba'i phung po dang */",
    "NG0496:55": "bcom ldan 'das 'du shes kyi phung po dang */",
    "NG0496:56": "bcom ldan 'das 'du byed kyi phung po dang */",
    "NG0496:57": "bcom ldan 'das rnam par shes pa'i phung po la sogs pa ni byang chub bo //",
    "NG0496:58": "de bzhin gshegs ma snang ma dang */",
    "NG0496:59": "de bzhin gshegs ma sram dang de bzhin gshegs ma sdud ma dang */",
    "NG0496:60": "de bzhin gshegs ma dro ma la sogs pa lnga ni de dag 'khril ba'o //",
    "NG0496:61": "dbang po lnga ni yum lnga dang 'khril te /",
    "NG0496:62": "yum sbas pa'i tshul du gnas so /",
    "NG0496:63": "skyes bu bcu gnyis ni rten khang bco brgyad la zha'o //",
    "NG0496:64": "dbang phyug lha la sogs pa dang */",
    "NG0496:65": "thag bzangs ris dang bum rna dang */",
    "NG0496:66": "ha nu ma ta la sogs pa //",
    "NG0496:67": "skyes bu rten gyi tshod ldan zhing *//",
    "NG0496:68": "bcu sbas 'khril ma'i tshogs ldan te //",
    "NG0496:69": "so sor phye ba ma yin te //",
    "NG0496:70": "sbas ma yum gyi tshogs su gcig / dper na khu byug mang po nyid //",
    "NG0496:71": "sgra skad snyan pa kun sgrogs shing *//",
    "NG0496:72": "dus kyi tshod sdud bstan gyis kyang *//",
    "NG0496:73": "khu byug gcig pu 'dus bzhin no //",
    "NG0496:74": "rol mo sgra la sogs pa kun //",
    "NG0496:75": "lha mo yum gyi lhums su yal //",
    "NG0496:76": "e e e /",
    "NG0496:77": "a a a /",
    "NG0496:78": "ra ra ra ri la sogs //",
    "NG0496:79": "de las byung nas de la'ang rdzogs //",
    "NG0496:80": "a yang a'i a la rdzogs //",
    "NG0496:81": "thub drug bstan pa bsam yas pa'ang *//",
    "NG0496:82": "de bzhin de yi gnas su son //",
    "NG0496:83": "rnam thar sgo mtha' yas pa'ang *//",
    "NG0496:84": "gsang ba'i lha mo mkha' las byung *//",
    "NG0496:85": "rigs drug so sor snang ba yang *//",
    "NG0496:86": "gong ma rnams bzhin byung nas rdzogs //",
    "NG0496:87": "mkha' la de bzhin gshegs zhes bya //",
    "NG0496:88": "byang chub sems dpa' bcom ldan 'das //",
    "NG0496:89": "gsang ba sbas pa'i lha mo yis //",
    "NG0496:90": "mkha' la de bzhin dus med gnas //",
    "NG0496:91": "dper na khu byug dus tshigs las //",
    "NG0496:92": "mi 'da' de bzhin dus de las //",
    "NG0496:93": "brtan bar byed pa ji bzhin no //",
    "NG0496:94": "e ma'o sangs rgyas bcom ldan 'das //",
    "NG0496:95": "btsal bas rnyed pa'i yul med de //",
    "NG0496:96": "pha rol phyin pa bcu las byung *//",
    "NG0496:97": "mya ngan 'das dang rgya la ba'i yum //",
    "NG0496:98": "bcu po de nyid yin pa'i phyir //",
    "NG0496:99": "rgyal bsras dang yab yum ni //",
    "NG0496:100": "yi ge yin te a nyid do //",
    "NG0496:101": "ngo mtshar rmad kyi chos nyid ni //",
    "NG0496:102": "rdzogs pa'i sangs rgyas rnams kyis kyang *//",
    "NG0496:103": "btsal bas mi rnyed dngos po med //",
    "NG0496:104": "dngos po med pa'i dngos nyid las //",
    "NG0496:105": "mi 'gyur gnas pa drang srong yin //",
    "NG0496:106": "dper na khu byug dus tshigs las //",
    "NG0496:107": "dus mi 'da' bar 'ongs nas ni /",
    "NG0496:108": "sgra skad snyan pa kun bsgrags pa yi ngag / snyan pa'i sgra nyid sgra mthar stong *//",
    "NG0496:109": "a nyid yin par de bzhin no //",
    "NG0496:110": "ting nge 'dzin @#//",
    "NG0496:111": "dang bsam gtan dang *//",
    "NG0496:112": "rnam thar mang po'i sgo mtha' yas //",
    "NG0496:113": "de bzhin gtsug lag bsam mi khyab //",
    "NG0496:114": "nye bar gzhag pa mang po yang *//",
    "NG0496:115": "dus tshod 'dzin pa'i khu byug gis //",
    "NG0496:116": "skad snyan khu byug nyid la ni //",
    "NG0496:117": "byung nas de la rdzogs pa ltar //",
    "NG0496:118": "spas pa lha mo nyid yum nyid las //",
    "NG0496:119": "bsam mi khyab pa'i sgo byung nas //",
    "NG0496:120": "de la 'dus phyir yum zhes bya //",
    "NG0496:121": "tshogs kyi sgo dang sems dpa' dang *//",
    "NG0496:122": "lha mo mang po khro bo dang *//",
    "NG0496:123": "khro mo'i phyag rgya'i tshogs bcas dang *//",
    "NG0496:124": "'khor lo pad+ma ral gri dang *//",
    "NG0496:125": "dkyil 'khor ji snyed yod pa kun /",
    "NG0496:126": "gsang ba'i lha mo las byung nas //",
    "NG0496:127": "de la 'dus phyir yum zhes bya //",
    "NG0496:128": "tshogs kyi sgo dang sems dpa' dang *//",
    "NG0496:129": "mi gsungs mnyam bzhag sngags chig go / mchod stod dbul dang bskul ba dang *//",
    "NG0496:130": "rgyan dang byug pa gdugs la sogs //",
    "NG0496:131": "de bzhin khrus dang sku bskyed pa //",
    "NG0496:132": "gshegs su gsol dang spyan drangs dang *//",
    "NG0496:133": "spyan mig dbye ba la sogs pa //",
    "NG0496:134": "gsang ba'i lha mo'i mkha' dkyil du //",
    "NG0496:135": "brtan par byas nas yan lag rdzogs /",
    "NG0496:136": "khu byug gcig gi skad gcig la //",
    "NG0496:137": "mang po kun gyi sgra bsgrags kyang *//",
    "NG0496:138": "khug skad gcig la rdzogs pa ltar //",
    "NG0496:139": "so so'i yan lag bsam yas kyang *//",
    "NG0496:140": "de bzhin gsang ba'i gnas su rdzogs //",
    "NG0496:141": "sngon 'das pa yi sangs rgyas kyang *//",
    "NG0496:142": "de las de bzhin byung bas ni //",
    "NG0496:143": "bdud bzhi ma lus bsad pa'i phyir //",
    "NG0496:144": "rgyal ba sangs rgyas zhes bya zhing *//",
    "NG0496:145": "da ltar phyis byung drang srong rnams //",
    "NG0496:146": "gsang ba'i yum la lta ba la //",
    "NG0496:147": "de bzhin gsang ba'i yum de snang *//",
    "NG0496:148": "dper na khu byug ji snyed pa dang *//",
    "NG0496:149": "snga phyi gsum du 'byung bde //",
    "NG0496:150": "lus ngag yid gsum dus tshod rnams //",
    "NG0496:151": "'gyur ba med gnas pa ltar //",
    "NG0496:152": "dus gsum sangs rgyas ma lus pa /",
    "NG0496:153": "gsang ba sbas pa'i lha mo la //",
    "NG0496:154": "snga phyi dus gsum dus med de //",
    "NG0496:155": "sku gsung thugs ldan dus med par //",
    "NG0496:156": "mi 'gyur gnas pas rgyal ba yin //",
    "NG0496:157": "rigs brgya rigs gsum rigs lnga ni //",
    "NG0496:158": "gsang ba byang chub las phyung ba //",
    "NG0496:159": "rigs mchog chen po gcig tu'o //",
    "NG0496:160": "rigs de mkha' de yum yang yin //",
    "NG0496:161": "dper na bya rgyal khu byug dag / bar snang mkha' la 'phyo ba yang *//",
    "NG0496:162": "phyin pa'i lam la rjes med bzhin //",
    "NG0496:163": "drang srong sgom mkha' rnal 'byor pa //",
    "NG0496:164": "rgyal ba yum la ltas nas ni //",
    "NG0496:165": "rnam par mi rtog sgom pa dang *//",
    "NG0496:166": "yum gyi mkha' la sbyor ba'ang *//",
    "NG0496:167": "lta sgom sbyor ba rjes med na //",
    "NG0496:168": "byang chub sems dpa' kun gyi yab //",
    "NG0496:169": "gcig las yon tan gyi tshogs mang po byung ba'i skabs rdzogs so /",
    "NG0496:170": "khu byug yun rings lam bgrod nas //",
    "NG0496:171": "dus kyi tshad la nyam thag pa //",
    "NG0496:172": "don med dal ba chud gsan te /",
    "NG0496:173": "dus kyi bya ba byed pa bzhin /",
    "NG0496:174": "bden bzhi'i sgor zhugs nyan thos kyis //",
    "NG0496:175": "brgya phrag phyed dang gsum bsrung zhing *//",
    "NG0496:176": "rgyun zhugs 'bras thob brgyad bgrod kyang *//",
    "NG0496:177": "dgra bcom sa thob ngal ba'i sa //",
    "NG0496:178": "dper na khu byug @#//",
    "NG0496:179": "de nyid kyis /",
    "NG0496:180": "zla ba bcu gnyis kha rgyud de /",
    "NG0496:181": "dbyar zla 'bring la dus bsrungs pa //",
    "NG0496:182": "zla ba bcu gnyis tha mal te //",
    "NG0496:183": "sdug bsngal kha rgyud don med ltar //",
    "NG0496:184": "rang sangs rgyas pas lam bgrod la //",
    "NG0496:185": "rten 'brel bcu gnyis lugs bzlog ste //",
    "NG0496:186": "zab mo'i cha shas rtogs pa de //",
    "NG0496:187": "bzhi rtsa brgyad pas ngal don chung *//",
    "NG0496:188": "dper na khu byug de nyid kyis //",
    "NG0496:189": "'gro 'ong gnyis su dus bzung ste //",
    "NG0496:190": "zla ba bcu bgrangs bcu gcig la //",
    "NG0496:191": "'bras bu 'gro 'ong tshod 'dzin pa //",
    "NG0496:192": "bgrangs pas ngal ba don med ltar //",
    "NG0496:193": "gnyis zhugs gsum dur shes rab thabs //",
    "NG0496:194": "phyin pa bcu bgrod bskal par yang *//",
    "NG0496:195": "yun rings bgrod pas bgrod pa'i sa //",
    "NG0496:196": "bgrod mi dgos par bgrod pa mthong *//",
    "NG0496:197": "bgrod pa'i lam la phyin mtha' med //",
    "NG0496:198": "sgo phugs phye ba ngal ba'i rgyu //",
    "NG0496:199": "sa bgrangs 'bras bu 'dod pa gol //",
    "NG0496:200": "dper na khu byug de nyid kyis //",
    "NG0496:201": "'bad de 'dug pa tshang bsags nas //",
    "NG0496:202": "bu rgyud sgo nga der bzhag kyang *//",
    "NG0496:203": "ma rnongs khu byug mi 'ong ltar //",
    "NG0496:204": "dag pa'i sgor zhugs gsum 'dod do //",
    "NG0496:205": "bcu gcig gi ni skur bskyed pa //",
    "NG0496:206": "bzlas pa'i khang pa gtsang khang byas //",
    "NG0496:207": "'bad de khrus byas yan lag gi / bdag nyid skur bskyed ye shes sems //",
    "NG0496:208": "dpon g.yog tshul du lta byas te //",
    "NG0496:209": "'bras bu rdo rje'i rigs 'dod kyang *//",
    "NG0496:210": "zhi ba ma mthong 'dod pa gol /",
    "NG0496:211": "khu byug dus kyi dus tshigs las //",
    "NG0496:212": "'da' bar byed pa med pa de //",
    "NG0496:213": "khur bar byed pa bya yi rje /",
    "NG0496:214": "rje dang 'bangs kyi khyad par du //",
    "NG0496:215": "bya de gnyis dang ldan pa la //",
    "NG0496:216": "don med dus tshigs bsrung ba ltar /",
    "NG0496:217": "phyag rgya bzhi ldan spyi dang khyad par gnyis //",
    "NG0496:218": "byin rlabs las byung rtsa ba'i yan lag bzhi //",
    "NG0496:219": "byang chub lnga yi sgo nas thob 'dod pa //",
    "NG0496:220": "dag pa nyid la lta bar spyod byed cing *//",
    "NG0496:221": "lha spyod gnyis ldan u pa ya nyid ni //",
    "NG0496:222": "gnyis la bzung bas don med byang chub gol //",
    "NG0496:223": "dper na khu byug don gyi mchog / rang gi las su dus tshigs bsrung *//",
    "NG0496:224": "nga la zhing chad de dman pa ltar //",
    "NG0496:225": "yo ga rnam gnyis dam tshig gi / bsrung ba 'bad rtsol nyams su len //",
    "NG0496:226": "sbyor sgrol sdom bsrung nyi shu brgyad /",
    "NG0496:227": "nyams su len pa dman pa'i rgyu //",
    "NG0496:228": "bcu drug don rdzogs ngal ba ste //",
    "NG0496:229": "bsgom par bya ba lta mig bral //",
    "NG0496:230": "rdzogs chen theg pa kun gyi mkhar //",
    "NG0496:231": "mkhar 'gram zhabs nas ma 'grams na //",
    "NG0496:232": "yon tan lus lhun gyis rdzogs //",
    "NG0496:233": "dper na khu byug bya rgyal de //",
    "NG0496:234": "bya gzhan zil gnon 'dab gshog rdzogs //",
    "NG0496:235": "bya bran kun gyis 'khur ba ltar //",
    "NG0496:236": "rdzogs pa a ti yo ga ni //",
    "NG0496:237": "theg pa kun gyi rgyal po ste //",
    "NG0496:238": "ri yi rgyal por rab bzhin //",
    "NG0496:239": "ri rgyal zil gnon bya rje 'dra //",
    "NG0496:240": "theg pa gzhan gyi khur du khur //",
    "NG0496:241": "lta ba'i ngo bo don gyi mchog / drang srong bsgom 'dod sgom pa la //",
    "NG0496:242": "'du 'dzi spangs nas dgon dben bzung *//",
    "NG0496:243": "bstod pas rgyal ba 'dod pa ni //",
    "NG0496:244": "dper na khu byug sa mtshams @#//",
    "NG0496:245": "las //",
    "NG0496:246": "grong las dben par gnas bcas kyang *//",
    "NG0496:247": "gcig pu mi 'dug de bzhin khu //",
    "NG0496:248": "'du shes bzan chu sgom pa 'dra //",
    "NG0496:249": "dper na bsgoms pa'i sgom chen rnams //",
    "NG0496:250": "rus sbal khog gor nang nas ni //",
    "NG0496:251": "brkyang bskum 'gro 'dug byed pa de //",
    "NG0496:252": "sus kyang mi mthong de nyid na //",
    "NG0496:253": "'dug 'gro gzhan gyis mi mthong ltar //",
    "NG0496:254": "lus dben sems dben gnas dben par //",
    "NG0496:255": "mi mthong 'dug pa rgyal ba yin //",
    "NG0496:256": "dper na bya rgyal khu byug gis //",
    "NG0496:257": "dus bzhi'i 'brel pa byed pa de /",
    "NG0496:258": "gzhan gyis byed du bcug min te //",
    "NG0496:259": "dus bzhi'i 'brel pa ldan pa bzhin //",
    "NG0496:260": "rdzogs pa chen po bla na med //",
    "NG0496:261": "yon tan kun gyi 'byung gnas gter //",
    "NG0496:262": "theg pa kun gyi 'byung khungs pa //",
    "NG0496:263": "'byung khung byed du bcug min te //",
    "NG0496:264": "thams cad ma lus lhun gyis rdzogs //",
    "NG0496:265": "chos rnams ma lus bla na med //",
    "NG0496:266": "gsang sngags rig sngags byang chub dang *//",
    "NG0496:267": "phyag rgya la sogs ma lus rnams //",
    "NG0496:268": "bsod nams nor bu rin po che //",
    "NG0496:269": "sems kyi khu byug 'di la rdzogs //",
    "NG0496:270": "bsgom 'dod drang srong mkhan po pa //",
    "NG0496:271": "rnam par dag pa'i lam 'di la //",
    "NG0496:272": "bla med byang chub gter 'grub na //",
    "NG0496:273": "sems kyi khu byug 'di nyid la //",
    "NG0496:274": "bltas na bla med gnas su son //",
    "NG0496:275": "don dam bde ba chen po'i lam //",
    "NG0496:276": "yang dag 'ba' zhig 'di la lta //",
    "NG0496:277": "byang chub sems rgyud kyi rgyal po khu byug yul",
    "NG0496:278": "lang ka spu rir 'khor phal po che brgya la",
    "NG0496:279": "// bcom ldan 'das bde ba'i dbang phyug gis bka'",
    "NG0496:280": "stsal pa rdzogs so // // slob dpon rgya gar",
    "NG0496:281": "gyi mkhas pa chen po gtsug na me 'bar gyis",
    "NG0496:282": "'grel pa mdo bkrol ba zhigs bzhugs te /",
    "NG0496:283": "dgun zla 'bring po'i nya gsum la bton te /",
    "NG0496:284": "snod dang ldan pa'i mi / byang chub sems dpa'i",
    "NG0496:285": "mi dag rnyed na /",
    "NG0496:286": "rtsa ba sngon la kun gyi de bzhin byin la //",
    "NG0496:287": "mdo 'grel phyis sbyin no //",
    "NG0496:288": "de ltar ma byas na bka' dam pa khyad du bsad de /",
    "NG0496:289": "mod la ster mkhan khrag tu skyugs la dmyal bar ltung ngo *///",
    "NG0496:291": "/            @#// rgya gar skad du /",
    "NG0496:292": "gu h+ye da pa ti tan+t+ra na ma / bod skad du /",
    "NG0496:293": "gsang ba yang khol gyi rgyud ces bya ba /",
    "NG0496:294": "dpal kun tu bzang po la phyag 'tshal lo //",
    "NG0496:295": "ma byung ma skyes sngon rol na //",
    "NG0496:296": "thog ma'i sangs rgyas 'od mi 'gyur //",
    "NG0496:297": "kun gyi 'byung gnas chen por bzhugs //",
    "NG0496:298": "gsang ba yang khol las //",
    "NG0496:299": "sangs rgyas sems can gyi snang bzhi bstan pa'i le'u",
    "NG0496:300": "ste dang po'o // // bar du 'khrul pa'i rkyen",
    "NG0496:301": "bzhis 'khrul // tha ma sangs rgyas sems can gnyis //",
    "NG0496:302": "ngo bo gcig las gnyis su snang *//",
    "NG0496:303": "gsang ba yang khol las / sangs rgyas sems can",
    "NG0496:304": "rgyab gyes tshul bstan pa'i le'u ste gnyis pa'o //",
    "NG0496:305": "// de yang grol ba'i thabs gsungs pa //",
    "NG0496:306": "sbubs gsum dag tu bsdus te bstan //",
    "NG0496:307": "bag chags sbubs dang ye shes spubs //",
    "NG0496:308": "rin chen spubs dang rnam pa gsum //",
    "NG0496:309": "spubs gsum dag @#//",
    "NG0496:310": "la spyan kyang gsum //",
    "NG0496:311": "yul gsum dgrol ba'i dgongs pa gsum //",
    "NG0496:312": "gsang ba yang khol las //",
    "NG0496:313": "spubs gsum mdor bstan pa'i le'u ste gsum pa'o //  // da lta bag chags spubs gnas te //",
    "NG0496:314": "tsit+ta rin chen gzhal yas na //",
    "NG0496:315": "rig pa rtog med chos kyi sku //",
    "NG0496:316": "de yi 'od las longs sku ste //",
    "NG0496:317": "sku ni mtshan dang dpe byad du //",
    "NG0496:318": "'od lnga'i klong na rdzogs par bzhugs //",
    "NG0496:319": "rtags kyi ye shes sprul sku ste //",
    "NG0496:320": "de yi thugs rje'i rtsal snang ba'o //",
    "NG0496:321": "don gyi ye shes lnga ru gnas //",
    "NG0496:322": "dpe don rtags kyis gtan la dbab //",
    "NG0496:323": "chos la dbang sgyur shes rab spyan //",
    "NG0496:324": "'khrul snang du ma yul du snang *//",
    "NG0496:325": "blo las grol ba'i dgongs pa ste //",
    "NG0496:326": "sgro 'dogs gcod pa'i dus yin no //",
    "NG0496:327": "ma 'dres yongs su rdzogs pa dang *//",
    "NG0496:328": "gsal la rtogs pa med pa dang *//",
    "NG0496:329": "mtshan ma zil gyis non pa'o //",
    "NG0496:330": "gsang ba yang khol las //",
    "NG0496:331": "bag chags kyi sbubs gtan la dbab pa dang bcas",
    "NG0496:332": "pa'i le'i ste bzhi pa'o // // bar du ye",
    "NG0496:333": "shes sku yin te //",
    "NG0496:334": "'jug dang snang dang grol rab 'bring *//",
    "NG0496:335": "tha ma mthar phyin gsum zhes bya //",
    "NG0496:336": "lnga ldan rdzogs ldan dgongs pa ste //",
    "NG0496:337": "bzhi bcu rtsa gnyis lhun rdzogs pas //",
    "NG0496:338": "bya ba grub pa'i ye shes ldan //",
    "NG0496:339": "sangs rgyas che ba mthar rdzogs nas //",
    "NG0496:340": "mtshan dpe mngon shes drug dang ldan //",
    "NG0496:341": "rnam rtog mi mnga' cir yang sal le mkhyen //",
    "NG0496:342": "zhal sbyor bar nas 'od 'phro ba //",
    "NG0496:343": "yi ge drug pa rdo rje'i sgra //",
    "NG0496:344": "'od zer dkar dmar 'khyil ba ni //",
    "NG0496:345": "rin po che yi srad bu 'am // gzha' tshon lta bu 'khril te 'phro //",
    "NG0496:346": "las dag lhums bzhugs sprul skur 'gyur //",
    "NG0496:347": "sgra 'gyur chos kyi 'khor lo yis //",
    "NG0496:348": "ngan song zhing du yang dag sgrol //",
    "NG0496:349": "yul du bzhi bcu rtsa gnyis 'grub //",
    "NG0496:350": "spyan ni gong gi mngon shes drug / las la dbang sgyur rdzu 'phrul can //",
    "NG0496:351": "'khor ba'i mtha' la grol te gnas //",
    "NG0496:352": "gnyis snang ma 'gags gzung 'dzin bral //",
    "NG0496:353": "gsang ba yang khol las / ye shes sgyu ma'i",
    "NG0496:354": "sbubs bstan pa'i le'u ste lnga pa'o // // tha",
    "NG0496:355": "ma rin chen sbubs bstan te //",
    "NG0496:356": "dang po ye shes rlung stobs kyis //",
    "NG0496:357": "gtso bo mnyam nyid don la sbyor //",
    "NG0496:358": "rin chen sbubs su shugs kyis skyod //",
    "NG0496:359": "'degs byed stobs kyi mkha' la dkyil //",
    "NG0496:360": "bstan ma stobs kyi mi g.yo ste //",
    "NG0496:361": "'khor rnams gtso bo dag la thim //",
    "NG0496:362": "gtso bo lnga ni rig pa'i klong *//",
    "NG0496:363": "rin chen sbubs na bstan par gnas //",
    "NG0496:364": "'od 'bar sku lnga sprul sku ste //",
    "NG0496:365": "spyan gsum 'od 'bar longs spyod rdzogs //",
    "NG0496:366": "chos sku rang gsal rdo rje'i lus //",
    "NG0496:367": "rig pa rang sa zin pa'o //",
    "NG0496:368": "'byed med gsal ye shes spya //",
    "NG0496:369": "rang snang dag pa gnas pa'i yul //",
    "NG0496:370": "mtha' grol chos las 'das pas ni //",
    "NG0496:371": "rin chen sbubs kyi mtshan nyid do //",
    "NG0496:372": "dum bu bcu gnyis zhes su grags //",
    "NG0496:373": "gsang ba yang khol las //",
    "NG0496:374": "rin po che gsang ba'i sbubs bstan pa'i le'u ste drug pa'o //  // de dag @#//",
    "NG0496:375": "mtshon pa'i bla dgas te //",
    "NG0496:376": "sbubs gsum sku gsum rang la gnas //",
    "NG0496:377": "srid pa gsum ni bde ba'i gzhal yas khang *//",
    "NG0496:378": "yum gyi b+ha ga bde klong gcig tu 'khyil //",
    "NG0496:379": "sna tshogs ngo bos stong ste rang bzhin rnam par",
    "NG0496:380": "dag / bya rtsol mi mnga' sku gsum rang la",
    "NG0496:381": "rdzogs // rdzogs pa'i don la btsal du ye nas med //",
    "NG0496:382": "rtogs pa'i don la sgom du ye nas med //",
    "NG0496:383": "gsang ba yang khol las /",
    "NG0496:384": "sbubs gsum gyi la bzla ba bstan pa'i le'u ste",
    "NG0496:385": "bdun pa'o // // kun tu bzang po'i thugs nas",
    "NG0496:386": "brgyud pa 'di // skal ba bzang po rnams kyi",
    "NG0496:387": "thugs la zhog / skal med snod ngan rnams la",
    "NG0496:388": "brgyud pa 'di // 'di mi bstan // bskal pa"
}