{
    "T02TD2225E:77a-0": "@77a # // rgya gar skad du /",
    "T02TD2225E:77a-1": "rtsa turmu dr'a nishts'a ya /",
    "T02TD2225E:77a-2": "bod skad du /",
    "T02TD2225E:77a-3": "phyag rgya bzhi gtan la dbab pa /",
    "T02TD2225E:77a-4": "bcom ldan 'das 'jam dpal gzhon nur gyur pa la phyag 'tshal lo //",
    "T02TD2225E:77a-5": "rnam dag ye shes de bdag nyid //",
    "T02TD2225E:77a-6": "rdo rje sems dpa' phyag byas nas //",
    "T02TD2225E:77a-7": "phyag rgya dgod pa mdor bsdus pa //",
    "T02TD2225E:77a-8": "bdag nyid go bya'i don du bri ;",
    "T02TD2225E:77a-9": "/'di na phyag rgya dgod pa la yid rnam par 'khrul cing rmongs pas srid pa'i rgya mtshor sdug bsngal zhing 'khyams pa de dag gis bde blag tu phyag rgya bzhi'i don khong du chud par bya ba'i phyir rgyud kyi rjes su 'brangs nas //",
    "T02TD2225E:77a-10": "bde ba chen po'i sgrub pa'i thabs rab tu bsgrub par bya'o //",
    "T02TD2225E:77a-11": "phyag rgya bzhi zhes bya ba ni las kyi phyag rgya dang /",
    "T02TD2225E:77a-12": "chos kyi phyag rgya dang /",
    "T02TD2225E:77a-13": "phyag rgya chen po dang /",
    "T02TD2225E:77a-14": "dam tshig gi phyag rgya'o //",
    "T02TD2225E:77a-15": "de la las kyi phyag rgya brtag par bya ste /",
    "T02TD2225E:77a-16": "las kyi lus dang /",
    "T02TD2225E:77a-17": "ngag dang yid kyi bsam pa ste gtso bo'o //",
    "T02TD2225E:77a-18": "phyag rgya ni brtags pa'i rang bzhin no //",
    "T02TD2225E:77a-19": "las kyi phyag rgya de las skad cig ma'i dbye bas phye bas dga' ba dag skye bar 'gyur ro //",
    "T02TD2225E:77a-20": "skad cig shes pa'i de yi shes //",
    "T02TD2225E:77a-21": "ae wam la ni rab tu gnas //",
    "T02TD2225E:77a-22": "dga' ba bzhi ni dga' ba dang /",
    "T02TD2225E:77a-23": "mchog tu dga' ba dang /",
    "T02TD2225E:77a-24": "lhan cig skyes pa'i dga' ba dang /",
    "T02TD2225E:77a-25": "dga' bral lo //",
    "T02TD2225E:77a-26": "gzhan du na /",
    "T02TD2225E:77b-0": "@77b mchog dang dga' bral dag gi dbus //",
    "T02TD2225E:77b-1": "mtshon byar brtags pas bstan par bya //",
    "T02TD2225E:77b-2": "zhes gsungs pa de 'thad par mi 'gyur ro //",
    "T02TD2225E:77b-3": "skad cig ma bzhi ni rnam pa sna tshogs pa dang /",
    "T02TD2225E:77b-4": "rnam par smin pa dang /",
    "T02TD2225E:77b-5": "mtshan nyid bral ba dang /",
    "T02TD2225E:77b-6": "rnam par nyed pa'o //",
    "T02TD2225E:77b-7": "mtshan nyid dang bral ba dbus su bstan pa ni dbang las shes par bya'o //",
    "T02TD2225E:77b-8": "dbang btsan thabs kyi sbyor ba ni mtshan nyid dang bral ba dang /",
    "T02TD2225E:77b-9": "lhan cig skyes pa tha mar gnas par rtogs so //",
    "T02TD2225E:77b-10": "bcom ldan 'das kyis dbang btsan thabs kyi sbyor bas bstan to //",
    "T02TD2225E:77b-11": "de thams cad ni lhan cig skyes pa ste ;",
    "T02TD2225E:77b-12": "lhan cig skyes pa'i grib ma'i rjes su byed pa la lhan cig skyes pa zhes bya'o //",
    "T02TD2225E:77b-13": "lhan cig skyes pa'i grib ma ni lhan cig skyes pa'i rgyu mthun pa'i ye shes khong du chud par byed pas /",
    "T02TD2225E:77b-14": "shes rab ye shes ni lhan cig skyes pa'o //",
    "T02TD2225E:77b-15": "de'i phyir nges par shes rab ye shes las ;",
    "T02TD2225E:77b-16": "/ lhan cig skyes pa 'byung ba ma yin te /",
    "T02TD2225E:77b-17": "gang gi phyir lhan cig skyes pa zhes bya ba'i rang bzhin ni chos thams cad ma bcos pa'i rang gi mtshan nyid ces bya ba'i bar du'o //",
    "T02TD2225E:77b-18": "de'i phyir las kyi phyag rgya la brten nas rgyu mthun 'bras bu thob par byed do //",
    "T02TD2225E:77b-19": "rgyu mthun pa ni rgyu dang 'dra bar 'byung bas na rgyu mthun pa ste /",
    "T02TD2225E:77b-20": "ji ltar me long dang bzhin la brten nas byad bzhin gyi gzugs brnyan 'byung ba ni gzhan nyid ma yin te /",
    "T02TD2225E:77b-21": "sngon du grub pa ma yin la da ltar yang grub pa ma yin pa'i phyir ro //",
    "T02TD2225E:77b-22": "de ni nges par gzhan gyi gzugs brnyan rgyu mthun tsam mthong ba la 'on kyang 'jig rten pa rnams rang bzhin mthong zhes 'khrul pas dga' bar 'gyur ro //",
    "T02TD2225E:77b-23": "de bzhin slob dpon blo gros dman pa rnams kyang /",
    "T02TD2225E:77b-24": "shes rab ye shes bsgrubs na lhan cig skyes pa'i rang bzhin nyams su myong zhes brjod cing dga' ba skye bar 'gyur ro //",
    "T02TD2225E:77b-25": "de la dga' zhing mgu pas ni chos kyi phyag rgya'i gtam yang mi shes so //",
    "T02TD2225E:77b-26": "chos kyi phyag rgya ma shes pas las kyi phyag rgya bcos ma 'ba' zhig las lhan cig skyes pa'i rang bzhin bcos ma ma yin pa ji ltar 'gyur zhing skye bar 'gyur /",
    "T02TD2225E:78a-0": "rigs mthun pa'i rgyu las rigs mthun @78a * //",
    "T02TD2225E:78a-1": "pa'i 'bras bu skye bar 'gyur gyi //",
    "T02TD2225E:78a-2": "rigs mi mthun pa las ni ma yin no //",
    "T02TD2225E:78a-3": "ji ltar s'a lu'i sa bon las s'a lu'i myu gu skye bar 'gyur gyi /",
    "T02TD2225E:78a-4": "drug cu pa las ma yin no //",
    "T02TD2225E:78a-5": "de bzhin du ma bcos pa'i chos kyi phyag rgya'i rang bzhin las ma bcos pa'i lhan cig skyes pa la 'byung ngo ;",
    "T02TD2225E:78a-6": "/ de'i phyir chos kyi phyag rgya'i rgyu nyid la dbyer med par spyod pas phyag rgya chen po'i rgyur 'gyur ro //",
    "T02TD2225E:78a-7": "de ltar na gang gi phyir bcom ldan 'das kyis gsungs pa /",
    "T02TD2225E:78a-8": "ae yi cha byad bzang po la //",
    "T02TD2225E:78a-9": "dbus su wam gis rnam par brgyan //",
    "T02TD2225E:78a-10": "bde ba thams cad kyi ni gnas //",
    "T02TD2225E:78a-11": "sangs rgyas rin chen za ma tog / ces pa ni sangs rgyas kyi grib ma'i rjes su byed pa'i phyir ro //",
    "T02TD2225E:78a-12": "za ma tog ni gnas sam gzhi'o //",
    "T02TD2225E:78a-13": "de'i phyir las kyi phyag rgya yan lag can las dga' ba yid du 'ong ba ni rin chen 'byung gnas dang mtsho skyes kyis te /",
    "T02TD2225E:78a-14": "de ni rdo rje dang padma bsrub cing bsrubs pa'i yang dag pa'i sbyor bas /",
    "T02TD2225E:78a-15": "kun rdzob byang sems aa ba dh'u t'i nas ji srid nor bu'i nang du song ba de ni de'i skad cig ma zhes bya ba ste /",
    "T02TD2225E:78a-16": "de lhan cig skyes pa zhes bya ba'i ye shes //",
    "T02TD2225E:78a-17": "skad cig tsam skye bar 'gyur gyi /",
    "T02TD2225E:78a-18": "de lhan cig skyes pa ni ma yin ti /",
    "T02TD2225E:78a-19": "rgyu mi mthun pa'o //",
    "T02TD2225E:78a-20": "de'i rang bzhin shes rab ye shes kyi dga' ba gsum dang /",
    "T02TD2225E:78a-21": "skad cig ma bzhi dang ldan pa'o //",
    "T02TD2225E:78a-22": "dbang btsan thabs kyi sbyor ba las ni las kyi phyag rgya'i rgyu mthun pa'i 'bras bur gsungs so //",
    "T02TD2225E:78a-23": "las kyi phyag rgya'i dbang nges bar bstan pa ste dang pa'o /",
    "T02TD2225E:78a-25": "// / aom chos kyi phyag rgya ni chos kyi dbyings kyi rang bzhin te /",
    "T02TD2225E:78a-26": "spros pa dang bral ba rnam par mi rtog pa ma bcos pa /",
    "T02TD2225E:78a-27": "skye ba dang bral ba /",
    "T02TD2225E:78a-28": "snying rje'i rang bzhin mchog tu dga' bas gcig tu mdzes pa'i thabs su 'gyur pa /",
    "T02TD2225E:78a-29": "rgyun gyis rtag pa lhan cig skyes pa'i rang bzhin gyi shes rab dang lhan cig skyes pa las 'byung ba /",
    "T02TD2225E:78a-30": "dbyer med pa gang yin pa de ni chos kyi phyag rgyar rig par bya'o //",
    "T02TD2225E:78a-31": "gzhan yang de'i mtshan nyid ni dper na mun pas kun du 'khrugs pa la /",
    "T02TD2225E:78b-0": "nyi ma'i 'od zer dang 'dra bar bla ma'i man ngag nyid kyis mi shes pa'i mun pas kun nas 'khrugs pa'i 'khrul pa rtsva rdul tsam @78b gyi zug rdu rnam par spangs nas rtogs pa'o //",
    "T02TD2225E:78b-1": "sa dang chu dang me dang rlung ste khams bzhi'i nus pas bcings pa'i 'jig rten gsum po ma lus pa gcig gi rang bzhin dba' rlabs med pa'i stong pa nyid dang snying rje dbyer med pa shes par bya'o //",
    "T02TD2225E:78b-2": "bcom ldan 'das kyis kyang gsungs ba ;",
    "T02TD2225E:78b-3": "mdzes ma shes rab rang bzhin la //",
    "T02TD2225E:78b-4": "ro ma thabs kyis yang dag gnas //",
    "T02TD2225E:78b-5": "sdig spangs ma ni dbus nyid du //",
    "T02TD2225E:78b-6": "gzung dang 'dzin pa rnam par spangs //",
    "T02TD2225E:78b-7": "de ltar rab tu 'bad pas kyang //",
    "T02TD2225E:78b-8": "de bzhin nyid kyi rnam pa nye ba'i rgyur gyur pa de ni lam du shes par bya'o //",
    "T02TD2225E:78b-9": "lam du shes pas gus pas rgyun mi 'chad pa ni lam mo //",
    "T02TD2225E:78b-10": "'gog pa ni lhan cig skyes pa'i rang bzhin mngon du byed par gyur pa'o //",
    "T02TD2225E:78b-11": "de bzhin du gsungs pa /",
    "T02TD2225E:78b-12": "'di la bsal bya ci yang med //",
    "T02TD2225E:78b-13": "gzhag par bya ba cung zad med //",
    "T02TD2225E:78b-14": "yang dag nyid la yang dag lta //",
    "T02TD2225E:78b-15": "yang dag mthong nas rnam par grol /",
    "T02TD2225E:78b-16": "mdzes ma ro ma dag gi dbus su gnas pa ni sdig spangs ma'o //",
    "T02TD2225E:78b-17": "de nyid la lhag par mos pas lhan cig skyes pa'i rang bzhin gyi don go 'phang ma lus par sems rtse gcig pa dang /",
    "T02TD2225E:78b-18": "bla ma dam pa'i man ngag gis rtogs par 'gyur ro //",
    "T02TD2225E:78b-19": "chos kyi phyag rgya ni phyag rgya chen po dbyer med pa'i rgyur gyur pa'o //",
    "T02TD2225E:78b-20": "chos kyi phyag rgya rnam par smin pa'i 'bras bur nges par bstan pa ste gnyis pa'o /",
    "T02TD2225E:78b-22": "// / a'a:phyag rgya chen po zhes bya ba ni phyag rgya yang yin la chen po yang yin pas phyag rgya chen po ste /",
    "T02TD2225E:78b-23": "rang bzhin med pa nyid shes bya la sogs pa'i sgrib pa spangs pa /",
    "T02TD2225E:78b-24": "ston ka'i nyi ma phyed kyi nam mkha' ltar dri ma med pa /",
    "T02TD2225E:78b-25": "phun sum tshogs pa mtha' dag gi gzhir gyur pa /",
    "T02TD2225E:78b-26": "'khor ba dang mya ngan gyi mtha' las 'das pa gcig pa'i rang bzhin /",
    "T02TD2225E:78b-27": "dmigs pa med pa snying rje'i lus bde pa chen po'i rang bzhin no //",
    "T02TD2225E:78b-28": "de bzhin du yid la byed pa med pa'i chos dge ba'o //",
    "T02TD2225E:78b-29": "yid la byed pa'i chos mi dge pa'i zhes gsungs pa dang /",
    "T02TD2225E:78b-30": "kun du rtogs pas ma brtags pa //",
    "T02TD2225E:78b-31": "rab tu mi gnas pa yi yid //",
    "T02TD2225E:78b-32": "dran pa med cing yid byed min //",
    "T02TD2225E:79a-0": "dmigs pa med la phyag 'tshal @79a * //",
    "T02TD2225E:79a-1": "'dud ;",
    "T02TD2225E:79a-2": "ces bya ba gang yin pa de phyag rgya chen po yin par rig par bya'o //",
    "T02TD2225E:79a-3": "de'i phyir phyag rgya chen po bsam gyis mi khyab pa'i rang bzhin las /",
    "T02TD2225E:79a-4": "dam tshig gi phyag rgya mchog gi 'bras bu skye bar 'gyur ro //",
    "T02TD2225E:79a-5": "phyag rgya chen po dri ma med pa'i 'bras bu nges par bstan pa ste gsum pa'o /",
    "T02TD2225E:79a-7": "// / h'um dam tshig gi phyag rgya zhes bya ba ni longs spyod rdzogs pa dang sprul pa'i sku'i rnam pa'i rang bzhin dang po'i ngo bo nyid sems can gyi don gyi phyir rdo rje 'dzin pa he ru ka'i rnam par spros pa /",
    "T02TD2225E:79a-8": "de ni dam tshig gi phyag rgyar 'dod do //",
    "T02TD2225E:79a-9": "dam tshig gi phyag rgya blangs te zhes bya ba ni 'khor lo'i rnam pa ye shes lnga'i cho ga yongs su brtag pa ni me long lta bu dang mnyam pa nyid dang /",
    "T02TD2225E:79a-10": "so sor rtog pa dang /",
    "T02TD2225E:79a-11": "bya ba nan tan dang /",
    "T02TD2225E:79a-12": "chos kyi dbyings shin tu rnam par dag pa rnams dang /",
    "T02TD2225E:79a-13": "sbyor ba dang po dang /",
    "T02TD2225E:79a-14": "dkyil 'khor rgyal mchog dang /",
    "T02TD2225E:79a-15": "las rgyal mchog dang /",
    "T02TD2225E:79a-16": "thig le'i rnal 'byor dang /",
    "T02TD2225E:79a-17": "phra mo'i rnal 'byor gyis dam tshig gi phyag rgya'i 'khor lo bsgom pa'i slob dpon des ni bsod nams byas par 'gyur ro //",
    "T02TD2225E:79a-18": "des kyang chos kyi phyag rgya'i 'bras bu thob par mi 'gyur te /",
    "T02TD2225E:79a-19": "nges pa'i don gyi rgyu las nges pa'i 'bras bu de nyid skye bar 'gyur ro zhes bya ba'i tha tshig go //",
    "T02TD2225E:79a-20": "de'i phyir brtan pa dang g-yo ba'i dngos po gang byis pas kun du brtags pa de dag lhan cig skyes pa'i ros phug na de byang chub kyi gser du 'gyur ro //",
    "T02TD2225E:79a-21": "'dis ni 'jig rten gsum gyi 'khor lo yang dag par bsgoms par 'gyur te /",
    "T02TD2225E:79a-22": "de skad du /",
    "T02TD2225E:79a-23": "sngags bzlas med cing dka' thub med de sbyin sreg med //",
    "T02TD2225E:79a-24": "dkyil 'khor med de dkyil 'khor ba yang yod ma yin //",
    "T02TD2225E:79a-25": "de ni sngags bzlas de ni dka' thub sbyin sreg de'o //",
    "T02TD2225E:79a-26": "de ni dkyil 'khor yin te dkyil 'khor pa yang de'o //",
    "T02TD2225E:79a-27": "mdor bsdus na ni sems su 'dus pa'i tshul can no zhes bcom ldan 'das kyis gsungs pa'o //",
    "T02TD2225E:79a-28": "mdor bsdus pa ni chos thams cad gcig gi rnam pa ste gang zhe na bde ba chen po'i rang bzhin no //",
    "T02TD2225E:79a-29": "sems ni byang chub kyi sems so //",
    "T02TD2225E:79a-30": "'dus pa'i tshul ni chos kyi phyag rgya dang //",
    "T02TD2225E:79b-0": "phyag rgya chen po'i dbang @79b gis ni //",
    "T02TD2225E:79b-1": "ye shes gang yin pa de nyid 'dus pa'i tshul mngon par brjod do //",
    "T02TD2225E:79b-2": "dam tshig gi phyag rgya skyes bu byed pa'i 'bras bu nges par bstan pa ste bzhi pa'o //",
    "T02TD2225E:79b-3": "phyag rgya bzhi gtan la dbab pa slob dpon chen po klu sgrub snying pos mdzad pa rdzogs so /",
    "T02TD2225E:79b-5": "// / bla ma dhi ri shr'i dzny'a na'i zhabs dang /",
    "T02TD2225E:79b-6": "bod kyi lo ts'a ba rma ban chos 'bar gyis bsgyur cing zhus te gtan la phab pa'o//"
}