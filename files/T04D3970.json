{
    "T04D3970:248b-0": "@248b # // rgya gar skad du /",
    "T04D3970:248b-1": "bo dhi sa tva samba ra gri hna bi dhi /",
    "T04D3970:248b-2": "bod skad du /",
    "T04D3970:248b-3": "byang chub sems dpa'i sdom pa gzung ba'i cho ga / sangs rgyas la phyag 'tshal lo //",
    "T04D3970:248b-4": "bla med bsam gyis mi khyab 'bras bu skye ba yi //",
    "T04D3970:248b-5": "rdzogs pa'i sangs rgyas dpag bsam shing ljon sa bon ni //",
    "T04D3970:248b-6": "sdom pa dam pa bskyed cing spel bar byed pa ste //",
    "T04D3970:248b-7": "'bras bu mchog des sems can tshogs rnams tshim par byed //",
    "T04D3970:248b-8": "'dir nges par sdom pa gzung ba ni sdom pa 'bogs pa'i cho ga la mkhas shing /",
    "T04D3970:248b-9": "len 'dod kyi sdom pa dang ldan pa'i bla mas gsungs pa'i rjes su brjod par bya ste /",
    "T04D3970:248b-10": "dkon mchog gsum dang bla ma'i mandala sngon du 'gro bas sam mandala med kyang rung ste /",
    "T04D3970:248b-11": "slob dpon dgongs su gsol /",
    "T04D3970:248b-12": "bdag ming 'di zhes bgyi ba dus 'di nas bzung",
    "T04D3970:248b-13": "ste ji srid 'tsho'i bar du rkang gnyis rnams kyi",
    "T04D3970:248b-14": "mchog sangs rgyas la skyabs su mchi'o //",
    "T04D3970:248b-15": "ji srid 'tsho'i bar du zhi ba 'dod chags dang",
    "T04D3970:248b-16": "bral ba rnams kyi mchog chos la skyabs su mchi'o",
    "T04D3970:248b-17": "// ji srid 'tsho'i bar du tshogs rnams kyi mchog dge 'dun la skyabs su mchi'o //",
    "T04D3970:248b-18": "de ltar gsum mo //",
    "T04D3970:248b-19": "skyabs gsum yongs su 'dzin pa'i dge bsnyen du bdag gzung du gsol /",
    "T04D3970:248b-20": "de'i rjes su bdag ming 'di zhes bgyi ba dus 'di nas bzung ste /",
    "T04D3970:248b-21": "ji srid 'tsho'i bar du srog gcod pa spong ngo //",
    "T04D3970:248b-22": "srog gcod pa las rab tu ldog par bgyi'o //",
    "T04D3970:248b-23": "de bzhin du ma byin par len pa dang /",
    "T04D3970:248b-24": "'dod pa las log par g-yem pa dang /",
    "T04D3970:248b-25": "brdzun du smra ba dang /",
    "T04D3970:248b-26": "'bru'i chad dang /",
    "T04D3970:249a-0": "bcos pa'i chang myos par gyur @249a * //",
    "T04D3970:249a-1": "pa bag med pa'i gnas las rab tu ldog par bgyi'o //",
    "T04D3970:249a-2": "de ltar gsum mo //",
    "T04D3970:249a-3": "deng nas bzung nas /",
    "T04D3970:249a-4": "bdag mchog gi dge bsnyen du gzung du gsol zhes pa'o //",
    "T04D3970:249a-5": "de ltar 'dis yan lag gsum yongs su rdzogs pa dang /",
    "T04D3970:249a-6": "yan lag lnga yongs su rdzogs pa'i dge bsnyen du 'gyur ro //",
    "T04D3970:249a-7": "bsnyen gnas kyi sdom pa nyin zhag gcig pa ni rtag tu mi 'dogs pa'i rgyan bzhag ste /",
    "T04D3970:249a-8": "nyi ma shar ba nas sngar bzhin du bzung ste /",
    "T04D3970:249a-9": "slob dpon dgongs su gsol /",
    "T04D3970:249a-10": "bdag ming 'di zhes bgyi pa dus 'di nas bzung",
    "T04D3970:249a-11": "nas ji srid sang gi nyi ma ma shar gyi",
    "T04D3970:249a-12": "bar du srog gcod pa spong ngo //",
    "T04D3970:249a-13": "srog gcod pa las slar ldog par bgyi'o //",
    "T04D3970:249a-14": "de bzhin du ma byin par len pa dang /",
    "T04D3970:249a-15": "mi tshangs par spyod pa dang /",
    "T04D3970:249a-16": "brdzun du smra ba dang /",
    "T04D3970:249a-17": "'bru'i chang dang /",
    "T04D3970:249a-18": "bcos pa'i chang myos par 'gyur pa bag med pa'i gnas dang /",
    "T04D3970:249a-19": "khri stan mthon po dang /",
    "T04D3970:249a-20": "ma la stan chen po dang /",
    "T04D3970:249a-21": "dri dang /",
    "T04D3970:249a-22": "phred pa dang /",
    "T04D3970:249a-23": "byug pa dang /",
    "T04D3970:249a-24": "kha dog 'chang ba dang /",
    "T04D3970:249a-25": "gar dang /",
    "T04D3970:249a-26": "glu dang /",
    "T04D3970:249a-27": "rol mo'i sgra dang /",
    "T04D3970:249a-28": "ltad mo blta ba dang /",
    "T04D3970:249a-29": "dus ma yin pa'i kha zas las rab tu ldog par bgyi'o //",
    "T04D3970:249a-30": "dgra bcom pa yon tan brgyad kyis brgyan nas bzhugs pa bzhin du bgyi'o //",
    "T04D3970:249a-31": "bdag gis gso sbyong gi tshul khrims kyi sdom pa",
    "T04D3970:249a-32": "yang dag par blangs pa 'di yang sems kyi rgyan",
    "T04D3970:249a-33": "dang / sems kyi yo byad dang /",
    "T04D3970:249a-34": "rnal 'byor gyi tshogs dang /",
    "T04D3970:249a-35": "ma thob pa'i don gyi mchog sangs rgyas nyid thob pa'i rgyur gyur cig / de ltar gsum mo //",
    "T04D3970:249a-36": "de ltar 'di ni bsnyen gnas yan lag brgyad pa'i",
    "T04D3970:249a-37": "sdom pa ste 'phags pa rnams dang nye bar gnas",
    "T04D3970:249a-38": "par 'gyur ro // nyin par tsam yang dag par",
    "T04D3970:249a-39": "len pa la dus 'di nas bzung ste ji srid",
    "T04D3970:249a-40": "nyi ma nub kyi bar du zhes brjod par bya'o",
    "T04D3970:249a-41": "par 'gyur ro // // mtshan ma tsam la ni",
    "T04D3970:249a-42": "dus 'di nas bzung nas ji srid sang nyi ma",
    "T04D3970:249a-43": "ma shar gyi bar du zhes brjod par bya'o //",
    "T04D3970:249a-44": "gso sbyong gi sdom pa kho na ji srid 'tsho'i",
    "T04D3970:249a-45": "bar du len pa ni go mi'i sdom pa ste",
    "T04D3970:249a-46": "/ de blang ba ni dus 'di nas bzung nas ji srid 'tsho'i bar du zhes brjod par bya'o //",
    "T04D3970:249a-47": "byang chub sems dpa'i sdom pa don du gnyer bas",
    "T04D3970:249a-48": "de bzhin gshegs pa'i sku gzugs mdun du byas nas",
    "T04D3970:249a-49": "mchod pa byas te /",
    "T04D3970:249b-0": "@249b de'i mdun du dkon mchog gsum dang bla ma'i",
    "T04D3970:249b-1": "mandala byas nas nye bar spyod pa lngas yang dag",
    "T04D3970:249b-2": "par mchod de / phyogs bcu'i sangs rgyas dang byang",
    "T04D3970:249b-3": "chub sems dpa' rnams la rab tu dang ba yang",
    "T04D3970:249b-4": "dag par bskyed nas phyag byas te /",
    "T04D3970:249b-5": "pus mo gnyis sa la btsugs pa'am tsog tsog por",
    "T04D3970:249b-6": "yang rung bas thal mo sbyar te mdun du 'dug",
    "T04D3970:249b-7": "nas bla ma la gsol ba gdab par bya ste",
    "T04D3970:249b-8": "/ rigs kyi bu bdag khyod las byang chub sems",
    "T04D3970:249b-9": "dpa'i tshul khrims kyi sdom pa yang dag par len",
    "T04D3970:249b-10": "pa de la spro yis /",
    "T04D3970:249b-11": "byang chub sems dpa'i tshul khrims kyi sdom pa thugs",
    "T04D3970:249b-12": "brtse ba'i slad du stsal du gsol zhes de ltar",
    "T04D3970:249b-13": "gsum mo // bla ma des 'di ltar brjod de /",
    "T04D3970:249b-14": "khyod kyis byang chub tu smon lam btab bam /",
    "T04D3970:249b-15": "bdag las byang chub sems dpa'i tshul khrims kyi bslab",
    "T04D3970:249b-16": "pa 'dzin par 'dod dam zhes pa yang gsum mo",
    "T04D3970:249b-17": "// des kyang 'dzin par 'tshal lo zhes dam bca' bar bya'o //",
    "T04D3970:249b-18": "bla ma las 'di skad du brjod par bya ste /",
    "T04D3970:249b-19": "phyogs bcu'i 'jig rten gyi khams na bzhugs pa'i sangs",
    "T04D3970:249b-20": "rgyas bcom ldan 'das dang byang chub sems dpa' thams",
    "T04D3970:249b-21": "cad bdag la dgongs su gsol //",
    "T04D3970:249b-22": "slob dpon dgongs su gsol /",
    "T04D3970:249b-23": "bdag ming 'di zhes bgyi pas lus dang ngag dang",
    "T04D3970:249b-24": "yid kyis sangs rgyas dang byang chub sems dpa' rnams",
    "T04D3970:249b-25": "dang / ma dang pha dang sems can gzhan la",
    "T04D3970:249b-26": "brten nas skye ba 'di dang gzhan rnams su sdig",
    "T04D3970:249b-27": "pa'i las gang cung zhig bgyis par gyur pa dang",
    "T04D3970:249b-28": "bgyid du stsal ba dang rjes su yi rang ba",
    "T04D3970:249b-29": "de dag thams cad bshags par bgyi'o //",
    "T04D3970:249b-30": "shes shing dran pas mi 'chab bo zhes lan gsum mo //",
    "T04D3970:249b-31": "bdag ming 'di zhes bgyi ba dus 'di nas bzung ste /",
    "T04D3970:249b-32": "snying po byang chub la mchis kyi bar du /",
    "T04D3970:249b-33": "rkang gnyis rnams kyi mchog sangs rgyas bcom ldan 'das",
    "T04D3970:249b-34": "thugs rje chen po dang ldan pa mkhyen pa thams",
    "T04D3970:249b-35": "cad ston pa 'jigs pa thams cad las 'das pa",
    "T04D3970:249b-36": "skyes bu chen po mi phyed pa'i sku bla na",
    "T04D3970:249b-37": "med pa'i sku la skyabs su mchi'o //",
    "T04D3970:249b-38": "'dod chags dang bral ba rnams kyi mchog zhi ba'i chos la skyabs su mchi'o //",
    "T04D3970:249b-39": "tshogs rnams kyi mchog phyir mi ldog pa'i byang chub",
    "T04D3970:249b-40": "sems dpa'i dge 'dun rnams la skyabs su mchi'o zhes",
    "T04D3970:249b-41": "lan gsum mo // bdag ming 'di zhes bgyi pas",
    "T04D3970:250a-0": "mtha' yas pa'i sems can gyi khams 'khor ba'i @250a",
    "T04D3970:250a-1": "lan gsum mo // * // sdug bsngal las bsgral bar bya ba'i phyir dang /",
    "T04D3970:250a-2": "gdon par bya ba'i phyir dang /",
    "T04D3970:250a-3": "yongs su bskyab par bya ba'i phyir dang /",
    "T04D3970:250a-4": "thams cad mkhyen pa'i ye shes bla na med pa la rab tu dgod par bya ba'i phyir /",
    "T04D3970:250a-5": "ji ltar 'das pa dang da ltar dang ma byon",
    "T04D3970:250a-6": "pa'i byang chub sems dpas byang chub tu sems bskyed",
    "T04D3970:250a-7": "de sangs rgyas pa dang 'tshang rgya ba dang 'tshang",
    "T04D3970:250a-8": "rgya bar 'gyur ba ji lta ba bzhin du sangs",
    "T04D3970:250a-9": "rgyas thams cad kyi sgrib pa med pa'i sangs rgyas",
    "T04D3970:250a-10": "kyi ye shes dang sangs rgyas kyi spyan gyis mkhyen",
    "T04D3970:250a-11": "cing gzigs pa dang /",
    "T04D3970:250a-12": "ji lta ba bzhin du chos rnams kyi chos nyid mkhyen cing rjes su mkhyen pa'i cho ga des /",
    "T04D3970:250a-13": "bdag ming 'di zhes bgyi bas slob dpon ming 'di",
    "T04D3970:250a-14": "zhes bgyi ba las sangs rgyas dang byang chub sems",
    "T04D3970:250a-15": "dpa' thams cad kyi mdun du /",
    "T04D3970:250a-16": "bla na med pa yang dag par rdzogs pa'i byang",
    "T04D3970:250a-17": "chub tu sems bskyed par bgyi'o zhes lan gsum mo",
    "T04D3970:250a-18": "// bdag gis sdig pa bshags pa dang /",
    "T04D3970:250a-19": "gsum la skyabs su 'gro ba dang /",
    "T04D3970:250a-20": "byang chub tu sems bskyed pa las byung ba'i dge",
    "T04D3970:250a-21": "ba'i rtsa ba 'di yang bla na med pa yang",
    "T04D3970:250a-22": "dag par rdzogs pa'i byang chub tu yongs su bsngo",
    "T04D3970:250a-23": "bar bgyi'o // 'jig rten na skyob pa med pa dang /",
    "T04D3970:250a-24": "skyabs med pa dang /",
    "T04D3970:250a-25": "gnas med pa dang /",
    "T04D3970:250a-26": "dpung gnyen med pa dang /",
    "T04D3970:250a-27": "gling med pa rnams kyi skyob pa dang /",
    "T04D3970:250a-28": "skyabs dang gnas dang /",
    "T04D3970:250a-29": "dpung gnyen dang /",
    "T04D3970:250a-30": "gling du 'gyur bar bgyi zhing /",
    "T04D3970:250a-31": "sems can thams cad srid pa'i rgya mtsho las ma brgal ba rnams bsgral ba dang /",
    "T04D3970:250a-32": "yongs su mi ldog pa'i sgrib pa med pa'i chos",
    "T04D3970:250a-33": "kyi dbyings su yongs su mya ngan las ma 'das",
    "T04D3970:250a-34": "pa yongs su mya ngan las 'da' bar bgyi ba",
    "T04D3970:250a-35": "dang / dbugs ma phyung ba dbugs dbyung bar bgyi'o zhes lan gsum mo //",
    "T04D3970:250a-36": "bdag ming 'di zhes bgyi bas de ltar byang chub",
    "T04D3970:250a-37": "tu sems bskyed nas mtha' yas pa'i sems can gyi",
    "T04D3970:250a-38": "khams la ji ltar ma dang pha dang srid mo",
    "T04D3970:250a-39": "dang spun zla dang bu dang bu mo dang /",
    "T04D3970:250a-40": "gzhan yang nye du dang snag gi gnyen mtshams su gnas pa de ltar rab tu gzung ngo //",
    "T04D3970:250a-41": "rab tu bzung nas kyang nus pa ji lta ba dang /",
    "T04D3970:250a-42": "stobs ji lta ba dang /",
    "T04D3970:250a-43": "snod ji lta ba bzhin du dge ba'i rtsa ba yang dag par bskyed par bgyi'o //",
    "T04D3970:250a-44": "'di nas bzung nas gang cung zhig sbyin pa gtong bar 'gyur ba dang /",
    "T04D3970:250b-0": "tshul @250b khrims srung bar 'gyur ba dang /",
    "T04D3970:250b-1": "bzod pa sgom par 'gyur pa dang /",
    "T04D3970:250b-2": "brtson 'grus rtsom par 'gyur ba dang /",
    "T04D3970:250b-3": "bsam gtan la sems mnyam par 'jog par 'gyur ba dang /",
    "T04D3970:250b-4": "shes rab rnam par dpyod par 'gyur ba dang /",
    "T04D3970:250b-5": "thabs mkhas pa la slob par 'gyur ba de dag",
    "T04D3970:250b-6": "thams cad kyang sems can thams cad la phan pa",
    "T04D3970:250b-7": "dang bde ba'i don du'o //",
    "T04D3970:250b-8": "bla na med pa yang dag par rdzogs pa'i byang",
    "T04D3970:250b-9": "chub las brtsams te sa chen po la rab tu",
    "T04D3970:250b-10": "bzhugs pa'i thugs rje chen po dang ldan pa de",
    "T04D3970:250b-11": "rnams theg pa chen po la yang dag par 'jug",
    "T04D3970:250b-12": "par byed pa des byang chub sems dpa' bdag slob",
    "T04D3970:250b-13": "pas 'di nas bzung nas byang chub sems dpar slob",
    "T04D3970:250b-14": "dpon gyis gzung du gsol zhes lan gsum mo //",
    "T04D3970:250b-15": "'di dag thams cad byas nas de bzhin gshegs pa'i",
    "T04D3970:250b-16": "sku gzugs de nyid kyi mdun du sangs rgyas dang",
    "T04D3970:250b-17": "byang chub sems dpa' rnams la phyag byas nas bdag",
    "T04D3970:250b-18": "ming 'di zhes bgyi ba las ming 'di skad ces",
    "T04D3970:250b-19": "bgyi ba 'dis byang chub sems dpa' tshul khrims kyi",
    "T04D3970:250b-20": "sdom pa yang dag par blangs so zhes bya'o //",
    "T04D3970:250b-21": "de 'dra ba'i bla ma yang med na rang gis yang dag par blang bar bya ste /",
    "T04D3970:250b-22": "slob dpon dgongs su gsol zhes bya ba dang /",
    "T04D3970:250b-23": "slob dpon ming 'di zhes bgyi ba bzhag nas /",
    "T04D3970:250b-24": "'di nas bzung nas bdag byang chub sems dpar sangs rgyas bcom ldan 'das dang /",
    "T04D3970:250b-25": "byang chub sems dpas gzung du gsol zhes bya ba'i bar du brjod par bya'o //",
    "T04D3970:250b-26": "de ltar mkhyen par gsol ba'i mthar sangs rgyas dang byang chub sems dpas bsngags pa dang /",
    "T04D3970:250b-27": "rtag tu 'di'i dge ba mngon par 'phel bar bya ba'i phyir dgongs par 'gyur ro //",
    "T04D3970:250b-28": "byang chub sems dpa'i sde snod las gsungs pa'i cho ga bsdus pa'o //",
    "T04D3970:250b-29": "gzhung 'di'i bsod nams bdud rtsi yis //",
    "T04D3970:250b-30": "sems can yongs su tshim byas te //",
    "T04D3970:250b-31": "mkhas pa 'jigs pa med pa ni //",
    "T04D3970:250b-32": "kun rig dpag bsam go 'phang shog / slob dpon",
    "T04D3970:250b-33": "mkhas pa chen po 'jigs med 'byung gnas sbas pas",
    "T04D3970:250b-34": "bsdus pa'i sdom pa bzung pa'i cho ga rdzogs sto",
    "T04D3970:250b-36": "/ // / kha che'i pandi ta chen po sh'a kya shr'i bha dra dang /"
}