{
    "T02TD3569E:200b-0": "@200b # // rgya gar skad du /",
    "T02TD3569E:200b-1": "ku ru kulle s'a dha nam shr'i he badzra tantrod dhi tam /",
    "T02TD3569E:200b-2": "bod skad du /",
    "T02TD3569E:200b-3": "rigs byed ma'i sgrub thabs kye'i rdo rje'i rgyud las bton pa /",
    "T02TD3569E:200b-4": "ku ru kulle la phyag 'tshal lo //",
    "T02TD3569E:200b-5": "dang por rab sad snum zhing nyi ma'i 'od zer mi bzad dpal gyi snang ba yang dag 'phro ba can //",
    "T02TD3569E:200b-6": "'dod chags rdo rje'i 'od zer chen po 'phro zhing kun nas chags pa'i dbu skra dmar ser gyen brdzes pa //",
    "T02TD3569E:200b-7": "gang gis rtse gcig rnam par bsams nas sum cu'i grong khyer lha mo'i lag pas yang dag 'khyud thob pa //",
    "T02TD3569E:200b-8": "'gro ba rnams ni mtshungs pa med par dbang du mdzad pa sman rnams grub pa de la phyag 'tshal nas //",
    "T02TD3569E:200b-9": "dur khrod dang ni khyim dang ri brags phug ri ljongs shing drung dang ni yang na rang khyim mam //",
    "T02TD3569E:200b-10": "sa phyogs bar du gcod pa bral ba'i gnas ni 'ga' zhig tu yang bde ba'i stan la nye bar 'dug / dpal ldan kye yi rdo rje'i rim pas srid pa gsum po yongs gyur pa las zag med ye shes sku //",
    "T02TD3569E:201a-0": "bsgom bya autpal dmar po'i 'od kyis snang mdzad 'gro rnams srid dang myang 'das sgyu ma bzhin @201a * //",
    "T02TD3569E:201a-1": "du bsam //",
    "T02TD3569E:201a-2": "dang por sems can rnams la byams shing phan pa bu bzhin shin tu mnyes gshin gzugs ni rnam par bsam //",
    "T02TD3569E:201a-3": "sems can thams cad bu gcig na ba bzhin du rtogs pa'i rjes su brtse ba gang zhig bsgom par bya //",
    "T02TD3569E:201a-4": "de rnams thar par mthong zhing phun tshogs kyis gang shin tu dga' bar gyur pa gzhan don gcig pu'i gzugs //",
    "T02TD3569E:201a-5": "phan dang mi phan blo gros dri ma sems can kun la stong pa nyid du btang snyoms bsgom par bya //",
    "T02TD3569E:201a-6": "de nas thams cad rdzogs nas rang snying sgra ni brtag cing nyi ma la gnas hr'i: yig dmar po yi //",
    "T02TD3569E:201a-7": "'od zer rab tu 'phro bas bla ma dang ni bde gshegs sras bcas sangs rgyas rnams ni spyan drangs nas //",
    "T02TD3569E:201a-8": "'khor ba'i skye gnas gang rnams su ni las kyi sgrib pa gang zhig bgyis dang bgyid du stsal ba dang //",
    "T02TD3569E:201a-9": "rjes su yi rang rnams ni rab tu bshags bgyi gzhan yang dge ba rnams la de bzhin rjes yi rang //",
    "T02TD3569E:201a-10": "de rjes rnam pa kun bral bcom ldan 'das ma bla ma dam pa'i bka'i yis de bzhin shes gyur nas //",
    "T02TD3569E:201a-11": "bsgom par bya ba de yi mdun du dpe med lhan cig skyes pa rgyal pa rnams kyi chos kyi sku //",
    "T02TD3569E:201a-12": "de ni thams cad mkhyen pa de bzhin srid pa gsum po rnams ni ma lus snar bar mdzad pa'i sku //",
    "T02TD3569E:201a-13": "phyogs rnams thams cad pha rol phyin pa mchog rnams yongs gyur mi shes de nyid de la de bzhin du //",
    "T02TD3569E:201a-14": "nub par gyur cing de la rnal 'byor pas ni smon lam las 'khrungs chos kyi sku nyid gyur pa ste //",
    "T02TD3569E:201a-15": "ngo bo nyid las skyes shing longs spyod rdzogs sku rang gi 'od zer gcig 'phro nyi ma'i dkyil 'khor la //",
    "T02TD3569E:201a-16": "de la h'um yig sngon po'i 'od zer de nas shes shing sna tshogs rdo rje de yi bdag nyid la //",
    "T02TD3569E:201a-17": "rab gur rnams mchog gi stobs can bdud kyi dpa' bo chen po rnams kyis dbye bar mi nus pa //",
    "T02TD3569E:201a-18": "phyi nas chu skyes dmar po'i steng du nyi ma'i 'od zer dang ni mtshungs pa'i sgra yi thig le dang //",
    "T02TD3569E:201a-19": "hr'i: yig las ni byung ba'i autpal dmar po'i steng du rnam par 'phro ba'i nyi ma'i dkyil 'khor la //",
    "T02TD3569E:201a-20": "de la mdun du khams gsum 'khor ba yi //",
    "T02TD3569E:201a-21": "nyi ma dmar chen 'bar ba la ni hr'i: //",
    "T02TD3569E:201a-22": "lha mo'i mdun du shin tu 'bar ba yi //",
    "T02TD3569E:201b-0": "dpal gyi me yis bdud tshogs bsreg @201b mdzad pa //",
    "T02TD3569E:201b-1": "dang po'i ji bizhin [*bzhin?] shin tu gsal ba yi //",
    "T02TD3569E:201b-2": "padma dmar po rab gsal snying po 'bar //",
    "T02TD3569E:201b-3": "dmar ser skra brdzes nu ma sku smad dag / rgyas shing phyag rgyas rab sgeg nyams can ma //",
    "T02TD3569E:201b-4": "spyan gsum dmar zhing g-yon du gzigs la chags //",
    "T02TD3569E:201b-5": "zhal ni mche ba gtsigs shing 'od kyis reg / zhal ni rab sgrogs ljags kyi rtse mo ni //",
    "T02TD3569E:201b-6": "gyen du bskyod cing 'od zer 'bar ba can //",
    "T02TD3569E:201b-7": "sna tshogs me ni 'phro zhing 'od zer 'bar ba'i ro ni 'gro bzhin pa la zhabs ni rtse mo chags //",
    "T02TD3569E:201b-8": "cig shos zhabs ni steng du rnam par bkod cing 'phro bzhin pa dang g-yon par shes pa'i gzugs can ma //",
    "T02TD3569E:201b-9": "rnam par 'phro ba'i rgya chen 'od zer lus kyis khyab cing sku smad lci zhing rgyas pas nges par chags //",
    "T02TD3569E:201b-10": "chu skyes dmar po rnam par bsnams shing mgul du mi mgo'i do shal phreng ba rab tu 'chang ba can //",
    "T02TD3569E:201b-11": "sdong bu dang bcas autpal dmar po rgya cher rab tu rgyas shing 'phro ba gnyis 'phangs rtse bar byed //",
    "T02TD3569E:201b-12": "gzhu dang mda' ni rab tu rgyas pa gsal bar rna ba'i rtsa bar rgyud ni rab tu gang bar bkang //",
    "T02TD3569E:201b-13": "yum nyid sa gsum ma lus rnams ni mdun du lcags kyus 'gugs shing sa la 'gyel ba bzhin du byed //",
    "T02TD3569E:201b-14": "chu skyes dmar po phyag g-yon bsnams shing bla med lhan cig skyes pa'i dga' bas rgyal srid de bzhin du //",
    "T02TD3569E:201b-15": "rang gi 'dod pas zla ba rab tu gsal zhing dpal ni nye bar dgod bzhin mi mgo'i thod pa lnga //",
    "T02TD3569E:201b-16": "yan lag lnga la phyag rgya lnga yis brgyan cing yongs su gyur las sangs rgyas lnga ni rim pa bzhin //",
    "T02TD3569E:201b-17": "'dod chags rdo rjes bcom ldan 'das ma'i dbu la rnam brgyan de yi rang bzhin sgrub byed dbang po yis //",
    "T02TD3569E:201b-18": "de ni ma ning bzlas pas rgyal byed ji ltar lha rnams de yi zhabs la phyag ni 'tshal bar byed //",
    "T02TD3569E:201b-19": "bcom ldan 'das ma'i sgrub thabs mchog gyur 'di ni gang zhig rol pas bzhugs pa'i bka' yis ni //",
    "T02TD3569E:201b-20": "snyan dang gas mkhan po brtse bas mngon brjod can gyi sgrub thabs bsod nams gang zhig bsags gyur pa //",
    "T02TD3569E:201b-21": "de yis blo gros mun pa'i mtshan ma dang bral dri med shes rab rgyas shing 'phro ba can //",
    "T02TD3569E:201b-22": "rang gi 'dod pa rab brkyang 'od gsal bde ba chen pos 'gro rnams rab tu gnas gyur cig /",
    "T02TD3569E:202a-0": "@202a * // ku ru kulle'i sgrub thabs dpal kye'i rdo rje'i rgyud las phyung ba rdzogs so /",
    "T02TD3569E:202a-2": "// / snyan ngag mkhan chen po brtse ba can zhes pas 'di tshigs su bcad par bsdebs pa'o//"
}