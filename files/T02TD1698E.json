{
    "T02TD1698E:55a-0": "@55a # // rgya gar skad du //",
    "T02TD1698E:55a-1": "sh'u n+ya t'a bh'a ba na /",
    "T02TD1698E:55a-2": "bod skad du /",
    "T02TD1698E:55b-0": "stong @55b ba nyid bsgom pa /",
    "T02TD1698E:55b-1": "me tog phreng 'dzin sgrol ma la phyag 'tshal lo //",
    "T02TD1698E:55b-2": "gtum mo ae yi sbyor ba yis //",
    "T02TD1698E:55b-3": "lus kyi ba sbu cher ldang zhing //",
    "T02TD1698E:55b-4": "yang dag lta ba goms gyur ba //",
    "T02TD1698E:55b-5": "de nyid chos rnams chos nyid mdzod //",
    "T02TD1698E:55b-6": "de ltar sgrub pa'i thabs lan mang du goms par byas la bsnyen pa 'bum phrag bcu sngon du song ba'i gang zag gis ri'i phug la sogs pa dben pa'i gnas su stong pa nyid bsgom pa'i rim pa la 'jug par bya ste /",
    "T02TD1698E:55b-7": "de yang skad cig gis bdag gi snying gar pam las padma aa las zla ba'i steng du dbyangs dang gsal byed kyi yi ges t'am ku mu ta dkar po lta bu la kun nas bskor ba las 'od 'phros pas phyogs bcu'i sems can thams cad kyi sdug bsngal zhi bar byas te slar log pa t'am la thim par blta'o //",
    "T02TD1698E:55b-8": "de ma thag tu bdag nyid 'phags ma sgrol ma me tog phreng 'dzin zhes bya ba sku mdog dkar mo ston ka'i sprin med pa'i zla ba lta bu lang tsho la bab pa'i cha lugs 'dzin pa ;",
    "T02TD1698E:55b-9": "g-yas mchog sbyin pa g-yon pa autpala sngon po kha du mar gyes pa 'dzin pa /",
    "T02TD1698E:55b-10": "rin po che'i rgyan sna tshogs kyis sku mdzes par byas pa /",
    "T02TD1698E:55b-11": "padma dang zla ba'i steng du sku brtson pas bzhugs pa la sems gtad de bsgom par bya'o //",
    "T02TD1698E:55b-12": "de nyid 'od kyi rnam pa las //",
    "T02TD1698E:55b-13": "rang rig rnam pa gzhan med de ;",
    "T02TD1698E:55b-14": "/ g-yas dang g-yon gyi lam gnyis dgag / rang sems dbu ma'i lam du gzhug / dpal ldan dus kyi 'khor lo las //",
    "T02TD1698E:55b-15": "bsam gtan gyis ni phyi rol dngos po btang nas sems de brtan par yang ni byed //",
    "T02TD1698E:55b-16": "srog dang rtsol bas nyi zla spangs nas mun pa can du srog rlung rgyu bar byed ;",
    "T02TD1698E:55b-17": "'dzin pa'i yan lag gis ni thig ler dbugs kyi 'byung 'jug dman par yang byas nas /",
    "T02TD1698E:55b-18": "rjes dran rang gi gzugs las mkha' la ri bong can bzhin 'od zer chen po 'byung /",
    "T02TD1698E:55b-19": "'od kyi phung po sku la thim //",
    "T02TD1698E:55b-20": "sku yang padma zla ba la //",
    "T02TD1698E:55b-21": "de nyid dbyangs dang gsal byed la //",
    "T02TD1698E:55b-22": "de yang yi ge t'am la bsdu //",
    "T02TD1698E:55b-23": "t'am yang thig le nyid la thim //",
    "T02TD1698E:55b-24": "thig le stong pa'i yi ge med //",
    "T02TD1698E:55b-25": "de nyid sems kyi mtshan nyid do //",
    "T02TD1698E:55b-26": "rang sems gdod nas ma skyes phyir //",
    "T02TD1698E:55b-27": "rtag sogs brtags pa ga la 'jug / de nyid spros bas dben pa'i phyir //",
    "T02TD1698E:56a-0": "cung zad bsgom kyang bdag gzhan @56a * //",
    "T02TD1698E:56a-1": "gyi ;",
    "T02TD1698E:56a-2": "/ rtog pa sna tshogs 'gag par 'gyur //",
    "T02TD1698E:56a-3": "rgyun du bsgoms pa smos ci dgos //",
    "T02TD1698E:56a-4": "de ltar de bzhin nyid la blo //",
    "T02TD1698E:56a-5": "mnyam par gzhag pa'i mthu chen bgyis //",
    "T02TD1698E:56a-6": "yang dang yang du goms byas na //",
    "T02TD1698E:56a-7": "myur du byang chub reg par 'gyur //",
    "T02TD1698E:56a-8": "stong pa nyid bsgom pa rdzogs so//"
}