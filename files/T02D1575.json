{
    "T02D1575:6b-0": "@6b # // rgya gar skad du /",
    "T02D1575:6b-1": "shr'i badzra yo gi n'i ma h'a n'a go bya ho ma bi dhi n'a ma /",
    "T02D1575:6b-2": "bod skad du /",
    "T02D1575:6b-3": "dpal rdo rje rnal 'byor ma'i bzhed kyi sbas pa'i sbyin sreg gi cho ga zhes bya ba /",
    "T02D1575:6b-4": "dpal rdo rje rnal 'byor ma la phyag 'tshal lo //",
    "T02D1575:6b-5": "dang por re zhig dpal rdo rje rnal 'byor ma'i",
    "T02D1575:6b-6": "bzhed kyis 'jig rten dang 'jig rten las 'das pa'i",
    "T02D1575:6b-7": "las kyi tshogs kyi dngos grub bsgrub par bya ba'i",
    "T02D1575:6b-8": "don du sbyin sreg gi bya ba byed par 'dod",
    "T02D1575:6b-9": "pa'i sngags pas gru gsum gyi rnam pa'i thab khung",
    "T02D1575:6b-10": "byas te / rgyar ci tsam yod pa'i phyed zabs su brkos te /",
    "T02D1575:6b-11": "kha khyer dang bcas pa /",
    "T02D1575:6b-12": "padma dmar po la sogs pa'i mdog can tshad mnyam zhing mdzes par byas pa /",
    "T02D1575:6b-13": "kha nub la sogs par bltas pa'i rim pas yang dag par 'dug ste /",
    "T02D1575:6b-14": "mchod pa rnam pa lngas yang dag par mchod nas /",
    "T02D1575:6b-15": "thab khung du bud shing gzhug par bya'o //",
    "T02D1575:6b-16": "ram gyi sa bon las skyes pa'i me lha dmar po bsgoms te /",
    "T02D1575:6b-17": "ril ba spyi blugs dang mi 'jigs pa sbyin pa dang /",
    "T02D1575:7a-0": "dbyug pa @7a * //",
    "T02D1575:7a-1": "dang phreng ba rnams bsnams pa'o //",
    "T02D1575:7a-2": "de nas ye shes sems dpa' gzhug pa la sogs pa byas nas yang dag par mchod de /",
    "T02D1575:7a-3": "lce'i rtse mo la ram bsgoms te /",
    "T02D1575:7a-4": "de nas bdud rtsi lnga la sogs pa'i rdzas dang /",
    "T02D1575:7a-5": "'jig rten pa'i rdzas kyis kyang /",
    "T02D1575:7a-6": "aom aagna ye sv'a h'a /",
    "T02D1575:7a-7": "zhes pa'i sngags kyis bsregs la /",
    "T02D1575:7a-8": "sngags de nyid kyis dgang blugs kyang bsreg par bya'o //",
    "T02D1575:7a-9": "de nas de bzhin nyid kyi ye shes kyi bdag",
    "T02D1575:7a-10": "nyid kyi me'i dbus su dkyil 'khor gyi 'khor lo",
    "T02D1575:7a-11": "lhag par mos te /",
    "T02D1575:7a-12": "mchod pa la sogs pa byas la /",
    "T02D1575:7a-13": "bdud rtsi lnga la sogs pa'i rdzas gtso mo dang 'khor rnams so so'i sngags kyis sbyin sreg bya'o //",
    "T02D1575:7a-14": "zhi la mar la sogs pa'i rdzas //",
    "T02D1575:7a-15": "rgyas la mngar ba nyid kyang ngo //",
    "T02D1575:7a-16": "dbang la mngar dang tshva yis bya //",
    "T02D1575:7a-17": "tsha ba la sogs mngon spyod la'o //",
    "T02D1575:7a-18": "zhi la dkar po'i gzugs su ste //",
    "T02D1575:7a-19": "rgyas pa ser po rnam par bsgom //",
    "T02D1575:7a-20": "dbang la dmar por brjod pa ste //",
    "T02D1575:7a-21": "mngon spyod nag por rab tu grags //",
    "T02D1575:7a-22": "dngos grub bsgrub pa'i dus su ni //",
    "T02D1575:7a-23": "mdog ni dmar por bsgom par bya //",
    "T02D1575:7a-24": "de ltar byas na mngon spyod kyi 'khor lo rang gi lus la bcug la /",
    "T02D1575:7a-25": "gtor ma byin te /",
    "T02D1575:7a-26": "tshogs kyi 'khor lo'i rim pas 'jig rten las 'das pa'i mchod pa byas la /",
    "T02D1575:7a-27": "rang 'dod pa'i dngos grub blang bar bya'o //",
    "T02D1575:7a-28": "sbyin sreg 'di ni mi bstan cing //",
    "T02D1575:7a-29": "rab tu 'bad pas sbyar byas nas //",
    "T02D1575:7a-30": "de la dngos grub dag tu 'gyur //",
    "T02D1575:7a-31": "gzhan du dngos grub skal ba med ;",
    "T02D1575:7a-32": "/ phyag rgya chen sogs 'dod pa yis //",
    "T02D1575:7a-33": "yid bzhin nor bu lta bu'i sngags //",
    "T02D1575:7a-34": "yang dag dad pas sbyar byas shing //",
    "T02D1575:7a-35": "dad pa'i sa ni brtan par bya //",
    "T02D1575:7a-36": "dpal rdo rje rnal 'byor ma'i bzhed kyis pas pa'i",
    "T02D1575:7a-37": "sbyin sreg gi cho ga slob dpon kong ka sbyin",
    "T02D1575:7a-38": "gyis mdzad pa rdzogs so /",
    "T02D1575:7a-41": "// / pandi ta dha pa la ha'u dang /"
}