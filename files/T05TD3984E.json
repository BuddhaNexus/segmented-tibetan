{
    "T05TD3984E:15b-0": "@15b # // rgya gar skad du /",
    "T05TD3984E:15b-1": "sam gha aa nu smri ti by'a khy'a /",
    "T05TD3984E:15b-2": "bod skad du /",
    "T05TD3984E:15b-3": "dge 'dun rjes su dran pa'i bshad pa /",
    "T05TD3984E:16a-0": "'jam dpal gzhon @16a * //",
    "T05TD3984E:16a-1": "nur gyur pa la phyag 'tshal lo //",
    "T05TD3984E:16a-2": "bcom ldan 'das kyi nyan thos kyi dge 'dun ni /",
    "T05TD3984E:16a-3": "legs par zhugs pa /",
    "T05TD3984E:16a-4": "rigs par zhugs pa /",
    "T05TD3984E:16a-5": "drang por zhugs pa /",
    "T05TD3984E:16a-6": "'dud par zhugs pa /",
    "T05TD3984E:16a-7": "chos la chos kyi rjes su zhugs pa /",
    "T05TD3984E:16a-8": "chos dang mthun pa'i spyod pa yin te /",
    "T05TD3984E:16a-9": "dge 'dun gyi nang na rgyun du zhugs pa la zhugs pa'ang yod /",
    "T05TD3984E:16a-10": "dge 'dun gyi nang na rgyun du zhugs pa'i 'bras bu mngon sum du byas pa'ang yod /",
    "T05TD3984E:16a-11": "dge 'dun gyi nang na lan cig phyir 'ong ba la zhugs pa yang yod /",
    "T05TD3984E:16a-12": "dge 'dun gyi nang na lan cig phyir 'ong ba'i 'bras bu mngon du byas pa yang yod /",
    "T05TD3984E:16a-13": "dge 'dun gyi nang na phyir mi 'ong ba la zhugs pa'ang yod /",
    "T05TD3984E:16a-14": "dge 'dun gyi nang na phyir mi 'ong ba'i 'bras bu mngon du byas pa yang yod /",
    "T05TD3984E:16a-15": "dge 'dun gyi nang na dgra bcom pa'i 'bras bu mngon du byas pa yang yod /",
    "T05TD3984E:16a-16": "dge 'dun gyi nang na dgra bcom pa la zhugs pa yang yod do //",
    "T05TD3984E:16a-17": "de rnams ni skyes bu zung bzhi dang gang zag ya brgyad de /",
    "T05TD3984E:16a-18": "de dag ni bcom ldan 'das kyi nyan thos kyi dge 'dun te /",
    "T05TD3984E:16a-19": "tshul khrims phun sum tshogs pa /",
    "T05TD3984E:16a-20": "ting nge 'dzin phun sum tshogs pa /",
    "T05TD3984E:16a-21": "shes rab phun sum tshogs pa /",
    "T05TD3984E:16a-22": "dad pa phun sum tshogs pa /",
    "T05TD3984E:16a-23": "thos pa phun sum tshogs pa /",
    "T05TD3984E:16a-24": "rnam par grol ba phun sum tshogs pa ;",
    "T05TD3984E:16a-25": "rnam par grol ba'i ye shes mthong ba phun sum tshogs pa'o //",
    "T05TD3984E:16a-26": "sreg par byed pa dang /",
    "T05TD3984E:16a-27": "rab tu sreg par byed pa dang /",
    "T05TD3984E:16a-28": "thal mo sbyar bar 'os pa dang /",
    "T05TD3984E:16a-29": "bla na med pa'i bsod nams kyi zhing /",
    "T05TD3984E:16a-30": "'jig rten gyi sbyin gnas zhes bya ba ni dge 'dun rjes su dran pa'i mdo yin no //",
    "T05TD3984E:16a-31": "mi phyed pa'i dang pa brtan po dang ldan pa'i phyir dge 'dun te /",
    "T05TD3984E:16a-32": "slob dpon dang mi slob par gyur pa'i gang zag ste /",
    "T05TD3984E:16a-33": "lam las bdud la sogs pa phyir rgol ba rnams kyis dbye bar mi nus pa'i phyir ro //",
    "T05TD3984E:16a-34": "tshogs pa'i don gyis na dge 'dun no //",
    "T05TD3984E:16a-35": "de dag gi rgyud la slob pa dang mi slob pa'i chos skyes pa gang yin pa la dad pa de ni dge 'dun te /",
    "T05TD3984E:16a-36": "dad pa mi phyed pa'i phyir ro //",
    "T05TD3984E:16a-37": "de lam gyi bden pa la mngon par rtogs pa'i dus su gzhag go //",
    "T05TD3984E:16a-38": "yang ji ltar mngon du byed pa de ltar bstan par bya ste /",
    "T05TD3984E:16b-0": "bcom ldan 'das kyi nyan thos kyi dge 'dun ni legs par zhugs pa zhes rgyas par gsungs pa la legs par zhugs @16b pa zhes bya ba ni bstan pa yin la /",
    "T05TD3984E:16b-1": "lhag ma ni bshad pa'o //",
    "T05TD3984E:16b-2": "tshig de dag las bcom ldan 'das kyi nyan thos kyi dge 'dun legs par zhugs pa ni sbyor ba'i dge slong ste /",
    "T05TD3984E:16b-3": "dge ba yang dag par bsgoms pas na yang dge sbyong ste /",
    "T05TD3984E:16b-4": "bstan pa rtsom pa yin par blta bar bya'o //",
    "T05TD3984E:16b-5": "de la dge sbyong gi don ni mya ngan las 'das pa'o //",
    "T05TD3984E:16b-6": "de la rgyun du zhugs pa ni rigs par zhugs pa'o //",
    "T05TD3984E:16b-7": "de'i rigs pa ni chos bla na med pa brnyes par byed par 'gyur ro zhes gsungs so //",
    "T05TD3984E:16b-8": "rigs pa ni mya ngan las 'das pa'i chos so zhes bya ba'i don to //",
    "T05TD3984E:16b-9": "nges par 'byung bas nges par 'byung ba ste /",
    "T05TD3984E:16b-10": "rtag tu 'byung bar rigs pa'o zhes bstan to //",
    "T05TD3984E:16b-11": "dge sbyong ni 'phags pa'i lam yan lag brgyad pa'o //",
    "T05TD3984E:16b-12": "de la zhugs pa ni drang por zhugs pa ste /",
    "T05TD3984E:16b-13": "bdud rtsi'i sgo phye ba ni lam drang por bstan pa yin no zhes 'byung ngo //",
    "T05TD3984E:16b-14": "de la drang po gang zhe na /",
    "T05TD3984E:16b-15": "'phags pa'i lam mo //",
    "T05TD3984E:16b-16": "yon po gang zhe na /",
    "T05TD3984E:16b-17": "sdig can lta ba yon po'o zhes tshigs su bcad pa gsungs so //",
    "T05TD3984E:16b-18": "dge sbyong yang dag par bsgom pa ni rgyun du zhugs pa ste /",
    "T05TD3984E:16b-19": "mya ngan las 'das par zhugs pa yin no //",
    "T05TD3984E:16b-20": "yang dag par bsgom pa ni /",
    "T05TD3984E:16b-21": "mnyam du 'byung ba ste /",
    "T05TD3984E:16b-22": "lus ngag yid kyi las byams pa dang bcas pa yin no //",
    "T05TD3984E:16b-23": "de la longs spyod dang /",
    "T05TD3984E:16b-24": "tshul khrims dang /",
    "T05TD3984E:16b-25": "lta ba mnyam pa ste /",
    "T05TD3984E:16b-26": "de la longs spyod mnyam pa ni zang zing gis so //",
    "T05TD3984E:16b-27": "bslab pa mnyam pa ni tshul khrims kyis so //",
    "T05TD3984E:16b-28": "lta ba mnyam pa ni yang dag pa'i lta bas so //",
    "T05TD3984E:16b-29": "dge sbyong la bstan pa ni mtshan nyid kyis so //",
    "T05TD3984E:16b-30": "de khong du chud par bstan pa ni /",
    "T05TD3984E:16b-31": "chos la chos kyi rjes su lta ba zhugs pa yin no //",
    "T05TD3984E:16b-32": "de la zhugs pa nas de sgrub par byed pa ni rjes su gnas pa ste /",
    "T05TD3984E:16b-33": "chos dang mthun par spyod pa zhes bya'o //",
    "T05TD3984E:16b-34": "dge 'dun gyi nang na rgyun du zhugs pa'i 'bras bu mngon du byas pa yang yod ces bya ba la sogs pa ni mthong ba'i lam gyi bzod pa dang /",
    "T05TD3984E:16b-35": "shes pa'i skad cig ma bco lnga dang /",
    "T05TD3984E:16b-36": "mjug thogs kyi rgyun du zhugs pa'i 'bras bu bstan te /",
    "T05TD3984E:16b-37": "bsgom pa'i lam la rjes su 'gro ba'i ye shes skad cig ma bcu drug pa la rgyun du zhugs pa'i 'bras bu zhes bstan to //",
    "T05TD3984E:17a-0": "skad cig ma bcu drug gi 'og tu nyon mongs pa'i skad cig ma drug ma spangs pa'i bar ni lan @17a * //",
    "T05TD3984E:17a-1": "cig phyir 'ong ba la zhugs pa zhes bya'o //",
    "T05TD3984E:17a-2": "nyon mongs pa'i skad cig ma drug pa spangs pa ni phyir 'ong ba'i 'bras bu la gnas pa zhes bya'o //",
    "T05TD3984E:17a-3": "nyon mongs pa'i skad cig ma bdun pa spangs pa nas brtsams te /",
    "T05TD3984E:17a-4": "ji srid nyon mongs pa'i skad cig ma dgu pa ma spangs pa de srid du phyir mi 'ong ba la zhugs pa zhes bya'o //",
    "T05TD3984E:17a-5": "dgu pa zad nas kyang sgrib pa lnga spangs par gyur pa ni phyir mi 'ong ba'i 'bras bu'o //",
    "T05TD3984E:17a-6": "bsam gtan dang po la 'dod chags dang bral ba nas brtsams te /",
    "T05TD3984E:17a-7": "ji srid srid pa'i rtse mo'i nyon mongs pa dgu pa spangs par ma gyur pa de srid du dgra bcom pa la zhugs pa zhes bya'o //",
    "T05TD3984E:17a-8": "srid pa'i rtse mo'i nyon mongs pa dgu spangs pa ni dgra bcom pa'i 'bras bu zhes bya'o //",
    "T05TD3984E:17a-9": "bshad ma thag pa'i zung bzhi po de dag las 'di ltar rgyun du zhugs pa'i 'bras bu dang rgyun du zhugs pa'i zung dang po yin no //",
    "T05TD3984E:17a-10": "dgra bcom ldan pa la zhugs pa dang /",
    "T05TD3984E:17a-11": "dgra bcom pa ni zung bzhi pa ste /",
    "T05TD3984E:17a-12": "bstan ma thag pa de ni gang zag ya brgyad do //",
    "T05TD3984E:17a-13": "gang zag med pa'i chos thos pas bsags pa gang zhig nyon mongs pa dang /",
    "T05TD3984E:17a-14": "nye ba'i nyon mongs pa thams cad zang zing 'dzag pas na gang zag go //",
    "T05TD3984E:17a-15": "phung po lnga rnams 'dus pa la skyes bu gang zag ces brjod do //",
    "T05TD3984E:17a-16": "bshad ma thag pa de dag la bcom ldan 'das kyi nyan thos zhes bya'o //",
    "T05TD3984E:17a-17": "sangs rgyas bcom ldan 'das kyi rjes su nyan pas na nyan thos zhes bya'o //",
    "T05TD3984E:17a-18": "de dag ni mi phyed pa'i don gyis dge 'dun te /",
    "T05TD3984E:17a-19": "gzhan gyi tshogs pa las dge 'dun khyad par du byas pa'i phyir ro //",
    "T05TD3984E:17a-20": "tshul khrims phun sum tshogs pa zhes smos pa ni tshul khrims dral ba'i nyes pa spangs pa'i phyir mchog tu phun sum tshogs pa ste /",
    "T05TD3984E:17a-21": "de dang ldan pa zhes bya ba'i don to //",
    "T05TD3984E:17a-22": "bcom ldan 'das kyis 'dir yang dag pa'i lta ba dang /",
    "T05TD3984E:17a-23": "yang dag pa'i rtog pa dang ldan pa'i rang bzhin de lta bu nyid ni 'phags pa'i tshogs kyi tshul khrims yin no zhes bka' stsal pa ni slob pa dang mi slob pa'i ting nge 'dzin phun sum tshogs pa dang yang dag par ldan pa zhes bya ba'i don to //",
    "T05TD3984E:17a-24": "shes rab phun sum tshogs pa zhes bya ba ni bden pa rtogs pa'i shes rab kyi mtshan nyid dang ldan pa zhes bya ba'i don to //",
    "T05TD3984E:17b-0": "dad pa phun sum tshogs pa zhes @17b bya ba ni mi phyed pa'i mtshan nyid dang ldan pa zhes bya'o //",
    "T05TD3984E:17b-1": "thos pa phun sum tshogs pa zhes bya ba ni thos pa gang zhig la bag la nyal spangs pa dang rjes su mthun pa de lta bu 'dzin pa ni thos pa phun sum tshogs pa'o //",
    "T05TD3984E:17b-2": "rnam par grol ba phun sum tshogs pa zhes bya ba ni rnam par grol ba ni nyon mongs pa spangs pa ste /",
    "T05TD3984E:17b-3": "de lta bu'i rnam par grol ba'i phun sum tshogs pa dang ldan pa ni rnam par grol ba phun sum tshogs pa'o //",
    "T05TD3984E:17b-4": "rnam par grol ba'i ye shes mthong ba phun sum tshogs pa ni bag la nyal spangs nas rnam par grol ba'i ye shes mthong ba ste /",
    "T05TD3984E:17b-5": "ye shes ni zad pa shes pa la sogs pa mthong ba nyid de mi slob pa dang yang dag pa'i lta ba la sogs pa yin no //",
    "T05TD3984E:17b-6": "yang na ye shes mthong ba mngon sum du byas pa ste /",
    "T05TD3984E:17b-7": "mngon sum du byas pa la 'jig rten mthong ba zhes bya bar grags te /",
    "T05TD3984E:17b-8": "de nyid ni ye shes so //",
    "T05TD3984E:17b-9": "de lta ba phun sum tshogs pa dang ldan pa ni rnam par grol ba'i ye shes mthong ba phun sum tshogs pa yin no //",
    "T05TD3984E:17b-10": "sreg par byed pa zhes bya ba ni sreg par byed pas sreg par byed pa ste /",
    "T05TD3984E:17b-11": "de lta bas na rnam pa thams cad dang khyad par thams cad sreg par byed pas na sreg par byed pa'o //",
    "T05TD3984E:17b-12": "rab tu sreg par byed pa ni zhes bya ba la /",
    "T05TD3984E:17b-13": "ma dad pa khyad par can gyis sreg par byed pa'i phyir ro //",
    "T05TD3984E:17b-14": "dad pa drag po ni 'dir med de /",
    "T05TD3984E:17b-15": "bsod nams dpag tu med pa'i 'bras bu dang ldan pa'i phyir ro //",
    "T05TD3984E:17b-16": "de ltar yang 'di skad gsungs pa yin te /",
    "T05TD3984E:17b-17": "gang zhig zla ba re re la //",
    "T05TD3984E:17b-18": "mchod sbyin brgya stong mnyam byas pas //",
    "T05TD3984E:17b-19": "dge 'dun rnams la dad byas pa //",
    "T05TD3984E:17b-20": "de yi bcu drug char mi phod //",
    "T05TD3984E:17b-21": "thal mo sbyar bar 'os pa zhes bya ba ni bsod nams che zhing mchod pa'i phyir thal mo sbyar te phyag bya bar 'os pa nyid yin no //",
    "T05TD3984E:17b-22": "'dud par 'os pa zhes bya ba ni 'dud pa rjes su 'gro bar bya ba yin pa'i phyir ro //",
    "T05TD3984E:17b-23": "bla na med pa'i bsod nams kyi zhing zhes bya ba ni de las gong na med pa ni bla na med pa'o //",
    "T05TD3984E:17b-24": "bsod nams kyi zhing ni bsod nams kyang yin la zhing yang yin pas bsod nams kyi zhing ngo //",
    "T05TD3984E:17b-25": "lhan cig 'gro ba de yang dge ba dpag tu med pa'i 'bras bu dang ldan pa'i phyir ro //",
    "T05TD3984E:18a-0": "sbyin pa'i gnas su gyur pa zhes bya ba la 'jig rten thams cad kyi yon @18a * //",
    "T05TD3984E:18a-1": "dbul ba byas na yon de'i 'bras bu dpag tu med pa'i phyir ro //",
    "T05TD3984E:18a-2": "de yang 'di skad du /",
    "T05TD3984E:18a-3": "brgya byin gang gis dge 'dun la //",
    "T05TD3984E:18a-4": "sbyin pa btang zhing yon phul ba //",
    "T05TD3984E:18a-5": "de yi mchod sbyin lags par byas //",
    "T05TD3984E:18a-6": "tshogs kyi mchog la phul de yis //",
    "T05TD3984E:18a-7": "'bras bu chen po 'byung bar ni //",
    "T05TD3984E:18a-8": "'jig rten rig pa rnams kyis gsungs //",
    "T05TD3984E:18a-9": "zhes tshigs su bcad pa gsungs so //",
    "T05TD3984E:18a-10": "dge 'dun rjes su dran pa'i bshad pa slob dpon thogs med kyis mdzad pa rdzogs so /",
    "T05TD3984E:18a-12": "// / rgya gar gyi mkhan po dge slong aa dzi ta shr'i bha dra dang /",
    "T05TD3984E:18a-13": "bod kyi lo ts'a ba dge slong sh'akya 'od kyis bsgyur te gtan la phab pa//"
}