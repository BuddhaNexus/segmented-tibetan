{
    "T02TD3237E:9a-0": "@9a # // rgya gar skad du /",
    "T02TD3237E:9a-1": "ba su dh'a ra s'a dha nam /",
    "T02TD3237E:9a-2": "bod skad du /",
    "T02TD3237E:9a-3": "nor rgyun ma'i sgrub thabs /",
    "T02TD3237E:9a-4": "nor rgyun ma la phyag 'tshal lo //",
    "T02TD3237E:9a-5": "sngar bzhin du stong pa nyid kyi bar du rnam par bsgoms la /",
    "T02TD3237E:9a-6": "skad cig gis dzambha la'i gzugs su bdag nyid bsgoms te /",
    "T02TD3237E:9a-7": "rang gi snying gar zla ba'i dkyil 'khor gyi dbus su yi ge bam gyi sa bon las nges par byung ba'i bcom ldan 'das ma nor rgyun ma bsgom par bya ba ni gser gyi mdog can /",
    "T02TD3237E:9a-8": "rgyan mtha' dag dang ldan pa /",
    "T02TD3237E:9a-9": "lo brgyad pa gnyis kyi tshad du gyur pa /",
    "T02TD3237E:9a-10": "phyag g-yas pas mchog sbyin par mdzad pa /",
    "T02TD3237E:9a-11": "phyag g-yon pas 'bras kyi snye ma'i drungs pa mchog bsnams pa /",
    "T02TD3237E:9a-12": "mi bskyod pa dang ldan ba'o //",
    "T02TD3237E:9a-13": "mdun na ni bcom ldan 'das ma dpal gyi nor ro //",
    "T02TD3237E:9a-14": "g-yas phyogs na ni nor gyi dpal lo //",
    "T02TD3237E:9a-15": "rgyab na ni nor dpal gyi zhal lo //",
    "T02TD3237E:9a-16": "g-yon na ni nor dpal gyi blo gros ma'o //",
    "T02TD3237E:9a-17": "de dag kyang sa bon rang gi dang po'i yi ge las gtso mo dang mtshungs pa'i gzugs su bsam par bya ba'o //",
    "T02TD3237E:9a-18": "de ltar rnam par bsgoms la /",
    "T02TD3237E:9a-19": "sngags legs par bgrang bar bya ste /",
    "T02TD3237E:9a-20": "aom ba su dh'a ra ni sv'a h'a aom shr'i ba su sv'a h'a /",
    "T02TD3237E:9a-21": "aom shr'i ba su mu khi sv'a h'a /",
    "T02TD3237E:9a-22": "aom ba su ma ti shri ye sv'a h'a /",
    "T02TD3237E:9a-23": "nyi ma re re bzhin du ba lang gi lci ba khru gnyis tsam gyi tshad kyi mandala grva bzhi pa byas la /",
    "T02TD3237E:9a-24": "me tog dri zhim bos thun tshod gsum du legs par mchod de /",
    "T02TD3237E:9a-25": "'bum phrag bzhi bzlas pa byas la /",
    "T02TD3237E:9b-0": "me tog dri zhim @9b pos thun tshod gsum du legs par mchod de /",
    "T02TD3237E:9b-1": "'bum phrag bzhi bzlas pa byas pas zla ba drug na yid la re ba rnams yongs su rdzogs par 'gyur ro //",
    "T02TD3237E:9b-2": "ji ltar rnyed par gyur pa'i me tog rnams kyis 'bum phrag bzhi'i sbyin sreg bya ba'o //",
    "T02TD3237E:9b-3": "sbyin sreg byas bas ni dpal shin tu chen bo dang ldan par 'gyur ro //",
    "T02TD3237E:9b-4": "nor rgyun ma'i sgrub thabs rdzogs so //",
    "T02TD3237E:9b-5": "mkhas pa aa bha ya'i zhal snga nas dge slong tshul khrims rgyal mtshan gyis bsgyur ba'o//"
}