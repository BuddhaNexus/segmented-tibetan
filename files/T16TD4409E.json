{
    "T16TD4409E:346a-0": "@346a ` // rma bya chen mo las gsungs pa'i smon lam dang bden tshig bzhugs /",
    "T16TD4409E:346a-2": "# // sangs rgyas bcom ldan 'das rnams la phyag 'tshal lo //",
    "T16TD4409E:346a-3": "rgyal ba rnam gzigs mya ngan 'tshang la gnas //",
    "T16TD4409E:346a-4": "rgyal ba gtsug tor padma dkar po'i drung //",
    "T16TD4409E:346a-5": "thams cad skyob pa s'a la'i drung na gnas //",
    "T16TD4409E:346a-6": "bram ze 'khor ba 'jig ni shir sha'i drung //",
    "T16TD4409E:346a-7": "sangs rgyas gser thub au dum+w'a ra'i drung //",
    "T16TD4409E:346a-8": "'od srungs n+ya gro dha yi drung na gnas //",
    "T16TD4409E:346a-9": "sh'akya thub mchog khyad par gnas drung du //",
    "T16TD4409E:346a-10": "phyin nas byang chub thob gyur goo ta ma //",
    "T16TD4409E:346a-11": "sangs rgyas rdzu 'phrul chen po de dag la //",
    "T16TD4409E:346a-12": "mngon par dad pa'i lha gang 'khod pa dag / lha rnams de dag yid dga' mgur gyur nas //",
    "T16TD4409E:346a-13": "rtag tu dge zhing zhi bar 'gyur bar byos /",
    "T16TD4409E:346a-15": "// / sangs rgyas rnams la phyag 'tshal lo //",
    "T16TD4409E:346a-16": "rkang gnyis khyed cag bde legs shog / rkang bzhi khyed cag bde legs shog / lam du zhugs rnams bde legs shog / phyir 'ong dag kyang bde legs shog / mtshan mo bde legs nyin bde legs //",
    "T16TD4409E:346a-17": "nyi ma'i gung la bde legs shing //",
    "T16TD4409E:346a-18": "khyed cag kun du bde legs shog / de dag sdig par ma gyur cig / nyi ma thams cad dge ba yin //",
    "T16TD4409E:346a-19": "rgyu skra thams cad bzang po yin //",
    "T16TD4409E:346a-20": "sangs rgyas thams cad rdzu 'phrul che //",
    "T16TD4409E:346a-21": "dgra bcom thams cad zag pa zad //",
    "T16TD4409E:346a-22": "bden pa'i tshig 'dis kun du bde legs su gyur cig / rig sngags kyi rgyal mo rma bya chen mo las gsungs pa'i smon lam dang bden tshig rdzogs so /"
}