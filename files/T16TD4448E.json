{
    "T16TD4448E:384a-0": "@384a * // mtha'i mun sel @384b sgron ma bzhugs //",
    "T16TD4448E:384a-2": "# // chos rnams sems kyi 'khrul pa ste //",
    "T16TD4448E:384a-3": "sems las ma gtogs chos rnams med //",
    "T16TD4448E:384a-4": "chos su snang ba 'khrul pa'i sems //",
    "T16TD4448E:384a-5": "rten 'brel sgyu ma skye ba med //",
    "T16TD4448E:384a-6": "skye ba med ces bstan pa'ang //",
    "T16TD4448E:384a-7": "dngos por 'dzin pa bzlog phyir te //",
    "T16TD4448E:384a-8": "sgyu ma ye nas skye med la //",
    "T16TD4448E:384a-9": "skye med snyad kyi sgra mi gdags //",
    "T16TD4448E:384a-10": "nam mkha' 'di ni med do zhes //",
    "T16TD4448E:384a-11": "blun po gang zhig rtog par byed //",
    "T16TD4448E:384a-12": "mkhas pa sngon nas yod mi 'dzin //",
    "T16TD4448E:384a-13": "med par mi rtog tshig mi brjod //",
    "T16TD4448E:384a-14": "sems las ma gtogs chos med phyir //",
    "T16TD4448E:384a-15": "bsgom bya'i chos nyid gud na med //",
    "T16TD4448E:384a-16": "sems kyang ye nas ma skyes na//",
    "T16TD4448E:384a-17": "bsgom pa po'ang gang la yod //",
    "T16TD4448E:384a-18": "brjod pa'i rtsa ba sems nyid ni //",
    "T16TD4448E:384a-19": "ma skyes dngos gzhi yod min na //",
    "T16TD4448E:384a-20": "bsgom dang bsgom du med pa yi //",
    "T16TD4448E:384a-21": "tha snyad gang zhig gang la 'jug /'gro la sems rgyud gnyis mi 'chang //",
    "T16TD4448E:384a-22": "de ni ma skyes rang mi dmigs //",
    "T16TD4448E:384a-23": "de las gzhan pa'i sems med phyir //",
    "T16TD4448E:384a-24": "bcos shing gnas pa gang zhig yod //",
    "T16TD4448E:384a-25": "'khrul rtog rkyen dang ldan gyi bar //",
    "T16TD4448E:384a-26": "smig rgyu bzhin du sems snang na //",
    "T16TD4448E:384a-27": "rang bzhin shes pas bcos su med //",
    "T16TD4448E:384a-28": "mi shes smig rgyu bcos pa bzhin //",
    "T16TD4448E:384a-29": "mi rtog mtshan med sems rnams kyis //",
    "T16TD4448E:384a-30": "ma rtogs mtshan ma med la'ang gnas ma byed //",
    "T16TD4448E:384a-31": "mtshan ma med la mi gnas na //",
    "T16TD4448E:384a-32": "mtshan mar gnas pa smos ci dgos //",
    "T16TD4448E:384a-33": "bsgrub pa med cing gnas pa med //",
    "T16TD4448E:384a-34": "'du byed med pa mkha' 'dra bas //",
    "T16TD4448E:384a-35": "'du byed las byung bsam gtan skyon //",
    "T16TD4448E:384a-36": "ma lus kun gyis gos pa med //",
    "T16TD4448E:384a-37": "ji ltar rtog med zab mo zhig / blo yi yul du snang zhe na //",
    "T16TD4448E:384a-38": "mi rtog zab mo'i nyams myong ba //",
    "T16TD4448E:384a-39": "myong ba yin phyir de nyid min //",
    "T16TD4448E:384a-40": "lta ba dgum chung /",
    "T16TD4448E:384a-41": "mtha'i mun sel sgron ma /",
    "T16TD4448E:384a-42": "bod kyi pandi ta a'a tsarya gnyan dpal dbyangs kyis mdzad pa'o /"
}