{
    "NK080(wu)002:1": "// m+aa y+aa dza la ra t+na pra b+h+aa d+ai ba n+aa ma bi ha ra ti sma ////",
    "NK080(wu)002:2": "sgyu 'phrul d+r+wa ba rin po che'i 'od snang zhes bya ba bzhugs so //",
    "NK080(wu)002:3": "rgya gar skad du /",
    "NK080(wu)002:4": "m+aa y+aa dz+aa la rat+na pra b+h+aa d+ai pa n+aa ma /",
    "NK080(wu)002:5": "bod skad du /",
    "NK080(wu)002:6": "sgyu 'phrul d+r+wa ba rin chen 'od kyi snang ba zhes bya ba /",
    "NK080(wu)002:7": "ma byas rang byung rdo rje sku gsung thugs //",
    "NK080(wu)002:8": "rgyu rkyen rang snang rdo rje 'dus mi byas //",
    "NK080(wu)002:9": "snang stong mi phyed rtag chen rdo rje sku //",
    "NK080(wu)002:10": "skad cig ma bskyed rdo rje skye 'jig med //",
    "NK080(wu)002:11": "bdag gsal mtha' bral rdo rje gzung 'dzin 'jams //",
    "NK080(wu)002:12": "ma 'ongs mi 'gro rtog bral rang rig sems //",
    "NK080(wu)002:13": "dngos gcig mthar rdzogs rang bzhin kun tu gsal //",
    "NK080(wu)002:14": "tha snyad bye brag rtsa ba kun gzhir 'dus //",
    "NK080(wu)002:15": "yul dang bral bas rtog med byang chub sems //",
    "NK080(wu)002:16": "rang bzhin phrin las mchog 'gyur dpa' bo che //",
    "NK080(wu)002:17": "rdo rje sems dpa'i sku la gnyis med 'dud //",
    "NK080(wu)002:18": "kun brjod mngon byung nges pa'i lung //",
    "NK080(wu)002:19": "gsang ba gnyis bcings bzhis chod mos don du /",
    "NK080(wu)002:20": "thun mong ma yin sgrol bral gab pa'i rgyud //",
    "NK080(wu)002:21": "gzhi la gzhir snang mtshan nyid btag pa yang //",
    "NK080(wu)002:22": "log rtog drug sbas sgyu 'phrul ris ma phye //",
    "NK080(wu)002:23": "mtshan gzhi ma mthong mun rdzas lta bur gam //",
    "NK080(wu)002:24": "blo chung cig tshugs mtshan mchog ril por 'dzin //",
    "NK080(wu)002:25": "nang ris gnas skabs gsal phyir mtshan bshad bya //",
    "NK080(wu)002:26": "khyad 'phags mtha' dbus med pa'i gnas mchog tu //",
    "NK080(wu)002:27": "brgyad dang bcu gcig gcig rdzogs khri brten nas //",
    "NK080(wu)002:28": "rang bzhin 'od gsal ma gos 'bras bu rdzogs //",
    "NK080(wu)002:29": "rdo rje 'chang chen longs spyod rdzogs pa'i gnas //",
    "NK080(wu)002:30": "spyi rgyal bdag nyid bdun dang ldan pa la //",
    "NK080(wu)002:31": "gsang sngags bdag po rdo rje 'dzin pa yis //",
    "NK080(wu)002:32": "khyad par dris lan mi mngon don gyis zhus //",
    "NK080(wu)002:33": "lhan cig rig dang gang zag rnam gsum la //",
    "NK080(wu)002:34": "bshad snang rgyud snang nges pa'i yul gsum du //",
    "NK080(wu)002:35": "nyi zla chu dang brag cha nyi shar bzhin //",
    "NK080(wu)002:36": "gsung lnga rdzogs pa'i rlabs snang bshad bsdus rgyud //",
    "NK080(wu)002:37": "ngo bo nyid dang bshad bsdus nges par grags //",
    "NK080(wu)002:38": "gser dang me long chu zla'i rmi lam bzhis //",
    "NK080(wu)002:39": "mtshan nyid ngo bo bde gshegs 'dus 'khrul phyir //",
    "NK080(wu)002:40": "rang bzhin log dang thabs 'bras rkyen bzhi yis //",
    "NK080(wu)002:41": "rgyu gcig mtshan nyid rnam pa bzhi ru gsungs //",
    "NK080(wu)002:42": "snang bzhis mtshan pa shes pa bzhi la snang //",
    "NK080(wu)002:43": "de phyir sgyu 'phrul bzhi yi mtshan nyid rnams //",
    "NK080(wu)002:44": "phyag rgya bzhi yi rtags dang ldan pa'i mis //",
    "NK080(wu)002:45": "so so'i skabs su nang ris phyed par bya //",
    "NK080(wu)002:46": "thams cad ma bcos rang rig sgyu ma ni //",
    "NK080(wu)002:47": "dngos po phyi nang ngo bo nyid du 'khrul //",
    "NK080(wu)002:48": "gsum par snang yang bdag phyir gnyis med 'brel //",
    "NK080(wu)002:49": "gtan tshigs rgyas pa bka' las snang ba brtag /phung po 'byung ba khams sogs thabs snang ba //",
    "NK080(wu)002:50": "thabs nyid snang ba rig phyir sgyu ma las //",
    "NK080(wu)002:51": "ye shes phyag rgya sna tshogs 'khrul pa yin //",
    "NK080(wu)002:52": "don rtags tshul du 'brel kyang drug pa'o //",
    "NK080(wu)002:53": "thams cad rdzogs 'brel rgyud bzhi dang pa'i dpe //",
    "NK080(wu)002:54": "ngo bo gnyis bral rang bzhin sgyu 'phrul yin //",
    "NK080(wu)002:55": "rang bzhin nyid rgyu rkyen bdun 'khrul pa'i phyir //",
    "NK080(wu)002:56": "rmi lam tshul gyis log pa'i sgyu 'phrul gsum //",
    "NK080(wu)002:57": "mi mthun 'dus byas rdzas kyi sgyu ma la //",
    "NK080(wu)002:58": "gsum pa'i gnyis por sbyor ba'i thabs dag gis //",
    "NK080(wu)002:59": "slu byed rta glang la sog gzugs su 'phrul //",
    "NK080(wu)002:60": "gnyen po'i dpe yis gnyis pa'i tshul du 'brel //",
    "NK080(wu)002:61": "rtogs gsum mtha' skye skad cig sgyu ma las //",
    "NK080(wu)002:62": "bslu 'gyur log lta mtho dman 'phrul //",
    "NK080(wu)002:63": "dra mig 'dug pa'i tshul 'brel lnga pa yin //",
    "NK080(wu)002:64": "skad cig don ltar snang yang dngos gzhi med //",
    "NK080(wu)002:65": "gsum pa yin te gzhan dbang snang ba yang //",
    "NK080(wu)002:66": "chos bzhis brtan byas kun rdzob bden pa ste //",
    "NK080(wu)002:67": "'dus snang don byed shing rta sgyu tsam la //",
    "NK080(wu)002:68": "chos dang ldan pa'i ming gi rnam par 'phrul //",
    "NK080(wu)002:69": "gdags dang gdags gzhi'i tshul 'brel bdun pa yin //",
    "NK080(wu)002:70": "bde gshegs snying po rang rig snying po las //",
    "NK080(wu)002:71": "log pa gsum gyi rkyen gyis brtags pa yis //",
    "NK080(wu)002:72": "drug sogs don gyi dngos po red pa'i phyir //",
    "NK080(wu)002:73": "de ming log pa'i sgyu 'phru la zhes brjod do //",
    "NK080(wu)002:74": "gtan tshigs rgyas shing bka' las snang ba brtag /log gsum 'khrul byas bdag zhal ma mthong phyir //",
    "NK080(wu)002:75": "grol thabs lam gnyis rkyen gyi sgyu 'phrul brjod //",
    "NK080(wu)002:76": "shes rab gsum gyis shes bya brtar gcad phyir //",
    "NK080(wu)002:77": "so sor rtog pa gzugs bral sgyu ma yis //",
    "NK080(wu)002:78": "dag mnyam la sogs tshad ma bkas btsal nas //",
    "NK080(wu)002:79": "lhag par mthong ba kun dang shes rab 'phrul //",
    "NK080(wu)002:80": "gsum pa'i tshul du 'brel dang ngo bo gcig /sgom lam gdul bya'i dbang gis gnyis bstan chos //",
    "NK080(wu)002:81": "de ni nyid dang mtshan mar rgyud las grags //",
    "NK080(wu)002:82": "rang rig skad cig gzugs bral glang chen sems //",
    "NK080(wu)002:83": "med pa gnyis ldan sgyu ma'i ngo bo las //",
    "NK080(wu)002:84": "ji bzhin btang snyoms ting 'dzin phyag rgyar bstan //",
    "NK080(wu)002:85": "ci yang med la ci yang 'phrul pa 'byung //",
    "NK080(wu)002:86": "bskyed dang rdzogs pa'i lam gyis rim pa yis //",
    "NK080(wu)002:87": "mi bskyed la sogs sgyu 'phrul sna tshogs pa //",
    "NK080(wu)002:88": "dkyil 'khor sgyu ma'i rang bzhin chu zla mtshungs //",
    "NK080(wu)002:89": "phyag rgya rgyan dang cha lugs 'phrul //",
    "NK080(wu)002:90": "drug par gyur dang gcig dang du mar med //",
    "NK080(wu)002:91": "'bras bu lam du byas nas mnyam pa yang //",
    "NK080(wu)002:92": "de yi rtogs pa dngas nas snang ba'i phyir //",
    "NK080(wu)002:93": "rkyen gyi sgyu 'phrul nyid du brjod pa'o //",
    "NK080(wu)002:94": "rang bzhin dngos po mngon du bya ba'i phyir //",
    "NK080(wu)002:95": "lam gnyis gdams ngag steng sgo drug sogs pa //",
    "NK080(wu)002:96": "thob dang bul dang log pa'i mtshan nyid te //",
    "NK080(wu)002:97": "gzhan las thabs gzhan ting 'dzin chags pa'i rgyu //",
    "NK080(wu)002:98": "dkyil 'khor sgyu mas bde 'phrul gnyis pa'i tshul //",
    "NK080(wu)002:99": "lnga tshul mngon sum bde bar rang las 'byung //",
    "NK080(wu)002:100": "'og sgo gnyis kyis sems rim sgyu ma ni //",
    "NK080(wu)002:101": "dbang po yul sems ldan na brtse brgyad gnyis //",
    "NK080(wu)002:102": "bcu gcig skabs kyi rdzogs pa'i phyag rgya dang //",
    "NK080(wu)002:103": "ye shes bzhi bcu gnyis kyis mchog gi 'phrul //",
    "NK080(wu)002:104": "lnga pa lta bur 'brel kyang rgyu 'bras med //",
    "NK080(wu)002:105": "'phrul lnga 'dus sogs rang bzhin thabs chen te //",
    "NK080(wu)002:106": "thabs mchog steng 'og gnyis kyis mngon byas pas //",
    "NK080(wu)002:107": "sa gsum 'bras bu de yis snang ba'i phyir //",
    "NK080(wu)002:108": "de yang de yi mtshan du grags pa yin //",
    "NK080(wu)002:109": "gtan tshigs rgyas shing bka' las snang ba brtag /thabs",
    "NK080(wu)002:110": "kyis gar dbang rdzas kyis dmag tu sprul pa ltar",
    "NK080(wu)002:111": "// phung sogs nang ris sgyu ma'i tshogs bdag ni //",
    "NK080(wu)002:112": "thabs las thabs byung sgyu 'phrul gnyis su gsungs //",
    "NK080(wu)002:113": "mi dmigs thugs kyi rang bzhin dkyil 'khor las //",
    "NK080(wu)002:114": "dag mnyam rtogs nas ting 'dzin dbang bsgyur bas //",
    "NK080(wu)002:115": "mngon sum ye shes nyid la nyid snang bas //",
    "NK080(wu)002:116": "bsam gyis mi khyab sprul pa sna tshogs 'grub //",
    "NK080(wu)002:117": "lta bur ltung ba ra snang bas rgyu 'bras med //",
    "NK080(wu)002:118": "mngon byas thabs kyi bde gshegs 'bras bu'i rgyud //",
    "NK080(wu)002:119": "log dag gnyis med 'brel pa gsum gyi phyir //",
    "NK080(wu)002:120": "gsum pa'i snang ba chu zla sgyu ma'i tshul //",
    "NK080(wu)002:121": "gang la gang gis mi mthun sna tshogs 'phrul //",
    "NK080(wu)002:122": "sku mchog rdo rje ngo bo'i 'od snang ba //",
    "NK080(wu)002:123": "mthun pa'i ye shes yul bral rang snang ba'o //",
    "NK080(wu)002:124": "rgyud drug 'khor ba'i lus dang yul snang ba //",
    "NK080(wu)002:125": "rnam rtog gnas nas mthun pa'i las snang ste //",
    "NK080(wu)002:126": "las dang thugs rjer 'brel kyang bdag po'i tshul //",
    "NK080(wu)002:127": "rang bzhin de nyid rkyen gyis mngon byas pa //",
    "NK080(wu)002:128": "'phrul pa dag nas rang snang ba yi phyir //",
    "NK080(wu)002:129": "kun mkhyen 'dzin bral sgyu ma'i sprul pa'i phyir //",
    "NK080(wu)002:130": "khyad par thabs kyi sgyu 'phrul mtshan nyid do //",
    "NK080(wu)002:131": "gtan 'dzin rgyas shing bka' las snang ba brtag /rgya mtsho'i gling la rin chen nor bsdus ltar //",
    "NK080(wu)002:132": "lung chen klong nas sgyu 'phrul mtshan bsdus pa /",
    "NK080(wu)002:133": "nongs 'khrul mkhas dang 'phags la bzod par gsol //",
    "NK080(wu)002:134": "dge rtsa rnal 'byor dam can rnams la bsngo //"
}