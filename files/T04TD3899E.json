{
    "T04TD3899E:7b-0": "@7b # // rgya gar skad du /",
    "T04TD3899E:7b-1": "su ga ta ma to bi bham ga k'a ri k'a /",
    "T04TD3899E:7b-2": "bod skad du /",
    "T04TD3899E:7b-3": "bde bar gshegs pa gzhung rnam par 'byed pa'i tshig le'ur byas pa /",
    "T04TD3899E:7b-4": "'jam dpal gzhon nur gyur pa la phyag 'tshal lo //",
    "T04TD3899E:7b-5": "'dus ma byas gsum rtag pa ste //",
    "T04TD3899E:7b-6": "nam mkha' dang ni 'gog pa gnyis //",
    "T04TD3899E:7b-7": "'dus byas thams cad skad cig ma //",
    "T04TD3899E:7b-8": "bdag med byed pa po yod min //",
    "T04TD3899E:7b-9": "rnam par shes pa dbang skyes blos //",
    "T04TD3899E:7b-10": "mngon sum du ni phra bsags rig / kha che bye brag smra ba yi //",
    "T04TD3899E:7b-11": "gzhung 'di yin par mkhas rnams bzhed //",
    "T04TD3899E:7b-12": "rang gi rnam par shes pas rig / dbang gis yul du snang ba yin //",
    "T04TD3899E:7b-13": "nam mkha' mo gsham bu dang mtshungs //",
    "T04TD3899E:7b-14": "'gog pa gnyis kyang nam mkha' bzhin //",
    "T04TD3899E:8a-0": "sems dang mi @8a * //",
    "T04TD3899E:8a-1": "ldan 'du byed med //",
    "T04TD3899E:8a-2": "dus gsum du ni rjes 'jug med //",
    "T04TD3899E:8a-3": "thogs bcas gzugs min yod ma yin //",
    "T04TD3899E:8a-4": "mdo sde pa yin mkhas zhes bya //",
    "T04TD3899E:8a-5": "cha shas zhes byar yod min phyir //",
    "T04TD3899E:8a-6": "phra rab rdul yang yod ma yin //",
    "T04TD3899E:8a-7": "snang ba dmigs su yod min te //",
    "T04TD3899E:8a-8": "rmi lam nyams su myong ba bzhin //",
    "T04TD3899E:8a-9": "gzung dang 'dzin pa las grol ba'i //",
    "T04TD3899E:8a-10": "shes pa dam pa'i don du yod //",
    "T04TD3899E:8a-11": "rnal 'byor spyod gzhung rgya mtsho yi //",
    "T04TD3899E:8a-12": "pha rol phyin rnams de skad smra //",
    "T04TD3899E:8a-13": "rnam shes don dam yin pa ru //",
    "T04TD3899E:8a-14": "de yang mkhas rnams mi bzhed de //",
    "T04TD3899E:8a-15": "gcig dang du ma'i rang bzhin bral//",
    "T04TD3899E:8a-16": "dngos med nam mkha'i padma bzhin //",
    "T04TD3899E:8a-17": "yod min med min yod med min //",
    "T04TD3899E:8a-18": "gnyis kyi bdag nyid du yang med //",
    "T04TD3899E:8a-19": "mtha' bzhi dag las des grol ba //",
    "T04TD3899E:8a-20": "dbu ma de nyid mkhas pa 'dod //",
    "T04TD3899E:8a-21": "bde bar gshegs pa'i gzhung rnam par 'byed pa'i tshig le'ur byas pa /",
    "T04TD3899E:8a-22": "bhang ga lar 'khrungs pa'i mkhas pa chen po dze t'a ris mdzad pa rdzogs so /",
    "T04TD3899E:8a-24": "// / pandi ta sh'an ti bha dra dang /",
    "T04TD3899E:8a-25": "dge slong sh'akya 'od kyis bsgyur cing zhus te gtan la phab pa'o //"
}