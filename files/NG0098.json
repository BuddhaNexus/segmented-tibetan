{
    "NG0098:1": "byas na 'ching ba chen por 'gyur //",
    "NG0098:2": "dam tshig mi bsrung tha mal sems //",
    "NG0098:3": "'jig rten grags pa gtsor len pas //",
    "NG0098:4": "rang byung rig pa'i sems dang bral //",
    "NG0098:5": "mun gyur bden pa'i don las nyams //",
    "NG0098:6": "ji ltar btsal ba de nyid 'khrul //",
    "NG0098:7": "gang ltar bltas pa de nyid nor //",
    "NG0098:8": "lta log spyod rtsir mu stegs pa //",
    "NG0098:9": "shi nas dmyal ba chen por 'gro / thar pa'i skabs dang bral nas kyang *//",
    "NG0098:10": "theg chen gsang ba'i rigs dang bral //",
    "NG0098:11": "yang dag gsang ba'i don rtogs na //",
    "NG0098:12": "ci spyad ye shes 'od du 'bar //",
    "NG0098:13": "thams cad gsal ba'i me long pas //",
    "NG0098:14": "ye shes rang gsal 'od du 'bar //",
    "NG0098:15": "zhes gsungs so //",
    "NG0098:16": "nam mkha'i mtha' dang mnyam pa'i rgyud chen po las //",
    "NG0098:17": "gdams ngag phog pa'i le'u ste nyi shu rtsa lnga pa'o ///",
    "NG0098:18": "/ de nas yang sems dpa' rdo rje dam pas 'di skad ces gsol to //",
    "NG0098:19": "sangs rgyas kun gyi gsang ba'i gter //",
    "NG0098:20": "dus gsum rgyal ba'i dgongs pa'i lung *//",
    "NG0098:21": "gang zag dam pa gang ltar brtags //",
    "NG0098:22": "mgon po chen pos bshad du gsol //",
    "NG0098:23": "zhes gsol to //",
    "NG0098:24": "de nas de bzhin gshegs pa rdo rje sems dpas 'di skad ces gsungs so //",
    "NG0098:25": "kye sems dpa' chen po //",
    "NG0098:26": "rdo rje theg pa bshad dang nyan //",
    "NG0098:27": "skyon dang yon tan rim pa ni //",
    "NG0098:28": "rdo rje bla ma man ngag can //",
    "NG0098:29": "rig pa gsang ba'i mdzod 'dzin cing *//",
    "NG0098:30": "rang gsal lung gi don la goms //",
    "NG0098:31": "shes rig ye shes nyid du gsal //",
    "NG0098:32": "rna brgyud man ngag ldan pa dang *//",
    "NG0098:33": "rig pa mdzod kyi nyams dang ldan //",
    "NG0098:34": "ye shes 'khor lo bskor zhing 'bebs //",
    "NG0098:35": "rgyal thabs dbang thob man ngag ldan //",
    "NG0098:36": "spyod pa ma bcos klung du zhugs //",
    "NG0098:37": "thugs rjes 'gro ba sgrol la brtson //",
    "NG0098:38": "chos la phyogs ris mi mnga' zhing *//",
    "NG0098:39": "gsang ba'i man ngag 'tsho mkhas te //",
    "NG0098:40": "theg pa'i bye brag ma rmongs pas //",
    "NG0098:41": "lta ba'i che ba rtogs par ldan //",
    "NG0098:42": "tshig gcig don kun rtogs pa'i blo //",
    "NG0098:43": "shes rab chen po 'od 'bar bas //",
    "NG0098:44": "bag chags phung po sreg byed pa //",
    "NG0098:45": "rdo rje bla mar yin par brtag / dregs dang snying rje chung ba dang *//",
    "NG0098:46": "rna brgyud gdams ngag mi ldan zhing *//",
    "NG0098:47": "thos chung khe grags bcud 'dzag cing *//",
    "NG0098:48": "dbang lung man ngag mi ldan pa //",
    "NG0098:49": "phongs pas phongs par gyur nas ni //",
    "NG0098:50": "man ngag dam pas phongs par 'gyur //",
    "NG0098:51": "dad pas lus srog mi blta zhing *//",
    "NG0098:52": "rdo rje bla ma gus pas khur //",
    "NG0098:53": "man ngag gsang ba gzhung ldan pas //",
    "NG0098:54": "gsang ba spel bar mi byed cing *//",
    "NG0098:55": "rang gsal rig pa'i don la dga' //",
    "NG0098:56": "bskal par mi 'gyur spun la sems //",
    "NG0098:57": "snying rje dam tshig ldan pa dang *//",
    "NG0098:58": "brtson 'grus shes rab ldan pa yis //",
    "NG0098:59": "rgyal tshab nges pa gcig la gtad //",
    "NG0098:60": "bla ma gzhung ldan mkhas pa yis //",
    "NG0098:61": "snod ldan rgyal sras de dag la //",
    "NG0098:62": "rang gsal ye shes don bshad na //",
    "NG0098:63": "skad cig nyid la rdzogs sangs rgyas //",
    "NG0098:64": "dad @#//",
    "NG0098:65": "med chags pa che ba dang *//",
    "NG0098:66": "ser sna rang che phyogs blta zhing *//",
    "NG0098:67": "'jig rten grags pa gnyer ba dang *//",
    "NG0098:68": "dam med brtson 'grus chung ba dang *//",
    "NG0098:69": "ye nas blo 'phang dma' ba dang *//",
    "NG0098:70": "'jig rten bya ba'i rgyur sgrub dang *//",
    "NG0098:71": "theg pa dman par zhugs pa dang *//",
    "NG0098:72": "chos la phyogs ris ngoms skyen dang *//",
    "NG0098:73": "rdo rje bla ma bslu ba dang *//",
    "NG0098:74": "nges pa'i don la skur 'debs pa //",
    "NG0098:75": "'di la gsang ba'i sgo phye nas //",
    "NG0098:76": "nor bu rin chen gang gtod pa //",
    "NG0098:77": "rdo rje dmyal bar skye bar nges //",
    "NG0098:78": "gal te thar zhing sems skyes na //",
    "NG0098:79": "gsang ba'i don dang phrad mi 'gyur //",
    "NG0098:80": "rdo rje bla ma smod pa ni //",
    "NG0098:81": "dus gsum rgyal ba smad pa'i mthus //",
    "NG0098:82": "bdun rgyud tshun chad brlag 'gyur nas //",
    "NG0098:83": "rdo rje 'bar ba'i nang du skye //",
    "NG0098:0": "[(]17[)]@#// btsal ba'i rnam grangs ci spyad kyang *//",
    "NG0098:84": "gal te dam par 'jug 'don na //",
    "NG0098:85": "skyabs kyi dam pa rnyed mi 'gyur //",
    "NG0098:86": "gang zhig gsang ba'i gsung mchog la //",
    "NG0098:87": "gang zhig spangs shing skur btab pas //",
    "NG0098:88": "rgyal ba'i gsung mchog spangs pa yin //",
    "NG0098:89": "thar pa'i sems dang gtan du bral //",
    "NG0098:90": "zhes gsungs so //",
    "NG0098:91": "nam mkha'i mtha' dang mnyam pa'i rgyud chen po las /",
    "NG0098:92": "gang zag brtag pa'i le'u ste nyi shu drug pa'o ///",
    "NG0098:93": "/ de nas sems dpa' rdo rje dam pa des bcom ldan 'das la 'di skad ces gsol to //",
    "NG0098:94": "dus gsum rgyal ba'i sku gsung thugs //",
    "NG0098:95": "gsang mdzod thugs kyi me long 'di //",
    "NG0098:96": "bstan dang bshad dang bklag pa yi //",
    "NG0098:97": "yon tan rgya cher bshad du gsol //",
    "NG0098:98": "zhes zhus so //",
    "NG0098:99": "de nas de bzhin gshegs pa rdo rje sems dpas 'di skad ces gsungs so //",
    "NG0098:100": "kye sems dpa' chen po //",
    "NG0098:101": "dus gsum rgyal ba'i gter gyi dbyig / nam mkha'i mtha' dang mnyam pa'i rgyud //",
    "NG0098:102": "gsang ba'i yang snying bstan pa'i bcud //",
    "NG0098:103": "sangs rgyas kun gyi dgongs pa'i lung *//",
    "NG0098:104": "nges par gcig tu bstan pa'i rgyud //",
    "NG0098:105": "sku gsung nam mkha'i mtha' mnyam pa //",
    "NG0098:106": "spros bral bstan pa cir mi dgongs //",
    "NG0098:107": "theg pa'i yang rtse kun gyi 'grel //",
    "NG0098:108": "lung gsum man ngag kun gyi bcud //",
    "NG0098:109": "rin chen phung po zad mi shes //",
    "NG0098:110": "zag med ye shes bde chen klong *//",
    "NG0098:111": "rtag pa ye shes 'khor lo can //",
    "NG0098:112": "rab tu gsang ba rtogs dka' zhing *//",
    "NG0098:113": "dman pa'i spyod yul ma yin pa //",
    "NG0098:114": "rang gsal rang gi ye shes mdzod //",
    "NG0098:115": "rang byung rig pa'i 'od la zhugs //",
    "NG0098:116": "bde chen khyab pa'i ngo bo ni //",
    "NG0098:117": "nam mkhar 'dzin pa'i sems dang bral //",
    "NG0098:118": "'di la mos pa'i gang zag ni //",
    "NG0098:119": "sangs rgyas sa la skal pa mnyam //",
    "NG0098:120": "rdo rje sems dpa' bcom ldan 'das //",
    "NG0098:121": "rang gsal khyab pa'i 'od mnga' zhing *//",
    "NG0098:122": "rig pa gsal ba'i dbyings la gnas //",
    "NG0098:123": "'khor ba sangs rgyas dus gcig gsal //",
    "NG0098:124": "rig pa ye shes gsang bar snang *//",
    "NG0098:125": "'gro drug ye shes snying por gsal //",
    "NG0098:126": "dngos po thams cad gsal bar rtogs //",
    "NG0098:127": "bstan pa'i snying po gang 'char ba //",
    "NG0098:128": "rgyal ba'i sku gsung thugs 'chang ba //",
    "NG0098:129": "de bzhin @#//",
    "NG0098:130": "ma nor rig pas 'dzin //",
    "NG0098:131": "ye shes nyi ma'i 'od ltar snyoms //",
    "NG0098:132": "thugs rjes 'gro ba'i dpal du shar //",
    "NG0098:133": "bdud dang bgegs kyis mi tshugs shing *//",
    "NG0098:134": "rig pa'i dkyil 'khor nyid du 'char //",
    "NG0098:135": "klog dang 'bri dang 'dzin pa la //",
    "NG0098:136": "kun kyang bu bzhin skyong bar byed //",
    "NG0098:137": "de phyir bstan pa'i yang snying 'di //",
    "NG0098:138": "rigs nges rgyal tshab gcig la gtad //",
    "NG0098:139": "brag dang chu gting sba bya ste //",
    "NG0098:140": "srog dang bral ba'i kha bzhin bsdam //",
    "NG0098:141": "zhes gsungs so //",
    "NG0098:142": "nam mkha'i mtha' dang mnyam pa'i rgyud chen po las /",
    "NG0098:143": "rgyud gzung ba'i le'u ste nyi shu rtsa bdun pa'o",
    "NG0098:144": "// // rgyud kyi rgyal po chen po rdo rje",
    "NG0098:145": "sems dpa' nam mkha'i mtha' dang mnyam par sbyor ba",
    "NG0098:146": "zhes bya ba byang chub kyi sems rdzogs pa chen",
    "NG0098:147": "po'i rgyud rdzogs so ///",
    "NG0098:148": "/ rgya gar gyi mkhan po shri sid+ha dang */",
    "NG0098:149": "bod kyi lots+tsha ba dge slong bai ro tsa nas d+ha he na'i 'du khang du bsgyur ba'o //"
}