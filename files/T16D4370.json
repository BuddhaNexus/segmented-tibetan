{
    "T16D4370:271a-0": "@271a // gti mug mun pa bag chags bcas par gtan spangs nas //",
    "T16D4370:271a-1": "'gro ba'i don du rten 'brel zab mo'i gsung sgrogs la //",
    "T16D4370:271a-2": "rab tu dang ba sngon du 'gro bas phyag 'tshal te //",
    "T16D4370:271a-3": "dang po'i las can gti mug shas che'i don du bshad //",
    "T16D4370:271a-4": "sdom ni /",
    "T16D4370:271a-5": "rtags dang phan yon shes bya dang //",
    "T16D4370:271a-6": "tshogs dang bsgom dang tshod gzung dang //",
    "T16D4370:271a-7": "skye rim gnas tshad brtan pa'i thabs //",
    "T16D4370:271a-8": "log rtog spang dang bcu yin no //",
    "T16D4370:271a-9": "de la gang zag gti mug spyad pa'i rtags rnams gang zhe na /",
    "T16D4370:271a-10": "'di ni gang zag gti mug spyad pa ni /",
    "T16D4370:271a-11": "rmongs par 'gyur ba'i dngos po chung ngu la yang",
    "T16D4370:271a-12": "gti mug gis kun nas dkris pa stug po dang",
    "T16D4370:271a-13": "/ mang po skyed par byed na /",
    "T16D4370:271a-14": "'bring dang chen po dag la lta smos kyang ci",
    "T16D4370:271a-15": "dgos te gti mug gis kun nas dkris pa de",
    "T16D4370:271b-0": "yang yun ring du sems kyi rgyud la gnas @271b",
    "T16D4370:271b-1": "par byed cing / gti mug gis kun nas dkris",
    "T16D4370:271b-2": "pa de yang yun ring du rjes su 'brel bar",
    "T16D4370:271b-3": "par byed cing / 'gyur ba dang / de rmongs",
    "T16D4370:271b-4": "par 'gyur ba'i chos rnams kyis zil gyis non par",
    "T16D4370:271b-5": "par byed cing / 'gyur ba dang / 'gyur zhing",
    "T16D4370:271b-6": "/ rmongs par 'gyur ba'i chos rnams zil gyis non",
    "T16D4370:271b-7": "par mi nus pa dang /",
    "T16D4370:271b-8": "dbang po rtul pa dang /",
    "T16D4370:271b-9": "dbang po blun pa dang /",
    "T16D4370:271b-10": "dbang po zhan pa dang /",
    "T16D4370:271b-11": "lus kyi las kyi mtha' lhod pa dang /",
    "T16D4370:271b-12": "ngag gi las kyi mtha' lhod pa dang /",
    "T16D4370:271b-13": "nyes par bsams pa sems pa dang /",
    "T16D4370:271b-14": "nyes par smra ba brjod pa dang /",
    "T16D4370:271b-15": "nyes par bya ba'i las byed pa dang /",
    "T16D4370:271b-16": "le lo che ba dang /",
    "T16D4370:271b-17": "bsgrub mi phod pa dang /",
    "T16D4370:271b-18": "smra ba zhan pa dang /",
    "T16D4370:271b-19": "yid mi gzhungs pa dang /",
    "T16D4370:271b-20": "brjed ngas pa dang /",
    "T16D4370:271b-21": "shes bzhin du mi spyod pa dang /",
    "T16D4370:271b-22": "log par 'dzin pa dang /",
    "T16D4370:271b-23": "bral bar dka' ba dang /",
    "T16D4370:271b-24": "yid dbyung bar dka' ba dang /",
    "T16D4370:271b-25": "dman pa la mos pa dang /",
    "T16D4370:271b-26": "glen pa dang /",
    "T16D4370:271b-27": "dig pa dang /",
    "T16D4370:271b-28": "lkugs pa dang /",
    "T16D4370:271b-29": "lag pas brda byed pa dang /",
    "T16D4370:271b-30": "legs par gsungs pa dang /",
    "T16D4370:271b-31": "nyes par bshad pa'i chos rnams kyi don kun shes par mi nus pa dang /",
    "T16D4370:271b-32": "rkyen gyis phrogs pa dang /",
    "T16D4370:271b-33": "gzhan gyi dring 'jog pa yin te /",
    "T16D4370:271b-34": "de lta bu dang mthun pa dag ni gang zag",
    "T16D4370:271b-35": "gti mug spyad pa'i rtags rnams yin par rig par",
    "T16D4370:271b-36": "bya'o // zhes gsungs so //",
    "T16D4370:271b-37": "de la phan yon ni rten cing 'brel bar 'byung",
    "T16D4370:271b-38": "ba la goms na ma rig pa spong zhing yang",
    "T16D4370:271b-39": "dag pa'i lta ba skye bar 'gyur ro //",
    "T16D4370:271b-40": "de skad du /",
    "T16D4370:271b-41": "gang dag dngos rnams brten byas nas //",
    "T16D4370:271b-42": "chu yi zla ba lta bur ni //",
    "T16D4370:271b-43": "yang dag ma yin log min par //",
    "T16D4370:271b-44": "'dod pa de dag ltas mi phrogs //",
    "T16D4370:271b-45": "zhes gsungs so //",
    "T16D4370:271b-46": "de la shes par bya ba ni mdor bsdu na bzhi ste grangs dang /",
    "T16D4370:271b-47": "ngo bo dang /",
    "T16D4370:271b-48": "nges pa'i tshig dang /",
    "T16D4370:271b-49": "de gang gis bsdu ba'o //",
    "T16D4370:271b-50": "de la grangs ni bcu gnyis te /",
    "T16D4370:271b-51": "ma rig pa dang /",
    "T16D4370:271b-52": "ma rig pa'i rkyen gyis 'du byed dang /",
    "T16D4370:271b-53": "'du byed kyi rkyen gyis rnam par shes pa dang /",
    "T16D4370:271b-54": "rnam par shes pa'i rkyen gyis ming dang gzugs dang /",
    "T16D4370:271b-55": "ming dang gzugs kyi rkyen gyis skye mched drug dang /",
    "T16D4370:271b-56": "skye mched drug gi rkyen gyis reg pa dang /",
    "T16D4370:271b-57": "reg pa'i rkyen gyis tshor ba dang /",
    "T16D4370:271b-58": "tshor ba'i rkyen gyis sred pa dang /",
    "T16D4370:271b-59": "sred pa'i rkyen gyis len pa dang /",
    "T16D4370:271b-60": "len pa'i rkyen gyis srid pa dang /",
    "T16D4370:272a-0": "@272a * // srid pa'i rkyen gyis skye ba dang /",
    "T16D4370:272a-1": "skye ba'i rkyen gyis rga shi dang /",
    "T16D4370:272a-2": "mya ngan dang /",
    "T16D4370:272a-3": "smre sngags 'don pa dang /",
    "T16D4370:272a-4": "sdug bsngal ba dang /",
    "T16D4370:272a-5": "yid mi bde ba dang /",
    "T16D4370:272a-6": "'khrug pa'o //",
    "T16D4370:272a-7": "ma rig pa'i ngo bo ni khams drug po 'di dag nyid la gang gcig bur 'dzin pa dang /",
    "T16D4370:272a-8": "ril por 'du shes pa la sogs pa'o //",
    "T16D4370:272a-9": "de ltar ma rig pa yod pas yul rnams la /",
    "T16D4370:272a-10": "'dod chags dang /",
    "T16D4370:272a-11": "zhe sdang dang /",
    "T16D4370:272a-12": "gti mug 'jug ste /",
    "T16D4370:272a-13": "de la yul rnams la /",
    "T16D4370:272a-14": "'dod chags dang /",
    "T16D4370:272a-15": "zhe sdang dang gti mug gang yin pa 'di ni /",
    "T16D4370:272a-16": "ma rig pa'i rkyen gyis 'du byed rnams zhes bya'o //",
    "T16D4370:272a-17": "dngos po so sor rnam par rig pa ni /",
    "T16D4370:272a-18": "rnam par shes pa zhes bya'o //",
    "T16D4370:272a-19": "rnam par shes pa dang lhan cig 'byung ba nye",
    "T16D4370:272a-20": "bar len pa'i phung po bzhi po 'di dag ni",
    "T16D4370:272a-21": "ming dang gzugs so //",
    "T16D4370:272a-22": "ming dang gzugs la brten pa'i dbang po rnams ni skye mched drug go //",
    "T16D4370:272a-23": "chos gsum 'dus pa ni reg pa'o //",
    "T16D4370:272a-24": "reg pa myong ba ni tshor ba'o //",
    "T16D4370:272a-25": "tshor ba la zhen pa ni /",
    "T16D4370:272a-26": "sred pa'o //",
    "T16D4370:272a-27": "sred pa la 'phel ba ni len pa'o //",
    "T16D4370:272a-28": "len pa skyes pa yang srid pa skyed pa'i las ni srid pa'o //",
    "T16D4370:272a-29": "rgyu de las phung po 'byung ba ni skye ba'o //",
    "T16D4370:272a-30": "skyes nas phung po smin pa ni rga ba'o //",
    "T16D4370:272a-31": "rgas nas phung po 'jig pa ni 'chi ba'o //",
    "T16D4370:272a-32": "'chi zhing myos te /",
    "T16D4370:272a-33": "mngon par chags pa dang bcas pa'i nang gi yongs su gdung ba ni mya ngan no //",
    "T16D4370:272a-34": "mya ngan las byung ba'i tshig tu smra ba ni smre sngags 'don pa'o //",
    "T16D4370:272a-35": "rnam par shes pa lnga'i tshogs dang ldan pa'i yid mi bde ba myong ba ni sdug bsngal lo //",
    "T16D4370:272a-36": "yid la byed pa dang ldan pa ni yid kyi sdug bsngal lo //",
    "T16D4370:272a-37": "yid la byed pa dang ldan pa'i yid kyi sdug bsngal ni yid mi bde ba'o //",
    "T16D4370:272a-38": "gzhan yang 'di lta bu la sogs pa nye ba'i",
    "T16D4370:272a-39": "nyon mongs pa gang yin pa de dag ni 'khrugs",
    "T16D4370:272a-40": "pa zhes bya'o // nges pa'i tshig ni mun pa chen po'i phyir ma rig pa'o //",
    "T16D4370:272a-41": "mngon par 'du byed pa'i phyir 'du byed rnams so //",
    "T16D4370:272a-42": "rnam par rig pa'i phyir rnam par shes pa'o //",
    "T16D4370:272a-43": "brten pa'i phyir ming dang gzugs so //",
    "T16D4370:272a-44": "skye ba'i sgo'i phyir skye mched drug go //",
    "T16D4370:272a-45": "reg pa'i phyir reg pa'o //",
    "T16D4370:272a-46": "myong ba'i phyir tshor ba'o //",
    "T16D4370:272a-47": "skom pa'i phyir sred pa'o //",
    "T16D4370:272a-48": "nye bar len pa'i phyir nye bar len pa'o //",
    "T16D4370:272a-49": "yang srid pa skyed pa'i phyir srid pa'o //",
    "T16D4370:272b-0": "phung po 'byung @272b ba'i phyir skye ba'o //",
    "T16D4370:272b-1": "phung po smin pa'i phyir rga ba'o //",
    "T16D4370:272b-2": "'jig pa'i phyir 'chi ba'o //",
    "T16D4370:272b-3": "mya ngan byed pa'i phyir mya ngan no //",
    "T16D4370:272b-4": "tshig gi smre ba'i phyir smre sngags 'don pa'o //",
    "T16D4370:272b-5": "lus la gnod pa'i phyir sdug bsngal ba'o //",
    "T16D4370:272b-6": "sems la gnod pa'i phyir yid mi bde ba'o //",
    "T16D4370:272b-7": "nyon mongs pa'i phyir 'khrugs pa'o //",
    "T16D4370:272b-8": "de gang gis bsdus she na /",
    "T16D4370:272b-9": "gsum po 'di dag gis bsdus te /",
    "T16D4370:272b-10": "nyon mongs pa dang las dang sdug bsngal lo //",
    "T16D4370:272b-11": "de la tshogs ni tshul khrims rnam par dag pa la sogs pa gzhan du blta'o //",
    "T16D4370:272b-12": "'dir bye brag cung zad tsam zhig bsam par bya ste /",
    "T16D4370:272b-13": "gti mug 'dis 'jig rten las 'das pa'i bya ba'i thabs mi shes shing mi mthong ste /",
    "T16D4370:272b-14": "des na ngan 'gro 'ba' zhig tu lhung na byang chub lta ga la 'thob /",
    "T16D4370:272b-15": "de skad du /",
    "T16D4370:272b-16": "rmongs pas chos rnams mi mthong ngo //",
    "T16D4370:272b-17": "gang dag gti mug rten byed pa //",
    "T16D4370:272b-18": "de dag ngan 'gror 'gro bar 'gyur //",
    "T16D4370:272b-19": "zhes gsungs so ;",
    "T16D4370:272b-20": "/ de bas na bdag gis gti mug sbyang ba'i",
    "T16D4370:272b-21": "ched du rten cing 'brel par 'byung ba la gus",
    "T16D4370:272b-22": "par bsgom mo snyam du sems bskyed par bya'o //",
    "T16D4370:272b-23": "de la bsgom pa gang zhe na /",
    "T16D4370:272b-24": "thog mar bya ba thams cad yongs su rdzogs par",
    "T16D4370:272b-25": "byas la stan bde ba'i steng du skyil mo krung",
    "T16D4370:272b-26": "bcas lus drang por bsrangs la ;",
    "T16D4370:272b-27": "yid tsam zhig bsdad do //",
    "T16D4370:272b-28": "de nas 'di snyam du rten 'brel ni ma rig",
    "T16D4370:272b-29": "pa nas 'khrug pa'i bar 'di las med par gsungs",
    "T16D4370:272b-30": "pas 'di nyid ci gsal du bsgom mo snyam du",
    "T16D4370:272b-31": "bsam mo // de nas rim gyis bgrang zhing grangs",
    "T16D4370:272b-32": "mi brjod pa go rims ma 'khrugs par sgra spyi",
    "T16D4370:272b-33": "bsam mo // dang / don spyi'i rnam pa yid",
    "T16D4370:272b-34": "kyi brjod pa de la shes pa shin tu bsgrims",
    "T16D4370:272b-35": "la rab tu gsal bar gtad do //",
    "T16D4370:272b-36": "khams kyi tshod gzung ba ni spyir khams rab 'bring",
    "T16D4370:272b-37": "gsum yod kyang dge sbyong gzhan la rab tu 'jug",
    "T16D4370:272b-38": "la bsgom pa la zhan pa yang snang bas khams",
    "T16D4370:272b-39": "rab kyis kyang thun thung ngu nas bslabs na legs",
    "T16D4370:272b-40": "so // de bas na gsum kas kyang dang po nas slob lugs gcig par bya'o //",
    "T16D4370:272b-41": "mtshan mo btang snyoms su bzhag ste /",
    "T16D4370:272b-42": "gnyid ji tsam log pa de tsam gyis khams brtas pa de tsam log cing gdal lo //",
    "T16D4370:272b-43": "nyin par zhar la tshod bzung zhing bsgom mo //",
    "T16D4370:273a-0": "ji ltar dang po'i nyin par snga dro'i @273a * //",
    "T16D4370:273a-1": "thun gcig la yun gom pa tha mal ba'i mda' rgyang phyed du phyin pa tsam zhig bsgom mo //",
    "T16D4370:273a-2": "phyi dro thun gcig la yang de bzhin du bsgom mo //",
    "T16D4370:273a-3": "de nas nyi ma bcu'i bar du nyi ma re re la thun re bsnan zhing bsgom mo //",
    "T16D4370:273a-4": "na tsha phran tshegs byung na thun gyi grangs da bri ba dang ;",
    "T16D4370:273a-5": "thabs gzhan gyis kyang rung ste /",
    "T16D4370:273a-6": "'phral la zhi bar bya /",
    "T16D4370:273a-7": "bsran bskyed cing mi bsgom mo //",
    "T16D4370:273a-8": "na tsha med na gong du bstan pa bzhin du bsgom mo //",
    "T16D4370:273a-9": "de ltar na khams kyi tshod zhar la shes par 'gyur ro //",
    "T16D4370:273a-10": "de la sems kyi skye ba'i rim pa ni bzhi ste /",
    "T16D4370:273a-11": "dang po ni rab tu bsgrims kyang grangs brjed cing 'gro //",
    "T16D4370:273a-12": "go rims kyang 'khrugs shing 'gro ba dang /",
    "T16D4370:273a-13": "gnyis pa ni grangs mi brjed la go rims kyang 'khrugs pa med par 'jug go //",
    "T16D4370:273a-14": "gsum pa ni grangs dang go rims mi 'khrugs shing",
    "T16D4370:273a-15": "rten 'brel gzugs can gang dag yin pa de dag",
    "T16D4370:273a-16": "phal cher snang bar 'gyur ro //",
    "T16D4370:273a-17": "bzhi pa ni gzugs can rnams gsal bar rtsol ba drag zhan gnyis ka la snang ba dang /",
    "T16D4370:273a-18": "gzugs can ma yin pa yang shin tu nges pa'o //",
    "T16D4370:273a-19": "gang la gtad kyang bde zhing 'og mar 'phor mi",
    "T16D4370:273a-20": "'dod pa snyam byed cing bde ba dang sems kyi",
    "T16D4370:273a-21": "dga' ba dang ldan pa yin no //",
    "T16D4370:273a-22": "de la ji tsam gyis na rten cing 'brel bar 'byung ba la sems gnas pa yin zhe na /",
    "T16D4370:273a-23": "'di ltar rnal 'byor pa des rten cing 'brel par",
    "T16D4370:273a-24": "'byung ba la kun tu bsten cing goms par byas",
    "T16D4370:273a-25": "// lan mang du byas pa'i rgyus /",
    "T16D4370:273a-26": "rgyu yang rung gnas kyang rung ste /",
    "T16D4370:273a-27": "mi rtag pa dang /",
    "T16D4370:273a-28": "sdug bsngal ba dang /",
    "T16D4370:273a-29": "stong pa dang /",
    "T16D4370:273a-30": "bdag med par ches mang du snang la /",
    "T16D4370:273a-31": "rtag pa dang /",
    "T16D4370:273a-32": "bde ba dang /",
    "T16D4370:273a-33": "'jig tshogs la lta ba dang ldan pa med pa dang /",
    "T16D4370:273a-34": "kun tu rmongs par 'gyur ba'i mtshan ma dang /",
    "T16D4370:273a-35": "kun tu rmongs par 'gyur ba dang mthun pa'i chos rnams la sems mi 'jug pa yin no //",
    "T16D4370:273a-36": "de la brten pa'i thabs ni sems gnas par shes",
    "T16D4370:273a-37": "nas sngar bsgoms pa bas thun gyi grangs nyung bar",
    "T16D4370:273a-38": "bya ste / yun cung zad ring bar bsgom mo //",
    "T16D4370:273a-39": "srod dang tho rangs la yang bsgom mo //",
    "T16D4370:273a-40": "sngar ji tsam gsal ba de tsam las rtsol bar mi bya'o //",
    "T16D4370:273a-41": "bye brag ni 'di yin te /",
    "T16D4370:273a-42": "skye ba snga ma'i ma rig pa las 'du byed",
    "T16D4370:273a-43": "'byung bas de gnyis kyis skye ba 'di'i mang la",
    "T16D4370:273b-0": "du @273b rnam par shes bzhugs nas srid pa'i bar",
    "T16D4370:273b-1": "du skye ba 'di dang len pa nas srid pa'i",
    "T16D4370:273b-2": "bar du ma 'ongs pa'i rgyu byas shing /",
    "T16D4370:273b-3": "de ma 'ongs pa nas dang po mngal du 'jug pa ni skye ba'o //",
    "T16D4370:273b-4": "de rga ba la sogs pa rim gyis 'byung ste /",
    "T16D4370:273b-5": "des yang ma rig pa dang 'du byed 'byung ste /",
    "T16D4370:273b-6": "de yang ma 'ongs pa na nying mtshams sbyor ro //",
    "T16D4370:273b-7": "des rgyun mi chad par rlung gi rgyun bzhin du 'jug go snyam du bsam mo //",
    "T16D4370:273b-8": "ji srid du lus ngal ba 'am /",
    "T16D4370:273b-9": "sems dub pa 'am /",
    "T16D4370:273b-10": "bsgom tsam na dngang ba 'am /",
    "T16D4370:273b-11": "shugs 'byung ba 'am /",
    "T16D4370:273b-12": "mgo bags kyis lci ba 'am /",
    "T16D4370:273b-13": "yam yom byed pa 'am /",
    "T16D4370:273b-14": "'dar ba 'am /",
    "T16D4370:273b-15": "nub mo gnyid srab pa 'am /",
    "T16D4370:273b-16": "zas mi zhim pa 'am /",
    "T16D4370:273b-17": "ngag gi 'khrul pa mang du 'byung ba la sogs",
    "T16D4370:273b-18": "pa khams mi bde ba'i mtshan ma cung zad ma",
    "T16D4370:273b-19": "byung gi bar du bsgom mo //",
    "T16D4370:273b-20": "de nam byung na ngal bso ste /",
    "T16D4370:273b-21": "lus la bsku mnye bya /",
    "T16D4370:273b-22": "chos dang mthun pa'i zas skom kyis lus dub pa brtas su gzhug ste /",
    "T16D4370:273b-23": "khams sor ma chud kyi bar du nyin mtshan gnyis la nam bsgom snying 'dod pa'i dus su /",
    "T16D4370:273b-24": "thun chung ngu re re lta ba tsam bsgom mo //",
    "T16D4370:273b-25": "nus pa brtas nas srod tho rangs thun re mi chags par bsgom /",
    "T16D4370:273b-26": "nyin par thun gsum gsum du bsgom zhing snying rje sngon du 'gro ba dang /",
    "T16D4370:273b-27": "smon lam la sogs pa yang bya'o ;",
    "T16D4370:273b-28": "/ de la log par rtog pa spang ba gang zhe na rten cing 'brel bar 'byung ba'i phyir /",
    "T16D4370:273b-29": "rang bzhin yod par rtog pa ni log par rtogs pa'o //",
    "T16D4370:273b-30": "de skad du 'phags pa klu sgrub kyis kyang /",
    "T16D4370:273b-31": "sangs rgyas lam la brten nas ni //",
    "T16D4370:273b-32": "thams cad mi rtag smra ba rnams //",
    "T16D4370:273b-33": "rtsod pa yis ni dngos po la //",
    "T16D4370:273b-34": "chags gnas gang yin de smad do //",
    "T16D4370:273b-35": "zhes gsungs so //",
    "T16D4370:273b-36": "rten cing 'brel bar 'byung ba ni sangs rgyas kyi lam mo //",
    "T16D4370:273b-37": "de bas na dngos po thams cad rten cing 'brel",
    "T16D4370:273b-38": "bar 'byung ba'i phyir don dam par rang bzhin med",
    "T16D4370:273b-39": "de dper na sgyu ma lta bu'o zhes gsungs pa",
    "T16D4370:273b-40": "de'i rjes su 'brang bar bya'o //",
    "T16D4370:273b-41": "las tshul bsam gyis mi khyab kyang //",
    "T16D4370:273b-42": "bdag pas blo zhan mi srid de //",
    "T16D4370:273b-43": "'on kyang don du mi gnyer bas //",
    "T16D4370:273b-44": "mkhas pa'i gdams ngag ma thos la //",
    "T16D4370:273b-45": "phan srid bsams nas bris pa lags //",
    "T16D4370:273b-46": "rab rib can gyis gzugs bltas nas //",
    "T16D4370:273b-47": "gzhan la 'di zhes ston 'dra bas //",
    "T16D4370:274a-0": "mkhas pa rnams la @274a * //",
    "T16D4370:274a-1": "bzod par gsol //",
    "T16D4370:274a-2": "rten cing 'brel bar 'byung ba bgrang ba'i sgo nas"
}