{
    "T02D1832:203a-0": "@203a # // rgya gar skad du /",
    "T02D1832:203a-1": "bindi kri ta s'a dha na pa nytsi k'a /",
    "T02D1832:203a-2": "bod skad du /",
    "T02D1832:203a-3": "sgrub thabs mdor byas kyi dka' 'grel /",
    "T02D1832:203a-4": "dpa' [*dpal?] rdo rje sems dpa' la phyag 'tshal lo //",
    "T02D1832:203a-5": "'jig rten gsum gyi spyod pa zhes bya ba la sogs pa'i tshogs su bcad pa la /",
    "T02D1832:203a-6": "dpal ldan tsindha k'a ya'i zhabs kyi man ngag bri bar bya ste /",
    "T02D1832:203a-7": "mdor byas can gyi rim pa'i bsgrub par bya ba la /",
    "T02D1832:203a-8": "'dir phyag byas so //",
    "T02D1832:203a-9": "de bzhin du yang rdo rje bzlas pa la /",
    "T02D1832:203a-10": "dang por rdo rje bzlas pa'i bsgrub par bya ba la phyag byed pa gsal bar gsungs so //",
    "T02D1832:203a-11": "de bzhin du rang byin gyis brlab par rang byin gyis brlab pa'i bsgrub par bya ba'o //",
    "T02D1832:203a-12": "de bzhin du 'od gsal dang zung 'jug la yang /",
    "T02D1832:203a-13": "de dang de'i bsgrub par bya ba'o //",
    "T02D1832:203a-14": "de la phyag 'tshal ba ni 'dud par byed pa'o //",
    "T02D1832:203a-15": "ci la zhe na sku la ste /",
    "T02D1832:203a-16": "mdor byas kyi rim pa sgom par byed pa rnams kyis bsgrub par bya ba ste sprul pa'i sku'o //",
    "T02D1832:203a-17": "rgyal ba rnams kyi ni mi bskyod pa la sogs pa rnams kyi'o //",
    "T02D1832:203a-18": "de ci lta bu zhe na /",
    "T02D1832:203a-19": "'jig rten gsum gyi spyod pa las grol te /",
    "T02D1832:203a-20": "'jig rten gsum gyi spyod pa 'jig rten gyi chos brgyad rnams te de rnams las grol ba'o//",
    "T02D1832:203b-0": "@203b slar nam mkha'i mnyam par gyur pa ste /",
    "T02D1832:203b-1": "nam mkha' ni 'od gsal des mnyam par gyur pa ni ye shes gang yin pa de'o //",
    "T02D1832:203b-2": "de ltar yang /",
    "T02D1832:203b-3": "sh'u ny+a t'a dzny'a na badzra sva bh'a wa a'a",
    "T02D1832:203b-4": "tma ko&amp; ham zhes bya ba la sogs pa 'dir",
    "T02D1832:203b-5": "gsungs pa'i phyir ro //",
    "T02D1832:203b-6": "phung po dang khams dang skye mched la sogs pa'i",
    "T02D1832:203b-7": "rang bzhin nyid kyi phyir dngos po kun gyi ngo",
    "T02D1832:203b-8": "bo nyid do // de ltar yang /",
    "T02D1832:203b-9": "phung po rnams dang khams rnams dang //",
    "T02D1832:203b-10": "zhes bya ba la sogs pa spyod bsdus su gsungs so //",
    "T02D1832:203b-11": "'dod pa'i yon tan lnga dag pa'i sbyor ba dang",
    "T02D1832:203b-12": "aar sha la sogs pa'i nyid la las dag pa'o",
    "T02D1832:203b-13": "// zhi ba la sogs pa'i las kyi sbyor ba",
    "T02D1832:203b-14": "las zhi ba la stong pa nyid yi bdag yid",
    "T02D1832:203b-15": "can nyid kyi yongs su byang ba nyid kyi phyir",
    "T02D1832:203b-16": "rnam bar dben pa yang dag par rdzogs pa'i byang",
    "T02D1832:203b-17": "chub skyed pa po nyid kyi phyir mchog tu zhi",
    "T02D1832:203b-18": "ba'i rang bzhin no //",
    "T02D1832:203b-19": "mchog tu gyur pa'i bskyed pa'i rim pa sgom pa",
    "T02D1832:203b-20": "po rnams kho na'i rtogs pa nyid kyi phyir rnal",
    "T02D1832:203b-21": "'byor pa nyid kyis rtogs par bya'o //",
    "T02D1832:203b-22": "byis pa'i rnal 'byor pa rtog ge ba la sogs",
    "T02D1832:203b-23": "pa rnams kyi rtogs bya ma yin pa nyid kyi",
    "T02D1832:203b-24": "phyir rtogs par dka' ba'o //",
    "T02D1832:203b-25": "gcig dang gcig ma yin pa'i rang bzhin gyis de",
    "T02D1832:203b-26": "bzhin gshegs pa thams cad kyi rdul phra rab las",
    "T02D1832:203b-27": "yongs su bsgrub pa'i gzugs rnam par dpyad pa'i phyir",
    "T02D1832:203b-28": "brtag par dka' ba'o //",
    "T02D1832:203b-29": "rang bzhin rdzogs pa'i byang chub thob par byed pa",
    "T02D1832:203b-30": "po nyid kyi phyir rang dang gzhan la phan pa'i",
    "T02D1832:203b-31": "mchog go // bya ba'i dbye bas sna tshogs pa'i sprul pa byed pa nyid kyi phyir khyab pa'o //",
    "T02D1832:203b-32": "rnal 'byor bzhi la sogs pa sgom par byed pa",
    "T02D1832:203b-33": "la the tshom gyi mtshan ma med pa nyid kyi",
    "T02D1832:203b-34": "phyir mtshan ma med pa'o //",
    "T02D1832:203b-35": "bde ba chen po'i rgyu nyid kyi phyir bde ba'o //",
    "T02D1832:203b-36": "snga ma bzhin du 'di thun mong ma yin pa'i",
    "T02D1832:203b-37": "ngo bo nyid du mtshungs pa'i phyir mnyam med mnyam",
    "T02D1832:203b-38": "pa'o // skye pa la sogs pa'i rnam par rtog",
    "T02D1832:203b-39": "pa dang ldan pa'i sku rnam par rtog pa dang",
    "T02D1832:203b-40": "rnam par mi rtog pa gcig pa'i sku'o //",
    "T02D1832:203b-41": "de lta bu'i rang bzhin gyi bstod pa sngon du 'gro bas phyag 'tshal nas /",
    "T02D1832:203b-42": "'jug pa'i yan lag tu brjod par bya ba la sogs pa bshad pa nye bar rtsom pa ni /",
    "T02D1832:203b-43": "dpal ldan zhes bya ba la sogs pas so //",
    "T02D1832:203b-44": "zhe sdang zhes pa ni /",
    "T02D1832:203b-45": "sgra gcan bzang pos slob dpon gyi mchog tu bris pa brjod par bya ste /",
    "T02D1832:203b-46": "sngags kyi nges pa dang po ste //",
    "T02D1832:203b-47": "zhes bya ba la sogs pa'i rim pas /",
    "T02D1832:204a-0": "sgrub pa'i thabs thos shing bla ma las gnang ba thob nas dgon pa la sogs @204a * //",
    "T02D1832:204a-1": "par shar du phyogs te sems dpa'i skyil krung can",
    "T02D1832:204a-2": "gyis snying rje bskyed de mdun du sangs rgyas la",
    "T02D1832:204a-3": "sogs pa rnams bltas nas /",
    "T02D1832:204a-4": "de la gsungs pa'i cho gas mchod pa rnam pa bdun dang bdag dbul ba dang /",
    "T02D1832:204a-5": "dam pa bdag gis bskyed par bgyi //",
    "T02D1832:204a-6": "zhes pa la sogs pa yang byas nas /",
    "T02D1832:204a-7": "stong pa nyid du lhag par mos pa tha mal",
    "T02D1832:204a-8": "ba nyid bsams la skad cig gis bdag nyid rdo",
    "T02D1832:204a-9": "rje 'chang chen po'i gzugs kha dog dkar po phyag",
    "T02D1832:204a-10": "gnyis pa zhal gcig pa /",
    "T02D1832:204a-11": "sna tshogs padma'i gdan la bzhugs pa /",
    "T02D1832:204a-12": "'od kyi dkyil 'khor rnam par mdzes pa /",
    "T02D1832:204a-13": "skyes bu chen po'i mtshan sum cu rtsa gnyis 'chang ba /",
    "T02D1832:204a-14": "dpe byad bzang po brgyad cus brgyan pa rdo rje dbyings kyi dbang phyug mas 'khyud pa /",
    "T02D1832:204a-15": "sgyu ma lta bu'i lus su bsam par bya'o //",
    "T02D1832:204a-16": "de nas ye shes sgron ma rdo rje'i ting nge",
    "T02D1832:204a-17": "'dzin gyi tshul gyis badzra dhri ka ces pa'i sngags",
    "T02D1832:204a-18": "kyi sa phyung ba des mi bskyod pa'i gzugs kha",
    "T02D1832:204a-19": "dog nag po zhal gsum pa phyag drug pa bdag",
    "T02D1832:204a-20": "gi mdun du bltas nas /",
    "T02D1832:204a-21": "slar yang de rang gi lus su chu dang 'o",
    "T02D1832:204a-22": "ma'i tshul gyis zhugs pas bdag aindra n'i la'i kha",
    "T02D1832:204a-23": "dog lta bu mche ba gtsigs shing 'jigs pa /",
    "T02D1832:204a-24": "rang snang gi reg bya rdo rje mas 'khyud pa",
    "T02D1832:204a-25": "sgyu ma'i lus nyi ma'i gdan la g-yas su rdo",
    "T02D1832:204a-26": "rje dang 'khor lo dang padma 'dzin pa /",
    "T02D1832:204a-27": "g-yon dril bu dang yid bzhin gyi nor bu dang ral gri 'chang ba /",
    "T02D1832:204a-28": "zhe sdang rdo rje'i gzugs sems dpa' gsum gyi bdag nyid can du bsam par bya'o //",
    "T02D1832:204a-29": "de'i ting nge 'dzin la gnas pas /",
    "T02D1832:204a-30": "h'um yig ring ba dbyung ste /",
    "T02D1832:204a-31": "de las bskyed pa'i gshin rje mthar byed la sogs",
    "T02D1832:204a-32": "pa'i khro bo bcu zhal gsum phyag drug pa rnams",
    "T02D1832:204a-33": "so // sh'akya thub pas thams cad mdzad nas dga' ldan las babs te /",
    "T02D1832:204a-34": "'dod chags dang bral ba nyid kyis nyan thos rnams",
    "T02D1832:204a-35": "de'i lam la so sor bzhag nas theg pa chen",
    "T02D1832:204a-36": "po rnams la rnam shes brgyad la sogs pa /",
    "T02D1832:204a-37": "chos la bdag med par rtogs pa /",
    "T02D1832:204a-38": "sa dang pha rol tu phyin pa'i lam spyad pa las /",
    "T02D1832:204a-39": "zab mo la lhag par mos pa rnams kyis bden pa gnyis rtogs par bya ba'i phyir /",
    "T02D1832:204a-40": "'dod chags kyis byang chub pa rab tu ston pa'i ched du /",
    "T02D1832:204a-41": "dpal gsang ba 'dus par le'u dang po las gsungs",
    "T02D1832:204a-42": "pa 'dod chags chen po'i tshul zhes bya ba'i ting",
    "T02D1832:204b-0": "nge 'dzin @204b la snyoms par zhugs so //",
    "T02D1832:204b-1": "de bzhin du bskyed bzhin pa'i rnal 'byor pas kyang",
    "T02D1832:204b-2": "dang po sbyor ba byas nas de'i 'og tu 'dod",
    "T02D1832:204b-3": "pa la spyod pa rnams kyis thar pa rab tu",
    "T02D1832:204b-4": "ston pa'i ched du le'u bcu bdun pa las gsungs",
    "T02D1832:204b-5": "pa'i 'dod pa thams cad la nye bar longs spyod",
    "T02D1832:204b-6": "pa'i ting nge 'dzin gyis gnas par bya ste /",
    "T02D1832:204b-7": "bu mo rnyed nas zhes bya ba la sogs pa rnams kyis so //",
    "T02D1832:204b-8": "de la zhi ba'i las ni chu'i dkyil 'khor bsgoms",
    "T02D1832:204b-9": "nas ting nge 'dzin gsum rdzogs pa'i rnam par snang",
    "T02D1832:204b-10": "mdzad kyi rnal 'byor pa rang gi ye shes sems",
    "T02D1832:204b-11": "dpa'i thug ka'i dbus su son pa'i 'khor lo la",
    "T02D1832:204b-12": "gnas pa'i aom yig bsgoms nas de'i 'od zer gyi",
    "T02D1832:204b-13": "tshogs kyis bkug pa'i nad pa de nyid du gzhag",
    "T02D1832:204b-14": "par bya'o // de'i rjes su aom yig las 'phros",
    "T02D1832:204b-15": "pa'i spyan ma dang snyoms par 'jug pa'i rnam par",
    "T02D1832:204b-16": "snang mdzad kyi tshogs kyis nam mkha'i khams su khyab",
    "T02D1832:204b-17": "par bsgom par bya'o //",
    "T02D1832:204b-18": "de nas thams cad snyoms par zhugs pas gcig pa",
    "T02D1832:204b-19": "can du byas nas 'od kyi gong bu bdud rtsi'i",
    "T02D1832:204b-20": "tshogs des nad pa'i spyi bor phog nas sdig pa",
    "T02D1832:204b-21": "thams cad gzhom par bya'o //",
    "T02D1832:204b-22": "de nas rang ge thugs ka nas phyung ba'i nad",
    "T02D1832:204b-23": "pa sdig pa dang bral bar gyur pa mdun du",
    "T02D1832:204b-24": "zla ba'i dkyil 'khor la bzhag nas rnam par snang",
    "T02D1832:204b-25": "mdzad kyi sprin las sngar gyi 'od zer gzugs kyis",
    "T02D1832:204b-26": "rnal 'byor pa rang gi spyi bo'i bu gnas rab",
    "T02D1832:204b-27": "tu bcug ste rang gi rdo rje'i bu gnas dbyung",
    "T02D1832:204b-28": "bar bya'o // ci ltar byas nas she na rnam",
    "T02D1832:204b-29": "par snang mdzad kyi tshogs de rnams kyis slar yang",
    "T02D1832:204b-30": "nam mkha' kha bas shing g-yogs par bya'o //",
    "T02D1832:204b-31": "de la de'i dus su de'i mdun na 'dug pa la /",
    "T02D1832:204b-32": "sngar bzhin rang gi phyag rgya dang snyoms par zhugs",
    "T02D1832:204b-33": "pa'i sangs rgyas kyi sprin byang chub kyi sems kyi",
    "T02D1832:204b-34": "rgyun rnams kyis mngon par dbang bskur ba sbyin par",
    "T02D1832:204b-35": "bya'o // 'di yis nad pa ring por mi thogs",
    "T02D1832:204b-36": "par dge ba'i yan lag lus rgyas pa skye bar",
    "T02D1832:204b-37": "bya'o // 'gyur ro // de bzhin du rnam par snang mdzad kyi rnal 'byor pa /",
    "T02D1832:204b-38": "grong khyer la sogs pa rnams su bdud la sogs",
    "T02D1832:204b-39": "pa'i nye bar 'tshe ba rnams zhi bar byed par",
    "T02D1832:204b-40": "brtsam par bya ste /",
    "T02D1832:204b-41": "dang por sgrub pa pos sems can thams cad la",
    "T02D1832:204b-42": "snying rje chen po bskyed nas grong khyer la sogs",
    "T02D1832:204b-43": "pa'i steng dang bar snang gi phyogs su /",
    "T02D1832:205a-0": "shing ta la'i sdong bu'i tshad kyi rdo re chen po 'od zer lnga @205a * //",
    "T02D1832:205a-1": "dang ldan ba rang gi gnas su bsgom par bya'o //",
    "T02D1832:205a-2": "de'i 'og tu de las byung ba'i 'od zer gyi",
    "T02D1832:205a-3": "tshogs dus kyi mtha'i me lta bus sems can rnams",
    "T02D1832:205a-4": "kyi sdig pa thams cad bsregs par bsams nas /",
    "T02D1832:205a-5": "sems can de rnams rdo rje chen por rab tu gzhug par bya'o //",
    "T02D1832:205a-6": "de las dbyung bar bya'o //",
    "T02D1832:205a-7": "ji ltar na padma r'a ga dang /",
    "T02D1832:205a-8": "yid bzhin gyi nor bu dang rdo rjer snang ba dang /",
    "T02D1832:205a-9": "nor bu shel ltar dang ba'i lus kyi kha dog",
    "T02D1832:205a-10": "dang mtshungs pa'i sems can rnams rang rang gi gnas",
    "T02D1832:205a-11": "su gzhug par bya'o //",
    "T02D1832:205a-12": "phyis nam mkha'i steng du rnam par snang mdzad kyi",
    "T02D1832:205a-13": "tshogs rang gi phyag rgya dang snyoms par 'jug pa",
    "T02D1832:205a-14": "bsams nas / de las byung ba'i byang chub kyi",
    "T02D1832:205a-15": "sems kyi rgyun rab tu 'bab pa rnams kyis bshad",
    "T02D1832:205a-16": "ma thag pa'i rim pas sbyangs pa'i sems can rnams",
    "T02D1832:205a-17": "la dbang bskur bar bya'o zhes pa ni man ngag",
    "T02D1832:205a-18": "bsams nas / go // de bzhin du rnam par",
    "T02D1832:205a-19": "snang mdzad kyi rnal 'byor pa rims la sogs pa",
    "T02D1832:205a-20": "zhi ba'i don du /",
    "T02D1832:205a-21": "spyan ma'i cho ga yang bya ste /",
    "T02D1832:205a-22": "'dir sngags kyi yi ge rnams dang me tog dang",
    "T02D1832:205a-23": "dril sogs pa kha dog dkar po nyid du bsam",
    "T02D1832:205a-24": "par bya'o // de la 'di ni spyan ma'i sngags te /",
    "T02D1832:205a-25": "aom ru ru sphu ru dzva la ti shtha siddha",
    "T02D1832:205a-26": "lo tsa ni sarb'a rtha s'a dha ni sv'a h'a",
    "T02D1832:205a-27": "/ 'dir zhi ba gzi brjid bskyed pa'i don du sngags spel bar bya ste /",
    "T02D1832:205a-28": "ji ltar byas nas she na /",
    "T02D1832:205a-29": "sv'a h'a /",
    "T02D1832:205a-30": "de'i mngon du che ge mo sh'intam ku ru sva sti zhes so //",
    "T02D1832:205a-31": "de bzhin du dbang chen gyi dkyil 'khor rnam par",
    "T02D1832:205a-32": "bsgoms nas rin chen 'byung ldan gyi rnal 'byor pa",
    "T02D1832:205a-33": "/ rang gi ye shes sems pa'i thugs kar rin",
    "T02D1832:205a-34": "po che'i steng du ting nge 'dzin zhes brjod pa",
    "T02D1832:205a-35": "sv'a yig rnam par bsams nas /",
    "T02D1832:205a-36": "de las 'od zer ser po lcags kyu'i rnam pa'i",
    "T02D1832:205a-37": "tshogs kyis bsgrub bya bkug la de nyid du gzhag",
    "T02D1832:205a-38": "par bya ste / de'i rjes su ting nge 'dzin",
    "T02D1832:205a-39": "sems dpa' las byung ba'i m'a ma k'i dang snyoms",
    "T02D1832:205a-40": "par 'jug pa'i rin chen 'byung ldan gyi chogs kyis",
    "T02D1832:205a-41": "nam mkha' khebs shing khyab par bsgom par bya'o //",
    "T02D1832:205a-42": "de nas thams cad snyoms par zhugs pas 'od zer",
    "T02D1832:205a-43": "ser po snying por gyur pas gcig pa can du",
    "T02D1832:205a-44": "byas nas yang dag par bsdus pa'i byang chub kyi",
    "T02D1832:205a-45": "sems 'di bsgrub par bya ba'i lus la dbab par",
    "T02D1832:205b-0": "bya'o // de nas ting nge 'dzin sems dpa' @205b",
    "T02D1832:205b-1": "las byung ba'i bsgrub par bya ba sdig pa dang",
    "T02D1832:205b-2": "bral ba mdun du rin po che'i dkyil 'khor la",
    "T02D1832:205b-3": "bzhag nas rin chen 'byung ldan gyi sprin rnams sngar",
    "T02D1832:205b-4": "gyi 'od zer gzugs kyis rnal 'byor pa rang gi",
    "T02D1832:205b-5": "spyi bo'i bu gar rab tu bcug nas rang gi",
    "T02D1832:205b-6": "rdo rje'i bu gnas dbyung bar bya'o //",
    "T02D1832:205b-7": "ji ltar zhe na rin chen 'byung ldan gyi tshogs",
    "T02D1832:205b-8": "de rnams kyis slar yang nam mkha' g-yogs par bya'o",
    "T02D1832:205b-9": "// de'i dus su de'i mdun du 'jug pa la",
    "T02D1832:205b-10": "rang gi phyag rgya dang snyoms par zhugs pa'i rin",
    "T02D1832:205b-11": "po che'i sprin byang chub kyi sems kyi rgyun rnams",
    "T02D1832:205b-12": "sngar bzhin du dbang bskur ba sbyin par bya'o //",
    "T02D1832:205b-13": "'dis dgang dka' ba rgyas par 'gyur ro //",
    "T02D1832:205b-14": "de bzhin du me'i dkyil 'khor la snang ba mtha'",
    "T02D1832:205b-15": "yas su lhag par mos pa'i rnal 'byor pa rang",
    "T02D1832:205b-16": "gi ye shes sems dpa'i thugs kar padma dmar po'i",
    "T02D1832:205b-17": "steng du ting nge 'dzin sems dpa' aa:yig bsgoms te",
    "T02D1832:205b-18": "/ de las lcags kyu dmar po'i rnam pa'i 'od",
    "T02D1832:205b-19": "zer gyi tshogs rnams kyis bsgrub par bya ba bkug",
    "T02D1832:205b-20": "nas de nyid du gzhag par bya ste /",
    "T02D1832:205b-21": "de'i rjes su ting nge 'dzin sems dpa' las byung",
    "T02D1832:205b-22": "ba'i gos dkar mo dang snyoms par 'jug pa'i snang",
    "T02D1832:205b-23": "ba mtha' yas kyi tshogs rnams kyis nam mkha' khebs",
    "T02D1832:205b-24": "shing khyab par bsgom par bya'o //",
    "T02D1832:205b-25": "de nas thams cad snyoms par zhugs pa las 'od",
    "T02D1832:205b-26": "zer dmar po'i snying por gyur pas gcig pa can",
    "T02D1832:205b-27": "du byas nas yang dag par bsdus pa'i byang chub",
    "T02D1832:205b-28": "kyi sems 'di bsgrub par bya ba'i lus la dbab",
    "T02D1832:205b-29": "par bya'o // de nas ting nge 'dzin sems dpa'",
    "T02D1832:205b-30": "las byung ba'i bsgrub bya sdig pa med pa mdun",
    "T02D1832:205b-31": "du padma'i dkyil 'khor la bzhag nas snang ba mtha'",
    "T02D1832:205b-32": "yas kyi sprin rnams sngar gyi 'od zer gyi gzugs",
    "T02D1832:205b-33": "kyis rnal 'byor pa rang gi spyi bor rab tu",
    "T02D1832:205b-34": "bcug nas rang gi rdo rje'i bu gnas dbyung bar",
    "T02D1832:205b-35": "par bya'o // bya'o // snang ba mtha' yas kyi tshogs kyis nam mkha' khyab par g-yogs par bya'o //",
    "T02D1832:205b-36": "de'i dus su de'i mdun du 'jug pa la /",
    "T02D1832:205b-37": "rang gi phyag rgya dang snyoms par zhugs pa'i snang",
    "T02D1832:205b-38": "ba mtha' yas kyi byang chub sems kyi rgyun gyis",
    "T02D1832:205b-39": "sngar bzhin du dbang bskur ba sbyin par bya'o //",
    "T02D1832:205b-40": "dbang du bya ba'i don gyi tshig go //",
    "T02D1832:205b-41": "de bzhin sdu don yod grub pa'i phyag rgya chen",
    "T02D1832:205b-42": "po bsams nas de'i thugs kar ye shes sems dpa'",
    "T02D1832:206a-0": "de'i thugs @206a * //",
    "T02D1832:206a-1": "kar ting nge 'dzin sems dpa' rnam par bsam zhing /",
    "T02D1832:206a-2": "de las byung ba'i 'od zer gyi tshogs kyis nor",
    "T02D1832:206a-3": "dang dbang du bya bar 'dod pa'i skye bo thams",
    "T02D1832:206a-4": "cad bkug nas de nyid du gzhug par bya'o //",
    "T02D1832:206a-5": "de'i rjes su ting nge 'dzin sems dpa' las 'phros",
    "T02D1832:206a-6": "pa'i rnam par snang mdzad la sogs pa rnams dang",
    "T02D1832:206a-7": "byams pa la sogs pa rnams kyis /",
    "T02D1832:206a-8": "rang gi phyag rgya dang lhan cig pa rnams kyis",
    "T02D1832:206a-9": "nam mkha' bkang bar bsams nas de bzhin gshegs pa",
    "T02D1832:206a-10": "lnga po de rnams kha dog gi dbye bas rnam",
    "T02D1832:206a-11": "pa lnga'i byang chub kyi sems kyi rgyun du zhugs",
    "T02D1832:206a-12": "pa rnams bsgrub par bya ba'i lus la dbab par",
    "T02D1832:206a-13": "bya'o // sngar bzhin du mdun na 'dug pa la",
    "T02D1832:206a-14": "dga' ba'i thugs can gyi sangs rgyas lnga dang byang",
    "T02D1832:206a-15": "chub sems dpa' rnams rang gi phyag rgya dang snyoms",
    "T02D1832:206a-16": "par zhugs pas dbang bskur ba rab tu rtsol bar",
    "T02D1832:206a-17": "bya'o // byed do // rnam pa de lta bus",
    "T02D1832:206a-18": "bsgrub par bya ba ring por mi thogs pa nyid",
    "T02D1832:206a-19": "du de bzhin gshegs pa thams cad kyi yid du",
    "T02D1832:206a-20": "'ong zhing 'jam dpal dang mtshungs par 'gyur ro //",
    "T02D1832:206a-21": "de nas cir 'gyur zhe na /",
    "T02D1832:206a-22": "'gro ba thams cad bltas pa dang /",
    "T02D1832:206a-23": "skyed pa rab tu thob pa ste bltas pa tsam nyid kyis dbang du byed par 'gyur ro //",
    "T02D1832:206a-24": "'di ni skye bo thams cad dbang du bya ba'i don gyi tshig go //",
    "T02D1832:206a-25": "'di ni gzhung rgyas pas 'jigs pa'i phyir dang /",
    "T02D1832:206a-26": "byed dka' ba nyid kyi phyir rgyud las phyung nas ma brjod do //",
    "T02D1832:206a-27": "mngon spyod kyi las la sogs pa can ni /",
    "T02D1832:206a-28": "zhi bar byed pa la sogs pa de nyid kyi dbang du byas pa'o //",
    "T02D1832:206a-29": "phyir bzlog gi de nyid brjod par bya ste gtsug",
    "T02D1832:206a-30": "tor 'khor los sgyur ba'i rnal 'byor dang ldan pas",
    "T02D1832:206a-31": "/ gnod mdzes la bka' bsgo bar byes pas 'khrul",
    "T02D1832:206a-32": "'khor dang gsang sngags la sogs pa rab tu sbyor",
    "T02D1832:206a-33": "bar byed pa rnams bkug nas phur bus gdab par",
    "T02D1832:206a-34": "bya'o zhes pa bsgoms pas phyir bzlog ba'o //",
    "T02D1832:206a-35": "'khor lo bsgom pa ni phreng ba'i sngags thun gsum du lan bdun bzlas par bya'o //",
    "T02D1832:206a-36": "khro bo ldan zhes pa bzlas te phyir bzlog pa'o //",
    "T02D1832:206a-37": "gzhan yang de'i phreng ba'i sngags skyes kyi 'dab ma",
    "T02D1832:206a-38": "la sogs pa la gi wang gis yang dag par",
    "T02D1832:206a-39": "bris te lus la bcad bar bya'o zhes pa bris",
    "T02D1832:206a-40": "te phyir bzlog pa'o //",
    "T02D1832:206b-0": "de la 'di ni gtsur tor 'khor los sgyur ba'i phreng ba'i @206b sngags so //",
    "T02D1832:206b-1": "aom aushn'i sha tskra wa rti bhr'um bhr'um bhr'um sarba lo ki ka lo kotta r'a ni yantra mantra /",
    "T02D1832:206b-2": "tantra /",
    "T02D1832:206b-3": "bits'u rnna pra yo ga a'a d'i ni /",
    "T02D1832:206b-4": "ye na ke na /",
    "T02D1832:206b-5": "tsinma ma kri te kri tra ni /",
    "T02D1832:206b-6": "k'a ri t'a ni w'a sva yam me wa /",
    "T02D1832:206b-7": "bh'u t'a n'i b'a /",
    "T02D1832:206b-8": "wa ta to //",
    "T02D1832:206b-9": "wa pitta to wa /",
    "T02D1832:206b-10": "shle shma to //",
    "T02D1832:206b-11": "wa sinna pa ta to b'a ta ni /",
    "T02D1832:206b-12": "sarba ni /",
    "T02D1832:206b-13": "tstshinda tstshinda /",
    "T02D1832:206b-14": "bhinda bha na /",
    "T02D1832:206b-15": "kamba kampa /",
    "T02D1832:206b-16": "dhu na dhu na /",
    "T02D1832:206b-17": "ha na ha na /",
    "T02D1832:206b-18": "da ha da ha /",
    "T02D1832:206b-19": "pa tsa pa tsa /",
    "T02D1832:206b-20": "ma tha ma tha /",
    "T02D1832:206b-21": "bidhvam sa ya bidhvam sa ya /",
    "T02D1832:206b-22": "sarba dushta n'a ne ka sha ta sa ha sv'a h'a /",
    "T02D1832:206b-23": "bits'u rnna ya bi ts'urnna ya /",
    "T02D1832:206b-24": "bhr'um bhr'um bhr'um /",
    "T02D1832:206b-25": "aom au shn'i sha tsa kra wa rti h'um h'um h'um phat sv'a h'a /",
    "T02D1832:206b-26": "de lta bu ni byas pa de'i 'bras bu phyin ci log pa kho nar 'gyur ro //",
    "T02D1832:206b-27": "don phyir log pa can no zhes pas phyir bzlog",
    "T02D1832:206b-28": "gi de kho na nyid kyi dbang du byas pa'o",
    "T02D1832:206b-29": "// de nas 'di dag de kho na nyid dang bral bas bsgrub par bya ba ma yin pas /",
    "T02D1832:206b-30": "de'i 'og tu de la 'jug par bya ste /",
    "T02D1832:206b-31": "de kho na nyid ni byang chub kyi sems gdod ma nas ma skyes pa'i zhi ba ste /",
    "T02D1832:206b-32": "gsang ba 'dus pa'i rgyud phyi mar yang gsungs pa /",
    "T02D1832:206b-33": "thog ma tha ma med zhi ba //",
    "T02D1832:206b-34": "dngos dang dngos med zang pa'i gtso //",
    "T02D1832:206b-35": "stong nyid snying rje dbyer med pa //",
    "T02D1832:206b-36": "byang chub sems zhes bya bar dran //",
    "T02D1832:206b-37": "'di rnams kyang lus la sogs pa rnam par dpen",
    "T02D1832:206b-38": "pa dang bral bas bsgrub par bya ba ma yin",
    "T02D1832:206b-39": "no zhes pas de gsungs pa /",
    "T02D1832:206b-40": "sgrub pa po stong pa nyid du ltag [*lhag?] par",
    "T02D1832:206b-41": "mos pas tha mal pa bsal nas bdag nyid rdo",
    "T02D1832:206b-42": "rje 'chang chen po'i gzugs dkar po phyag gnyis pa",
    "T02D1832:206b-43": "zhes bya ba la sogs pa nas de ltar rnal",
    "T02D1832:206b-44": "'byor bzhi byed rnal 'byor pa /",
    "T02D1832:206b-45": "h'um yig snying por 'jig rten rab tu bsgom //",
    "T02D1832:206b-46": "de byung 'gro kun rdo rje sems dpa' bsam //",
    "T02D1832:206b-47": "langs nas gang gnyis ji bzhin spyod par bya //",
    "T02D1832:206b-48": "zhes pa'i mthar thug pas so //",
    "T02D1832:206b-49": "sngags kyi bdag nyid can gyi rdo rje 'chang gi",
    "T02D1832:206b-50": "sku ni gang zhig rang bzhin med pa'i rang bzhin",
    "T02D1832:206b-51": "nyid kyis yongs su shes pa las brdzun pa nyid",
    "T02D1832:206b-52": "du nye bar dmigs pa de lus rnam par dben",
    "T02D1832:206b-53": "pa'o // gzhan yang gang zhig lus ni rigs brgya'i rab tu dbye bas brdzun pa nyid de /",
    "T02D1832:206b-54": "rigs ni rnam pa brgyar gsungs pa //",
    "T02D1832:206b-55": "zhes rtogs shing kun du bltas nas tha snyad byed pa nyid dang gzhon nu dang /",
    "T02D1832:206b-56": "lang tsho dang /",
    "T02D1832:206b-57": "rgan pa'i gnas skabs kyi rang bzhin nye bar dmigs",
    "T02D1832:206b-58": "pa med pa de'i phyir brdzun pa nyid du rtogs",
    "T02D1832:207a-0": "pa dang lhag par rtogs pa @207a * //",
    "T02D1832:207a-1": "dag las khams gsum du gnas pa'i lus ni brdzun pa nyid de lus rnam par dben pa'o //",
    "T02D1832:207a-2": "chu'i mthil gyi nang du song ba'i lus ji lta ba bzhin no zhes so //",
    "T02D1832:207a-3": "h'um yig snying por zhes pa ni yi ge gsum",
    "T02D1832:207a-4": "las yang dag par byung ba nyid kyi phyir ro",
    "T02D1832:207a-5": "// lus ni brdzun pa nyid du shes nas de'i",
    "T02D1832:207a-6": "rgyu'i yi ge gsum yang brdzun pa nyid du brjod",
    "T02D1832:207a-7": "// do // de yang rlung gi de nyid sngon",
    "T02D1832:207a-8": "du song ba dang bral bsam yin no zhes pas",
    "T02D1832:207a-9": "de dag gsungs pa /",
    "T02D1832:207a-10": "rlung gi de nyid ni srog ste /",
    "T02D1832:207a-11": "de ni sna'i bug dag nas dkyil 'khor bzhi'i rim",
    "T02D1832:207a-12": "gyis 'jug pa dang gnas pa dang ldang ba rnams",
    "T02D1832:207a-13": "kyi khri phrag gnyis dang /",
    "T02D1832:207a-14": "brgya phrag bcu drug tu 'gyur te /",
    "T02D1832:207a-15": "'jug pa la sogs pa de rnams su aom a'a:",
    "T02D1832:207a-16": "h'um zhes pa'i brdar 'gyur ba can gyis bzlas pa'o",
    "T02D1832:207a-17": "// de sgom par byed pas /",
    "T02D1832:207a-18": "sna yi rtse mor yungs kar bsam //",
    "T02D1832:207a-19": "'gro dang mi 'gro yungs kar la //",
    "T02D1832:207a-20": "zhes bya ba la sogs pas mchog tu mthar thug par gyur pas /",
    "T02D1832:207a-21": "rlung thams cad 'gags te brdzun pa nyid du gyur pa'i ngag ni ngag rnam par dben pa ste /",
    "T02D1832:207a-22": "sgra brnyan ji lta ba bzhin no //",
    "T02D1832:207a-23": "rim pa 'di nyid kyi rlung 'gag pa las gzung bya dang 'dzin pa po dang /",
    "T02D1832:207a-24": "'dzin pa'i rang bzhin gyi sems dang de'i bya ba",
    "T02D1832:207a-25": "drug cu lhag pa'i brgya'i rang bzhin yang 'dod chags",
    "T02D1832:207a-26": "dang bral ba dang /",
    "T02D1832:207a-27": "'dod chags dang 'dod chags bar ma la sogs pa",
    "T02D1832:207a-28": "brdzun pa nyid ni sems rnam par dben pa ste",
    "T02D1832:207a-29": "/ ji ltar rmi lam gyi sems bzhin no //",
    "T02D1832:207a-30": "de bzhin du gnyis pa rdo rje'i bzlas pa'i rim",
    "T02D1832:207a-31": "pas ngag dang sems dngos po med pa'i rang bzhin",
    "T02D1832:207a-32": "yongs su shes nas lta ba drug cu rtsa gnyis",
    "T02D1832:207a-33": "dang nyon mongs pa dgu bcu rtsa brgyad kyang de",
    "T02D1832:207a-34": "kho na'i rang bzhin du 'gyur ro //",
    "T02D1832:207a-35": "'od gsal du rab tu zhugs nas cis slong bar byed ce na /",
    "T02D1832:207a-36": "zung 'jug gi rim pas 'khor ba ma yin pa'i",
    "T02D1832:207a-37": "dam pa'i bde ba nyams su myong ste phyir ldog",
    "T02D1832:207a-38": "pa med par 'gyur ro //",
    "T02D1832:207a-39": "thar pa'i don ci 'grol bar gal 'gyur zhes dris pa /",
    "T02D1832:207a-40": "rdo rje theg pa 'dir bskyed pa'i rim pa mngon",
    "T02D1832:207a-41": "du byas pas brgyad pa thob nas ji srid rdzogs",
    "T02D1832:207a-42": "pa'i rim pa thob pa de srid du bshes gnyen",
    "T02D1832:207a-43": "la brten par bya'o //",
    "T02D1832:207a-44": "lus dang ngag dang sems rnam par dben pa thob pas kyang sa bcu thob cing /",
    "T02D1832:207a-45": "sgyu ma lta bu thob ste /",
    "T02D1832:207b-0": "de lhag par @207b rtogs shing 'od gsal bas rnam par dag go //",
    "T02D1832:207b-1": "snang ba med pa las ldang ba'i don du zung",
    "T02D1832:207b-2": "du 'jug pa'i rim pas sangs rgyas kyi sku mngon",
    "T02D1832:207b-3": "du byas nas / rdo rje lta bu'i ting nge",
    "T02D1832:207b-4": "'dzin gyis yon tan thams cad kyis brgyan par bzhugs",
    "T02D1832:207b-5": "du byas nas / so // sgrubs thabs mdor byas kyi dka' 'grel /",
    "T02D1832:207b-6": "pandi ta bi bh'u ti tsandras mdzad pa rdzogs so /",
    "T02D1832:207b-8": "// / sh'akya'i dge slong rin chen grub kyis /",
    "T02D1832:207b-9": "dpa' bo'i lo mgo can gyi zla ba'i tshes bcu dgu la rgya dpe la bltas nas /"
}