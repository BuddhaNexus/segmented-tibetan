{
    "NK010(tha)013:0": "dpal chen rdo rje phur pa rgyud lugs kyi bdag 'jug byin rlabs rol mtsho zhes bya ba bzhugs /",
    "NK010(tha)013:1": "na mahsh+r+ai badz+ra ku m+aa ra ya /",
    "NK010(tha)013:2": "dpal chen rdo rje phur pa rgyud lugs kyi dkyil 'khor du 'jug par 'dod pas /",
    "NK010(tha)013:3": "rang gi chos nyid bde gshegs snying po dkyil 'khor gyi 'khor lor rdzogs pa la /",
    "NK010(tha)013:4": "glo bur ba'i tshogs brgyad 'dus byas pa slob ma'i",
    "NK010(tha)013:5": "tshul du byas nas dbang gi bya ba la 'jug",
    "NK010(tha)013:6": "pa'i tshul nges par byas nas khrus byas /",
    "NK010(tha)013:7": "bgegs bskrad /",
    "NK010(tha)013:8": "me tog bkye bsdu byas la /",
    "NK010(tha)013:9": "man+dala dbul /",
    "NK010(tha)013:10": "tsak+shur+b+han+d+ha wa ra ma na ye s+w+aa h+aa /",
    "NK010(tha)013:11": "zhes mig dar 'ching /",
    "NK010(tha)013:12": "+aa kham b+ai ra h+aum gis me tog bzung la /",
    "NK010(tha)013:13": "gsol ba gdab pa ni /",
    "NK010(tha)013:14": "khrag 'thung rdo rje he ru ka /",
    "NK010(tha)013:15": "bdag gis bdud rtsi lngas mchod de //",
    "NK010(tha)013:16": "bdag ni rab tu bsgral slad du //",
    "NK010(tha)013:17": "mi phyed rdo rje bdag la stsol //",
    "NK010(tha)013:18": "lan gsum /",
    "NK010(tha)013:19": "slob dpon gyis /",
    "NK010(tha)013:20": "skal ldan rig 'dzin rigs kyi bu //",
    "NK010(tha)013:21": "lhag pa'i bsam pa bzang po'i phyir //",
    "NK010(tha)013:22": "da lta'i dus ni sems bskyed na //",
    "NK010(tha)013:23": "bu khyod dga' ba ci la dga' //",
    "NK010(tha)013:24": "zhes pa'i lan du slob bus /",
    "NK010(tha)013:25": "bdag ni skal bzang bde chen la //",
    "NK010(tha)013:26": "bde chen mchog la bdag dga' ste //",
    "NK010(tha)013:27": "bla med byang chub 'thob bya'i phyir //",
    "NK010(tha)013:28": "khrag 'thung dpal la bdag daga'o //",
    "NK010(tha)013:29": "sdom pa thun mong bsgrag pa ni /",
    "NK010(tha)013:30": "slob dpon gyis /",
    "NK010(tha)013:31": "drag po'i las kyi dkyil 'khor 'dir //",
    "NK010(tha)013:32": "rigs kyi bu khyod 'jug par byos //",
    "NK010(tha)013:33": "spyi dang khyad par lhag pa yi //",
    "NK010(tha)013:34": "dam tshig gnyan la khyod ma 'da' //",
    "NK010(tha)013:35": "dkyil 'khor gsang ba ma mthong zhing //",
    "NK010(tha)013:36": "gsang ba dam pa ma mthong la //",
    "NK010(tha)013:37": "gsang ba dam pa smra ma byed //",
    "NK010(tha)013:38": "khyod kyis sems can srog ma gcod //",
    "NK010(tha)013:39": "ma byin len dang rdzun la sogs //",
    "NK010(tha)013:40": "mi dge'i las rnams spang bar bgyi //",
    "NK010(tha)013:41": "de nas smon 'jug stabs gcig tu gzung ba'i phyir /",
    "NK010(tha)013:42": "gsol ba gdab pa ni /",
    "NK010(tha)013:43": "skye rga na dang 'chi ba yi //",
    "NK010(tha)013:44": "chu srin pir thogs 'jigs byed las //",
    "NK010(tha)013:45": "gdon par nus pa khyod 'ba' zhig /",
    "NK010(tha)013:46": "dga' chen khyod bdag ston par bas //",
    "NK010(tha)013:47": "mgon po chen po bdag la stsol //",
    "NK010(tha)013:48": "byang chub chen po'i tshul ston pa //",
    "NK010(tha)013:49": "dam tshig de nyid bdag la stsol //",
    "NK010(tha)013:50": "byang chub sems kyang bdag la stsol //",
    "NK010(tha)013:51": "sangs rgyas chos dang dge 'dun te //",
    "NK010(tha)013:52": "skyabs gsum dag kyang bdag la stsol //",
    "NK010(tha)013:53": "thar pa chen po'i grong mchog tu //",
    "NK010(tha)013:54": "mgon po chen pos gzung du gsol //",
    "NK010(tha)013:55": "lan gsum /",
    "NK010(tha)013:56": "de nas sdom pa'i gzhi rten skyabs 'gro ni /",
    "NK010(tha)013:57": "chos sku mkha' 'dra gzugs sku 'ja' ltar snang //",
    "NK010(tha)013:58": "gsang sngags sgra snyan lta bur sgra bsgrags shing //",
    "NK010(tha)013:59": "khro bo khro mo'i tshul gyis gdug pa 'dul //",
    "NK010(tha)013:60": "bla med dkon mchog gsum la skyabs su mchi //",
    "NK010(tha)013:61": "lan gsum gyi mthar smon 'jug gi sdom pa bzung ba dngos ni mos pa brtan pos /",
    "NK010(tha)013:62": "bdag gi byang chub sems mchog ni //",
    "NK010(tha)013:63": "ma lus par ni bskyed par bgyi //",
    "NK010(tha)013:64": "ngan song gsum las ma grol ba //",
    "NK010(tha)013:65": "lha mi gnyis su dgrol bar bgyi //",
    "NK010(tha)013:66": "ma bsgral ba yi lha mi rnams //",
    "NK010(tha)013:67": "byang chub sa la bsgral bar bgyi //",
    "NK010(tha)013:68": "dbugs ma phyung ba'i byang chub sems //",
    "NK010(tha)013:69": "sa brgyad pa la dbugs dbyung zhing //",
    "NK010(tha)013:70": "sems can mya ngan 'das pa'i mtha' //",
    "NK010(tha)013:71": "rdo rjee 'chang la rab tu dgod //",
    "NK010(tha)013:72": "lan gsum /",
    "NK010(tha)013:73": "de nas rdo rje'i rnal 'byor du sems bskyed pa'i phyir gsol ba gdab ni /",
    "NK010(tha)013:74": "rdo rje ye shes chen po yi //",
    "NK010(tha)013:75": "dus gsum sangs rgyas thams cad kyi //",
    "NK010(tha)013:76": "sku gsung thugs kyi rdo rje ste //",
    "NK010(tha)013:77": "de ring bdag la dbang bskur shog /",
    "NK010(tha)013:78": "de bzhin gshegs pa thams cad kyi //",
    "NK010(tha)013:79": "sku gsung thugs kyi rdo rje che //",
    "NK010(tha)013:80": "ma lus gzhung bzhin bsgrubs nas ni //",
    "NK010(tha)013:81": "sku gsung thugs kyi phur pa bzhin //",
    "NK010(tha)013:82": "ye shes rdo rje'i dkyil 'khor du //",
    "NK010(tha)013:83": "bdag gi dad pas 'jug par bgyi //",
    "NK010(tha)013:84": "rdo rje 'joms byed chen po yis //",
    "NK010(tha)013:85": "bdag la dbang mchog de ring gsol //",
    "NK010(tha)013:86": "lan gsum /",
    "NK010(tha)013:87": "slob dpon gyis /",
    "NK010(tha)013:88": "nga ni ye shes rdo rje ste //",
    "NK010(tha)013:89": "nyon mongs rnam rtog 'joms pa'i phyir //",
    "NK010(tha)013:90": "'joms byed rdo rje chon po 'di //",
    "NK010(tha)013:91": "de ring khyod la sbyin par bya //",
    "NK010(tha)013:92": "zhes brjod nas slob bu'i snying gar bzhag la /",
    "NK010(tha)013:93": "khyed gzhan don du sangs rgyas sgrub par 'dun pa'i",
    "NK010(tha)013:94": "kun rdzob byang chub kyi sems de nyid snying gar",
    "NK010(tha)013:95": "zla ba nya gang ba'i steng du don dam pa'i",
    "NK010(tha)013:96": "byang chub kyi sems rdo rje rtse lnga pa 'od",
    "NK010(tha)013:97": "zer lnga ldan gyi rnam pa can du sgoms la",
    "NK010(tha)013:98": "thams cad rnal 'byor du sems bskyed pa 'di'i rjes",
    "NK010(tha)013:99": "zlos mdzod / h'u /",
    "NK010(tha)013:100": "sarba yo ga tsit+ta ut+pa ta y+aa mi /",
    "NK010(tha)013:101": "zhes lan gsum dang /",
    "NK010(tha)013:102": "'joms byed chen po'i dkyil 'khor du //",
    "NK010(tha)013:103": "sku gsung thugs kyi rdo rje che //",
    "NK010(tha)013:104": "rnam rtog 'joms phyir ye shes gsal //",
    "NK010(tha)013:105": "sangs rgyas bdag la dbang ldan shog /",
    "NK010(tha)013:106": "ces smon lam gdab /",
    "NK010(tha)013:107": "sngags sdom bye brag pa bzung ba ni /",
    "NK010(tha)013:108": "h+aum /",
    "NK010(tha)013:109": "sangs rgyas kun gyis grub pa'i gzhi //",
    "NK010(tha)013:110": "bla med rdo rje dam tshig ste //",
    "NK010(tha)013:111": "dam tshig 'di ni gzung bar bgyi //",
    "NK010(tha)013:112": "bla ma rdo rje slob dpon dang //",
    "NK010(tha)013:113": "dkon mchog mkha' 'gro yang dag gzung //",
    "NK010(tha)013:114": "phyag rgya sngags rnams rgyun mi gcad //",
    "NK010(tha)013:115": "yang dag lam la zhugs la byams //",
    "NK010(tha)013:116": "gsang ba chen po smra mi bya //",
    "NK010(tha)013:117": "'di ni rtsa ba lnga rnams gzung //",
    "NK010(tha)013:118": "bsgrub dang bsrung ba'i dam tshig mchog /",
    "NK010(tha)013:119": "zhe sdang gti mug chags nga rgyal //",
    "NK010(tha)013:120": "dkar dmar ljang ser mthing ga'i mdog /",
    "NK010(tha)013:121": "dag pa'i snod bcud mi dor ro //",
    "NK010(tha)013:122": "yan lag bcu yi dam tshig mdo //",
    "NK010(tha)013:123": "bdag gis brtan por gzung bar bgyi //",
    "NK010(tha)013:124": "nam du yang ni mi spang ngo //",
    "NK010(tha)013:125": "lan gsum gyis sngags sdom thob par nges shes bskyed do //",
    "NK010(tha)013:126": "dam bzhag ni /",
    "NK010(tha)013:127": "dam chu btung la /",
    "NK010(tha)013:128": "de ring khyod kyi snying la ni //",
    "NK010(tha)013:129": "rdo rje sems dpa' yang dag gnas //",
    "NK010(tha)013:130": "gal te tshul 'di dral gyur na //",
    "NK010(tha)013:131": "skad cig gis ni dral te gshegs //",
    "NK010(tha)013:132": "de bas dam la ma 'da' zhig /",
    "NK010(tha)013:133": "badz+ra rod tha ka h+aum /",
    "NK010(tha)013:134": "de ring phan chad bu khyod kyi //",
    "NK010(tha)013:135": "phyag na rdo rje nga yin gyi //",
    "NK010(tha)013:136": "nga yis smras pa thams cad kyang //",
    "NK010(tha)013:137": "nges pa kho nar bya dgos so //",
    "NK010(tha)013:138": "bdag la smad par ma byed cig /",
    "NK010(tha)013:139": "gal te smad par byas na ni //",
    "NK010(tha)013:140": "tshe yi 'du byed byas nas kyang //",
    "NK010(tha)013:141": "dam chu 'di yis rkyen byas nas //",
    "NK010(tha)013:142": "rdo rje'i dmyal bar gyur ta re //",
    "NK010(tha)013:143": "skal dang ldan pa rigs kyi bu //",
    "NK010(tha)013:144": "khyod kyis bsrung bar bya ba ni //",
    "NK010(tha)013:145": "lha dang bla ma spun mi spang //",
    "NK010(tha)013:146": "sngags dang phyag rgya rgyun mi gcad //",
    "NK010(tha)013:147": "gsang ba gzhan la spel mi bya //",
    "NK010(tha)013:148": "sku gsung thugs kyi dam tshig ste //",
    "NK010(tha)013:149": "rtsa ba'i dam tshig nges thub na //",
    "NK010(tha)013:150": "dam chu 'di yis rkyen byas nas //",
    "NK010(tha)013:151": "ye shes sems dpa' nyid du 'gyur //",
    "NK010(tha)013:152": "de nas phyi ltar 'jug pa dngos ni /",
    "NK010(tha)013:153": "h+aum dzahbam hohhi hi /",
    "NK010(tha)013:154": "zhes brjod pas phye tshul lho sgo snying rje chen",
    "NK010(tha)013:155": "po nas rim par phye yang 'jug tshul shar sgo",
    "NK010(tha)013:156": "nas g.yas skor du zhugs par bsams la /",
    "NK010(tha)013:157": "rat+na push+pe +aa bi ra kham /",
    "NK010(tha)013:158": "zhes dang /",
    "NK010(tha)013:159": "na ma de h'u /",
    "NK010(tha)013:160": "na ma me h+aum /",
    "NK010(tha)013:161": "na mo na ma h+aum /",
    "NK010(tha)013:162": "zhes sgo so sor sku gsung thugs phyag re bya /",
    "NK010(tha)013:163": "nang 'jug gi don du gsol ba gdab pa ni /",
    "NK010(tha)013:164": "h+aum /",
    "NK010(tha)013:165": "sangs rgyas kun gyi ye shes sku //",
    "NK010(tha)013:166": "ngang nyid rdo rje chos nyid las //",
    "NK010(tha)013:167": "'bar ba'i khro bo mi bzad pa //",
    "NK010(tha)013:168": "sku yi dbyig tu sras bskyed cig /",
    "NK010(tha)013:169": "ces brjod pas dkyil 'khor gyi bdag po yab yum bde ba chen po'i rba rlabs g.yos /",
    "NK010(tha)013:170": "badz+ra k+ai li k+ai la ya sarba big+nana bam h+aum h+aum phata /",
    "NK010(tha)013:171": "ces brjod pa'i sgra dang 'od zer gyis slob ma'i rnam smin gyi phung po sbyang /",
    "NK010(tha)013:172": "rnam par shes pa la ngo bo nyid med pa ni chos kyi sku /",
    "NK010(tha)013:173": "de'i ngang las longs spyod rdzogs pa'i rang bzhin h+aum du gyur pa yab kyi zhal nas drang /",
    "NK010(tha)013:174": "yum gyi b+ha gar rdo rje gzhon nur smin pas sku gsum rdzogs /",
    "NK010(tha)013:175": "badz+ra sa ma ya dzah zhes brjod pas phyir phyung",
    "NK010(tha)013:176": "ste yab kyi phyag rigs lnga yab yum du gyur",
    "NK010(tha)013:177": "pas blang / sa ma ya hoh sa ma ya s+t+wam /",
    "NK010(tha)013:178": "zhes brjod pas bde ba'i rlabs kyis dbang bzhi bskur /",
    "NK010(tha)013:179": "de la ye shes dbab pa'i phyir spos rol bya",
    "NK010(tha)013:180": "zhing rdzas kyi sbyor ba dmigs bsal bsreg pa dang",
    "NK010(tha)013:181": "bcas / h+aum /",
    "NK010(tha)013:182": "thabs kyi spyod pas 'gro don du //",
    "NK010(tha)013:183": "byams dang snying rjes gang 'dul ba //",
    "NK010(tha)013:184": "sangs rgyas phrin las rdzogs mdzad pa //",
    "NK010(tha)013:185": "dbang dang byin rlabs bdag gsol cig /",
    "NK010(tha)013:186": "sangs rgyas 'dus pa thams cad kyi //",
    "NK010(tha)013:187": "sku gsung thugs su byin gyis rlobs //",
    "NK010(tha)013:188": "badz+ra k+ai li k+ai la ya a be sha ya h+aum phata /",
    "NK010(tha)013:189": "ces mang du brjod /",
    "NK010(tha)013:190": "phebs rtags byung ma thag spyi bor rdo rje rgya gram du 'jog cing /",
    "NK010(tha)013:191": "badz+ra k+ai li k+ai la ya ma gu la pra ta h+aum phata /",
    "NK010(tha)013:192": "ces brjod pas brtan par bya /",
    "NK010(tha)013:193": "de nas rigs dang las 'brel brtag pa'i phyir dkyil 'khor dngos sam /",
    "NK010(tha)013:194": "re kh+aa'i nang du me tog sngon po sna tshogs phyi rol du ma 'das par dor zhing /",
    "NK010(tha)013:195": "bshad rgyud las /",
    "NK010(tha)013:196": "h+aum /",
    "NK010(tha)013:197": "dur khrod gsang ba mchog gi dkyil 'khor du //",
    "NK010(tha)013:198": "rdo rje rigs kyi me tog dor nas kyang //",
    "NK010(tha)013:199": "khrag 'thung rdo rje rigs kyi lha tshogs kyi //",
    "NK010(tha)013:200": "sku gsung thugs kyi dngos grub rab 'byams rnams //",
    "NK010(tha)013:201": "skal ldan rig 'dzin bdag la stsal du gsol //",
    "NK010(tha)013:202": "bdag ni rdo rje'i rigs su gzung du gsol //",
    "NK010(tha)013:203": "bo d+hi tsit+ta p+au tsa hoh de nas bla mas",
    "NK010(tha)013:204": "rigs de dang mthun pa'i ming gdags shing dngos grub",
    "NK010(tha)013:205": "thob par lung bstan /",
    "NK010(tha)013:206": "lhag pa'i lha des rjes su 'dzin pa'i rten 'brel",
    "NK010(tha)013:207": "sgrig phyir slar yang cod pan spyi bor bcing zhing",
    "NK010(tha)013:208": "/ de ring phan chad bu khyod kyi //",
    "NK010(tha)013:209": "ming ni rdo rje che ge mo //",
    "NK010(tha)013:210": "ku m+aa ra /",
    "NK010(tha)013:211": "rdo rje kun grags yin par nges //",
    "NK010(tha)013:212": "rdo rje'i mtshan gyis kun grags shog /",
    "NK010(tha)013:213": "de nas mig dbye ba ni /",
    "NK010(tha)013:214": "mig thur thogs la /",
    "NK010(tha)013:215": "sngon tshe mig mkhan rgyal po yis //",
    "NK010(tha)013:216": "gser gyi gtsags bu thogs nas ni //",
    "NK010(tha)013:217": "mig gi ling thog bsal ba ltar //",
    "NK010(tha)013:218": "thugs rje ye shes thabs ldan pas //",
    "NK010(tha)013:219": "mi shes rmongs pa'i rab rib dang //",
    "NK010(tha)013:220": "ma rig mug pa bsal du gsol //",
    "NK010(tha)013:221": "deng khyod rdo rje sems kyis ni //",
    "NK010(tha)013:222": "mig kun nges par 'byed mdzad pa'i //",
    "NK010(tha)013:223": "mig 'byed pa la brtson par byed //",
    "NK010(tha)013:224": "rdo rje'i mig tu bla med 'gyur //",
    "NK010(tha)013:225": "badz+ra dz+ny+aa na tsak+shu pra we sha phata /",
    "NK010(tha)013:226": "gdong g.yogs phye /",
    "NK010(tha)013:227": "dkyil 'khor bstan pa ni /",
    "NK010(tha)013:228": "chos rnams gzugs brnyan 'dra ba yi //",
    "NK010(tha)013:229": "rang bzhin dag par rnyog pa med //",
    "NK010(tha)013:230": "gzugs brnyan gsal ba'i dkyil 'khor du //",
    "NK010(tha)013:231": "kun gyis dri ma med mthong shog /",
    "NK010(tha)013:232": "dkyil 'khor nyid la da lta nyid //",
    "NK010(tha)013:233": "dad pa'i shugs kyis blta bar gyis //",
    "NK010(tha)013:234": "khyod kyang sangs rgyas rigs las skyes //",
    "NK010(tha)013:235": "sngags dang phyag rgya'i byin rlabs kyis //",
    "NK010(tha)013:236": "dkyil 'khor bzang po 'di la ltos //",
    "NK010(tha)013:237": "badz+ra man+dala pra we sha ho /",
    "NK010(tha)013:238": "e ma snod dang ldan pa'i bu //",
    "NK010(tha)013:239": "khyod ni dkyil 'khor chen po 'di'i //",
    "NK010(tha)013:240": "tshon rtsi mthong bas sdig las grol //",
    "NK010(tha)013:241": "de phyir dad pa rab tu bskyed //",
    "NK010(tha)013:242": "rtags kyi dkyil 'khor chen po ni //",
    "NK010(tha)013:243": "don gyi 'og min nyid yin te //",
    "NK010(tha)013:244": "byang chub phyogs kyi chos kun dang //",
    "NK010(tha)013:245": "sa lam 'bras bu'i yon tan rdzogs //",
    "NK010(tha)013:246": "de na bzhugs pa'i sangs rgyas kun //",
    "NK010(tha)013:247": "rang gi sems su shes par gyis //",
    "NK010(tha)013:248": "sems ni chos nyid la gnas pas //",
    "NK010(tha)013:249": "rang byung lhun grub dkyil 'khor yin //",
    "NK010(tha)013:250": "zhes mthong ba bstan no //",
    "NK010(tha)013:251": "de nas dbang dngos gzhi'i slad du gsol ba gdab pa ni /",
    "NK010(tha)013:252": "thams cad mkhyen pa bcom ldan 'das //",
    "NK010(tha)013:253": "rigs lnga 'dus pa'i khro rgyal gtso //",
    "NK010(tha)013:254": "rdo rje gzhon nu khros pa'i dpal //",
    "NK010(tha)013:255": "skal ldan rnams kyis thob par shog /",
    "NK010(tha)013:256": "lan gsum /",
    "NK010(tha)013:257": "de nas rig pa'i dbang lnga ni /",
    "NK010(tha)013:258": "phyogs bcu'i de bzhin gshegs pa sras dang bcas pa",
    "NK010(tha)013:259": "gdan gsum tshang ba'i dkyil 'khor gyi lha'i rnam par",
    "NK010(tha)013:260": "spyan drang / mchod cing bstod /",
    "NK010(tha)013:261": "de bzhin gshegs pa rnams kyis bdag la mngon par dbang bskur du gsol /",
    "NK010(tha)013:262": "zhes gsol ba btab pas /",
    "NK010(tha)013:263": "dkyil 'khor gyi bdag po dang /",
    "NK010(tha)013:264": "de bzhin gshegs pa rnams kyis dbang gi dgongs pa mdzad /",
    "NK010(tha)013:265": "gshegs ma rnams kyis bum pa yo bar bzung nas dbang bskur /",
    "NK010(tha)013:266": "sems dpa' rnams kyis shis pa brjod /",
    "NK010(tha)013:267": "sems ma rnams kyis glu gar bsgyur /",
    "NK010(tha)013:268": "khro bo rnams kyis bgegs bskrad de rig dbang lnga'i",
    "NK010(tha)013:269": "bya ba mdzad pa'i dag bya dag 'bras la bde",
    "NK010(tha)013:270": "stong gnyis su med pa'i nyams skyes par gyur /",
    "NK010(tha)013:271": "rnam bum spyi bor bzhag la /",
    "NK010(tha)013:272": "h+aum /",
    "NK010(tha)013:273": "gsang gsum dam tshig las byung ba //",
    "NK010(tha)013:274": "yab yum gnyis med bde chen las //",
    "NK010(tha)013:275": "byang chub sems kyi chu rgyun 'dis //",
    "NK010(tha)013:276": "rdo rje rigs kyi dbang bskur ro //",
    "NK010(tha)013:277": "bo d+hi tsit+ta +aa dar+sha dz+ny+aa na badz+ra a b+hi shiny+tsa m+aam /",
    "NK010(tha)013:278": "rigs kyi bu khyod la rdo rje mi bskyod pa'i",
    "NK010(tha)013:279": "ngo bo bum pa'i chus dbang bskur zhing nye reg",
    "NK010(tha)013:280": "byas pas lus kyi sgrib pa dag /",
    "NK010(tha)013:281": "sangs rgyas thams cad kyi sku'i dbang thob /",
    "NK010(tha)013:282": "gzugs kyi phung po rdo rje mi bskyod pa dang /",
    "NK010(tha)013:283": "chu'i khams m+aa ma k+ai'i rang bzhin du gnas 'gyur /",
    "NK010(tha)013:284": "zhe sdang me long lta bu'i ye shes su grol te /",
    "NK010(tha)013:285": "sangs rgyas rdo rje rigs kyi sku rnam pa thams",
    "NK010(tha)013:286": "cad kyi bdag nyid 'gyur ba med pa thob nas",
    "NK010(tha)013:287": "'gro ba'i don byed par 'gyur ro //",
    "NK010(tha)013:288": "zhes lung bstan /",
    "NK010(tha)013:289": "de nas rin 'byung dbu rgyan gyi dbang ni /",
    "NK010(tha)013:290": "dbang 'di thob nas sangs rgyas thams cad kyi rgyal",
    "NK010(tha)013:291": "thabs la dbang bas na rigs lnga'i dbu rgyan la",
    "NK010(tha)013:292": "thob pa lnga'i sgra chags pa ste /",
    "NK010(tha)013:293": "de nyid mgo la bkon nas /",
    "NK010(tha)013:294": "sa /",
    "NK010(tha)013:295": "sangs rgyas kun gyi rgyal srid che //",
    "NK010(tha)013:296": "thob pa lnga yi dbang bskur ba //",
    "NK010(tha)013:297": "rin chen rigs kyi dbang bskur mchog /",
    "NK010(tha)013:298": "rin chen khrag 'thung brtan gyur cig /",
    "NK010(tha)013:299": "sa ma ta rat+na badz+ra a b+hi shiny+tsa m+aam /",
    "NK010(tha)013:300": "rigs kyi bu khyod la dbu rgyan 'di bkon pa",
    "NK010(tha)013:301": "tsam gyis sgo gsum gyi rmongs pa'i sgrib pa dag",
    "NK010(tha)013:302": "/ sangs rgyas thams cad kyi yon tan gyi dbang thob /",
    "NK010(tha)013:303": "tshor ba'i phung po rin chen 'byung ldan dang /",
    "NK010(tha)013:304": "sa'i khams sangs rgyas spyan mar gnas 'gyur /",
    "NK010(tha)013:305": "nga rgyal mnyam pa nyid kyi ye shes su grol te /",
    "NK010(tha)013:306": "sangs rgyas rin chen rigs kyi yon tan thams cad mkhyen nas 'gro ba'i don byed par 'gyur ro //",
    "NK010(tha)013:307": "snang mtha' rdo rje'i dbang ni /",
    "NK010(tha)013:308": "+aah sangs rgyas kun gyi rdo rje'i dbang //",
    "NK010(tha)013:309": "rdo rje gsung gi don mdzad pa //",
    "NK010(tha)013:310": "pad+ma khrag 'thung rdo rje dpal //",
    "NK010(tha)013:311": "rdo rje chos kyi dbang bskur ro //",
    "NK010(tha)013:312": "pra t+ya bek+sha na dz+ny+aa na a b+hi shiny+tsa m+aam /",
    "NK010(tha)013:313": "rigs kyi bu khyod la snang ba mtha' yas kyi",
    "NK010(tha)013:314": "rang bzhin rdo rje'i dbang bskur bas ngag gi sgrib",
    "NK010(tha)013:315": "pa dag / sangs rgyas thams cad kyi gsung gi dbang thob /",
    "NK010(tha)013:316": "'du shes kyi phung po snang ba mtha' yas dang /",
    "NK010(tha)013:317": "me'i khams gos dkar mor gnas 'gyur /",
    "NK010(tha)013:318": "'dod chags so sor rtog pa'i ye shes su grol te /",
    "NK010(tha)013:319": "sangs rgyas pad+ma rigs kyi gsung 'gag pa med pa'i",
    "NK010(tha)013:320": "chos kyi sgra dbyangs thob nas 'gro ba'i don byed",
    "NK010(tha)013:321": "par 'gyur ro // don yod grub pa dril bu'i dbang ni /",
    "NK010(tha)013:322": "t+wa /",
    "NK010(tha)013:323": "mkha' 'gro kun gyi dril bu'i dbang //",
    "NK010(tha)013:324": "rtog med chos kyi sgra 'byin cing //",
    "NK010(tha)013:325": "las kyi khrag 'thung phrin las bdag /",
    "NK010(tha)013:326": "shes rab dril bu'i dbang bskur ro //",
    "NK010(tha)013:327": "krit+ta a nush+tha dz+ny+aa na badz+ra a b+hi shiny+tsa m+aam /",
    "NK010(tha)013:328": "rigs kyi bu khyod la dril bu 'di gtad pa",
    "NK010(tha)013:329": "tsam gyis nyon mongs pa bag la nyal gyi sgrib",
    "NK010(tha)013:330": "pa dag / sangs rgyas thams cad kyi phrin las kyi dbang thob /",
    "NK010(tha)013:331": "'du byed kyi phung po don yod grub pa dang /",
    "NK010(tha)013:332": "rlung gi khams dam tshig sgrol mar gnas 'gyur /",
    "NK010(tha)013:333": "phrag dog bya ba grub pa'i ye shes su grol te /",
    "NK010(tha)013:334": "'gro ba'i don byed par 'gyur ro //",
    "NK010(tha)013:335": "rnam par snang mdzad ming gi dbang ni /",
    "NK010(tha)013:336": "rdor dril spyi bor 'khrol zhing /",
    "NK010(tha)013:337": "sngar gyi gsang ming dkyil 'khor pa'i lha tshogs kyis 'ur dir bsgrags par bsam nas //",
    "NK010(tha)013:338": "rdo rje ming gi chos nyid de //",
    "NK010(tha)013:339": "cis kyang mi tshugs mi shigs te //",
    "NK010(tha)013:340": "sangs rgyas khrag 'thung ngo bo nyid //",
    "NK010(tha)013:341": "rdo rje ming gi dbang bskur ro //",
    "NK010(tha)013:342": "d+harma d+h+aa tu bi sho d+ha badz+ra a b+hi shiny+tsa m+aam /",
    "NK010(tha)013:343": "rigs kyi bu khyod la rnam par snang mdzad kyi",
    "NK010(tha)013:344": "ngo bo ming che ge mo btags pa tsam gyis",
    "NK010(tha)013:345": "yid kyi sgrib pa dag /",
    "NK010(tha)013:346": "sangs rgyas thams cad kyi thugs kyi dbang thob /",
    "NK010(tha)013:347": "rnam par shes pa'i phung po rnam par snang mdzad dang /",
    "NK010(tha)013:348": "nam mkha'i khams chos kyi dbyings kyi dbang phyug mar gnas gyur /",
    "NK010(tha)013:349": "gti mug chos dbyings ye shes su grol te /",
    "NK010(tha)013:350": "sangs rgyas de bzhin gshegs pa'i thugs rnam par mi",
    "NK010(tha)013:351": "rtog pa thob nas 'gro ba'i don byed par 'gyur",
    "NK010(tha)013:352": "ro // de ltar rig dbang lnga thob pa'i bral thob ni /",
    "NK010(tha)013:353": "phreng ba las /",
    "NK010(tha)013:354": "sangs rgyas lngar ni rnam dag pa'i //",
    "NK010(tha)013:355": "dbang bskur lnga thob rgyud la ni //",
    "NK010(tha)013:356": "ma rig pa dang bral bas na //",
    "NK010(tha)013:357": "ye shes lnga ni thob par 'gyur //",
    "NK010(tha)013:358": "ces pa ltar ro //",
    "NK010(tha)013:359": "de nas rig dbang lnga'i mtha' rten du snang zhen",
    "NK010(tha)013:360": "lha skur rdzogs byed rnam rgyal bum pa'i dbang ni",
    "NK010(tha)013:361": "/ bum pa spyi bor bzung la /",
    "NK010(tha)013:362": "h+aum /",
    "NK010(tha)013:363": "dpal chen rdo rje gzhon nu dang //",
    "NK010(tha)013:364": "yum chen 'khor lo rgyas 'debs gnyis //",
    "NK010(tha)013:365": "g.yon nas yum gyis yab la 'khyud //",
    "NK010(tha)013:366": "phyag gi bum pa rab tu blangs //",
    "NK010(tha)013:367": "ye shes dbang gi chu bo 'di //",
    "NK010(tha)013:368": "nyon mongs ma gos dkar la 'tsher //",
    "NK010(tha)013:369": "skal ldan rigs kyi bu khyod la //",
    "NK010(tha)013:370": "spyi bor bum pas dbang bskur bas //",
    "NK010(tha)013:371": "nyon mongs gsum dang dug gsum sbyangs //",
    "NK010(tha)013:372": "dbang gi chu bo rgyun bzhin 'bab //",
    "NK010(tha)013:373": "badz+ra k+ai li k+ai la ya h+aum phata /",
    "NK010(tha)013:374": "d+aip+ta tsakra ru lu ru lu h+aum b+h+yo h+aum ka la sha a b+hi shiny+tsa h+aum /",
    "NK010(tha)013:375": "zhes gtor zhing blud do //",
    "NK010(tha)013:376": "sku gsung thugs yon tan phrin las lnga'i dbang ni /",
    "NK010(tha)013:377": "gtso bo'i sku spyi bor bskur la /",
    "NK010(tha)013:378": "h+aum /",
    "NK010(tha)013:379": "kun tu bzang po'i rol pa las //",
    "NK010(tha)013:380": "thugs rjes khams gsum gdug pa 'dul //",
    "NK010(tha)013:381": "gnyen pos las su rung mdzad pa'i //",
    "NK010(tha)013:382": "'jigs byed gnyen po'i dbang bskur ro //",
    "NK010(tha)013:383": "badz+ra k+ai li k+ai la ya h+aum phata /",
    "NK010(tha)013:384": "k+aa ya a b+hi shiny+tsa m+aam /",
    "NK010(tha)013:385": "dar le brgan la sngags byang bris pa mgrin pa bzung la /",
    "NK010(tha)013:386": "h+aum /",
    "NK010(tha)013:387": "gsung gi rang bzhin mtshon byed pa'i //",
    "NK010(tha)013:388": "le brgan 'bar ba'i kha dog la //",
    "NK010(tha)013:389": "snying po nus pa'i don dang ldan //",
    "NK010(tha)013:390": "nus pa can gyi dbang thob shog /",
    "NK010(tha)013:391": "badz+ra k+ai li k+ai la ya h+aum phata /",
    "NK010(tha)013:392": "w+aa ka a b+hi shiny+tsa m+aam /",
    "NK010(tha)013:393": "phur pa snying gar bzhag la /",
    "NK010(tha)013:394": "h+aum /",
    "NK010(tha)013:395": "tsit+ta smug po'i gzhal yas nas //",
    "NK010(tha)013:396": "khams gsum dbang gi bdag po ste //",
    "NK010(tha)013:397": "brkyang bskum rab tu gdengs pa yis //",
    "NK010(tha)013:398": "gdug pa 'joms pa'i dbang thob shog /",
    "NK010(tha)013:399": "badz+ra k+ai li k+ai la ya h+aum phata /",
    "NK010(tha)013:400": "a b+hi shiny+tsa m+aam /",
    "NK010(tha)013:401": "yon tan dang phrin las gnyis ka'i dbang ye shes sems dpa'i tsakli snying gar gtad la /",
    "NK010(tha)013:402": "h+aum /",
    "NK010(tha)013:403": "thugs ka rin cen zur brgyad las //",
    "NK010(tha)013:404": "phrin las sna tshogs lhun gyis grub //",
    "NK010(tha)013:405": "thams cad kun la rang bzhin gnas //",
    "NK010(tha)013:406": "ye shes sems dpa'i dbang thob shog /",
    "NK010(tha)013:407": "badz+ra k+ai li k+ai la ya h+aum phata /",
    "NK010(tha)013:408": "gu na karma a b+hi shiny+tsa m+aam /",
    "NK010(tha)013:409": "de nas dur khrod chas brgyad kyi dbang ni /",
    "NK010(tha)013:410": "h+aum /",
    "NK010(tha)013:411": "zhing chen g.yang gzhis 'dod chags rtsad nas gcod //",
    "NK010(tha)013:412": "glang chen ko rlon thugs rje stobs kyi bdag /",
    "NK010(tha)013:413": "stag sham yon tan phrin las rgyas pa'i rtags //",
    "NK010(tha)013:414": "bdud chas dpa' bo'i dbang rnams thob par shog /",
    "NK010(tha)013:415": "h+aum /",
    "NK010(tha)013:416": "thod pa rlon pa longs spyod rdzogs pa'i rtags //",
    "NK010(tha)013:417": "thod pa skam po chos kyi sku yi rtags //",
    "NK010(tha)013:418": "thod pa tshal bu sprul pa sku yi rtags //",
    "NK010(tha)013:419": "sku gsum mtshon byed thod pa'i dbang thob shog /",
    "NK010(tha)013:420": "h+aum /",
    "NK010(tha)013:421": "rigs bzhi klu rnams ma lus 'dul ba'i rtags //",
    "NK010(tha)013:422": "gdug pa sbrul ni rigs bzhis sku la brgyan //",
    "NK010(tha)013:423": "zhe sdang chen po gnas su 'joms mdzad pa //",
    "NK010(tha)013:424": "gdug pa chas kyi dbang rnams thob par shog /",
    "NK010(tha)013:425": "h+aum /",
    "NK010(tha)013:426": "zhag gi zo ris dam rdzas bcud kyi rgyan //",
    "NK010(tha)013:427": "thal chen tshom bu 'khor ba 'joms pa'i rtags //",
    "NK010(tha)013:428": "rak+ta'i thig le thugs rje chags pa'i rtags //",
    "NK010(tha)013:429": "mtshan ma rnam pa gsum gyi dbang thob shog /",
    "NK010(tha)013:430": "de la dag pa brjod pa ni /",
    "NK010(tha)013:431": "sku dang gsung dang thugs dang ni //",
    "NK010(tha)013:432": "yon tan phrin las lnga ru bskur //",
    "NK010(tha)013:433": "phyogs bcu srog la dbang bskur bas //",
    "NK010(tha)013:434": "srog ni ye shes gyur nas ni //",
    "NK010(tha)013:435": "khams gsum sgrol ba'i dbang bskur ro //",
    "NK010(tha)013:436": "zhes brjod pas phur pa'i sgos chos dkyil 'khor gsum gyi srog ye shes su dbang bskur ba dang /",
    "NK010(tha)013:437": "de las khams gsum gyi srog la dbang bskur ba'i don dbang mchog bzhin du dran par bya'o //",
    "NK010(tha)013:438": "rdo rje slob dpon gyi dbang ni /",
    "NK010(tha)013:439": "dam tshig gsum byin la /",
    "NK010(tha)013:440": "h+aum /",
    "NK010(tha)013:441": "thabs kyi spyod pas gzhan don du //",
    "NK010(tha)013:442": "byams dang snying rjes gang 'dul ba //",
    "NK010(tha)013:443": "sangs rgyas phrin las rdzogs mdzad pa'i //",
    "NK010(tha)013:444": "dbang dang byin rlabs 'dir stsal to //",
    "NK010(tha)013:445": "bo d+hi tsit+ta sa ma ya s+t+wam a b+hi shiny+tsa a /",
    "NK010(tha)013:446": "rigs kyi bu khyod la rdo rje dang dril bu",
    "NK010(tha)013:447": "'di gtad cing dam tshig gsum byin nas rdo rje",
    "NK010(tha)013:448": "slob dpon du dbang bskur bas /",
    "NK010(tha)013:449": "rnam pa thams cad mkhyen pa'i bdag nyid pha rol",
    "NK010(tha)013:450": "tu phyin pa drug gi rang bzhin sngags kyi lta",
    "NK010(tha)013:451": "spyod zab mo'i thabs shes zung 'brel du rdzogs nas",
    "NK010(tha)013:452": "/ 'khor ba ma spangs rang bzhin med par dag /",
    "NK010(tha)013:453": "sku gsum 'du 'bral med pas 'gro ba'i don dpag",
    "NK010(tha)013:454": "tu med pa byed pa'i rten 'brel 'grig pa yin",
    "NK010(tha)013:455": "no // zhes gzengs bstod /",
    "NK010(tha)013:456": "de ltar bum pa'i dbang bskur bas bskyed rim sgom pa'i snod du gyur /",
    "NK010(tha)013:457": "zhi ba'i las 'grub /",
    "NK010(tha)013:458": "lus rags pa bzhin lag gi rnam pa tha mal du 'dzin pa dang /",
    "NK010(tha)013:459": "phra ba rtsa'i rnam grangs tha dad pa sbyangs pas sku rdo rje'i rang bzhin du rnam par dag /",
    "NK010(tha)013:460": "lam bskyed pa'i rim pa dang dga' ba'i ye shes",
    "NK010(tha)013:461": "la brten nas bcu gcig kun tu 'od kyi sa",
    "NK010(tha)013:462": "non / sprul pa'i sku 'grub pa'i skal ba rgyud la bzhag pa yin no //",
    "NK010(tha)013:463": "de nas gsang dbang ni /",
    "NK010(tha)013:464": "dkyil 'khor gyi bdag po yab yum snyoms par zhugs",
    "NK010(tha)013:465": "par mos pa'i byang chub sems kyi rang bzhin bde",
    "NK010(tha)013:466": "skyong gi snod du bskyil ba bdud rtsi lnga dang",
    "NK010(tha)013:467": "sbyar ba lce thog tu byin la /",
    "NK010(tha)013:468": "h'u /",
    "NK010(tha)013:469": "bde chen thig le yab yum bcu //",
    "NK010(tha)013:470": "rdo rje'i lam nas pad+mora 'khyil //",
    "NK010(tha)013:471": "bu yi lce la dbab par bya //",
    "NK010(tha)013:472": "snying gi dkyil du bzung bar gyis //",
    "NK010(tha)013:473": "bo d+hi tsit+ta a b+hi shiny+tsa +aa /",
    "NK010(tha)013:474": "slob mas dang du blangs nas /",
    "NK010(tha)013:475": "k+aa ya sid+d+hi /",
    "NK010(tha)013:476": "w+aa ka sid+d+hi +aahtsit+ta sid+d+hi h+aum /",
    "NK010(tha)013:477": "+aahh+aum ma h+aa su kha hoh zhes brjod /",
    "NK010(tha)013:478": "de ltar gsang dbang bskur bas sgron ma lnga dang",
    "NK010(tha)013:479": "bdud rtsi lnga brten zhing lam tsan+da li dang bzlas",
    "NK010(tha)013:480": "brjod byed pa la dbang /",
    "NK010(tha)013:481": "rgyas pa'i las 'grub /",
    "NK010(tha)013:482": "dag bya ngag gi rang bzhin phra ba'i rlung la",
    "NK010(tha)013:483": "zhu bde las skyes pa'i byang chub kyi sems kun",
    "NK010(tha)013:484": "rdzob pa 'dres pas phra ba rlung dag rags pa",
    "NK010(tha)013:485": "ngag gi sgrib pa sbyangs /",
    "NK010(tha)013:486": "gsung rdo rje'i rang bzhin du rnam par dag /",
    "NK010(tha)013:487": "mchog dag'i ye shes la brten nas ma chags pad+ma can gyi sa non /",
    "NK010(tha)013:488": "longs spyod rdzogs pa'i sku 'grub pa'i skal ba rgyud la bzhag pa yin no //",
    "NK010(tha)013:489": "dbang gsum pa'i don du rig tsaka byin nas rtogs pa bskyed pa ni /",
    "NK010(tha)013:490": "h+aum /",
    "NK010(tha)013:491": "bde ba thugs kyi sems dpa' che //",
    "NK010(tha)013:492": "yab yum gnyis med mu tig gi //",
    "NK010(tha)013:493": "khu 'phang byang sems phab pa yis //",
    "NK010(tha)013:494": "dus gsum bla ma sangs rgyas dang //",
    "NK010(tha)013:495": "mkha' 'gro'i tshogs la bde chen gyi //",
    "NK010(tha)013:496": "byang chub sems kyi mchod pa phul //",
    "NK010(tha)013:497": "rdo rje bde chen thig le'i dbyings //",
    "NK010(tha)013:498": "zag med dbyings su mi rtog skye //",
    "NK010(tha)013:499": "de bas blo mchog longs spyod cig /",
    "NK010(tha)013:500": "ces sbyin pa na rig mas /",
    "NK010(tha)013:501": "h+aum /",
    "NK010(tha)013:502": "yab chen chos kyi dbyings mthong ba'i //",
    "NK010(tha)013:503": "pad+ma dag la 'o byed dam //",
    "NK010(tha)013:504": "de las byang chub sems 'khyil ba'i //",
    "NK010(tha)013:505": "zag med bde ba longs spyod dam //",
    "NK010(tha)013:506": "zhes dril par mos la /",
    "NK010(tha)013:507": "lan du slob bus /",
    "NK010(tha)013:508": "e ma /",
    "NK010(tha)013:509": "shes rab lha mo yum chen mo //",
    "NK010(tha)013:510": "chos kyi dbyings la 'o byed do //",
    "NK010(tha)013:511": "byang chub sems mthong thig le la //",
    "NK010(tha)013:512": "rtag tu gus shing bde ba sbyor //",
    "NK010(tha)013:513": "zhes brjod /",
    "NK010(tha)013:514": "de nas rig ma pang du byon nas gsum pa'i dbang gi rtogs pa 'di brjod par bsam la /",
    "NK010(tha)013:515": "gar dang ldan pa yang dag bskyod //",
    "NK010(tha)013:516": "bde chen sgyu ma'i brda mtshon te //",
    "NK010(tha)013:517": "gnyis shor gnyis mnyam dbus dag tu //",
    "NK010(tha)013:518": "dbyings kyi bde chen 'byung ba de //",
    "NK010(tha)013:519": "rang rig ye shes de la yod //",
    "NK010(tha)013:520": "ces brjod nas /",
    "NK010(tha)013:521": "dzahh+aum bam hoh zhes phyag rgya bzhis mnyam par rol pa la /",
    "NK010(tha)013:522": "sa ma ya hoh sa ma ya s+t+wam /",
    "NK010(tha)013:523": "a nu r+aa ga hoh a nu r+aa ga ya mi /",
    "NK010(tha)013:524": "zhes yab yum brda dang brda len mdzad pas rjes su chags pa'i nyams brtas par bsam zhing /",
    "NK010(tha)013:525": "h+aum h+aum /",
    "NK010(tha)013:526": "a +aa /",
    "NK010(tha)013:527": "zhes brjod pas /",
    "NK010(tha)013:528": "sku rdo rje zhu ba /",
    "NK010(tha)013:529": "gsung rdo rje bde ba /",
    "NK010(tha)013:530": "thugs rdo rje mi rtog pa /",
    "NK010(tha)013:531": "snying po chos nyid blo 'das las byung ba'i dga' bzhi'i ye shes nyams su myong bar bsam mo //",
    "NK010(tha)013:532": "dag brjod ni /",
    "NK010(tha)013:533": "de ltar dbang gsum pa bskur bas dngos sam yid kyi sna tshogs gzugs can sgom pa la dbang /",
    "NK010(tha)013:534": "dbang gi las 'grub /",
    "NK010(tha)013:535": "dga' ba bzhi'i mas brtan gyi dpe'i ye shes la brten nas rags pa thig le'i sgrib pa dag /",
    "NK010(tha)013:536": "phra ba yid kyi sgrib pa sbyangs /",
    "NK010(tha)013:537": "de nyid rnam pa bcu drug gi don mngon du",
    "NK010(tha)013:538": "byas nas chos kyi sku 'grub pa'i skal ba rgyud",
    "NK010(tha)013:539": "la bzhag pa yin no //",
    "NK010(tha)013:540": "dbang bzhi pa ni /",
    "NK010(tha)013:541": "gsum pa'i lhan skyes kyi dpes bzhi pa'i ye shes",
    "NK010(tha)013:542": "mngon sum du mthong ba'i don la mnyam par bzhag",
    "NK010(tha)013:543": "la / ngo bo nyid kyi stong pa las //",
    "NK010(tha)013:544": "bdag dang chos dang rnam rig dang //",
    "NK010(tha)013:545": "gzung dang 'dzin pa rnam spangs pa //",
    "NK010(tha)013:546": "stong pa nyid kyi rang bzhin no //",
    "NK010(tha)013:547": "stong nyid ye nas gnas pa la //",
    "NK010(tha)013:548": "shes pas mthong ba'i yul min te //",
    "NK010(tha)013:549": "gang gis ye shes bskyed gyur pa //",
    "NK010(tha)013:550": "de yis ye shes rnam dag mthong //",
    "NK010(tha)013:551": "zhes so //",
    "NK010(tha)013:552": "de ltar dbang bzhi pa bskur bas rnam rtog /",
    "NK010(tha)013:553": "'joms byed chos nyid byang chub sems kyi phur pa sgom pa la dbang /",
    "NK010(tha)013:554": "drag po'i las 'grub /",
    "NK010(tha)013:555": "kun gzhi lung ma bstan dang shes bya'i sgrib pa sbyangs /",
    "NK010(tha)013:556": "de bzhin gshegs pa thams cad kyi sku gsung thugs dang /",
    "NK010(tha)013:557": "slob ma'i sgo gsum rdul dang bral ba'i dwangs ma gsum ldan gcig tu 'dres /",
    "NK010(tha)013:558": "lhan cig skyes pa'i ye shes la brten nas yi ge 'khor lo tshogs chen gyi sa non /",
    "NK010(tha)013:559": "ngo bo nyid sku 'grub pa'i skal ba rgyud la bzhag pa yin no //",
    "NK010(tha)013:560": "dam tshig bsgrag pa ni /",
    "NK010(tha)013:561": "bum pa'i dam tshig gang yin la //",
    "NK010(tha)013:562": "bskyed pa'i rim pa brtag pa dang //",
    "NK010(tha)013:563": "rmongs pa rnams la mi bya ste //",
    "NK010(tha)013:564": "snod kyi lo ka gzhal yas khang //",
    "NK010(tha)013:565": "bcud kyi 'jig rten lha yi mchog /",
    "NK010(tha)013:566": "de ni bum pa'i dam tshig yin //",
    "NK010(tha)013:567": "gang zhig gsang ba ston pa la //",
    "NK010(tha)013:568": "gsang ba'i dam tshig 'di yin te //",
    "NK010(tha)013:569": "bud med shes rab rang bzhin te //",
    "NK010(tha)013:570": "tsan+da li la rtag tu bsgom //",
    "NK010(tha)013:571": "zas lnga rtag tu bza' bar bya //",
    "NK010(tha)013:572": "spyad par bya ba'i mchog yin no //",
    "NK010(tha)013:573": "ye shes chen po'i dam tshig ni //",
    "NK010(tha)013:574": "mo rnams kun la spyad pa dang //",
    "NK010(tha)013:575": "dga' ba rtag tu brten par bya //",
    "NK010(tha)013:576": "sems kyang d+h+au tir blta bar bya //",
    "NK010(tha)013:577": "ye shes snying po'i dam tshig go //",
    "NK010(tha)013:578": "zhes pa'i lan du /",
    "NK010(tha)013:579": "gtso bos ji ltar bka' stsal pa //",
    "NK010(tha)013:580": "sogs brjod /",
    "NK010(tha)013:581": "sku drin gtang rag gi yon du man+dala dbul /",
    "NK010(tha)013:582": "dge ba bsngo ba spyi ltar bya'o //",
    "NK010(tha)013:583": "de nyid rig pa'i rdo rje slob dpon gyis //",
    "NK010(tha)013:584": "sbyor ba 'dis kyang cho ga ma 'khrug par //",
    "NK010(tha)013:585": "smin par nus pa'i rten 'brel bsgrig nus pa //",
    "NK010(tha)013:586": "dbang po rnon pa'i snod kyi khyad par yin //"
}