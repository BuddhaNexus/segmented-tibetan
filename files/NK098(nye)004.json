{
    "NK098(nye)004:1": "// klong yangs bde 'byams kyi 'grel pa bzhugs so //",
    "NK098(nye)004:2": "bcom ldan 'das dpal kun tu bzang po rdo rje sems dpa' la phyag 'tshal lo //",
    "NK098(nye)004:3": "theg pa chen po'i lugs kyi rjes su 'gro ba'i",
    "NK098(nye)004:4": "man ngag gi rgyal po byang chub kyi sems klong",
    "NK098(nye)004:5": "yangs pa'i dkyil 'khor 'di /",
    "NK098(nye)004:6": "don rnams gsum gyis bshad de /",
    "NK098(nye)004:7": "rtsa ba'i don dang /",
    "NK098(nye)004:8": "dgos ched kyi don dang /",
    "NK098(nye)004:9": "tshig gi don rnam par phye ba'o //",
    "NK098(nye)004:10": "de dag gi lung khong nas gdon par gsungs so //",
    "NK098(nye)004:11": "de la rtsa ba bde 'byam sdug bsngal dbyings phyug pa ga la /",
    "NK098(nye)004:12": "zhes bya ba la sogs pas rtsa ba'i don ston te /",
    "NK098(nye)004:13": "bde ba ni gzhan las 'grub ste /",
    "NK098(nye)004:14": "gang sdug bsngal ni phung po la sogs pa kho na'o //",
    "NK098(nye)004:15": "de dag gis 'ching ba dang /",
    "NK098(nye)004:16": "zhen pa'i gdung ba dang /",
    "NK098(nye)004:17": "phyogs gzhan du gdung ba'i phyir te /",
    "NK098(nye)004:18": "tha snyad las rgyas par bstan to //",
    "NK098(nye)004:19": "de dag ril rgyu dang ngo bo dang /",
    "NK098(nye)004:20": "mtha' kar dag pa dang /",
    "NK098(nye)004:21": "de nyid bsnyems pas 'dod pa dang bral ba ni /",
    "NK098(nye)004:22": "bde ba zhes bya ba'i don to //",
    "NK098(nye)004:23": "de nyid kyi dus na klong gi don gyis sel med pa dang /",
    "NK098(nye)004:24": "mang ba dang rgya dang bral bas ming gnyis nges par 'grub ste /",
    "NK098(nye)004:25": "gang ril rdzogs pa nyid kun tu yang gsal ba ni mi mthun pa gnyis te /",
    "NK098(nye)004:26": "lta ba po dag pa dang /",
    "NK098(nye)004:27": "ma dag pa'i phyir ro //",
    "NK098(nye)004:28": "gzhi'i don ni rgyu dang yul dang phyogs gzhan du mi ston to //",
    "NK098(nye)004:29": "dngos po gcig pa'i phyir /",
    "NK098(nye)004:30": "bdag dbyer med ces gsungs so //",
    "NK098(nye)004:31": "dbyer med lhun rdzogs thig le dbyings nyid che //",
    "NK098(nye)004:32": "zhes bya ba /",
    "NK098(nye)004:33": "de dag 'byed pa ni lta ba po'i dbang tsam mo //",
    "NK098(nye)004:34": "de dag gcig pa'i don yang rgyu'i ngo bo nyid",
    "NK098(nye)004:35": "kyis lus la sogs pa nyid rjes su mthun pa'i",
    "NK098(nye)004:36": "'bras bu rdzogs par ye nas gnas pa nyid do",
    "NK098(nye)004:37": "// de nyid bsam pa gnyis kyang gud du dkri",
    "NK098(nye)004:38": "mi nus pas spros pa thams cad yongs su bcad",
    "NK098(nye)004:39": "// pa ni / ye shes chen po nyid kyi phyir //",
    "NK098(nye)004:40": "rang gi mtshan nyid nges par mi rnyed pas //",
    "NK098(nye)004:41": "de rtogs pa'i rnal 'byor pa ni thams cad bdag tu gyur pa'i phyir /",
    "NK098(nye)004:42": "rgyal po lta bur gsungs pas /",
    "NK098(nye)004:43": "rang bzhin ngang du phebs pas bdag nyid che /",
    "NK098(nye)004:44": "bya byed rtsod pa med pas thig le'i don /",
    "NK098(nye)004:45": "zhes gsungs so //",
    "NK098(nye)004:46": "bskyed pa mi mnga' ye shes rin po che //",
    "NK098(nye)004:47": "zhes bya ba ni yang dag pa'i dkyil 'khor gyi mtshan nyid gsal bar bya ste /",
    "NK098(nye)004:48": "bdag cag ni tha snyad pa'i rgyu ril ni nges par spos te /",
    "NK098(nye)004:49": "dper na rin po che ni 'du shes med par",
    "NK098(nye)004:50": "ril re ba skong yang yongs su brtsal na mi",
    "NK098(nye)004:51": "rnyed de / 'phel 'grib med pa ni don ma grub pa'o //",
    "NK098(nye)004:52": "de bzhin du ye shes chen po ni nges par rjes su mthun te shes par sla'o //",
    "NK098(nye)004:53": "de dag 'bras bu nyid kyang de nyid kyi ngo bo'i phyir btsal bas ris su mi rnyed de /",
    "NK098(nye)004:54": "lta ba po phyogs gcig gi dbang gis bden par",
    "NK098(nye)004:55": "gsungs kyi gal te rtag na 'khor ba yang nges",
    "NK098(nye)004:56": "par bden pas / thig le chen po las nyams shes bya'o //",
    "NK098(nye)004:57": "bya ba med pas lhun rdzogs thig le che //",
    "NK098(nye)004:58": "zhes bya ba ni /",
    "NK098(nye)004:59": "de gnyis ga yang ltos nas ma grub pa ni /",
    "NK098(nye)004:60": "dngos po gsum yongs su bcad de //",
    "NK098(nye)004:61": "g.yung drung gi lhun la bzhugs pas /",
    "NK098(nye)004:62": "phrin las lhun gyis grub pa zhes bya ste /",
    "NK098(nye)004:63": "bya ba thams cad spangs pa ni thig le chen po'o //",
    "NK098(nye)004:64": "'o na de dag ni bdag cag las gud du",
    "NK098(nye)004:65": "gyur pas lam dang bral lo bar bdogs pa la",
    "NK098(nye)004:66": "/ thams cad ma bkag dbyer med bdag gi rgyu //",
    "NK098(nye)004:67": "zhes gsungs te /",
    "NK098(nye)004:68": "dngos po gnyis kyis bsdus pa ril bden pa gnyis kyi gzhung gis kyang ma spangs na /",
    "NK098(nye)004:69": "ngo bo nyid lta smos kyang ci dgos pas dbyer med ces bya'o //",
    "NK098(nye)004:70": "lam pa dag gis dgos ched dang /",
    "NK098(nye)004:71": "gzhi dang mthun pa dang tha snyad kyis tha snyad dkri ba'i phyir te /",
    "NK098(nye)004:72": "de la khas len pa ni ye shes rin po che ste byang chub po //",
    "NK098(nye)004:73": "de'i 'brel pa yang mthong bar bye pa ste /",
    "NK098(nye)004:74": "sa bon ni nam yang bkag pas bshad zin to //",
    "NK098(nye)004:75": "byed pa po yang bsgom pa'i sa mi rnyed phyir bsgom pa de dag rnyed par mi 'gyur te /",
    "NK098(nye)004:76": "sems kyi spyod yul shes pas de la de dag chos rnams kyi ni chos nyid yin //",
    "NK098(nye)004:77": "zhes gsungs so //",
    "NK098(nye)004:78": "sgra gtsor byed pa'i ming gi rnal 'byor pa dag 'di dag lam phyogs gcig gi phyir /",
    "NK098(nye)004:79": "nam zhig dor ba ste gru lta bu'o //",
    "NK098(nye)004:80": "tha mi dad pa'i phyir sa gser lta bur gzhag gi /",
    "NK098(nye)004:81": "'byung khungs dag tu smra ba ni /",
    "NK098(nye)004:82": "gnas skabs kyi rigs pa ma yin no //",
    "NK098(nye)004:83": "de nyid bstan pa'i phyir /",
    "NK098(nye)004:84": "don dam nyid du sems pa che //",
    "NK098(nye)004:85": "zhes gsungs te /",
    "NK098(nye)004:86": "de dag ye shes kyi don gyis ma skyes pa dang lhun gyis grub pa'i phyir /",
    "NK098(nye)004:87": "don dam pa yongs kyi ngo bo ni /",
    "NK098(nye)004:88": "rdo rje sems dpa' byang chub kyi sems to //",
    "NK098(nye)004:89": "mtha' thams cad las 'das pas /",
    "NK098(nye)004:90": "spang ba dang blang ba med do //",
    "NK098(nye)004:91": "bsgrub tu med pas ye nas gnas //",
    "NK098(nye)004:92": "zhes bya ba bdag cag gi bsgrub bya ni chos kyi sku ste /",
    "NK098(nye)004:93": "de nyid mtshan nyid logs su grub pa med pa ni /",
    "NK098(nye)004:94": "bshad pa'i tshul ril la snubs pas gud na med pa la gnas zhes tha snyad du 'dogs te /",
    "NK098(nye)004:95": "de yin pa'i sangs rgyas pa'i che ba'o //",
    "NK098(nye)004:96": "brtsal du med pas mngon gsum dbyings //",
    "NK098(nye)004:97": "zhes pa /",
    "NK098(nye)004:98": "thams cad la de nyid snums pa yang mtha' dbus dang bral ba /",
    "NK098(nye)004:99": "ngo bo nyid btsal na yongs su mi snyed pa ni /",
    "NK098(nye)004:100": "mtha' rnams kyis ma bsgribs par rang rig pa la gsal te /",
    "NK098(nye)004:101": "thams cad du bdal pa ni chos kyi dbyings su sangs rgyas pa'i che ba'o //",
    "NK098(nye)004:102": "smon du med pas rang la rdzogs //",
    "NK098(nye)004:103": "zhes bya ba de ni /",
    "NK098(nye)004:104": "gsal ba nyid ye shes chen po yin pa'i don",
    "NK098(nye)004:105": "gyis thams cad kyang lhun gyis grub pa kun tu",
    "NK098(nye)004:106": "snang bas smon lam dang bral ba ni mngon pa'i",
    "NK098(nye)004:107": "sangs rgyas che ba'o //",
    "NK098(nye)004:108": "tha snyad med pa'i rnal 'byor bdag /ces bya ba",
    "NK098(nye)004:109": "de dag spyod pa dang yul yongs su bcad de",
    "NK098(nye)004:110": "/ ril bdag tu gcig pa ni shin tu rnal 'byor te /",
    "NK098(nye)004:111": "gang gis myong ba yang spyod yul dang bral bas /",
    "NK098(nye)004:112": "bdag nyid chen po sangs rgyas pa'i che ba'o //",
    "NK098(nye)004:113": "go 'phang gcod pas chos kyi dbyings //",
    "NK098(nye)004:114": "zhes bya ba gang dag thig le chen po nyid kyi phyir de nyid kyis gyur ba ni /",
    "NK098(nye)004:115": "spros pas phye ba ma yin gyi /",
    "NK098(nye)004:116": "spros pa med pas phye bas sangs rgyas su nges tshig 'grub ste /",
    "NK098(nye)004:117": "tha dad pa med do //",
    "NK098(nye)004:118": "gang gis de'i rjes su zhugs pa'ang sangs rgyas kun gyi go 'phang dus cig chod pa ste /",
    "NK098(nye)004:119": "thob par bya ba gang yang med do //",
    "NK098(nye)004:120": "de'i ngo bo nyid ni thams cad kyi ngo bo nyid kyi phyir dang /",
    "NK098(nye)004:121": "der gyur par byas pa gang yang med pas thams cad du sangs rgyas pa med pa'i che ba'o //",
    "NK098(nye)004:122": "de dag ni rtsa ba'i don lta bu'o //",
    "NK098(nye)004:123": "las rnams sna tshogs cing spyad kyang //",
    "NK098(nye)004:124": "zhes bya ba /",
    "NK098(nye)004:125": "gang sgo gsum gyi bya bas 'bras bu yongs su 'byin pa ni las te /",
    "NK098(nye)004:126": "de dag ngo bo gsum gyi bsdus pa ni rab tu mang ngo //",
    "NK098(nye)004:127": "de dag bdag gis spyad pa ni nyan thos ltar nges pa ma yin no //",
    "NK098(nye)004:128": "mi mthun par 'dren pa ni de dag las smad pa rnams kyang 'gal ba med do //",
    "NK098(nye)004:129": "zhes bya ba'i tha tshig go /de'i don bstan pa'i phyir thig le nyid las spang du med //",
    "NK098(nye)004:130": "zhes bya ba ni /",
    "NK098(nye)004:131": "gcod pa zhes bya ba'i ni /",
    "NK098(nye)004:132": "bya ba dang bcas pa ste /",
    "NK098(nye)004:133": "shes rab kyis che ba lnga dang ldan zhing byang chub kyi sems mngon du byas pa ni /",
    "NK098(nye)004:134": "ci bya ba yang 'du shes dang bral ba'i tshul gyis spyod pas /",
    "NK098(nye)004:135": "dngos po gsum po gsum ma dmigs pa'i phyir /",
    "NK098(nye)004:136": "las kyi ngo bo gsum du mi 'gyur ba ni bsgrub bya nye bar mii len pas /",
    "NK098(nye)004:137": "thig le chen po nyid las ma g.yos pa zhes bya'o //",
    "NK098(nye)004:138": "de lta bu la las nyid kyang ma grub na spong ba dang /",
    "NK098(nye)004:139": "len pa lta ci smos so //",
    "NK098(nye)004:140": "gal te na mang du ma byas pa dag gis smad pa nye bar bstan pa ni /",
    "NK098(nye)004:141": "ngo bo ngan pa nyid dang 'bras bu gsum nye bar len pas /",
    "NK098(nye)004:142": "'di dag ni sangs rgyas nyid kho na'i spyod yul te /",
    "NK098(nye)004:143": "bstan pa don med do snyam pa'i bdogs pa bsu ba'i phyir /",
    "NK098(nye)004:144": "'dod chags zhe sdang gti mug kyang //",
    "NK098(nye)004:145": "spang du med pas bdag gi rgyu //",
    "NK098(nye)004:146": "zhes gsungs te /",
    "NK098(nye)004:147": "gang chos nyid la zhen pa yang khyi'i yis khyi'u tshul du bstan pas 'dod pa ma yin na /",
    "NK098(nye)004:148": "gzhan lta ci smos so //",
    "NK098(nye)004:149": "de bzhin du bar gcod pa la 'jug par mos pa dang /",
    "NK098(nye)004:150": "rigs pa ma yin pa'i bye brag mi shes pa dag kyang gong ma bzhin pas /",
    "NK098(nye)004:151": "la la dag mngon par smod pa'i chos kyang zhes bya'o //",
    "NK098(nye)004:152": "de dag las kyi shes rab kyis rgyu las ma byung ba lta ci smos /",
    "NK098(nye)004:153": "mngon par byas pa yang de'i ngo bo nyid byang",
    "NK098(nye)004:154": "chub sems su rnam par dag pas rjes su mthun",
    "NK098(nye)004:155": "pa ni / ngo bo ma skyes pa dag pa ste bdag gis ma byas pa'o //",
    "NK098(nye)004:156": "de'i ngo bo nyid ji bzhin du shes pa ni /",
    "NK098(nye)004:157": "de de'o snyam pa'i 'du shes dang bral ba snyam pa la yang /",
    "NK098(nye)004:158": "spang ba rjes su mi mthong bas /",
    "NK098(nye)004:159": "dper na dgra gnyen du byas pa ni srid mthar brtan pa lta bu ste /",
    "NK098(nye)004:160": "'bras bu nyid kyang dper na sngags kyis zin pa'i dug ni /",
    "NK098(nye)004:161": "bdud rtsir 'gyur pa lta bu'o //",
    "NK098(nye)004:162": "zhes gsungs so //",
    "NK098(nye)004:163": "gti mug gnyid pas bsam du med //",
    "NK098(nye)004:164": "zhes bya ba ni /",
    "NK098(nye)004:165": "las shes rab kyis dag pa la mi spong ba zhes bya ba'i don zhor la ston te /",
    "NK098(nye)004:166": "'di dag gis bya ba med pa ston to //",
    "NK098(nye)004:167": "byang chub kyi sems che ba lnga'i bdag nyid ni",
    "NK098(nye)004:168": "ngo bo ma grub pas mtha' thams cad spangs pa'i",
    "NK098(nye)004:169": "phyir bsam par bya ba med do //",
    "NK098(nye)004:170": "thams cad du bcad pa ni /",
    "NK098(nye)004:171": "thogs med gsal ba'i mar me bsam pa kun dang bral /",
    "NK098(nye)004:172": "ngang gis mi g.yo rmugs shing ting 'dzin rgyal por gnas /",
    "NK098(nye)004:173": "zhes gsungs so //",
    "NK098(nye)004:174": "rnam grangs med pas dbyings nyid klong /",
    "NK098(nye)004:175": "zhes bya ba de nyid ril bdag tu gyur pas /",
    "NK098(nye)004:176": "tha snyad du btags pa thams cad nus pa ni thams cad kyi gzhi gyur cing /",
    "NK098(nye)004:177": "sel med pas thams cad dbang gyur te /",
    "NK098(nye)004:178": "bral ba med pa ni 'dod chags chen po'o //",
    "NK098(nye)004:179": "gzugs rnams med pas byang chub sku //",
    "NK098(nye)004:180": "zhes bya ba sems nyid kun tu bzang po snang ba med pa'i klong ni /",
    "NK098(nye)004:181": "gzhan gyi spros pa thams cad kyang de bzhin nyid sbyar ba'i las mdzad pas /",
    "NK098(nye)004:182": "rang bzhin phyag rgya las kyang 'das pa ni /",
    "NK098(nye)004:183": "mtshan nyid thams cad ma grub pa'i snying po byang",
    "NK098(nye)004:184": "chub kyi sku ni rang bzhin phrin las yongs su",
    "NK098(nye)004:185": "lhun gyis grub pas /",
    "NK098(nye)004:186": "ye shes kyi he ru ka chen po ste /",
    "NK098(nye)004:187": "rmad du byung ba'i 'jigs byed gsang ba'i le'u las rgyas par gsungs so //",
    "NK098(nye)004:188": "thig le ye nas dam tshig pas //",
    "NK098(nye)004:189": "dam tshig ming du btags pa med //",
    "NK098(nye)004:190": "zhes bya ba ni /",
    "NK098(nye)004:191": "che ba lnga dang ldan pa'i byang chub sems ni",
    "NK098(nye)004:192": "bdag gzhan la sogs pa'i spros pa thams cad dang",
    "NK098(nye)004:193": "bral ba'i ngo bo gnas pa med pa'i tshul gyis",
    "NK098(nye)004:194": "gnas pa dus gsum du 'gyur ba med pa ni",
    "NK098(nye)004:195": "rang bzhin gyi dam tshig go /de dag gi rjes",
    "NK098(nye)004:196": "su chud pa rnams kyang rjes su mthun par gnas",
    "NK098(nye)004:197": "pa'i dus na bsrung mtshams dang bral yang sgo gsum",
    "NK098(nye)004:198": "gyis nyes pa med par bstan to //",
    "NK098(nye)004:199": "'chi ba med pas bdud rtsi dbyings //",
    "NK098(nye)004:200": "zhes bya ba ni ril bdag nyid du gyur pa ni bdag nyid chen po ste /",
    "NK098(nye)004:201": "'pho 'gyur bya ba'i ngo bo med do //",
    "NK098(nye)004:202": "de nyid phyin pa dang ma grub pa'i don gyis",
    "NK098(nye)004:203": "'chi 'pho zhes bya ba'i tha snyad ka nas dag",
    "NK098(nye)004:204": "pa ni ye shes kyi bdud rtsi 'thungs pa'i phyir",
    "NK098(nye)004:205": "/ gdod bsten mi dgos so //",
    "NK098(nye)004:206": "khyad par nyid pas ye shes che //",
    "NK098(nye)004:207": "zhes bya ba ni /",
    "NK098(nye)004:208": "de ltar rang byung gi ye shes chen po lhun",
    "NK098(nye)004:209": "gyis grub pa'i ngang snying po byang chub kyi sku",
    "NK098(nye)004:210": "la bya byed thams cad yongs kyis spangs pa'i klong",
    "NK098(nye)004:211": "na / gnas pa med pa'i tshul gyis bzhugs pa'i",
    "NK098(nye)004:212": "don mngon du byed pa'i rnal 'byor pa ni ye",
    "NK098(nye)004:213": "shes chen po'i lhun la bzhugs pas /",
    "NK098(nye)004:214": "lus la sogs pa'i bya ba thams cad ma spangs par gyur pa kun dang bral ba ni /",
    "NK098(nye)004:215": "bdud kyi spyod pa yang mi spong la /",
    "NK098(nye)004:216": "lam yongs su rdzogs pa'i spyod pa la yang mi",
    "NK098(nye)004:217": "gnas pas theg pa chen po pa zhes bya ste",
    "NK098(nye)004:218": "/ lus mi yang sems sangs rgyas pas thams cad las khyad par du 'phags pa'o //",
    "NK098(nye)004:219": "ye shes chen po'i lhun de gsal bar bstan pa'i phyir /",
    "NK098(nye)004:220": "ri rab rtse la nyi ma stong shar bas //",
    "NK098(nye)004:221": "ye shes thugs kyi nyi ma cig shar dro //",
    "NK098(nye)004:222": "zhes gsungs te /",
    "NK098(nye)004:223": "de dag ni chos mthun par zad kyi yul du ma yin no //",
    "NK098(nye)004:224": "lan cig 'phong las ltos pa'i mdung ni ring ba'i mchog bzhin no //",
    "NK098(nye)004:225": "grangs ni tshad por ba'o //",
    "NK098(nye)004:226": "sems can gyi nyon mongs pa dang rtog pa dag",
    "NK098(nye)004:227": "lang ba dang che ba'i tshad med pa ni mchog",
    "NK098(nye)004:228": "go /de dag nyid ye shes chen po'i ngo bo",
    "NK098(nye)004:229": "nyid du bstan pa ni rtse mor gyur pa ste",
    "NK098(nye)004:230": "/ de dag ma shes pas mngon par 'chol pa ni mun pa'o //",
    "NK098(nye)004:231": "bdag gis bdag mi dmigs mod kyi kho na bzhin",
    "NK098(nye)004:232": "rig pas zhen pa thams cad dang bral ba ni",
    "NK098(nye)004:233": "shar ba zhes bya ste /",
    "NK098(nye)004:234": "de nyid thog ma'i rgyun yin yang /",
    "NK098(nye)004:235": "rgyud mthun pa nyid dang /",
    "NK098(nye)004:236": "mthar klong du chud pas gcig dang du ma las",
    "NK098(nye)004:237": "grol ba ni tha snyad du gcig zhes 'dogs so",
    "NK098(nye)004:238": "// gang zhen pa log pa ni gdung ba thams cad dang bral bar dro ba zhes bya'o //",
    "NK098(nye)004:239": "shar ba nyid na nub pa med //",
    "NK098(nye)004:240": "zhes bya ba ni de'i dus na /",
    "NK098(nye)004:241": "g.yung drung gi lhun la phyin pa'i phyir /",
    "NK098(nye)004:242": "dpe rgyal mtshan lta bur bstan te /",
    "NK098(nye)004:243": "skye 'jig dang bral ba zhes pa bstan to //",
    "NK098(nye)004:244": "de nyid kyi bsgom pa bstan pa'i phyir /",
    "NK098(nye)004:245": "bsgom pa nyid na bsgom du med //",
    "NK098(nye)004:246": "zhes bya ba ni /",
    "NK098(nye)004:247": "du ma yid la byed cing /",
    "NK098(nye)004:248": "zhen pa ni 'thad pa min pas /",
    "NK098(nye)004:249": "lta ba'i rjes su 'jog pa ni bsgom zhes bya'o //",
    "NK098(nye)004:250": "'on kyang shes rab bar ma las myong ba med pa nyid myong ba dang /",
    "NK098(nye)004:251": "mthong pa'i mchog tu thos pas rjes su 'jog pa'ang",
    "NK098(nye)004:252": "de bzhin pa ni med do zhes bya ba kho",
    "NK098(nye)004:253": "na'o // 'on te mthong ba dang myong ba ni",
    "NK098(nye)004:254": "lta ba'i phyi mo dang 'gal bas de gcad pa'i",
    "NK098(nye)004:255": "phyir bsgom pa dmigs su med pa'o //",
    "NK098(nye)004:256": "zhes pa /",
    "NK098(nye)004:257": "bya ba dang byed pa ni byang chub nyid kho na yin la /",
    "NK098(nye)004:258": "de ni mtha' dbus thams cad dang bral bas ngo bo mi rnyed pa'i phyir /",
    "NK098(nye)004:259": "mig gis mig mi dmigs pa'i tshul du shes pa ni bsam du med pa zhes bya ste /",
    "NK098(nye)004:260": "dmigs pa yid la ci gsal yang /",
    "NK098(nye)004:261": "shes pa yul la 'jug 'gyur bas /",
    "NK098(nye)004:262": "de dag ma rabs ting nge 'dzin /",
    "NK098(nye)004:263": "des na dmigs med rgyal bas gsungs zhes 'byung ngo //",
    "NK098(nye)004:264": "'o na de dag ni ma myong bas /",
    "NK098(nye)004:265": "bdag gi yul ma yin no //",
    "NK098(nye)004:266": "zhes dogs pa bsu bar bya ba'i phyir /",
    "NK098(nye)004:267": "bsgoms pas gzhan nas chos mi rnyed //",
    "NK098(nye)004:268": "ces gsungs pa ni /",
    "NK098(nye)004:269": "dman pa'i bsgom pa ste mtha' rnams zhig yid la byas pas 'di dag las 'das su zin yang /",
    "NK098(nye)004:270": "snying po byang chub ni nam yang thob par mi 'gyur ro //",
    "NK098(nye)004:271": "de ci'i phyir zhe na /",
    "NK098(nye)004:272": "snying po mtha' thams cad kyis ma reg pa'i phyir te /",
    "NK098(nye)004:273": "de dag ni 'o ma 'dod pas rwa la 'jo ba bzhin no //",
    "NK098(nye)004:274": "rdo rje nyid chen 'bar ba ltar //",
    "NK098(nye)004:275": "zhes bya ba /",
    "NK098(nye)004:276": "gzhan nas ces 'di nyid du khas blangs pa yang /",
    "NK098(nye)004:277": "thams cad zhes su 'brel te /",
    "NK098(nye)004:278": "'dus ma byas pa'i rdo rje ni snying po byang chub ste /",
    "NK098(nye)004:279": "lhun gyis grub pa'i ngang ngo de nyid 'bras bu",
    "NK098(nye)004:280": "thams cad kyis gzhag pa yang rang gi chos thams",
    "NK098(nye)004:281": "cad lhun gyis grub par sbyar ba la /",
    "NK098(nye)004:282": "mtha' rnams bsreg pa ni skal pa'i me ltar gsungs te /",
    "NK098(nye)004:283": "phrin las lhun gyi grub par bzhugs te /",
    "NK098(nye)004:284": "gnyis su snang ba ril dag go /thams cad kun kyang de bzhin no //",
    "NK098(nye)004:285": "zhes pa rjes su 'jug pa mang du byas pa",
    "NK098(nye)004:286": "dag /goms pa'i dbang gis 'du shes du ma rkyen",
    "NK098(nye)004:287": "gyis snang ba yang skyon med do //",
    "NK098(nye)004:288": "de yang shes rab bar ma'i snang ba bzhin sgrub pa ni /",
    "NK098(nye)004:289": "ngo bo nyid mi gzhan par shes pas slar lam gyi mchog dang 'bras bu'i phul du gyur te /",
    "NK098(nye)004:290": "bsgom pa'i gzhi mi rnyed pa'i phyir bsgoms pas rnyed par mi 'gyur te /",
    "NK098(nye)004:291": "sems kyi spyod yul shes pa ste de la de dag chos rnams kyi ni chos nyid yin /",
    "NK098(nye)004:292": "rnam bral gang la mchog dang tha ma med par mchog 'di bsgom mo zhes 'byung ngo //",
    "NK098(nye)004:293": "'gyur ba med pas bal nag bzhin //",
    "NK098(nye)004:294": "'gyur du btub pas bal dkar bzhin //",
    "NK098(nye)004:295": "brtags na bal nag nyid kyi dbyings //",
    "NK098(nye)004:296": "zhes bya ba /",
    "NK098(nye)004:297": "dper bal dkar rkyen la rag las pa ni sna tshogs kyi gzhi ma nges pa zhes bya ste /",
    "NK098(nye)004:298": "bdag nyid ni nges so //",
    "NK098(nye)004:299": "de bzhin thig le chen po ril bdag tu longs",
    "NK098(nye)004:300": "spyod pa ni 'pho 'jug gi skabs med kyang 'du",
    "NK098(nye)004:301": "shes tha dad pa tshon lta bu ni dag pa",
    "NK098(nye)004:302": "dang / ma dag pa tha dad du snang ngo //",
    "NK098(nye)004:303": "zhes bya ste rjes su 'jug pa yang bden mod",
    "NK098(nye)004:304": "kyi skabs 'dir de dag gi ngo bo nyid ma",
    "NK098(nye)004:305": "grub pa'i phyir / ye shes chen po snang ba med pa'i nyams snyed pa ni /",
    "NK098(nye)004:306": "ma g.yos pa kho nar bden no //",
    "NK098(nye)004:307": "lhun gyis gnas pas go 'phang gcod //",
    "NK098(nye)004:308": "zhes bya ba ni /",
    "NK098(nye)004:309": "go 'phang gcod pas chos kyi dbyings //",
    "NK098(nye)004:310": "las rnams sna tshogs ci spyod kyang //",
    "NK098(nye)004:311": "zhes gsungs te /",
    "NK098(nye)004:312": "sangs rgyas kun gyi go 'phang la chud pa yang",
    "NK098(nye)004:313": "chos kyi sku la sangs rgyas ril yon tan dang",
    "NK098(nye)004:314": "bcas par rdzogs pas gcig dang du mar bral ba",
    "NK098(nye)004:315": "ni / gcig gis kun thob par gsungs so //",
    "NK098(nye)004:316": "gdod nas dag pas pad ma bzhin //",
    "NK098(nye)004:317": "zhes bya ba /",
    "NK098(nye)004:318": "las rnams sna tshogs ci spyad kyang //",
    "NK098(nye)004:319": "thig le nyid las yang du med //",
    "NK098(nye)004:320": "zhes gsungs te /",
    "NK098(nye)004:321": "dper na pad ma'i me tog ni /",
    "NK098(nye)004:322": "rtsa ba'i nas rdzogs so //",
    "NK098(nye)004:323": "las sna tshogs spyod pa po'i 'du shes med pas dag go zhes pa /",
    "NK098(nye)004:324": "yang las kyi dngos po gsum sems nyid kyi ngo",
    "NK098(nye)004:325": "bo ma grub pas rgyu nas dag par 'gyur ro",
    "NK098(nye)004:326": "// 'gyur ba med pas thig le bde //",
    "NK098(nye)004:327": "ces pa /",
    "NK098(nye)004:328": "'gyur du mi btub bal nag bzhin 'gyur du btub pas bal dkar bzhin //",
    "NK098(nye)004:329": "brtags na bal nag nyid kyi dbyings //",
    "NK098(nye)004:330": "zhes gsungs te //",
    "NK098(nye)004:331": "'du shes kyi dbang gis tha dad pa dag ngo bo nyid mi g.yo bar shes pa yang /",
    "NK098(nye)004:332": "byang chub sems bde ba chen po ni ril bdag",
    "NK098(nye)004:333": "nyid du gyur pas spros pa thams cad nam yang",
    "NK098(nye)004:334": "snang ma myong mi mthun pa'i zug rngu kar dag",
    "NK098(nye)004:335": "pa'i phyir ro // bya ba med pas thig le bde //",
    "NK098(nye)004:336": "zhes bya ba /",
    "NK098(nye)004:337": "bskyed pa mi mnga' ye shes rin po che /",
    "NK098(nye)004:338": "bya ba med pas lhun rdzogs thig le che /",
    "NK098(nye)004:339": "zhes gsungs te /",
    "NK098(nye)004:340": "dkyil 'khor la sogs pa rgyus 'bras bu tshol ba byang chub las thams cad med par ston /",
    "NK098(nye)004:341": "thig le chen po la rgyu dang /",
    "NK098(nye)004:342": "sems can dang phyogs gzhan gyi spros pa thams cad kar dag pa'i phyir te /",
    "NK098(nye)004:343": "de nyid rgyus las kyi zug rngu ye nas med do //",
    "NK098(nye)004:344": "dus gsum med pas thig le bde //",
    "NK098(nye)004:345": "zhes bya ba /",
    "NK098(nye)004:346": "thams cad ma bkag dbyer med bdag gi rgyu //",
    "NK098(nye)004:347": "skye med dbyings las thams cad skyes //",
    "NK098(nye)004:348": "don dam nyid du sems pa che //",
    "NK098(nye)004:349": "zhes gsungs te /",
    "NK098(nye)004:350": "dang po skye ba'i rgyu dang ngo bo dang grub",
    "NK098(nye)004:351": "mtha' gsum sems nyid du bstan pa yang byang chub",
    "NK098(nye)004:352": "sems 'gyur ba med pa ni /",
    "NK098(nye)004:353": "gsum gyi rjes su 'jug pa de yang med pas /",
    "NK098(nye)004:354": "gsum gyi spros pa yongs su bcad pa ni 'du",
    "NK098(nye)004:355": "shes gsum gyis bsgrub pa'i zug rngu ye nas med",
    "NK098(nye)004:356": "do // brtsal du med pas thig le bde //",
    "NK098(nye)004:357": "zhes bya ba /",
    "NK098(nye)004:358": "bsgrub tu med pas ye nas gnas //",
    "NK098(nye)004:359": "smon du med pas rang la rdzogs //",
    "NK098(nye)004:360": "zhes gsungs te /",
    "NK098(nye)004:361": "chos kyi sku grub rtsol dang bral ba rig pa",
    "NK098(nye)004:362": "la gsal ba yang ye shes nang nas shar ba",
    "NK098(nye)004:363": "ni / rang rig pa zhes bya ste /",
    "NK098(nye)004:364": "spyod pa dang yul gyi spros pa med pas shes byed kyi zug rngu kar dag par bstan to //",
    "NK098(nye)004:365": "brtsal bar 'dod pas dbyings mi bskyod //",
    "NK098(nye)004:366": "zhes bya /",
    "NK098(nye)004:367": "smon du med pas rang la rdzogs //",
    "NK098(nye)004:368": "tha snyad med pas rnal 'byor bdag /zhes gsungs te /",
    "NK098(nye)004:369": "tha snyad ril 'bras bdud rdzogs pa bdag gis mngon",
    "NK098(nye)004:370": "du byas pa yang tha snyad la gnyen por bsgyur",
    "NK098(nye)004:371": "nas / gsal bar 'dod pa ni /",
    "NK098(nye)004:372": "dper na khyi'i sa rgya mtsho dkrug pa lta bu'o //",
    "NK098(nye)004:373": "de bas na bde ba chen pos kar dag pa ni ma brtsal bar gsal lo //",
    "NK098(nye)004:374": "rgya ba nyid rabs mu khyud bde //",
    "NK098(nye)004:375": "zhes bya ba /",
    "NK098(nye)004:376": "bsgoms pas gzhan nas chos mi rnyed //",
    "NK098(nye)004:377": "rdo rje nyid chen 'bar ba ltar //",
    "NK098(nye)004:378": "thams cad kun kyang de bzhin no //",
    "NK098(nye)004:379": "zhes gsungs te /",
    "NK098(nye)004:380": "byang chub kyi sems rang byung gi ye shes mtha'",
    "NK098(nye)004:381": "rnams bral bas dmigs su med pa kho na bzhin",
    "NK098(nye)004:382": "du byin gyis rlabs kyi 'khor de rang snang ba",
    "NK098(nye)004:383": "ni / tha mi dad pa zhes bya ba'i don to //",
    "NK098(nye)004:384": "snang ba thams cad kyang ma dmigs pas skyon med pa'o zhes bya ba yang /",
    "NK098(nye)004:385": "bde ba chen po'i klung ni snang ba gdod ma nas ma skyes pas /",
    "NK098(nye)004:386": "mi g.yo mi 'gyur bsnyed pa kun dang bral zhes bya ste /",
    "NK098(nye)004:387": "de lta bu'i klung du byed pa'i phyir gsungs kyi",
    "NK098(nye)004:388": "de bzhin nyid la 'du shes gnyis su 'dod pa",
    "NK098(nye)004:389": "ni shin tu 'gal lo //",
    "NK098(nye)004:390": "de na chos nyid tsam du'ang dmigs skyon na /",
    "NK098(nye)004:391": "rgyu ba 'phra rags smos ci smos //",
    "NK098(nye)004:392": "zhes gsungs so //",
    "NK098(nye)004:393": "thig le nyid las thig phran bde //",
    "NK098(nye)004:394": "zhes bya ba /",
    "NK098(nye)004:395": "thig le ye nas dam tshig pas //",
    "NK098(nye)004:396": "dam tshig ming du brtags pa med //",
    "NK098(nye)004:397": "ces gsungs te /",
    "NK098(nye)004:398": "phyal ba la sogs pa rjes su gnas pa'i sa ni /",
    "NK098(nye)004:399": "bya ba dang bral zhes pa yang /",
    "NK098(nye)004:400": "thig le chen po nyid bsrung ba'i bsgrub bya thams",
    "NK098(nye)004:401": "cad lhun gyis grub pas zug rngu dang bral du",
    "NK098(nye)004:402": "zin gyi / bdag nyid kyis sgyur bar 'dod pa ni rtsol ba dang bral ba zhes mi bya'o //",
    "NK098(nye)004:403": "zhes bya ba'i tha tshig go /rtse rgyal rtog na gnas chen bde //",
    "NK098(nye)004:404": "zhes bya ba /",
    "NK098(nye)004:405": "gti mug nyid pas bsam du med //",
    "NK098(nye)004:406": "zhes pa dang /",
    "NK098(nye)004:407": "bsam pa nyid na bsgom du med //",
    "NK098(nye)004:408": "bsgom pa dmigs su med pa'o //",
    "NK098(nye)004:409": "zhes gsungs te /",
    "NK098(nye)004:410": "bsgom pas dmigs pa gang yul kar dag pa ni /",
    "NK098(nye)004:411": "rkyen ma tshang bas dmigs pa thams cad bral ba",
    "NK098(nye)004:412": "zhes bya ba yang goms pa'i 'du shes sgras mun",
    "NK098(nye)004:413": "pa'i mthar 'dug pas zug rngur 'gyur ba yang las",
    "NK098(nye)004:414": "dang 'bras bu la sogagasa pa kun kyi mchog tu",
    "NK098(nye)004:415": "gyur pa ni / shin tu rnal 'byor te /",
    "NK098(nye)004:416": "de nyid don gyis mi 'grub pa'i phyir thig le",
    "NK098(nye)004:417": "chen po yongs su shes pa ni gzung 'dzin dang",
    "NK098(nye)004:418": "bral ba'i ye shes la gnas pa ste /",
    "NK098(nye)004:419": "de bzhin gshegs pa thams cad dang tha mi dad pa zhes bya ste /",
    "NK098(nye)004:420": "'bad par 'bral bar ma gsungs te /",
    "NK098(nye)004:421": "bsam gyis mi khyab mi shes par //",
    "NK098(nye)004:422": "bsam du med dang gang 'jog pa //",
    "NK098(nye)004:423": "byas pa de ni blun pa ste //",
    "NK098(nye)004:424": "mun pa'i skye mched nyid du 'gyur //",
    "NK098(nye)004:425": "bsam gyis mi khyab don shes nas //",
    "NK098(nye)004:426": "bsam med ngang du gang 'jog pa //",
    "NK098(nye)004:427": "de ni thams cad mkhyen pa ste //",
    "NK098(nye)004:428": "yon tan dpag tu med par 'gyur //",
    "NK098(nye)004:429": "zhes gsungs so //",
    "NK098(nye)004:430": "thog med yongs la byang ba'i ba ga la //",
    "NK098(nye)004:431": "dbyer med lhun rdzogs thig le dbyings nyid che //",
    "NK098(nye)004:432": "zhes bya ba /",
    "NK098(nye)004:433": "bde 'byam sdug bsngal dbyings phyug ba ga la //",
    "NK098(nye)004:434": "dbyer med lhun rdzogs thig le'i dbyings nyid che //",
    "NK098(nye)004:435": "zhe gsungs te /",
    "NK098(nye)004:436": "gang 'khor ba dang mya ngan las 'das pa gnyis",
    "NK098(nye)004:437": "su med pa nyid 'bras bu'i phul du 'gyur ba",
    "NK098(nye)004:438": "zhes bya ba yang /",
    "NK098(nye)004:439": "shes bya sna tshogs la thogs chags dang bral ba ni thams cad mkhyen pa'i ye shes te /",
    "NK098(nye)004:440": "de nyid glo bur ba'i rab rib yongs su dag pa'i ngo bo nyid kho na ste /",
    "NK098(nye)004:441": "de dag mu mtha' bral ba nyid rang gi rab",
    "NK098(nye)004:442": "rib yongs su dag pas 'du shes bral bar gsungs",
    "NK098(nye)004:443": "so // de dag g.yo ba dang bral bas thams cad kyi gzhir gyur pa ni /",
    "NK098(nye)004:444": "ba ga ste chos thams cad kyi sku'o //",
    "NK098(nye)004:445": "de dag sku dang ye shes tha mi dad par gsungs pa'i phyir thogs pa med pa dang /",
    "NK098(nye)004:446": "ba ga zhes bya ba'i gcig gi ming gi dngos po de kho na nyid la /",
    "NK098(nye)004:447": "chos thams cad dbyer med pa zhes bya ba ni /",
    "NK098(nye)004:448": "bdag nyid la 'bras bur rdzogs pas ma grub par",
    "NK098(nye)004:449": "'du shes can la yod pa ril tha mi dad",
    "NK098(nye)004:450": "pa'i tshul gyis shes pa yang bdag nyid ka nas",
    "NK098(nye)004:451": "dag pa ni mi g.yo ba zhes gsungs so //",
    "NK098(nye)004:452": "sku gsung thugs kar mu khyud dkyil //",
    "NK098(nye)004:453": "zhes bya ba /",
    "NK098(nye)004:454": "'dod chags zhe sdang gti mug kyang //",
    "NK098(nye)004:455": "spang du med pas bdag gi rgyu //",
    "NK098(nye)004:456": "zhes gsungs te /",
    "NK098(nye)004:457": "kun nas nyon mongs rtsa bar gyur pa dag sku",
    "NK098(nye)004:458": "la sogs pa lhun gyis grub pa de dag ye",
    "NK098(nye)004:459": "shes chen po'i don gyis snang ba ni /",
    "NK098(nye)004:460": "gzhan la snang ba'i gzhir gsungs pa yang /",
    "NK098(nye)004:461": "ye shes kyi snang ba nyid kyi sku la sogs par gdod nas lhun gyis grub pas /",
    "NK098(nye)004:462": "sems can gyi mthun pa'i 'bras bur 'brel ba yang",
    "NK098(nye)004:463": "sku las sku snang ba la sogs par dag ni",
    "NK098(nye)004:464": "lhun gyis grub pa'i dkyil 'khor te /",
    "NK098(nye)004:465": "de'i phyir rgyud zhes tha snyad du 'dog go /rnam par dag pas byang chub sku //",
    "NK098(nye)004:466": "zhes bya ba /",
    "NK098(nye)004:467": "rnam grangs med pas dbyings nyid klong //",
    "NK098(nye)004:468": "gzugs rnams med pas byang chub sku //",
    "NK098(nye)004:469": "zhes gsungs te /",
    "NK098(nye)004:470": "spros pa dang bral ba la gnas pa chos kyi",
    "NK098(nye)004:471": "sku thob par ston pa yang gang shes rab kyis",
    "NK098(nye)004:472": "sbyangs pa las chud pa ni /",
    "NK098(nye)004:473": "las la rag las pas yongs su sbyangs pa zhes mi bya /",
    "NK098(nye)004:474": "de dag ming dang grangs kyi dngos po gnyen po'i tshul gyis kyang /",
    "NK098(nye)004:475": "ka nas med pas tha ma dang bar du gnas su med pa ni /",
    "NK098(nye)004:476": "ngo bo nyid dang 'du shes tsam yang dag pas",
    "NK098(nye)004:477": "de nyid yongs su gsal ba ni byang chub pa'i",
    "NK098(nye)004:478": "sku'o // 'gro ba'i lam chen nam mkha’i dbyings //",
    "NK098(nye)004:479": "[p.122 note: the following texts in curly bracket is not the original text]",
    "NK098(nye)004:480": "{mtha' rnams dang bral ba nyid gang dang yang ma",
    "NK098(nye)004:481": "bral bas yon tan thams cad lhun gyis grub pa",
    "NK098(nye)004:482": "ni lhun gyis grub pa'i ngang ste /",
    "NK098(nye)004:483": "mnyam pa nyid kyi dbyings so //",
    "NK098(nye)004:484": "de ni gzhan gyis ma reg pa'i phyir rgyal ba 'ba' zhig gi spyod yul te /",
    "NK098(nye)004:485": "mi bzad pa rgyan gyi 'khor lo yang //",
    "NK098(nye)004:486": "rang gi ngo bo nyid mi dmigs pas snang stong",
    "NK098(nye)004:487": "mnyam pa'i ngo bo nyid ni a ti yo ga",
    "NK098(nye)004:488": "rang gi ngo bo ste /",
    "NK098(nye)004:489": "de nyid tshig dang yi ge thams cad 'das kyang",
    "NK098(nye)004:490": "gdul bya la mtshon par bya ba'i don du gsungs",
    "NK098(nye)004:491": "pa ni man ngag 'di dag go /",
    "NK098(nye)004:492": "'dis thams cad kyi don 'byin pas sa dpyad gu",
    "NK098(nye)004:493": "tse kun gyi dgongs pa bsgrub pa lta bu'i phyir",
    "NK098(nye)004:494": "/ zab cing don che bar gsungs so //",
    "NK098(nye)004:495": "skal ldan tshad ma rang rig dbang phyug gis //",
    "NK098(nye)004:496": "zhes bya ba /",
    "NK098(nye)004:497": "rdo rje sems dpa'i zhal mthong zhing srog gi 'khor",
    "NK098(nye)004:498": "lo'i man ngag thos pas chos mnyam pa nyid kyi",
    "NK098(nye)004:499": "don rig pa ni skal pa khyad par can yin",
    "NK098(nye)004:500": "la / de yang kun tu bzang po'i lung dang rdo rje sems dpa'i nyams kyi man ngag dang /",
    "NK098(nye)004:501": "sems dang chos kyi dbyings su 'dres pa'i rig pas",
    "NK098(nye)004:502": "sems mnyam pa nyid kyi donariga pa thams cad bdag",
    "NK098(nye)004:503": "nyid du dbang bsgyur ba'i phyir kun tu snang ba'i",
    "NK098(nye)004:504": "phyir / dga' rab rdo rje ni nges par rang",
    "NK098(nye)004:505": "rig dbang phyug go /byed pa po bstan pa ni",
    "NK098(nye)004:506": "man ngag srog gi 'khor lo 'adi'o //",
    "NK098(nye)004:507": "snod gang snyam pa la /",
    "NK098(nye)004:508": "de'i rjes 'tshob thugs kyis sras mchog la //",
    "NK098(nye)004:509": "zhes gsungs so //",
    "NK098(nye)004:510": "dga' rab la sogs pa de dag gi rjes su nges par byung ba ni rigs 'tshob pa ste /",
    "NK098(nye)004:511": "man ngag bstan pa las rig pa shar ba ni mchog ste /",
    "NK098(nye)004:512": "thugs kyi sras po //",
    "NK098(nye)004:513": "de dag la 'di'i don gyis ji ltar 'gyur zhe na /",
    "NK098(nye)004:514": "tsit+ta'i dkyil 'khor yangs par gsal gyur cig /zhes smos te /",
    "NK098(nye)004:515": "snying ni sems kyi rten te nges par tshogs brgyad do //",
    "NK098(nye)004:516": "de dag gnyis su phye ba yang rang byung gi ye shes kyi phyir dang /",
    "NK098(nye)004:517": "yul nyid sems las mi zhan pas dmigs pa'i rgyun dang bral bas dpe me long ltar bstan to //",
    "NK098(nye)004:518": "thams cad bdag nyid du gyur pas gzhan kun bcad pa ni mnyam pa nyid do //",
    "NK098(nye)004:519": "yid kyi ngo bo nyid kyi phyir gang yang ma",
    "NK098(nye)004:520": "spangs pa ni bsam gyis mi khyab pa'i ye shes",
    "NK098(nye)004:521": "su gsungs pas rnam par shes pa ste mtha' dang",
    "NK098(nye)004:522": "bral bar gang dag gis don so sor yongs su",
    "NK098(nye)004:523": "grub pa ni rang gi sa nyid de don yongs",
    "NK098(nye)004:524": "su btsal na mi snyed pas ye shes su gsungs",
    "NK098(nye)004:525": "so // de dag rang bzhin las khyad par du gsal ba ni yang brtsegs pa lta bu ste /",
    "NK098(nye)004:526": "man ngag 'di'i las su gsungs pas smon lam gyi byin brlabs kyang cung zad stong par 'gyur ro //",
    "NK098(nye)004:527": "de ltar yon tan chen po dang ldan pa de'i",
    "NK098(nye)004:528": "ngo bo gang zhig dbye ba ni du snyam pa",
    "NK098(nye)004:529": "la / 'di nas bsngoo ba la mthar thug par gsungs te /",
    "NK098(nye)004:530": "chos dbyings skye med mi gnas mya ngan 'das med",
    "NK098(nye)004:531": "dag /zhes bya ba la sogs pa'i tshig gis zhib",
    "NK098(nye)004:532": "tu bstan pa la /",
    "NK098(nye)004:533": "de la chos ni chos te dngos po gnyis kyis",
    "NK098(nye)004:534": "bsdus pa thams cad kyi ngo bo nyid gcig pa",
    "NK098(nye)004:535": "ni 'chad par 'gyur ba'i mtshan nyid bcus dbyings su",
    "NK098(nye)004:536": "bzhag go /de gang yin snyam pa la /",
    "NK098(nye)004:537": "skye med mi gnas mya ngan 'das med dag /mi skye mi 'gag 'khor ba spong len med //",
    "NK098(nye)004:538": "nga med bdag dang bral ba rgyal ba'i thugs //",
    "NK098(nye)004:539": "zhes pa la sogs pa gsungs te /",
    "NK098(nye)004:540": "gang sems kyi ngo bo cir yang mi rnyed pas /",
    "NK098(nye)004:541": "rgyu rkyen gdod nas bral ba ni skye ba med pa'o //",
    "NK098(nye)004:542": "rgyu rkyen bral na ngo bo stong zhes bya ba'o //",
    "NK098(nye)004:543": "de nyid ngo bo ma grub pas phyi nang bar",
    "NK098(nye)004:544": "gsum gyi gnas ma spangs pa yang phyogs med par",
    "NK098(nye)004:545": "gsal bas / mi gnas pa'i don nyid phyogs ris med ces bya'o //",
    "NK098(nye)004:546": "phyogs gcig pa'i zhi ba ni nyan thos kyi mya ngan las 'das pa ste /",
    "NK098(nye)004:547": "sems nyid cir yang gsal ba ni //",
    "NK098(nye)004:548": "de dag yongs su ma spangs pas //",
    "NK098(nye)004:549": "'gag med yongs su 'das dang bral //",
    "NK098(nye)004:550": "zhes bya'o //",
    "NK098(nye)004:551": "gang gzung 'dzin na dri ma ste log pa'i don",
    "NK098(nye)004:552": "gyis kar dag pas gnyis med dri ma rnam gnyis",
    "NK098(nye)004:553": "bral zhes bya'o // dri ma gnyis bral ba'i don gyis bsam pa'i rgyun dang bral bas /",
    "NK098(nye)004:554": "rgyun mi sogs pa ni gzhan du 'byung bar mi",
    "NK098(nye)004:555": "'gyur bas bsgrub pa med pas 'pho 'jug med zhes",
    "NK098(nye)004:556": "bya'o // ngo bo nyid grub pa ni rtag pa'i phyir gang mi rtag pa cir yang 'byung bas /",
    "NK098(nye)004:557": "mnyam nyid gcig la bltas dgu de ltar snang //",
    "NK098(nye)004:558": "zhes bya'o //",
    "NK098(nye)004:559": "dngos po nyid sems nyid du gsal 'khor ba ngang gis med pas /",
    "NK098(nye)004:560": "ma skyes sems can ngag gis dag zhes bya'o //",
    "NK098(nye)004:561": "sngar bstan pa'i don gyis 'khor ba dang mya ngan",
    "NK098(nye)004:562": "las 'das pa med pas spong len bral zhes bya'o",
    "NK098(nye)004:563": "// gang gcig dang du ma dang bral ba ni",
    "NK098(nye)004:564": "snang ba med pa'i tshul gyis 'du shes rtsa nas",
    "NK098(nye)004:565": "// dag pas / nga med phyogs dang bral bas bdag med rnam gnyis ldan zhes bya ste /",
    "NK098(nye)004:566": "gang mtshan nyid bcu dang ldan pa ni rgyal ba",
    "NK098(nye)004:567": "thams cad kyi thugs yang dag pa ma nor ba'o",
    "NK098(nye)004:568": "// de nyid ngo bo nyid kyi phyir sku gsung thugs rdo rje gsungs so //",
    "NK098(nye)004:569": "rnal 'byor gsang ba'i snying po bsam yas pas //",
    "NK098(nye)004:570": "zhes bya ba /",
    "NK098(nye)004:571": "rnal 'byor bzhi las rang bzhin gyi don te /",
    "NK098(nye)004:572": "rtsol ba dang bral ba'i byang chub nyid rang byung",
    "NK098(nye)004:573": "gi ye shes su gsal ba ni bsgrub bya thams",
    "NK098(nye)004:574": "cad nye bar rdzogs pa'i phyir ro //",
    "NK098(nye)004:575": "de nyid sa pa la sogs pas ma reg pa",
    "NK098(nye)004:576": "yang 'khor ba dang mya ngan las 'das pa ril",
    "NK098(nye)004:577": "gyi snying po ste /",
    "NK098(nye)004:578": "thams cad de nyid las snang yang rang gi ngo",
    "NK098(nye)004:579": "bo nyid ma grub pas sems kyi yul las 'das",
    "NK098(nye)004:580": "pa'i phyir dmigs su med par du ma las gsungs",
    "NK098(nye)004:581": "so // 'o na de nyid ni khyad par mi",
    "NK098(nye)004:582": "snang bas bsgrub pa don med par dogs pa la",
    "NK098(nye)004:583": "so // / rin chen gter 'dus rgyal bas brjod mi lang //",
    "NK098(nye)004:584": "zhes bya ba /",
    "NK098(nye)004:585": "dper na rin po che ni ma byas pa'i yon tan grangs gzung du med pa bzhin /",
    "NK098(nye)004:586": "snying po rang byung ye shes ni thams cad kyi ngo bo nyid kyi phyir /",
    "NK098(nye)004:587": "rgyu rkyen las 'das pa'i yon tan thams cad rdzogs",
    "NK098(nye)004:588": "pa yang don rnam gnyis po mtha' dag lhun gyis",
    "NK098(nye)004:589": "grub pa'i phyir / grangs kyi mtha' de bzhin gshegs",
    "NK098(nye)004:590": "pas kyang mi zin na gzhan lta ci smos zhe'o"
}