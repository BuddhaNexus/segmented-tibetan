{
    "T02D1551:199a-0": "@199a # // rgya gar skad du shr'i tattva dzny'a na siddhi /",
    "T02D1551:199a-1": "bod skad du /",
    "T02D1551:199a-2": "dpal de kho na nyid ye shes grub pa /",
    "T02D1551:199a-3": "dpal rdo rje phag mo la phyag 'tshal lo //",
    "T02D1551:199a-4": "rlung gis bskyod pas 'og gi 'khor lo nas bzhengs glog gi zer ltar 'od gsal zhing //",
    "T02D1551:199a-5": "rtsibs gnas gsum du bsregs nas 'jig rten gsum gyis mchod gyur bdud rtsi rgyun rab 'bab //",
    "T02D1551:199a-6": "sangs rgyas ye shes bcud dang 'dres shing skyon bral shin tu dga' ba'i tshogs ster ba //",
    "T02D1551:199a-7": "dngos dang dngos med rnam par spyod dang bral ba'i phag mo yis ni khyad la srungs //",
    "T02D1551:199a-8": "ka sogs yi ger bskor nas sprul ba'i rtsibs can nyid dbang dkyil 'khor las bzhugs shing //",
    "T02D1551:199a-9": "'bar ba'i me ltar rab 'bar bdud rtsi rab 'dzag padma'i skad pa ltar phra ba //",
    "T02D1551:199a-10": "rig ma sangs rgyas tshogs rnams bsreg cing 'khor lo gsum po 'byed pa gang yin pa //",
    "T02D1551:199a-11": "kun dga' dang bcas rol pas gyen gshegs phag mo",
    "T02D1551:199a-12": "khyed ni sems la gsal gyur cig / rdo rje",
    "T02D1551:199b-0": "yi ni @199b rnal 'byor ma //",
    "T02D1551:199b-1": "rdo rje sngon song phag mo la //",
    "T02D1551:199b-2": "mgos phyag 'tshal nas rang dran phyir //",
    "T02D1551:199b-3": "bdag gis de nyid shes grub brjod //",
    "T02D1551:199b-4": "yid dang mthun pa'i dben gsan su //",
    "T02D1551:199b-5": "mgon pos mgo mtshan blo ldan zhugs nas ni //",
    "T02D1551:199b-6": "der ni shin tu 'jam pa'i stan dag la //",
    "T02D1551:199b-7": "kun nas dag par rnam par bsgom par bya //",
    "T02D1551:199b-8": "de rjes yi ge gsum gyis sngags grub pa //",
    "T02D1551:199b-9": "rgyal ba rdor 'dzin snying po ming med kyis //",
    "T02D1551:199b-10": "bris nas me tog dmar pos mchod par bya //",
    "T02D1551:199b-11": "rdo rje dang po mchog gi snod du ni //",
    "T02D1551:199b-12": "g-yas pa las gzhan lag pa bcug nas kyang //",
    "T02D1551:199b-13": "nye bar bstan pa ji lta ba bzhin du //",
    "T02D1551:199b-14": "lag pa reg nas rdo rje'i khrus bya'o //",
    "T02D1551:199b-15": "mthe bong chen po dang ni sor mo rnams //",
    "T02D1551:199b-16": "yang dag ldan pas lag pas bkod byas nas //",
    "T02D1551:199b-17": "dpa' bo yi ni dbang phyug drug po yi //",
    "T02D1551:199b-18": "sngags rnams kyis ni lus la dgod par bya //",
    "T02D1551:199b-19": "de rjes la yang rdo rje 'chang steng du //",
    "T02D1551:199b-20": "tshon bzang sbyar ba las skyes snod snyoms la //",
    "T02D1551:199b-21": "zha nye las skyes phye ma so ma dag / seng ras dag tu dal bus btsags la 'gram //",
    "T02D1551:199b-22": "der ni gser las byas pa'i thur ma yis //",
    "T02D1551:199b-23": "rgyal ba'i snying po'i snying po 'khor lo ni //",
    "T02D1551:199b-24": "gtsug phud can gyis zur ldan mngon bris nas //",
    "T02D1551:199b-25": "de yi snying por sngags kyi phreng ba bri //",
    "T02D1551:199b-26": "'khor lo'i phyi rol shar gyi cha dang ni //",
    "T02D1551:199b-27": "byang dang nub dang gzi ldan sras phyogs su //",
    "T02D1551:199b-28": "bkra shis dam pa rnams ni rim pa bzhin //",
    "T02D1551:199b-29": "lag pa g-yon pa yis ni mngon par bri //",
    "T02D1551:199b-30": "dza: h'um bam ho: //",
    "T02D1551:199b-31": "zhes ni rab brjod nas //",
    "T02D1551:199b-32": "rdo rje lha mo bkug nas gsang sngags kyi //",
    "T02D1551:199b-33": "yi ge la ni bcug nas bsdams pa dang //",
    "T02D1551:199b-34": "cho ga yis ni yongs su mnyes par bya //",
    "T02D1551:199b-35": "de rjes sngags kyi rang bzhin de la ni //",
    "T02D1551:199b-36": "bza' dang bca' dang ldag dang btung ba dang //",
    "T02D1551:199b-37": "gzhi ba bya 'dod yon lnga dang bcas rnams kyi //",
    "T02D1551:199b-38": "mchod pa rnam pa sna tshogs pa dag bya //",
    "T02D1551:199b-39": "sna tshogs stobs ni myos byed dang bcas pa //",
    "T02D1551:199b-40": "shin tu khyad 'phags mchod pa rnam lnga dang //",
    "T02D1551:199b-41": "glu dang rol mo dang ni gar rnams dang /",
    "T02D1551:199b-42": "bskor ba phyag 'tshal bstod pa rnams kyis ni //",
    "T02D1551:199b-43": "nyin re bzhin nam zla phyed so so'am //",
    "T02D1551:199b-44": "zla re bzhin nam tshes ni bcu pa las //",
    "T02D1551:199b-45": "dngos grub 'dod pa'i dam pas ji skad du //",
    "T02D1551:199b-46": "bshad bzhin mchod pa'i cho ga 'di la bya //",
    "T02D1551:199b-47": "de kho na nyid ye shes grub pa las //",
    "T02D1551:200a-0": "@200a * // phyi rol mchod pa'i cho ga'o /",
    "T02D1551:200a-2": "// / de nas gtso chen phyi rol mchod pa'i tshul //",
    "T02D1551:200a-3": "byas pas sprul ba'i rtsibs can pad dbus su //",
    "T02D1551:200a-4": "dbugs bral snying gar tsa zer can gzugs la //",
    "T02D1551:200a-5": "sdar brjod pa yi lha mo bsgom bya ste //",
    "T02D1551:200a-6": "dgongs ka'i thun mtshams dmar thag mdog can 'od dpung tshogs kyis mdun gyi gzir bcom zhing //",
    "T02D1551:200a-7": "dpag med 'od 'phro nyam thag kun gcod pa yi gri gug g-yas kyi phyag na 'dzin //",
    "T02D1551:200a-8": "rgyal mtshan dang bcas g-yon pas pad snod shin tu dkar ba khrag gis bkang 'dzin cing //",
    "T02D1551:200a-9": "thod phred rdo rje phreng bas dbu bcings mgo skra grol zhing gyen du 'greng gyur pa //",
    "T02D1551:200a-10": "mgo bo'i phreng bas sku brgyan khrag gis zhal bkang ro yi spyan ldan grol ba'i gdangs //",
    "T02D1551:200a-11": "skal ldan sa glog zhal ni gyen du lta zhing rtsa ba'i zhal ni cung zad khro //",
    "T02D1551:200a-12": "kun dga' dang bcas rjes su chags shing sna tshogs nyams can skyil krung phyed pa'i gar //",
    "T02D1551:200a-13": "phyag rgya ldas ni rgyas btab na bza' dang bral bcu drug lo tshad sku mchog can //",
    "T02D1551:200a-14": "ye shes dgug sogs snga ma bzhin du ni //",
    "T02D1551:200a-15": "cho ga'i rim pa sngags pas byas nas ni //",
    "T02D1551:200a-16": "bkra shis dpral ba yis ni mngon phyogs la //",
    "T02D1551:200a-17": "myur bar 'khor ba gcig ni bsgom par bya //",
    "T02D1551:200a-18": "de yi rjes la bya lam khams su ni //",
    "T02D1551:200a-19": "gru gsum ri mo yi ni sul nang du //",
    "T02D1551:200a-20": "'khor lo dmar po rab tu 'bar ba ni //",
    "T02D1551:200a-21": "myur bar sngar bshad lta bur 'khor bar bsgom //",
    "T02D1551:200a-22": "lhag pa'i shugs kyis bstan pa ltar gnas shing //",
    "T02D1551:200a-23": "rlung med mi g-yo mar me ltar gsal des //",
    "T02D1551:200a-24": "bde ba chen po'i 'khor lo bzhu byas nas //",
    "T02D1551:200a-25": "bdud rtsi'i thig le zags pas khrus byas shing //",
    "T02D1551:200a-26": "sku gsum ngo bo mchog tu lhan cig tu //",
    "T02D1551:200a-27": "skyes pa'i bdag nyid 'gro la khyab byed cing //",
    "T02D1551:200a-28": "bde ba dpag tu med pa'i rgyur 'phro ba //",
    "T02D1551:200a-29": "nub tu bltas nas phyi nas blta bar bya //",
    "T02D1551:200a-30": "nyi ma re re bzhin du thun re'am //",
    "T02D1551:200a-31": "ji ltar khom bzhin 'di ni ji srid du //",
    "T02D1551:200a-32": "dngos grub mtshan ma mthong ba de srid par //",
    "T02D1551:200a-33": "bsgom bya de yang gsal bar brjod par bya //",
    "T02D1551:200a-34": "'bad med skyes pa dga' ma'i shugs dang rjes 'brel bas //",
    "T02D1551:200a-35": "gang tshe rnam par bsgoms pa 'di ni gsal gyur cing //",
    "T02D1551:200a-36": "lcags kyis bzhu ba la sogs gnod pa mi tshor ba //",
    "T02D1551:200a-37": "de tshe grub pa nye bar gnas par gyur pa yin //",
    "T02D1551:200b-0": "rnga bo che sogs rab tu brdungs pa @200b rnams kyi sgra //",
    "T02D1551:200b-1": "gsal por nyan pa'i spyod yul du ni mi 'gyur zhing //",
    "T02D1551:200b-2": "gang tshe rmi lam du ni bla med byang chub",
    "T02D1551:200b-3": "mchog / thob na ring por mi thogs bsam gtan",
    "T02D1551:200b-4": "pas mchog 'grub // grub pa'i mtshan ma mthong nas 'dre gnas dang //",
    "T02D1551:200b-5": "ri ljongs ljon pa'i rna ba la sogs su //",
    "T02D1551:200b-6": "gnas nas rdzogs pa'i rim pa'i rnal 'byor ni //",
    "T02D1551:200b-7": "blo bzang kyis ni rgyun mi chad par bsgom //",
    "T02D1551:200b-8": "grub nas nor 'dzin la sogs rim pa yis //",
    "T02D1551:200b-9": "gong nas gong du rab tu thom 'gyur zhing //",
    "T02D1551:200b-10": "de tshe nam mkha' lta bur snang ba yis //",
    "T02D1551:200b-11": "'od gsal ba yi ye shes tsam du 'gyur //",
    "T02D1551:200b-12": "de dag mtshan mar shes bya mtshan ma yang //",
    "T02D1551:200b-13": "rnam pa ldar ni de shes pas rig bya //",
    "T02D1551:200b-14": "de nyid phyir na de dag rnal 'byor pas //",
    "T02D1551:200b-15": "mnyam par gzhag pa'i sems kyis rtogs par bya //",
    "T02D1551:200b-16": "dang po ri dags sred bzhin snang ba ste //",
    "T02D1551:200b-17": "mtshan ma gnyis pa dud pa'i rnam pa can //",
    "T02D1551:200b-18": "gsum pa me khyer dang 'dra bzhi pa de //",
    "T02D1551:200b-19": "sgron ma 'bar ba lta bur gsal ba yin //",
    "T02D1551:200b-20": "mtshan ma lnga pa rnam par mi rtog pa //",
    "T02D1551:200b-21": "sprin bral nam mkha' lta bur snag ba yin //",
    "T02D1551:200b-22": "de ltar bu yi mtshan ma mthong nas ni //",
    "T02D1551:200b-23": "phyag rgya chen po 'thob par 'gyur ba yin //",
    "T02D1551:200b-24": "ldang bar 'dod pa rnal 'byor ma dang mgor gnas pa'i //",
    "T02D1551:200b-25": "mgon la 'dud nas yi ge mu: ni rab tu brjod //",
    "T02D1551:200b-26": "langs nas de nyid blo yin bya ba bsgrub bya zhing //",
    "T02D1551:200b-27": "rnal 'byor rigs pas rtag tu rnal 'byor ldan par gnas //",
    "T02D1551:200b-28": "de kho na nyid ye shes grub pa las //",
    "T02D1551:200b-29": "bsgom pa'i cho ga'o /",
    "T02D1551:200b-31": "// / slob mas mandala byas shing zhabs pad la //",
    "T02D1551:200b-32": "'dod pas gsol pa mang du btab gyur pa'i //",
    "T02D1551:200b-33": "sngags pa yis ni tshes bcu pa dag la //",
    "T02D1551:200b-34": "de dag rnams ni rjes su gzung bar bya //",
    "T02D1551:200b-35": "rnal 'byor byas pa sngags kyi rang bzhin gyis //",
    "T02D1551:200b-36": "lha mo 'khor lo'i bdag nyid can mchod cing //",
    "T02D1551:200b-37": "bzlas pa byas par gyur pa'i dang po mchog / kun du blangs te de las 'da' bar bya //",
    "T02D1551:200b-38": "de nas mandala lnga ni byas gyur cing //",
    "T02D1551:200b-39": "yon phul nas ni mdun du 'grang gyur pa'i //",
    "T02D1551:200b-40": "me tog phreng 'dzin slob ma'i mgo bo la //",
    "T02D1551:200b-41": "mgon po bsgoms la bla mas blta bar bya //",
    "T02D1551:200b-42": "de rjes ji skad bshad pa'i lha mo dang //",
    "T02D1551:200b-43": "'od zer 'bar ba'i 'khor lo'i shugs ldan pa //",
    "T02D1551:200b-44": "nye bar gnas pa'i lus la bsams nas ni //",
    "T02D1551:200b-45": "de la rdo rje 'dzin pa sbyin par bya //",
    "T02D1551:201a-0": "mthar gyis de @201a * //",
    "T02D1551:201a-1": "ltar babs pa de la ni //",
    "T02D1551:201a-2": "spu ldang ba dang rab tu 'dar ba dang //",
    "T02D1551:201a-3": "mchu ma byung ba dang ni 'gyel ba dang //",
    "T02D1551:201a-4": "ye shes skyes pa'i rang bzhin 'byung bar 'gyur //",
    "T02D1551:201a-5": "de rjes dang ldan yon tan dang bcas shing //",
    "T02D1551:201a-6": "bla mas sangs rgyas gnyis med gus pa la //",
    "T02D1551:201a-7": "rdo rje yi ni rnal 'byor ma rnams kyi //",
    "T02D1551:201a-8": "ting 'dzin mchod dang sngags rnams brjod par bya //",
    "T02D1551:201a-9": "dad pa dang ni rnam par bral ba yi //",
    "T02D1551:201a-10": "grus pa rnam par nyams pa'i slob ma la //",
    "T02D1551:201a-11": "yid ches 'phral bskyed shin tu rnam dag pa'i //",
    "T02D1551:201a-12": "rnal 'byor 'di ni brjod par mi bya'o //",
    "T02D1551:201a-13": "gang zhig sngags dang bcas par gyur pa yi //",
    "T02D1551:201a-14": "lha mo'i 'khor lo la ni mchod byed pa //",
    "T02D1551:201a-15": "de la 'jigs brgyad po rnams dang ni //",
    "T02D1551:201a-16": "sdig pa chen po rnams dang skal ngan dang //",
    "T02D1551:201a-17": "dbul ba dang ni nad dang rgas pa dang //",
    "T02D1551:201a-18": "sdug bsngal yid mi bde ba rnams dang ni //",
    "T02D1551:201a-19": "'khrug dang 'thab rtsod nyes skyon nyon mongs dang //",
    "T02D1551:201a-20": "gsung ba sna tshogs rnams kyang 'jig par 'gyur //",
    "T02D1551:201a-21": "gang zhig snying gar 'khor lo'i gsang sngags ni //",
    "T02D1551:201a-22": "bsgoms nas 'gog pa'i tshig gis zlos byed des //",
    "T02D1551:201a-23": "dngos grub brgyad po rnams dang mngon shes lnga //",
    "T02D1551:201a-24": "de bzhin yon tan brgyad po thob par 'gyur //",
    "T02D1551:201a-25": "nyin re bzhin du thun bzhir 'bad nas su //",
    "T02D1551:201a-26": "sa rlog zhal ni bsgom pa gang yin la //",
    "T02D1551:201a-27": "seng ge 'phrog byed dbyig gi snying po yis //",
    "T02D1551:201a-28": "thub par dga' ba'i dran pa skye bar 'gyur //",
    "T02D1551:201a-29": "lhor lo dang bcas phag zhal can 'di gang zhig sgom byed pa //",
    "T02D1551:201a-30": "de la bud med rnams dang rigs pa sna tshogs gos dang ni //",
    "T02D1551:201a-31": "bza' btung sna tshogs nor 'bu sa gzhi dang ni khang bzangs dang //",
    "T02D1551:201a-32": "lha rdzas kyi ni mal stan dag dang sgrub byed rnams kyang 'byung //",
    "T02D1551:201a-33": "de kho na nyid ye shes grub pa las phan",
    "T02D1551:201a-34": "yon dang slob ma rjes su gzung ba'i cho ga'o",
    "T02D1551:201a-36": "/ // / de nas rdo rje rnal 'byor ma'i //",
    "T02D1551:201a-37": "sngags btu mchog gyur rim pa bzhin //",
    "T02D1551:201a-38": "rna nas rna dang de bzhin du //",
    "T02D1551:201a-39": "zhal nas zhal du 'ongs 'di brjod //",
    "T02D1551:201a-40": "sngar brjod lta bu'i 'khor lo lha'i //",
    "T02D1551:201a-41": "tshogs kyi gnas dang ldan pa bri //",
    "T02D1551:201a-42": "aa phreng ka phreng de bzhin der //",
    "T02D1551:201a-43": "gcig ma tshang ba rim gyis bri //",
    "T02D1551:201a-44": "dzha 'og dang steng gnas sbyar ba //",
    "T02D1551:201a-45": "ha 'og bsten pas rnam brgyan pa'i //",
    "T02D1551:201a-46": "yig mchog de nyid gsal byed ni //",
    "T02D1551:201b-0": "dang po nyid du gsum @201b bri bya ;",
    "T02D1551:201b-1": "/ bha steng rten dang tsha steng gnas pa ni //",
    "T02D1551:201b-2": "ta steng gnas dang 'brel pa de rjes bri //",
    "T02D1551:201b-3": "sha 'og rten pa da 'og mar bcas dang //",
    "T02D1551:201b-4": "sha steng rten pa sha steng gnas dang bcas //",
    "T02D1551:201b-5": "li 'og gnas pa nya 'og dang ldan pa //",
    "T02D1551:201b-6": "pa steng ta 'og ldan pa de rjes bri //",
    "T02D1551:201b-7": "pa steng son pa tha 'og dang ldan pa //",
    "T02D1551:201b-8": "ha ta'i bar gnas aee g-yon dang bcas te //",
    "T02D1551:201b-9": "tsa sa'i dbus gnas pa dang bha 'og dang //",
    "T02D1551:201b-10": "gnas pa tha g-yas dang 'brel de rjes la //",
    "T02D1551:201b-11": "ha tha'i dbus son pa dang ta g-yon rten //",
    "T02D1551:201b-12": "tha la'i dbus dang 'brel pa phyi nas bri //",
    "T02D1551:201b-13": "cha kun gyi ni mtha' dang pha yi bar //",
    "T02D1551:201b-14": "de gsum pa yi dang po'i g-yon nas 'brel //",
    "T02D1551:201b-15": "la yi 'og na na steng pa dang ldan //",
    "T02D1551:201b-16": "tsha steng gnas dang dha 'og tha g-yas ldan //",
    "T02D1551:201b-17": "sha 'og gnas pa ta steng ba dang ldan //",
    "T02D1551:201b-18": "na 'og tha steng dang ldan phyi nas yin //",
    "T02D1551:201b-19": "pha 'og rten dang pha steng tha 'og mar //",
    "T02D1551:201b-20": "ldan dang la 'og na steng da ldan no //",
    "T02D1551:201b-21": "wa 'og gnas pa r'i 'og stong pa can //",
    "T02D1551:201b-22": "gsum dang tsa steng ra 'og gnas bcas gsum //",
    "T02D1551:201b-23": "sha 'og gnas pa tha 'og dang ldan zhing //",
    "T02D1551:201b-24": "nya yi 'og ma dang yang ldan pa yin //",
    "T02D1551:201b-25": "sa yi bar gnas dzha yi g-yon bcas te //",
    "T02D1551:201b-26": "gsang chen yi ge'i rnam pa brjod gyur pa //",
    "T02D1551:201b-27": "rdo rje lha mo rnams kyi sngags 'di ni //",
    "T02D1551:201b-28": "bri zhing bsgom pa brjod par bya ba yin //",
    "T02D1551:201b-29": "yid bzhin nor bu dpag bsam shing dang bum pa mchog //",
    "T02D1551:201b-30": "dbal ldan 'od dang pa'i 'o ma'i ba yang rab tu bsngags //",
    "T02D1551:201b-31": "de dag bsgrub byas 'dir ni nor ster tsam 'gyur te //",
    "T02D1551:201b-32": "'dis ni bde dang bcas pa'i nor rnams ster bar byed //",
    "T02D1551:201b-33": "de kho na nyid ye shes grub pa las sngags btu ba'i tsho ga'o /",
    "T02D1551:201b-35": "// / mchod pa'i gyur ni cho ga mkhas pa yis //",
    "T02D1551:201b-36": "snod la brten pa gang la 'di bris pa //",
    "T02D1551:201b-37": "des ni mgo dang mgul pa dpung ba la //",
    "T02D1551:201b-38": "brtags pas byin pa'i tshul bzhin bsrung bar bya //",
    "T02D1551:201b-39": "bsrung bcas byis pa mthong nas lto 'phye 'byung po dang //",
    "T02D1551:201b-40": "gdon dang mtshan mo rgyu dang sha za'i tshogs bcas dang //",
    "T02D1551:201b-41": "byis pa 'jigs pas nyam thag byed pa'i rab 'jigs gzhan //",
    "T02D1551:201b-42": "stobs ldan seng ges nags su skrag la 'dar bzhin 'byer //",
    "T02D1551:201b-43": "rnal 'byor gyi ni man ngag dam pa thob cing yid ches mthong gyur nas //",
    "T02D1551:201b-44": "bdag gis gsal ba'i ye shes dri med yang dag grub pa 'di bris te //",
    "T02D1551:202a-0": "des na de thob don du grub smra bab tu sbyin pa'i tshul @202a * //",
    "T02D1551:202a-1": "rnams dang //",
    "T02D1551:202a-2": "lus ngal ba dang rab 'dud rnams kyis bla ma dam pa'i zhabs pad sten //",
    "T02D1551:202a-3": "'jig rten dag nam bzhin phan pa mang po skyes byed de nyid mchog grub gang yin pa //",
    "T02D1551:202a-4": "de byas dge ba skyon bral zla ba nya ba'i 'od ltar dkar ba yang dag gang thob pa //",
    "T02D1551:202a-5": "des ni 'jig rten rtsod pa'i dri bral rdzogs pa'i",
    "T02D1551:202a-6": "byang chub dag pa yi ni snod gyur cig /",
    "T02D1551:202a-7": "phyag rgya rgya chen srid dang zhi ba mnyam gyur",
    "T02D1551:202a-8": "sems can kun don byed pa thob par shog /",
    "T02D1551:202a-9": "de kho na nyid ye shes yang dag par grub",
    "T02D1551:202a-10": "pa zhes bya ba bdag byin gyis brlab pa'i rim",
    "T02D1551:202a-11": "pa dpal 'jam pa'i dbyangs kyis byin gyis brlabs pa",
    "T02D1551:202a-12": "mkhas pa chen po ting nge 'dzin rdo rje'i zhal",
    "T02D1551:202a-13": "snga nas kyi zhabs kyi rdul la rig pa pandi",
    "T02D1551:202a-14": "ta stong nyid ting nge 'dzin gyis mdzad pa rdzogs",
    "T02D1551:202a-15": "so / //",
    "T02D1551:202a-16": "/ bal po'i a'a ts'a r+ya bha rendra ru tsi dang /",
    "T02D1551:202a-17": "lo ts'a ba blo ldan shes rab kyis bsgyur ba'o /"
}