{
    "K10D0128_H0130:269b-0": "@269b / /rgya gar skad du /",
    "K10D0128_H0130:269b-1": "a'arya dharma t'a sva bh'a wa sh'u n+ya ta aa",
    "K10D0128_H0130:269b-2": "tsa la pra ti sarba a'a lo ka s'u tra",
    "K10D0128_H0130:269b-3": "/ bod skad du /",
    "K10D0128_H0130:269b-4": "'phags pa chos nyid rang gi ngo bo stong pa",
    "K10D0128_H0130:269b-5": "nyid las mi g-yo bar tha dad par thams cad",
    "K10D0128_H0130:269b-6": "la snang ba'i mdo /",
    "K10D0128_H0130:269b-7": "sangs rgyas dang byang chub sems dpa' thams cad la phyag 'tshal lo //",
    "K10D0128_H0130:269b-8": "'di skad bdag gis thos pa dus gcig na; bcom",
    "K10D0128_H0130:269b-9": "ldan 'das ri dvags kyi rgyal po'i chos kyi khang",
    "K10D0128_H0130:269b-10": "pa na ye shes kyi khyad par las grub pa'i",
    "K10D0128_H0130:269b-11": "rin po che sna tshogs kyi khri chen po bshams",
    "K10D0128_H0130:269b-12": "pa la chos nyid rang gi ngo bo nyid ji",
    "K10D0128_H0130:269b-13": "lta ba las mi g-yo bar bzhugs so //",
    "K10D0128_H0130:269b-14": "de'i tshe gnas der byang chub sems dpa' chen po tshad med grangs med pa dag kyang 'dus /",
    "K10D0128_H0130:269b-15": "lha dang /",
    "K10D0128_H0130:269b-16": "mi dang /",
    "K10D0128_H0130:270a-0": "lha ma yin la sogs pa @270a *//",
    "K10D0128_H0130:270a-1": "'khor phal po che thams cad kyang 'dus par gyur to //",
    "K10D0128_H0130:270a-2": "de nas 'khor 'dus pa thams cad kyis bcom ldan",
    "K10D0128_H0130:270a-3": "'das la yang dang yang du bskor ba byed cing",
    "K10D0128_H0130:270a-4": "phyag btsal te rang rang gi phyogs phyogs su 'dug",
    "K10D0128_H0130:270a-5": "ste mchod pa'i mchog thams cad kyis mchod par byed",
    "K10D0128_H0130:270a-6": "/ bsti stang du byed /",
    "K10D0128_H0130:270a-7": "ri mor byed pa la yid skyo bar mi byed de /",
    "K10D0128_H0130:270a-8": "chos nyan par brtsams te mgo btud nas 'dug par gyur to //",
    "K10D0128_H0130:270a-9": "de'i tshe bcom ldan 'das ni rnam grangs dang dbye",
    "K10D0128_H0130:270a-10": "ba'i chos la rtog par mi mdzad kyang smon lam",
    "K10D0128_H0130:270a-11": "dang thugs rje'i byin gyi rlabs kyis 'khor rnams kyi",
    "K10D0128_H0130:270a-12": "so so'i mos pa dang bsam pa ji lta ba",
    "K10D0128_H0130:270a-13": "bzhin du gsung sgrogs bar snang ste /",
    "K10D0128_H0130:270a-14": "bcom ldan 'das ni bdag la chos ston te /",
    "K10D0128_H0130:270a-15": "gzhan dag la ni ma yin no snyam mo //",
    "K10D0128_H0130:270a-16": "de'ang 'khor phal po che de dag las kyang kha",
    "K10D0128_H0130:270a-17": "cig gis ni ji ltar snang ba bzhin du yod",
    "K10D0128_H0130:270a-18": "pa'i chos ston to snyam ste /",
    "K10D0128_H0130:270a-19": "de la nges par 'dzin cing rtog par byed do //",
    "K10D0128_H0130:270a-20": "kha cig gis ni chos thams cad sems tsam las",
    "K10D0128_H0130:270a-21": "ma gtogs par gzhan med pa'i chos ston te snyam",
    "K10D0128_H0130:270a-22": "ste / de la nges par 'dzin cing rtog par byed do //",
    "K10D0128_H0130:270a-23": "kha cig gis ni sems nyid kyang ma skyes pa",
    "K10D0128_H0130:270a-24": "yin par bdag cag la chos ston to snyam ste",
    "K10D0128_H0130:270a-25": "/ de la nges par 'dzin cing rtog par byed do //",
    "K10D0128_H0130:270a-26": "kha cig gis ni chos thams cad sgyu ma bzhin",
    "K10D0128_H0130:270b-0": "du snang zhing sgyu ma @270b bzhin du ma grub",
    "K10D0128_H0130:270b-1": "pa'i chos ston to snyam ste /",
    "K10D0128_H0130:270b-2": "de la nges par 'dzin cing rtog par byed do //",
    "K10D0128_H0130:270b-3": "kha cig gis ni chos thams cad rang bzhin gyis ma skyes pa /",
    "K10D0128_H0130:270b-4": "ngo bo nyid kyis mi gnas pa /",
    "K10D0128_H0130:270b-5": "las dang bya ba'i mtha' thams cad dang bral ba rtog pa dang rtog pa'i yul las 'das pa /",
    "K10D0128_H0130:270b-6": "thog ma med pa'i dus nas spros pa rnam par dag pa'i chos ston to snyam ste /",
    "K10D0128_H0130:270b-7": "de la nges par 'dzin cing rtog par byed do //",
    "K10D0128_H0130:270b-8": "de nas bcom ldan 'das chos nyid rang gi ngo",
    "K10D0128_H0130:270b-9": "bo nyid ji lta ba las mi g-yo bar bzhugs",
    "K10D0128_H0130:270b-10": "pa de las snying rje dang ldan pa'i skur byas",
    "K10D0128_H0130:270b-11": "nas 'khor 'dus pa de dag gi lta ba tha",
    "K10D0128_H0130:270b-12": "dad par gyur pa'i rtog pa'i mun pa sel ba",
    "K10D0128_H0130:270b-13": "zhes bya ba'i 'od zer ljags kyi dbang po las",
    "K10D0128_H0130:270b-14": "spros te / 'od zer des phyogs bcu thams cad",
    "K10D0128_H0130:270b-15": "snang bar byas nas 'khor de na byang chub sems",
    "K10D0128_H0130:270b-16": "dpa' 'jam dpal 'dug par gyur pa la bskul bas",
    "K10D0128_H0130:270b-17": "byang chub sems dpa' 'jam dpal gyis 'khor phal mo",
    "K10D0128_H0130:270b-18": "che'i rtog pa lnga po tha dad par gyur pa",
    "K10D0128_H0130:270b-19": "sems kyis shes nas; ci'i phyir chos thams cad kyi",
    "K10D0128_H0130:270b-20": "gzhi gcig la lta ba dang mos pa tha dad",
    "K10D0128_H0130:270b-21": "par gyur snyam ste /",
    "K10D0128_H0130:270b-22": "bdag gis bcom ldan 'das la zhu par bya'o snyam pa dang /",
    "K10D0128_H0130:270b-23": "'od zer de dag bcom ldan 'das kyi ljags kyi dbang po la slar 'dus par gyur to //",
    "K10D0128_H0130:270b-24": "de nas bcom ldan 'das la byang chub sems dpa' 'jam dpal gyis 'di skad ces gsol to //",
    "K10D0128_H0130:271a-0": "@271a *// bcom ldan 'das /",
    "K10D0128_H0130:271a-1": "bcom ldan 'das ni rnam grangs dang dbye ba'i chos",
    "K10D0128_H0130:271a-2": "la rtog par mi mdzad kyang 'khor 'dus pa 'di",
    "K10D0128_H0130:271a-3": "dag mos pa dang rtog pa tha dad pa 'di",
    "K10D0128_H0130:271a-4": "ci las gyur / bcom ldan 'das /",
    "K10D0128_H0130:271a-5": "chos la brtag pa'i mtha' lnga po 'di dag kun yang dag pa lags sam /",
    "K10D0128_H0130:271a-6": "'on te kha cig ni yang dag pa lags la /",
    "K10D0128_H0130:271a-7": "kha cig ni yang dag pa ma lags sam /",
    "K10D0128_H0130:271a-8": "bcom ldan 'das /",
    "K10D0128_H0130:271a-9": "chos la brtag pa'i mtha' lnga po 'di dag gis rnam par grol ba thob par mtshungs lags sam /",
    "K10D0128_H0130:271a-10": "bcom ldan 'das /",
    "K10D0128_H0130:271a-11": "chos la brtag pa'i mtha' lnga po 'di dag la gang zag gi rigs ni mchis lags sam /",
    "K10D0128_H0130:271a-12": "bcom ldan 'das /",
    "K10D0128_H0130:271a-13": "chos la brtag pa'i mtha' lnga po 'di dag la",
    "K10D0128_H0130:271a-14": "tha dad par snang ba'i mthun pa'i dpe ni ji",
    "K10D0128_H0130:271a-15": "ltar lags / bcom ldan 'das /",
    "K10D0128_H0130:271a-16": "chos la brtag pa'i mtha' lnga po 'di dag ltar",
    "K10D0128_H0130:271a-17": "so sor rtog pa'i gang zag ma 'ongs pa'i dus",
    "K10D0128_H0130:271a-18": "na'ang 'byung bar 'gyur ba lags sam /",
    "K10D0128_H0130:271a-19": "bcom ldan 'das /",
    "K10D0128_H0130:271a-20": "chos la brtag pa'i mtha' lnga po 'di dag la",
    "K10D0128_H0130:271a-21": "slob pa'i gang zag rnams don lags pa dang ma",
    "K10D0128_H0130:271a-22": "lags par rtsod par mi 'gyur lags sam; bcom ldan",
    "K10D0128_H0130:271a-23": "'das / 'khor 'dus pa 'di dag gi the tshom",
    "K10D0128_H0130:271a-24": "gyi dra ba bcad pa'i slad du bdag la bshad",
    "K10D0128_H0130:271a-25": "'das / du gsol / de skad ces gsol pa dang /",
    "K10D0128_H0130:271a-26": "bcom ldan 'das /",
    "K10D0128_H0130:271b-0": "@271b kyis bka' stsal pa /",
    "K10D0128_H0130:271b-1": "'jam dpal /",
    "K10D0128_H0130:271b-2": "khyod 'di skad du /",
    "K10D0128_H0130:271b-3": "bcom ldan 'das ni rnam grangs dang dbye ba'i chos",
    "K10D0128_H0130:271b-4": "la rtog par mi mdzad kyang 'khor 'dus pa 'di",
    "K10D0128_H0130:271b-5": "dag 'di ltar mos pa dang rtog pa tha dad",
    "K10D0128_H0130:271b-6": "pa ci las gyur zhes zer ba ni sbyangs pa",
    "K10D0128_H0130:271b-7": "dang ma sbyangs pa'i dbang las shes pa dang /",
    "K10D0128_H0130:271b-8": "mos pa che chung las gyur te /",
    "K10D0128_H0130:271b-9": "sangs rgyas rnams ni sbyangs pa dang bsags pa dpag",
    "K10D0128_H0130:271b-10": "tu med pas rtsol ba med par chos nyid rang",
    "K10D0128_H0130:271b-11": "gi ngo bo nyid ji lta ba las mi g-yo",
    "K10D0128_H0130:271b-12": "ba gcig pu yin te /",
    "K10D0128_H0130:271b-13": "'di ni sangs rgyas thams cad kyi spyod yul yin no //",
    "K10D0128_H0130:271b-14": "cher sbyangs pa dang cung zad sbyangs pa rnams kyi",
    "K10D0128_H0130:271b-15": "ni yang dag pa yin pa dang ma yin pa",
    "K10D0128_H0130:271b-16": "brgyud pa las thob pa ste /",
    "K10D0128_H0130:271b-17": "de'i phyir na mos pa dang rtog pa tha dad par 'gyur ro //",
    "K10D0128_H0130:271b-18": "'jam dpal /",
    "K10D0128_H0130:271b-19": "khyod 'di skad du /",
    "K10D0128_H0130:271b-20": "chos la brtags pa'i mtha' lnga po 'di dag kun yang dag pa lags sam /",
    "K10D0128_H0130:271b-21": "'on te kha cig ni yang dag pa lags la /",
    "K10D0128_H0130:271b-22": "kha cig ni yang dag pa ma lags sam zhes zer ba ni /",
    "K10D0128_H0130:271b-23": "chos la brtag pa'i mtha' lnga po 'di dag thams cad kyang yang dag pa yin par gzung ste /",
    "K10D0128_H0130:271b-24": "kha cig gis ni chos thams cad ji ltar snang",
    "K10D0128_H0130:271b-25": "ba bzhin du yod pa'i chos ston to snyam pa'ang",
    "K10D0128_H0130:271b-26": "yin te / ci'i phyir zhe na /",
    "K10D0128_H0130:271b-27": "'byung ba bzhi dang des byas pa rnams ni tha",
    "K10D0128_H0130:271b-28": "dad du sgyu ma bzhin du yod pa'i phyir ro",
    "K10D0128_H0130:271b-29": "// kha cig gis ni chos thams cad ni sems",
    "K10D0128_H0130:271b-30": "tsam las ma gtogs pa gzhan med pa'i chos ston",
    "K10D0128_H0130:272a-0": "// te / @272a *//",
    "K10D0128_H0130:272a-1": "snyam pa'ang yin te /",
    "K10D0128_H0130:272a-2": "ci'i phyir zhe na /",
    "K10D0128_H0130:272a-3": "chos sna tshogs su 'dogs pa rnams rtag pa ther",
    "K10D0128_H0130:272a-4": "zug tu brtags pa'i bag chags sems la bzhag pa'i",
    "K10D0128_H0130:272a-5": "mthus dus thams cad du bdag dang chos rnams su",
    "K10D0128_H0130:272a-6": "snang ba tha snyad tsam dus nang yang don du",
    "K10D0128_H0130:272a-7": "rang bzhin med de /",
    "K10D0128_H0130:272a-8": "sems tsam las med pa'i phyir ro //",
    "K10D0128_H0130:272a-9": "kha cig gis ni sems nyid kyang ma skyes ba",
    "K10D0128_H0130:272a-10": "yin par bdag cag la chos ston to snyam pa'ang",
    "K10D0128_H0130:272a-11": "yin te / ci'i phyir zhe na /",
    "K10D0128_H0130:272a-12": "'di la dbyibs sam /",
    "K10D0128_H0130:272a-13": "kha dog gam /",
    "K10D0128_H0130:272a-14": "dus gsum mam /",
    "K10D0128_H0130:272a-15": "mtha' dbus med pa'i phyir ro //",
    "K10D0128_H0130:272a-16": "kha cig gis ni chos thams cad sgyu ma bzhin",
    "K10D0128_H0130:272a-17": "du snang zhing sgyu ma bzhin du ma grub pa'i",
    "K10D0128_H0130:272a-18": "chos ston to snyam pa'ang yin te /",
    "K10D0128_H0130:272a-19": "ci'i phyir zhe na /",
    "K10D0128_H0130:272a-20": "chos thams cad ni rgyu rkyen las skye zhing 'byung ba'i phyir ro //",
    "K10D0128_H0130:272a-21": "kha cig gis ni chos thams cad rang bzhin gyi ma skyes pa /",
    "K10D0128_H0130:272a-22": "ngo bo nyid kyis mi gnas pa /",
    "K10D0128_H0130:272a-23": "las dang bya ba'i mtha' thams cad dang bral ba /",
    "K10D0128_H0130:272a-24": "rtog pa dang rtog pa'i yul las 'das pa /",
    "K10D0128_H0130:272a-25": "thog ma med pa'i dus nas spros pa rnam par dag pa'i chos ston to snyam pa'ang yin te /",
    "K10D0128_H0130:272a-26": "ci'i phyir zhe na /",
    "K10D0128_H0130:272a-27": "chos thams cad kyi rang gi ngo bo nyid phyin ci ma log pa de yin pa'i phyir ro //",
    "K10D0128_H0130:272a-28": "'jam dpal /",
    "K10D0128_H0130:272a-29": "yang kha cig yang dag pa ma yin par yang bzung ste /",
    "K10D0128_H0130:272a-30": "sbyangs pa chung ba /",
    "K10D0128_H0130:272a-31": "mos pa dman pa /",
    "K10D0128_H0130:272a-32": "shes rab zhan pa dag gis rtogs pa'o //",
    "K10D0128_H0130:272b-0": "@272b kha cig sbyangs pa dang /",
    "K10D0128_H0130:272b-1": "mos pa dang /",
    "K10D0128_H0130:272b-2": "shes rab 'bring ba rnams kyis rtogs pa'o //",
    "K10D0128_H0130:272b-3": "lhag ma ni yang dag pa ste mchog tu gyur pa'i rtogs pa'o //",
    "K10D0128_H0130:272b-4": "'jam dpal /",
    "K10D0128_H0130:272b-5": "khyod 'di skad du /",
    "K10D0128_H0130:272b-6": "chos la brtag pa'i mtha' lnga po 'di dag gis",
    "K10D0128_H0130:272b-7": "rnam par grol ba thob par mtshungs sam zer ba",
    "K10D0128_H0130:272b-8": "ni / shes rab mchog tu gyur pa'i rtogs pa",
    "K10D0128_H0130:272b-9": "yang dag pa las lhag ma bzhi po gcig la",
    "K10D0128_H0130:272b-10": "gcig brgyud pa'i khyad par gyis nye ring yod kyang",
    "K10D0128_H0130:272b-11": "rnam par grol ba thob par mtshungs par blta'o //",
    "K10D0128_H0130:272b-12": "'jam dpal /",
    "K10D0128_H0130:272b-13": "khyod kyis 'di skad du /",
    "K10D0128_H0130:272b-14": "chos la brtag pa'i mtha' lnga po 'di dag la",
    "K10D0128_H0130:272b-15": "gang zag gi rigs ni mchis lags sam zhes zer",
    "K10D0128_H0130:272b-16": "ba ni theg pa chung ngu'i rigs dang theg pa",
    "K10D0128_H0130:272b-17": "chen po'i rigs gnyis kyis chos la brtag pa'i mtha'",
    "K10D0128_H0130:272b-18": "lnga las bzhi las brgyud nas lhag ma gcig tu",
    "K10D0128_H0130:272b-19": "yang dag pa phyin ci ma log pa sangs rgyas",
    "K10D0128_H0130:272b-20": "kyi spyod yul rtogs par bya'o //",
    "K10D0128_H0130:272b-21": "'jam dpal /",
    "K10D0128_H0130:272b-22": "khyod 'di skad du /",
    "K10D0128_H0130:272b-23": "chos la brtag pa'i mtha' lnga po 'di dag la",
    "K10D0128_H0130:272b-24": "tha dad par snang ba'i mthun pa'i dpe ni ji",
    "K10D0128_H0130:272b-25": "ltar lags zhes zer ba ni /",
    "K10D0128_H0130:272b-26": "chos kyi gzhi gcig la tha dad par rtog pa'i",
    "K10D0128_H0130:272b-27": "dpe ni dzambu'i gling du nyi ma 'char bas bstan",
    "K10D0128_H0130:272b-28": "te / dzambu'i gling du nyi ma 'char ba dpag",
    "K10D0128_H0130:272b-29": "tshad bzhi khri'i nam mkha' las 'char ba'i tshe mi",
    "K10D0128_H0130:272b-30": "rnams kyis rang gi grong khyer dang ri 'di las",
    "K10D0128_H0130:272b-31": "shar bar so so nas rtog go /",
    "K10D0128_H0130:273a-0": "de bzhin du de ltar gyi 'khor 'dus pa 'di dag gis chos kyi gzhi gci @273a *//",
    "K10D0128_H0130:273a-1": "la so sor rtog go /",
    "K10D0128_H0130:273a-2": "so sor mthong ngo //",
    "K10D0128_H0130:273a-3": "so sor 'dzin to //",
    "K10D0128_H0130:273a-4": "'jal dpal /",
    "K10D0128_H0130:273a-5": "rnam par ma brtags pa'i tshe rang gi grong khyer",
    "K10D0128_H0130:273a-6": "gyi ri las mi 'char ba ma yin pa bzhin",
    "K10D0128_H0130:273a-7": "du chos la brtag pa'i mtha' 'di dag kyang yang",
    "K10D0128_H0130:273a-8": "dag pa phyin ci ma log pa sangs rgyas rnams",
    "K10D0128_H0130:273a-9": "kyi spyod yul la ma ltos pa gzhan bzhi po",
    "K10D0128_H0130:273a-10": "de bzhin du snang ngo //",
    "K10D0128_H0130:273a-11": "'jam dpal /",
    "K10D0128_H0130:273a-12": "rang gi grong khyer gyi ri de las yang dag",
    "K10D0128_H0130:273a-13": "par 'char ba ma yin pa de bzhin du bzhi",
    "K10D0128_H0130:273a-14": "po ni rtogs pa'i thabs blo'i rim pa la de",
    "K10D0128_H0130:273a-15": "ltar snang ste / don yang dag pa nyid ma yin no //",
    "K10D0128_H0130:273a-16": "'jam dpal /",
    "K10D0128_H0130:273a-17": "brtag pa lnga po 'di dag las rnam par grol",
    "K10D0128_H0130:273a-18": "ba mtshungs pa thob pa'i dpe ni nor bu rin",
    "K10D0128_H0130:273a-19": "po ches bstan te /",
    "K10D0128_H0130:273a-20": "rin po che de'ang sems can rnams kyis bsten pa'i las byas pa dang ma byas pa yod de /",
    "K10D0128_H0130:273a-21": "gang zag rtog pa med pa dang log par rtog",
    "K10D0128_H0130:273a-22": "pa rnams kyis ni chos la brtag pa'i mtha' lnga",
    "K10D0128_H0130:273a-23": "la mi rten pa ste /",
    "K10D0128_H0130:273a-24": "rin po che bsten pa'i las ma byas pa'i gang zag gis rin po che mi rnyed pa dang /",
    "K10D0128_H0130:273a-25": "dgos pa mi 'byung ba bzhin du de dag la",
    "K10D0128_H0130:273a-26": "mi dpyod mi sems pas khams gsum las mi thar",
    "K10D0128_H0130:273a-27": "pa yin no // bsten pa'i las byas pa ni khyad par du bsags pa dang /",
    "K10D0128_H0130:273a-28": "cher bsags pa dang /",
    "K10D0128_H0130:273a-29": "cung zad bsags pa dang /",
    "K10D0128_H0130:273a-30": "cung zad bsags pa rnams la rin po che'i dgos",
    "K10D0128_H0130:273a-31": "pa'ang rim pa gsum du 'byung ba de bzhin du",
    "K10D0128_H0130:273b-0": "yang @273b dag pa phyin ci ma log pa dang",
    "K10D0128_H0130:273b-1": "/ lhag ma bzhi po brgyud par brtag pa theg",
    "K10D0128_H0130:273b-2": "pa che chung rim pa gsum yang dpe rim pa",
    "K10D0128_H0130:273b-3": "/ bzhin no // ngas bshad pa'i mdo sde bcu gnyis dang /",
    "K10D0128_H0130:273b-4": "chos la brtag pa'i mtha' lnga ji lta bu yin",
    "K10D0128_H0130:273b-5": "pa'i dpe ni rgya mtsho la phyogs bzhi nas chu",
    "K10D0128_H0130:273b-6": "'bab pas bstan te /",
    "K10D0128_H0130:273b-7": "phyogs bzhi nas chu bo bzhi yan lag mang po",
    "K10D0128_H0130:273b-8": "dang bcas pa phyogs bzhi nas babs kyang gzhi rgya",
    "K10D0128_H0130:273b-9": "mtsho chen po las babs par 'du bas rgya mtsho",
    "K10D0128_H0130:273b-10": "ni phyogs bzhi nas 'bab pa'i chu thams cad kyi",
    "K10D0128_H0130:273b-11": "gzhi yin no // spyi yin no //",
    "K10D0128_H0130:273b-12": "de bzhin du chos la brtag pa'i mtha' lnga tha",
    "K10D0128_H0130:273b-13": "dad kyang ngas mdo sde bcu gnyis bshad pa la",
    "K10D0128_H0130:273b-14": "brten pa yin pas mdo sde bcu gnyis ni gzhi",
    "K10D0128_H0130:273b-15": "yin no // spyi yin no //",
    "K10D0128_H0130:273b-16": "'jam dpal /",
    "K10D0128_H0130:273b-17": "khyod 'di skad du /",
    "K10D0128_H0130:273b-18": "chos la brtag pa'i mtha' lnga po 'di dag ltar",
    "K10D0128_H0130:273b-19": "so sor rtog pa'i gang zag ma 'ongs pa'i dus",
    "K10D0128_H0130:273b-20": "na'ang 'byung bar 'gyur ba lags sam zhes zer ba",
    "K10D0128_H0130:273b-21": "ni / da ltar ngas chos rnams kyi rang gi",
    "K10D0128_H0130:273b-22": "ngo bo nyid ji lta ba bzhin du ston pa",
    "K10D0128_H0130:273b-23": "na'ang 'khor 'dus ba rnams la rtog pa 'di lta",
    "K10D0128_H0130:273b-24": "bur tha dad par gyur nga mya ngan las 'das",
    "K10D0128_H0130:273b-25": "nas tha dad par 'gyur ba lta ci smos te",
    "K10D0128_H0130:273b-26": "ni / / ches mang bar 'gyur ro //",
    "K10D0128_H0130:273b-27": "'jam dpal /",
    "K10D0128_H0130:273b-28": "nga mya ngan las 'das nas lo lnga brgya dang /",
    "K10D0128_H0130:273b-29": "dgu brgya dang /",
    "K10D0128_H0130:273b-30": "stong dgu brgya dang /",
    "K10D0128_H0130:273b-31": "nyis stong dang /",
    "K10D0128_H0130:273b-32": "nyis stong lnga brgya'i bar du chos la brtag pa'i",
    "K10D0128_H0130:273b-33": "mtha' lnga po 'di dag la so sor rtog pa'i",
    "K10D0128_H0130:274a-0": "gang @274a *// zag rim par 'byung bar 'gyur ro //",
    "K10D0128_H0130:274a-1": "'jam dpal /",
    "K10D0128_H0130:274a-2": "khyod 'di skad du /",
    "K10D0128_H0130:274a-3": "chos la brtag pa'i mtha' lnga po 'di dag la",
    "K10D0128_H0130:274a-4": "slob pa'i gang zag rnams la don lags pa dang",
    "K10D0128_H0130:274a-5": "ma lags par rtsod par mi 'gyur lags sam zhes",
    "K10D0128_H0130:274a-6": "zer ba ni / ma 'ongs pa'i dus nga mya",
    "K10D0128_H0130:274a-7": "ngan las 'das nas lo lnga brgya nas rtsod par",
    "K10D0128_H0130:274a-8": "zer ba ni / 'gyur te / de'i tshe gang",
    "K10D0128_H0130:274a-9": "zag rnams mos pa dang shes rab che chung gi",
    "K10D0128_H0130:274a-10": "dbang gis don ma nor bar rtogs ma rtogs kyi",
    "K10D0128_H0130:274a-11": "bye brag med par bdag nyid kyi don ma yin",
    "K10D0128_H0130:274a-12": "pa la yin nges par byas te /",
    "K10D0128_H0130:274a-13": "gzhan gyi don yin pa'ang ma yin par bsgrubs nas rtsod par 'gyur ro //",
    "K10D0128_H0130:274a-14": "gzhan drung na 'khod cing nyan pa rnams kyis kyang don bzhin du phyogs 'dzin par mi byed kyi /",
    "K10D0128_H0130:274a-15": "yul gyis bsdus pa dang gnyen gyi phyogs 'dzin par 'gyur ro //",
    "K10D0128_H0130:274a-16": "don ma nor bar shes pa rnams kyis kyang mi",
    "K10D0128_H0130:274a-17": "shes pa rnams la bstan par bya ba'i phyir mi",
    "K10D0128_H0130:274a-18": "rtsod kyi / smad bab pa dang shed gcad pa'i phyir rtsod de /",
    "K10D0128_H0130:274a-19": "khyod kyi don gyi ngo bo ji ltar mthong ba smros zhes dris nas /",
    "K10D0128_H0130:274a-20": "des smras pa dang /",
    "K10D0128_H0130:274a-21": "don ma nor yang mdo sde gzhan la brtsams nas",
    "K10D0128_H0130:274a-22": "smra bar 'gyur ro; ;khyod 'di skad zer zhes nor",
    "K10D0128_H0130:274a-23": "pa gzhan la sgrogs par 'gyur ro //",
    "K10D0128_H0130:274a-24": "bdag nyid las ma gtogs pa gzhan gyis ma shes na ci ma rung snyam par 'gyur ro //",
    "K10D0128_H0130:274b-0": "byang chub kyi phyir ma @274b yin gyi zang zing gi phyir sgrogs par 'gyur ro //",
    "K10D0128_H0130:274b-1": "de skad ces bka' stsal pa dang /",
    "K10D0128_H0130:274b-2": "'jam dpal gyis 'di skad ces gsol to //",
    "K10D0128_H0130:274b-3": "bcom ldan 'das /",
    "K10D0128_H0130:274b-4": "chos la brtag pa'i mtha' lnga po 'di dag chos",
    "K10D0128_H0130:274b-5": "kyi gzhi gcig la tha dad par 'gyur na chos",
    "K10D0128_H0130:274b-6": "kyi gzhi de ni gang lags /",
    "K10D0128_H0130:274b-7": "de la ji ltar brtags na ni 'khrul pa lags /",
    "K10D0128_H0130:274b-8": "de'i ma nor ba'i rang gi ngo bo ni gang lags /",
    "K10D0128_H0130:274b-9": "bcom ldan 'das kyis bka' stsal pa /",
    "K10D0128_H0130:274b-10": "'jam dpal /",
    "K10D0128_H0130:274b-11": "gzhi ni phung po rnams so //",
    "K10D0128_H0130:274b-12": "'byung ba rnams so //",
    "K10D0128_H0130:274b-13": "khams dang skye mched rnams so //",
    "K10D0128_H0130:274b-14": "de dag sgyu ma bzhin tha snyad tsam du snang",
    "K10D0128_H0130:274b-15": "ba las rtag pa dang thar zug tu bzung na",
    "K10D0128_H0130:274b-16": "'khrul pa yin no //",
    "K10D0128_H0130:274b-17": "rang bzhin skye ba med pa la dngos po tha",
    "K10D0128_H0130:274b-18": "snyad du snang ba bsal nas med par brtags na'ang",
    "K10D0128_H0130:274b-19": "'khrul pa yin no //",
    "K10D0128_H0130:274b-20": "de'i gzhi ma nor ba'i rang gi ngo bo chos",
    "K10D0128_H0130:274b-21": "de dag gi rang bzhin skye ba med pa yin",
    "K10D0128_H0130:274b-22": "no // gsol pa /",
    "K10D0128_H0130:274b-23": "'o na yul 'khrul pa'i gzhi ma mchis na yul",
    "K10D0128_H0130:274b-24": "'khrul pa snang zhes bya ba ji lta bu lags",
    "K10D0128_H0130:274b-25": "/ bka' stsal pa /",
    "K10D0128_H0130:274b-26": "chos sgyu ma bzhin tha snyad tsam du snang zhing",
    "K10D0128_H0130:274b-27": "yod pa de sems 'khrul pas snang bar ni mi",
    "K10D0128_H0130:274b-28": "bzung gi / chos de dag gi rang bzhin skye",
    "K10D0128_H0130:274b-29": "ba med par mi shes nas rtag pa ther zug",
    "K10D0128_H0130:274b-30": "tu bzung ba'i 'khrul pa'i snang ba la sems 'khrul",
    "K10D0128_H0130:274b-31": "pa yul du snang bar zungs shig /",
    "K10D0128_H0130:274b-32": "de ci'i phyir zhe na /",
    "K10D0128_H0130:274b-33": "chos rnams la gang gis rtag pa dang ther zug tu bzung na 'khor bar 'gyur ro //",
    "K10D0128_H0130:275a-0": "'khor bar gyur @275a *//",
    "K10D0128_H0130:275a-1": "na phung po dang /",
    "K10D0128_H0130:275a-2": "khams dang /",
    "K10D0128_H0130:275a-3": "skye mched rnams yod par 'gyur ro //",
    "K10D0128_H0130:275a-4": "de yod na bde ba dang sdug bsngal rnams myong bar 'gyur ro //",
    "K10D0128_H0130:275a-5": "gang gis chos rnams gyi rang bzhin skye ba med",
    "K10D0128_H0130:275a-6": "pa shes nas chos rnams kyi dngos po rtag pa",
    "K10D0128_H0130:275a-7": "ther zug dang / med pa dang chad pa'i mtha'",
    "K10D0128_H0130:275a-8": "gnyis po bsal na bla na med pa yang dag",
    "K10D0128_H0130:275a-9": "par rdzogs pa'i byang chub tu 'gyur ro //",
    "K10D0128_H0130:275a-10": "de thob pa dang /",
    "K10D0128_H0130:275a-11": "mtshan dang /",
    "K10D0128_H0130:275a-12": "dpe byad dang /",
    "K10D0128_H0130:275a-13": "sangs rgyas kyi zhing yongs su dag par snang bar 'gyur ro //",
    "K10D0128_H0130:275a-14": "'jam dpal /",
    "K10D0128_H0130:275a-15": "mdor na chos kyi rang bzhin skye ba med par",
    "K10D0128_H0130:275a-16": "ma shes chos rnams la rtag pa dang ther zug",
    "K10D0128_H0130:275a-17": "tu bzung bas 'khor par gyur nas /",
    "K10D0128_H0130:275a-18": "chos rnams snang ba la sems 'khrul pa snang zhes bya yi /",
    "K10D0128_H0130:275a-19": "thog ma nam mkha' lta bu med pa las sems",
    "K10D0128_H0130:275a-20": "'khrul pa'i mthus chos rnams snang ba ni ma yin",
    "K10D0128_H0130:275a-21": "no // 'jam dpal /",
    "K10D0128_H0130:275a-22": "mthong ba dag pa dang ma dag pa gnyis kyis",
    "K10D0128_H0130:275a-23": "'khor dang mya ngan las 'das par snang ba la'ang",
    "K10D0128_H0130:275a-24": "yul ni sems snang ba yin zhes bya'o //",
    "K10D0128_H0130:275a-25": "de skad ces bka' stsal pa dang 'khor 'dus pa de dag thams cad yi rangs te /",
    "K10D0128_H0130:275a-26": "bcom ldan 'das kyis gsungs pa la mngon par bstod do ////",
    "K10D0128_H0130:275a-27": "chos nyid rang gi ngo bo nyid las mi g-yo",
    "K10D0128_H0130:275a-28": "bar tha dad par thams cad snang ba'i mdo rdzogs",
    "K10D0128_H0130:275b-0": "so //// rgya gar gyi mkhan @275b po d'a na sha'i la dang /",
    "K10D0128_H0130:275b-1": "bande ye shes sdes bsgyur cing zhus te gtan la phab pa /",
    "K10D0128_H0130:275b-2": "d'a na sha'i la'i zhal nas sde snod kyi bstan",
    "K10D0128_H0130:275b-3": "bcos dang dbu ma'i lta ba tha dad rnams 'di"
}