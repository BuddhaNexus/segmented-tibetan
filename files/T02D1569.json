{
    "T02D1569:240a-0": "@240a # // rgya gar skad du /",
    "T02D1569:240a-1": "kam ka la t'a ra na s'a dha nam t'i k'a pa ra hi ta n'a ma /",
    "T02D1569:240a-2": "bod skad du /",
    "T02D1569:240b-0": "@240b keng r'a sa t'a ra na'i sgrub thabs kyi 'grel pa gzhan la phan pa zhes bya ba /",
    "T02D1569:240b-1": "dpal rdo rje rnal 'byor ma la phyag 'tshal lo //",
    "T02D1569:240b-2": "bla ma rdo rje phag mo yi //",
    "T02D1569:240b-3": "zhabs la spyi bos phyag 'tshal te //",
    "T02D1569:240b-4": "blo dman rnams kyis rtogs bya'i phyir //",
    "T02D1569:240b-5": "de yi sgrub thabs bdag gis bshad //",
    "T02D1569:240b-6": "rdo rje'i khrus ni byas nas ni //",
    "T02D1569:240b-7": "zhes pa la sogs pa'i don ni //",
    "T02D1569:240b-8": "sngags pas dben zhing yid du 'ong ba'i gnas su stan bde ba la 'dug nas /",
    "T02D1569:240b-9": "sems can rnams byang chub la dgod par bsam //",
    "T02D1569:240b-10": "bla ma rnams kyi spyi bor blta //",
    "T02D1569:240b-11": "dag pa gsum brjod pas bdag nyid lha mo'i nga rgyal du bya //",
    "T02D1569:240b-12": "gdong bzhi pas bsrung 'khor bya /",
    "T02D1569:240b-13": "rnam par sbyangs pa'i bdud rtsis khrus byas la go bgo //",
    "T02D1569:240b-14": "de'i 'og tu sems rtse gcig gis yi ge brgyad",
    "T02D1569:240b-15": "kyi don las rdo rje rnal 'byor ma'i rang bzhin",
    "T02D1569:240b-16": "bsgom par bya ste de la /",
    "T02D1569:240b-17": "'khor lo 'di ni nam mkha' 'dra //",
    "T02D1569:240b-18": "zhes pa ni phyi snod kyi 'jig rten ni nam mkha' dang 'dra ste mtha' med pa'o //",
    "T02D1569:240b-19": "bde ba chen pos rab tu gang //",
    "T02D1569:240b-20": "zhes pa ni de nyid gdod ma nas ma skyes",
    "T02D1569:240b-21": "pa'i phyir rang bzhin gyis stong pa nyid yin no",
    "T02D1569:240b-22": "// thub pa go mtshams med par bzhugs //",
    "T02D1569:240b-23": "zhes pa ni nang bcud kyi sems can rnams ngo",
    "T02D1569:240b-24": "bo nyid kyi sangs rgyas kyi rang bzhin yin pas",
    "T02D1569:240b-25": "so // de yang rtag pa gnyis pa las //",
    "T02D1569:240b-26": "sems can rnams ni sangs rgyas te //",
    "T02D1569:240b-27": "'on kyang glo bur dri mas bsgribs //",
    "T02D1569:240b-28": "de nyid bsal nas sangs rgyas nyid //",
    "T02D1569:240b-29": "ces pa dang /",
    "T02D1569:240b-30": "yang /",
    "T02D1569:240b-31": "rang dang rang gi rtog pa las //",
    "T02D1569:240b-32": "sangs rgyas ma yin sems can ni //",
    "T02D1569:240b-33": "gcig kyang yod pa ma yin no //",
    "T02D1569:240b-34": "zhes gsungs pas so //",
    "T02D1569:240b-35": "thub pa ni sgrib pa gnyis thub pa'o //",
    "T02D1569:240b-36": "go mtshams med pa ni /",
    "T02D1569:240b-37": "snod kyi khyab tshad bcud kyis khyab pas na go mtshams med pas so //",
    "T02D1569:240b-38": "bde ba ngag gis brjod mi nus //",
    "T02D1569:240b-39": "zhes pa ni de gnyis ka bde ba chen po'i /",
    "T02D1569:240b-40": "ye shes yin pas brjod du med pa'o //",
    "T02D1569:240b-41": "yang na /",
    "T02D1569:240b-42": "'khor lo 'di ni nam mkha' 'dra //",
    "T02D1569:240b-43": "zhes pa ni /",
    "T02D1569:240b-44": "lus ni nam mkha' dang 'dra ste //",
    "T02D1569:240b-45": "rang bzhin med pas so //",
    "T02D1569:240b-46": "bde ba chen pos rab tu gang //",
    "T02D1569:240b-47": "zhes pa ni lus kyi rtsa dang thig le la brten nas /",
    "T02D1569:240b-48": "bde ba chen po skye bas so //",
    "T02D1569:241a-0": "thub pa go @241a * //",
    "T02D1569:241a-1": "mtshams med par bzhugs //",
    "T02D1569:241a-2": "zhes pa ni phung po dang /",
    "T02D1569:241a-3": "khams dang skye mched rnams lha dang lha mo'i rang bzhin yin pas so //",
    "T02D1569:241a-4": "bde ba ngag gis brjod mi nus ni /",
    "T02D1569:241a-5": "ye shes chen po de brjod pa'i yul las 'das pa'o //",
    "T02D1569:241a-6": "yang na 'khor lo 'di ni don dam gyi bden pa'o ;",
    "T02D1569:241a-7": "/ nam mkha' 'dra ni spros pa med cing mtha' dbus dang bral ba'o //",
    "T02D1569:241a-8": "bde ba chen pos rab tu gang ni /",
    "T02D1569:241a-9": "ye shes de mi rtog cing mi 'gyur bas so //",
    "T02D1569:241a-10": "thub pa go mtshams med par bzhugs ni //",
    "T02D1569:241a-11": "dus gsum gyi sangs rgyas rnams te /",
    "T02D1569:241a-12": "ye shes de'i bdag nyid yin pa'i phyir ro ;",
    "T02D1569:241a-13": "/ bde ba ngag gis brjod mi nus ni /",
    "T02D1569:241a-14": "don dam gyi bden pa de ni shes brjod thams cad las 'das pa'o //",
    "T02D1569:241a-15": "de dag ni yi ge na'i don bshad pa'o //",
    "T02D1569:241a-16": "nam mkha' gnyis ni kha sbyor las //",
    "T02D1569:241a-17": "zhes pa ni nam mkha' dang sa gzhi gnyis kha sbyor gyi rnam pa'o //",
    "T02D1569:241a-18": "dbang phyug rgyur smra ba rnams na re /",
    "T02D1569:241a-19": "nam mkha' ni dbang phyug chen po'o //",
    "T02D1569:241a-20": "sa gzhi ni lha mo au ma'o zhes bya ste /",
    "T02D1569:241a-21": "khams gsum brtan g-yo rnams de las byung ba'o //",
    "T02D1569:241a-22": "nam mkha' skabs phye sa gzhis rten byas pa'i phyir ro //",
    "T02D1569:241a-23": "de bas na thams cad kyi byed pa po dbang phyug yin no zhes zer ro //",
    "T02D1569:241a-24": "des na thabs dang shes rab las ma 'das pa'o //",
    "T02D1569:241a-25": "'khor lo drug po 'od zer rdzogs ni /",
    "T02D1569:241a-26": "de nyid la brten nas rigs drug gnas pa'o //",
    "T02D1569:241a-27": "'gro drug rgyu ni med par byed ni //",
    "T02D1569:241a-28": "rang bzhin gyis stong pa'o //",
    "T02D1569:241a-29": "yang na /",
    "T02D1569:241a-30": "nam mkha' gnyis ni kha sbyor las ni /",
    "T02D1569:241a-31": "lus dang sems so //",
    "T02D1569:241a-32": "de gnyis la 'gro ba rigs drug grub nas dbang po drug rdzogs par byung ba'o //",
    "T02D1569:241a-33": "de gnyis kyi rgyu las dang nyon mongs pa yin la //",
    "T02D1569:241a-34": "gnyis su med pa'i ye shes kyis de spong bar byed pa'o //",
    "T02D1569:241a-35": "de ni ye shes chen po'i gnas ni chos kyi",
    "T02D1569:241a-36": "sku'i ye shes de ni bde ba chen po'i rang",
    "T02D1569:241a-37": "bzhin no // yang na /",
    "T02D1569:241a-38": "nam mkha' gnyis ni kha sbyor las ni /",
    "T02D1569:241a-39": "thabs dang shes rab bo //",
    "T02D1569:241a-40": "'khor lo drug gi 'od zer rdzogs ni /",
    "T02D1569:241a-41": "zung 'jug gi ye shes las sangs rgyas drug 'byung ba'o //",
    "T02D1569:241a-42": "'gro drug rgyu ni med par byed ni /",
    "T02D1569:241b-0": "sangs rgyas drug po de nyid la @241b yang rang bzhin med de /",
    "T02D1569:241b-1": "chos kyi sku yin pa'i phyir ro //",
    "T02D1569:241b-2": "de ni ye shes chen po'i gnas ni //",
    "T02D1569:241b-3": "chos kyi sku de nyid ye shes lnga'i rang bzhin yin pa'i phyir ro //",
    "T02D1569:241b-4": "de nyid ma yi don du bshad //",
    "T02D1569:241b-5": "shr'i yis 'khor lo skyes par byed ni /",
    "T02D1569:241b-6": "'khor lo ni dmar po a'a li k'a li'i snying po can no //",
    "T02D1569:241b-7": "'dab ma gsum lnga ni gru gsum pa'o //",
    "T02D1569:241b-8": "skud pa can ni re'u mig bzhi bcu zhe dgu so sor 'byed pa'i re kh'a'o //",
    "T02D1569:241b-9": "de nyid gsum gyi rang bzhin ldan ni /",
    "T02D1569:241b-10": "lus ngag yid gsum gyi ngo bo //",
    "T02D1569:241b-11": "yang na sku gsum gyi rang bzhin na //",
    "T02D1569:241b-12": "gsum po lam du bshad pa yin no //",
    "T02D1569:241b-13": "lus ngag yid gsum gyis mi dge ba rnams spong",
    "T02D1569:241b-14": "zhing dge ba rnams spyod pa ni gsum po lam",
    "T02D1569:241b-15": "du bshad pa'o // yang na rlung 'byung 'jug gnas",
    "T02D1569:241b-16": "pa gsum ngo bo nyid kyis yi ge gsum lha",
    "T02D1569:241b-17": "gsum gyi bdag nyid du gnas pa dang sgom pas",
    "T02D1569:241b-18": "sku gsum thob pa ni gsum po lam du bshad",
    "T02D1569:241b-19": "du bshad pa'o // pa'o // yi ge shr'i'i bshad pa'o //",
    "T02D1569:241b-20": "ba las skyes pa rgyal mtshan te //",
    "T02D1569:241b-21": "zhes pa ni kha tv'am ga la 'phyang ba'i ba dan no //",
    "T02D1569:241b-22": "de nyid phyag rgya bzhi yis brgyan ni //",
    "T02D1569:241b-23": "las kyi phyag rgya dang //",
    "T02D1569:241b-24": "dam tshig gi phyag rgya dang /",
    "T02D1569:241b-25": "chos kyi phyag rgya dang phyag rgya chen po ste /",
    "T02D1569:241b-26": "de bzhi'i bdag nyid do //",
    "T02D1569:241b-27": "yang na phyag rgya bzhi yis brgyan ni /",
    "T02D1569:241b-28": "'dus byas thams cad mi rtag pa dang /",
    "T02D1569:241b-29": "chos thams cad bdag med pa dang /",
    "T02D1569:241b-30": "zag pa dang bcas pa rnams sdug bsngal ba dang /",
    "T02D1569:241b-31": "mya ngan las 'das pa ni zhi bas te bzhi dang ldan pas mtshon pa'o //",
    "T02D1569:241b-32": "bsam gtan bzhi dang ldan pa'i mchog ni //",
    "T02D1569:241b-33": "bsam gtan bzhi'i rang bzhin yin pas de thob par 'gyur ba'o //",
    "T02D1569:241b-34": "rnam thar bzhi yang de las 'grub ni /",
    "T02D1569:241b-35": "stong pa nyid dang /",
    "T02D1569:241b-36": "mtshan ma med pa dang /",
    "T02D1569:241b-37": "smon pa med pa dang /",
    "T02D1569:241b-38": "mngon par 'dus ma byas pa ste /",
    "T02D1569:241b-39": "de rnams kyang thob par 'gyur zhes pa'i don to//",
    "T02D1569:241b-40": "yi ge ba'i bshad pa'o //",
    "T02D1569:241b-41": "dza las bkra shis 'byung ba yis //",
    "T02D1569:241b-42": "zhes pa ni g-yung drung 'khyil ba'o //",
    "T02D1569:241b-43": "shin tu myur bar 'khor ba las //",
    "T02D1569:241b-44": "zhes pa ni steng du g-yung drung 'khyil ba /",
    "T02D1569:241b-45": "de'i 'og tu 'khor lo de nyid drag tu 'khor bas so //",
    "T02D1569:242a-0": "dga' ba mchog dga'i rang bzhin @242a * //",
    "T02D1569:242a-1": "can ni /",
    "T02D1569:242a-2": "ham las thig le bsam pa las dga' ba gsum po rim gyis skye ba'o //",
    "T02D1569:242a-3": "lhan cig skyes pa ster bar byed //",
    "T02D1569:242a-4": "ces pa ni thig le las aam la sleb pa'i",
    "T02D1569:242a-5": "dus na lhan cig skyes pa'i ye shes skyes te",
    "T02D1569:242a-6": "/ mi rtog pa'i rang bzhin du 'gyur ro //",
    "T02D1569:242a-7": "yi ge dza'i bshad pa'o //",
    "T02D1569:242a-8": "dzo las byung ba'i don mchog ni //",
    "T02D1569:242a-9": "zhes pa ni de'i don bshad par bya zhas pa'i don to //",
    "T02D1569:242a-10": "snyoms 'jug rdzogs pa'i ngo bor 'dod //",
    "T02D1569:242a-11": "ces pa ni thabs dang zung du 'jug pa ste /",
    "T02D1569:242a-12": "las kyi phyag rgya ma la brten pa'am /",
    "T02D1569:242a-13": "rtsa dang thig le la brten pas so //",
    "T02D1569:242a-14": "gnyis med ye shes mthong bar byed //",
    "T02D1569:242a-15": "ces pas ni snyoms 'jug mthar thug pa las lhan cig skyes pa'i ye shes ngos gzung ba'o //",
    "T02D1569:242a-16": "phyag rgya chen po ster bar mdzad //",
    "T02D1569:242a-17": "ces pa ni ye shes de nyid la rgyun mi",
    "T02D1569:242a-18": "chad par goms par byas pas sangs rgyas thob par",
    "T02D1569:242a-19": "byed do zhes pa'i don to //",
    "T02D1569:242a-20": "gzhan yang gi las byung ba ni //",
    "T02D1569:242a-21": "nyi ma'i gzugs dang zla ba rgyas //",
    "T02D1569:242a-22": "zhes gsungs te /",
    "T02D1569:242a-23": "g-yas dang g-yon du rgyu ba'i rlung gnyis dbu mar 'dzud pa'o //",
    "T02D1569:242a-24": "de ni gar yang gnas pa med //",
    "T02D1569:242a-25": "ces pa ni /",
    "T02D1569:242a-26": "rlung dbu mar tshud pa na gang yang mi gnas pa ste /",
    "T02D1569:242a-27": "mi rtog par gyur pa'o //",
    "T02D1569:242a-28": "chos kyi sku yi gnas kyang ster //",
    "T02D1569:242a-29": "zhes pa ni stong pa nyid kyi ye shes las chos kyi sku thob pas na rgyu yin no //",
    "T02D1569:242a-30": "yi ge gi'i don bshad pa'o //",
    "T02D1569:242a-31": "ni las byung ba'i don mchog ni /",
    "T02D1569:242a-32": "bla ma dam pa'i man ngag gis //",
    "T02D1569:242a-33": "zhes gsungs te /",
    "T02D1569:242a-34": "bla ma dam pa'i gsang sngags kyi theg pa ston pa'i slob dpon rnams so //",
    "T02D1569:242a-35": "man ngag gis ni rim pa gnyis kyi rnal 'byor ro //",
    "T02D1569:242a-36": "brtan g-yo thams cad stong par shes ni khams gsum",
    "T02D1569:242a-37": "snod dang bcud du bcas pa rang bzhin med par",
    "T02D1569:242a-38": "khong du chud pa'o //",
    "T02D1569:242a-39": "de yis sangs rgyas myur du thob ni /",
    "T02D1569:242a-40": "de lta bu'i rnal 'byor bas ring po mi thogs",
    "T02D1569:242a-41": "par sangs rgyas thob par 'gyur ro zhes bya ba'i",
    "T02D1569:242a-42": "don to // yi ge na'i bshad pa'o //",
    "T02D1569:242a-43": "yi ge de brgyad dkyil 'khor ni //",
    "T02D1569:242a-44": "zhes pa ni yi ge nge brgyad kyi don ni rdo rje rnal 'byor ma'i rang bzhin no //",
    "T02D1569:242a-45": "dkyil 'khor ni 'khor lo ste /",
    "T02D1569:242b-0": "dmar po ni gru @242b gsum pa a'a li k'a li'i snying po can no //",
    "T02D1569:242b-1": "dngos grub 'dod pas bri bar bya ni /",
    "T02D1569:242b-2": "mchod dang thun mong ga dngos grub thob par bya",
    "T02D1569:242b-3": "ba'i phyir 'khor lo bris la phyi rol gyi mchod",
    "T02D1569:242b-4": "pa bya'o zhes pa'i don to //",
    "T02D1569:242b-5": "'khor lo nge ci yis bri bar bya zhe na /",
    "T02D1569:242b-6": "bdud rtsi lnga la sogs pa'i khu ba'i rnam pa ci yod pas so //",
    "T02D1569:242b-7": "gdams pas gzabs te bri bar bya ni /",
    "T02D1569:242b-8": "bla ma'i man ngag bzhin du ma 'khrul bar bri ba bya'o //",
    "T02D1569:242b-9": "de dag gis ni gug po bri ni chos 'byung dang /",
    "T02D1569:242b-10": "a'a li k'a li'i snying po can g-yung drung 'khyil pa bzhi dang bcas pa bris la /",
    "T02D1569:242b-11": "ye shes sems dpa' bkug la bstim pa mchod pa",
    "T02D1569:242b-12": "dang bstod pa nas gshegs su gsol ba'i bar du",
    "T02D1569:242b-13": "de kho na nyid ye shes grub pa'i sgrub thabs",
    "T02D1569:242b-14": "nas bshad bzhin du bya'o //",
    "T02D1569:242b-15": "de ni phyi rol gyi mchod pa bstan nas /",
    "T02D1569:242b-16": "nang lha'i rnal 'byor bsgom pa bstan par bya ste //",
    "T02D1569:242b-17": "de la keng rus t'a ra na //",
    "T02D1569:242b-18": "zhes pa ni keng rus sum cu rtsa gnyis kyis",
    "T02D1569:242b-19": "phyogs bzhir bskor ba bcu drug gis gdugs byas pa'i",
    "T02D1569:242b-20": "dbus su lha mo bsgom pa'o //",
    "T02D1569:242b-21": "dam chos bdud rtsi de nyid yin //",
    "T02D1569:242b-22": "zhes pa ni rim pa gnyis kyis rnal 'byor bya ba ste /",
    "T02D1569:242b-23": "cho ga brgyad pa'i de kho na'i yi shes grub pa nas bshad pa bzhin no //",
    "T02D1569:242b-24": "sgo yi man ngag de nyid yin //",
    "T02D1569:242b-25": "zhes pa ni phyogs gsum gyi keng rus rnams ni sku gsungs thugs kyi lha tshogs so //",
    "T02D1569:242b-26": "phyogs gcig gi keng rus rnams ni bde ba chen",
    "T02D1569:242b-27": "po'i 'khor lo'i lha mo bzhi dang thod pa bzhi'o",
    "T02D1569:242b-28": "// gdugs kyi bcu drug ma brgyad ni dam tshig gi 'khor lo'i lha mo brgyad pa'o //",
    "T02D1569:242b-29": "brgyad ni dur khrod brgyad do //",
    "T02D1569:242b-30": "de rnams kyis bskor ba'i dbus na lha mo bzhugs pa'o //",
    "T02D1569:242b-31": "g-yon gyi kha tv'am ga ni dpal bde mchog go //",
    "T02D1569:242b-32": "de ltar na 'di ltar bsgoms pas dpal bde mchog",
    "T02D1569:242b-33": "gi dkyil 'khor yongs su rdzogs par bsgoms par 'gyur",
    "T02D1569:242b-34": "ba'o // des ni lha mo bsgoms pa bstan to ;",
    "T02D1569:242b-35": "/ de ni yab yum mnyam par sbyor ba'i rnal 'byor bstan par bya ste //",
    "T02D1569:242b-36": "de yi dbus na mkha' 'gro'i gtso //",
    "T02D1569:242b-37": "yi ge ni las byung ba yis //",
    "T02D1569:242b-38": "zhes pa ni bdag nyid lha mor bsgoms pa'i thugs",
    "T02D1569:242b-39": "kar nyi ma'i dkyil 'khor gyi steng du ni las",
    "T02D1569:243a-0": "byung ba'i dpal 'khor lo sdom pa zhal @243a *",
    "T02D1569:243a-1": "// gcig phyag gnyis par gyur pa'o //",
    "T02D1569:243a-2": "rdo rje rnal 'byor ma dang bcas //",
    "T02D1569:243a-3": "de ni ma las byung zhes brjod //",
    "T02D1569:243a-4": "ces pa ni yi ge de gnyis las yab yum gnyis dus gcig la byung ba'o //",
    "T02D1569:243a-5": "bdag nyid yin par rtogs kyis la ni stong pa nyid dang /",
    "T02D1569:243a-6": "snying rje gnyis ro gcig par sgom pa'o //",
    "T02D1569:243a-7": "lhan skyes ye shes bsgrub par bya ni yab yum",
    "T02D1569:243a-8": "gnyis snyoms 'jug byas pa las bde ba chen po'i",
    "T02D1569:243a-9": "ye shes bskyed pa'o //",
    "T02D1569:243a-10": "tshogs gnyis bsags pas ye shes skye ni thabs dang",
    "T02D1569:243a-11": "shes rab gnyi zung du 'jug pa gnyis su med",
    "T02D1569:243a-12": "pa'i ye shes skye ba'o //",
    "T02D1569:243a-13": "de nyid de yi thabs su bshad ni /",
    "T02D1569:243a-14": "sngags kyi theg pa 'dir thabs dang shes rab kyi",
    "T02D1569:243a-15": "snyoms 'jug las mi rtog pa skye ba 'di nyid",
    "T02D1569:243a-16": "thabs su gsungs pa'o //",
    "T02D1569:243a-17": "rab dga' la sogs bcu po //",
    "T02D1569:243a-18": "sangs rgyas rnams kyis lam du gsungs //",
    "T02D1569:243a-19": "zhes pa ni pha rol tu phyin pa'i theg pa las ni lam lnga dang /",
    "T02D1569:243a-20": "pha rol tu phyin pa drug dang /",
    "T02D1569:243a-21": "sa bcu po sangs rgyas kyi lam du gsungs so //",
    "T02D1569:243a-22": "snyoms 'jug yongs su rdzogs pa las ni /",
    "T02D1569:243a-23": "yab yum bsrubs pa'i sbyor ba byas pas so //",
    "T02D1569:243a-24": "thig le gnyis po ni kun rdzob byang chub kyi sems dang don dam byang chub kyi sems so //",
    "T02D1569:243a-25": "'od zer 'phro ni dga' bzhi rim gyis skye ba'o //",
    "T02D1569:243a-26": "thig le la ni thig le thim ni /",
    "T02D1569:243a-27": "lhan skyes kyi dga' ba ste gnyis med kyi ye shes so //",
    "T02D1569:243a-28": "mkhas pa yis ni bsgom par bya ni //",
    "T02D1569:243a-29": "bla ma'i man ngag khong du chud pa'i rnal 'byor bas bsgom par bya zhes pa'i don to ;",
    "T02D1569:243a-30": "/'di rnams bsgom pa byas pa yin //",
    "T02D1569:243a-31": "mtshan dang dpe byad thob par 'gyur //",
    "T02D1569:243a-32": "zhes pa ni gnyis su med pa'i ye shes bsgom",
    "T02D1569:243a-33": "pa las mtshan sum cu rtsa gnyis dang dpe byang",
    "T02D1569:243a-34": "bzang po brgyad cu ldan pa'i sangs rgyas thob par",
    "T02D1569:243a-35": "'gyur ro zhes pa'i don to //",
    "T02D1569:243a-36": "yang rnal 'byor mi 'dra ba gzhan ston te /",
    "T02D1569:243a-37": "'di las skyes pa'i rnal 'byor ma ni /",
    "T02D1569:243a-38": "thabs dang shes rab las byung ba'i zung 'jug gi ye shes so //",
    "T02D1569:243a-39": "rdo rje rnal 'byor ma ru gyur ni //",
    "T02D1569:243a-40": "bde ba chen po'i ye shes de las rdo rje rnal 'byor ma'i sku ru gyur pa'o //",
    "T02D1569:243a-41": "lte ba'i nang sogs padma blta ni /",
    "T02D1569:243b-0": "sprul @243b ba'i 'khor lo'i steng du'o //",
    "T02D1569:243b-1": "nyon mongs thams cad byad par byed ni de ltar /",
    "T02D1569:243b-2": "bsgoms pas srib pa gnyis spong pa'o //",
    "T02D1569:243b-3": "yi ge drug gis lha mo'i gnas drug tu go bgo ba ni go sla'o //",
    "T02D1569:243b-4": "phyag 'tshal yi ge thams cad las ni //",
    "T02D1569:243b-5": "yi ge brgyad pa'o //",
    "T02D1569:243b-6": "lha mchog tu ni byin gyis brlab ni yi ge",
    "T02D1569:243b-7": "de brgyad las yab yum gnyis dang go cha'i lha",
    "T02D1569:243b-8": "mo drug bskyed pa'i sa bon yin no zhes pa'i",
    "T02D1569:243b-9": "don to // bde ba chen po las skyes pa",
    "T02D1569:243b-10": "ni zung 'jug lhan skyes kyi ye shes las lha",
    "T02D1569:243b-11": "mo de byung bas so //",
    "T02D1569:243b-12": "zab mor 'byung ba'i man ngag go ni //",
    "T02D1569:243b-13": "rnal 'byor 'di ni rtogs par dka' ba ste /",
    "T02D1569:243b-14": "man ngag 'di shin tu yang khong du chud par dka' ba'o zhes pa'i don to //",
    "T02D1569:243b-15": "de don yang ni bshad par bya ni /",
    "T02D1569:243b-16": "zab mo'i don gyi rnal 'byor mi 'dra ba gzhan yang bstan par bya'o zhes pa'i don to //",
    "T02D1569:243b-17": "bsrubs pa'i sbyor ba'i nang du ni zhes pa ni",
    "T02D1569:243b-18": "rdo rje dang padmo gnyis bsrubs pa las thig le",
    "T02D1569:243b-19": "byung ba'o // na las 'khor lo sdom pa byung ni /",
    "T02D1569:243b-20": "thabs kyi thig len ru gyur pa las 'khor lo sdom ba byung ba'o //",
    "T02D1569:243b-21": "ma las rdo rje rnal 'byor ma ni /",
    "T02D1569:243b-22": "shes rab kyi thig le ma ru gyur pa las rdo rje rnal 'byor ma byung ba'o //",
    "T02D1569:243b-23": "padmar yi ge bha ga las ni /",
    "T02D1569:243b-24": "yum gyi bha ga'i nang du yi ge de gnyis las yab yum gnyis byung ba'o //",
    "T02D1569:243b-25": "bde ba chen po las skyes pa ni /",
    "T02D1569:243b-26": "lhan cig skyes pa'i ye shes las byung ba'o //",
    "T02D1569:243b-27": "de nyid rnal 'byor ma ru shes ni /",
    "T02D1569:243b-28": "shes rab kyi rang bzhin yin pas rnal 'byor ma'o //",
    "T02D1569:243b-29": "rdo rje gnyis kyi dbus gnas pa'i ni //",
    "T02D1569:243b-30": "rdo rje padma'i dbus na yod pa'o //",
    "T02D1569:243b-31": "dam pa de ni shin tu bstan ni /",
    "T02D1569:243b-32": "'di ni phra mo'i rnal 'byor yin pas gsal por bstan par bya'o //",
    "T02D1569:243b-33": "rtsa bar 'khor lo yod pa la ni /",
    "T02D1569:243b-34": "'dir 'khor lo gsum padma dang bzhi brtsegs su bsgoms pa'o //",
    "T02D1569:243b-35": "rtsibs brgyad 'od dang bcas pa'o //",
    "T02D1569:243b-36": "dkar po phyi rol 'khor los bskor //",
    "T02D1569:243b-37": "stobs dang ldan pa la sogs brgyad //",
    "T02D1569:243b-38": "g-yon phyogs su ni rab bskor zhing //",
    "T02D1569:243b-39": "dbus na ye shes rgya mtsho'o //",
    "T02D1569:243b-40": "zhes pa ni sku'i 'khor lo'o //",
    "T02D1569:243b-41": "'khor lo'i shar phyogs kyi rtsibs la stobs po che /",
    "T02D1569:244a-0": "@244a * // byang du rin chen rdo rje /",
    "T02D1569:244a-1": "nub tu rta mgrin /",
    "T02D1569:244a-2": "lho ru nam mkha'i snying po /",
    "T02D1569:244a-3": "shar lhor dpal he ru ka / byang shar du rdo rje sems dpa'/",
    "T02D1569:244a-4": "nub byang du rnam par snang mdzad /",
    "T02D1569:244a-5": "lho nub tu padma gar gyi dbang phyug go //",
    "T02D1569:244a-6": "dbus na ye shes rgya mtsho ste sku rdo rje'o //",
    "T02D1569:244a-7": "'khor lo dmar po rtsibs brgyad pa //",
    "T02D1569:244a-8": "padma'i phreng bas bskor ba'o //",
    "T02D1569:244a-9": "'jigs byed la sogs brgyad po ni //",
    "T02D1569:244a-10": "'khor lo'i rtsibs brgyad la gnas shing //",
    "T02D1569:244a-11": "g-yas phyogs su ni rab tu bskor //",
    "T02D1569:244a-12": "chos kyi zhal ni dbus gnas pa'o //",
    "T02D1569:244a-13": "zhes pa ni gsung gi 'khor lo'o //",
    "T02D1569:244a-14": "shar gyi rtsibs la 'jigs byed yang na aam ku ri'o //",
    "T02D1569:244a-15": "lho phyogs su ni rdo rje h'um mdzad pa'o //",
    "T02D1569:244a-16": "nub phyogs su dpa' bo chen po /",
    "T02D1569:244a-17": "byang du rdo rje ral pa can /",
    "T02D1569:244a-18": "shar lhor rab tu bzang po /",
    "T02D1569:244a-19": "lho nub tu rdo rje bzang po /",
    "T02D1569:244a-20": "nub byang du 'jigs byed chen po //",
    "T02D1569:244a-21": "byang shar du mig mi bzang po //",
    "T02D1569:244a-22": "dbus su chos kyi zhal te gsung rdo rje'o //",
    "T02D1569:244a-23": "rdo rje rin chen 'khor lo dbus //",
    "T02D1569:244a-24": "rtsibs brgyad 'od dang bcas pa'o //",
    "T02D1569:244a-25": "rdo rje nag po'i phreng bas bskor //",
    "T02D1569:244a-26": "thod pa'i dum bu la sogs brgyad //",
    "T02D1569:244a-27": "dbus na snyoms 'jug rang bzhin bstan //",
    "T02D1569:244a-28": "zhes pa ni thugs kyi 'khor lo'o //",
    "T02D1569:244a-29": "shar gyi rtsibs la khanda ka p'a la /",
    "T02D1569:244a-30": "byang du ma h'a kam ka la /",
    "T02D1569:244a-31": "nub tu kam ka la /",
    "T02D1569:244a-32": "lho ru mche ba rnam par gtsigs pa /",
    "T02D1569:244a-33": "shar lho ru su ra bhe ri /",
    "T02D1569:244a-34": "lho nub tu 'ong dpag med /",
    "T02D1569:244a-35": "nub byang du rdo rje'i 'od /",
    "T02D1569:244a-36": "byang shar du rdo rje'i sku'o //",
    "T02D1569:244a-37": "dbus na snyoms 'jug gi rang bzhin te thugs rdo rje'o //",
    "T02D1569:244a-38": "bskal pa 'jig pa'i me lta bu ni /",
    "T02D1569:244a-39": "ji ltar bskal pa 'jig pa'i mes snod kyi 'jig",
    "T02D1569:244a-40": "rten ma lus par bsregs pa bzhin du 'khor lo",
    "T02D1569:244a-41": "'di rnams kyi 'od kyis kyang sgrib pa gnyis ma",
    "T02D1569:244a-42": "lus par sreg par byed pa'o //",
    "T02D1569:244a-43": "sku can padma rdor dril dbus ni /",
    "T02D1569:244a-44": "sna tshogs padma 'dab ma bzhi pa'o //",
    "T02D1569:244a-45": "mkhas pa yis ni bsgom par bya ni /",
    "T02D1569:244a-46": "'khor lo'i steng du padma de la dpa' bo drug",
    "T02D1569:244a-47": "gi go cha'i sngags dgod par bya ba ste go",
    "T02D1569:244a-48": "sla'o // 'khor lo rnams kyi rim pa yang //",
    "T02D1569:244a-49": "sku'i 'khor lo'i steng du gsung gi 'khor lo'o //",
    "T02D1569:244b-0": "de'i @244b steng du thugs kyi 'khor lo'o //",
    "T02D1569:244b-1": "me ltar 'bar ba'i 'od mnga' ba ni /",
    "T02D1569:244b-2": "'khor lo de rnams la me dpung 'bar ba'i 'od",
    "T02D1569:244b-3": "'phro bas phyi nang gi bar chad rnams bsreg pa'o",
    "T02D1569:244b-4": "// sngar bshad pa'i 'khor lo ni gong du bstan pa'i 'khor lo gsum dang padma'o //",
    "T02D1569:244b-5": "ka ko la'i bar du'o ni lta mo'i padma'i nang du'o //",
    "T02D1569:244b-6": "rdo rje'i rtse mo dang padma'i phug gi bar du bzhi brtsegs su sgom pa'o //",
    "T02D1569:244b-7": "rgyun mo 'chad par 'khor bar blta ni /",
    "T02D1569:244b-8": "'khor lo de rnams g-yon skor du 'khor bar blta'o //",
    "T02D1569:244b-9": "sgom pa 'di ltar bsgom pa bya ni 'khor lo",
    "T02D1569:244b-10": "rnams rgyun mi 'chad par 'khor ba la sems gtad",
    "T02D1569:244b-11": "pas aam las me langs pas 'khor lo gsum po",
    "T02D1569:244b-12": "sreg pa'o // gtor ma drug cu rtsa bzhi sbyin ni /",
    "T02D1569:244b-13": "spyi gtsug bde ba chen po'i 'khor lo la gnas",
    "T02D1569:244b-14": "pa'i ham bzhu nas bdud rtsi'i rgyun mar babs te",
    "T02D1569:244b-15": "/ lte ba sprul pa'i 'khor lo 'dab ma drug",
    "T02D1569:244b-16": "cu rtsa bzhi pa la gnas pa'i aam la babs",
    "T02D1569:244b-17": "/ pas / bde ba chen po'i ye shes skyes pas rtog pa mtha' dag 'gag pa'o //",
    "T02D1569:244b-18": "nyon mongs rnams ni byang gyur zhing //",
    "T02D1569:244b-19": "zhes pa ni de ltar bsgoms na sgrib pa gnyis ma lus pa zad par 'gyur ro //",
    "T02D1569:244b-20": "phan yon mnyam med thob par 'gyur ni /",
    "T02D1569:244b-21": "'bras bu bla na med pa'i byang chub thob par 'gyur ro zhes pa'i don to //",
    "T02D1569:244b-22": "zab mor gyur pa'i rim pa'o ni /",
    "T02D1569:244b-23": "de rnams shin tu zab pa'i rnal 'byor rim pa bzhin du bshad pa'o //",
    "T02D1569:244b-24": "yang rnal 'byor mi 'dra ba gzhan ston to //",
    "T02D1569:244b-25": "na las n'a da'i gzugs kyis so ni /",
    "T02D1569:244b-26": "snying gar yi ge na gyur ba las bdag nyid",
    "T02D1569:244b-27": "kyi lus n'a da shin tu phra bar gyur par",
    "T02D1569:244b-28": "bsam mo // thabs dang brtse ba dri ma med ni //",
    "T02D1569:244b-29": "de nyid thabs yin te dmigs pa dang bcas pas so //",
    "T02D1569:244b-30": "brtse ba ni snying rje'i snying ste n'a da de kun rdzob yin pas so //",
    "T02D1569:244b-31": "dri ma med ni rig par 'dzin pa'i shes pa",
    "T02D1569:244b-32": "med pa stong pa nyid kyi ye shes kyi dngos",
    "T02D1569:244b-33": "kyi rgyu yin pas so //",
    "T02D1569:244b-34": "dngos po rang bzhin spyod pas stong ni n'a da",
    "T02D1569:244b-35": "de yang dpyad na gang gi ngo bor yang ma",
    "T02D1569:244b-36": "grub pa'o // bde ba skye ba sbyin par byed ni /",
    "T02D1569:244b-37": "chos kyi sku'i ye shes skye ba'i thogs pa med ma'i rgyu byed pas so //",
    "T02D1569:244b-38": "ma ni stong pa'i ngo bo la ni /",
    "T02D1569:245a-0": "@245a * // n'a da de yang mi dmigs par byas nas 'od gsal gyi ye shes su gyur pa'o //",
    "T02D1569:245a-1": "shes rab nges pa'i rang bzhin yin ni /",
    "T02D1569:245a-2": "ye shes de las sangs rgyas zhes bya ste /",
    "T02D1569:245a-3": "chos kyi sku'i ye shes yin pas so //",
    "T02D1569:245a-4": "bde ba chen pos rab tu gang ni /",
    "T02D1569:245a-5": "ye shes te mi rtog cing mi 'gyur bas so //",
    "T02D1569:245a-6": "phyag rgya chen po de nyid yin ni /",
    "T02D1569:245a-7": "ye shes de gang gis mngon du byas pa de",
    "T02D1569:245a-8": "ni phyag rgya chen po'i dngos grub thob pa yin",
    "T02D1569:245a-9": "te / mngon par rdzogs par sangs rgyas pa'o //",
    "T02D1569:245a-10": "gnyis po gcig tu gyur pa yin ni /",
    "T02D1569:245a-11": "n'a da stong bar thim nas 'od gsal gyi dang du gyur pa'o ;",
    "T02D1569:245a-12": "/ rtog pa med cing dri ma bral ni /",
    "T02D1569:245a-13": "nam mkha' ltar rtog pa dang bral bas gzung 'dzin gyi dri ma rnams ma lus par zad pa'o //",
    "T02D1569:245a-14": "rang byung ye shes mnyam pa med ni /",
    "T02D1569:245a-15": "'jig rten na 'gran zla med cing dpe brjod las 'das pa'o //",
    "T02D1569:245a-16": "'jig rten gsum gyi gtso bo yi ni /",
    "T02D1569:245a-17": "khams gsum gyi bla ma yin te /",
    "T02D1569:245a-18": "thams cad kyis phyag byas pa dang /",
    "T02D1569:245a-19": "mchod pa'i 'os su gyur pa'o //",
    "T02D1569:245a-20": "sems las sems 'byung blta bar bya ni /",
    "T02D1569:245a-21": "gong gi ye shes de nyid rgyun ma chad par snga bsgom pa'o //",
    "T02D1569:245a-22": "sems kyi dbus su gzhag pa yis ni /",
    "T02D1569:245a-23": "sems blo'i nang du btsud nas yul la mi 'phro bar rtse gcig tu byed pa'o //",
    "T02D1569:245a-24": "de gnyis 'dres pas dang pa gnyis ni /",
    "T02D1569:245a-25": "sems dang blo gnyis ro gcig tu gyur pas so //",
    "T02D1569:245a-26": "dad pa gnyis ni g-yas g-yon nas 'byung ba'i rlung gnyis pa'o //",
    "T02D1569:245a-27": "mi 'byung bas ni bstan pa yin ni //",
    "T02D1569:245a-28": "rlung 'byung ba dang 'jug pa gnyis 'gags nas sems mi g-yo bar brtan por gnas pa'o //",
    "T02D1569:245a-29": "'di sgrub rdo rje ting nge 'dzin gyis ni /",
    "T02D1569:245a-30": "'di sgrub ni sku bzhi'o //",
    "T02D1569:245a-31": "rdo rje ting 'dzin gyis ni stong pa nyid kyi ye shes ni rdo rje lta bu yin te /",
    "T02D1569:245a-32": "sgrib pa gnyis ma lus par 'joms pa'o //",
    "T02D1569:245a-33": "skad cig gis ni bde ba rgyas ni /",
    "T02D1569:245a-34": "sgrib pa gnyis spangs pa'i skad cig las 'tshang rgya ba ste /",
    "T02D1569:245a-35": "sku bzhi mngon du byed do zhes pa'o don to //",
    "T02D1569:245a-36": "lhan skyes dri med thig le gnyis ni /",
    "T02D1569:245a-37": "ji lta ba mkhyen pa'i ye shes dang /",
    "T02D1569:245a-38": "ji snyed pa mkhyen pa'i ye shes gnyis thob pa yin no zhes pa'i don to//",
    "T02D1569:245b-0": "@245b dri med ldan pas dri med spro ni /",
    "T02D1569:245b-1": "chos sku las gzugs sku rnam pa gnyis byung nas gzhan gyi don ma lus par mdzad pa'o //",
    "T02D1569:245b-2": "skye ba dang ni 'gag pa gzugs ni /",
    "T02D1569:245b-3": "kun rdzob kyi bden pa dang /",
    "T02D1569:245b-4": "don dam pa'i bden pa'o //",
    "T02D1569:245b-5": "de gnyis rtogs pas dri ma bral ni /",
    "T02D1569:245b-6": "bden pa gnyis kyi don tha mi dad du rtogs pas sgrib pa gnyis zad pa'o //",
    "T02D1569:245b-7": "'jig rten shes pa me tog dkar ni /",
    "T02D1569:245b-8": "'jig rten shes pa ni dngos po'i gnas lugs ji lta ba bzhin du khong du chud pa ste /",
    "T02D1569:245b-9": "thams cad mkhyen pa'i ye shes so //",
    "T02D1569:245b-10": "de nyid me tog dkar po dang 'dra bas dri mas ma gos shing rang 'byung ba'o //",
    "T02D1569:245b-11": "'jig rten bla ma bde chen gzugs ni /",
    "T02D1569:245b-12": "sangs rgyas bcom ldan 'das rnams ni 'jig rten gsum",
    "T02D1569:245b-13": "gyi gtso bo yin zhing bla mar gyur pa ste",
    "T02D1569:245b-14": "/ ye shes 'ba' zhig gi sku yin no zhes pa'i don to //",
    "T02D1569:245b-15": "tshig nyung don zab ston pa yin //",
    "T02D1569:245b-16": "keng rus pho brang bshad pa las //",
    "T02D1569:245b-17": "bsod nams bdag gis gang bsags pa //",
    "T02D1569:245b-18": "'gro kun gnyis med thob par shog / keng rus",
    "T02D1569:245b-19": "t'a ra n'a'i rim pa rdo rje rnal 'byor ma'i",
    "T02D1569:245b-20": "sgrub thabs bdag byin gyis brlab pa'i 'grel pa gzhan",
    "T02D1569:245b-21": "la phan pa zhes bya ba mang du thos pa'i"
}