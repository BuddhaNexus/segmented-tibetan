{
    "NG0475:0": "//     @#/  / thig le 'dus pa'i bu /",
    "NG0475:1": "kun tu bzang pos sku gsum bsre ba'i man ngag",
    "NG0475:2": "/ chos thams cad chos sku mkha' khyab dwa ngas",
    "NG0475:3": "par la bzla ba ni /",
    "NG0475:4": "rig pa khong gsal gyi sgo nas ye shes yon tan du bstan pa dang */",
    "NG0475:5": "ye shes yon tan gyi sgo nas thugs rje'i rtsal snang bar bstan pa'o //",
    "NG0475:6": "chos kyi sku la rig pa'i rtsal ma 'gags pas /",
    "NG0475:7": "me long lta bu'i ye shes /",
    "NG0475:8": "de las 'phro 'gyur med pas mi 'gyur bas //",
    "NG0475:9": "chos sku la thams cad mkhyen pa'i ye shes dang @#//",
    "NG0475:10": "ldan pas //",
    "NG0475:11": "sangs rgyas spyan zhes bya ba'i spyan zhes bya'o //",
    "NG0475:12": "chos kyi sku'i shes rab mi g.yo bas mnyam pa nyid kyi ye shes //",
    "NG0475:13": "ye shes de thugs rje'i rlan dang ma bral bas chu //",
    "NG0475:14": "thams cad la thun mong khyab pas ma ma ki zhes bya'o //",
    "NG0475:15": "chos kyi sku kun la khyab pas so sor rtog pa'i ye shes //",
    "NG0475:16": "ye shes des thams cad skyob par byed cing thugs rje smin par byed pa me //",
    "NG0475:17": "sems can kun gyi drod la khyab par gnas pas na gos dkar mo zhes bya'o //",
    "NG0475:18": "chos kyi sku la ma btsal bar mkhyen pa'i ye shes lhun gyis grub pas //",
    "NG0475:19": "bya ba grub pa'i ye shes //",
    "NG0475:20": "ye shes de'i thugs rje'i dbang gis thams cad sgrol bas rlung *//",
    "NG0475:21": "phyir mi ldog pas dam tshig sgrol ma zhes bya'o //",
    "NG0475:22": "chos kyi sku'i ye shes longs sku la rdzogs pas chos kyi sku'i ye shes //",
    "NG0475:23": "ye shes des kun la khyab pas thams cad kyi",
    "NG0475:24": "gzhi ma lta bu ste nam mkha' chos nyid de",
    "NG0475:25": "dus gsum du mi 'gyur bas kun tu bzang mo",
    "NG0475:26": "zhes bya'o // de chos kyi zung lnga ya bcu dang ldan pa de //",
    "NG0475:27": "rtsal gyi sgo nas yon tan du bstan pa'o //",
    "NG0475:28": "yon tan gyi sgo nas rtsal du bstan pa ni //",
    "NG0475:29": "longs spyod rdzogs pa'i sku lnga la //",
    "NG0475:30": "rigs re re la 'dul ba'i ngo gang tha dad pa re re byung bas ni //",
    "NG0475:31": "dper na nyi ma'i snying po gcig la yul gyi dbang du rtsis pa lta bu ste //",
    "NG0475:32": "yul re re na nyi ma re re snang ba dang 'dra ste //",
    "NG0475:33": "de bzhin du chos kyi sku gcig gi kun la khyab par bstan pa ni //",
    "NG0475:34": "yon tan gyi sgo nas rtsal du bstan pa'o //",
    "NG0475:35": "ye shes lnga lus lnga la thim pa'i dus na /",
    "NG0475:36": "ye shes lus can no //",
    "NG0475:37": "ye shes lnga'i snang ba 'od lnga ru 'char ro //",
    "NG0475:38": "de la 'gro drug tu skye ba'i rgyu drug dang */",
    "NG0475:39": "lam lnga dang */",
    "NG0475:40": "yul drug dang */",
    "NG0475:41": "'bras bu drug tu smin pa ni //",
    "NG0475:42": "bar dor gdams ngag las shes par bya'o //",
    "NG0475:43": "bar dor 'khrul pa ldog pa'i rkyen gsum 'char te //",
    "NG0475:44": "bla ma'i gdams ngag rkyen du 'char ba dang *//",
    "NG0475:45": "rang snang rkyen du 'char ba'o //",
    "NG0475:46": "de gsum yang gdams ngag las shes par bya'o //",
    "NG0475:47": "da lta ni chos sku mkha' khyam nyams su myong ba yin no //",
    "NG0475:48": "dper na khyung sgo nga na gnas pa 'dra'o //",
    "NG0475:49": "sgong rgya ral bas ma dang mnyam mo //",
    "NG0475:50": "dpe de bzhin du ye shes khong gsal nyams su myong ngo *//",
    "NG0475:51": "dbugs chad nas rkyen gsum 'char bas dngos su sangs rgyas so //",
    "NG0475:52": "de yang gdams ngag las shes par bya'o //",
    "NG0475:53": "da ni sprin par nyi ma lta bu //",
    "NG0475:54": "da lta na nyams thogs na gnas so //",
    "NG0475:55": "mngon du bar ma dor 'gyur //",
    "NG0475:56": "'khrul pa ldog pa'i thabs ni da lta yin //",
    "NG0475:57": "sangs rgyas mngon du 'gyur ba'i dus bar do yin //",
    "NG0475:58": "sangs rgyas nas 'bras bu ni gdams ngag las shes par bya'o //",
    "NG0475:59": "gzhi 'khrul gzhi gdeng *//",
    "NG0475:60": "ldog pa'i thabs gsum gyis bstan //",
    "NG0475:61": "gnas lugs la mtha' yas //",
    "NG0475:62": "'gro drug g.yang sa gcad //",
    "NG0475:63": "gnas lugs las 'dod khams gzugs //",
    "NG0475:64": "gzugs med khams @#//",
    "NG0475:65": "gsum //",
    "NG0475:66": "longs spyod sku'i gnas lugs //",
    "NG0475:67": "spyi ni 'od srungs chen po yin //",
    "NG0475:68": "dgos ni 'od srungs chung ngu yin //",
    "NG0475:69": "thig le 'dus pa'i snyan brgyud 'di //",
    "NG0475:70": "ston pa gsum dang *//",
    "NG0475:71": "rigs 'dzin gsum gyi byin rlabs //",
    "NG0475:72": "lce btsun bdag la thugs kyi bcud thigs pa //",
    "NG0475:73": "dbang chen thob pas chos smyo 'ong ste mchi //",
    "NG0475:74": "zas skom mi la tshaul yang gdams ngag gcig ma shor //",
    "NG0475:75": "dgos dgu mi la tshol yang gsang gter 'di ma shor //",
    "NG0475:76": "nyal sa mi la tshol yang thugs kyi bcud ma bstan //",
    "NG0475:77": "grong sbrang rtag tu byed kyang kha ru 'byin ma myong *//",
    "NG0475:78": "thugs la gab bo //"
}