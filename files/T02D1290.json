{
    "T02D1290:145a-0": "@145a # // rgya gar skad du /",
    "T02D1290:145a-1": "ma h'a ti la ka kra ma n'a ma /",
    "T02D1290:145a-2": "bod skad du /",
    "T02D1290:145a-3": "thig le chen po'i rim pa zhes bya ba /",
    "T02D1290:145a-4": "dpal kye'i rdo rje la phyag 'tshal lo //",
    "T02D1290:145a-5": "rang bzhin gnyis bral gser 'dra yon tan 'phungs pa'i gzhi //",
    "T02D1290:145a-6": "'jug par bya ba'i rgyud nyid rang gi mngon du byed //",
    "T02D1290:145a-7": "rang nyams dpa' bo'i dpa' bo brtan g-yo'i skad cig",
    "T02D1290:145a-8": "bdag / mtha' gnas nam mkha' rtog bral bya ba",
    "T02D1290:145a-9": "ma lus rdzogs // rgya mtsho mtshon cha tshig gis mya ngan ye nas 'das //",
    "T02D1290:145a-10": "rang nyams shugs kyis dbang sgyur de la phyag 'tshal 'dud //",
    "T02D1290:145a-11": "'byed sogs gsum gnyis thabs kyis rjes ma 'brangs //",
    "T02D1290:145a-12": "bya ba mdzub mo don gdon mi byed pas //",
    "T02D1290:145a-13": "skal mang nges med ngo ston 'dir dad gang //",
    "T02D1290:145a-14": "nyi 'od gsal byed de phyir thabs man ngag / de bas sreg me blugs chu ma rgyud la //",
    "T02D1290:145a-15": "skal med rang gis 'brel pa'i skyes bu la //",
    "T02D1290:145a-16": "chu bos mtshon pa'i ming tshogs cung zad pa //",
    "T02D1290:145a-17": "rmongs pa bdag 'dra'i don phyir dbye bar bya //",
    "T02D1290:145a-18": "bstan bcos dang po'i rang bzhin ni //",
    "T02D1290:145a-19": "sa gser lta bur gdod nas dag / rang bzhin stong pa nyid kyi phyir //",
    "T02D1290:145a-20": "rang bzhin ma skyes stong pa'ang min //",
    "T02D1290:145a-21": "rmi lam 'dod pa tshim bzhin pa //",
    "T02D1290:145a-22": "'khrul pas rang don grub par byed //",
    "T02D1290:145a-23": "gzhi med snang ba'ang gser shing bzhin //",
    "T02D1290:145a-24": "mi 'gog de don shes bya ba //",
    "T02D1290:145a-25": "gzugs phung rdo rje ma yin te //",
    "T02D1290:145a-26": "tshor ba de nyid dkar mor brjod //",
    "T02D1290:145a-27": "'du shes chu yi rnal 'byor ma //",
    "T02D1290:145a-28": "'du byed rdo rje mkha' 'gro ma //",
    "T02D1290:145a-29": "rnam shes bdag med ngo bo bas //",
    "T02D1290:145a-30": "rang bzhin mya ngan 'das shes bya //",
    "T02D1290:145a-31": "gzugs dkar sgra la chom rkun ma //",
    "T02D1290:145a-32": "dri ni ro langs ghasma r'i //",
    "T02D1290:145a-33": "reg la mkha' spyod sa spyod ma //",
    "T02D1290:145a-34": "rtag par chos su rang gnas pas //",
    "T02D1290:145a-35": "longs spyod mya ngan 'das pa rdzogs //",
    "T02D1290:145a-36": "mi bskyod chu de rnam snang mdzad //",
    "T02D1290:145a-37": "nyi ma'i 'byung ldan mtha' yas sems //",
    "T02D1290:145a-38": "don yod pas ni gtso bo lnga //",
    "T02D1290:145a-39": "gti mug la sogs dbang po lnga //",
    "T02D1290:145a-40": "rang bzhin ye nas ma byas pa //",
    "T02D1290:145a-41": "rnam dag ngang gis 'ching ba med //",
    "T02D1290:145a-42": "de nas rang bzhin sdom pa dang //",
    "T02D1290:145a-43": "nang gi sa bcu rim shes bya //",
    "T02D1290:145a-44": "gnas dang nye gnas zhing de bzhin //",
    "T02D1290:145b-0": "dur khrod tshan do 'du ba @145b sogs //",
    "T02D1290:145b-1": "bdag nyid chen po rgyal ba'i sku //",
    "T02D1290:145b-2": "phyi rol de bzhin nang de bzhin //",
    "T02D1290:145b-3": "de bzhin gsang bar shes par bya //",
    "T02D1290:145b-4": "rkang pa bskyod pa mdor drod shes //",
    "T02D1290:145b-5": "'du ba rtag tu chur bstan pas //",
    "T02D1290:145b-6": "stong du dbyibs kyis bzhir shes bya //",
    "T02D1290:145b-7": "'khor lo bde ba de bzhin gnas //",
    "T02D1290:145b-8": "bha ga nam mkha' yin pa'o //",
    "T02D1290:145b-9": "bshang lam drag gtum dur khrod che //",
    "T02D1290:145b-10": "gsang gnas dbyibs can de bzhin du //",
    "T02D1290:145b-11": "rna ba rgod dang g-yer khar brjod //",
    "T02D1290:145b-12": "kha ni tshang tshing 'bar ba snang //",
    "T02D1290:145b-13": "mi bzad dmyal tshogs mig tu bstan //",
    "T02D1290:145b-14": "shi ri shing gi dngos po ste //",
    "T02D1290:145b-15": "me tog 'bras bu dbang por bcas //",
    "T02D1290:145b-16": "ka ba gcig dang sgo dgur ldan //",
    "T02D1290:145b-17": "bdag med he ru ka bde ba //",
    "T02D1290:145b-18": "thabs dang shes rab ye nas 'brel //",
    "T02D1290:145b-19": "nyi zla g-yas dang g-yon gyi stan //",
    "T02D1290:145b-20": "gnyis med 'brel ba rtag tu phra //",
    "T02D1290:145b-21": "ma tshogs rdo rje mkha' 'gro ni //",
    "T02D1290:145b-22": "mi phyed phra mo rdo rje ma //",
    "T02D1290:145b-23": "dkar mo g-yon pa brtse ba ma //",
    "T02D1290:145b-24": "thung ngu rus sbal chur shes bya //",
    "T02D1290:145b-25": "bsgom dbang rdo rje mkha' 'gror bstan //",
    "T02D1290:145b-26": "skyon ldan mjug ma pukka s'i //",
    "T02D1290:145b-27": "ri khrod ma mo mtshan ma yin //",
    "T02D1290:145b-28": "tsha dang bsil la gdol ba mo //",
    "T02D1290:145b-29": "g-yung mo gzhol dang rangs byed ma //",
    "T02D1290:145b-30": "dkar mo sgo skyong gzugs spyi nyid //",
    "T02D1290:145b-31": "rgyu sbyin sbyor bral chom rkun ma //",
    "T02D1290:145b-32": "sdu gu grub ma ro langs ma //",
    "T02D1290:145b-33": "yid bzangs tshad ma ghasma r'i //",
    "T02D1290:145b-34": "sum sgor 'dod mas spyod ma //",
    "T02D1290:145b-35": "mkha' spyod khyim ma gtum mor bstan //",
    "T02D1290:145b-36": "mkha' 'gro'i dkyil 'khor byas pa med //",
    "T02D1290:145b-37": "sku dang phyag rgya yum gyi tshogs //",
    "T02D1290:145b-38": "'bras bu bde ba skad cig dag / rang bzhin nyid du rtag par bya //",
    "T02D1290:145b-39": "bzhi gnyis nas brtsams drug cu'i bar //",
    "T02D1290:145b-40": "de sogs stong phrag bdun cu gnyis //",
    "T02D1290:145b-41": "de las rgyas par brjod mi lang //",
    "T02D1290:145b-42": "rang bzhin sprul par rgyal bas gsungs //",
    "T02D1290:145b-43": "gsang ba'ang de bzhin shes par bya //",
    "T02D1290:145b-44": "'byung ba rim ldan bha gar gnas //",
    "T02D1290:145b-45": "bu gu 'dus pas sa nyid de //",
    "T02D1290:145b-46": "bde ba mang pos mar shes bya //",
    "T02D1290:145b-47": "sku gsum rang bzhin gdod nas ldan //",
    "T02D1290:145b-48": "rang bzhin rnam dag 'jig rten na //",
    "T02D1290:145b-49": "gang yang bcings pa yod ma yin //",
    "T02D1290:145b-50": "dman pa'i bsal bya ji snyed pa //",
    "T02D1290:145b-51": "rang bzhin nyid kyis de lta'o //",
    "T02D1290:145b-52": "dpal thig le chen po'i rim pa las rang bzhin gyis gnas pa'i rim pa ste dang po'o /",
    "T02D1290:145b-54": "// /'dug byed bskyed par shes bya ba //",
    "T02D1290:145b-55": "thabs dang bcas pas dman pa'i don //",
    "T02D1290:146a-0": "@146a * // lha dag sgra don las byung ba //",
    "T02D1290:146a-1": "yang dag sdom pa'ang der shes bya //",
    "T02D1290:146a-2": "'khor lo dag la rnam sbyong zhing //",
    "T02D1290:146a-3": "rang gi bde bas rang za bas //",
    "T02D1290:146a-4": "rnam rtog las grol sa bcu sbyong //",
    "T02D1290:146a-5": "rdo rje 'dzin pa dgur shes bya //",
    "T02D1290:146a-6": "kun rdzob brjod pa ma yin te //",
    "T02D1290:146a-7": "lte ba mtha' zad shes rab la //",
    "T02D1290:146a-8": "thabs ni ze 'bru'i rtser shes bya //",
    "T02D1290:146a-9": "rtsa bar 'dab ma drug cu bzhi //",
    "T02D1290:146a-10": "sde tshan brgyad kyis mtha' stong pa //",
    "T02D1290:146a-11": "ma skyes pa yi snying po can //",
    "T02D1290:146a-12": "der ni dbus kyi gdan shes bya //",
    "T02D1290:146a-13": "'bar g-yo las su rnam brtags pas //",
    "T02D1290:146a-14": "las kyi dang por shes par bya //",
    "T02D1290:146a-15": "sa dbus chos su bstan pa ste //",
    "T02D1290:146a-16": "sngon la brgyad cha gcig yod pa //",
    "T02D1290:146a-17": "rtsa bzhi nang gi ma mo bzhi //",
    "T02D1290:146a-18": "gzhan dag rgyud las nges par gsungs //",
    "T02D1290:146a-19": "bcud ni phung po 'byung bar bshad //",
    "T02D1290:146a-20": "rtag par chos su 'di bstan te //",
    "T02D1290:146a-21": "snying po chos kyi skur shes bya //",
    "T02D1290:146a-22": "de nyid ye shes snying po yin //",
    "T02D1290:146a-23": "'di ni 'khor lo nam mkha'i khams //",
    "T02D1290:146a-24": "thams cad kun la khyab chen po //",
    "T02D1290:146a-25": "de nyid stong du longs spyod de //",
    "T02D1290:146a-26": "'byung ba bar bzhi stong pa bas //",
    "T02D1290:146a-27": "ye shes lnga yi snying po can //",
    "T02D1290:146a-28": "chags pas rtag tu rang 'ching ba //",
    "T02D1290:146a-29": "log lta rtag tu grol bar dka' //",
    "T02D1290:146a-30": "'byung 'jug thogs med thar bar 'gyur //",
    "T02D1290:146a-31": "padma mtshan ldan bde ba che //",
    "T02D1290:146a-32": "rtag par gzhom med dbyings mtha' can //",
    "T02D1290:146a-33": "rang bzhin chos skur yongs shes par //",
    "T02D1290:146a-34": "'di la sgo drug yod shes bya //",
    "T02D1290:146a-35": "ting 'dzin goms pa'i ye shes kyis //",
    "T02D1290:146a-36": "sa gnas kun du bde ba che //",
    "T02D1290:146a-37": "ye shes skye ba nges pa med //",
    "T02D1290:146a-38": "dkyil 'khor yan lag bcas sprul sku //",
    "T02D1290:146a-39": "de nyid bde bas bde byas te //",
    "T02D1290:146a-40": "longs spyod rdzogs pa kye'i rdo rje //",
    "T02D1290:146a-41": "las kyi lam la gzhan bzhin zhugs //",
    "T02D1290:146a-42": "aom tra gnad kyi sgo phye dang //",
    "T02D1290:146a-43": "phyogs kyi ye shes bdag gis byas //",
    "T02D1290:146a-44": "'bar 'dzin dang po'i sgor zhugs te //",
    "T02D1290:146a-45": "bdud rtsi 'jig pa'i lam dbus su //",
    "T02D1290:146a-46": "ting 'dzin rtsal gyis drang por byed //",
    "T02D1290:146a-47": "rnyed nas longs spyod mya ngan 'das //",
    "T02D1290:146a-48": "sku gsum bzhi yang ma dmigs te //",
    "T02D1290:146a-49": "sems nyid bde la gang gnas pa //",
    "T02D1290:146a-50": "goms pas 'od kyang mi dmigs shing //",
    "T02D1290:146a-51": "skra yi rtse mo brgya shas kyang //",
    "T02D1290:146a-52": "mthar ni dmigs par mi byed na //",
    "T02D1290:146a-53": "bde ba yid kyis mi myong zhing //",
    "T02D1290:146a-54": "mtha' rnams ci la'ang mi gnas te //",
    "T02D1290:146a-55": "spyod lam longs spyod der shes bya //",
    "T02D1290:146a-56": "'gro don 'dod pa'i sku gnyis kyang //",
    "T02D1290:146b-0": "sgra yi tshul @146b las thogs pa med //",
    "T02D1290:146b-1": "rang bzhin snang ba ye shes ni //",
    "T02D1290:146b-2": "snang stong gnyis su ma yin pas //",
    "T02D1290:146b-3": "rtag tu thig le chen por gsungs //",
    "T02D1290:146b-4": "dpal thig le chen po'i rim pa las /",
    "T02D1290:146b-5": "ye shes chen po la 'jug pa'i rim pa ste gnyis pa'o /",
    "T02D1290:146b-7": "// / rang nyams gnas 'dod blo ldan pas //",
    "T02D1290:146b-8": "yul du shes bya dka' ba ni //",
    "T02D1290:146b-9": "rang rigs 'gyur ba'i mtshan ma can //",
    "T02D1290:146b-10": "brgya dang bcu dang drug gnyis dang //",
    "T02D1290:146b-11": "dkar nag phyad dang dkar nag min //",
    "T02D1290:146b-12": "skra nag mig ring lte ba zab //",
    "T02D1290:146b-13": "phra sbom ring thung gnyis spangs pa //",
    "T02D1290:146b-14": "sna drangs rked phra smad zheng che //",
    "T02D1290:146b-15": "'dab ma che zhing nad zab pa //",
    "T02D1290:146b-16": "nu sra nad nyung ga bur mang //",
    "T02D1290:146b-17": "si la rab tu ldan pa dang //",
    "T02D1290:146b-18": "phyi nang chu lus rlung dri zhim //",
    "T02D1290:146b-19": "'jam des dang ldan mi g-yo ba //",
    "T02D1290:146b-20": "lha yi rigs kyang brtag par bya //",
    "T02D1290:146b-21": "rnyed nas bstan bcos rim par sbyin //",
    "T02D1290:146b-22": "rgyal po'i bu mo'i chos zhes bya //",
    "T02D1290:146b-23": "dam tshig rim dang zas sogs pa //",
    "T02D1290:146b-24": "rtog pa med par de shes nas //",
    "T02D1290:146b-25": "khu ba legs par sbyin byas te //",
    "T02D1290:146b-26": "rnam bzhi rlung yang shes par bya //",
    "T02D1290:146b-27": "mtshan dang mtshan mnyes rab bskul bas //",
    "T02D1290:146b-28": "pho brang bde ba skyed par byed //",
    "T02D1290:146b-29": "gnas dang rim pa shes bya ba //",
    "T02D1290:146b-30": "sprul pa chos dang bde ba che //",
    "T02D1290:146b-31": "dga' bde gnas par shes par bya //",
    "T02D1290:146b-32": "dga' ba mchog bral lhan cig skyes //",
    "T02D1290:146b-33": "bstan bcos ngo bor de shes bya //",
    "T02D1290:146b-34": "skad cig de skad thang cig yud //",
    "T02D1290:146b-35": "rlung gi las kyis go phye ba'o //",
    "T02D1290:146b-36": "sna tshogs nyid dang nyin mtshan bral //",
    "T02D1290:146b-37": "las kyi rim pa nyid du gsungs //",
    "T02D1290:146b-38": "snang ba mched dang thob pa dang //",
    "T02D1290:146b-39": "yang dag dri med 'od las byung //",
    "T02D1290:146b-40": "nyin mtshan bar dang gnyi ka min //",
    "T02D1290:146b-41": "dngos po rnam gnyis phrad pa'i ming //",
    "T02D1290:146b-42": "sde pa phyag rgya 'byung ba'i yum //",
    "T02D1290:146b-43": "mchog la sogs pa'ang skabs ming gsungs //",
    "T02D1290:146b-44": "rkyang ma ro ma kun 'dar ma //",
    "T02D1290:146b-45": "rigs gsum gnas pa'ang bde ba'i lam //",
    "T02D1290:146b-46": "nyi zla thabs dang shes rab kyis //",
    "T02D1290:146b-47": "rang gi dgos pa'ang des len te //",
    "T02D1290:146b-48": "kun rdzob pa yang gnyis su snang //",
    "T02D1290:146b-49": "yongs grags srog nang de bdag nyid //",
    "T02D1290:146b-50": "mdud pa'i mtshan nyid nang du ste //",
    "T02D1290:146b-51": "dga' ba char yang ston pas gsungs //",
    "T02D1290:146b-52": "rtse mo sor mo bcu gnyis thig / de zhabs longs spyod shes par bya //",
    "T02D1290:146b-53": "brgyad brgyad rim pa ngo bor sbyor //",
    "T02D1290:146b-54": "de ni rang bzhin don du bstan //",
    "T02D1290:146b-55": "snang bas bde ba dga' ba yin //",
    "T02D1290:146b-56": "phyi rol reg bya gnyis par gsungs //",
    "T02D1290:147a-0": "phrad @147a * //",
    "T02D1290:147a-1": "pas bde ba bral ba ste //",
    "T02D1290:147a-2": "gnas su lhan cig skyes pa 'byung //",
    "T02D1290:147a-3": "thun mong rim par de shes bya //",
    "T02D1290:147a-4": "'khor lo rim par rim gnas pa //",
    "T02D1290:147a-5": "phyi rol don de nang yang yin //",
    "T02D1290:147a-6": "ba gam nang du 'bru gsum gnyis //",
    "T02D1290:147a-7": "rtse mor bar med de bzhin rim //",
    "T02D1290:147a-8": "nor bu'i nang du de shes nas //",
    "T02D1290:147a-9": "de ni ze 'bru'i rim bcu drug / bdag gi thig le mthar gnas pa'o //",
    "T02D1290:147a-10": "blo yi yul du de shes nas //",
    "T02D1290:147a-11": "gnas sogs nang gi sa shes bya //",
    "T02D1290:147a-12": "gsang ba'i sa rim dga' ba'i mthar //",
    "T02D1290:147a-13": "thabs dang shes rab sangs rgyas sa //",
    "T02D1290:147a-14": "pa shang mthar phyin rdo rje 'dzin //",
    "T02D1290:147a-15": "snang ba gnyis las rnam par 'das //",
    "T02D1290:147a-16": "de ltar sa las rim shes nas //",
    "T02D1290:147a-17": "dper na me yis tshig pa'i lus //",
    "T02D1290:147a-18": "me nyid kyis ni gdung bar bya //",
    "T02D1290:147a-19": "de bzhin 'dod chags mes tshig pa //",
    "T02D1290:147a-20": "chags pa nyid kyis rab tu sel //",
    "T02D1290:147a-21": "skye bo mi bzad pa yi las //",
    "T02D1290:147a-22": "gang dang gang gis 'ching 'gyur ba //",
    "T02D1290:147a-23": "thabs dang bcas na de nyid kyis //",
    "T02D1290:147a-24": "srid pa'i 'ching ba las grol 'gyur //",
    "T02D1290:147a-25": "log lta nyan thos skal med skur //",
    "T02D1290:147a-26": "des na thar pa ring bar gsungs //",
    "T02D1290:147a-27": "rdo rje padma rab sbyor bas //",
    "T02D1290:147a-28": "sra bas sprul pa sa ru bshad //",
    "T02D1290:147a-29": "gsher ba'i grangs chos m'a ma k'i / bskyod pas gos dkar longs spyod rdzogs //",
    "T02D1290:147a-30": "'gugs pa sgrol ma bde ba che //",
    "T02D1290:147a-31": "h'um phat rang gi rlung mthu yis //",
    "T02D1290:147a-32": "mchog gi mtha' nas brtag par bya //",
    "T02D1290:147a-33": "dngos po 'dus pas gang shes pa //",
    "T02D1290:147a-34": "'dus pa ma yin bral ba'ang min //",
    "T02D1290:147a-35": "nyi zla'i sems dang bcas pa'i dngos //",
    "T02D1290:147a-36": "dngos po lhan cig skyes par brjod //",
    "T02D1290:147a-37": "ltung ba med par gang 'dres pa //",
    "T02D1290:147a-38": "de bde thabs las thams cad rig / rang bzhin lhan cig skyes zhes bya //",
    "T02D1290:147a-39": "de bzhin nyid kyi dga' yin phyir //",
    "T02D1290:147a-40": "dgyes pa chen por de brjod do //",
    "T02D1290:147a-41": "chos thams cad kyi sdom cig pas //",
    "T02D1290:147a-42": "sdom pa'ang thig le chen por brjod //",
    "T02D1290:147a-43": "sdom pa che la su gnas pa //",
    "T02D1290:147a-44": "bsrung ba med de 'da' ba'ang med //",
    "T02D1290:147a-45": "thabs dang shes rab yod min pas //",
    "T02D1290:147a-46": "'dod chags med cing chags bral med //",
    "T02D1290:147a-47": "dbu ma'ang dmigs par mi 'gyur te //",
    "T02D1290:147a-48": "yo ga sam pu ta yar bshad //",
    "T02D1290:147a-49": "gtan tshigs zhib par gsal byed pa //",
    "T02D1290:147a-50": "de nyid rang gi sems rtog yin //",
    "T02D1290:147a-51": "bla ma'i dus thabs phyag rgya dang //",
    "T02D1290:147a-52": "rang gi bsod nams las shes 'gyur //",
    "T02D1290:147a-53": "sngon gyi ye shes de rnyed nas //",
    "T02D1290:147b-0": "@147b las kyi lus nyid mi snang ste //",
    "T02D1290:147b-1": "thabs shes dngos po 'dres par 'gyur //",
    "T02D1290:147b-2": "skad cig gcig gis rdzogs byang chub //",
    "T02D1290:147b-3": "'di las rim pa yod ma yin //",
    "T02D1290:147b-4": "gal te dag par mi 'gyur yang //",
    "T02D1290:147b-5": "aa nu yo ga'i dmigs pa yis //",
    "T02D1290:147b-6": "rtag tu rang nyams 'jug par ldan //",
    "T02D1290:147b-7": "brtul zhugs zad par mi dgos na //",
    "T02D1290:147b-8": "mi gang mun sel rnyed pa bzhin //",
    "T02D1290:147b-9": "bzhi yi phyag rgya spangs kyang rung //",
    "T02D1290:147b-10": "bde ba nyams par yongs mi 'gyur //",
    "T02D1290:147b-11": "mthar phyin bya ba med par 'grub //",
    "T02D1290:147b-12": "yon tan spros pa brjod mi lang //",
    "T02D1290:147b-13": "dpal thig le chen po'i rim pa las rang nyams ye shes chen po'i rim pa ste gsum pa'o /",
    "T02D1290:147b-15": "// / ye shes mthar phyin rnal 'byor pa //",
    "T02D1290:147b-16": "rang bzhin ye shes de rnyed pas //",
    "T02D1290:147b-17": "rang bzhin du ma gcig mthar bral //",
    "T02D1290:147b-18": "yod med dbus las 'das pa'i sku //",
    "T02D1290:147b-19": "bdag med gzhan med der shes med //",
    "T02D1290:147b-20": "dman pa 'bring dang mchog dag dang //",
    "T02D1290:147b-21": "gzhan dang gang rnams de rnams kyang //",
    "T02D1290:147b-22": "bdag tu ro mnyam gcig tu shes //",
    "T02D1290:147b-23": "lhan cig skyes pa'i ye shes las //",
    "T02D1290:147b-24": "brtan g-yo'i rang bzhin gzhan mi mthong //",
    "T02D1290:147b-25": "ji ltar byas pa de nyid yin //",
    "T02D1290:147b-26": "kha dog dbyibs dang stong bsgoms pas //",
    "T02D1290:147b-27": "don 'di nam yang rnyed mi nus //",
    "T02D1290:147b-28": "las kyi rim par gsungs pa'i phyir //",
    "T02D1290:147b-29": "phyag rgya chen po rgyu dang bral //",
    "T02D1290:147b-30": "rang rig gsal ba'i ye shes ni //",
    "T02D1290:147b-31": "cis kyang stong pa ma yin pas //",
    "T02D1290:147b-32": "bsgrub bya'i rnam grangs ci rnyed pa //",
    "T02D1290:147b-33": "rang bzhin lhun gyis grub ces gsungs //",
    "T02D1290:147b-34": "nor bu rin chen yon tan bzhin //",
    "T02D1290:147b-35": "rtag tu cir yang dga' ba med //",
    "T02D1290:147b-36": "yul du snang ba ma yin pas //",
    "T02D1290:147b-37": "dus gsum ma 'gags ye shes mchog / sbyin sreg slob sogs las grol ba //",
    "T02D1290:147b-38": "rang nyams rig la gnas par rnyed //",
    "T02D1290:147b-39": "de nyid ston pas yang gsungs pa //",
    "T02D1290:147b-40": "rig pa skyes bu grub pa'i rdo rje 'dzin pa",
    "T02D1290:147b-41": "de ni thams cad spangs shing thams cad du gnas",
    "T02D1290:147b-42": "pa yin / bya ba thams cad spangs pa /",
    "T02D1290:147b-43": "byed pa gang yang mi 'gog pa /",
    "T02D1290:147b-44": "ci yang ma yin pa /",
    "T02D1290:147b-45": "yon tan gang yang mtshungs pa med pa /",
    "T02D1290:147b-46": "gang du yang mi 'gro /",
    "T02D1290:147b-47": "gar yang mi gnas /",
    "T02D1290:147b-48": "thog ma dang tha ma la sogs pa rnam par spangs pa /",
    "T02D1290:147b-49": "bsnyen pa'i yan lag gsum du snang ba /",
    "T02D1290:147b-50": "thams cad du gshegs pa /",
    "T02D1290:147b-51": "thams cad du mkhyen pa /",
    "T02D1290:147b-52": "thams cad pa /",
    "T02D1290:147b-53": "thams cad kyi don /",
    "T02D1290:148a-0": "thams cad kyi sems la gnas @148a * //",
    "T02D1290:148a-1": "pa /",
    "T02D1290:148a-2": "ngan song thams cad las rnam par grol ba /",
    "T02D1290:148a-3": "yon tan thams cad kyis rnam par brgyan pa /",
    "T02D1290:148a-4": "kha dog dang dbyibs thams cad pa /",
    "T02D1290:148a-5": "thams cad la phan pa /",
    "T02D1290:148a-6": "dge ba mtshungs pa med pa /",
    "T02D1290:148a-7": "lan cig ma yin par 'byung ba /",
    "T02D1290:148a-8": "mgon po skyob pa /",
    "T02D1290:148a-9": "kun du rtog pa spangs pa /",
    "T02D1290:148a-10": "kha dog dang dbyibs thams cad dang bral ba /",
    "T02D1290:148a-11": "zab pa'i phyir skye bo'i yul ma yin pa /",
    "T02D1290:148a-12": "thams cad kyi bdag po'i phyir rgyal po /",
    "T02D1290:148a-13": "dbye bar dka' ba'i phyir rdo rje /",
    "T02D1290:148a-14": "nyon mongs pa'i nye bar gdung ba las grol ba'i phyir zla ba /",
    "T02D1290:148a-15": "thams cad snang ba'i phyir nyi ma /",
    "T02D1290:148a-16": "dogs pa med pa'i phyir seng ge / gting dpag dka' ba'i phyir /",
    "T02D1290:148a-17": "chu'i phung po chen po /",
    "T02D1290:148a-18": "thams cad kyi gzhi'i phyir nam mkha' thams cad /",
    "T02D1290:148a-19": "lhun gyis grub pa'i phyir ngo bo nyid kyi sku",
    "T02D1290:148a-20": "zhes bya ba la sogs pa rgyas par gsungs so",
    "T02D1290:148a-21": "// dpal thig le chen po'i rim pa las mthar",
    "T02D1290:148a-22": "phyin pa'i don la gnas pa'i rim pa ste bzhi",
    "T02D1290:148a-23": "// pa'o / //",
    "T02D1290:148a-25": "/ kye'i rdo rje'i rgya mtsho rgyud chen las //",
    "T02D1290:148a-26": "rang bzhin 'jug nyams 'bras bu lo thog bzhin //",
    "T02D1290:148a-27": "mtha' 'khob rgyal 'dra gzu lums don mdzad pa //",
    "T02D1290:148a-28": "ngang pa'i chu bzhi phreng bas mthar phyin shog /",
    "T02D1290:148a-29": "dpal thig le chen po'i rim pa zhes bya ba",
    "T02D1290:148a-30": "rdzogs pa'i rim pa zhes bya ba'i man ngag /",
    "T02D1290:148a-31": "rgya gar gyi mkhan po bla ma sgeg pa'i rdo"
}