{
    "T02D1893:231b-0": "@231b # // rgya gar skad du /",
    "T02D1893:231b-1": "a'ary'a wa lo ka te shva ra s'a dha nam /",
    "T02D1893:231b-2": "bod skad du /",
    "T02D1893:231b-3": "'phags pa spyan ras gzigs 'jig rten dbang phyug sgrub pa'i thabs /",
    "T02D1893:231b-4": "'jig rten mgon po la phyag 'tshal lo //",
    "T02D1893:231b-5": "gang thugs thugs rje'i dbang gyur te //",
    "T02D1893:231b-6": "rtag tu gzhan gyi don mdzad pa //",
    "T02D1893:231b-7": "'jig rten mgon la phyag 'tshal te /",
    "T02D1893:231b-8": "de yi sgrub thabs bri bar bya //",
    "T02D1893:231b-9": "byang chub tu ni sems bskyed cing //",
    "T02D1893:231b-10": "dad dang snying rjer ldan pa dang //",
    "T02D1893:231b-11": "bla ma la gus gtong sems ldan //",
    "T02D1893:231b-12": "bden par smra zhing brtson ldan pas //",
    "T02D1893:232a-0": "yid dang rjes su mthun gnas @232a * //",
    "T02D1893:232a-1": "su ;",
    "T02D1893:232a-2": "/ bde ba'i sta na la 'dug nas kyang //",
    "T02D1893:232a-3": "sngon du bya ba rnams byas la //",
    "T02D1893:232a-4": "'jig rten mgon po bsgrub par bya //",
    "T02D1893:232a-5": "dang po bdag nyid kyi snying gar aa las ri bong can bsams la /",
    "T02D1893:232a-6": "de'i steng du sa bon gyi yi ge bsams te /",
    "T02D1893:232a-7": "de las 'od 'phros pas 'jig rten mgon po spyan drangs te /",
    "T02D1893:232a-8": "phyag la sogs pa yan lag bdun pa bya'o //",
    "T02D1893:232a-9": "de nas gsum la skyabs su 'gro ba dang sems",
    "T02D1893:232a-10": "bskyed pa byas la snying rje chen po bsgom par",
    "T02D1893:232a-11": "bya'o // aom sh'u n+ya t'a dzny'a na badzra sv'a bh'a wa a'atma ko&amp; ham /",
    "T02D1893:232a-12": "zhes brjod do //",
    "T02D1893:232a-13": "des dngos po thams cad gzung ba dang 'dzin pa",
    "T02D1893:232a-14": "gnyis su med pa stong pa nyid du bsgom par",
    "T02D1893:232a-15": "bya'o // de nas rang gi sems nyid bam las padma 'dab ma brgyad par bsams te /",
    "T02D1893:232a-16": "de'i steng du aa las zla ba'i dkyil 'khor ro //",
    "T02D1893:232a-17": "de'i dbus su yang sa bon gyi yi ge de nyid do //",
    "T02D1893:232a-18": "de las 'od 'phros 'gro ba rnams dag par byas nas de nyid du bsdu bar bya'o //",
    "T02D1893:232a-19": "de yongs su gyur ba las bdag nyid 'jig rten mgon po sku mdog dmar po /",
    "T02D1893:232a-20": "zhal gsum pa /",
    "T02D1893:232a-21": "dmar po dang /",
    "T02D1893:232a-22": "dkar po dang /",
    "T02D1893:232a-23": "sngon por snang ba dang /",
    "T02D1893:232a-24": "phyag drug pa g-yas g-yon dang po gnyis snyom par 'jug pa'i phyag rgya can /",
    "T02D1893:232a-25": "g-yas kyi gnyis pa dang /",
    "T02D1893:232a-26": "gsum pa na padma dang ral gri bsnams pa /",
    "T02D1893:232a-27": "g-yon gyi gnyis pa dang /",
    "T02D1893:232a-28": "gsum pa na rin po che dang 'khor lo bsnams pa'o //",
    "T02D1893:232a-29": "de'i thugs kar ye shes sems dpa' rang dang 'dra ba'i cha phra ba'o //",
    "T02D1893:232a-30": "de'i thugs kar ri bong can la sa bon gyi yi ge'o //",
    "T02D1893:232a-31": "de las 'od 'phros te /",
    "T02D1893:232a-32": "ye shes pa rang bzhin gyi gnas nas spyan drangs la mchod pa byas la /",
    "T02D1893:232a-33": "dza:h'um bam ho:/",
    "T02D1893:232a-34": "zhes brjod de /",
    "T02D1893:232a-35": "rang la dgug pa dang /",
    "T02D1893:232a-36": "gzhug pa dang /",
    "T02D1893:232a-37": "bcing ba dang /",
    "T02D1893:232a-38": "mnyes par bya'o /",
    "T02D1893:232a-39": "de nas gnas gsum du yi ge gsum bsams la /",
    "T02D1893:232a-40": "sku gsung thugs byin gyis brlab par bya'o //",
    "T02D1893:232a-41": "yang sa bon las 'od 'phros te /",
    "T02D1893:232a-42": "sangs rgyas lnga spyan drangs la mchod pa byas la /",
    "T02D1893:232a-43": "mgon po de bzhin gshegs pa kun gyis //",
    "T02D1893:232b-0": "bdag la dbang bskur mdzad @232b du gsol //",
    "T02D1893:232b-1": "zhes gsol ba gang ba cing /",
    "T02D1893:232b-2": "des dbang bskur bar bsam zhing rigs kyi bdag pos rgyas gdab po /",
    "T02D1893:232b-3": "de nyid rnam par gsal bar bsgom par bya'o //",
    "T02D1893:232b-4": "yang 'byung ba rlung las grub pa'i padma tsa na",
    "T02D1893:232b-5": "ka'i tshad tsam steng gi sna'i rtse mor reg pa'i",
    "T02D1893:232b-6": "mtshan ma dang / gzugs kyi mtshan ma byung ba'i bar du bsgom par bya'o //",
    "T02D1893:232b-7": "yang sa bon gyi yi ge de las de'i sku rnams spro zhing bsdu bar bya'o //",
    "T02D1893:232b-8": "de nas spro bar gyur na ye shes sems dpa'i thugs ka'i sa bon la /",
    "T02D1893:232b-9": "aom a'a:aom ma ni padme h'um h'um hr'i: sv'a h'a /",
    "T02D1893:232b-10": "zhes bya ba g-yon skor du bkod de /",
    "T02D1893:232b-11": "man ngag ji lta ba bzhin du bsgom par bya'o //",
    "T02D1893:232b-12": "de nas ldang bar 'dod na ye shes sems dpa' phyung la mchod pa byas te /",
    "T02D1893:232b-13": "gang yang bdag blo gti mug pas //",
    "T02D1893:232b-14": "'dir ni bya min gang byas pa //",
    "T02D1893:232b-15": "gang yang lus can skyabs gyur pa //",
    "T02D1893:232b-16": "mgon po khyod ni bzod par mdzod //",
    "T02D1893:232b-17": "ces gsol ba gdab par bya'o //",
    "T02D1893:232b-18": "rtag tu gzhan gyi don mdzad pa //",
    "T02D1893:232b-19": "'jig rten dbang phyug grub pa ni //",
    "T02D1893:232b-20": "dge ba de yis thob gyur cig //",
    "T02D1893:232b-21": "'gro bas kyang ni de thob shog / ces bya bas smon lam gdab par bya'o //",
    "T02D1893:232b-22": "de nas /",
    "T02D1893:232b-23": "aom a'a:h'um:mu /",
    "T02D1893:232b-24": "zhes pas gshegs su gsol lo //",
    "T02D1893:232b-25": "'byung ba thams cad la yang bya //",
    "T02D1893:232b-26": "mdun du chos 'byung pad zla can //",
    "T02D1893:232b-27": "bsams la sa bon 'od zer gyis //",
    "T02D1893:232b-28": "'byung po thams cad bkug nas ni //",
    "T02D1893:232b-29": "rang 'dod lha yi rnam par bya //",
    "T02D1893:232b-30": "gtor ma sbyang ba'i rim pa ni //",
    "T02D1893:232b-31": "yam byung rlung las ram byung me //",
    "T02D1893:232b-32": "aa las byung ba'i pad snod du //",
    "T02D1893:232b-33": "mu bi ra shu ma las byung ba yi //",
    "T02D1893:232b-34": "rdo rje chu sogs rdzas rnams bsang //",
    "T02D1893:232b-35": "sbyang ba la sogs rnam byas nas //",
    "T02D1893:232b-36": "de ru yi ge hr'i:bkod de //",
    "T02D1893:232b-37": "ye shes bdud rtsi bkug byas la //",
    "T02D1893:232b-38": "h'um las byung ba'i rdo rjes dkrugs //",
    "T02D1893:232b-39": "sngags 'dis byin gyis brlabs te 'bul /",
    "T02D1893:232b-40": "aom aa k'a ro mu kham sarbba dharmm'a n'am a'a dya nutpanna tv'a ta aom a'a:h'um phat /",
    "T02D1893:232b-41": "ces lam bdun nam gsum bzlas ya dbul bar bya'o //",
    "T02D1893:232b-42": "de nas de rnams tshim pas gnyis su med pa'i",
    "T02D1893:232b-43": "bde ba chen po'i ting nge 'dzin thob par bsams",
    "T02D1893:233a-0": "la / aom a'a:h'um mu:sa gshegs @233a * //",
    "T02D1893:233a-1": "su gsol bar bya'o //",
    "T02D1893:233a-2": "zas la nye bar spyod dus su snga ma'i ting",
    "T02D1893:233a-3": "nge 'dzin de nyid kyis kha zas snga ma bzhin",
    "T02D1893:233a-4": "sbyangs la / snying gar rang gi ha bsams la //",
    "T02D1893:233a-5": "nang gi sbyin sreg bsam ldan pas //",
    "T02D1893:233a-6": "zas la nye bar spyad par bya //",
    "T02D1893:233a-7": "de nas mchod rten la sogs kyi //",
    "T02D1893:233a-8": "dge ba'i las la 'bad par bya //",
    "T02D1893:233a-9": "nyal ba'i dus su bdag nyid kyi //",
    "T02D1893:233a-10": "snying ga'i sa bon de nyid du //",
    "T02D1893:233a-11": "brtan dang g-yo ba kun bsdus te //",
    "T02D1893:233a-12": "bdag nyid kyang ni der bsdus la //",
    "T02D1893:233a-13": "stong nyid ting 'dzin la gnas bya //",
    "T02D1893:233a-14": "nang par langs nas snga ma bzhin //",
    "T02D1893:233a-15": "sgrub ba la ni 'jug par bya //",
    "T02D1893:233a-16": "khrus ni rang la dbang bskur bsam //",
    "T02D1893:233a-17": "dpal ldan 'dus pa'i rjes 'brangs te //",
    "T02D1893:233a-18": "'jig rten dbang po sgrub pa'i thabs //",
    "T02D1893:233a-19": "mar me mdzad dpal ye shes kyis //",
    "T02D1893:233a-20": "man ngag mdor bsdus 'dir bshad yin //",
    "T02D1893:233a-21": "'jig rten mgon po sgrub pa'i thabs slob dpon chen"
}