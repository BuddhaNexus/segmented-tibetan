{
    "NG0849:1": "@#// rdo rje gsang ba chen po'i sku rin po che dbyig gi sgrol ma bzhugs so //",
    "NG0849:3": "@##// rgya gar skad du /",
    "NG0849:4": "badzra gu h+ya ma ha ka ya rad rna b+ha le a kra ma su tu /",
    "NG0849:5": "bod skad du /",
    "NG0849:6": "rdo rje gsang ba chen po'i sku rin po che dbyig gi sgron ma shes rab chen po'i mdo //",
    "NG0849:7": "rang byung rig pa'i rgyal po la phyag 'tshal lo //",
    "NG0849:8": "'das pa'i dus ma byon pa'i sngon rol du //",
    "NG0849:9": "sems nyid kun tu bzang po ye shes kyi snang ba la bzhugs pa'i dus na //",
    "NG0849:10": "kun bzhi gsang ba dag pa'i dbyings nas //",
    "NG0849:11": "rang shes rig gi rgyal po rdo rje kun tu bzang po nyid la nyid bka' stsal pa //",
    "NG0849:12": "byams pa chen po thugs kyi gter //",
    "NG0849:13": "las kyi dbang po lnga la lung bstan to //",
    "NG0849:14": "man ngag gi 'jug rdo rje sems dpa' nyid kyis bsdus te lag na rdo rje la gtad do //",
    "NG0849:15": "rdo rje sems dpa' sangs rgyas kyi skad rang 'gyur du bshad pa //",
    "NG0849:16": "seng ge 'khyil ba'i dgongs pa 'di la //",
    "NG0849:17": "thabs khyad par can gsum gyis sgrub par bstan te //",
    "NG0849:18": "phyi mtshan ma la brten nas sgrub pa dang *//",
    "NG0849:19": "nang ye shes kyi dkyil 'khor la brten nas sgrub pa dang *//",
    "NG0849:20": "gsang ba byang chub sems dngos su sgrub pa'o //",
    "NG0849:21": "phyi mtshan ma la rten pa la gnyis te //",
    "NG0849:22": "bag chags kyi sgyu lus ye shes kyi lus la 'jug pa dang *//",
    "NG0849:23": "lam 'bras bu dang bcas pa la 'jug pa la",
    "NG0849:24": "sgrub pa dang rgyu lus ye shes kyi lus la",
    "NG0849:25": "'jug pa la // ngo sprad bzhi nas chos nyid bar do'i lus da ltar dngos su bstan yang *//",
    "NG0849:26": "de nyid la goms par bya ste /",
    "NG0849:27": "lam dang 'bras bu dang bcas pa sgom par bya ste /",
    "NG0849:28": "lam dngos su byed pa ni //",
    "NG0849:29": "dpe'i ye shes las shes par bya'o //",
    "NG0849:30": "lam la gnas pa ni /",
    "NG0849:31": "yengs pa med pa'i sdeng gis zin te dus thams cad pa'o //",
    "NG0849:32": "lam mngon du gyur pa ni /",
    "NG0849:33": "rig pa gcer bu byung ba'i man ngag las shes par bya'o //",
    "NG0849:34": "lam gyi 'bras bu mtha' phyin pa ni /",
    "NG0849:35": "sku gsum ye shes bzhi ldan gyi dgongs pa mthar phyin nas /",
    "NG0849:36": "bag chags kyi lus la nyams nga ba med pa'o //",
    "NG0849:37": "nang ye shes kyi dkyil 'khor la rten te sgrub pa ni //",
    "NG0849:38": "gong ma'i rtsal 'jongs nas //",
    "NG0849:39": "thugs rang byung gi dkyil 'khor ye shes kyi sgo phye ste /",
    "NG0849:40": "'od kyi lus nang med pa'i nang na /",
    "NG0849:41": "rang snang rtogs pa'i 'khor lo //",
    "NG0849:42": "rang re'i tshom bu dang bcas pa la //",
    "NG0849:43": "rig pa mar me'i 'od gsal ste /",
    "NG0849:44": "sa le sang nge */",
    "NG0849:45": "lhag ge / lhan ne /",
    "NG0849:46": "thog ma nas gnas pa //",
    "NG0849:47": "ma byas pa rang byung ba /",
    "NG0849:48": "ma bcos mdzes sdug rgyan dang ldan pa de sgrub",
    "NG0849:49": "pa ni gangs la nyi ma shar ba lta bu",
    "NG0849:50": "tshig gsum gyis 'grub ste //",
    "NG0849:51": "dam tshigs kyi sngags dang phyag rgya rang yid la dran pa tsam gyis 'grub par 'gyur ro //",
    "NG0849:52": "de la 'jongs na gsang ba byang chub sems dngos su sgrub pa ni /",
    "NG0849:53": "thog lta bu'i man ngag gis thog ma'i rang bzung */",
    "NG0849:54": "gzer lta bu'i man ngag gis tshig dang yi ge'i don mthar la skyal //",
    "NG0849:55": "khyung lta bu'i man ngag gis rtsol ba'i mtha' klong",
    "NG0849:56": "la bzhag / skar mda' lta ba'i gdam ngag gis",
    "NG0849:57": "skad cig ma gsum la grol @#//",
    "NG0849:58": "ba mthar phyin par bya'o //",
    "NG0849:59": "sangs rgyas rdo rje 'chang chen pos //",
    "NG0849:60": "mkha' 'gro ma lnga'i lung bsdus nas lag na rdo rje la gtad do //",
    "NG0849:61": "'jug dga' rab rdo rjes bsdus nas /",
    "NG0849:62": "'jam dpal la gtad de //",
    "NG0849:64": " 'gul khug ma'o //",
    "NG0849:65": "byang chub sems kyi snying po seng ge 'khyil ba'i sgrub thabs 'di la //",
    "NG0849:66": "nges pa'i sgrub lugs kyi rtags rnam pa bzhi 'byung ba'i dus su bdud rnam pa bzhi 'jug ste /",
    "NG0849:67": "phyi mtshan ma la brten te sgrub pa zhes 'byung ba de /",
    "NG0849:68": "bag chags kyi rgyud lus ye shes kyi lus la 'jug pa'i dus su //",
    "NG0849:69": "shes pa spangs mthon gyi nyams skye //",
    "NG0849:70": "'ja' tshon gyi gdan bstings //",
    "NG0849:71": "nyi zla'i rta zhon /",
    "NG0849:72": "phyogs snang ba dag pa'i yul snang ste /",
    "NG0849:73": "shes bya de'i dus su phung po'i bdud 'jug ste /",
    "NG0849:74": "ye shes kyi lus la bar du gcod pa'i bdud zhes bya ste /",
    "NG0849:75": "de'i dus su bdag tu rtog pa'i nga rgyal //",
    "NG0849:76": "'phags pa nam mkha' mdzod ces bya ba 'byung ngo *//",
    "NG0849:77": "de nyid bdag nyid chen por shes par bya ste /",
    "NG0849:78": "brtags kyi ye shes mtshon gang ba dang don gyi ye shes mtshon gang ba zhes 'byung ste /",
    "NG0849:79": "de la mar mdzad chen po'irgyas thob cig / de",
    "NG0849:80": "mtshon par byed pa lam rnam pa bzhi la gnas",
    "NG0849:81": "pa'i dus su / shes pa 'khor bu'i nyams skye /",
    "NG0849:82": "smug zil lta bu dang *//",
    "NG0849:83": "ra ro lta bu dang */",
    "NG0849:84": "lus yang ba dang */",
    "NG0849:85": "phyi nang gi srin bu mi 'byung ba dang */",
    "NG0849:86": "ma zos par tshim pa dang */",
    "NG0849:87": "gang la yang nyams nga ba med pa dang gzhan snying rje'i gnas su mthong ba dang */",
    "NG0849:88": "ri dang kham khyim gyis mi khengs par shes pa zang thal dang *//",
    "NG0849:89": "snang ba phyogs cha tsam dag pa dang */",
    "NG0849:90": "'gro drug gi gnas skabs kyis mthong ba dag 'byung ba ste /",
    "NG0849:91": "de'i dus su nyon mongs pa'i bdud 'jug ste /",
    "NG0849:92": "de ni bdag sangs rgya'o mnyam shes pa'i shes pa 'byung ste /",
    "NG0849:93": "gzhan la 'di 'dra ba'i gtam smra zhing */",
    "NG0849:94": "de la dga' bar byed pa ni /",
    "NG0849:95": "chos kyi mtha' la zhen pas nyon mongs pa'i bdud ces bya'o //",
    "NG0849:96": "de'i dus su ma chags pa'i gnas sku gsum bzhi",
    "NG0849:97": "ldan kyis rgyas thob shig / nang lha'i dkyil 'khor",
    "NG0849:98": "la brten te bsgrub pa'i dus su /",
    "NG0849:99": "thugs rnam dag gi klong na rang byung ye shes kyi dkyil 'khor gsal ba dang */",
    "NG0849:100": "spe lung bstan pa dang */",
    "NG0849:101": "yi ge'i tshogs dang */",
    "NG0849:102": "snang ba med pa'i gtam thos pa dang */",
    "NG0849:103": "rin po che'i mchod rten la 'dzeg pa dang */",
    "NG0849:104": "bdud rtsi'i zas la longs spyod pa dang */",
    "NG0849:105": "rten med kyi nam mkha' la steg bcas te /",
    "NG0849:106": "bar snang lam du bde ba dang */",
    "NG0849:107": "lha dang slob dpon dang mkha' 'gro brgyud mar mchod pa'i phyag rgya'i tshogs mang pos //",
    "NG0849:108": "bdag la dbang bskur ba dang */",
    "NG0849:109": "lung ston pa dang */",
    "NG0849:110": "de'i tshe bdag la shes rab khyad par can skyes te /",
    "NG0849:111": "nyams dga' zhing shes rab kyi mtha' grol ba dang */",
    "NG0849:112": "chos thams cad gang dang yang mthun la chos kyis mi 'grol bar mthong ba dang */",
    "NG0849:113": "gzhan de la sogs pa'i snang ba dmyal ba'i sdug",
    "NG0849:115": "[(]10[)]@#// bsngal nyams su myong du yong ba dang */",
    "NG0849:116": "yi dwags dang byol song gi skye gnas ston pa dang */",
    "NG0849:117": "bdud kyi cha byad mang po bdag la skyi bung byed par 'byung ste /",
    "NG0849:118": "de'i dus su lha'i bu'i bdud 'jug ste /",
    "NG0849:119": "de rnams la blang dor dang nyam nga ba med",
    "NG0849:120": "par gangs la nyi ma shar ba lta bu gsal",
    "NG0849:121": "ba gsum gyis rgyas thob cig / gsang ba byang",
    "NG0849:122": "chub sems dngos su grub pa'i dus su /",
    "NG0849:123": "me long g.ya' dag gi dgongs pa /",
    "NG0849:124": "ma sgribs pa yongs su gsal ba dang */",
    "NG0849:125": "nam mkha'i mthongs nas snang gsal gi nyi ma shar ba lta bu /",
    "NG0849:126": "chos nyid dag pa'i klong nas ye shes rang snang gi dgongs pa /",
    "NG0849:127": "gzigs snang gi mtha' las 'das pa'i nyams skye ste /",
    "NG0849:128": "de'i dus su 'chi bdag gi 'jug ste /",
    "NG0849:129": "rgyu rkyen med par ye shes kyi sku /",
    "NG0849:130": "skye 'chi mtha' las grol ba /",
    "NG0849:131": "skar mda' lta bu'i rgyas thob shig / gang la de byung de la dgongs te //",
    "NG0849:132": "de la de med /",
    "NG0849:133": "de'i spyod yul min /",
    "NG0849:134": "zhes de nyid gsungs /",
    "NG0849:135": "byang chub sems seng ge 'khyil ba'i dgongs pas /",
    "NG0849:136": "bdud bzhi la ye shes bzhi'i rgyas gdab bo //",
    "NG0849:137": "de nas bcom ldan 'das thugs rje chen po dang ldan pa des /",
    "NG0849:138": "ma byon par mkhyen nas /",
    "NG0849:139": "thugs rje'i sprul pa /",
    "NG0849:140": "ye shes kyi rnal 'byor ma bzhi /",
    "NG0849:141": "ljags kyi 'od zer las 'phros te /",
    "NG0849:142": "rdo rje thugs kyi bu mo zhes kyang bya /",
    "NG0849:143": "nyid kyi sku las skyes pas /",
    "NG0849:144": "nyid las mi gzhan pa'i 'khor rdo rje rnal 'byor ma bzhi zhes kyang bya /",
    "NG0849:145": "'khor ba zhes gnon cing sdug bsngal rtsad nas gcod pas /",
    "NG0849:146": "srid pa sgrol byed kyi khro mo bzhi zhes kyang bya'o //",
    "NG0849:147": "'das dus ma byon pa'i mngon rol /",
    "NG0849:148": "'og min gyi gnas lcang lo can gyi phro brang du /",
    "NG0849:149": "ye shes rnam dag gi dbyings nas /",
    "NG0849:150": "nyid kyi zhal bzang po bstan nas /",
    "NG0849:151": "dur khrod chen po bzhir mi 'gyur ba'i gzer chen po zhig btab nas /",
    "NG0849:152": "badzra sa hu~m li ka ra bzhi bzhag nas yod kyis //",
    "NG0849:153": "lag na rdo rje khyod der song cig /",
    "NG0849:154": "dur khrod chen po bsil ba'i tshal na //",
    "NG0849:155": "mkha' 'gro ma ro za shan ti thod pa'i ba can bya bas /",
    "NG0849:156": "gzer lta bu'i gdam ngag bstan to //",
    "NG0849:157": "dur khrod chen po me ri 'bar ba zhes bya ba nas /",
    "NG0849:158": "mkha' 'gro ma rdo rje khro gdong ma bya bas /",
    "NG0849:159": "thogs pa med pa thog lta bu'i man ngag bstan te /",
    "NG0849:160": "dur khrod chen po so sha'i gling zhes bya ba nas /",
    "NG0849:161": "ka ru na nam mkha' lding dang */",
    "NG0849:162": "shing gi lha mo 'chang ma gnyis /",
    "NG0849:163": "yid kyi mtshos pa'i bu mo //",
    "NG0849:164": "mkha' 'gro nam mkha'i bu mo rdo rje rlung gi gshog pa can zhes bya bas /",
    "NG0849:165": "gangs la nyi ma shar ba lta bu'i gdams ngag ston to //",
    "NG0849:166": "dur khrod chen po shin tu ru lung b+har ha ti bya ba nas /",
    "NG0849:167": "mkha' 'gro ma gtsug gi rgyan gcig bya bas /",
    "NG0849:168": "phyir mi bzlog pa skar mda' lta bu'i gdams ngag ston te /",
    "NG0849:169": "badzra gu h+ya dz+nya na maha /",
    "NG0849:170": "rat+na b+ha ye swa ha /",
    "NG0849:171": "rdo rje gsang ba chen po'i sku /",
    "NG0849:172": "rin chen dbyigs gi sgron ma'i man ngag / rang byung rig pa'i rgyal po la phyag 'tshal @#//",
    "NG0849:173": "lo //",
    "NG0849:174": "bcom ldan 'das rdo rje 'chang gis /",
    "NG0849:175": "lag na rdo rje la lung bstan pa /",
    "NG0849:176": "rgya nag po'i yul stag shing nag po'i nags tshal na /",
    "NG0849:177": "ha shang ma ha yin gyi gnas /",
    "NG0849:178": "rang byung gi brag phug kha byang du bstan pas na /",
    "NG0849:179": "'chi bdag gshin rje rdo la 'bur du bskos pa /",
    "NG0849:180": "gzungs gru bzhi pa'i zhabs g.yon bskyang ba'i 'og na /",
    "NG0849:181": "thog ma'i sangs rgyas 'od mi 'gyur ba yod kyis /",
    "NG0849:182": "lag na rdo rje gnas de na /",
    "NG0849:183": "mkha' 'gro ma pur+na nye bar zhi ba zhes bya ba /",
    "NG0849:184": "gcer bu lus la e la'i thal ba byugs nas //",
    "NG0849:185": "lce spyang gi yang bzhi phrag pa la skal pa dar sod la /",
    "NG0849:186": "bcom ldan 'das snang ba mtha' yas kyi thugs kyi me long 'di ston pa la zhus cig /",
    "NG0849:187": "ces lung bstan pas /",
    "NG0849:188": "de nas lag na rdo rje bcom ldan 'das la skor ba byas te phyin pas /",
    "NG0849:189": "de bzhin 'du ste ltas pa dang */",
    "NG0849:190": "mthing gi shog bu sor bzhi pa gcig la /",
    "NG0849:191": "rin po che'i yi ge rang gnan du bris nas /",
    "NG0849:192": "ya mtshan rmad du byung ba'i 'od 'phro zhing 'dug ste /",
    "NG0849:193": "nyid kyis gzigs pa dang */",
    "NG0849:194": "chos thams cad kyi de bzhin nyid bya rtsal las 'das pa'o //",
    "NG0849:195": "'dab chags kyi khyung lta bu'i gdams pa bstan no //",
    "NG0849:196": "badzra dz+nyan ma la ma ha /",
    "NG0849:197": "bcom ldan 'das mnyam pa'i rgyal po la phyag 'tshal lo //",
    "NG0849:198": "'di skad bdag gis thos pa'i dus gcig na /",
    "NG0849:199": "byang chub sems dpa' phyag na rdo rje thugs rje dang rdzu 'phrul du ldan pa /",
    "NG0849:200": "legs par yid la zung cig /",
    "NG0849:201": "thog ma med pa'i gnas sngon byung ba'i dus su /",
    "NG0849:202": "har shang 'bar ne'i nags tshal du /",
    "NG0849:203": "bdag rdo rje rnal 'byor ma nyid kyis thugs rje rang byung nyi ma shar nas //",
    "NG0849:204": "nga nyid ye shes snang ba'i dus na /",
    "NG0849:205": "chos kyi dbyings kyi pho brang na rig pa las tha mi dad pa /",
    "NG0849:206": "rang byung gi sku lnga snang la rang bzhin med par rang gsal ba /",
    "NG0849:207": "mnan na nem zhes byed pa /",
    "NG0849:208": "gdos ba'i spyod yul min pa /",
    "NG0849:209": "steg na 'phar zhes byed pa /",
    "NG0849:210": "gsal ba zang thal yin pa /",
    "NG0849:211": "ngam 'grog dang g.yang sa med pa /",
    "NG0849:212": "tsher ma dang */",
    "NG0849:213": "rno zur med pa /",
    "NG0849:214": "lcong rong bya skyibs med pa /",
    "NG0849:215": "shes rab nyam bde ba la phyogs su ma lhung ba /",
    "NG0849:216": "bul ba'i yul bde ba nyams su myong ba'o //",
    "NG0849:217": "nang rig pa chos kyi sku /",
    "NG0849:218": "'gag pa med par lhug pa'i shes rab khong nas shar bas /",
    "NG0849:219": "lhan cig skyes pa'i ye shes rin po che 'od",
    "NG0849:220": "'bar ba'i nang na bkod pa med pa phyag rgya'i",
    "NG0849:221": "dkyil 'khor // rang de'i yon tan gyi sku ma 'dres par so sor gsal ba /",
    "NG0849:222": "bdag med pa'i bdag nyid chen po //",
    "NG0849:223": "zhi ba chos kyi sku mnyam la ma 'dres par bzhugs so //",
    "NG0849:224": "de kho na nyid ma byas pa'i chos zhes bya",
    "NG0849:225": "ba'i 'bas kyi grub ba ye shes rang snang dbab",
    "NG0849:226": "bcas pa ni / sangs rgyas thams cad kyi mkhyen pa la sogs so //",
    "NG0849:227": "zhes rdo rje can la smras so //",
    "NG0849:228": "sa bcu pa'i byang chub sems dpa' khyod /",
    "NG0849:229": "tshig nyung la don che ba /",
    "NG0849:230": "slab slab ma go ka ba /",
    "NG0849:231": "'di ni rang byung gi bcom ldan 'das / @#//",
    "NG0849:232": "rtsal sgrub kyi mtha' las 'das pa /",
    "NG0849:233": "'da' chags kyi rgyal po khyung lta bu ste /",
    "NG0849:234": "las kyi mtha' gang la yang mi gnas so //",
    "NG0849:235": "de'i phyir rtogs pa'i don thugs su chud par rnam par dag pa'i sa nor re /",
    "NG0849:236": "mkha' 'gro ma pur+na nye bar zhing */",
    "NG0849:237": "dpal phyag na rdo rjes mgo bo khos /",
    "NG0849:238": "zhes don mtha' la skyal ba'o //",
    "NG0849:239": "rang rig pa'i ye shes kyi rtsal las rdo rje 'chang gi sku bstan /",
    "NG0849:240": "chos nyid ma bcos pa'i ngang na /",
    "NG0849:241": "rdo rje mkha' 'gro ma phyung ste /",
    "NG0849:242": "de gnyis su med pa las /",
    "NG0849:243": "ye shes kyi mkha' 'gro ma bzhi phyung ste /",
    "NG0849:244": "rgyu rgyu ru gnas pa /",
    "NG0849:245": "rgyu 'bras bur smin pa /",
    "NG0849:246": "'bras bu rgyu la shar ba rgyu nyid ye shes su grol ba'o //",
    "NG0849:247": "rin po che dbyig gi sgron ma'i man ngag /",
    "NG0849:248": "bya rtsal med pa 'dab chags kyi rgyal po khyung",
    "NG0849:249": "lta bu'i man ngag gi dgongs pa mthar phyin pa",
    "NG0849:250": "// lag na rdo rje la rdo rje 'chang gi lung bstan pa'o //",
    "NG0849:251": "badzra tsit+ta ma ha /",
    "NG0849:252": "bcom ldan 'das rdo rje 'dzin pa la na mo //",
    "NG0849:253": "rdo rje can nyon cig / dur khrod chen po bsil ba'i tshal du song la /",
    "NG0849:254": "thod ba'i phreng ba can la /",
    "NG0849:255": "son pha la g+ha tsha pra shig / rdo rje",
    "NG0849:256": "gdan gyi shar phyogs na rang byung gi mchod rten",
    "NG0849:257": "khru brgyad pa'i 'og na /",
    "NG0849:258": "srin bu rak+sha dz+wa la'i thod pa'i nang du /",
    "NG0849:259": "rdzogs pa chen po gzer lta bu'i man ngag yod kyis /",
    "NG0849:260": "de mkha' 'gro ma la /",
    "NG0849:261": "byang chub sems dpa' 'phags pa gtsug tor dri ma",
    "NG0849:262": "med pa'i phyag rgya ston la zhus cig / de",
    "NG0849:263": "nas rin po che gsang ba'i sbubs gsum na /",
    "NG0849:264": "bkod pa med par phyag rgya'i dkyil 'khor lnga rang byung du gsal bas /",
    "NG0849:265": "ma sgom pa chen po rdzogs so //",
    "NG0849:266": "gsang sngags chen po yi ge lnga pa'i 'khor lo //",
    "NG0849:267": "mi gsung ba'i gsung ba chen po dang ldan pas /",
    "NG0849:268": "de kho na nyid kyi snyen pa rdzogs so //",
    "NG0849:269": "snying po byang chub mchog gi thig le yan lag med pa'i rdo rje la /",
    "NG0849:270": "bca' ru med pa'i dam tshig gi phyag rgya rdzogs so //",
    "NG0849:271": "dam tshig sa ma ya bkod pa'i rgyal po rgyal po //",
    "NG0849:272": "bsrungs pa med pa'i dam tshig la /",
    "NG0849:273": "ma bsrungs pa med pa rdzogs so //",
    "NG0849:274": "rdzogs ldan chen po ye nas lhun gyis grub pa la bstan pa'i chos med pas /",
    "NG0849:275": "skyob pa'i mtha' dang bral bar bstan pa rdzogs so /",
    "NG0849:276": "lag na rdo rje la rdzogs ldan chen po gser lta bu'i lung bstan pa'o //",
    "NG0849:277": "badzra a ti dz+nya na ma ha /",
    "NG0849:278": "rdo rje 'dzin pa la na mo //",
    "NG0849:279": "gsang ba'i mgon po bla na med /",
    "NG0849:280": "ye shes dbyings nas rang byung ba'i /",
    "NG0849:281": "thog dang 'dra ba'i man ngag 'di /",
    "NG0849:282": "bya khrag zan la bcum pa bzhin /",
    "NG0849:283": "the tshom med par yid la 'chongs /",
    "NG0849:284": "badzra pa ni me ri 'bar ba'i dur khrod na /",
    "NG0849:285": "mkha' 'gro ma rdo rje'i mchu can zhes bya ba yod kyis /",
    "NG0849:286": "der song la shing 'dzam bu pri sha'i drung na /",
    "NG0849:287": "gser gyi rus sbal gyi 'og na bstan pa thams",
    "NG0849:288": "cad kyi snying po thog lta bu'i man ngag yod",
    "NG0849:289": "kyis / der mkha' 'gro ma la rig pa'i me",
    "NG0849:290": "tog phul ba zhus cig / lag na rdo rje",
    "NG0849:291": "nub phyogs kyi zhing khams na snang ba mtha' @#//",
    "NG0849:292": "yas kyi zhing khams bsam gyis mi khyab pa yod kyis /",
    "NG0849:293": "der khyod seng ge'i 'gros stangs kyis song la /",
    "NG0849:294": "glang po che'i lta stangs kyis ltos shig / de",
    "NG0849:295": "na mngon par dga' ba'i tshal byang chub mtha' yas",
    "NG0849:296": "kyis brag phug / seng ge'i sgra sgrog pa zhes",
    "NG0849:297": "bya ba na / 'phags pa nam mkha'i mdzod ces bya ba /",
    "NG0849:298": "shin tu skye bung cig yod kyis //",
    "NG0849:299": "de la ma 'jigs shig / de 'das pa'i pha rol na /",
    "NG0849:300": "sangs rgyas mar me mdzad rgyan 'od kyi phung po snang ba zhes bya ba yod kyis //",
    "NG0849:301": "de'i tshe de'i dus su mngon par rdzogs par sangs rgyas par 'gyur ro //",
    "NG0849:302": "badzra pa ni la rdo rje 'chang gi gdams ngag thog babs su bstan pa'i lung bstan pa'o //",
    "NG0849:303": "badzra sa two khe he badzra /",
    "NG0849:304": "rdo rje 'dzin pa la phyag 'tshal lo //",
    "NG0849:305": "badzra pa ni dur khrod chen po mang ga'i gling na /",
    "NG0849:306": "mkha' 'gro ma nam mkha'i bu mo rdo rje rlung gi gshog pa can bya ba yod kyis /",
    "NG0849:307": "de'i thugs kyi phyag rgya ston la /",
    "NG0849:308": "rang byung gi me tog ston la zhus cig /",
    "NG0849:309": "rgya'i bang so nag po'i byang phyogs pho 'ong drag",
    "NG0849:310": "pa can gyi 'og na /",
    "NG0849:311": "lcags kyi sdig pa mgo dgu ba cig gi 'og na /",
    "NG0849:312": "byang chub snying po nyi ma shar ba ltar bu'i gdams ngag tshig gsum yod kyis /",
    "NG0849:313": "de zhus cig / badzra pa ni bya ba med par ye shes kyi 'od gsal ba /",
    "NG0849:314": "dgongs pa nyi shar ba lta bu'i man ngag gis //",
    "NG0849:315": "'jig rten pa'i mun pa dag par byed pas /",
    "NG0849:316": "yul dag pa chos kyi dbyings kyi pho brang me long g.ya' dag pa rtar gsal ba /",
    "NG0849:317": "rang rig pa chos kyi sku sangs rgyas lnga'i bdag nyid du gsal ba /",
    "NG0849:318": "shes rab mar me rlung gis ma bskyod pa ltar gsal ba /",
    "NG0849:319": "bar na ye shes kyi sku bde ba chen po",
    "NG0849:320": "nam mkha'i 'ja' tshon ltar ma 'dres la yongs su",
    "NG0849:321": "rdzogs par gsal ba'o //",
    "NG0849:322": "gsang ba gsum dang ldan gyur na /",
    "NG0849:323": "sangs rgyas nyid kyis dgongs pa yin /",
    "NG0849:324": "dgongs pa mthar phyin pa'i lung bstan pa'o //",
    "NG0849:325": "badzra tsat+ti pra ti sha dz+nya na ahhu~m /",
    "NG0849:326": "bcom ldan 'das rdo rje 'dzin pa la phyag 'tshal lo //",
    "NG0849:327": "badzra pa n-i /",
    "NG0849:328": "dur khrod chen po shin tu ru lung bar ha sh+ti bya ba na //",
    "NG0849:329": "mkha' 'gro ma gtsug gi rgyan cig bya ba yod kyis /",
    "NG0849:330": "der song la pha la pra sa rad du pra shig /",
    "NG0849:331": "yul ma gta'i shar phyogs na /",
    "NG0849:332": "rin po che sna lnga'i pha wong 'og na /",
    "NG0849:333": "bstan pa thams cad kyi snying po gsang ba nam mkha'i rgyan zhes bya ba yod kyis /",
    "NG0849:334": "mkha' 'gro ma la bskor ba lan gsum gyis la /",
    "NG0849:335": "ljags kyi pad+ma yi ge lnga pa'i 'khor lo ston",
    "NG0849:336": "la zhus cig / de nas ye shes kyi rtsal",
    "NG0849:337": "skar mda' nam mkha' la byung ba lta bu'i man",
    "NG0849:338": "ngag gis // skad cig ma gsum la sbubs gsum gcod par byed pa /",
    "NG0849:339": "byed pa po med par mthong ba pos mthong nas shes pa pos shes so //",
    "NG0849:340": "khyod nub phyogs su phyin pa'i tshe /",
    "NG0849:341": "bsgrod pa med par skye med nam mkha' klong nas /",
    "NG0849:342": "bkod pa med par ye shes kyi gzhal med khang du /",
    "NG0849:343": "'gyur med rdo rje'i gdan la rang snang @#//",
    "NG0849:344": "rtog pa'i 'khor dang lhan cig tu 'khod de /",
    "NG0849:345": "yul chos kyi dbyings kyi pho brang khyab brdal 'ub chub chen por 'dus te /",
    "NG0849:346": "don gyi dgongs pa nyag gcig la 'du+u bral med par bzhugs so //",
    "NG0849:347": "de nas sangs rgyas kyi zhing sangs rgyas mya ngan las 'da' bar bstan to //",
    "NG0849:348": "zhes lung bstan nas bcom ldan 'das dang thabs gcig tu bzhugs so //",
    "NG0849:349": "sangs rgyas thams cad kyi dgongs gsang ba nam mkha'i rgyan zhes bya ba /",
    "NG0849:350": "lag na rdo rje la rdo rje sems dpas lung bstan pa'o //",
    "NG0849:351": "de la zhu ba po dga' rab rdo rjes zhus te /",
    "NG0849:352": "sdud pa po rdo rje chos kyis bsdus nas /",
    "NG0849:353": "rin po che za ma tog mtshon gang ba'i nang du sbas nas /",
    "NG0849:354": "'gul khug du bcug nas /",
    "NG0849:355": "nyid kyi thugs dam rtse gcig par mdzad do //",
    "NG0849:356": "rgyud lung man ngag grangs mang yang */",
    "NG0849:357": "bstan pa'i snying po yi ge lnga /",
    "NG0849:358": "thugs kyi gter du bcangs pa yin /",
    "NG0849:359": "gcig las gnyis su ma spel gcig / ces bka' sdigs so //",
    "NG0849:360": "na ra kan /",
    "NG0849:361": "'jam dpal rdo rje ye shes ngas //",
    "NG0849:362": "shri sing ha khyod la gtad /",
    "NG0849:363": "phyag rgya lnga yi dbyings su sbas //",
    "NG0849:364": "rdo rje 'chang gis rgya yis btab //",
    "NG0849:365": "mkha' 'gro lnga yis mdud pa bkrol //",
    "NG0849:366": "'jam dpal rdo rje chos kyi 'gul khug ma //",
    "NG0849:367": "snod du mi sba rang gi lus la bcangs /",
    "NG0849:368": "yid la dran pa tsam gyis 'bras bu mngon sangs rgyas //",
    "NG0849:369": "chu srin pir gyi bri ba bzhin //",
    "NG0849:370": "srid pa 'khrugs kyang kha mi 'byung *//",
    "NG0849:371": "bya btsal med pa gsang ba rin po che dbyig gi sgron ma //",
    "NG0849:372": "skad 'gyur bzhi rdzogs so //",
    "NG0849:373": "dbu gru smon lam seng ge nas brgyud pa /",
    "NG0849:374": "jo sras sbas kyi thugs dam mo /",
    "NG0849:375": "khong la mgo ban nor bus zhus so //"
}