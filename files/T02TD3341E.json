{
    "T02TD3341E:29b-0": "@29b # // rgya gar skad du /",
    "T02TD3341E:29b-1": "kalpo kam m'a r'i tsyee s'a dha nam /",
    "T02TD3341E:29b-2": "bod skad du /",
    "T02TD3341E:29b-3": "rtog pa nas gsungs pa'i 'od zer can gyi sgrub pa'i thabs /",
    "T02TD3341E:29b-4": "'phags ma 'od zer can la phyag 'tshal lo //",
    "T02TD3341E:29b-5": "bla med bde bas zhen pa yi //",
    "T02TD3341E:29b-6": "shes rab pha rol phyin bla ma //",
    "T02TD3341E:29b-7": "phyag 'tshal rtog pa'i 'od zer can //",
    "T02TD3341E:29b-8": "sgrub thabs da lta bri bar bya //",
    "T02TD3341E:29b-9": "de la dang po re zhig rnal 'byor pas 'gro ba ma lus pa 'don par 'dod pa'i bsam pa can gyis /",
    "T02TD3341E:29b-10": "aom phat ces pa'i sngags kyis snying ga dang /",
    "T02TD3341E:29b-11": "mgrin pa dang /",
    "T02TD3341E:29b-12": "spyi bo rnams su khro bo'i khu tshur sbyin par bya'o //",
    "T02TD3341E:29b-13": "aom m'a r'i tsyee bighn'a nud sa da ya h'um phat ces bya ba'i sngags kyis bgegs bskrad nas rang gi snying gar aom yongs su gyur pa las nyi ma'i dkyil 'khor la mam ser po bsams la /",
    "T02TD3341E:29b-14": "de las byung ba'i 'od zer gyi tshogs kyis nam mkha' nas spyan drangs te /",
    "T02TD3341E:29b-15": "bcom ldan 'das ma mdun du bzhugs su gsol lo //",
    "T02TD3341E:29b-16": "de yang mdog gser lta bu ser po zhal gsum pa /",
    "T02TD3341E:29b-17": "phyag brgyad pa /",
    "T02TD3341E:29b-18": "spyan gsum pa /",
    "T02TD3341E:29b-19": "se 'bru'i me tog lta bu dmar ba ni g-yas kyi zhal lo //",
    "T02TD3341E:29b-20": "aindra n'i la lta bu'i zhal 'gyur ba'i phag zhal ni g-yon pa'o //",
    "T02TD3341E:29b-21": "rdo rje dang /",
    "T02TD3341E:29b-22": "lcags kyu dang /",
    "T02TD3341E:29b-23": "mda' dang /",
    "T02TD3341E:29b-24": "khab ni g-yas kyi phyag bzhin bsnams pa'o //",
    "T02TD3341E:29b-25": "mya ngan med kyi yal ga dang /",
    "T02TD3341E:29b-26": "gzhu dang /",
    "T02TD3341E:29b-27": "skud pa dang /",
    "T02TD3341E:29b-28": "sdigs mdzub ni g-yon gyi phyag na'o //",
    "T02TD3341E:29b-29": "rnam par snang mdzad kyi dbu rgyan can /",
    "T02TD3341E:29b-30": "sna tshogs pa'i rgyan gyis yang dag par brgyan pa /",
    "T02TD3341E:29b-31": "mchod rten gyi khong na gnas pa gos dmar po'i sha 'gag dang /",
    "T02TD3341E:29b-32": "stod g-yogs dang ldan pa /",
    "T02TD3341E:29b-33": "dril bu g-yer kha'i dra ba'i rkang gdub can /",
    "T02TD3341E:29b-34": "rgyan la sogs pa dang bzang po'i phreng ba rin po che la sogs pas dpung pa rnam par brgyan pa g-yon brkyang pa'i zhabs kyis phag bdun gyi shing rta mnan pa /",
    "T02TD3341E:29b-35": "yam las skyes pa'i rlung gi dkyil 'khor la /",
    "T02TD3341E:29b-36": "ham las skyes pa'i zla ba dang /",
    "T02TD3341E:30a-0": "nyi ma 'dzin pa'i gza' chen po r'a @30a * //",
    "T02TD3341E:30a-1": "hus byin gyis brlabs pa la gnas pa'i shing rta'i dbus su lha mo rnam bzhis bskor ba ste /",
    "T02TD3341E:30a-2": "de la shar gyi phyogs su batt'a li dmar po phag gi gdong pa can phyag bzhi pa'o //",
    "T02TD3341E:30a-3": "khab dang lcags kyu ni g-yas kyi phyag na'o //",
    "T02TD3341E:30a-4": "zhags pa dang mya ngan med pa'i yal ga ni g-yon pa'i phyag na'o //",
    "T02TD3341E:30a-5": "sha 'gag dmar po can no //",
    "T02TD3341E:30a-6": "de bzhin du lho phyogs su ba t'a li ser mo /",
    "T02TD3341E:30a-7": "mya ngan med dang khab ni g-yas kyi phyag na'o //",
    "T02TD3341E:30a-8": "rdo rje dang zhags pa ni g-yon pa'i phyag na'o //",
    "T02TD3341E:30a-9": "lang tsho sar pa la bab pa'i gzhon nu ma rgyan thams cad dang ldan pa'o //",
    "T02TD3341E:30a-10": "de bzhin du nub phyogs su ba r'a li dkar mo rdo rje dang khab ni g-yas kyi phyag na'o //",
    "T02TD3341E:30a-11": "zhags pa dang mya ngan med pa ni g-yon gyi phyag na'o //",
    "T02TD3341E:30a-12": "g-yon brkyang ba'i zhabs can legs pa'i gzugs can ma'o //",
    "T02TD3341E:30a-13": "de bzhin du byang phyogs kyi cha ru b'a r'a h'a mu khi dmar po spyan gsum phyag bzhi ma /",
    "T02TD3341E:30a-14": "rdo rje dang mda' ni g-yas kyi phyag na'o //",
    "T02TD3341E:30a-15": "zhags pa dang mya ngan med pa ni g-yon gyi phyag na ste /",
    "T02TD3341E:30a-16": "mdzes pa'i gzugs can ma'o //",
    "T02TD3341E:30a-17": "de ltar bsams nas mchod pa dang /",
    "T02TD3341E:30a-18": "phyag 'tshal ba dang /",
    "T02TD3341E:30a-19": "bstod pa dang /",
    "T02TD3341E:30a-20": "sdig pa bshags pa dang /",
    "T02TD3341E:30a-21": "bsod nams la rjes su yi rang ba dang /",
    "T02TD3341E:30a-22": "bsngo ba dung /",
    "T02TD3341E:30a-23": "gsol ba btab pa dang /",
    "T02TD3341E:30a-24": "skyabs su 'gro ba dang /",
    "T02TD3341E:30a-25": "byang chub tu sems bskyed pa dang /",
    "T02TD3341E:30a-26": "lam bstan pa la sogs pa byas la /",
    "T02TD3341E:30a-27": "byams pa dang snying rje dang /",
    "T02TD3341E:30a-28": "dga' ba dang /",
    "T02TD3341E:30a-29": "btang snyoms te tshangs pa'i gnas bzhi bsgom par bya'o //",
    "T02TD3341E:30a-30": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD3341E:30a-31": "zhes bya bas ting nge 'dzin dmigs par bya'o //",
    "T02TD3341E:30a-32": "de nas nyi ma'i dkyil 'khor la aom gyi sa bon yongs su gyur pa las rnam par snang mdzad seng ge'i khri la bzhugs pa dkar po ral pa'i cod pan 'chang ba /",
    "T02TD3341E:30a-33": "byang chub mchog gi phyag rgya can zhi ba rgyan thams cad kyis brgyan pa'o //",
    "T02TD3341E:30a-34": "de'i thugs khar zla ba la yi ge nyi shu rtsa lngas bskor ba'i mam gi sa bon las yongs su rdzogs pa'i mya ngan med pa'i yal ga'o //",
    "T02TD3341E:30a-35": "de'i steng du zla ba la aom kyi sa bon no //",
    "T02TD3341E:30a-36": "de thams cad yongs su gyur pa las ji skad gsungs pa'i mtshan nyid cang yi 'od zer can gyi gzugs su bdag nyid skad cig gis bsam mo //",
    "T02TD3341E:30b-0": "aom m'a r'i tsyee batt'a l'i ba da li b'a ra li b'a r'a h'a mu @30b khi a'a k'arsha ya dza:sv'ah'a /",
    "T02TD3341E:30b-1": "zhes bya ba 'dis batt'a l'i shar phyogs su dgod do //",
    "T02TD3341E:30b-2": "de bzhin du aom m'a r'i tsyee batt'a li ba r'a li b'a r'a h'a mu khi sarba dushta nam pra dushta nam mu kham bandha bandha h'um sv'ah'a /",
    "T02TD3341E:30b-3": "zhes bya bas ba t'a li lho phyogs su'o //",
    "T02TD3341E:30b-4": "de bzhin du aom m'a r'i tsyee batt'a li ba d'a li ba r'a li b'a r'a h'a mu khi sarba dusht'a nam mu kham stvam bha ya bam sv'ah'a /",
    "T02TD3341E:30b-5": "zhes bya bas ba r'a li nub phyogs su dgod do //",
    "T02TD3341E:30b-6": "de bzhin du aom m'a r'i tsyee batt'a li ba d'a li ba r'a li b'a r'a h'a mu khi sarba satva na ba sha m'a na ya ho:sv'ah'a /",
    "T02TD3341E:30b-7": "zhes bya bas ni ba r'a h'a mu khi byang phyogs su dgod par bya'o //",
    "T02TD3341E:30b-8": "aom m'a r'i tsyee m'am h'um h'um phat phat sv'ah'a /",
    "T02TD3341E:30b-9": "zhes bya ba bsgoms pa'i rjes su bzlas pa bya'o //",
    "T02TD3341E:30b-10": "de ltar dus gsum du byin gyis brlabs la lha'i rnal 'byor du gnas par bya'o //",
    "T02TD3341E:30b-11": "rtog pa las gsungs pa'i 'od zer can gyi sgrub thabs rdzogs so //",
    "T02TD3341E:30b-12": "pandi ta don yod rdo rje dang /",
    "T02TD3341E:30b-13": "khams pa lo ts'a ba ba ri dge slong gis bsgyur ba'o//"
}