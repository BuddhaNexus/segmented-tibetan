{
    "T02D1319:245a-0": "@245a # // rgya gar skad du /",
    "T02D1319:245a-1": "ku ru kulle s'a dha nam /",
    "T02D1319:245a-2": "bod skad du /",
    "T02D1319:245a-3": "myur mdzad ma'i sgrub thabs /",
    "T02D1319:245a-4": "lha mo ku ru kulle la phyag 'tshal lo //",
    "T02D1319:245a-5": "de zhig bsgom par bya ba'i gnas sa phyogs dben",
    "T02D1319:245a-6": "zhing sems nyams dga' bar dri rnam pa lngas byugs",
    "T02D1319:245a-7": "te / stan 'jam zhing rgya che ba la brtul zhugs can gyis mnyam par gzhag par bya'o //",
    "T02D1319:245a-8": "de nas snying gar yi ge ram las yongs su",
    "T02D1319:245a-9": "gyur pa'i nyi ma'i dkyil 'khor 'bar ba'i phreng bas",
    "T02D1319:245b-0": "'khrigs pa rnam par @245b bsgom ste /",
    "T02D1319:245b-1": "de'i lte ba la yi ge hr'i: dmar po rnam par bsam mo //",
    "T02D1319:245b-2": "yi ge hr'i: de las 'od zer gyi dra ba",
    "T02D1319:245b-3": "byung bas phyogs bcu na gnas pa'i sems can gyi",
    "T02D1319:245b-4": "khams la phog ste /",
    "T02D1319:245b-5": "dpal ku ru kulle'i gzugs su mngon par byas nas /",
    "T02D1319:245b-6": "'od zer gyi phreng ba de dag kyang yang 'dus te /",
    "T02D1319:245b-7": "de nyid du zhugs par bsgom par bya'o //",
    "T02D1319:245b-8": "de nas mdun gyi nam mkha' la lha mo ku",
    "T02D1319:245b-9": "ru kulle ma lo bcu drug pa lta bu 'bar",
    "T02D1319:245b-10": "ba'i dbu skra kham pa gyen du brjes pa /",
    "T02D1319:245b-11": "thod pa lngas dbu la brgyan pa /",
    "T02D1319:245b-12": "ro'i steng du skyil mo krung phyed mar gar kyi [*gyi] stabs su bzhugs pa /",
    "T02D1319:245b-13": "mche ba cung zad gtsigs shing lce lcib par mdzad pa /",
    "T02D1319:245b-14": "'khor lo dang /",
    "T02D1319:245b-15": "snyan cha dang /",
    "T02D1319:245b-16": "mgul chu dang /",
    "T02D1319:245b-17": "dpung rgyan dang /",
    "T02D1319:245b-18": "phyag gdub dang /",
    "T02D1319:245b-19": "ska rags dang /",
    "T02D1319:245b-20": "zhabs gdub kyis brgyan pa /",
    "T02D1319:245b-21": "stag gi sham thabs can spyan dmar po g-yo zhing 'dril ba /",
    "T02D1319:245b-22": "mtha' yas mgon gyis dbu la brgyan pa /",
    "T02D1319:245b-23": "phyag bzhi la gnyis kyis autpala dmar po kha ma bye ba'i mde'u dang ldan pa'i mda' dang /",
    "T02D1319:245b-24": "me tog dmar po'i gzhu'i mda' gzhu 'gegs pa /",
    "T02D1319:245b-25": "lhag ma'i phyag gnyis na me tog dmar po'i lcags",
    "T02D1319:245b-26": "khyu dang autpala bsnams pa rnam par bsam par bya'o",
    "T02D1319:245b-27": "// de nas bcom ldan 'das ku ru kulle ma la mchod pa bya ba'i phyir /",
    "T02D1319:245b-28": "rang gi snying gar nyi ma'i dkyil 'khor la gnas",
    "T02D1319:245b-29": "pa'i yi ge hr'i: las byung ba'i mchod pa'i me",
    "T02D1319:245b-30": "tog dang bdug spos dang mar me dang dri dang",
    "T02D1319:245b-31": "lha bshos rnam pa lngas mchod par bya'o //",
    "T02D1319:245b-32": "'di ni mchod pa'o //",
    "T02D1319:245b-33": "mchod pa byas nas dam pa'i snying rje dang lan pa'i rnal 'byor pas /",
    "T02D1319:245b-34": "lus ngag yid gsum gyis gus pas btud de phyag bya'o //",
    "T02D1319:245b-35": "'di ni phyag btsal ba'o //",
    "T02D1319:245b-36": "phyag btsal nas sdig pa bshags par bya ste /",
    "T02D1319:245b-37": "sdig pa gang bgyis bgyid du stsal ba dang /",
    "T02D1319:245b-38": "bgyid pa la rjes su yi rang ba la sogs",
    "T02D1319:245b-39": "pa de dag bcom ldan 'das ma'i spyan sngar mngon",
    "T02D1319:245b-40": "sum du bshags par bgyi'o //",
    "T02D1319:245b-41": "'di ni sdig pa bshags pa'o //",
    "T02D1319:245b-42": "de nas bsod nams la rjes su yi rang bar bya ste /",
    "T02D1319:245b-43": "brtul zhugs can gyis sangs rgyas dang byang chub sems",
    "T02D1319:245b-44": "dpa' rnams kyi bsod nams gang lags pa de dag",
    "T02D1319:245b-45": "la bdag rjes su yi rang ngo //",
    "T02D1319:245b-46": "de ni bsod nams la rjes su yi rang ba'o //",
    "T02D1319:245b-47": "de nas dkon mchog gsum la skyabs su 'gro ste /",
    "T02D1319:245b-48": "sangs rgyas dkon mchog dang /",
    "T02D1319:245b-49": "chos dkon mchog dang /",
    "T02D1319:246a-0": "dge 'dun dkon @246a * //",
    "T02D1319:246a-1": "mchog rnams la gang du 'khor ba nas 'khor ba'i tshe bdag skyabs su mchi bar bgyi'o //",
    "T02D1319:246a-2": "'di ni dkon mchog gsum la skyabs su 'gro ba'o //",
    "T02D1319:246a-3": "de nas byang chub tu sems bskyed par bya ste /",
    "T02D1319:246a-4": "gang dag srid pa'i 'khor ba na gnas pa'i sems can rnams drang par bya ba de'i phyir /",
    "T02D1319:246a-5": "bdag gi gtso bo thugs rdo rje bya'o //",
    "T02D1319:246a-6": "zhes bya ba ni byang chub tu sems bskyed pa'o //",
    "T02D1319:246a-7": "de nas tshangs pa'i gnas bzhi bsgom par bya ste /",
    "T02D1319:246a-8": "sems can thams cad la bu gcig ba ltar gdung",
    "T02D1319:246a-9": "bar sems pa gang yin pa'i sems su bsgom pa",
    "T02D1319:246a-10": "'di ni btang snyoms bsgom pa'o //",
    "T02D1319:246a-11": "de nas de rnams thams cad rang bzhin gyis mi",
    "T02D1319:246a-12": "dmigs shing lus dang bral bar byed pa 'di ni",
    "T02D1319:246a-13": "stong pa nyid sgom pa'o //",
    "T02D1319:246a-14": "de nas sems tsam du ni byin gyis brlab pa'i",
    "T02D1319:246a-15": "gsang sngags aom sh'u n+ya t'a dzny'a na badzra sra",
    "T02D1319:246a-16": "bh'a wa a'a tma konyam zhes bya ba 'dis sems",
    "T02D1319:246a-17": "byin gyis brlab pa'o //",
    "T02D1319:246a-18": "de nas sngon gyi smon lam gyi stobs kyis sems",
    "T02D1319:246a-19": "can gyi don la blo yis gzigs nas sngags pa",
    "T02D1319:246a-20": "lha'i skur bskyed de /",
    "T02D1319:246a-21": "gsang sngags sbas pa'i rim pa 'di ni lha'i sku zhes bya'o //",
    "T02D1319:246a-22": "de nas nam mkha'i ngos su yi ge ram las",
    "T02D1319:246a-23": "nyi ma'i dkyil 'khor 'od zer dra ba'i phreng bas",
    "T02D1319:246a-24": "'khrigs pa bsgom par bya'o //",
    "T02D1319:246a-25": "'di ni nyi ma shar ba'o //",
    "T02D1319:246a-26": "de'i steng du yi ge h'um kha dog nag po yongs su gyur pa las /",
    "T02D1319:246a-27": "sna tshogs rdo rje las rdo rje ra ba dang /",
    "T02D1319:246a-28": "rdo rje gur dang /",
    "T02D1319:246a-29": "rdo rje bcing ba dang /",
    "T02D1319:246a-30": "sa gzhi rdo rje ra rnam par bsam par bya'o //",
    "T02D1319:246a-31": "'di ni bsrung ba'i 'khor lo'o //",
    "T02D1319:246a-32": "de'i dbus su chos kyi 'byung gnas kyi ye shes",
    "T02D1319:246a-33": "yi ge ae lta bu kha dog dkar po bsgom",
    "T02D1319:246a-34": "par bya'o // de'i dbus su yi ge hr'i: dmar",
    "T02D1319:246a-35": "po las byung ba'i padma dmar po 'dab brgyad pa",
    "T02D1319:246a-36": "par bya'o // / de'i snying po'i steng du yi",
    "T02D1319:246a-37": "ge ram las yongs su gyur pa'i nyi ma dang",
    "T02D1319:246a-38": "par bya'o // / ro'o // gzhan yang de dag",
    "T02D1319:246a-39": "gi steng du mtshan sum cu rtsa gnyis dang ldan",
    "T02D1319:246a-40": "pa'i zla ba nya gang zhing yongs su rdzogs pa",
    "T02D1319:246a-41": "par bya'o // / ro'o // dkar po'o // de'i",
    "T02D1319:246a-42": "steng du nyi ma'i dkyil 'khor dpe byad bzang po",
    "T02D1319:246a-43": "brgyad cu'i ngo bo kha dog dmar po'o //",
    "T02D1319:246a-44": "de dag gi bar du yi ge hr'i: kha dog",
    "T02D1319:246a-45": "dmar po yongs su gyur pa'i autpala dmar po kha",
    "T02D1319:246a-46": "ma 'bus pa'i nang du rang gi sems nyid zhugs",
    "T02D1319:246a-47": "par bsgom par bya'o //",
    "T02D1319:246a-48": "de nas zla ba dang dbyangs dang nyi ma rnams",
    "T02D1319:246a-49": "gcig tu zhu ba'i bdag nyid las sdon du brjod",
    "T02D1319:246a-50": "pa lta bu'i lha mo ku ru kul+le'i sku bsgom",
    "T02D1319:246b-0": "par @246b bya'o // rnam par bsgoms nas /",
    "T02D1319:246b-1": "snying gar yi ge ram las nyi ma'i dkyil 'khor de'i lte bar hr'i: yang bsgom par bya'o //",
    "T02D1319:246b-2": "de'i 'od zer rnams kyis mgon po mtha' yas bkug ste /",
    "T02D1319:246b-3": "spyan drangs nas mchod pa 'dzin pa rnams kyis yang dag par mchod de /",
    "T02D1319:246b-4": "dbang bskur bar gsol ba gdab po //",
    "T02D1319:246b-5": "gsol ba gdab pa ni aa bhi shinytsa tu m'am",
    "T02D1319:246b-6": "aa mri ta n'a tha zhes bya ba des mtha'",
    "T02D1319:246b-7": "yas kyi sa bon gyi bdud rtsi lngas yongs su",
    "T02D1319:246b-8": "gang ba'i bum pa thugs ka nas 'phro bar bsgoms",
    "T02D1319:246b-9": "te / de nas bdud rtsi lngas gang ba'i bum",
    "T02D1319:246b-10": "pas dbang bskur zhing blugs pas bdag gi snying gar",
    "T02D1319:246b-11": "bum pa rnams zhugs te /",
    "T02D1319:246b-12": "zhugs pa'i rnal 'byor pa'i spyi bor mtha' yas bsgom mo //",
    "T02D1319:246b-13": "dus gsum du 'di bsgom zhing lha mo'i gsang sngags ba zlas brjod bya'o //",
    "T02D1319:246b-14": "de la gsang sngags ni aom ku ru kul+le hr'i: sv'a h'a /",
    "T02D1319:246b-15": "lhag par yang tsandan dmar po'i phreng bas bzlas brjod bya'o //",
    "T02D1319:246b-16": "kha zas rnams ye shes rnam pa lnga'i bdud rtsis nan tan gyis sbyong ste /",
    "T02D1319:246b-17": "aom a'a: h'um de nyid gsum pa 'dis kha zas",
    "T02D1319:246b-18": "dang zhal byin gyis brlabs na 'dis zhal gyi gsang",
    "T02D1319:246b-19": "sngags 'grub po // de nas sngags pas skyes pa'am bud med dbang du bya bar 'dod na /",
    "T02D1319:246b-20": "yar gyi ngo'i tshes gcig nas brtsams te bzlas brjod khri bya ste /",
    "T02D1319:246b-21": "dus gsum du bcom ldan 'das ma'i skur dmigs te /",
    "T02D1319:246b-22": "smad dkris ras dmar po dang /",
    "T02D1319:246b-23": "lus la ras dmar po gyon nas rang gi snying",
    "T02D1319:246b-24": "gar nyi ma'i dkyil 'khor la gnas pa'i yi ge",
    "T02D1319:246b-25": "hr'i: dmar po yongs su gyur pa las padma dmar",
    "T02D1319:246b-26": "po 'dab ma brgyad pa rtsa ba 'dam nas skyes",
    "T02D1319:246b-27": "pa bsam par bya'o //",
    "T02D1319:246b-28": "'dab ma de rnams la dbyangs kyi yi ge dang",
    "T02D1319:246b-29": "po brgyad las yongs su gyur pa'i bung ba brgyad",
    "T02D1319:246b-30": "khro zhing rgyas pa dga' zhing chags par rim pa",
    "T02D1319:246b-31": "bzhin bsams nas dbugs kyis bskyod de /",
    "T02D1319:246b-32": "sna bug nas byung nas bsgrub bya'i sna bug g-yas",
    "T02D1319:246b-33": "par zhugs nas sgra sgrogs shing gar byas te gdungs",
    "T02D1319:246b-34": "shing padma'i 'dab ma la yang dbyangs yig dang po",
    "T02D1319:246b-35": "brgyad kha dog cung zad dmar ba dang ldan pa",
    "T02D1319:246b-36": "rnam par blta bar bya'o //",
    "T02D1319:246b-37": "de ltar bltas nas de nas rnal 'byor pas autpala",
    "T02D1319:246b-38": "kha ma 'bus pa'i mde'u dang ldan pa'i mda' lta",
    "T02D1319:246b-39": "stangs dang bcas pa'i khu tshur gyis rdzogs par bkang",
    "T02D1319:247a-0": "ste / padma'i ze ba la @247a * //",
    "T02D1319:247a-1": "brdeg go //",
    "T02D1319:247a-2": "des bung ba de rnams rang gi dam tshig gis bskul nas /",
    "T02D1319:247a-3": "dbyangs yig re re khyer te sna bug g-yon pa",
    "T02D1319:247a-4": "nas byung nas rnal 'byor pa'i sna bug g-yas bar",
    "T02D1319:247a-5": "zhugs te / snying gar rang dang gzhan gyi rnam par shes pa gcig tu gyur par bya'o //",
    "T02D1319:247a-6": "de nas autpala'i rtsa bas mgrin pa nas bcings te /",
    "T02D1319:247a-7": "lcags kyus mngal nas bzung nas drangs pas mi bzod par bsams te /",
    "T02D1319:247a-8": "'bar bas dbang du bsdu zhing rlung gi 'khor lo la bzhag ste /",
    "T02D1319:247a-9": "rnal 'byor pa dga' ba'i sems kyis gsang sngags bzlas",
    "T02D1319:247a-10": "brjod bya zhing 'di ltar rnam par bsgom par bya'o",
    "T02D1319:247a-11": "// gsang sngags ni aom ku ru kulle hr'i: che",
    "T02D1319:247a-12": "ge mo me ba s'a m'a na ya sv'a h'a",
    "T02D1319:247a-13": "// / 'di ltar zla ba nya ba'i bar du mtshan mo kun du bzlas brjod bya'o //",
    "T02D1319:247a-14": "de nas nang par de 'ong bar 'gyur te /",
    "T02D1319:247a-15": "chags pa dang bcas shing gcer bu skra bshig par 'gyur ro //",
    "T02D1319:247a-16": "gsang sngags kyi rgyal po 'dis bskul bas shin tu rgyas pa'i dngos grub kyang thob par 'gyur ro //",
    "T02D1319:247a-17": "au rgyan gyi yul nas byung ba'i lha mo ku ru kul+le'i sgrub thabs rdzogs so /",
    "T02D1319:247a-19": "// / rgya gar gyi mkhan po yul ma ga dh'ar",
    "T02D1319:247a-20": "skyes pa dpal byang chub chen por rab tu byung",
    "T02D1319:247a-21": "ba'i gnas brtan manydzu shr'i dzny'a na dang /"
}