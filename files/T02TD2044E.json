{
    "T02TD2044E:143a-0": "@143a # // rgya gar skad du //",
    "T02TD2044E:143a-1": "aa mri ta aa dhishth'a na n'a ma /",
    "T02TD2044E:143a-2": "bod skad du /",
    "T02TD2044E:143a-3": "bdud rtsi byin gyis brlab pa zhes bya ba //",
    "T02TD2044E:143a-4": "'jam pa'i rdo rje la phyag 'tshal lo //",
    "T02TD2044E:143a-5": "gang zhig rnal 'byor gnyis brten nas //",
    "T02TD2044E:143a-6": "gshin rje gshed dpal gnyer byed na //",
    "T02TD2044E:143a-7": "de yi bsten bya dam tshig ni //",
    "T02TD2044E:143a-8": "byin gyis brlab pa'i rim pa bshad //",
    "T02TD2044E:143a-9": "de la rnal 'byor pas dben pa'i gnas ri'i phug gam dur khrod la sogs pa mi'i skye bos dben par byas la /",
    "T02TD2044E:143a-10": "bcud ma nyams pa'i dri chen dang /",
    "T02TD2044E:143a-11": "ghanydzi dang /",
    "T02TD2044E:143a-12": "ba ru ra dang /",
    "T02TD2044E:143a-13": "aa nu ra dang /",
    "T02TD2044E:143a-14": "bla ba dang /",
    "T02TD2044E:143a-15": "mar dang /",
    "T02TD2044E:143a-16": "sbrang rtsi dang /",
    "T02TD2044E:143a-17": "bu ram dang /",
    "T02TD2044E:143a-18": "so ga'i dus ma yin pa'i dus su 'dus byas pa'i pa ra na dang /",
    "T02TD2044E:143a-19": "legs par sbyar ba'i ril bu au rin dha ba'i snod dang //",
    "T02TD2044E:143a-20": "lva ba dmar po'i na bza' dang bcas pa sta gon du byas la /",
    "T02TD2044E:143a-21": "ji skad bshad pa'i rim pa gnyis sngon du 'gro bas mchod pa dang gtor ma 'ang phul zhing /",
    "T02TD2044E:143a-22": "slob dpon la yon phul nas 'khod la //",
    "T02TD2044E:143a-23": "lhan cig skyes dga'i gnyug ma'i bde ba che //",
    "T02TD2044E:143a-24": "gnyis med mnyam sbyor srid zhi dus kyi dgra //",
    "T02TD2044E:143a-25": "dpal ldan phyag 'tshal 'di ni brtser dgongs nas //",
    "T02TD2044E:143a-26": "brtan g-yo 'jig mdzad dam tshig mchod stsol mdzod //",
    "T02TD2044E:143a-27": "ces lan gsum mo //",
    "T02TD2044E:143a-28": "de nas slob dpon gyis ji ltar snang ba'i 'jig rten thams cad de bzhin gshegs pa lnga'i ngo bor shes te rang gi bu byin gyis brlab par bya'o //",
    "T02TD2044E:143a-29": "snying gar dbu ma'i nang du h'um ngo //",
    "T02TD2044E:143a-30": "phyogs bzhir bh'um a'am dzr'im kham ngo //",
    "T02TD2044E:143a-31": "dbus dang mtshams bzhir mu bi shu ma ra'o //",
    "T02TD2044E:143a-32": "kha dog ni rigs dang mthun par ro//",
    "T02TD2044E:143a-33": "de bzhin du lte ba dang mgrin par yang dgod par bya'o //",
    "T02TD2044E:143a-34": "de nas lus kyi 'dug stangs dang rlung ran par bya zhing /",
    "T02TD2044E:143b-0": "snying ga'i yi ge las so so'i kha dog dang mthun pa'i 'od zer byung nas ma lus pa'i sangs rgyas dang byang chub sems dpa' thams cad kyi sku dang gsung dang thugs dang yon tan @143b dang phrin las sku lnga'i rnam par bkug ste yi ge lnga la so sor bsdu'o //",
    "T02TD2044E:143b-1": "de lta bu'i rim pa kho na ye shes lngas 'byung ba lnga sbyangs shing slar yang yum lnga'i rnam pas bsdu'o //",
    "T02TD2044E:143b-2": "de bzhin du lte ba dang mgrin pa las kyang ste /",
    "T02TD2044E:143b-3": "'dod pa dang gzugs dang gzugs med pa spyang ba'i phyir ro //",
    "T02TD2044E:143b-4": "rgyu dang lam dang 'bras bu'i dus kyi dngos grub bsdu ba'i phyir ro //",
    "T02TD2044E:143b-5": "phung po lnga dang 'byung ba lnga dang nyon mongs pa lnga ni bsdus te ye shes su byin brlab pa'i phyir ro //",
    "T02TD2044E:143b-6": "de yang dus gsum dug nas pa'i phyir ro //",
    "T02TD2044E:143b-7": "slar yang 'og gi 'khor lo yi ge dang bcas pa snying ga'i h'um la bsdu zhing yi ge brgyad kyang bsdus te /",
    "T02TD2044E:143b-8": "de'i 'od kyis sangs rgyas thams cad kyi yon tan bdud rtsi lnga'i ngo bo h'um cha lnga pa'i rnam pas bstim zhing /",
    "T02TD2044E:143b-9": "aom hr'i: shtri: lwi kri t'a na na h'um h'um phat phat sv'a h'a /",
    "T02TD2044E:143b-10": "pnytsa aa mri ta yutgha ta sa ma y'a tishth'a ba badzra dza dza: h'um bam ho mudga ra hri ha ha ha h'um /",
    "T02TD2044E:143b-11": "spyi bor me tog dang bcas pas brtan par bya ste /",
    "T02TD2044E:143b-12": "'dod pa la sogs pa dus gsum gyi dngos grub rigs lnga dang /",
    "T02TD2044E:143b-13": "dpa' mo lnga dang /",
    "T02TD2044E:143b-14": "ye shes lnga la sogs pa 'ang brtan g-yo thams cad kyi bdag po rnam par shes pa h'um 'di'o //",
    "T02TD2044E:143b-15": "zhes des par byas la /",
    "T02TD2044E:143b-16": "dag pa rjes su dran pas rnam par shes pa lhan cig skyes pa'i ye shes sgyu ma lta bu'i ngo bo nyid rtag tu chos kyi dbyings las ma g-yos shing g-yo ba med pa nyid la sems gnas par byas la /",
    "T02TD2044E:143b-17": "bla mas rdo rje dril bu 'dzin pas tshad med pa'i sems kyis bzlas pa dang gdug pa can rnams bzlog par bya'o //",
    "T02TD2044E:143b-18": "de nas yang ji skad gsungs pa'i ril bu'am /",
    "T02TD2044E:143b-19": "thod pa chang gis bkang ba slob ma la spyin zhing /",
    "T02TD2044E:143b-20": "dpa' bo rnal 'byor ma 'khor lo'i //",
    "T02TD2044E:143b-21": "dngos grub bdud rtsi las byung ba //",
    "T02TD2044E:143b-22": "sngags pa mchog gis rab bsngags pa //",
    "T02TD2044E:143b-23": "dam tshig 'di ni khyod la spyin //",
    "T02TD2044E:143b-24": "de sa kyang blangs te 'thungs pas lus thams cad byang chub kyi sems kyis gang ste /",
    "T02TD2044E:143b-25": "zag pa med pa'i bde bas tshim ste /",
    "T02TD2044E:143b-26": "'dod pa'i sred pa ma lus pa zad nas bde ba dang rab tu mi rtog pa'i ye shes zung du 'jug pa bskyed par bya'o //",
    "T02TD2044E:143b-27": "de nas rgyun ma chad pas gsum mam /",
    "T02TD2044E:144a-0": "bdun nam mthun bzhi la sogs pa ji ltar nus pas brtan @144a * //",
    "T02TD2044E:144a-1": "par bya ste phan yon ni dpal ldan 'das pa'i rgyud las gsungs pa'i rim pa dang /",
    "T02TD2044E:144a-2": "mthar thug pa ni dam tshig 'dis bcom ldan 'das gshin rje gshed dmar po nyid mngon du byed pa nyid do zhes bcom ldan 'das nyid las thos so //",
    "T02TD2044E:144a-3": "kha dud rtsi lnga yi byin gyis brlab pa'i rim pa rnal 'byor gyi dbang phyug chen po dpal bi r'u pas mdzad pa rdzogs so /",
    "T02TD2044E:144a-5": "// / rgya gar gyi mkhan po darban a'a ts'arya dang /",
    "T02TD2044E:144a-6": "lo ts'a ba zhe sdang rdo rjes mang yul gyi gtsug lag chen por zhugs shing bsgyur ba'o /"
}