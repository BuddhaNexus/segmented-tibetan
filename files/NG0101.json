{
    "NG0101:1": "@#// rgya gar skad du /",
    "NG0101:2": "dz+nya na gu h+ya na ma tan+t+ra //",
    "NG0101:3": "bod skad du /",
    "NG0101:4": "ye shes gsang ba zhes bya ba'i rgyud /",
    "NG0101:5": "ye shes gsang ba thugs kyi rang bzhin la phyag 'tshal lo //",
    "NG0101:6": "'di skad bdag gis bshad pa'i dus gcig na /",
    "NG0101:7": "ye shes gsang ba'i gnas chos nyid kyi mkha' /",
    "NG0101:8": "mtha' dbus med pa'i gzhal yas khang na bcom ldan 'das rdzogs pa chen po bzhugs te /",
    "NG0101:9": "rang bzhin gyi 'khor dang *//",
    "NG0101:10": "rang bzhin la lta ba'i 'khor dang */",
    "NG0101:11": "rang bzhin rtogs pa'i 'khor 'di lta ste //",
    "NG0101:12": "sa dang */",
    "NG0101:13": "chu dang */",
    "NG0101:14": "me dang */",
    "NG0101:15": "rlung dang */",
    "NG0101:16": "nam mkha' dang */",
    "NG0101:17": "snang ba thams cad dang */",
    "NG0101:18": "yongs su rnal 'byor zhes bya ba dang */",
    "NG0101:19": "rnal 'byor ba chen po zhes bya ba dang */",
    "NG0101:20": "sems dpa'i rnal 'byor zhes bya ba dang */",
    "NG0101:21": "shin tu rnal 'byor zhes bya ba dang */",
    "NG0101:22": "'das pa'i sangs rgyas dang */",
    "NG0101:23": "ma 'ongs pa'i sangs rgyas dang *//",
    "NG0101:24": "da ltar byung ba'i sangs rgyas rnams /",
    "NG0101:25": "'byed pa mi mnga' ba'i thugs rjes thabs cig tu bzhugs so //",
    "NG0101:26": "de nas lha'i dbang pos phyogs bcu'i sangs rgyas thams cad la 'di skad ces bskul to //",
    "NG0101:27": "gsung gi @#//",
    "NG0101:28": "mnga' bdag thams cad kyis //",
    "NG0101:29": "rtsol ba'i theg pa mthar bton nas //",
    "NG0101:30": "rtsol med theg pa mi gsung ba //",
    "NG0101:31": "thugs rje chen po yal lam ci //",
    "NG0101:32": "skal ldan gdul bya mchis pas na //",
    "NG0101:33": "lhun grub theg pa gsung du gsol //",
    "NG0101:34": "zhes zhus pa dang *//",
    "NG0101:35": "de nas phyogs bcu'i sangs rgyas thams cad mgrin gcig tu //",
    "NG0101:36": "rdo rje sems dpa' la 'di skad ces bka' stsal to //",
    "NG0101:37": "dus gsum sangs rgyas thams cad kyi //",
    "NG0101:38": "thugs rje'i rang bzhin khyod yin pas //",
    "NG0101:39": "sangs rgyas kun gyi mdzad pa shar //",
    "NG0101:40": "gsung gi mnga' bdag thams cad kyi //",
    "NG0101:41": "ye shes rang bzhin khyod yin pas //",
    "NG0101:42": "thams cad byang chub sems su gsal //",
    "NG0101:43": "bde gshegs ma lus thams cad kyi //",
    "NG0101:44": "sku yi ngo bo dang ldan pas //",
    "NG0101:45": "rmad byung rol pa'i sku ru shar //",
    "NG0101:46": "gsung gi mnga' bdag thams cad kyi //",
    "NG0101:47": "gsung gi bdag nyid rig pa'i gsung *//",
    "NG0101:48": "rmad byung rol pa'i gsung du shar //",
    "NG0101:49": "tshig gcig don kun rdzogs pa'i bdag / rin chen 'phrul gyi snying po'i sgo //",
    "NG0101:50": "skal ldan rnams la bstan du gsol //",
    "NG0101:51": "rin chen 'phrul gyi thabs ldan pas //",
    "NG0101:52": "gang 'dod mthun pa'i sgo de nas //",
    "NG0101:53": "rtsol med dbyings dang 'phrad par gyis //",
    "NG0101:54": "byang chub sems kyi dngos po la //",
    "NG0101:55": "brjod pa'i tha snyad kun bral yang *//",
    "NG0101:56": "ma rtogs blo la tshig sgo nas //",
    "NG0101:57": "gsung gi sgron mas gsal par gyis //",
    "NG0101:58": "zhes gsungs so //",
    "NG0101:59": "de nas rdo rje sems dpas phyag na rdo rje thugs ka nas phyung nas //",
    "NG0101:60": "rin po che rang 'bar gyi 'khor lo lag tu gtad nas //",
    "NG0101:61": "'di skad ces gsungs so //",
    "NG0101:62": "gnyis med ye shes gsang ba'i don //",
    "NG0101:63": "byar med mi rtsol ye sangs rgyas //",
    "NG0101:64": "dbu ma chen po drang po'i lam //",
    "NG0101:65": "'dus pa'i tshogs la bstan par gyis //",
    "NG0101:66": "zhes gsungs so //",
    "NG0101:67": "de nas sems dpa' rdo rjes //",
    "NG0101:68": "rdo rje sems dpa' la 'di skad ces gsol to //",
    "NG0101:69": "rdo rje sem dpa' nam mkha' che //",
    "NG0101:70": "tshig gi spyod yul ma yin pas //",
    "NG0101:71": "bdag gis bgro ba shin tu dka' //",
    "NG0101:72": "ma rtogs pa la tshig sgo nas //",
    "NG0101:73": "mtshon nas rtogs par bya ba'i phyir //",
    "NG0101:74": "ci rig par ni rnam par dgrol //",
    "NG0101:75": "zhes zhus pa dang *//",
    "NG0101:76": "de nas ses dpa' rdo rjes /",
    "NG0101:77": "shar phyogs rdo rje /",
    "NG0101:78": "rnam par gnon pa'i zhing khams na /",
    "NG0101:79": "de bzhin gshegs pa rdo rje gsang ba zhes bya ba /",
    "NG0101:80": "mi phyed pa'i 'khor dang bcas pa la 'di skad ces gsol to //",
    "NG0101:81": "sems nyid rdo rje lta bu la /",
    "NG0101:82": "skye 'gag 'byung ba ji ltar lags //",
    "NG0101:83": "zhes gsol pa dang *//",
    "NG0101:84": "de nas de bzhin gshegs pa dgra bcom pa yang",
    "NG0101:85": "dag par rdzogs pa'i sangs rgyas rdo rje gsang bas",
    "NG0101:86": "bka' stsal pa / sems nyid mi 'gyur rdo rje la /",
    "NG0101:87": "skye 'gag yod pa ma yin te //",
    "NG0101:88": "rnam rtog blo la skye 'gag byung *//",
    "NG0101:89": "zhes gsungs so //",
    "NG0101:90": "de nas lho phyogs kyi 'jig rten gyi khams rin po che snang ba zhes bya ba na /",
    "NG0101:91": "de bzhin gshegs pa rin chen zhabs zhes bya ba /",
    "NG0101:92": "rang 'bar snang ba'i khri la @#//",
    "NG0101:93": "bzhugs te //",
    "NG0101:94": "nyid kyi 'khor la gsang sngags kyi de kho na nyid ston cing bzhugs pa la /",
    "NG0101:95": "sems dpa' rdo rjes 'di skad ces gsol to //",
    "NG0101:96": "byang chub sems kyi rang bzhin la //",
    "NG0101:97": "rgyu rkyen rtsol bas ma bsgrubs par //",
    "NG0101:98": "yon tan 'bras bu ji ltar 'char //",
    "NG0101:99": "zhes gsol pa dang */",
    "NG0101:100": "de nas de bzhin gshegs pa rin chen zhabs kyis bka' stsal pa /",
    "NG0101:101": "tak+sha ka yi rgyan bzhin du //",
    "NG0101:102": "rgyu 'bras mthar phyin gzhi nas rdzogs //",
    "NG0101:103": "thams cad rang byung snying po'i mchog / gsang ba'i thabs kyis rtogs gyur na //",
    "NG0101:104": "nyi ma'i 'od ltar 'bras bu 'char //",
    "NG0101:105": "zhes gsungs so //",
    "NG0101:106": "de nas nub phyogs na pad+ma brtsegs pa'i zhing khams na /",
    "NG0101:107": "bcom ldan 'das pad+ma'i 'od ces bya ba /",
    "NG0101:108": "dri ma med pa'i pad+ma'i gdan la bzhugs te /",
    "NG0101:109": "nyid kyi 'khor la gsang sngags kyi de kho na nyid ston cing bzhugs pa la /",
    "NG0101:110": "sems dpa' rdo rjes 'di skad ces gsol to //",
    "NG0101:111": "sems nyid pad+ma ltar dag par //",
    "NG0101:112": "gzung 'dzin dri ma ji ltar byung *//",
    "NG0101:113": "zhes gsol pa dang */",
    "NG0101:114": "bcom ldan 'das pad+ma'i 'od kyis bka' stsal pa /",
    "NG0101:115": "pad+ma 'dam na gnas bzhin du //",
    "NG0101:116": "'dam gyi skyon gyis gos pa med //",
    "NG0101:117": "byang chub sems kyi ngo bo ni //",
    "NG0101:118": "'khor ba'i rtog par mi 'gyur te //",
    "NG0101:119": "rnam rtog blo la 'khor ba byung *//",
    "NG0101:120": "zhes gsungs so //",
    "NG0101:121": "de nas byang phyogs rnam dag grub pa zhes bya ba'i 'jig rten na /",
    "NG0101:122": "de bzhin gshegs pa grub par snang ba zhes bya ba //",
    "NG0101:123": "rang bzhin snang ba zhes bya ba'i gdan la bzhugs te /",
    "NG0101:124": "nyid kyi 'khor la chos sngags kyi de kho na nyid ston cing bzhugs pa la /",
    "NG0101:125": "sems dpa' rdo rjes 'di skad ces gsol to //",
    "NG0101:126": "btsal med sems kyi rang bzhin la /",
    "NG0101:127": "'gro don mdzad pa ji ltar 'byung *//",
    "NG0101:128": "zhes gsol pa dang */",
    "NG0101:129": "de bzhin gshegs pa grub par snang bas bka' stsal pa //",
    "NG0101:130": "rang byung ye shes rtogs gyur na /",
    "NG0101:131": "mdzad pa'i byin rlabs rang las 'char /",
    "NG0101:132": "zhes gsungs so //",
    "NG0101:133": "de nas de bzhin gshegs pa rnam par snang mdzad kyis bka' stsal pa /",
    "NG0101:134": "'dus pa'i 'khor tshogs khyed rnams kyis //",
    "NG0101:135": "rgyal ba kun gyis thugs kyi bcud //",
    "NG0101:136": "ye shes gsang ba rtogs par gyis //",
    "NG0101:137": "zhes gsungs pa dang *//",
    "NG0101:138": "de nas sems dpa' rdo rje stan las langs te /",
    "NG0101:139": "de bzhin gshegs pa rnam par snang mdzad la zhus pa /",
    "NG0101:140": "khyod ni gsung gi seng ge ste //",
    "NG0101:141": "ye shes gsang ba ma rtogs na //",
    "NG0101:142": "bi ma par yi 'bras bu 'dra //",
    "NG0101:143": "smin kyang 'bras bu mi 'byung bas //",
    "NG0101:144": "ye shes gsang ba rtogs par gyis //",
    "NG0101:145": "thugs rje'i mnga' bdag khyod kyis bstan //",
    "NG0101:146": "de dag bdag gis ma rig pas //",
    "NG0101:147": "ye shes gsang ba bstan du gsol //",
    "NG0101:148": "zhes zhus pa dang */",
    "NG0101:149": "de nas de bzhin gshegs pa rnam par snang mdzad kyis bka' stsal pa /",
    "NG0101:150": "sems dpa' rdo rje da nyon cig / ye shes gsang ba'i rang bzhin ni //",
    "NG0101:151": "sangs rgyas sems can gnyis su med //",
    "NG0101:152": "nam mkha' bzhin du @#//",
    "NG0101:153": "kun tu khyab //",
    "NG0101:154": "ma rig ye shes tha dad med //",
    "NG0101:155": "ma rtogs rtogs pa lam du gcig / ye shes gsang ba'i mtshan nyid ni //",
    "NG0101:156": "ma rig 'od gsal rnam par dag / rnam rtog ye shes nyid du gnas //",
    "NG0101:157": "gzhi bzhag rang lugs rin chen mdzod //",
    "NG0101:158": "ma byung ma btsal gdod nas gnas //",
    "NG0101:159": "ye shes gsang ba'i rnam pa ni //",
    "NG0101:160": "sna tshogs snang la ngos gzung med //",
    "NG0101:161": "mi dmigs sgyu ma lhun grub ni //",
    "NG0101:162": "rtag gsal na blta ba yin //",
    "NG0101:163": "zhes gsungs so //",
    "NG0101:164": "ye shes gsang ba'i rgyud las /",
    "NG0101:165": "gleng gzhi'i le'u ste dang po'o //     // de nas de bzhin gshegs pa rnam par snang mdzad la //",
    "NG0101:166": "sems dpa' rdo rjes 'di skad ces gsol to //",
    "NG0101:167": "gang dag ji ltar gang rnams la //",
    "NG0101:168": "thabs nyid gang gis rnam par dbye //",
    "NG0101:169": "zhes zhus pa dang *//",
    "NG0101:170": "de bzhin gshegs pa rnam par snang mdzad kyis bka' stsal pa //",
    "NG0101:171": "byang chub sems kyi rang bzhin ni //",
    "NG0101:172": "snang srid snod bcud kun la khyab //",
    "NG0101:173": "chos rnams kun gyi ngo bor shar //",
    "NG0101:174": "sangs rgyas sku gsung ye shes thugs //",
    "NG0101:175": "sems can lus ngag yid la khyab //",
    "NG0101:176": "thams cad dbyer med byang chub sems //",
    "NG0101:177": "de ltar dag pa'i don rig na //",
    "NG0101:178": "thams cad sku gsung thugs yin no //",
    "NG0101:179": "rang byung lnga ru snang ba la //",
    "NG0101:180": "rang byung nyid du ma rig pas //",
    "NG0101:181": "zhen pa lnga ru phyin ci log / 'bras bu khams gsum sems can byung *//",
    "NG0101:182": "dpe ni nam mkha' lta bu ste //",
    "NG0101:183": "mtha' dang dbus med gdod nas dag / rgyu yis ma bsgrubs ye nas grub //",
    "NG0101:184": "rkyen gyis mi shigs 'gyur ba med //",
    "NG0101:185": "phyi nang med par ye gsal khyab //",
    "NG0101:186": "'byung chen bzhi po thams cad kun //",
    "NG0101:187": "nam mkha'i ngang du 'dus pa bzhin //",
    "NG0101:188": "snang ba'i chos rnams ma lus kun //",
    "NG0101:189": "rang bzhin med de gdod nas dag / 'khor ba'i nyon mongs chags sdang kun //",
    "NG0101:190": "ma btsal rang byung rgyal por shar //",
    "NG0101:191": "ces kyang mtshon 'das byang chub sems //",
    "NG0101:192": "mi 'gyur lhun rdzogs bde chen sku //",
    "NG0101:193": "yangs so che'o bde chen sku //",
    "NG0101:194": "gdod nas dag go chos kyi sku //",
    "NG0101:195": "bsam du med do bsgom dang bral //",
    "NG0101:196": "mi bsam rang bzhin lhug par bzhag / mi bsdu",
    "NG0101:197": "mi spro gyi nar bzhag / ma lus 'dus pa",
    "NG0101:198": "snying po'i don // rgyu yis ma bskyed rkyen dang bral //",
    "NG0101:199": "bden bzhi rtogs pa'i rgyu dang bral //",
    "NG0101:200": "gdod nas yod pas tshogs ma gsog / ye nas dag pas sgrib mi sbyang *//",
    "NG0101:201": "dag pa gsum la rag ma lus //",
    "NG0101:202": "rgyu yi yan lag sgrub mi byed //",
    "NG0101:203": "ye nas sangs rgyas lhun gyis grub //",
    "NG0101:204": "gnyis med sems kyi rang bzhin la //",
    "NG0101:205": "nges med dag gis sgrub mi byed //",
    "NG0101:206": "rigs bzhi 'dod pa'i rtsol ba bral //",
    "NG0101:207": "mtshon med sems kyi ngo bo la //",
    "NG0101:208": "shes rab thabs kyis mtshon du med //",
    "NG0101:209": "rgyu 'bras bral ba'i rig pa la //",
    "NG0101:210": "dbyings dang ye shes rgyu 'bras med //",
    "NG0101:211": "'byung ba lnga la rag ma lus //",
    "NG0101:212": "sku gsung thugs la rten mi bca' //",
    "NG0101:213": "rig pa'i blo yis ma dpyad @#//",
    "NG0101:214": "na //",
    "NG0101:215": "rang bzhin thog tu phebs par 'gyur //",
    "NG0101:216": "gdod nas ma bcos shin tu dge / bsam dang",
    "NG0101:217": "bral bas de bzhin zhog / sems kyis rig pa",
    "NG0101:218": "rtogs gyur na // sems kyi rtogs pa bsam mi khyab //",
    "NG0101:219": "rgyud 'grel tshig gis ma bkrol bar //",
    "NG0101:220": "gtan tshigs rigs pas 'byin par nus //",
    "NG0101:221": "thos pa bsam pa bsgom pa gsum //",
    "NG0101:222": "rtogs pa zla skar nyi ma bzhin //",
    "NG0101:223": "byang chub sems kyi ngo bo ni //",
    "NG0101:224": "dman pa'i sems kyi mi rtogs te //",
    "NG0101:225": "gtan tshigs gsum gyis shes par bya //",
    "NG0101:226": "rang gis rig pa gsal ba ste //",
    "NG0101:227": "rang bzhin rig pa cir yang snang *//",
    "NG0101:228": "bdag nyid snang stong tha dad med //",
    "NG0101:229": "bsgrub bya dag gi rang bzhin ni //",
    "NG0101:230": "'khrul pa byang chub sems su shes //",
    "NG0101:231": "bdag nyid chen po'i gtan tshigs kyis //",
    "NG0101:232": "thams cad byang chub sems su shes //",
    "NG0101:233": "gang ltar gnas kyang chos nyid do //",
    "NG0101:234": "dbyings dang ye shes gtan tshigs ni //",
    "NG0101:235": "dbyings ni dag pa'i rgyu yin te //",
    "NG0101:236": "ye shes 'bras bu nyid du gsal //",
    "NG0101:237": "gcig tu 'dus pas gzung 'dzin med //",
    "NG0101:238": "rang bzhin dpe dang don dang ni //",
    "NG0101:239": "gtan tshigs bzhi ru shes par bya //",
    "NG0101:240": "zhes gsungs so //",
    "NG0101:241": "ye shes gsang ba'i rgyud las //",
    "NG0101:242": "byang chub sems kyi le'u ste gnyis pa'o //     // de nas sems dpa' rdo rjes /",
    "NG0101:243": "de bzhin gshegs pa rnam par snang mdzad la 'di skad ces zhus so //",
    "NG0101:244": "khyod ni smra ba'i seng ge ste //",
    "NG0101:245": "rtsol bral bstan pa thugs la rdzogs //",
    "NG0101:246": "byams mgon thugs rje chen po yis //",
    "NG0101:247": "skal ldan 'dus pa'i tshogs chen la //",
    "NG0101:248": "byang chub sems kyi rang bzhin ni //",
    "NG0101:249": "gang la gsang ba bstan du gsol //",
    "NG0101:250": "zhes gsol pa dang *//",
    "NG0101:251": "de bzhin gshegs pa rnam par snang mdzad kyis bka' stsal pa //",
    "NG0101:252": "ston pa gsum dang rim pa brgyad //",
    "NG0101:253": "phyin ci log gsum 'gro drug la //",
    "NG0101:254": "ye shes gsang ba nyid du bstan //",
    "NG0101:255": "snang ba ma bcos chos kyi sku //",
    "NG0101:256": "rig pa ma spangs longs spyod rdzogs //",
    "NG0101:257": "thugs rje sprul pa'i sku ru shar //",
    "NG0101:258": "chos sku nam mkha'i khams kun khyab //",
    "NG0101:259": "zhing khams snang srid thams cad yin //",
    "NG0101:260": "dus gsum sangs rgyas thams cad dang */",
    "NG0101:261": "khams gsum sems can thams cad ni //",
    "NG0101:262": "chos sku ma bcos 'khor du 'dus //",
    "NG0101:263": "rig pa gsum gyi bstan pa sgrogs //",
    "NG0101:264": "gsang sngags gter gyi mdzod 'dzin cing *//",
    "NG0101:265": "mi rtog brda' mjal go zhing rtogs //",
    "NG0101:266": "spros med byang chub sems su shar //",
    "NG0101:267": "de la 'du zhing 'phel ba'i phyir //",
    "NG0101:268": "thams cad de yi 'khor du bshad //",
    "NG0101:269": "chos sku dag la 'gyur med pas //",
    "NG0101:270": "ma bcos rang bzhin dag pa yin //",
    "NG0101:271": "chos sku rang bzhin spros med pas //",
    "NG0101:272": "ye shes sku la spros med gsal //",
    "NG0101:273": "des na byin gyis rlabs kyis bshad //",
    "NG0101:274": "longs spyod rang rig nyid yin te //",
    "NG0101:275": "gzugs su snang ba rnam pa yin //",
    "NG0101:276": "'dod pa'i bden pa thams cad dang *//",
    "NG0101:277": "rgyud kun ma lus thun mong gis //",
    "NG0101:278": "bde ba ngos 'dzin rang rig kyang *//",
    "NG0101:279": "rig pa nyid na gdod @#//",
    "NG0101:280": "nas rdzogs //",
    "NG0101:281": "bsam gtan bzhi yi bde ba yang *//",
    "NG0101:282": "khams gsum lha yi longs spyod de //",
    "NG0101:283": "sems kyi bde ba rang bzhin tshang *//",
    "NG0101:284": "skye mched mu bzhi'i ting 'dzin de //",
    "NG0101:285": "rang byung byang chub sems la rdzogs //",
    "NG0101:286": "gnyis 'dzin ldan pa'i bde ba dang *//",
    "NG0101:287": "gnyis rdzogs ldan pa'i mthar phyin kyang *//",
    "NG0101:288": "ma bsgrubs bde ba rang bzhin rdzogs //",
    "NG0101:289": "dag pa gsum dang gnyis su blta //",
    "NG0101:290": "brgyud pa'i byin rlabs bde ba yang *//",
    "NG0101:291": "sems nyid rtogs pa nyid la gnas //",
    "NG0101:292": "gsal bya'i rim pas don mdzad cing *//",
    "NG0101:293": "'dod pa'i stobs kyis nye bar bsgrub //",
    "NG0101:294": "bgrod pa'i rim gyis thob par 'gyur //",
    "NG0101:295": "bde ba thabs dang shes rab kyang *//",
    "NG0101:296": "rang rig kun mkhyen nyid la rdzogs //",
    "NG0101:297": "dbyings dang ye shes lta ba dang *//",
    "NG0101:298": "ting 'dzin shes rab rtsal che yang *//",
    "NG0101:299": "rgyu ni dbyings su rdzogs pa ste //",
    "NG0101:300": "'bras bu ye shes dkyil 'khor bde //",
    "NG0101:301": "rgyu 'bras gnyis med sems la rdzogs //",
    "NG0101:302": "des na longs spyod rdzogs pa yin //",
    "NG0101:303": "mi gnas sems kyi rang bzhin ni //",
    "NG0101:304": "ma bcos chos skur bzhugs tsam na //",
    "NG0101:305": "gnas ni yang dag 'og min te //",
    "NG0101:306": "'khor ni byang chub sems kyi 'khor //",
    "NG0101:307": "spros med byin rlabs phyogs bcur gsal //",
    "NG0101:308": "bstan pa phyi nang gsang ba gsum //",
    "NG0101:309": "rang byung ye shes cha mthun pas //",
    "NG0101:310": "ma bcos rang byung rtag pa yin //",
    "NG0101:311": "chos sku rang byung spros med pas //",
    "NG0101:312": "chos kyi sku yi bstan pa bshad //",
    "NG0101:313": "sangs rgyas sems can thams cad dang *//",
    "NG0101:314": "snang srid snod bcud ma lus pa //",
    "NG0101:315": "chos nyid ngang las ma g.yos pas //",
    "NG0101:316": "sems nyid chos sku'i zhing khams yin //",
    "NG0101:317": "longs spyod sku yi zhing khams ni //",
    "NG0101:318": "'dod pa'i longs spyod thams cad de //",
    "NG0101:319": "spyod kyang ma chags longs spyod yin //",
    "NG0101:320": "bzod ldan sa thob 'khor de la //",
    "NG0101:321": "dgongs pas sku dang ye shes bshad //",
    "NG0101:322": "ting 'dzin rig pa'i gdeng gis go / mtshan ma'i sku gsung mi mnga' bar //",
    "NG0101:323": "bstan pa phyi pa'i gsang sngags gsum //",
    "NG0101:324": "snang ba cha mthun yod pas na //",
    "NG0101:325": "longs spyod rdzogs pa'i bstan par bshad //",
    "NG0101:326": "gnas ni rig pa'i 'og min te //",
    "NG0101:327": "rig pa sa bcu thob rnams la //",
    "NG0101:328": "rang gi ngo bor gsal bar ston //",
    "NG0101:329": "longs spyod rdzogs sku'i mdzad pa ni //",
    "NG0101:330": "rang 'dod 'bras bu'i mthar thug kyang *//",
    "NG0101:331": "ma bcos pa la ma reg pas //",
    "NG0101:332": "longs spyod rdzogs sku'i mdzad par shar //",
    "NG0101:333": "gdul bya dman pa'i 'khor de la //",
    "NG0101:334": "rgyal thabs spyi blugs dbang skur nas //",
    "NG0101:335": "thob med byang chub sems dang phrad //",
    "NG0101:336": "ma bgrod rtog pa'i 'jim lam bsgral //",
    "NG0101:337": "bde ba phrag brgya'i don thob nas //",
    "NG0101:338": "zhing khams thams cad bde bar spyod //",
    "NG0101:339": "rgyal thabs spyi blugs ma thob par //",
    "NG0101:340": "rang sa thob kyang mthar ma phyin //",
    "NG0101:341": "des na lung bstan bla ma yis //",
    "NG0101:342": "rgyal sras skal ldan slob ma la //",
    "NG0101:343": "pra khrid sems kyi don bstan pas //",
    "NG0101:344": "sems nyid rin chen @#//",
    "NG0101:345": "gnyis med la //",
    "NG0101:346": "bskur ba'i cha gnyis mi rtog kyang *//",
    "NG0101:347": "brda don sprad pa'i man ngag sbyin //",
    "NG0101:348": "thugs rje'i rang bzhin sprul par shar //",
    "NG0101:349": "sna tshogs gdul bya'i bsam pa bzhin //",
    "NG0101:350": "lam gnyis thob kyang 'gro drug 'khyams //",
    "NG0101:351": "bstan pa sde snod gsum du bstan //",
    "NG0101:352": "zhing khams stong gsum 'jig rten khams //",
    "NG0101:353": "thugs rje'i gnas la nges pa med //",
    "NG0101:354": "ma bcos rang byung ye shes ni //",
    "NG0101:355": "rang byung ye shes lngar snang la //",
    "NG0101:356": "phyin ci log gi bsam pa yis //",
    "NG0101:357": "ye shes nyid du ma rtogs te //",
    "NG0101:358": "yang dag zhen pa lnga ru mthong *//",
    "NG0101:359": "zhen pa lnga yi 'bras bu ni /",
    "NG0101:360": "khams gsum sems can nyid du shar //",
    "NG0101:361": "ngo bo sems la 'gyur ba med //",
    "NG0101:362": "'dod chags las kyi nam smin gyis //",
    "NG0101:363": "lha yi gnas su skyes nas kyang *//",
    "NG0101:364": "ltung ba'i sdug bsngal yang dag myong *//",
    "NG0101:365": "'dod chags dngos la ma grub pas //",
    "NG0101:366": "'dod chags ye shes nyid du dag / byang chub sems la bskyod pa med //",
    "NG0101:367": "nga rgyal las kyi rnam smin gyis //",
    "NG0101:368": "lha min gnas su skyes nas kyang *//",
    "NG0101:369": "'thab rtsod sdug bsngal dngos myong yang *//",
    "NG0101:370": "nga rgyal ngo bo shes pa na //",
    "NG0101:371": "nga rgyal ma spangs gnas su dag / de bas nga rgyal mi gnas stong *//",
    "NG0101:372": "phrag dog las kyi rnam smin gyis //",
    "NG0101:373": "mi yi gnas su skye 'gyur nas //",
    "NG0101:374": "sdug bsngal sna tshogs myong 'gyur yang *//",
    "NG0101:375": "phrag dog chos kyi dbyings yin pas //",
    "NG0101:376": "phrag dog ma spangs gnas su dag / des na byang chub dbyings mi bskyod //",
    "NG0101:377": "ser sna'i las kyi rnam smin gyis //",
    "NG0101:378": "yi dwags bkres skom gnas su skye //",
    "NG0101:379": "bkres skom sdug bsngal myong 'gyur yang *//",
    "NG0101:380": "ser sna ma bcos byang chub sems //",
    "NG0101:381": "sems nyid rang bzhin stong pa'i phyir //",
    "NG0101:382": "des na dbyings la 'gyur ba med //",
    "NG0101:383": "gti mug las kyi rnam smin gyis //",
    "NG0101:384": "dud 'gro'i gnas su blun lkugs myong *//",
    "NG0101:385": "rig pa phra mo'i chos shes kyang *//",
    "NG0101:386": "gti mug ma bcos byang chub sems //",
    "NG0101:387": "yul yang de ltar rig pas na //",
    "NG0101:388": "gti mug ma spangs gnas su dag / zhe sdang las kyi rnams smin gyis //",
    "NG0101:389": "dmyal ba'i gnas su sdug bsngal myong *//",
    "NG0101:390": "zhe sdang ye shes nyid du shes //",
    "NG0101:391": "thams cad de ltar shes pas na //",
    "NG0101:392": "ci yang min par chos rnams shes //",
    "NG0101:393": "thams cad mkhyen pa'i spyan gyi mchog / snying po'i don gyi chos rnams gsal //",
    "NG0101:394": "bstan pa rgyu 'bras theg pa gsum //",
    "NG0101:395": "'dul mdzad ston pa drug snang ste //",
    "NG0101:396": "lha yi dbang po rdo rje 'dzin //",
    "NG0101:397": "lha min ston pa srid thub 'dzin //",
    "NG0101:398": "mi yi thub pa thub dbang po //",
    "NG0101:399": "dud 'gro'i ston pa gsal byed 'bar //",
    "NG0101:400": "yi dwags ston pa stobs kyi bdag / bsil byed",
    "NG0101:401": "'bar ba thugs rje'i bdag / gdul bya 'gro ba",
    "NG0101:402": "drug yod pas // ye shes rnam pa drug tu shar //",
    "NG0101:403": "gang zag blo la 'tshams phyogs su //",
    "NG0101:404": "gang dang mthun pa'i sgo nas ston //",
    "NG0101:405": "zhes gsungs so //",
    "NG0101:406": "ye shes gsang ba'i rgyud las /",
    "NG0101:407": "sku gsum bstan pa'i le'u ste gsum pa'o //    // de nas sems dpa' rdo @#//",
    "NG0101:408": "rjes /",
    "NG0101:409": "de bzhin gshes pa rnam par snang mdzad la 'di skad ces gsol to /",
    "NG0101:410": "khyab bdag ma bcos lhun grub sku //",
    "NG0101:411": "rtsol med gnas pas mngon sangs rgyas //",
    "NG0101:412": "phyogs ris mi mnga' nyi ma ltar //",
    "NG0101:413": "ye shes 'od zer phyogs bcur brdal //",
    "NG0101:414": "snying rjes don mdzad lhun gyis grub //",
    "NG0101:415": "phyogs ris mi mnga' sku mchog gis //",
    "NG0101:416": "rim pa brgyad la gsang ba'i don //",
    "NG0101:417": "'dus pa'i tshogs la bstan du gsol //",
    "NG0101:418": "zhes gsol pa dang *//",
    "NG0101:419": "de nas de bzhin gshegs pa rnam par snang mdzad kyis bka' stsal pa /",
    "NG0101:420": "gsum la ngos bzung mi mnga' ste //",
    "NG0101:421": "brgyad kyis rang 'dod gnyis kyis log / gcig gis ma rig khas mi len //",
    "NG0101:422": "drug gi lnga yi 'bras bu myong *//",
    "NG0101:423": "des na ye shes gsang ba yin //",
    "NG0101:424": "chos sku gdod nas dag pa la //",
    "NG0101:425": "brtags pa'i gzung 'dzin ngang gis med //",
    "NG0101:426": "des na chos nyid gsang ba yin //",
    "NG0101:427": "longs spyod rig pa dag pa la //",
    "NG0101:428": "phyi nang med par sems nyid gsang *//",
    "NG0101:429": "chos can ma yin chos nyid min //",
    "NG0101:430": "ci yang ma yin gyi nar zhog / 'khrul pa sna tshogs cir ston kyang *//",
    "NG0101:431": "zhen pa'i bsam pa ma gtogs pa //",
    "NG0101:432": "yang dag dngos por grub pa med //",
    "NG0101:433": "dper na thag pa sbrul mthong yang *//",
    "NG0101:434": "thag pa'i mtshan nyid sbrul ma yin //",
    "NG0101:435": "snang ba brtags par zhen mod kyang *//",
    "NG0101:436": "ma bcos snang ba brtags pa min //",
    "NG0101:437": "rol pa lhun grub sgyu ma de //",
    "NG0101:438": "rtsol med sgyu ma bde mchog bde //",
    "NG0101:439": "mi 'gyur rdo rje btsan po yin //",
    "NG0101:440": "ma bcos lhun grub chen po la //",
    "NG0101:441": "nges pa med pas gsang bar bshad //",
    "NG0101:442": "gang zhig gnyis mthong ba yis ni //",
    "NG0101:443": "gzugs med phra rab rdul du mthong *//",
    "NG0101:444": "sems la rdul med phyin ci log / bdag med nges bzung chos nyid gsang *//",
    "NG0101:445": "gang zhig cha mthun nang nas ni //",
    "NG0101:446": "bco lnga bcu drug zer chos la gcig ma rtogs //",
    "NG0101:447": "rten 'brel chos la nges brtags pas //",
    "NG0101:448": "rgyu med chos kyi don ma mthong *//",
    "NG0101:449": "gnyis med sku yi ngo bo la //",
    "NG0101:450": "bden gnyis lta bar rnam phye ste //",
    "NG0101:451": "don dam stong pa'i dngos po med //",
    "NG0101:452": "rig bzhi'i gtan tshigs dag gis tshol //",
    "NG0101:453": "don gyi ngo bo rtogs nas ni //",
    "NG0101:454": "zhi gnas gang zag 'dod pas bsgom //",
    "NG0101:455": "lhag mthong 'phel ba'i skabs su 'dod //",
    "NG0101:456": "lam gnyis sbyor ba'i rim pa ste //",
    "NG0101:457": "don mthong rags pa'i rtogs pa spangs //",
    "NG0101:458": "phra ba'i rim pa bcu yi bar //",
    "NG0101:459": "shin tu phra ba'i sgrib pa la //",
    "NG0101:460": "mthar thug sa yi sbyor bas gcod //",
    "NG0101:461": "rang 'dod rtogs pa'i mthar thug yin //",
    "NG0101:462": "des na bsti gnas drang pa yis //",
    "NG0101:463": "bgrod med bgrod pas ye shes gsang *//",
    "NG0101:464": "btsal med bca' bas grub pa med //",
    "NG0101:465": "bdag dang mi mthun log pa bzhin //",
    "NG0101:466": "des na 'dus pa'i 'khor tshogs khyed //",
    "NG0101:467": "btsal med chos la btsal mi bya //",
    "NG0101:468": "bgrod med chos la rang bzhin zhog / rgyal rtags phyi pas mthong ba ni //",
    "NG0101:469": "mtho 'jam dma' rtsub rigs gsum 'dod //",
    "NG0101:470": "dag pa gsum gyi sgor zhugs nas //",
    "NG0101:471": "dam @#//",
    "NG0101:472": "tshig ye shes rje 'bangs lta //",
    "NG0101:473": "rtogs pas rdo rje 'dzin pa'i sa //",
    "NG0101:474": "nges par mthong yang gces ma'i sa //",
    "NG0101:475": "ma thob rang skyon me long tshul //",
    "NG0101:476": "rim mam cig char rim gyis 'jug / rgyal thabs spyi blugs tshangs pa'i dbang *//",
    "NG0101:477": "skad cig nyid kyis rdzogs sangs rgyas //",
    "NG0101:478": "ma rtogs dus gnas thams cad du //",
    "NG0101:479": "de nyid tshod dang ldan pa yin //",
    "NG0101:480": "gzhi nas 'bras bu yin pa'i don //",
    "NG0101:481": "dam tshig ye shes grogs po'o //",
    "NG0101:482": "mtshan ma'i dngos po chu zla'i tshul //",
    "NG0101:483": "mthong ba'i dgongs pa'i ngo bo dang *//",
    "NG0101:484": "de nyid mtshan ma med bsgoms pas //",
    "NG0101:485": "stong nyid la sogs ye shes 'grub //",
    "NG0101:486": "gcig la'ang sku lnga 'byung ba ste //",
    "NG0101:487": "lnga dang de gnyis de bzhin no //",
    "NG0101:488": "de nyid grangs mthun sprul pa ste //",
    "NG0101:489": "de yi rgyud la'ang byin brlabs te //",
    "NG0101:490": "de las sprul pa bsam mi khyab //",
    "NG0101:491": "skal ldan rnams kyi sems la snang *//",
    "NG0101:492": "yo ga rang 'dod bsam pa yis //",
    "NG0101:493": "mthar thug 'bras bu yin 'dod kyang *//",
    "NG0101:494": "de yang rtsol ba'i 'bras bu yin //",
    "NG0101:495": "ma bcos ji bzhin ma rtogs pas //",
    "NG0101:496": "rang snang ma bcos yul byas nas //",
    "NG0101:497": "'jug pa'i rim pa snga ma bzhin //",
    "NG0101:498": "brda' don sprad pas rgyal gral bzhag / bya ba'i spyod pa dag gis gnas //",
    "NG0101:499": "byin brlabs rgyud pa'i lta bar 'dod //",
    "NG0101:500": "rtsol bas 'jug dang gnyis kas len //",
    "NG0101:501": "yo ga'i spyod la gang gnas pa //",
    "NG0101:502": "'bras bu lam du 'jug pa ste //",
    "NG0101:503": "rang 'dod rtogs pa'i sa yin yang *//",
    "NG0101:504": "ma bcos tha ma'i sa ma rtogs //",
    "NG0101:505": "smin kyang 'bras bu mi 'byung ste //",
    "NG0101:506": "bi ma par yi 'bras bu bzhin //",
    "NG0101:507": "bskyed pa ma ha yo ga ni //",
    "NG0101:508": "gzhi nas 'bras bu de bzhin te //",
    "NG0101:509": "tha mal gtsang sme'i lam du 'dod //",
    "NG0101:510": "gzhi nas 'bras bu yin pa'i don //",
    "NG0101:511": "bskyed pa'i rim pa brtsam pa dang *//",
    "NG0101:512": "rdzogs pa'i rim pas 'grub pa yin //",
    "NG0101:513": "lam gnyis grol dang thabs gnyis te //",
    "NG0101:514": "re re'ang bskyed dang rdzogs pa ste //",
    "NG0101:515": "grol ba'i lam la bzhi yin no //",
    "NG0101:516": "thams lam nang dad gsang ba gnyis //",
    "NG0101:517": "gnyis bzhi brgyad du ldan pa ste //",
    "NG0101:518": "bcu gnyis dag tu shes par bya //",
    "NG0101:519": "lta spyod dkyil 'khor dbang dam dang *//",
    "NG0101:520": "sgrub pa phrin las las rim ni //",
    "NG0101:521": "phyi dang nang dang gsang ba ste //",
    "NG0101:522": "rang bzhin gnas dang rtsol bas 'jug / rgyud kyi dngos po gsum du bstan //",
    "NG0101:523": "dang po bskyed pa'i ting 'dzin bsgom //",
    "NG0101:524": "bskyed pa'i rdzogs dang rdzogs pa'i bskyed //",
    "NG0101:525": "skabs dang sbyar bas de bzhin bsgom //",
    "NG0101:526": "dngos grub rgya mtsho lta bu+u ni //",
    "NG0101:527": "grol ba'i dkyil 'khor yongs rdzogs pas //",
    "NG0101:528": "de ma thag tu lhun gyis grub //",
    "NG0101:529": "nang gi lam la gang 'jug pa //",
    "NG0101:530": "bskyed pas dkyil 'khor lnga la 'jug / de nyid rdzogs pas de nyid bde //",
    "NG0101:531": "gsang ba'i pho brang rtsa mdud gsum //",
    "NG0101:532": "gru gsum dkyil 'khor nyams dga' ba'i //",
    "NG0101:533": "byang chub sems kyi dkyil 'khor yin //",
    "NG0101:534": "sprul pa drug cu de dang ldan //",
    "NG0101:535": "dbus su a yi rang bzhin te //",
    "NG0101:536": "phyi rim bzhi dang brgyad du ldan //",
    "NG0101:537": "chos @#//",
    "NG0101:538": "kyi 'khor lo dag la brgyad //",
    "NG0101:539": "de dkyil dngas ma gsum dag ste //",
    "NG0101:540": "lnga dbus thig le byang chub sems //",
    "NG0101:541": "chos nyid gsum dang ye shes gcig / rang rgyud dag tu shes par bya //",
    "NG0101:542": "de nyid ci 'drar sems pa na //",
    "NG0101:543": "chos nyid rtsa la 'od ser te //",
    "NG0101:544": "de dbyibs zlum po dngul zo bzhin //",
    "NG0101:545": "sa bon sum tri snying po a+omh / de dag gsum gyi kha dog ni //",
    "NG0101:546": "za 'og gur phub lta bur gnas //",
    "NG0101:547": "ye shes rtsa la 'od mthing ga / thag par shel sgong brgyus pa 'dra //",
    "NG0101:548": "sa bon snying po a nr-i hum //",
    "NG0101:549": "rang rgyud 'od dmar zla gam 'dra //",
    "NG0101:550": "tshul ni dpe yis shes par bya //",
    "NG0101:551": "sa bon snying po pre du ah / ma rtogs sa bon a la sogs //",
    "NG0101:552": "rtogs pas ye shes sku gsung thugs //",
    "NG0101:553": "gnyis su med pas bsreg pa yin //",
    "NG0101:554": "bye brag bzhi ru gnas pa ni //",
    "NG0101:555": "rnam shes brgyad kyi rten ma ste //",
    "NG0101:556": "rgyu ba bzhi ru shes par bya //",
    "NG0101:557": "snyigs ma gsum la gnyis su rgyu //",
    "NG0101:558": "rnam shes drug gi tshul dang mthun //",
    "NG0101:559": "gang gis gang byed de bzhin no //",
    "NG0101:560": "de yi ngang la rtags gnas na //",
    "NG0101:561": "bde ba'i rtag rnams 'byung bar 'gyur //",
    "NG0101:562": "g.yo zhing 'bar na rtsol ba klod //",
    "NG0101:563": "nam zhig de ltar gsal 'gyur na //",
    "NG0101:565": " snying po gsum dang sa bon drug / ye shes rang bzhin 'od du 'bar //",
    "NG0101:566": "thig le rang bzhin med par thim //",
    "NG0101:567": "rgyu ba rigs kyi pha la gnas //",
    "NG0101:568": "dbugs sogs rang bzhin med gyur nas //",
    "NG0101:569": "rtsa dbugs nam mkha' ltar nang la //",
    "NG0101:570": "ye shes khyab gdal kun tu bzang *//",
    "NG0101:571": "chos dbyings gsal ba'i go skabs 'byed //",
    "NG0101:572": "gsang ba'i shes rab yum gyi dbyings //",
    "NG0101:573": "gnyis dang drug cu'i dkyil na bzhugs //",
    "NG0101:574": "shes rab thabs la snyoms par 'jug / thams cad rgyas btab dkyil 'khor yin //",
    "NG0101:575": "lnga yi rang bzhin nyid du blta //",
    "NG0101:576": "'phro dang 'bar ba steng 'og tu //",
    "NG0101:577": "steng gi snying po bskul byas pas //",
    "NG0101:578": "bde ba chen po'i mchod pa yin //",
    "NG0101:579": "de nyid thig le mnyam sbyor bas //",
    "NG0101:580": "drug dang bcu yi dkyil du ste //",
    "NG0101:581": "dgyes pa chen po'i ro yis ni //",
    "NG0101:582": "bde ba chen por stobs par byed //",
    "NG0101:583": "shes bya byung tshad bsod nams kyis //",
    "NG0101:584": "yul rnams sgyu mar rang snang ba //",
    "NG0101:585": "rol mo'i bde ba mtha' dag gis //",
    "NG0101:586": "bde ba chen po phrin las 'phro //",
    "NG0101:587": "sum cu rtsa gnyis dkyil 'khor na //",
    "NG0101:588": "thig le de dang mnyam pa'i dbyings //",
    "NG0101:589": "kun gyi dngos yin kun gyi gtso //",
    "NG0101:590": "bcu dang bzhi ni mngon rdzogs pa //",
    "NG0101:591": "gsum dang gnyis su mang dag gnas //",
    "NG0101:592": "kun gyi dngos por bdag nyid gnas //",
    "NG0101:593": "gsang ba'i lam la gang gnas pa //",
    "NG0101:594": "mtshon byed rig ma'i bde ba yis //",
    "NG0101:595": "lhan cig skyes pa'i dga' ba rtogs //",
    "NG0101:596": "bde ba gsal la mi rtog pa //",
    "NG0101:597": "rdo rje 'dzin pa'i sa yin kyang *//",
    "NG0101:598": "de yis don rnams mi 'thob ste //",
    "NG0101:599": "rgyal dang de yi cha bzhin no //",
    "NG0101:600": "shes pa dbang sogs glo bur bas //",
    "NG0101:601": "rang gnas ye shes mi rtog ste //",
    "NG0101:602": "'dzin pas rang rig mi rtogs bzhin //",
    "NG0101:603": "dngos 'dzin zhen pa'i rang rig gis //",
    "NG0101:605": "[(]19[)]@#// lhun grub rang rig don mi mthong *//",
    "NG0101:606": "rang sa thob nas ma bcos pa //",
    "NG0101:607": "snga ma bzhin te 'jug pa'ang 'dra //",
    "NG0101:608": "mthar phyin a nu yo ga la //",
    "NG0101:609": "rang bzhin dbyings dang ye shes la //",
    "NG0101:610": "'khrul pa 'khor dang rang rgyud pa //",
    "NG0101:611": "bder gshegs chos dbyings ma bcos gsal //",
    "NG0101:612": "rang bzhin snang ba bzhir gnas pa //",
    "NG0101:613": "bde gshegs snang ba 'bras bu yin //",
    "NG0101:614": "'khor gyi snang ba lam pa ste //",
    "NG0101:615": "lam la phyi nang gsang ba gsum //",
    "NG0101:616": "cig car rim pa'ang de bzhin no //",
    "NG0101:617": "rim par 'jug pa'i tshul gyis ni //",
    "NG0101:618": "bskyed par brtan par gyur nas ni //",
    "NG0101:619": "rdzogs pa'i don la 'jug par bya //",
    "NG0101:620": "mos pas nang yang de bzhin no //",
    "NG0101:621": "gsang ba'i don la dran pas bsgom //",
    "NG0101:622": "'bras bu dbyings dang ye shes la //",
    "NG0101:623": "rang 'dod 'bras bu thob 'dod kyang *//",
    "NG0101:624": "mthar thug 'bras bu de ma yin //",
    "NG0101:625": "e ma'o ye nas gsang ba'i sa //",
    "NG0101:626": "rtsol ba'i lam gyis thob ma yin //",
    "NG0101:627": "'gro drug zhen pa'i drang thad dang *//",
    "NG0101:628": "mu stegs rang bsam log pa dang *//",
    "NG0101:629": "brgyad kyis rang 'dod dbyings la bltas //",
    "NG0101:630": "phyi nang med la spro bsdu byas //",
    "NG0101:631": "ngo bo med la dmigs 'dzin byas //",
    "NG0101:632": "rang byung nyid la rgyu yis btsal //",
    "NG0101:633": "ma bcos ci yang ma yin la //",
    "NG0101:634": "cir yang 'dzin pa'i bsam pas brtags //",
    "NG0101:635": "bgrod med 'bras bu lhun grub la /",
    "NG0101:636": "lam brgyad bgrod pas bgrod med bslad //",
    "NG0101:637": "des na ma bcos dngos po la //",
    "NG0101:638": "log rtog 'dzin pa'i blo yis ni //",
    "NG0101:639": "ji ltar dpyad kyang ma yin pas //",
    "NG0101:640": "ma dpyad rang bzhin bzhag pas go / dpyad med sems la dpyad pas na //",
    "NG0101:641": "ma yin log ste gzhan lta bzhin //",
    "NG0101:642": "zhes gsungs so //",
    "NG0101:643": "ye shes gsang ba'i rgyud las //",
    "NG0101:644": "gang la gsang ba bstan pa'i le'u ste bzhi pa'o //     // de nas sems dpa' rdo rjes //",
    "NG0101:645": "de bzhin gshegs pa rnam par snang mdzad la /",
    "NG0101:646": "'di skad ces gsol to //",
    "NG0101:647": "thugs rje'i bdag pos gang gsungs pa //",
    "NG0101:648": "'dus pa'i tshogs kyis rtogs pa ni //",
    "NG0101:649": "sems kyi rang bzhin ye gnas la //",
    "NG0101:650": "zhen drug log gsum rtsol brgyad kyis //",
    "NG0101:651": "de nyid rang bzhin gsang bar gsungs //",
    "NG0101:652": "gsum la ngo bzung med pas gsang *//",
    "NG0101:653": "thams cad kun la gsang bas na //",
    "NG0101:654": "de nyid gang gis shes par 'gyur //",
    "NG0101:655": "gsung gi mnga' bdag khyod kyis kyang *//",
    "NG0101:656": "kun la gsang ba ji ltar rtogs //",
    "NG0101:657": "zhes gsol ba dang *//",
    "NG0101:658": "de nas de bzhin gshegs pa rnam par snang mdzad kyis bka' stsal pa //",
    "NG0101:659": "theg chen sems kyi rang bzhin ni //",
    "NG0101:660": "sgra dang tha snyad kun 'das kyang *//",
    "NG0101:661": "snod ldan rtogs par 'dod pa y-is //",
    "NG0101:662": "gtan tshigs tshad ma gsum gyis ni //",
    "NG0101:663": "de rgyu rtogs pa'i thabs su bshad //",
    "NG0101:664": "bya bral rdzogs lung rig pa'i nyams //",
    "NG0101:665": "gron tsheg chung ba'i man ngag gsum //",
    "NG0101:666": "ye shes rtogs pa'i rig pa'i mchog / thabs chen rgyud dang bya bral rdzogs //",
    "NG0101:667": "mkha' khyab byang chub sems lung gis //",
    "NG0101:668": "snang srid sems su @#//",
    "NG0101:669": "gtan la 'bebs //",
    "NG0101:670": "ye shes gsang ba'i ngo bo ston //",
    "NG0101:671": "bdag nyid gsang ba'i dkyil 'khor ston //",
    "NG0101:672": "lung gsum snang bas ston pa'i bka' //",
    "NG0101:673": "yin pas nga yi bka' dang mthun //",
    "NG0101:674": "rig pas nyams su len pa na //",
    "NG0101:675": "yid ches rig pa'i gtan tshigs so //",
    "NG0101:676": "rnam gsum lung gi ngo bo ni //",
    "NG0101:677": "sems nyid rig pa'i chos yin no //",
    "NG0101:678": "thams cad sems su 'dus pas na //",
    "NG0101:679": "sems ma yin pa'i chos mi snang *//",
    "NG0101:680": "ji ltar snang ba'i chos rnams ni //",
    "NG0101:681": "sems la snang phyir sems yin te //",
    "NG0101:682": "sems nyid rig pa ma yin na //",
    "NG0101:683": "de nyid ji ltar snang bar 'gyur //",
    "NG0101:684": "tha dad mthong bar brtags pa ste //",
    "NG0101:685": "bag chags log pas 'khrul tsam na //",
    "NG0101:686": "med kyang log par snang ba ste //",
    "NG0101:687": "dung la ser po mthong ba bzhin //",
    "NG0101:688": "dung nyid ser po ma yin te //",
    "NG0101:689": "ji ltar de la ser por mthong *//",
    "NG0101:690": "des na ser po'ang yin 'dod nas //",
    "NG0101:691": "dung la ser po yod pa na //",
    "NG0101:692": "ma 'khrul shes pas cis mi mthong *//",
    "NG0101:693": "zhen rtog 'dzin pa'i dbang gis na //",
    "NG0101:694": "brtags pas sna tshogs dag tu mthong *//",
    "NG0101:695": "dang po mtshan ma'i rang rig ste //",
    "NG0101:696": "gnyis pa med pas rang rig yin //",
    "NG0101:697": "gnyis pas gnyis ka med pa ste //",
    "NG0101:698": "mtshan gzhi med pa'i mtshan nyid ni //",
    "NG0101:699": "mi srid me med tsha ba bzhin //",
    "NG0101:700": "gsum la zhen pa'i rang rig ste //",
    "NG0101:701": "rang rig bde ba'i don la zhen //",
    "NG0101:702": "zhen pas ma bcos don mi mthong *//",
    "NG0101:703": "gzhi sa ma bcos rang rig ni //",
    "NG0101:704": "ngos bzung med pas gang yang min //",
    "NG0101:705": "ye shes rol pa rang snang la //",
    "NG0101:706": "bla ma'i zhal las shes par bya //",
    "NG0101:707": "rol pa ye shes rang snang dang *//",
    "NG0101:708": "rtog pa'i zhen pa sna tshogs pa //",
    "NG0101:709": "bye brag ma shes gti mug blo //",
    "NG0101:710": "byang chub sems kyi lung gis ni //",
    "NG0101:711": "thams cad sems su gtan la 'bebs //",
    "NG0101:712": "des na byang chub sems kyi lung *//",
    "NG0101:713": "ma bcos sems kyi rang bzhin la //",
    "NG0101:714": "byang chub sems kyi rang rig ni //",
    "NG0101:715": "byang chub snying por de ma thag / rig pa'i tshad ma nyid kyis shes //",
    "NG0101:716": "rig pa'i tshad ma ma skyes na //",
    "NG0101:717": "sgra yis tshad ma ci bstan kyang *//",
    "NG0101:718": "sgra yi don dang de 'phrad nas //",
    "NG0101:719": "sgra don rjes su rtogs mi 'gyur //",
    "NG0101:720": "spyi la rtog pa de gnas kyang *//",
    "NG0101:721": "rang gi mtshan nyid de ma yin //",
    "NG0101:722": "rig pa'i tshad mas don mthong na //",
    "NG0101:723": "de nyid rig pa'i don ldan pas //",
    "NG0101:724": "lung sogs tshad ma rnams mi dgos //",
    "NG0101:725": "de ltar de ni rang bzhin no //",
    "NG0101:726": "slob tshul rim pa ma yin te //",
    "NG0101:727": "ma bgrod cig char 'jug pa yis //",
    "NG0101:728": "de bzhin gzhi las ma g.yos pas //",
    "NG0101:729": "mthar phyin gzhi las g.yos pa med //",
    "NG0101:730": "rdzogs pa'i sems kyi rang bzhin no //",
    "NG0101:731": "brda' don phrad pas mthar phyin kyang *//",
    "NG0101:732": "'dzin pa drug la zhen pa yis //",
    "NG0101:733": "rtog pa sems su shes pa la //",
    "NG0101:734": "blo yi bye brag bsam mi khyab //",
    "NG0101:735": "shes pa skye ba gsum yin pas //",
    "NG0101:736": "mthong ba sna tshogs rig pa'i nyams //",
    "NG0101:737": "dang po gnas pa'i ting nge 'dzin //",
    "NG0101:738": "chu drag 'bab pa'i dpe yis bstan //",
    "NG0101:739": "myur dang dal bas 'bab chu @#//",
    "NG0101:740": "'dra //",
    "NG0101:741": "gnyis pa la ni mi g.yo ba //",
    "NG0101:742": "rgya mtsho'i gting bzhin mi g.yo'o //",
    "NG0101:743": "gsum pa bzhi pa 'bras bu'i nyams //",
    "NG0101:744": "mnyam nyid ye shes lhun gyis grub //",
    "NG0101:745": "snang ba rnam rtog cir mi blta //",
    "NG0101:746": "dran pa kun spangs ye shes nyid //",
    "NG0101:747": "zin pas rtsol ba'i nad spangs te //",
    "NG0101:748": "lhun gyis gnas par bzhag pa yin //",
    "NG0101:749": "rin chen brgyud pa shes pa'ang *//",
    "NG0101:750": "slob dpon slob ma'i bye brag dang *//",
    "NG0101:751": "sngon du 'gro dang tshad ldan pa //",
    "NG0101:752": "bstan pa'i don la bzhag tshul lo //",
    "NG0101:753": "de yi yon tan dbye ba dang *//",
    "NG0101:754": "phrin las dam tshig don bzhin no //",
    "NG0101:755": "rgyud dang mdo sde thugs la rdzogs //",
    "NG0101:756": "bka' gzhung rig pa'i don la mkhas //",
    "NG0101:757": "dman pa'i blo spangs khyad par kun mkhyen pa //",
    "NG0101:758": "rig pa'i shes rab ting 'dzin nyid la gnas //",
    "NG0101:759": "rdzas dang 'brel ngor mi gtong chu srin sder mo bzhin //",
    "NG0101:760": "thugs rje phyogs ris mi mdzad kun la snyoms //",
    "NG0101:761": "dman pa'i sangs rgyas re thag las pa'i sa //",
    "NG0101:762": "slob dpon rnam pa gnyis su bstan //",
    "NG0101:763": "brda' don phrad pa'i slob dpon ni //",
    "NG0101:764": "rang rgyud ma bcos rnam dag pas //",
    "NG0101:765": "don dang 'brel ba'i sgra tshig gis //",
    "NG0101:766": "ye shes rig pa'i ngo bo ston //",
    "NG0101:767": "skye ba med pa'i brda don sprad //",
    "NG0101:768": "de ltar ma yin brda' don bral //",
    "NG0101:769": "ma nor nges pa'i slob dpon gyis //",
    "NG0101:770": "tha dad ma yin slob ma la //",
    "NG0101:771": "sgra dang mtshan ma mi mnga' bar //",
    "NG0101:772": "ji bzhin rig pa'i ngo bo bstan //",
    "NG0101:773": "mi rtog brda don go zhing rtogs //",
    "NG0101:774": "bde gshegs kun gyi ngo bo la //",
    "NG0101:775": "sems can kun gyi dngos gzhi yin //",
    "NG0101:776": "de yi stobs kyis de gsal zhing *//",
    "NG0101:777": "de nyid ngang la de gnas na //",
    "NG0101:778": "don rnams rig pa'i phyag rgya can //",
    "NG0101:779": "mi g.yo rnam dag sman chen gyis //",
    "NG0101:780": "gcong rnying ye shes nyid du sbar //",
    "NG0101:781": "'khor ba rnam par dag pa ste //",
    "NG0101:782": "thams cad mkhyen pa'i ye shes kyis //",
    "NG0101:783": "dug chen sman du btul ba ltar //",
    "NG0101:784": "'khor ba ye shes nyid du gsal //",
    "NG0101:785": "snying po don gyi de nyid ni //",
    "NG0101:786": "gang ltar ci yang ma yin pas //",
    "NG0101:787": "thams cad mkhyen pa'i dgongs pa la //",
    "NG0101:788": "bden par gzigs pa mi mnga' la //",
    "NG0101:789": "de bzhin rdzun par gzigs pa'ang min //",
    "NG0101:790": "thams cad gang yang ma mkhyen pas //",
    "NG0101:791": "snying po don gyi ngo bo mkhyen //",
    "NG0101:792": "ma bcos thugs kyi phrin las can //",
    "NG0101:793": "cis kyang bcos med cis mi g.yo //",
    "NG0101:794": "gdod nas dag pa'i chos nyid la //",
    "NG0101:795": "dran pa rkyen gyis de bzhin gnas //",
    "NG0101:796": "lhun grub sems la rtsol ba med //",
    "NG0101:797": "rang byung ye shes rgyu rkyen med //",
    "NG0101:798": "mi gnas thugs la phyi nang med //",
    "NG0101:799": "stong pa'i ye shes dngos po med //",
    "NG0101:800": "me long lta bu'i ye shes ni //",
    "NG0101:801": "shes bya kun la mngon phyogs med //",
    "NG0101:802": "mnyam nyid ye shes che chung med //",
    "NG0101:803": "so sor rtogs pas ma 'dres gsal //",
    "NG0101:804": "bya ba nan tan thugs rje'i dngos //",
    "NG0101:805": "rang byung ye shes nyag gcig la //",
    "NG0101:806": "yon tan cha nas du mar grags //",
    "NG0101:807": "rang rig nyid la yul med pas //",
    "NG0101:808": "yul gyis bskyed pa'i ye shes min //",
    "NG0101:809": "rang byung nyid la rgyu med @#//",
    "NG0101:810": "pas //",
    "NG0101:811": "rgyu yis bskyed pa'i ye shes min //",
    "NG0101:812": "lhun grub nyid la rtsol med pas //",
    "NG0101:813": "rtsol bas bskyed pa'i ye shes min //",
    "NG0101:814": "nam mkha' lta bu'i ye shes la //",
    "NG0101:815": "phyogs ris med par ye gdal ba //",
    "NG0101:816": "lhun gyis grub pa'i phrin las yin //",
    "NG0101:817": "rnam dag dbyings la gnas bzhin du //",
    "NG0101:818": "yongs la snyoms pa'i thugs rje 'byung *//",
    "NG0101:819": "'gro ba gang gi ngo dag tu //",
    "NG0101:820": "gang la 'tshams pa'i thugs rje 'byung *//",
    "NG0101:821": "skal ldan gdul bya gnas pa na //",
    "NG0101:822": "thugs rje gdul bya bzhin du 'byung *//",
    "NG0101:823": "gdul bya gang yang mi gnas na //",
    "NG0101:824": "thugs rje'i mdzad pa gang la 'char //",
    "NG0101:825": "gang gis skal ldan gdul bya la //",
    "NG0101:826": "thugs rje gzhan zhig 'dod pa ni //",
    "NG0101:827": "rang nyid thugs rjer ma rtogs te //",
    "NG0101:828": "gzung 'dzin 'khrul ba'i blo yis brtags //",
    "NG0101:829": "thugs rje gzhan la 'char na ni //",
    "NG0101:830": "sdug bsngal drag po'i 'khor ba la //",
    "NG0101:831": "skyob pa'i thugs rje yal lam ci //",
    "NG0101:832": "nam zhig rang rgyud dag tsam na //",
    "NG0101:833": "thugs rje gzhan gyis ci zhig bya //",
    "NG0101:834": "rtog pa phra rags gdul bya la //",
    "NG0101:835": "ye nas rig pa'i thugs rje 'char //",
    "NG0101:836": "'gro 'dul thugs rje'i phrin las so //",
    "NG0101:837": "dam tshig yid bzhin rin po che //",
    "NG0101:838": "rgya mtsho'i pha rol sgrol ba'i gru //",
    "NG0101:839": "ma bcos rig pa'i chos nyid la //",
    "NG0101:840": "mi 'gyur ye shes gsal bar gnas //",
    "NG0101:841": "rtsol bral rig pa'i dam tshig go / dam tshig mi ldan rdo rje ni //",
    "NG0101:842": "bka' rgyud don la mkhas gsal yang *//",
    "NG0101:843": "sbrel ma g.yang du 'dril ba bzhin //",
    "NG0101:844": "bdag gzhan rdo rje'i khab tu 'gro / des na dam tshig gzhung ldan ni //",
    "NG0101:845": "'jig rten grags ngor chos mi gtong *//",
    "NG0101:846": "'brel ba rdzas kyi ched ma yin //",
    "NG0101:847": "bdag gzhan gnod pa'i las mi byed //",
    "NG0101:848": "kun la snyoms pa'i thugs kyis gnas //",
    "NG0101:849": "'jig rten 'brel ba'i ched mi byed //",
    "NG0101:850": "ma bcos dbyings la mi 'gyur brtan //",
    "NG0101:851": "ye shes gdeng gis ma zin par //",
    "NG0101:852": "chags sdang zhen pa'i las mi byed //",
    "NG0101:853": "sems nyid ye shes rnam dag la //",
    "NG0101:854": "gnang bkag chos yod ma yin yang *//",
    "NG0101:855": "zhen pas ye shes ma rtogs par //",
    "NG0101:856": "lhag pa'i spyod pa gtso cher 'dzin //",
    "NG0101:857": "de nyid don ldan legs pa che //",
    "NG0101:858": "slob ma'i bye brag gnyis ldan pa //",
    "NG0101:859": "brda don sprad pa'i slob ma ni //",
    "NG0101:860": "snod ldan dam tshig gces su 'dzin //",
    "NG0101:861": "sems nyid dag pas gdeng byas nas //",
    "NG0101:862": "dam tshig mi srung tha mal sems //",
    "NG0101:863": "rang rgyud ngan pas dregs pa dang *//",
    "NG0101:864": "thos pa chung ba'i blo sbram dang *//",
    "NG0101:865": "man ngag bcud chen 'dzag pa dang *//",
    "NG0101:866": "ye nas glo 'phang dma' ba dang *//",
    "NG0101:867": "'jig rten bya ba'i rgyu bsgrub rang *//",
    "NG0101:868": "mu cor smra zhing mkhas 'dod dang *//",
    "NG0101:869": "bla ma srog tu mi 'dzin dang *//",
    "NG0101:870": "man ngag bsgrub byar mi sems la //",
    "NG0101:871": "rdzogs chen rna brgyud bstan byas na //",
    "NG0101:872": "'dam shod gling gi dur khrod du //",
    "NG0101:873": "mkha' 'gro rna nyan 'du ba bzhin //",
    "NG0101:874": "'chi ba'i dus kyi sngon rol du //",
    "NG0101:875": "sha khrag mngon du za bar byed //",
    "NG0101:876": "gzhung du mi ldan slob ma ni //",
    "NG0101:877": "grib bzhin 'khor yang spang bar @#//",
    "NG0101:878": "bya //",
    "NG0101:879": "lus srog thal yang khar dbyung min //",
    "NG0101:880": "'du 'bral byung yang las kyis byung *//",
    "NG0101:881": "yon tan de ldan slob ma ni //",
    "NG0101:882": "stong gsum btsal yang gcig kyang dkon //",
    "NG0101:883": "mang yang gsum las 'da' mi bya //",
    "NG0101:884": "man ngag rgyal thebs cig la bstan //",
    "NG0101:885": "bskal pa grangs med sngon rol nas //",
    "NG0101:886": "rdzogs chen don la sbyangs sbyangs pa //",
    "NG0101:887": "ye shes gsang ba'i snod du bsngags //",
    "NG0101:888": "sgo nga'i nang du khyung phrug ltar //",
    "NG0101:889": "'khor ba nyid du ye sangs rgyas //",
    "NG0101:890": "sgong chag mkha' la 'phur ba bzhin //",
    "NG0101:891": "rtogs pas ma bcos bla ma'i sa //",
    "NG0101:892": "rgya mtsho'i bcud bsdus bdud rtsi bzhin //",
    "NG0101:893": "bka' yi bcud bsdus rdzogs chen 'di //",
    "NG0101:894": "snod ldan ngang tshul bzang la bstan //",
    "NG0101:895": "dbang dang snod brtags cho ga dang *//",
    "NG0101:896": "gsol ba gdab dang gnang ba sbyin //",
    "NG0101:897": "sngon du 'gro ba'i rim pa'o //",
    "NG0101:898": "bde gshegs ma lus gsang ba'i thugs //",
    "NG0101:899": "srid pa gsum la gdod nas gnas //",
    "NG0101:900": "gang gis de ni rtogs gyur na //",
    "NG0101:901": "dbang rnams kun gyi mchog yin te //",
    "NG0101:902": "srid pa gsum na ye dbang bskur //",
    "NG0101:903": "rang dbang dam pas snod du byas //",
    "NG0101:904": "gzhi nas dbang thob bskur mi dgos //",
    "NG0101:905": "rtogs thabs pra khrid thabs kyis shes //",
    "NG0101:906": "bcos ma'i sbyor ba'am rnal ma nyid //",
    "NG0101:907": "gang mos mthun pa'i sgo nas bstan //",
    "NG0101:908": "thabs sbyor bcos ma'i sgo nas ni //",
    "NG0101:909": "'phrul gyi me long bzhin du bstan //",
    "NG0101:910": "rtogs 'dod ldan yang rnal ma'i don du bya //",
    "NG0101:911": "don rtogs bcos ma'i sbyor ba yang *//",
    "NG0101:912": "tshig don khyad par bstan pa ste //",
    "NG0101:913": "dgos don gong ma'i don la 'jug / brjod don thams cad sems su bstan //",
    "NG0101:914": "rnal ma ma bcos gzhi nyid bzhin //",
    "NG0101:915": "lhun grub gsum gyi don la 'jug / rim par 'jug pa bzhi yis so //",
    "NG0101:916": "bya ba med pa'i dkyil 'khor gsum //",
    "NG0101:917": "gdod nas rtsol med lhun gyis grub //",
    "NG0101:918": "ye shes nyi ma'i snying por shar //",
    "NG0101:919": "rang gsal mun pa ye nas dag / ma lus thig le chen po nyid //",
    "NG0101:920": "mi g.yo rnam rtog yul 'das la //",
    "NG0101:921": "rgyu dang 'bras bur rtog 'dzin cing *//",
    "NG0101:922": "mi shes sgyu ma'i blo yis bcings //",
    "NG0101:923": "rang snang ma bcos nyi ma dag / ma btsal nyid bzhin snang bas na //",
    "NG0101:924": "snying po'i sems la gol sa med //",
    "NG0101:925": "thams cad gsal ba'i snying por 'bar //",
    "NG0101:926": "log rtog blo yi dbang gis ni //",
    "NG0101:927": "snang srid 'khor ba'i kha brgyud kyang *//",
    "NG0101:928": "ye shes dbyings las g.yos pa med //",
    "NG0101:929": "sangs rgyas rnams kyi ye shes ni //",
    "NG0101:930": "bdag tu rtog pa nyid las byung *//",
    "NG0101:931": "rtog pa'i blo la mtshan mar snang *//",
    "NG0101:932": "mi rtog ye shes grol ba'i thugs //",
    "NG0101:933": "ye shes mi rtog me long gsal //",
    "NG0101:934": "mkha' la 'ja' tshon bzhin du snang *//",
    "NG0101:935": "rang byung ye shes ngo bo la //",
    "NG0101:936": "rol pa'i khyad par snang ba ni //",
    "NG0101:937": "snang la ngos bzung yod ma yin //",
    "NG0101:938": "chu yi zla ba lta bur snang *//",
    "NG0101:939": "gang snang ye shes rol pa la //",
    "NG0101:940": "gang yang ma yin ji bzhin pa //",
    "NG0101:941": "rang snang ma bcos de bzhin nyid //",
    "NG0101:942": "dngos nyid mi g.yo bde chen @#//",
    "NG0101:943": "ngang *//",
    "NG0101:944": "btsal zhing g.yo ba ci yang med //",
    "NG0101:945": "dbyings dang ye shes tha snyad de //",
    "NG0101:946": "de nyid ma yin zhen pa'i gnas //",
    "NG0101:947": "rmad byung gzhal yas spros bral na //",
    "NG0101:948": "'bar ba'i ye shes bde gshegs gsung *//",
    "NG0101:949": "thug phrad nyid du bzhag pa ste //",
    "NG0101:950": "bla ma'i zhal las shes par bya //",
    "NG0101:951": "spyod pa'i sgo nas sna tshogs pa //",
    "NG0101:952": "lung ldan bla mas shes par bya //",
    "NG0101:953": "'phrul tshig sgra yis shes par brtag / gang la gang zhig de yin na //",
    "NG0101:954": "de nyid ye shes rig pa 'char //",
    "NG0101:955": "ma yin de nyid log pa na //",
    "NG0101:956": "rig dang mi mthun rang bzhin log / rlung dang mkhris pa'i chos bzhin no //",
    "NG0101:957": "spyod pas chags sdang bye brag shes //",
    "NG0101:958": "de yi drag dal gnyug ma'i don //",
    "NG0101:959": "de nas rdo rje slob ma yis //",
    "NG0101:960": "rig don 'dod pa'i gsol ba gdab //",
    "NG0101:961": "gnang na de nyid rgyal tshab bya //",
    "NG0101:962": "rtsol bral zin dang ma bzung bar //",
    "NG0101:963": "gsang ba'i 'khor lo ye shes gter //",
    "NG0101:964": "gsang sngags gter gyi mdzod 'dzin cing *//",
    "NG0101:965": "rig pa'i bstan pa sgrogs pa'i bdag / gzhi cha'i rig pa rang gsal te //",
    "NG0101:966": "dus gsum bde gshegs snying po yin //",
    "NG0101:967": "gsum ldan 'khor ba'i rang bzhin no //",
    "NG0101:968": "dus tshod bla ma'i zhal las shes //",
    "NG0101:969": "gzhan du'ang de bzhin kho na yin //",
    "NG0101:970": "shes rab gsang ba'i dkyil 'khor ni //",
    "NG0101:971": "gu rum sbas pa dag yin kyang *//",
    "NG0101:972": "gsal byed sgron ma de yis mthong *//",
    "NG0101:973": "ye gsal chen po phyogs med la //",
    "NG0101:974": "phyi nang med par kun la gsal //",
    "NG0101:975": "'khor ba rags pa'i cha yis ni //",
    "NG0101:976": "de nyid phra ba'i don mi mthong *//",
    "NG0101:977": "bden don mthong bas bcings pa grol //",
    "NG0101:978": "rdzogs pa ye shes de nyid go / nyams blangs goms pas mtha' thug ste //",
    "NG0101:979": "ji ltar bsam pas bzung ba'i blo //",
    "NG0101:980": "ma lus par ni zad gyur na //",
    "NG0101:981": "mi rtog ye shes gsal mthar phyin //",
    "NG0101:982": "'gyur med sems kyi g.yung drung la //",
    "NG0101:983": "ye shes rang gsal gyi nar bzhag / dran pa rkyen gyis ma shor te //",
    "NG0101:984": "de nyid tshod du lhug par zhog / ma nor sems kyi slob dpon la //",
    "NG0101:985": "lung don dran pas thag bcad cing *//",
    "NG0101:986": "bsam med dran med mi g.yo ba //",
    "NG0101:987": "mi dpyad legs pa'i don mi bzung *//",
    "NG0101:988": "bsdu bar ma yin spro bar min //",
    "NG0101:989": "mi rtog gsal ba ma bcings pa //",
    "NG0101:990": "brtul ma yin te 'jam pa'i ngang *//",
    "NG0101:991": "rig pa de nyid tsam la gnas //",
    "NG0101:992": "sems nyid rang bzhin lhug pa'o //",
    "NG0101:993": "glang chen lta bu'i sems la ni //",
    "NG0101:994": "ma bcos rang lugs nyid du bde //",
    "NG0101:995": "btsal ba glang chen myos 'drar 'gyur //",
    "NG0101:996": "nam mkha'i ngo bo ma bcos ltar //",
    "NG0101:997": "sems nyid rang bzhin ma bcos bde /",
    "NG0101:998": "khyung chen mkha' la lding ba bzhin //",
    "NG0101:999": "mi btsal rang bzhin gyi na bde //",
    "NG0101:1000": "thams cad btang bas 'dzin pa med //",
    "NG0101:1001": "bya ba med phyir rtogs pa'i ngang *//",
    "NG0101:1002": "sems nyid bsgrim par mi bya zhing *//",
    "NG0101:1003": "lus dang ngag kyang btsal mi bya //",
    "NG0101:1004": "shes pa mi bsdu yan du khyer //",
    "NG0101:1005": "snang ba mi dgag zhen mi bya //",
    "NG0101:1006": "mtshan ma'i spros pas 'chel ba yis //",
    "NG0101:1007": "sna tshogs rtogs pa'i @#//",
    "NG0101:1008": "sems byung na //",
    "NG0101:1009": "lus sems klong la gzer chen gdab //",
    "NG0101:1010": "shin tu dran pas g.yo ba na //",
    "NG0101:1011": "stong nyid bde ba'i man ngag sbyin //",
    "NG0101:1012": "ye shes gsang ba'i dgongs pa la //",
    "NG0101:1013": "gang yang ma yin de ltar yin //",
    "NG0101:1014": "zhes gsungs so //",
    "NG0101:1015": "ye shes gsang ba'i rgyud las /",
    "NG0101:1016": "gang gis gsang ba'i le'u lnga pa'o //    // de nas sems dpa' rdo rjes /",
    "NG0101:1017": "de bzhin gshegs pa rnam par snang mdzad la //",
    "NG0101:1018": "'di skad ces gsol to //",
    "NG0101:1019": "rin chen 'khor lo gsang ba'i thugs //",
    "NG0101:1020": "'phrul tshig rig pa'i sgron ma yis //",
    "NG0101:1021": "gu rum sbas pa'i don gsal na //",
    "NG0101:1022": "de nyid gang gis gsal bar bgyi //",
    "NG0101:1023": "zhes gsol pa dang *//",
    "NG0101:1024": "de nas de bzhin gshegs pa rnam par snang mdzad kyis bka' stsal pa //",
    "NG0101:1025": "sems dpa' chen po tshur nyon cig / man ngag rin chen gsang ba ni //",
    "NG0101:1026": "bka' rgyud ma lus mtha' dag gis //",
    "NG0101:1027": "brjod bya'i snying po de nyid las //",
    "NG0101:1028": "ming tshig rnam grangs sdud pa'i bdag / kun brjod gsung gi 'khor lo can //",
    "NG0101:1029": "dus mtha'i skad cig nyid la ni //",
    "NG0101:1030": "klong dgu bam po nyi khri nyid //",
    "NG0101:1031": "rin chen gsal ba'i ched du gsungs //",
    "NG0101:1032": "de nyid dgu ldan sems kyi gzhi //",
    "NG0101:1033": "rin chen lam gyis nyams su blangs //",
    "NG0101:1034": "ma bsgrubs 'bras bu lhun gyis grub //",
    "NG0101:1035": "lta ba'i sems la blang dor med //",
    "NG0101:1036": "mtha' dbus med pa'i snying po len //",
    "NG0101:1037": "ye shes ma 'gags gsal bar snang *//",
    "NG0101:1038": "gnang bkag med pa spyod pa'i rgyan //",
    "NG0101:1039": "mi bsam mi yengs dgongs pa'i klong *//",
    "NG0101:1040": "rgyal thabs spyi blugs tshangs pa'i dbang *//",
    "NG0101:1041": "bgrod med mthar phyin sems kyi lam //",
    "NG0101:1042": "bcos med dam tshig gdod nas dag / rang snang 'bras bu lhun grub klong *//",
    "NG0101:1043": "sems nyid ma bcos rnal ma'i gzhi //",
    "NG0101:1044": "don dang nges tshig dpe yis bstan //",
    "NG0101:1045": "gzhi don lhun grub rnam gsum la //",
    "NG0101:1046": "rnam pa rang bzhin mtshan nyid rnams //",
    "NG0101:1047": "bde ba chen po lhun grub pa //",
    "NG0101:1048": "dus gsum bde gshegs ye shes dang *//",
    "NG0101:1049": "'gro drug sems kyis ma bcos pa //",
    "NG0101:1050": "tha dad ma yin rang bzhin gcig / rnam pa lhun grub sgyu ma ni //",
    "NG0101:1051": "rol pa bzung ba ngos bzung med //",
    "NG0101:1052": "rang gi mtshan nyid lhun grub la //",
    "NG0101:1053": "gzung 'dzin btags pa gang gis med //",
    "NG0101:1054": "de nyid de yi rang bzhin no //",
    "NG0101:1055": "ma lus don gyi snying po gzhi //",
    "NG0101:1056": "mi shes rtog pa'i rang bzhin te //",
    "NG0101:1057": "rtog tsam nyid na mi rtog pa //",
    "NG0101:1058": "thams cad rol pas 'khor ba'ang yin //",
    "NG0101:1059": "'dzin rtog med pas sangs rgyas yin //",
    "NG0101:1060": "'ching ba bral ba blta ba yin //",
    "NG0101:1061": "rang 'bar gsal ba'i snying po 'bar //",
    "NG0101:1062": "ma lus 'dus pa'i lus po che //",
    "NG0101:1063": "gcig ni kun gyi rang bzhin te //",
    "NG0101:1064": "lhag ma med par yongs su rdzogs //",
    "NG0101:1065": "rig pa'i 'khor lo 'bum phrag las //",
    "NG0101:1066": "gzhi mtshon dpe yi rang bzhin ni //",
    "NG0101:1067": "mun pa chu dang nyi mas bstan //",
    "NG0101:1068": "sems nyid rig pa ka dag la //",
    "NG0101:1069": "zhen pas brtags pas snang med pas //",
    "NG0101:1070": "smag gi mun rum lta bur bshad //",
    "NG0101:1071": "dngos @#//",
    "NG0101:1072": "med rig pa rang snang la //",
    "NG0101:1073": "ye shes rol pa mi 'gag pas //",
    "NG0101:1074": "chu yi gnyer ma lta bur bshad //",
    "NG0101:1075": "ma bcos sems kyi mtshan nyid la //",
    "NG0101:1076": "rtsol bas bkag pa ma yin yang *//",
    "NG0101:1077": "gdod nas dag pa dri med pas //",
    "NG0101:1078": "nyi ma shar ba lta bur bshad //",
    "NG0101:1079": "tha dad rtag par 'dzin pa rnams //",
    "NG0101:1080": "rol pa'i snang ba bkag pas chad //",
    "NG0101:1081": "mtha' bral dbu ma'i don 'dzin pas //",
    "NG0101:1082": "mtha' gsum gsal ba'i dgos pa'o //",
    "NG0101:1083": "rang snang lhun grub ye gnas la //",
    "NG0101:1084": "bgrod pa'i lam gyis btsal mi dgos //",
    "NG0101:1085": "mtha' med nam mkha' lta bu la //",
    "NG0101:1086": "bgrod pas phyin par ga la 'gyur //",
    "NG0101:1087": "sems la bgrod pas phyin 'dod na //",
    "NG0101:1088": "mkha' la tshad kyis 'jal ba 'dra //",
    "NG0101:1089": "lam bstan pa dang lam gyi dpe //",
    "NG0101:1090": "nges pa'i don ldan de nyid yin //",
    "NG0101:1091": "don gyi lam dang tshig gi lam //",
    "NG0101:1092": "don gyi thug phrad gsum yin la //",
    "NG0101:1093": "de yi brda phrad tshig gi lam //",
    "NG0101:1094": "ye shes bgrod med rdzogs pa'i lam //",
    "NG0101:1095": "rnam grol 'bras bu kun gyi rgyu //",
    "NG0101:1096": "ye shes gsang ba'i don rtogs na //",
    "NG0101:1097": "mi g.yo sems kyi dkyil 'khor na //",
    "NG0101:1098": "theg pa kun gyi 'bras bu 'char //",
    "NG0101:1099": "des na kun grol dgongs pa'i thugs //",
    "NG0101:1100": "lam la rim med cig car 'jug / rnam rtog phra rags rim gyis shes //",
    "NG0101:1101": "tshig lam rkyen gyis ma mtshon par //",
    "NG0101:1102": "ma bcos sems kyi don mi shes //",
    "NG0101:1103": "tshig gis lam gyi don la sbyor //",
    "NG0101:1104": "gsang don mthong bas bde ba'i sa //",
    "NG0101:1105": "'dzin pa rags pa'i rtog pa dag / rang byung ye shes nyid du gsal //",
    "NG0101:1106": "mi rtsol bde ba'i sems la gnas //",
    "NG0101:1107": "mi 'gyur spros bral chos nyid la //",
    "NG0101:1108": "'dzin bral btang snyoms rnal 'byor gyis //",
    "NG0101:1109": "skyon nyid byang chub sems su mthong *//",
    "NG0101:1110": "gnyis med 'od gsal chen po la //",
    "NG0101:1111": "skyon spang yon tan blang du med //",
    "NG0101:1112": "bsam pa ma lus sems su shes //",
    "NG0101:1113": "mthar phyin byang chub sems kyi lam //",
    "NG0101:1114": "mar me'am pad+ma 'bab chu sogs //",
    "NG0101:1115": "tshig dang skabs kyis don la sbyor //",
    "NG0101:1116": "lus dang ngag gi rtsol ba dang *//",
    "NG0101:1117": "ting 'dzin sems kyi rim med par //",
    "NG0101:1118": "thams cad sgrol ba'i rdzogs pa'i lam //",
    "NG0101:1119": "reg pa'i gnas su rtogs pas phyin //",
    "NG0101:1120": "des na mthar phyin 'bras bu'i lam //",
    "NG0101:1121": "ye nas yod med rnam dag lam //",
    "NG0101:1122": "skyon yon rnam dag kun tu bzang *//",
    "NG0101:1123": "dbyer med thams cad mtshungs pa'i lam //",
    "NG0101:1124": "byang chub sems la rgyu med pas //",
    "NG0101:1125": "rgyu yis bsgrub pa'i 'bras bu min //",
    "NG0101:1126": "dang po ye shes rgyu med pas //",
    "NG0101:1127": "rang gsal nyag gcig dri ma med //",
    "NG0101:1128": "rtsol med nam mkha' bzhin du gnas //",
    "NG0101:1129": "sangs rgyas sems can kun la khyab //",
    "NG0101:1130": "de nyid rtogs pas 'bras bu'i sa //",
    "NG0101:1131": "'das pa ma 'ongs da ltar yang *//",
    "NG0101:1132": "rtogs pa snga phyi'i khyad par las //",
    "NG0101:1133": "dus gsum gcig ste khyad par med //",
    "NG0101:1134": "ma bcos thugs kyi rig pa las //",
    "NG0101:1135": "sngon med phyis med nyag gcig gsal //",
    "NG0101:1136": "rang byung 'od gsal gdod nas yod //",
    "NG0101:1137": "rgyu med 'bras bu byang chub sems //",
    "NG0101:1138": "'bras bu @#//",
    "NG0101:1139": "kun gyi bdag nyid yin //",
    "NG0101:1140": "chos sku 'bras bu rang gsal la //",
    "NG0101:1141": "rin chen 'bar ba lhun grub ltar //",
    "NG0101:1142": "thugs rje'i byin rlabs 'dod dgu 'char //",
    "NG0101:1143": "skal ldan rang rkyen nyi ma bzhin //",
    "NG0101:1144": "sems can dus na skabs kyis mthun //",
    "NG0101:1145": "lhun grub dus na phyogs ris med //",
    "NG0101:1146": "'od gsal rig pa'i dkyil 'khor na //",
    "NG0101:1147": "rang snang 'bras bu rgya mtshor 'khyil //",
    "NG0101:1148": "gsal bar 'bras bu bdag gzhan med //",
    "NG0101:1149": "bdag gzhan 'bras bur snang ba la //",
    "NG0101:1150": "dngos dang bsam pa skabs kyis shes //",
    "NG0101:1151": "gsal bar rig pa'i byin rlabs ni //",
    "NG0101:1152": "chos nyid rig pa'i gzhi la rdzogs //",
    "NG0101:1153": "snying po don gyi gzhi rtogs nas //",
    "NG0101:1154": "rang bzhin tshogs rdzogs sgrib pa med //",
    "NG0101:1155": "gnyis kyis mi bsgrub spang pa med //",
    "NG0101:1156": "spang med thig le nyid kyi dbyings //",
    "NG0101:1157": "mtshon med sems kyi 'bras bu ni //",
    "NG0101:1158": "rig ma'i bde bas mtshon du med //",
    "NG0101:1159": "'od gsal rgyu 'bras gnyis med la //",
    "NG0101:1160": "rgyu 'bras gnyis su rtog pa min //",
    "NG0101:1161": "gsal bar rdzogs pa'i 'bras bu ni //",
    "NG0101:1162": "'byung ba lnga la rag ma las //",
    "NG0101:1163": "sku gsung thugs la rten mi 'cha' //",
    "NG0101:1164": "zhes gsungs so //",
    "NG0101:1165": "ye shes gsang ba'i rgyud las /",
    "NG0101:1166": "rin chen gsal bar byed pa'i le'u ste drug pa'o //    // de nas sems dpa' rdo rjes //",
    "NG0101:1167": "de bzhin gshegs pa rnam par snang mdzad la 'di skad ces gsol to //",
    "NG0101:1168": "'od gsal thugs rje lhun grub khyod //",
    "NG0101:1169": "rol pa'i mdzad pa 'bum phrag yas //",
    "NG0101:1170": "'od gsal dbyings la bzhugs bzhin du //",
    "NG0101:1171": "thugs rje'i mdzad pa phyogs bcur brdal //",
    "NG0101:1172": "'gro ba'i bsam pa re ba skong *//",
    "NG0101:1173": "yid bzhin nor bu lta bur shar /",
    "NG0101:1174": "khyod ni snang gsal sgron ma ste //",
    "NG0101:1175": "ma rig mun pa dang bar byed //",
    "NG0101:1176": "sman chen bdud rtsi byams mgon gyis //",
    "NG0101:1177": "rdzogs chen sems kyi rang bzhin la //",
    "NG0101:1178": "bkag med spyod pa ji ltar bgyi //",
    "NG0101:1179": "zhes gsol to //",
    "NG0101:1180": "de nas de bzhin gshes pa rnam par snang mdzad kyis bka' stsal pa /",
    "NG0101:1181": "sngags kyi spyod pa spyod pa'i mchog / sems kyi 'phro 'du'i las mi byed //",
    "NG0101:1182": "rang gsal klong la ye gnas pas //",
    "NG0101:1183": "nam mkha' rdo rje ma bcos sems //",
    "NG0101:1184": "sgo gsum rdo rje ma bal bar //",
    "NG0101:1185": "lus kyis phyag rgya'i las mi byed //",
    "NG0101:1186": "tha mal lus spyod de bzhin no //",
    "NG0101:1187": "ngag gi snying po bzlas brjod med //",
    "NG0101:1188": "ma bcos gsung gi spyod pa las //",
    "NG0101:1189": "zhen pa'i nga rtsol gang yang min //",
    "NG0101:1190": "sems kyi 'phro 'du'i las mi byed //",
    "NG0101:1191": "rang gsal klong la ye gnas pas //",
    "NG0101:1192": "dran bsam rgyu ba gang yang min //",
    "NG0101:1193": "spros bral nam mkha' lta bu la //",
    "NG0101:1194": "rang gsal ye shes ma bcos par //",
    "NG0101:1195": "rtsol med rang bzhag lhug pa'o //",
    "NG0101:1196": "gang du bsam bzhag 'od gsal mkha' //",
    "NG0101:1197": "dus gsum dran pa rkyen gyis bzung *//",
    "NG0101:1198": "tha snyad mtshan ma g.yo 'gyur na //",
    "NG0101:1199": "nam mkha'i rdo rje spyod pa la //",
    "NG0101:1200": "'od gsal lhag pa'i sems kyis gnas //",
    "NG0101:1201": "rnam rtog dran pa g.yos tsam na //",
    "NG0101:1202": "rin chen 'phrul gyi snying po'i sgo //",
    "NG0101:1203": "dran pa'i rkyen @#//",
    "NG0101:1204": "gyis gzung bar bya //",
    "NG0101:1205": "lus ngag gtso ru 'jog byed na //",
    "NG0101:1206": "de yang spyod nyid spyod ma yin //",
    "NG0101:1207": "spyod med rig pa'i spyod pa la //",
    "NG0101:1208": "rtsol med 'bras bu lhun gyis grub //",
    "NG0101:1209": "bcos med sems kyi rang bzhin la //",
    "NG0101:1210": "bcos pa'i spyod pa phyin ci log / dngos bral rig pa bdag med la //",
    "NG0101:1211": "btags pa'i bdag 'dzin log pa bzhin //",
    "NG0101:1212": "'od gsal rig pa lhun grub la //",
    "NG0101:1213": "rtsol ba'i skyod pas sems mi mthong *//",
    "NG0101:1214": "bsam gyis mi khyab 'od gsal sems //",
    "NG0101:1215": "'gyur med dbyings las ma g.yos kyang *//",
    "NG0101:1216": "rang snang lhun grub byin rlabs las //",
    "NG0101:1217": "skal ldan bsam pa ji bzhin du //",
    "NG0101:1218": "'gro 'dul thabs kyi spyod pa mdzad //",
    "NG0101:1219": "rang sems pad+ma bzhin dag nas //",
    "NG0101:1220": "gzhan dag ji ltar mos bzhin mdzad //",
    "NG0101:1221": "g.yem par 'dod la g.yem pa nyid //",
    "NG0101:1222": "rang sems gang 'thad sgo dang bstun //",
    "NG0101:1223": "zhe sdang mnar sems nga rgyal nyid //",
    "NG0101:1224": "thabs nyid gsang ba'i lam du bstan //",
    "NG0101:1225": "nyan thos la sogs 'jug pa'i sgo / gang mos mthun pa'i thabs kyis bstan //",
    "NG0101:1226": "gsang don rtogs na gang yang rung *//",
    "NG0101:1227": "rang byung ye shes nyag gcig la //",
    "NG0101:1228": "gsang ba'i dkyil 'khor grangs med pa //",
    "NG0101:1229": "mthun 'jug thabs su bstan pa yin //",
    "NG0101:1230": "ci yang yin no gang yang rung *//",
    "NG0101:1231": "su zhig thugs kyi dkyil 'khor du //",
    "NG0101:1232": "gter dang ldan no khyad par che //",
    "NG0101:1233": "ma bkag sems rtogs khyad par las //",
    "NG0101:1234": "sgrib par gyur pa gang zhig yod //",
    "NG0101:1235": "ma bkag ci bder rtogs par spyod //",
    "NG0101:1236": "snang gsal rig pa'i gdeng ldan na //",
    "NG0101:1237": "gdul bya mos pa'i ngo dag tu //",
    "NG0101:1238": "sna tshogs spyod pa rgya mtsho spyod //",
    "NG0101:1239": "gang yang ma bkag kun tu bzang *//",
    "NG0101:1240": "mthar phyin dus gsum sangs rgyas kyis //",
    "NG0101:1241": "dug lnga rtogs pa'i spyod pa yis //",
    "NG0101:1242": "bya btsal kun bral lhun gyis grub //",
    "NG0101:1243": "dus gsum sangs rgyas gang la yang *//",
    "NG0101:1244": "spyod pa de las yongs mi mnga' //",
    "NG0101:1245": "rnam dag sems kyi spyod rtogs na //",
    "NG0101:1246": "rtsol ba'i spyod pa log pa'i chos //",
    "NG0101:1247": "lhag pa'i spyod pa 'od gsal thugs //",
    "NG0101:1248": "gang la sems nyid lhag spyod kyang *//",
    "NG0101:1249": "lhag pa'i spyod pa mos pa 'jug / skal ldan lhag pa'i don zin kyang *//",
    "NG0101:1250": "che la dmigs pa'i cha snyoms pas //",
    "NG0101:1251": "gong 'og dmigs pa'i sems dang bral //",
    "NG0101:1252": "rang bzhin nam mkha' rdo rje dang *//",
    "NG0101:1253": "mthun 'jug 'gro 'dul thabs kyis spyod //",
    "NG0101:1254": "ces gsungs so //",
    "NG0101:1255": "ye shes gsang ba'i rgyud las /",
    "NG0101:1256": "bya ba dang bral ba'i spyod pa bstan pa'i le'u",
    "NG0101:1257": "ste bdun pa'o // // de nas sems dpa' rdo",
    "NG0101:1258": "rjes / de bzhin gshegs pa rnam par snang mdzad la 'di skad ces gsol to //",
    "NG0101:1259": "gsang 'dzin thugs rje'i mnga' bdag khyod //",
    "NG0101:1260": "rol pa'i 'khor lo gsung gi bdag / sku yi 'khor lo mkha' ltar khyab //",
    "NG0101:1261": "snying po'i don ldan kun mkhyen thugs //",
    "NG0101:1262": "sngags kyi bdag nyid skyob pa la //",
    "NG0101:1263": "'dus pa'i 'khor tshogs mos pa yis //",
    "NG0101:1264": "dam tshig gsang ba'i don zhu @#//",
    "NG0101:1265": "ba //",
    "NG0101:1266": "gsang ba'i dam tshig bshad du gsol //",
    "NG0101:1267": "zhes gsol pa dang *//",
    "NG0101:1268": "de bzhin gshegs pa rnam par snang mdzad kyis bka' stsal pa /",
    "NG0101:1269": "lhun grub ye shes gsang ba la //",
    "NG0101:1270": "bsgrub cing bcas pa'i dam tshig med //",
    "NG0101:1271": "rig pa gsal ba'i dam tshig ni //",
    "NG0101:1272": "rin chen 'bar ba sgrol ba'i sku //",
    "NG0101:1273": "rdo rje nyi ma lta bur gnas //",
    "NG0101:1274": "lhun grub phyogs ris med min pas //",
    "NG0101:1275": "sdom dang tshul khrims phyogs mtshams dang *//",
    "NG0101:1276": "phyi nang gsang ba'i dam tshig yin //",
    "NG0101:1277": "ma bcos gsang ba'i dam tshig ni //",
    "NG0101:1278": "med pa phyal pa gcig pu dang *//",
    "NG0101:1279": "lhun gyis grub pa'i dam tshig go / rang rig gdod nas lhun grub la //",
    "NG0101:1280": "gzung 'dzin mtshan ma'i chos med pas //",
    "NG0101:1281": "brjod du med pa'i sems nyid kyis //",
    "NG0101:1282": "bsrung du med pas ngang du bsdam //",
    "NG0101:1283": "de yang bsrung du med na bde //",
    "NG0101:1284": "gnyis med sems kyi dam tshig la //",
    "NG0101:1285": "'da' med srog gi gnas gyur na //",
    "NG0101:1286": "ma bcos rgyal ba'i dam tshig yin //",
    "NG0101:1287": "nam mkha' lta bur gsal khyab la //",
    "NG0101:1288": "mtha' dang dbus med ma bcos pas //",
    "NG0101:1289": "'di yin 'di min phyogs dang bral //",
    "NG0101:1290": "phyogs bral skyes bu chen po nges //",
    "NG0101:1291": "phyogs gcig spang zhing phyogs gcig bsgrub tu med //",
    "NG0101:1292": "gtad med 'dzin bral chen po la //",
    "NG0101:1293": "phyogs mtshams nges pa'i chos ma yin //",
    "NG0101:1294": "bde gshegs sems can thams cad la //",
    "NG0101:1295": "ma bcos sems kyi rig pa gcig / rgyu yis ma bskyed ye nas byung *//",
    "NG0101:1296": "rkyen gyis ma sbyangs gdod nas dag / rang bzhin 'od gsal rig pa la //",
    "NG0101:1297": "ma lus dgongs pa thams cad 'dus //",
    "NG0101:1298": "dus gsum sangs rgyas thams cad la //",
    "NG0101:1299": "rang bzhag dgongs pa gcig las med //",
    "NG0101:1300": "rang snang mi 'gyur chos nyid la //",
    "NG0101:1301": "rang bzhag rig pa mi gda' na //",
    "NG0101:1302": "sems nyid gcig pu dam tshig ste //",
    "NG0101:1303": "dus gsum sangs rgyas thams cad la //",
    "NG0101:1304": "dam tshig 'di las yongs mi mnga' //",
    "NG0101:1305": "rnam dag rang bzhin 'od gsal la //",
    "NG0101:1306": "lus dang ngag gi bya rtsol med //",
    "NG0101:1307": "ting 'dzin sems kyis rim btsal med //",
    "NG0101:1308": "'di ni tshig dang bral ba ste //",
    "NG0101:1309": "gyi na lhun grub dam tshig yin //",
    "NG0101:1310": "lhun grub dam tshig rtsol bral la //",
    "NG0101:1311": "btsal ba'i dam tshig ye nas med //",
    "NG0101:1312": "sel med rin chen gling bzhin du //",
    "NG0101:1313": "rnam dag ye shes rang byung la //",
    "NG0101:1314": "skyon gyi rang bzhin ngang gis dag / gzhi rtsa",
    "NG0101:1315": "med pa'i sems nyid la / btags ba'i 'dzin pa",
    "NG0101:1316": "rnam par dag / lhun grub 'od gsal dag pa",
    "NG0101:1317": "la // rnam rtog brtag pa'i sems grub na //",
    "NG0101:1318": "mu stegs sangs rgyas ci la rtsod //",
    "NG0101:1319": "sangs rgyas sems can ci la gdags //",
    "NG0101:1320": "rtogs pa dngos la grub pa na //",
    "NG0101:1321": "rin chen 'phrul gyi lde mig gis //",
    "NG0101:1322": "tha mal zhen pa ci ltar bzlog / lhun grub dam tshig bya btsal med //",
    "NG0101:1323": "lhun grub rin chen snying po ltar //",
    "NG0101:1324": "gcig rdzogs rang gsal dag par rdzogs //",
    "NG0101:1325": "kun rdzogs rang byung sems su rdzogs //",
    "NG0101:1326": "thams cad lhun grub rnam par rdzogs //",
    "NG0101:1327": "des na lhun grub @#//",
    "NG0101:1328": "rdzogs pa che //",
    "NG0101:1329": "zhes gsungs so //",
    "NG0101:1330": "ye shes gsang ba'i rgyud las //",
    "NG0101:1331": "rdzogs pa chen po'i dam tshig bstan pa'i le'u ste",
    "NG0101:1332": "brgyad pa'o // // de nas sems dpa' rdo rjes",
    "NG0101:1333": "// de bzhin gshegs pa rnam par snang mdzad la 'di skad ces gsol to //",
    "NG0101:1334": "bdag cag 'dus pa'i 'khor tshogs rnams //",
    "NG0101:1335": "thog med dus nas rin chen bral //",
    "NG0101:1336": "gsal med khams gsum 'khor bar 'khyams //",
    "NG0101:1337": "dus 'dir thugs rje'i byin rlabs kyis //",
    "NG0101:1338": "kun mkhyen khyed kyi 'khor du 'dus //",
    "NG0101:1339": "rtog pa sems su shes pa'i sa //",
    "NG0101:1340": "kun mkhyen khyod kyis gsung du gsol //",
    "NG0101:1341": "zhes gsol pa dang *//",
    "NG0101:1342": "de bzhin gshegs pa rnam par snang mdzad kyis bka' stsal pa /",
    "NG0101:1343": "rol pa'i sgra la sems gtod cig / rang byung ye shes sems kyi sa //",
    "NG0101:1344": "brjod pa'i tha snyad kun bral yang *//",
    "NG0101:1345": "dman pa'i blo yis rtogs bya'i phyir //",
    "NG0101:1346": "rig pa gsung gi sgo nas bstan //",
    "NG0101:1347": "ma bcos rang snang bla ma'i sa //",
    "NG0101:1348": "sbyangs pas ma yin ye nas grub //",
    "NG0101:1349": "rang byung rnam dag kun bzang sa //",
    "NG0101:1350": "dbyer med che mchog chos kyi sku //",
    "NG0101:1351": "rgyud dang mdo sde bla med sa //",
    "NG0101:1352": "kun tu 'od dang rdo rje 'dzin //",
    "NG0101:1353": "ma chags pad+ma stug po bkod //",
    "NG0101:1354": "tshegs chen yi ge 'khor lo dang *//",
    "NG0101:1355": "kun tu dbye ba med pa'i sa //",
    "NG0101:1356": "sa drug sems la bgrangs pa yang *//",
    "NG0101:1357": "ma bcos rdzogs pa chen po'i sa //",
    "NG0101:1358": "rtogs pa'i yon tan drug tu bstan //",
    "NG0101:1359": "ma bcos sa la sbyang pa med //",
    "NG0101:1360": "'od gsal lhun grub chen po la /",
    "NG0101:1361": "sa yi rim pa gang yang med //",
    "NG0101:1362": "rang byung rig pa rtogs gyur na //",
    "NG0101:1363": "nor bu rin chen lhun grub ltar //",
    "NG0101:1364": "thams cad sems las byung ba'i phyir //",
    "NG0101:1365": "rang snang byang chub sems kyi sa //",
    "NG0101:1366": "'gyur med sems kyi ngo bo ni //",
    "NG0101:1367": "rtog pa ma yin mi rtog min //",
    "NG0101:1368": "gang la'ang gnas pa ma yin pa //",
    "NG0101:1369": "gnas med 'dzin bral rig pa'i gnas //",
    "NG0101:1370": "ma spangs kun bral 'od gsal gnas //",
    "NG0101:1371": "mi gnas gnas pa'i chos nyid la //",
    "NG0101:1372": "skal ldan dang po 'jug pa na //",
    "NG0101:1373": "mthar phyin sa la khyad par med //",
    "NG0101:1374": "dag pa thugs rje'i rang bzhin te //",
    "NG0101:1375": "rtogs pa'ang rang bzhin sems su gcig / 'dzin pa'i blo yis g.yos gyur kyang *//",
    "NG0101:1376": "rang byung 'od gsal 'gyur ba med //",
    "NG0101:1377": "'gyur med ngang la ngang bzhag ste //",
    "NG0101:1378": "ma spyad sems kyi gyi nar gnas //",
    "NG0101:1379": "dbang po yul la gang snang ba //",
    "NG0101:1380": "ye shes 'od du kun la gsal //",
    "NG0101:1381": "bkrag gsal gzugs kyi dkyil 'khor la //",
    "NG0101:1382": "'od gsal rang byung ngo mtshar che //",
    "NG0101:1383": "brjod bral sgra yi dkyil 'khor la //",
    "NG0101:1384": "snang ba'i ye shes rang bzhin gsal //",
    "NG0101:1385": "rang bzhin sna tshogs dri med la //",
    "NG0101:1386": "ye shes gsal bar rang byung sems //",
    "NG0101:1387": "mu kha ro yi dkyil 'khor la //",
    "NG0101:1388": "lce yi ye shes ngo mtshar che //",
    "NG0101:1389": "gsal ba rag bya'i rang bzhin la //",
    "NG0101:1390": "shes rab lus kyi rang bzhin gnas //",
    "NG0101:1391": "kun 'das chos kyi dkyil 'khor la //",
    "NG0101:1392": "ye shes thugs kyi rig pa gsal //",
    "NG0101:1393": "rang bzhin bde chen dkyil 'khor drug / gnyis @#//",
    "NG0101:1394": "med rdo rje 'gyur med las //",
    "NG0101:1395": "ye shes mi 'bral 'dzin pa'i sa //",
    "NG0101:1396": "'dzin pa'i yul la ma chags shing *//",
    "NG0101:1397": "kun mkhyen dri ma dang bral bas //",
    "NG0101:1398": "ma chags pad+ma can gyi sa //",
    "NG0101:1399": "rang nyid gsal ba kun 'dus pas //",
    "NG0101:1400": "tshogs chen dkyil 'khor yi ge'i sa //",
    "NG0101:1401": "mi phyed sems la stug po bkod //",
    "NG0101:1402": "byang chub sems kyi rang bzhin la //",
    "NG0101:1403": "dbyings dang ye shes dbyer med pas //",
    "NG0101:1404": "kun bzang dbye ba med pa'i sa //",
    "NG0101:1405": "ma spangs sems nyid sa dag la //",
    "NG0101:1406": "sa rnams ma lus thams cad 'dus //",
    "NG0101:1407": "sbyangs pa'i sa rnams thams cad ni //",
    "NG0101:1408": "sbyang med sa la sbyangs pas na //",
    "NG0101:1409": "bsam pas bzhag ste rang bzhin log / mthar thug ma yin rang 'dod sa //",
    "NG0101:1410": "des na ma bcos rdzogs pa'i sa //",
    "NG0101:1411": "rang byung lhun rdzogs khyad par sa //",
    "NG0101:1412": "sa yi khyad par cir bstan kyang *//",
    "NG0101:1413": "ma bcos rdzogs pa'i sa la 'dus //",
    "NG0101:1414": "zhes gsungs so //",
    "NG0101:1415": "ye shes gsang ba'i rgyud las /",
    "NG0101:1416": "sa bstan pa'i le'u ste dgu pa'o //     // de nas sems dpa' rdo rjes //",
    "NG0101:1417": "de bzhin gsheg pa rnam par snang mdzad la 'di skad ces gsol to //",
    "NG0101:1418": "thugs rje'i mnga' bdag skyob pa'i lha //",
    "NG0101:1419": "bsam gyis mi khyab chen po yis //",
    "NG0101:1420": "gsang ba'i theg pa gsungs pa 'di //",
    "NG0101:1421": "ma 'ongs dus na ji ltar 'byung *//",
    "NG0101:1422": "zhes gsol pa dang *//",
    "NG0101:1423": "de bzhin gshegs pa rnam par snang mdzad kyis bka' stsal pa //",
    "NG0101:1424": "rtsol bral gsang ba'i theg pa 'di //",
    "NG0101:1425": "lha gnas gsum du grags 'gyur nas //",
    "NG0101:1426": "yang sprul gang zag thugs sras kyis //",
    "NG0101:1427": "'dzam gling dbus su rgyas par byed //",
    "NG0101:1428": "rgyal sras gsang ba'i snod ldan la //",
    "NG0101:1429": "rna brgyud rig pa sngags kyi don //",
    "NG0101:1430": "'phrul tshig rig pa'i sgo nas ston //",
    "NG0101:1431": "gsang 'dzin rig pa'i snod ldan rnams //",
    "NG0101:1432": "ma bcos gsal ba'i don go nas //",
    "NG0101:1433": "rnam grol 'bras bu 'thob par 'gyur //",
    "NG0101:1434": "de nas gsang ba dam pa 'di //",
    "NG0101:1435": "mtha' 'khob yul du rgyas par 'gyur //",
    "NG0101:1436": "der yang gsang ba dam pa 'dis //",
    "NG0101:1437": "skal ldan gdul bya'i ngo gang du //",
    "NG0101:1438": "rig pa'i sgron ma byed par 'gyur //",
    "NG0101:1439": "de nas thugs rje'i skal med pas //",
    "NG0101:1440": "gsang ba dam pa nub par 'gyur //",
    "NG0101:1441": "gsang ba'i theg pa dam pa 'di //",
    "NG0101:1442": "gzhan gyis nub par mi 'gyur te //",
    "NG0101:1443": "dri med bdud rtsi rtogs dka' la //",
    "NG0101:1444": "rna brgyud 'phrul tshig mi ldan pas //",
    "NG0101:1445": "sgra bzhin spyad nas smra ba dag / lta spyod leg pa'i nga rgyal can //",
    "NG0101:1446": "ma bcos rang snang rol pa dang *//",
    "NG0101:1447": "rnam rtog zhen pa'i brtags pa dag / bye brag",
    "NG0101:1448": "ma phyed rmongs pa dag / rdo la gser du",
    "NG0101:1449": "'dzin pa ltar // 'od gsal lhun grub rang snang dang *//",
    "NG0101:1450": "brtags pa'i zhen pa bsres nas smra //",
    "NG0101:1451": "ma bcos rig pa gdeng med par //",
    "NG0101:1452": "rang ltar ya rabs mtho 'dod nas //",
    "NG0101:1453": "bab col 'dod lnga spyod pas log / de yi dus kyi gang zag rnams //",
    "NG0101:1454": "sbrel ma g.yang du lhung ba bzhin //",
    "NG0101:1455": "rdo rje'i khab tu ltung 'gyur nas //",
    "NG0101:1456": "byang chub sems kyi rigs dang @#//",
    "NG0101:1457": "bral //",
    "NG0101:1458": "mgyogs 'gro so mtshams 'das dang 'dra //",
    "NG0101:1459": "de nas lho phyogs rgyud du rgyas //",
    "NG0101:1460": "skal ldan grol ba'ang 'byung bar 'gyur //",
    "NG0101:1461": "de nas 'dzam gling dbus su nub //",
    "NG0101:1462": "sprul pa tha ma'i bstan pa la //",
    "NG0101:1463": "ma 'ongs dus na 'byung bar 'gyur //",
    "NG0101:1464": "de yang rang bzhin rigs can dag / rdzogs chen 'bras bu'i sgor zhugs nas //",
    "NG0101:1465": "rnam grol 'bras bu 'thob par 'gyur //",
    "NG0101:1466": "bsgom dang spyod pa'i tshul ma nor //",
    "NG0101:1467": "mnyam pa'i don la mnyam bzhag na //",
    "NG0101:1468": "de ma thag tu rig pa 'char //",
    "NG0101:1469": "gsang ba'i don ldan gang zag bzhi //",
    "NG0101:1470": "de yi dus na 'byung bar 'gyur //",
    "NG0101:1471": "bstan pa bcud kyi mdzod 'dzin cing *//",
    "NG0101:1472": "gsang sngags ma lus sgrogs pa'i bdag / dgongs spyod zab mo'i don dang ldan //",
    "NG0101:1473": "'dzin pa log pa'i gang zag gis //",
    "NG0101:1474": "gsang ba'i theg pa bsnub par 'gyur //",
    "NG0101:1475": "'das pa'i dus na theg pa 'di //",
    "NG0101:1476": "skal ldan mngon rdzogs rgyal po yis //",
    "NG0101:1477": "thugs kyi sras bdun rnams la bstan //",
    "NG0101:1478": "de dag rig pa mthar phyin nas //",
    "NG0101:1479": "de bzhin rtsol bral chos la bkod //",
    "NG0101:1480": "rdo rje 'dzin pa'i sde dpon gyis //",
    "NG0101:1481": "sems nyid rig pa'i theg pa bsnub bsgrubs min nam //",
    "NG0101:1482": "zhes gsungs so //",
    "NG0101:1483": "ye shes gsang ba'i rgyud las /",
    "NG0101:1484": "lung bstan pa'i le'u ste bcu pa'o // // de",
    "NG0101:1485": "nas de bzhin gshegs pa rnam par snang mdzad kyis",
    "NG0101:1486": "sems dpa' rdo rje la 'di skad ces bka' stsal",
    "NG0101:1487": "to // byang chub sems 'di kun tu bzang *//",
    "NG0101:1488": "ma lus 'dus pa'i snying po mchog / theg pa mkha' 'dra blta ba'i klong *//",
    "NG0101:1489": "rgya mtsho yangs pa bde ba che //",
    "NG0101:1490": "kun 'dus ye shes dag pa'i 'od //",
    "NG0101:1491": "phyogs mtshams kun tu gsal bar 'phro //",
    "NG0101:1492": "ye shes me long thams cad gsal //",
    "NG0101:1493": "ma bcos gzugs brnyan snang bas na //",
    "NG0101:1494": "ye shes me long dag tu bshad //",
    "NG0101:1495": "rang rig ye shes 'od gsal la //",
    "NG0101:1496": "mtho dman rlom sems che chung med //",
    "NG0101:1497": "bdag gzhan gnyis med rang rig la //",
    "NG0101:1498": "'dzin pa kun bral 'od gsal dag / dbyer med nam mkha' lta bur khyab //",
    "NG0101:1499": "snang srid byang chub sems su mnyam //",
    "NG0101:1500": "mnyam pa rang gsal phyogs bcur brdal //",
    "NG0101:1501": "'od gsal rig pa mnyam par bshad //",
    "NG0101:1502": "bcos med dbyings kyi rang bzhin la //",
    "NG0101:1503": "'dzin rtog zhen pa'i chos med pas //",
    "NG0101:1504": "mi 'gyur ye shes rang byung la //",
    "NG0101:1505": "bden par mi 'dzin brdzun pa'ang min //",
    "NG0101:1506": "'dzin med rig pa gnyis bral la //",
    "NG0101:1507": "gang yang mi snang kun tu bzang *//",
    "NG0101:1508": "chos nyid sems la dngos med gsal //",
    "NG0101:1509": "stong pa kun mkhyen ye shes thugs //",
    "NG0101:1510": "dngos med kun ldan stong chen po //",
    "NG0101:1511": "'dzin med rig pa 'od gsal bas //",
    "NG0101:1512": "stong nyid ye shes dag tu bshad //",
    "NG0101:1513": "ji ltar snang ba'i chos rnams kun //",
    "NG0101:1514": "gnyis med rig pa ka dag la //",
    "NG0101:1515": "ye shes rol pa ma 'dres gsal //",
    "NG0101:1516": "kun bzang chos nyid spros med la //",
    "NG0101:1517": "rol pa'i 'khor lo bsam mi khyab //",
    "NG0101:1518": "'du zhing 'phro ba rgya mtsho @#//",
    "NG0101:1519": "bzhin //",
    "NG0101:1520": "'bar ba'i ye shes rmad po che //",
    "NG0101:1521": "rang gsal rig pa kun mkhyen thugs //",
    "NG0101:1522": "mnyam la ma 'dres kun tu bzang *//",
    "NG0101:1523": "ma 'dres gsal ba'i ye shes so //",
    "NG0101:1524": "mi 'da' phyag rgya chen po las //",
    "NG0101:1525": "rang byung mdzad pa cir yang 'gyur //",
    "NG0101:1526": "lhun grub mdzad pa phyogs ris med //",
    "NG0101:1527": "kun gyi snying po rang byung la //",
    "NG0101:1528": "thugs rje lhun grub shar 'gyur nas //",
    "NG0101:1529": "gdul bya'i bya ba kun mdzad gsal //",
    "NG0101:1530": "des na bya ba nan tan no //",
    "NG0101:1531": "rang gsal ye nas ma bcos pa //",
    "NG0101:1532": "don de shes pas ye shes yin //",
    "NG0101:1533": "chos nyid ka dag 'od gsal sems //",
    "NG0101:1534": "don de shes pas ye shes yin //",
    "NG0101:1535": "ma bkag rang rig rgyu med gsal //",
    "NG0101:1536": "rang byung ye shes 'gyur med sems //",
    "NG0101:1537": "'od gsal bsam gyis mi khyab pa /",
    "NG0101:1538": "kun bzang rol pa mtha' dbus med //",
    "NG0101:1539": "mi rtsol mtha' bral dbu ma'i sems //",
    "NG0101:1540": "mtshon 'das rang bzhin zhen rtog med //",
    "NG0101:1541": "gnyis med rang rig yul dang bral //",
    "NG0101:1542": "rang rig ye shes thig le drug / blta spyod dgongs pa'i rang bzhin no //",
    "NG0101:1543": "ma 'phros zla ba'i dkyil 'khor ltar //",
    "NG0101:1544": "mi g.yo sems nyid ma 'phros pa //",
    "NG0101:1545": "thig le spros bral ye sangs rgyas //",
    "NG0101:1546": "byang chub sems kyi khyad par che //",
    "NG0101:1547": "mngon par sangs rgyas che ba la //",
    "NG0101:1548": "ye shes thig le kun tu bzang *//",
    "NG0101:1549": "rnam gsum thig le kun bzang nyid //",
    "NG0101:1550": "chos nyid dbyings su sangs rgyas che //",
    "NG0101:1551": "kun bzang thig le byang chub sems //",
    "NG0101:1552": "thams cad yin pa'i che ba nyid //",
    "NG0101:1553": "rtsol bral lhun grub thig le nyid //",
    "NG0101:1554": "bdag nyid chen po'i sangs rgyas yin //",
    "NG0101:1555": "mtha' bral 'od gsal chen po ni //",
    "NG0101:1556": "sangs rgyas med pa'i che bar bshad //",
    "NG0101:1557": "mi 'gyur brdal khyab spros pa bral //",
    "NG0101:1558": "ces kyang mi bskyod sems nyid che //",
    "NG0101:1559": "'du 'bral gnyis med rdo rje nyid //",
    "NG0101:1560": "phyi nang med pa'i gsal khyab la //",
    "NG0101:1561": "phyi nang gsang ba'i sgo phugs med //",
    "NG0101:1562": "yul dang dbang po gdod nas dag / mtshan ma gzhil ba'i sku med pa'i //",
    "NG0101:1563": "rdo rje sems dpa' mi 'gyur che //",
    "NG0101:1564": "ye shes mkha' gsal kun tu bzang *//",
    "NG0101:1565": "bsam med mkha' gsang ye sangs rgyas //",
    "NG0101:1566": "cir yang mi dgongs chos nyid dang *//",
    "NG0101:1567": "mi 'da' phyag rgyar 'gyur med sems //",
    "NG0101:1568": "mi rtsol mtha' bral dbu ma'i lam //",
    "NG0101:1569": "mkha' ltar khyab pa'i bde chen po //",
    "NG0101:1570": "rgyu 'bras gnyis med ye nas rdzogs //",
    "NG0101:1571": "zhes gsungs so //",
    "NG0101:1572": "ye shes gsang ba'i rgyud las /",
    "NG0101:1573": "ye shes bstan pa'i le'u ste bcu gcig pa'o //     // de nas sems dpa' rdo rjes //",
    "NG0101:1574": "de bzhin gshegs pa rnam par snang mdzad la 'di skad ces gsol to //",
    "NG0101:1575": "kun tu bzang po ye shes thugs //",
    "NG0101:1576": "bde chen gsung gi 'khor lo'i bdag / byar med ye shes rol pa'i sku //",
    "NG0101:1577": "dbyer med rdo rje mchog gyur la //",
    "NG0101:1578": "'dus pa'i 'khor tshogs mos pas 'dud //",
    "NG0101:1579": "rtsol bral ye shes gsang ba'i rgyud //",
    "NG0101:1580": "chos nyid gsang ba'i ched du gsungs //",
    "NG0101:1581": "bdag cag 'dus pa'i 'khor tshogs kyis //",
    "NG0101:1583": "[(]20[)]@#// mtshan gyi rnam grangs ji ltar gzung *//",
    "NG0101:1584": "zhes gsol pa dang *//",
    "NG0101:1585": "de nas de bzhin gshegs pa rnam par snang mdzad kyis bka' stsal pa //",
    "NG0101:1586": "gsang rgyud theg pa'i snying po 'di //",
    "NG0101:1587": "nyon mongs zhen pa'i 'brel thag chod //",
    "NG0101:1588": "chos rnams gsal ba'i ye shes sgron //",
    "NG0101:1589": "kun tu bzang po'i ye shes thugs //",
    "NG0101:1590": "bde chen mdzes pa'i ye shes rgyan //",
    "NG0101:1591": "gsal ba'i ye shes gsang ba'i rgyud //",
    "NG0101:1592": "'di la mtha' dbus med pas na //",
    "NG0101:1593": "nam mkha'i mtha' dang mnyam pa'i rgyud //",
    "NG0101:1594": "kun 'dus mnyam pa chen po yis //",
    "NG0101:1595": "gsang ba kun 'dus rig pa'i gter //",
    "NG0101:1596": "rang byung 'od gsal chen po la //",
    "NG0101:1597": "zhen pa'i brtags pa gdod nas med //",
    "NG0101:1598": "ma bcos rang snang rtogs pas na //",
    "NG0101:1599": "nyon mongs zhen pa'i 'phreng thag gcod //",
    "NG0101:1600": "thams cad sems su 'dus pas na //",
    "NG0101:1601": "sems nyid rang gsal ye shes sgron //",
    "NG0101:1602": "mi 'gyur lhun grub rang byung 'di //",
    "NG0101:1603": "ji ltar gnas kyang kun tu bzang *//",
    "NG0101:1604": "zhen cing 'khrul pa cir gyur kyang *//",
    "NG0101:1605": "rang gsal ye shes kun tu bzang *//",
    "NG0101:1606": "rig pa bsam bral rgyal ba'i thugs //",
    "NG0101:1607": "phyogs med btang snyoms chen po la //",
    "NG0101:1608": "rtsol ba'i sdug bsngal bral bas bde //",
    "NG0101:1609": "bde chen mtshan nyid kun las 'das //",
    "NG0101:1610": "kun gyi 'byung gnas lhun grub che //",
    "NG0101:1611": "rang gsal ye shes dkyil 'khor ni //",
    "NG0101:1612": "sku dang gsung thugs mdzes pa'i rgyan //",
    "NG0101:1613": "rang gnas ye shes bde chen nyid //",
    "NG0101:1614": "rnal 'byor dgyes pa'i rgyan zhes bya //",
    "NG0101:1615": "bsam med nam mkha'i mtha' ltar bral //",
    "NG0101:1616": "byang chub sems la mtha' dbus med //",
    "NG0101:1617": "mi 'gyur nam mkha' rtag pa ltar //",
    "NG0101:1618": "sems nyid ye gsal g.yung drung ngo *//",
    "NG0101:1619": "thams cad byang chub sems su 'dus //",
    "NG0101:1620": "thams cad kun 'dus lhun gyis rdzogs //",
    "NG0101:1621": "snang srid 'khor ba'i ngo bo la //",
    "NG0101:1622": "gnyis med rgyal ba'i dgongs pa dag / 'od gsal btang snyoms chen por mnyam //",
    "NG0101:1623": "bstan pa bcud 'dus gsang ba'i thabs //",
    "NG0101:1624": "gsang mdzod rig pa thugs kyi gter //",
    "NG0101:1625": "bstan pa spyi 'grel gsang rgyud 'di //",
    "NG0101:1626": "gu lang lung gi gser zo ru //",
    "NG0101:1627": "seng ge'i 'o ma blugs pa bzhin //",
    "NG0101:1628": "snying gi dkyil du btsa' bar gyis //",
    "NG0101:1629": "srog dang bral ba'i kha bzhin sdoms //",
    "NG0101:1630": "bstan pa'i yang snying snying ltar zung *//",
    "NG0101:1631": "gnas ni brag dang chu la sbos //",
    "NG0101:1632": "zhes gsungs so //",
    "NG0101:1633": "ye shes gsang ba'i rgyud las /",
    "NG0101:1634": "mtshan gyi rnam grangs bstan pa'i le'u ste bcu gnyis",
    "NG0101:1635": "pa'o // // ye shes gsang ba zhes bya ba'i"
}