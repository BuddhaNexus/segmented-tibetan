{
    "NK005(ca)007:0": "dpal he ru ka'i thugs kyi rgyud gal po zhes bya ba bzhugs so //",
    "NK005(ca)007:1": "rgya gar skad du /",
    "NK005(ca)007:2": "sh+r+ai he ru ka tsit+ta tan+t+ra kalpa n+aa ma /",
    "NK005(ca)007:3": "bod skad du /",
    "NK005(ca)007:4": "dpal he ru ka'i thugs kyi rgyud gal po zhes bya ba /",
    "NK005(ca)007:5": "dpal 'jigs byed chen po khrag 'thung he ru ka la phyag 'tshal lo //",
    "NK005(ca)007:6": "'di skad bdag gis thos pa'i dus gcig na /",
    "NK005(ca)007:7": "bcom ldan 'das de bzhin gshegs pa thams cad kyi",
    "NK005(ca)007:8": "sku dang gsung thugs rdo rje btsun mo'i b+ha ga",
    "NK005(ca)007:9": "la bzhugs so // de'i tshe brjod kyis mi lang",
    "NK005(ca)007:10": "ba'i yang brjod kyis mi lang ba'i 'khor la 'di",
    "NK005(ca)007:11": "la bzhugs so // lta ste / lnga dang gsum dang brgyad gnyis dang //",
    "NK005(ca)007:12": "bzhi dang gcig dang bzhi bcu gcig /",
    "NK005(ca)007:13": "mkha' dang 'degs dang 'bar dang gsal //",
    "NK005(ca)007:14": "rin chen mchog phran yon tan brgyan //",
    "NK005(ca)007:15": "sh+r+ai ni gnyis med ston pa'i don //",
    "NK005(ca)007:16": "he ni dgyes pa'i gad mo ste //",
    "NK005(ca)007:17": "ru ni chags pa chen po'i don //",
    "NK005(ca)007:18": "ka ni ye shes phrin las bzhi //",
    "NK005(ca)007:19": "ye shes lnga yi rang bzhin sku //",
    "NK005(ca)007:20": "lus kyi rnam shes gzugs sku rnam snang mdzad //",
    "NK005(ca)007:21": "gti mug rnam dag yang dag bcom ldan 'das //",
    "NK005(ca)007:22": "kun gzhi'i rnam shes mi bskyod rdo rje sems //",
    "NK005(ca)007:23": "zhe sdang rab grub bcom ldan 'das kyi sku //",
    "NK005(ca)007:24": "nyon mongs rnam shes tshor ba rin chen 'byung //",
    "NK005(ca)007:25": "nga rgyal rang grub gcig pu bcom ldan 'das //",
    "NK005(ca)007:26": "yid kyi rnam shes 'du shes snang mtha' yas //",
    "NK005(ca)007:27": "'dod chags rang byung sangs rgyas bcom ldan 'das //",
    "NK005(ca)007:28": "sgo lnga'i rnam shes 'du byed don yod grub //",
    "NK005(ca)007:29": "phrag dog rang byung rnal 'byor bcom ldan 'das //",
    "NK005(ca)007:30": "kun gzhi'i rnam shes rang byung dpal chen nyid //",
    "NK005(ca)007:31": "dug lnga rang byung kun 'dus bcom ldan 'das //",
    "NK005(ca)007:32": "rnal 'byor zab mo'i ngang du sku gsum rdzogs //",
    "NK005(ca)007:33": "yang dag grub pa chos sku gcig nyid ni //",
    "NK005(ca)007:34": "ye nas dag pa chos kyi sku //",
    "NK005(ca)007:35": "lhun gyis gnas pa'i longs spyod rdzogs //",
    "NK005(ca)007:36": "'joms byed ces bya'i dam tshig ni //",
    "NK005(ca)007:37": "bdag nyid lha yi dkyil 'khor du //",
    "NK005(ca)007:38": "phung po lnga nyid rdzogs sangs rgyas //",
    "NK005(ca)007:39": "nyon mongs pa ni gnas su dag /",
    "NK005(ca)007:40": "skye 'jig med pa'i gnas la bzhugs //",
    "NK005(ca)007:41": "mkha' 'gro sgyu ma bde mchog bde //",
    "NK005(ca)007:42": "tsham rngams drag pos lha chen 'dar zhing bardzisa //",
    "NK005(ca)007:43": "brtul zhugs rol pas rdos bcas phung po bshig /",
    "NK005(ca)007:44": "rnam shes mi 'chi rgyal ba'i gnas su stobs //",
    "NK005(ca)007:45": "nyon mongs mi spang sha rus khrag la rol //",
    "NK005(ca)007:46": "sangs rgyas bde chen kun 'dus dpal gyi sku //",
    "NK005(ca)007:47": "spos mod dkar ser chom rkun rmongs byed ma //",
    "NK005(ca)007:48": "mthing dang ljang sogs chags pas khro bar byed //",
    "NK005(ca)007:49": "rdo rje mkha' la 'gro ba'i tshogs rnams dang //",
    "NK005(ca)007:50": "dpal gyi bka' nyan lhag mar dbang ba bdun //",
    "NK005(ca)007:51": "'dus pa'i 'khor tshogs ye shes +aa ra li //",
    "NK005(ca)007:52": "gzhi lam 'bras bur bcas pa'i chos //",
    "NK005(ca)007:53": "rnam pa gsum gyi don bshad do //",
    "NK005(ca)007:54": "he ru ka thugs kyi gal po las /",
    "NK005(ca)007:55": "gleng gzhi'i le'u ste dang po'o //",
    "NK005(ca)007:57": "// de nas bcom ldan 'das de bzhin gshegs pa thams cad kyi bdag pos /",
    "NK005(ca)007:58": "de bzhin gshegs pa nam mkha'i dbyings dang mnyam pa'i",
    "NK005(ca)007:59": "de bzhin gshegs pa'i btsun mo'i b+ha ga la dam",
    "NK005(ca)007:60": "tshig chen po'i dkyil 'khor gru bzhir byin gyis brlabs",
    "NK005(ca)007:61": "pa'i ting nge 'dzin la snyoms par zhugs nas rig",
    "NK005(ca)007:62": "pa'i skyes bu chen po'i gzugs /",
    "NK005(ca)007:63": "de bzhin gshegs pa thams cad kyi bdag po 'di byin gyis brlabs so //",
    "NK005(ca)007:64": "byin gyis brlabs ma thag tu byang chub sems kyi",
    "NK005(ca)007:65": "rdo rje de bzhin gshegs pa zhal gsum pa lta",
    "NK005(ca)007:66": "bur gyur te / de la de bzhin gshegs pa thams cad kyis gzigs par gyur to //",
    "NK005(ca)007:67": "de'i tshe nam mkha'i dbyings na bzhugs pa'i sems can ji snyed pa de dag /",
    "NK005(ca)007:68": "byang chub kyi sems rdo rje'i byin gyis rlabs kyis bde ba dang yid bde ba thob ste /",
    "NK005(ca)007:69": "de nas bcom ldan 'das mi bskyod pa la sogs pa thams cad ngo mtshar che ste /",
    "NK005(ca)007:70": "phyi nang gsang ba'i dbang la ngam zhing bstod do //",
    "NK005(ca)007:71": "de nas de bzhin gshegs pa thams cad 'dus te /",
    "NK005(ca)007:72": "byang chub sems dpa' don thams cad rab tu grub pa zhes bya ba /",
    "NK005(ca)007:73": "byang chub kyi snying por zhugs pa gang na ba der gshegs te /",
    "NK005(ca)007:74": "byang chub sems dpa' de la ched du longs spyod rdzogs pa'i skur bstan nas /",
    "NK005(ca)007:75": "'di skad ces bka' stsal to //",
    "NK005(ca)007:76": "rigs kyi bu khyod gang gi phyin yin /",
    "NK005(ca)007:77": "de bzhin gshegs pa thams cad kyi sku gsung thugs",
    "NK005(ca)007:78": "kyi de nyid rtogs par bya ba'i phyir dbang gi",
    "NK005(ca)007:79": "tshul 'di dag go //",
    "NK005(ca)007:80": "rang bzhin lhun grub ye dkyil du //",
    "NK005(ca)007:81": "slob ma rab gzhug dbang bskur te //",
    "NK005(ca)007:82": "bya bral ye rdzogs man ngag bstan //",
    "NK005(ca)007:83": "ting 'dzin brtan pa'i dkyil 'khor du //",
    "NK005(ca)007:84": "slob ma 'bring gzhug dbang bskur te //",
    "NK005(ca)007:85": "bskyed rdzogs bsgrub pa'i man ngag bstan //",
    "NK005(ca)007:86": "gzugs brnyan bsnyen bsgrub dkyil 'khor du //",
    "NK005(ca)007:87": "tha ma'i slob gzhug dbang bskur te //",
    "NK005(ca)007:88": "rim gyis bslab sbyang man ngag bstan //",
    "NK005(ca)007:89": "rdo rje'i tshul du dbang dag sbyin //",
    "NK005(ca)007:90": "lha mo dag dang gar byed cing //",
    "NK005(ca)007:91": "der ni rab dgyes bdag po khrid //",
    "NK005(ca)007:92": "pho brang dag byed rab dgyes che //",
    "NK005(ca)007:93": "rab dgyes bdag po de thob ldan //",
    "NK005(ca)007:94": "seng ge'i bden rab 'joms byed cing //",
    "NK005(ca)007:95": "gzhi dang gzhi yi mchog nyid kyis //",
    "NK005(ca)007:96": "rdo rje pad+mara ldan byas te //",
    "NK005(ca)007:97": "dbyings kyi bde chen de las so //",
    "NK005(ca)007:98": "g.yon phyogs gnas la tshul bzhin du //",
    "NK005(ca)007:99": "ji ltar 'dod pa bzhin du sbyar //",
    "NK005(ca)007:100": "dkyil 'khor zla gam zhes gsungs te //",
    "NK005(ca)007:101": "mchog nyid yid kyi dkyil 'khor ro //",
    "NK005(ca)007:102": "gzhal yas khang chen ye shes te //",
    "NK005(ca)007:103": "'khor 'das mnyam pa gru bzhi zhes //",
    "NK005(ca)007:104": "sgo bzhi dran pa nyer gzhag bzhi //",
    "NK005(ca)007:105": "rnam thar brgyad dang rta babs so //",
    "NK005(ca)007:106": "rin chen sgo stegs thugs rje'i ngang //",
    "NK005(ca)007:107": "yang dag spong bzhi t+aa ra na //",
    "NK005(ca)007:108": "dran pa nyer gzhag sgo khyud dang //",
    "NK005(ca)007:109": "rdzu 'phrul rkang bzhi'i sgo khyams dang //",
    "NK005(ca)007:110": "phreng ba byang chub yan lag bdun //",
    "NK005(ca)007:111": "'phags lam brgyad kyi ka bas mdzes //",
    "NK005(ca)007:112": "lam gyi ye shes rnga yab dang //",
    "NK005(ca)007:113": "nyon mongs 'ching 'joms mu tig phreng //",
    "NK005(ca)007:114": "dril bu ba dan rlung bskyod pa //",
    "NK005(ca)007:115": "shes rab chos kyi sgra sgrogs dang //",
    "NK005(ca)007:116": "che ba'i yon tan 'dus pa'i rtags //",
    "NK005(ca)007:117": "bdud bzhi 'joms pa'i rgyal mtshan dang //",
    "NK005(ca)007:118": "thod phreng sku gsum thob pa'i rtags //",
    "NK005(ca)007:119": "gzhal yas khang mchog dam pa der //",
    "NK005(ca)007:120": "phan dang nus mthu'i dbang yang sbyin //",
    "NK005(ca)007:121": "dbu rgyan cod pan phreng ba dang //",
    "NK005(ca)007:122": "go cha rgyal mtshan phyag rgya dang //",
    "NK005(ca)007:123": "gdugs dang bum pa bza' btung dang //",
    "NK005(ca)007:124": "snying po lnga dang nus pa lnga //",
    "NK005(ca)007:125": "gsang ba'i dbang gsum byin byas la //",
    "NK005(ca)007:126": "dbang bskur man ngag snying por sbyin //",
    "NK005(ca)007:127": "sa lam rim gyis rab tu bgrod //",
    "NK005(ca)007:128": "bla med mi spang bya ma bkur //",
    "NK005(ca)007:129": "sngags dang phyag rgya rgyun mi gcad //",
    "NK005(ca)007:130": "yang dag lam du zhugs la byams //",
    "NK005(ca)007:131": "gsang ba'i don phyir smra mi bya //",
    "NK005(ca)007:132": "'di ni rtsa ba lnga rnams te //",
    "NK005(ca)007:133": "bsgrub dang srung ba'i dam tshig mchog /",
    "NK005(ca)007:134": "gti mug chags dang zhe sdang dang //",
    "NK005(ca)007:135": "nga rgyal phrag dog mi spang ngo //",
    "NK005(ca)007:136": "dkar rtsi dmar rtsi sha chen dang //",
    "NK005(ca)007:137": "dag pa'i snod chu mi 'dor ro //",
    "NK005(ca)007:138": "yan lag bcu yi dam tshig ste //",
    "NK005(ca)007:139": "ye nas dag mnyam rtogs pas spyad //",
    "NK005(ca)007:140": "dam tshig nyams pa'i dkyil 'khor du //",
    "NK005(ca)007:141": "dbang bskur dngos grub 'byung mi 'gyur //",
    "NK005(ca)007:142": "rtsa ba'i dam tshig lnga nyid las //",
    "NK005(ca)007:143": "gcig la gnyis dang bcu phrag gsum //",
    "NK005(ca)007:144": "he ru ka gal po zhes bya ba'i rgyud las /",
    "NK005(ca)007:145": "dbang dang dam tshig bstan pa zhes bya ba'i le'u ste gnyis pa'o //",
    "NK005(ca)007:147": "// de nas yang dag bshad bya ba //",
    "NK005(ca)007:148": "mdo bsdus ba ste rgyas par min //",
    "NK005(ca)007:149": "grub pa dang ni rab tu bsgrub //",
    "NK005(ca)007:150": "sgrub pa'i 'bras bu blang bar bya //",
    "NK005(ca)007:151": "zhi ba'i dgon gnas lha yi gnas //",
    "NK005(ca)007:152": "ri bo chen po 'dus pa'i rtser //",
    "NK005(ca)007:153": "gangs dkar shel gyis gtams pa'i 'dabs //",
    "NK005(ca)007:154": "seng chen khros pa'i gnas dang ni //",
    "NK005(ca)007:155": "tsan+dana nags dang me tog tshal //",
    "NK005(ca)007:156": "yid 'ong dben par rab tu bshad //",
    "NK005(ca)007:157": "khro bo'i dgon gnas srin po'i gnas //",
    "NK005(ca)007:158": "ri bo chen po btsan po'i ngos //",
    "NK005(ca)007:159": "brag dmar gtams pa'i dkyiil ngos la //",
    "NK005(ca)007:160": "stag dred 'thab pa'i gnas su bya //",
    "NK005(ca)007:161": "ma mo'i dgon gnas dur khrod dang //",
    "NK005(ca)007:162": "shin tu dben pa'i sa phyogs na //",
    "NK005(ca)007:163": "gsar rnying dbugs bral ma bdun khyim //",
    "NK005(ca)007:164": "rdo rje rigs kyi dgon gnas ni //",
    "NK005(ca)007:165": "dur khrod dang ni lha rten dang //",
    "NK005(ca)007:166": "ma mo'i khyim dang yid du 'ong //",
    "NK005(ca)007:167": "der ni sa yi cho ga dang //",
    "NK005(ca)007:168": "phyi nang las kyi rim pa brtsam //",
    "NK005(ca)007:169": "gnas su phyin la mtshams gsum bcad //",
    "NK005(ca)007:170": "ma dag bshags pa'i bya ba dang //",
    "NK005(ca)007:171": "b+ha lan sku yi sbyor ba yis //",
    "NK005(ca)007:172": "bsgral zhing mnan pa'i las kyang brtsam //",
    "NK005(ca)007:173": "dben pa'i gnas su bla ma la //",
    "NK005(ca)007:174": "dam tshig dbang gis brtul zhugs nod //",
    "NK005(ca)007:175": "thig le zla gam gcig pa ru //",
    "NK005(ca)007:176": "dmigs rten mngon par bzhag nas su //",
    "NK005(ca)007:177": "sems nyid gnas pa'i bya ba'i phyir //",
    "NK005(ca)007:178": "thabs kyi ngo bo thams cad dam //",
    "NK005(ca)007:179": "de bzhin srog dang rtsa las byung //",
    "NK005(ca)007:180": "rang gi lha yi cha byad du //",
    "NK005(ca)007:181": "sgrub pa'i phyag rgya rab tu bya //",
    "NK005(ca)007:182": "char sprin mdog 'dra dpa' bo'i gzugs //",
    "NK005(ca)007:183": "shin tu gtum po 'khor dang bcas //",
    "NK005(ca)007:184": "yang na gtso bo gcig pu bri //",
    "NK005(ca)007:185": "slob dpon dang ni slob bu dang //",
    "NK005(ca)007:186": "gnas dang yo byad ldan gyur nas //",
    "NK005(ca)007:187": "sgrub pa'i las la gzhug par bya //",
    "NK005(ca)007:188": "bslang dang brtag dang sbyang ba dang //",
    "NK005(ca)007:189": "bgegs bskrad sa bzung dpang po gzhag /",
    "NK005(ca)007:190": "'jig rten sa bdag lha klu la //",
    "NK005(ca)007:191": "sa rin gzhal te sa bslang sbyang //",
    "NK005(ca)007:192": "rnam par rtog pa bgegs yin te //",
    "NK005(ca)007:193": "bgegs ni rang gi sems las byung //",
    "NK005(ca)007:194": "sems la rang bzhin med shes na //",
    "NK005(ca)007:195": "gzhan na bgegs zhes bya ba med //",
    "NK005(ca)007:196": "shes rab kyis ni rnam bshad bya //",
    "NK005(ca)007:197": "cod pan bde gshegs lngar bsgom na //",
    "NK005(ca)007:198": "sangs rgyas kyis kyang gnod mi nus //",
    "NK005(ca)007:199": "btab pa tsam gyis bgegs 'phen byed //",
    "NK005(ca)007:200": "zhe sdang rdo rje'i ting 'dzin gyi //",
    "NK005(ca)007:201": "gnas bsrung ba ni rab tu bya //",
    "NK005(ca)007:202": "g.yas kyi spyan zur bzlog pa las //",
    "NK005(ca)007:203": "nyi ma'i dkyil 'khor bsam par bya //",
    "NK005(ca)007:204": "gu lang dbang chen nye dbang dang //",
    "NK005(ca)007:205": "u ma gshin rje tshangs par bcas //",
    "NK005(ca)007:206": "thams cad ma lus sreg par byed //",
    "NK005(ca)007:207": "zla bas gso bar byed pa dang //",
    "NK005(ca)007:208": "ka ta ra li 'bar spro zhing //",
    "NK005(ca)007:209": "mtshon cha 'bar ba'i sa bon gyis //",
    "NK005(ca)007:210": "thams cad ma lus bsal bar bya //",
    "NK005(ca)007:211": "sangs rgyas kun gyi ting nge 'dzin //",
    "NK005(ca)007:212": "stong pa nyid ces rgyal pas gsungs //",
    "NK005(ca)007:213": "de bas rnam pa thams cad du //",
    "NK005(ca)007:214": "thams cad tshul bzhin byin gyis brlabs //",
    "NK005(ca)007:215": "pho brang lha dang dmigs pa'i yul //",
    "NK005(ca)007:216": "rdo rje thod pa'i sbyor ba dang //",
    "NK005(ca)007:217": "chags pa chen po'i yul du bya //",
    "NK005(ca)007:218": "dur khrod gnas kyi sa blangs la //",
    "NK005(ca)007:219": "stegs bu 'dom gang gru bzhi pa //",
    "NK005(ca)007:220": "steng du khru gang pa yi tshad //",
    "NK005(ca)007:221": "ba byung sna lngas skyang nul bya //",
    "NK005(ca)007:222": "rang byung lnga yi khyad par las //",
    "NK005(ca)007:223": "sa bon ye shes lnga ru rdzogs //",
    "NK005(ca)007:224": "dkyil 'khor zla gam sgo gcig pa //",
    "NK005(ca)007:225": "shar du bstan pa byas nas su //",
    "NK005(ca)007:226": "kha dog sdug gu'i tshon gyis bri //",
    "NK005(ca)007:227": "chos kun rtsa ba sems yin te //",
    "NK005(ca)007:228": "sems kyi rtsa ba gsum du shar //",
    "NK005(ca)007:229": "de nyid gzhal yas gnyis dang lha //",
    "NK005(ca)007:230": "mi rtsol bde bar rab 'bad pas //",
    "NK005(ca)007:231": "snying rje chen pos 'gro don mdzad //",
    "NK005(ca)007:232": "thams cad 'byung ba'i rgyu las ni //",
    "NK005(ca)007:233": "'byung ba lnga yi phra bkod pas //",
    "NK005(ca)007:234": "yum lnga rnam dag mkha' dbyings te //",
    "NK005(ca)007:235": "ma bcos lhun grub yum gyi mkha' //",
    "NK005(ca)007:236": "rgyal ba'i bzhugs gnas rnam par dag /",
    "NK005(ca)007:237": "bzhi po rtsa ba yan lag dang //",
    "NK005(ca)007:238": "rigs dang sku mdog phyag mtshan dang //",
    "NK005(ca)007:239": "yi ge snying po phyag rgyal ldan //",
    "NK005(ca)007:240": "go rim gdan dang rgyan lugs dang //",
    "NK005(ca)007:241": "bzhugs thabs tshul dang bcu bzhi yis //",
    "NK005(ca)007:242": "zhi ba'i las rnams bskyed par bya //",
    "NK005(ca)007:243": "mi skyod mthing ga dkar dmar zhal //",
    "NK005(ca)007:244": "rdo rje 'khor lo rin chen g.yas //",
    "NK005(ca)007:245": "dril bu pad+ma ral gri g.yon //",
    "NK005(ca)007:246": "dbyings phyugs g.yas b+han g.yon dril sngo //",
    "NK005(ca)007:247": "dkyil 'khor lnga dang ldan par sgom //",
    "NK005(ca)007:248": "spyan drang mchod bstod la sogs pa //",
    "NK005(ca)007:249": "ji ltar rim pa bzhin du bya //",
    "NK005(ca)007:250": "spros med bar mar rab tu khros //",
    "NK005(ca)007:251": "blo yi rim pas bsgom par bya //",
    "NK005(ca)007:252": "tshom bu lnga yi man+dala la //",
    "NK005(ca)007:253": "mkha' 'gro ma yi 'khor gyis bskor //",
    "NK005(ca)007:254": "dang por stong nyid rnam bsam ste //",
    "NK005(ca)007:255": "lus can kun gyi dri ma bkru //",
    "NK005(ca)007:256": "gru gsum mthing nag nam mkha' la //",
    "NK005(ca)007:257": "'degs byed rlung nag rgya gram gtams //",
    "NK005(ca)007:258": "rak+ta'i rgya mtsho rba klong 'khyil //",
    "NK005(ca)007:259": "keng rus ri rab brtsegs pa'i steng //",
    "NK005(ca)007:260": "dur khrod me ri smug nag 'bar //",
    "NK005(ca)007:261": "zla gam dbang chen man+dala la //",
    "NK005(ca)007:262": "dur khrod yon tan tshogs kyis brgyan //",
    "NK005(ca)007:263": "phyi dang nang med rab tu gsal //",
    "NK005(ca)007:264": "ye shes gzhal yas nam mkha'i rgya //",
    "NK005(ca)007:265": "b+h+r+aumm bi shwa bi shud+d+he dz+ny+aa na tsakra man+da la b+h+r+aum /",
    "NK005(ca)007:266": "dpal stobs nyi zla pad+ma'i gdan //",
    "NK005(ca)007:267": "rdo rje dbyings las dpal gyi skur bsgyur ba //",
    "NK005(ca)007:268": "dwangs pa'i mtsho la rlabs chen 'khrugs pa bzhin //",
    "NK005(ca)007:269": "zhi ba'i sku las khro bo'i phyag rgyar bstan //",
    "NK005(ca)007:270": "gcig dgu nyi shu gnyis dang lnga bcu brgyad //",
    "NK005(ca)007:271": "'bar ba'i rgyal po cir yang ston par mdzad //",
    "NK005(ca)007:272": "bsgrub dang gsang sngags spyod pa dang //",
    "NK005(ca)007:273": "grub pa dang ni gnas bdag dang //",
    "NK005(ca)007:274": "bzlas pa'i sgra yang phyag rgyar rtogs //",
    "NK005(ca)007:275": "ting 'dzin lta stangs cho 'phrul brtag /",
    "NK005(ca)007:276": "dbus su rgyal rigs dum bu gcig /",
    "NK005(ca)007:277": "phyogs bzhir bram ze rgyal rigs dang //",
    "NK005(ca)007:278": "rje'u rigs dmangs rigs bzhi la bya //",
    "NK005(ca)007:279": "mtshams bzhir khrus kyi mkhan po dang //",
    "NK005(ca)007:280": "rje rigs btso blag mkhan rnams dal //",
    "NK005(ca)007:281": "mi yi khrag la snag tsha bya //",
    "NK005(ca)007:282": "mchog gi rkang gi smyug gu yis //",
    "NK005(ca)007:283": "lha dgu so so'i snying po bri //",
    "NK005(ca)007:284": "rab tu mtshan gsol bzhugs su gsol //",
    "NK005(ca)007:285": "zla gam dkyil 'khor yum gyi mkha' //",
    "NK005(ca)007:286": "b+han+d+ha bde gshegs sku yi sku //",
    "NK005(ca)007:287": "yig 'bru bde gshegs gsung gi gsung //",
    "NK005(ca)007:288": "mar me bde gshegs thugs kyi thugs //",
    "NK005(ca)007:289": "he ru ka gal po zhes bya ba'i rgyud las /",
    "NK005(ca)007:290": "lha rnams 'byung ba bstan pa'i le'u ste gsum pa'o //",
    "NK005(ca)007:292": "// de nas yang khrag 'thung chen po de nyid kyis sngags bsdus pa 'di lta bu gsungs so //",
    "NK005(ca)007:293": "ru lu ru lu h'u b+h+yo h+aum /",
    "NK005(ca)007:294": "badz+ra goo r+ai ha /",
    "NK005(ca)007:295": "badz+ra tsoo r+ai ha /",
    "NK005(ca)007:296": "badz+ra pra mo he ha /",
    "NK005(ca)007:297": "badz+ra bee t+aa l+ai ha /",
    "NK005(ca)007:298": "badz+ra puk+ka s+ai ha /",
    "NK005(ca)007:299": "badz+ra g+hasma r+ai ha /",
    "NK005(ca)007:300": "badz+ra sma sha n+ai ha /",
    "NK005(ca)007:301": "badz+ra tsan+d+ha l+ai ha /",
    "NK005(ca)007:302": "badz+ra seng ha mu kha he /",
    "NK005(ca)007:303": "badz+ra b+y+aa g+h+ri mu kha he /",
    "NK005(ca)007:304": "badz+ra sh+ri g+aa la mu kha he /",
    "NK005(ca)007:305": "badz+ra shwa na mu kha he /",
    "NK005(ca)007:306": "badz+ra grid+d+ha mu kha he /",
    "NK005(ca)007:307": "badz+ra kang+ka mu kha he /",
    "NK005(ca)007:308": "badz+ra k+aa ka mu kha he /",
    "NK005(ca)007:309": "badz+ra u l+au ka mu kha he /",
    "NK005(ca)007:310": "badz+ra +aar+ya te dza te nga dzahphata /",
    "NK005(ca)007:311": "badz+ra a mu kha h+aum phata /",
    "NK005(ca)007:312": "badz+ra lo ka bam phata /",
    "NK005(ca)007:313": "badz+ra b+hasmi pa la ya ba tu hohphata /",
    "NK005(ca)007:314": "bdag nyid sangs rgyas thams cad kyi //",
    "NK005(ca)007:315": "sku gsung thugs kyi rdo rje bdag /",
    "NK005(ca)007:316": "khro rgyal ye nas yin pa'i phyir //",
    "NK005(ca)007:317": "phyag rgya chen por mngon rdzogs shing //",
    "NK005(ca)007:318": "sku gsung thugs su rang dbang bskur //",
    "NK005(ca)007:319": "ye shes thugs kyi dkyil 'khor gsal //",
    "NK005(ca)007:320": "+aahh+aum /",
    "NK005(ca)007:321": "+amo sarba ta th+aa ga ta k+aa ya badz+ra swa b+h+aa wa +aat+ma ko&a ham /",
    "NK005(ca)007:322": "w+aa ka badz+ra swa b+h+aa wa +aat+ma ko&a ham /",
    "NK005(ca)007:323": "tsit+ta badz+ra swa b+h+aa wa +aat+ma ko&a ham /",
    "NK005(ca)007:324": "de nas bcom ldan 'das ye shes lnga dang ldan pa'i sngags 'di gsungs so //",
    "NK005(ca)007:325": "ma h+aa shu nya t+aa dz+ny+aa na badz+ra swa b+h+aa wa +aat+ma ko&a ham /",
    "NK005(ca)007:326": "ma h+aa +aa dar+sha dz+ny+aa na badz+ra swa b+h+aa wa +aat+ma ko&a ham /",
    "NK005(ca)007:327": "ma h+aa sa ma t+aa dz+ny+aa na badz+ra swa b+h+aa wa +aat+ma ko&a ham /",
    "NK005(ca)007:328": "ma h+aa pra t+ya bek+sha na dz+ny+aa na badz+ra swa b+h+aa wa +aat+ma ko&a ham /",
    "NK005(ca)007:329": "ma h+aa kri t+ya a nush+tha dz+ny+aa na badz+ra s+w+aa b+h+aa wa at+ma ko&a ham /",
    "NK005(ca)007:330": "ru lu ru lu h+aum b+h+yo h+aum /",
    "NK005(ca)007:331": "sh+r+ai he ru ka ma h+aa ka ru ni ka",
    "NK005(ca)007:332": "i dam sa ma ya dzah ba ling+ta grih+na ho",
    "NK005(ca)007:333": "kh+aa hi kh+aa hi /",
    "NK005(ca)007:334": "pi pa hoh a la la hoh a mri ta kh+aa hi /",
    "NK005(ca)007:335": "mkha' 'gro'i ming dang gtor sngags sbyar //",
    "NK005(ca)007:336": "rdo rje thod chen sha chen dang //",
    "NK005(ca)007:337": "glang chen mi dang shugs chen sha /",
    "NK005(ca)007:338": "khyi sha bdud rtsi lnga la sogs //",
    "NK005(ca)007:339": "me rlung sbyor ba ldan pa yis //",
    "NK005(ca)007:340": "rgyal ba'i dkyil 'khor tshogs la 'bul //",
    "NK005(ca)007:341": "dpal he ru ka gal po zhes bya ba'i rgyud las /",
    "NK005(ca)007:342": "yi ge'i phreng ba 'byung ba zhes bya ba'i le'u ste bzhi pa'o //",
    "NK005(ca)007:344": "// de nas rnam par dag pa bshad par bya ste /",
    "NK005(ca)007:345": "rnam shes gzugs tshor 'du shes dang //",
    "NK005(ca)007:346": "'du byed la sogs 'dzin lnga 'joms //",
    "NK005(ca)007:347": "nam mkha' sa chu me rlung 'joms //",
    "NK005(ca)007:348": "mig dang rna ba sna lce rnams //",
    "NK005(ca)007:349": "de dbang yid 'dzin rnam bzhi 'joms //",
    "NK005(ca)007:350": "gzung 'dzin sgra dri ror 'dzin dang //",
    "NK005(ca)007:351": "'das dang da ltar ma 'ongs 'byung //",
    "NK005(ca)007:352": "'byung bar ma nges 'joms par byed //",
    "NK005(ca)007:353": "nga rgyal phrag dog 'dod chags dang //",
    "NK005(ca)007:354": "ser sna gti mug zhe sdang 'joms //",
    "NK005(ca)007:355": "yid kyi rnam shes 'dus byas dang //",
    "NK005(ca)007:356": "gsang dbang gsang ba'i rnam shes dang //",
    "NK005(ca)007:357": "gsang yul gsum 'dus rtog pa bcom //",
    "NK005(ca)007:358": "rtag chad bdag dang mtshan mar 'dzin //",
    "NK005(ca)007:359": "rnam dag bzhi bcu rtsa gnyis bshad //",
    "NK005(ca)007:360": "bcu ldan ye shes dpal dagu'o //",
    "NK005(ca)007:361": "gnyis ldan zag med yum gyi sku //",
    "NK005(ca)007:362": "rnam shes brgyad dag mkha' 'gro brgyad //",
    "NK005(ca)007:363": "rnam par shes brgyad sing ha'i sku //",
    "NK005(ca)007:364": "rtag chad mu bzhi sgo ma bzhi //",
    "NK005(ca)007:365": "snod bcud lha dang gzhal yas khang //",
    "NK005(ca)007:366": "phung po lnga la sogs pa'i chos //",
    "NK005(ca)007:367": "de ni spang bar bya ba min //",
    "NK005(ca)007:368": "theg pa gsum ni spang ba min //",
    "NK005(ca)007:369": "ka ta li bzhin yongs su bzung //",
    "NK005(ca)007:370": "dpal he ru ka gal po zhes bya ba las /",
    "NK005(ca)007:371": "rnam par dag pa bstan pa'i le'u ste lnga pa'o //",
    "NK005(ca)007:373": "// de nas de kho na nyid kyi le'u bshad par bya ste /",
    "NK005(ca)007:374": "stong dang stong min he ru ka /",
    "NK005(ca)007:375": "ngo bo gzugs med sgra sogs bral //",
    "NK005(ca)007:376": "myong dang snom dang byed pa po //",
    "NK005(ca)007:377": "kun nas yod pa ma yin te //",
    "NK005(ca)007:378": "ngang gis rnam par dag pa las //",
    "NK005(ca)007:379": "lha dang lha mor gang snang yang //",
    "NK005(ca)007:380": "yod pa ma yin rang bzhin bral //",
    "NK005(ca)007:381": "khyod kyis srog chags gsad par bya //",
    "NK005(ca)007:382": "ma byin par yang blang bar bya //",
    "NK005(ca)007:383": "'dod pa log par g.yems par bya //",
    "NK005(ca)007:384": "rdzun gyi tshig kyang smra bar bya //",
    "NK005(ca)007:385": "de dag rtsa ba yin shes na //",
    "NK005(ca)007:386": "tshe 'di nyid la mya ngan 'da' //",
    "NK005(ca)007:387": "dpal he ru ka gal po las //",
    "NK005(ca)007:388": "de kho na nyid kyi le'u ste drug pa'o //",
    "NK005(ca)007:390": "// de nas yang dag bshad bya ba //",
    "NK005(ca)007:391": "rnam par grol ba mtshon pa'i phyir //",
    "NK005(ca)007:392": "dpal chen khrag 'thung phyag rgya ni //",
    "NK005(ca)007:393": "zhal gsum phyag drug zhabs bzhi bgrad //",
    "NK005(ca)007:394": "g.yas dkar g.yon dmar dbus mthing zhal //",
    "NK005(ca)007:395": "rdo rje kha t+w+aam rde'u chung g.yas //",
    "NK005(ca)007:396": "dung dmar rgyu zhags khyung khra g.yon //",
    "NK005(ca)007:397": "shes rab dbyings ma'i phyag rgya ni //",
    "NK005(ca)007:398": "zhal gcig phyag gnyis sku mdog mthing //",
    "NK005(ca)007:399": "g.yas pa shes rab thabs la brten //",
    "NK005(ca)007:400": "g.yon pa dung dmar gtso la stob //",
    "NK005(ca)007:401": "kro d+h+ai shwa r+ai dbyings kyi rgya //",
    "NK005(ca)007:402": "goo r+ai b+han dmar byis dbyug sngo //",
    "NK005(ca)007:403": "tsoo r+ai mda' gzhu 'gengs ma ser //",
    "NK005(ca)007:404": "pra mo chu srin rgyu mtshan dmar //",
    "NK005(ca)007:405": "be t+aa byi za rdor 'phyar nag /",
    "NK005(ca)007:406": "puk+ka dmar ser byis rgyu 'dren //",
    "NK005(ca)007:407": "g+hasma dung dmar khrag 'thung ljang //",
    "NK005(ca)007:408": "sma sha mthing nag byis snying za //",
    "NK005(ca)007:409": "tsan+d+ha ser skya mchog lus 'dral //",
    "NK005(ca)007:410": "sing ha kha ro bsnol ser seng //",
    "NK005(ca)007:411": "b+y+aa g+h+ri gnan blta bsnol dmar stag /",
    "NK005(ca)007:412": "sri la nag mo byis ldag wa //",
    "NK005(ca)007:413": "shwa na sha 'drad mthing ga spyang //",
    "NK005(ca)007:414": "grid+d+ha krid dmar rgyu 'dren rgod //",
    "NK005(ca)007:415": "kang ka zhing phrag snar mgo dmar //",
    "NK005(ca)007:416": "k+aa ka kha ro b+han gri nag /",
    "NK005(ca)007:417": "u l+au mthing tshogs 'ug pa'i mgo //",
    "NK005(ca)007:418": "rta mdong dkar mo lcags kyus 'dren /",
    "NK005(ca)007:419": "phag gdong nag mo zhags pas chings //",
    "NK005(ca)007:420": "nyi zla dmar mo lcags sgrog sdom //",
    "NK005(ca)007:421": "thal byed mthing nag dril 'khrol dgyes //",
    "NK005(ca)007:422": "zhes so //",
    "NK005(ca)007:423": "dpal he ru ka gal po'i rgyud las /",
    "NK005(ca)007:424": "lha rnams kyi sku mdog dang phyag mtshan bstan pa'i le'u bdun pa'o //",
    "NK005(ca)007:426": "// de nas yang dag bshad bya ba //",
    "NK005(ca)007:427": "snga ma las ni gnas 'gyur te //",
    "NK005(ca)007:428": "khrag 'thung dkyil 'khor gsal byas nas //",
    "NK005(ca)007:429": "phung po rdos bcas bem po de //",
    "NK005(ca)007:430": "phyogs bzhis bro bzhis sbyang bar bya //",
    "NK005(ca)007:431": "ye shes lha dang mkha' 'gro ma //",
    "NK005(ca)007:432": "thugs dam bskang zhing thugs dam bskul //",
    "NK005(ca)007:433": "'bru lnga bkod la lam lnga dgag /",
    "NK005(ca)007:434": "khrus bya zla gam nub tu bzhag /",
    "NK005(ca)007:435": "de la lha rnams dgod pa ni //",
    "NK005(ca)007:436": "rigs lnga yab yum bsam par bya //",
    "NK005(ca)007:437": "mdun rgyab gnyis su bsgom pa ni //",
    "NK005(ca)007:438": "+aa li k+aa li bsam par bya //",
    "NK005(ca)007:439": "rnam shes dbang po yul dus la //",
    "NK005(ca)007:440": "sems dpa' yab yum bsgom par bya //",
    "NK005(ca)007:441": "spyi bo rgyab dang lce yi steng //",
    "NK005(ca)007:442": "rkang mthil yan chad thub pa drug /",
    "NK005(ca)007:443": "lte ba mjug to mkhal khung gnyis //",
    "NK005(ca)007:444": "sgo ba yab yum bsgom par bya //",
    "NK005(ca)007:445": "rnam smin zag bcas phung po la //",
    "NK005(ca)007:446": "phyag rgya'i dkyil 'khor gsal bkod nas //",
    "NK005(ca)007:447": "'od zer 'phro 'dus sbyangs byas na //",
    "NK005(ca)007:448": "gnyis don mthar phyin phyag rgya sgrol //",
    "NK005(ca)007:449": "cho ga lnga dang yan lag lngas //",
    "NK005(ca)007:450": "gang mos bskyed cing rab bsgoms la //",
    "NK005(ca)007:451": "rang bzhin dkyil 'khor spyan drangs bstim //",
    "NK005(ca)007:452": "phyag 'tshal mchod de gnas pa dang //",
    "NK005(ca)007:453": "bzlas brjod bsnyen pa'i 'phro 'du yis //",
    "NK005(ca)007:454": "yang nas yang du sbyang bar bya //",
    "NK005(ca)007:455": "yang na khrag 'thung chen po'i sku //",
    "NK005(ca)007:456": "bdag nyid rab tu gsal bsgom ste //",
    "NK005(ca)007:457": "ro yi bsha' thabs rgyab nas bsha' //",
    "NK005(ca)007:458": "khrag 'thung lha tshogs rdzas su ste //",
    "NK005(ca)007:459": "glo snying dpal chen yab yum gyi //",
    "NK005(ca)007:460": "mig dang rna ba sna dang lce //",
    "NK005(ca)007:461": "rigs bzhi khrag 'thung yab yum rdzas //",
    "NK005(ca)007:462": "bum pa bdud rtsi rnam pa lnga //",
    "NK005(ca)007:463": "dpung pa g.yas g.yon bzhag sha dang //",
    "NK005(ca)007:464": "rgyu ma mchin pa mgo sha rnams //",
    "NK005(ca)007:465": "rtsa ba'i lha dgu'i rdzas su bzhag /",
    "NK005(ca)007:466": "go ro tsa na gzhung pa dang //",
    "NK005(ca)007:467": "rkang dang tshil bu sha dang khrag /",
    "NK005(ca)007:468": "srog rtsa mkhris pa brgyad rnams ni //",
    "NK005(ca)007:469": "mu kha phra min brgyad kyi rdzas //",
    "NK005(ca)007:470": "yan lag rnam thar bzhi rnams ni //",
    "NK005(ca)007:471": "ye shes sgo ma bzhi yi rdzas //",
    "NK005(ca)007:472": "sgal tshigs phrugs re bsde ba ni //",
    "NK005(ca)007:473": "dbang mo nyi shu brgyad kyi rdzas //",
    "NK005(ca)007:474": "na sag che phra bsdeb pa ni //",
    "NK005(ca)007:475": "rang byung khro bo bcu yi rdzas //",
    "NK005(ca)007:476": "sha khrag rus pa rkang dang tshil //",
    "NK005(ca)007:477": "mkha' la 'gro ba kun gyi rdzas //",
    "NK005(ca)007:478": "mtshan dang ldan pa'i b+han+d+ha de //",
    "NK005(ca)007:479": "dpal chen bzhugs pa'i rten yang yin //",
    "NK005(ca)007:480": "de yi nang du blug pa yang //",
    "NK005(ca)007:481": "go ro tsa na dri chen dang //",
    "NK005(ca)007:482": "snying dang srog pa rtsa yi khrag /",
    "NK005(ca)007:483": "m+aam sa mkhris pa dri chu dang //",
    "NK005(ca)007:484": "so dang dbang po rnam lnga dang //",
    "NK005(ca)007:485": "de rnams cha ni mnyam pa dag /",
    "NK005(ca)007:486": "b+han+d+hara blug pa dngos grub rdzas //",
    "NK005(ca)007:487": "barla rkang gnyis dang rje ngar rkang //",
    "NK005(ca)007:488": "dung chen 'bud pa'i gling bu bya //",
    "NK005(ca)007:489": "dpung pa'i rkang mgo gnyis po la //",
    "NK005(ca)007:490": "rak+ta sbreng ba'i gzar bu bya //",
    "NK005(ca)007:491": "sha sgor dngos grub gsol byang dang //",
    "NK005(ca)007:492": "rdo rje dang ni dril bu dang //",
    "NK005(ca)007:493": "bdud rtsi'i bum pa dngos grub rdzas //",
    "NK005(ca)007:494": "de bzhin dbang gi bum pa bzhag /",
    "NK005(ca)007:495": "ting 'dzin ye shes gsal ba'i phyir //",
    "NK005(ca)007:496": "dmigs pa'i rten yang mngon par bri //",
    "NK005(ca)007:497": "'dod chags ye shes gsal ba'i phyir //",
    "NK005(ca)007:498": "rigs kyi yum yang mngon par gzung //",
    "NK005(ca)007:499": "yum rnams kun gyi mtshan ma ni //",
    "NK005(ca)007:500": "dmar ser mnyam pa'i phyag rgya can //",
    "NK005(ca)007:501": "spyan 'phangs dma' la gzi brjid ldan //",
    "NK005(ca)007:502": "'khor lo'i phyag rgya ut+pala zhabs //",
    "NK005(ca)007:503": "dpung mgo mtho la ring ba ni //",
    "NK005(ca)007:504": "de bzhin rigs kyi gzungs mar shis //",
    "NK005(ca)007:505": "dkar gsal dung mdog sgeg mo'i gzugs //",
    "NK005(ca)007:506": "sha rus 'khyil ba rdo rje'i dbyibs //",
    "NK005(ca)007:507": "mdangs can yid 'phrog ut+pala zhabs //",
    "NK005(ca)007:508": "dung can ma yi rigs mchog ste //",
    "NK005(ca)007:509": "rdo rje'i rigs kyi gzungs mar shis //",
    "NK005(ca)007:510": "ut+pala sngon po'i kha dog 'dra //",
    "NK005(ca)007:511": "gsal 'tsher lhun sdug gzi byin 'phro //",
    "NK005(ca)007:512": "shes rab dang ni blo stobs che //",
    "NK005(ca)007:513": "mi zad blo gros sems la 'char //",
    "NK005(ca)007:514": "rin chen rigs kyi gzungs mar shis //",
    "NK005(ca)007:515": "dkar la dmar chags pad+ma'i mdog /",
    "NK005(ca)007:516": "chags pa che shes yid gzhungs pa //",
    "NK005(ca)007:517": "mchu ni pad+ma kha bye 'dra //",
    "NK005(ca)007:518": "mig rtsa dmar zhing dmangs 'phrog pa //",
    "NK005(ca)007:519": "pad+ma rigs kyi gzungs mar shis //",
    "NK005(ca)007:520": "dmar ljang 'khrug pa'i ngo bo la //",
    "NK005(ca)007:521": "khro btson las rab don la brtson //",
    "NK005(ca)007:522": "sha rgyus mchu zheng gab par 'dug /",
    "NK005(ca)007:523": "lag par rdo rje rgya gram 'chang //",
    "NK005(ca)007:524": "las kyi rigs kyi gzungs mar shes //",
    "NK005(ca)007:525": "gzhan yang gang dag kha cig tu //",
    "NK005(ca)007:526": "ri mo gcig pa de bzhin bya //",
    "NK005(ca)007:527": "dur khrod blangs pa'i ras chen la //",
    "NK005(ca)007:528": "tshon rtsi spyin me rab tu bzang //",
    "NK005(ca)007:529": "sgrub po dam tshig ldan pa dang //",
    "NK005(ca)007:530": "'bri mkhan dag kyang dam tshig can //",
    "NK005(ca)007:531": "lha dgu dmigs pa'i rten yang bri //",
    "NK005(ca)007:532": "de bzhin sgrub pa po yang bri //",
    "NK005(ca)007:533": "rab tu gnas pa rab byas te //",
    "NK005(ca)007:534": "ri yi rtsa'am chu 'bram mam //",
    "NK005(ca)007:535": "gling ngam rang dag'i gnas dag tu //",
    "NK005(ca)007:536": "de la bsnyen bkur byed pa la //",
    "NK005(ca)007:537": "myur du dngos grub ster la brtson //",
    "NK005(ca)007:538": "sgrub dang 'bri mkhan ma yin par //",
    "NK005(ca)007:539": "lhag ma kun la bstan pa min //",
    "NK005(ca)007:540": "sgrub pa dag la 'bad pa'i tshe //",
    "NK005(ca)007:541": "skyes bu rtogs pa'i blo gros can //",
    "NK005(ca)007:542": "dad pa'i sems dang ldan pa yis //",
    "NK005(ca)007:543": "srog lus man chad rdzas rnams ni //",
    "NK005(ca)007:544": "ser sna med pa'i sems kyis dbul //",
    "NK005(ca)007:545": "rgyal srid dang ni rang gi lus //",
    "NK005(ca)007:546": "bu dang chung ma nor gyi dbyig /",
    "NK005(ca)007:547": "rab tu gces dang yid 'thad dbul //",
    "NK005(ca)007:548": "kun tu sna tshogs bla ma la //",
    "NK005(ca)007:549": "yon gyi mchog ni rab tu dbul //",
    "NK005(ca)007:550": "gang na yongs su gtong dka' ba //",
    "NK005(ca)007:551": "de ni mchog tu bshad pa yin //",
    "NK005(ca)007:552": "bla ma'i rdzas ni srog ji bzhin //",
    "NK005(ca)007:553": "gzhi 'dzin snum 'dra dam tshig rin po che //",
    "NK005(ca)007:554": "ma rig tha rgod ko khengs lta bu btul //",
    "NK005(ca)007:555": "yang dag don rtogs sems dang chos su 'dres //",
    "NK005(ca)007:556": "lus dang srog la babs kyang dam tshig mchog mi gtong //",
    "NK005(ca)007:557": "rnal 'byor dbang phyug yon tan brgyad dang ldan //",
    "NK005(ca)007:558": "bla ma mchog nyid yin par ngas bshad do //",
    "NK005(ca)007:559": "dag pa'i ye shes he ru ka /",
    "NK005(ca)007:560": "gnyis med don la rab brtson pa //",
    "NK005(ca)007:561": "dbyangs drug blangs pas don drug grub //",
    "NK005(ca)007:562": "sngags kyi yi ge'i sgra sgrogs pa //",
    "NK005(ca)007:563": "des ni dkyil 'khor lha rnams bskyed //",
    "NK005(ca)007:564": "zab cing 'brug sgra ltar sgrogs pas //",
    "NK005(ca)007:565": "gtum po gdug pa'ang lhan ner 'gyur //",
    "NK005(ca)007:566": "mkhur ba dbugs kyi rlung 'byin pas //",
    "NK005(ca)007:567": "khro bo khro mo'i sprul pa 'gyed //",
    "NK005(ca)007:568": "rdo rje srin po ngur skad kyis //",
    "NK005(ca)007:569": "gdug pa thams cad spa yang bkong //",
    "NK005(ca)007:570": "'khun zhing gdung pa'i sgra 'byin pas //",
    "NK005(ca)007:571": "gdug pa thams cad rdul du rlog /",
    "NK005(ca)007:572": "tshangs pa dbyangs kyi 'dren tshul gyis //",
    "NK005(ca)007:573": "thams cad ma lus dbang du sdud //",
    "NK005(ca)007:574": "ru lu ru lu h+aum b+h+yo h+aum /",
    "NK005(ca)007:575": "stong tsho gsum gyi grangs dag ni //",
    "NK005(ca)007:576": "rnal 'byor nyin zhag gang bzla pa //",
    "NK005(ca)007:577": "zhag ni sum cu phrag drug gis //",
    "NK005(ca)007:578": "rig 'dzin thob par gdon mi za //",
    "NK005(ca)007:579": "rnal 'byor pa de 'chi ba'i tshe //",
    "NK005(ca)007:580": "'jig rten pa dag shi zhes brjod //",
    "NK005(ca)007:581": "rdo rje mkha' 'gro ma rnams kyis //",
    "NK005(ca)007:582": "legs zhes rab tu brjod nas kyang //",
    "NK005(ca)007:583": "rig 'dzin sa la nges par 'khod //",
    "NK005(ca)007:584": "dpal he ru ka gal po zhes bya ba'i rgyud las /",
    "NK005(ca)007:585": "sna tshogs rnam par spyod pa zhes bya ba'i le'u ste brgyad pa'o //",
    "NK005(ca)007:587": "// de nas yang dag bshad bya ba //",
    "NK005(ca)007:588": "thig le gcig pa'i dkyil 'khor du //",
    "NK005(ca)007:589": "rdo rje bdud rtsi sgrub pa bshad //",
    "NK005(ca)007:590": "phun sum tshogs pa bzhir ldan nas //",
    "NK005(ca)007:591": "de nas dkyil 'khor bri bar bya //",
    "NK005(ca)007:592": "zhi khro spel ma'i dkyil 'khor bri //",
    "NK005(ca)007:593": "shar du zhi ba'i dkyil 'khor du //",
    "NK005(ca)007:594": "mchod pa lnga dang gtor ma bsham //",
    "NK005(ca)007:595": "lho ru rgyas pa'i dkyil 'khor du //",
    "NK005(ca)007:596": "mar me dgu dang gsol byang bzhag /",
    "NK005(ca)007:597": "nub tu dbang gi dkyil 'khor du //",
    "NK005(ca)007:598": "rdo rje'i tshe dang dngos grub rdzas //",
    "NK005(ca)007:599": "byang du drag po'i dkyil 'khor du //",
    "NK005(ca)007:600": "bsgral ba'i rdzas mchog bzhag par bya //",
    "NK005(ca)007:601": "dbus kyi b+han+d+ha srubs med du //",
    "NK005(ca)007:602": "rtsa ba brgyad dang lo ma stong //",
    "NK005(ca)007:603": "min pa gsum dang yin pa lnga //",
    "NK005(ca)007:604": "skyob dang yan lag nyi shu bdun //",
    "NK005(ca)007:605": "kha cher skyes dang tsan+dana dri //",
    "NK005(ca)007:606": "gnyis 'thung la sogs sha sna stong //",
    "NK005(ca)007:607": "'bru dang rin chen bcud la sogs //",
    "NK005(ca)007:608": "gang yang sman chen min pa ni //",
    "NK005(ca)007:609": "rab tu bsgrims te bsgrub par bya //",
    "NK005(ca)007:610": "bar chod nyul le dus su bzlog /",
    "NK005(ca)007:611": "dus ni yar gyi brgyad la 'jug /",
    "NK005(ca)007:612": "spyan drangs rtog pa zlog pa dang //",
    "NK005(ca)007:613": "sman nyid zhi khro'i lhar bsams te //",
    "NK005(ca)007:614": "sman 'dzab lha 'dzab spel te bgrang //",
    "NK005(ca)007:615": "ru lu ru lu h+aum b+h+yo h+aum /",
    "NK005(ca)007:616": "+aahh+aum sarba pany+tsa a mri ta h+aum h+r+aihth+aah ma h+aa",
    "NK005(ca)007:617": "su kha dz+ny+aa na bo d+hi tsit+ta d+harma d+h+aa tu",
    "NK005(ca)007:618": "+aah +aahh+aum badz+ra a mri ta h+aum h+r+aihth+aa /",
    "NK005(ca)007:619": "sman nyid lha ru rab sbyangs nas //",
    "NK005(ca)007:620": "grogs po dpal la sems stobs che //",
    "NK005(ca)007:621": "khro bo'i tshul can ging chen ni //",
    "NK005(ca)007:622": "h+aum gi sgra dang ldan pa de //",
    "NK005(ca)007:623": "chas brgyad khri bcu lus la 'god //",
    "NK005(ca)007:624": "mnga' gsol bton la btag btsag bya //",
    "NK005(ca)007:625": "ye shes 'od kyi snang ba dril //",
    "NK005(ca)007:626": "dpal chen skur bsgom dbang yang bskur //",
    "NK005(ca)007:627": "dkyil 'khor chen por rab bskor zhing //",
    "NK005(ca)007:628": "ru lu'i bro dang brab dang bdug /",
    "NK005(ca)007:629": "dbus su gzhug la slob dpon gyis //",
    "NK005(ca)007:630": "bzhi rgyud ldan pa'i dgongs pa bya //",
    "NK005(ca)007:631": "tshogs chen mchod pa rgyun mi gcad //",
    "NK005(ca)007:632": "gtsang sbra gsum la gnas par bya //",
    "NK005(ca)007:633": "tshogs chen gcig gi bsod nams ni //",
    "NK005(ca)007:634": "skye la nyan thos brgyar bsags pas //",
    "NK005(ca)007:635": "bcu drug char yang mi phod na //",
    "NK005(ca)007:636": "mthar thug pa ni tshogs 'khor lo //",
    "NK005(ca)007:637": "k+aa ya w+aa ka tsit+ta /",
    "NK005(ca)007:638": "h+aum h+aum h+aum /",
    "NK005(ca)007:639": "h+aum h+aum h+aum /",
    "NK005(ca)007:640": "h+aum h+aum h+aum /",
    "NK005(ca)007:641": "rdo rje nyi ma nub nas ni //",
    "NK005(ca)007:642": "dngos grub chen po blang bar bya //",
    "NK005(ca)007:643": "sman chen 'di yi bsod nams ni //",
    "NK005(ca)007:644": "lha gnyan dam skong phrin las 'grub //",
    "NK005(ca)007:645": "rig 'dzin bzhi dang sgrub pa brgyad //",
    "NK005(ca)007:646": "he ru ka yi gsungs bzhin du //",
    "NK005(ca)007:647": "'grub par 'gyur te gdon mi za //",
    "NK005(ca)007:648": "gal te 'di la gzugs yod na //",
    "NK005(ca)007:649": "'jig rten srog chags thams cad kyis //",
    "NK005(ca)007:650": "brjod par nus pa ma yin no //",
    "NK005(ca)007:651": "rdo rje bdud rtsi sman chen te //",
    "NK005(ca)007:652": "gsum du bgos la spyad par bya //",
    "NK005(ca)007:653": "mdor na mang po smos ci dgos //",
    "NK005(ca)007:654": "bde gshegs thams cad mchod pa bas //",
    "NK005(ca)007:655": "'di nyid bsgrub pa'i khyad par ni //",
    "NK005(ca)007:656": "lhag pa bas kyang ches lhag go //",
    "NK005(ca)007:657": "'di ma yin pa'i bsod nams ni //",
    "NK005(ca)007:658": "gzhan na nam yang yod ma yin //",
    "NK005(ca)007:659": "de bas bsgrub pa 'bad par bya //",
    "NK005(ca)007:660": "dpal he ru ka'i rgyud las /",
    "NK005(ca)007:661": "rdo rje bdud rtsi bsgrub pa'i le'u ste dgu pa'o //",
    "NK005(ca)007:663": "// de nas khrag 'thung chen po des /",
    "NK005(ca)007:664": "de skad ces bka' stsal nas /",
    "NK005(ca)007:665": "lha dang /",
    "NK005(ca)007:666": "srin po dang /",
    "NK005(ca)007:667": "ging dang /",
    "NK005(ca)007:668": "lang ka dang /",
    "NK005(ca)007:669": "ma bdun dang /",
    "NK005(ca)007:670": "sring mo bzhi dang /",
    "NK005(ca)007:671": "'bar ma'i tshogs thams cad yi rangs te /",
    "NK005(ca)007:672": "dgyes pa'i gad mo bsgrags te /",
    "NK005(ca)007:673": "bcom ldan 'das kyis gsungs pa la mngon par bstod do //",
    "NK005(ca)007:674": "khrag 'thung rtsa ba'i rgyud thugs kyi gal po zhes bya ba rdzogs so //",
    "NK005(ca)007:675": "u rgyan gyi mkhan po chen po pad+ma sam b+ha wa dang /",
    "NK005(ca)007:676": "lo ts+aa ba dge slong nam mkha'i snying pos bsgyur cing zhus te gtan la phab pa'o //",
    "NK005(ca)007:677": "nub phyogs u rgyan gyi gnas nas slob dpon h+aum ka ras bton pa'o //",
    "NK005(ca)007:678": "rgyud 'di'i bka'i srung ma ni mkha' 'gro ma gtsug",
    "NK005(ca)007:679": "gi rgyan gcig ma dang srog gi nyul le ma",
    "NK005(ca)007:680": "bzhi la gtad de //",
    "NK005(ca)007:681": "bka'i dus tshigs dang nyi tshod las 'das na mkha' 'gro ma rnams kyis chad pa chod cig /"
}