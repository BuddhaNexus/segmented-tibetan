{
    "T02D1994:190a-0": "@190a # // rgya gar skad du /",
    "T02D1994:190a-1": "shr'i badzra bhee ra ba s'a dha nam n'a ma //",
    "T02D1994:190a-2": "bod skad du /",
    "T02D1994:190a-3": "dpal rdo rje 'jigs byed kyi sgrub pa'i thabs zhes bya ba /",
    "T02D1994:190a-4": "bcom ldan 'das dpal 'jigs byed ma he'i gdong pa can la phyag 'tshal lo //",
    "T02D1994:190a-5": "bcom ldan sku mchog jig dus me ltar 'bar //",
    "T02D1994:190a-6": "rdo rje 'jigs par byed la phyag 'tshal te //",
    "T02D1994:190a-7": "de yis las rnams rab tu sgrub pa'i phyir //",
    "T02D1994:190a-8": "ma he'i gdong gi snying po'i sgrub thabs bri //",
    "T02D1994:190a-9": "yid dang mthun zhing dben pa'i gnas dag tu //",
    "T02D1994:190a-10": "dang por bde ba'i stan la 'dug nas ni //",
    "T02D1994:190a-11": "ma he'i gdong can skad cig rnal 'byor pas //",
    "T02D1994:190a-12": "lha dang bla ma mnyes byas de rjes la //",
    "T02D1994:190a-13": "stong pa ma yin mi stong ma yin pa //",
    "T02D1994:190a-14": "sems nyid spros dang bral ba rnam par bsgom //",
    "T02D1994:190a-15": "yam las rlung ste ram las bskal me 'bar //",
    "T02D1994:190a-16": "de nas h'um spros rdo rje'i rang bzhin nam //",
    "T02D1994:190a-17": "aa las zla ba rgyas pa'i steng nyid du //",
    "T02D1994:190a-18": "dh'i: las 'jam dpal gzhon nu bskyed par bya //",
    "T02D1994:190a-19": "thugs kar nyi ma'i dkyil 'khor rnams bsams la //",
    "T02D1994:190a-20": "de stengs h'um yig nag po 'bar ba blta //",
    "T02D1994:190a-21": "de nyid yongs su gyur pa rdo rje gdengs //",
    "T02D1994:190a-22": "thams cad yongs gyur bcom ldan ma he'i zhal //",
    "T02D1994:190a-23": "sku mdog sngo nag char sprin lta bur 'jigs //",
    "T02D1994:190a-24": "sku las me 'bar khams gsum sreg par byed //",
    "T02D1994:190a-25": "khro bo dur khrod thod pa'i do shal byas //",
    "T02D1994:190a-26": "gzhal gcig ma he nag po rgod pa'i zhal //",
    "T02D1994:190a-27": "rva gnyis par du gzhon nu'i zhal gyis brgyan //",
    "T02D1994:190a-28": "phyag g-yas rdo rje gdengs pa'i gri gug 'dzin //",
    "T02D1994:190a-29": "g-yon pa thod pa khrag gis bkang ba bsnams //",
    "T02D1994:190a-30": "zhabs gnyis gyad kyi dor stabs ro yi gdan //",
    "T02D1994:190a-31": "ma he'i nag po'i steng du rnam par bsam //",
    "T02D1994:190b-0": "mngon sum bzhin du @190b gsal bar gyur pa dang //",
    "T02D1994:190b-1": "snying gar nyi la h'um yig 'bar bar bsam //",
    "T02D1994:190b-2": "de la dgug dang bcing ba la sogs bya //",
    "T02D1994:190b-3": "de nas de nyid skar ma'i tshogs 'dras bskor //",
    "T02D1994:190b-4": "g-yeng ba med par rtag tu bzlas pa bya //",
    "T02D1994:190b-5": "aom hr'i: shtri: wi kri t'a na na h'um phat /",
    "T02D1994:190b-6": "'di ni sngags kyi rgyal po ste //",
    "T02D1994:190b-7": "ma byung 'byung bar mi 'gyur ro //",
    "T02D1994:190b-8": "'bum phrag gsum du bzlas pa bya //",
    "T02D1994:190b-9": "de yis las rnams thams cad 'grub //",
    "T02D1994:190b-10": "gal te ldang bar 'dod pa na //",
    "T02D1994:190b-11": "ye shes ma he'i zhal la ni //",
    "T02D1994:190b-12": "mchod cing bstod pa ldang bar bya //",
    "T02D1994:190b-13": "ma he'i sbyor ba rnam par rgyu //",
    "T02D1994:190b-14": "shin tu rtogs dka'i rgyud las ni //",
    "T02D1994:190b-15": "las rnams thams cad sbyor ba'i lha //",
    "T02D1994:190b-16": "zhal gcig phyag gnyis gdams pa 'di //",
    "T02D1994:190b-17": "blo dman rnams la phan phyir bkod //",
    "T02D1994:190b-18": "dge ba cung zad thob pa des //",
    "T02D1994:190b-19": "bdag dang 'di la mos pa rnams //",
    "T02D1994:190b-20": "nad dang 'jigs sogs rab bcom nas //",
    "T02D1994:190b-21": "myur du 'jigs byed chen por shog / dpal rdo",
    "T02D1994:190b-22": "rje 'jigs byed ma he'i gdong can dpa' bo gcig",
    "T02D1994:190b-23": "pa'i sgrub thabs / slob dpon manydzu badzras mdzad pa rdzogs so /",
    "T02D1994:190b-25": "// / bal po'i pandi ta bha ro phyag rdum dang /"
}