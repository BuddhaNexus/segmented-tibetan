{
    "K10D0121_H0123:222b-0": "@222b / rgya gar skad du /",
    "K10D0121_H0123:222b-1": "a'arya ma h'a pa ri ni rg'a na s'u tra; bod skad du /",
    "K10D0121_H0123:222b-2": "'phags pa yongs su mya ngan las 'das pa chen po'i mdo /",
    "K10D0121_H0123:222b-3": "sangs rgyas dang byang chub sems dpa' thams cad la phyag 'tshal lo //",
    "K10D0121_H0123:222b-4": "'di skad bdag gis thos pa dus gcig na /",
    "K10D0121_H0123:222b-5": "bcom ldan 'das ku sha'i grong khyer chen po gyad",
    "K10D0121_H0123:222b-6": "kyi nye 'khor shing s'a la zung gi tshal na",
    "K10D0121_H0123:222b-7": "dge slong stong nyis brgya lnga bcu'i dge slong gi",
    "K10D0121_H0123:223a-0": "dge 'dun chen po dang @223a *//",
    "K10D0121_H0123:223a-1": "thabs cig tu bzhugs te /",
    "K10D0121_H0123:223a-2": "de phyi ma'i dus dang nye bar gyur pa na",
    "K10D0121_H0123:223a-3": "de'i tshe bcom ldan 'das kyis tshe dang ldan pa",
    "K10D0121_H0123:223a-4": "kun dga' bo la bka' stsal pa /",
    "K10D0121_H0123:223a-5": "kun dga' bo; nga yongs su mya ngan las 'das nas lo brgya phrag dang po la ni /",
    "K10D0121_H0123:223a-6": "bstan pa la chos la bla mar byed par 'gyur ro //",
    "K10D0121_H0123:223a-7": "nga'i nyan thos rnams kyang chos kyi kun dga' ra ba la dga' ba dang ldan par 'gyur zhing /",
    "K10D0121_H0123:223a-8": "shes pa la mkhas pa dang /",
    "K10D0121_H0123:223a-9": "shes rab dam pa dang ldan pa'i rang bzhin can du 'gyur ro //",
    "K10D0121_H0123:223a-10": "kun dga' bo /",
    "K10D0121_H0123:223a-11": "yang de'i tshe na rgyal po mya ngan med ces",
    "K10D0121_H0123:223a-12": "bya ba dzambu'i gling gi dbang phyug la dbang byed",
    "K10D0121_H0123:223a-13": "par 'gyur te / de nga yongs su mya ngan",
    "K10D0121_H0123:223a-14": "las 'das pa'i sku gdung gi ring bsrel gyi mchod",
    "K10D0121_H0123:223a-15": "rten rgya cher byed par 'gyur ro //",
    "K10D0121_H0123:223a-16": "kun dga' bo /",
    "K10D0121_H0123:223a-17": "nga yongs su mya ngan las 'das nas lo brgya phrag gnyis pa la ni /",
    "K10D0121_H0123:223a-18": "bstan pa la rnam par grol ba'i snying po can du 'gyur ro //",
    "K10D0121_H0123:223a-19": "nyan thos rnams kyang nga la ston par rtog cing ston par mkhas par byed par 'gyur ro //",
    "K10D0121_H0123:223a-20": "kun dga' bo /",
    "K10D0121_H0123:223a-21": "nga yongs su mya ngan las 'das nas lo brgya phrag gsum pa la ni /",
    "K10D0121_H0123:223a-22": "bstan pa la sgrub pa snying por byed par 'gyur ro //",
    "K10D0121_H0123:223a-23": "nga'i nyan thos rnams kyang gnyis ka'i cha las rnam",
    "K10D0121_H0123:223a-24": "par grol par 'gyur ba'i lus kyis mngon sum du",
    "K10D0121_H0123:223a-25": "byed cing mthong bar thob pa dang /",
    "K10D0121_H0123:223b-0": "shes rab kyis @223b rnam par grol bar 'gyur ro //",
    "K10D0121_H0123:223b-1": "kun dga' bo /",
    "K10D0121_H0123:223b-2": "nga yongs su mya ngan las 'das nas lo brgya phrag bzhi pa la ni /",
    "K10D0121_H0123:223b-3": "bstan pa la rnam par dben pa snying por byed par 'gyur ro //",
    "K10D0121_H0123:223b-4": "nga'i nyan thos rnams kyang nang du yang dag 'jog la dga' bar 'gyur ro //",
    "K10D0121_H0123:223b-5": "kun dga' bo /",
    "K10D0121_H0123:223b-6": "nga yongs su mya ngan las 'das nas lo brgya phrag lnga pa la ni /",
    "K10D0121_H0123:223b-7": "bstan pa la chos la bla mar byed par 'gyur ro //",
    "K10D0121_H0123:223b-8": "nga'i nyan thos rnams kyang chos kyi kun dga' ra ba la mngon par dga' bar 'gyur ro //",
    "K10D0121_H0123:223b-9": "kun dga' bo /",
    "K10D0121_H0123:223b-10": "nga yongs su mya ngan las 'das nas lo brgya phrag drug pa la ni /",
    "K10D0121_H0123:223b-11": "bstan pa la klog pa dang /",
    "K10D0121_H0123:223b-12": "'don pa la mngon par dga' bar 'gyur ro //",
    "K10D0121_H0123:223b-13": "nga'i nyan thos rnams kyang brtson 'grus rtsom par 'gyur ro //",
    "K10D0121_H0123:223b-14": "kun dga' bo /",
    "K10D0121_H0123:223b-15": "nga yongs su mya ngan las 'das nas lo brgya phrag bdun pa la ni /",
    "K10D0121_H0123:223b-16": "bstan pa la mchod pa snying por byed par 'gyur ro //",
    "K10D0121_H0123:223b-17": "lha dang /",
    "K10D0121_H0123:223b-18": "klu dang /",
    "K10D0121_H0123:223b-19": "gnod sbyin dang /",
    "K10D0121_H0123:223b-20": "dri za dang /",
    "K10D0121_H0123:223b-21": "lha ma yin dang /",
    "K10D0121_H0123:223b-22": "nam mkha' lding dang /",
    "K10D0121_H0123:223b-23": "mi'am ci dang /",
    "K10D0121_H0123:223b-24": "lto 'phye chen po dang /",
    "K10D0121_H0123:223b-25": "mi dang /",
    "K10D0121_H0123:223b-26": "mi ma yin pa rnams bstan pa la bsnyen bkur byed cing bla mar byed par 'gyur ba dang /",
    "K10D0121_H0123:223b-27": "rjed par 'gyur ba dang /",
    "K10D0121_H0123:223b-28": "mchod par 'gyur ro //",
    "K10D0121_H0123:223b-29": "nga'i nyan thos rnams kyang rnyed pa dang /",
    "K10D0121_H0123:223b-30": "bkur sti dang /",
    "K10D0121_H0123:223b-31": "tshigs su bcad pa lhur len par 'gyur ro //",
    "K10D0121_H0123:223b-32": "kun dga' bo /",
    "K10D0121_H0123:224a-0": "nga yongs su mya ngan las @224a *//",
    "K10D0121_H0123:224a-1": "'das nas lo brgya phrag brgyad pa la ni bstan pa la zhal ta byed par 'gyur ro //",
    "K10D0121_H0123:224a-2": "nga'i nyan thos rnams kyang phan tshun gnod pa byed par 'gyur zhing /",
    "K10D0121_H0123:224a-3": "yi ge la sems par lta ba la mkhas pa dang /",
    "K10D0121_H0123:224a-4": "mkhan po dang slob dpon la ma gus pa dang /",
    "K10D0121_H0123:224a-5": "shes bzhin med par gnas par 'gyur ba dang /",
    "K10D0121_H0123:224a-6": "sgyu dang ldan zhing rang nyid skyes bu ngan pa'i tshig tu smra ba dang /",
    "K10D0121_H0123:224a-7": "dge 'dun dang mchod rten gyi nor khyim na gnas pa dang /",
    "K10D0121_H0123:224a-8": "rgyal po'i pho brang du bsdu ba byas nas rnam",
    "K10D0121_H0123:224a-9": "par 'jig par byed par 'byung bar 'gyur ro; ;kun",
    "K10D0121_H0123:224a-10": "dga' bo / nga yongs su mya ngan las 'das",
    "K10D0121_H0123:224a-11": "nas lo brgya phrag dgu pa la ni bstan pa",
    "K10D0121_H0123:224a-12": "las snying por byed par 'gyur ro //",
    "K10D0121_H0123:224a-13": "nga'i nyan thos rnams kyang khyim gyi bya ba'i las byed pa la brtson par 'gyur ro //",
    "K10D0121_H0123:224a-14": "zhing gi las kyi mtha' la dga' ba dang /",
    "K10D0121_H0123:224a-15": "nyo tshong la mngon par dga' ba dang /",
    "K10D0121_H0123:224a-16": "'dod pa la rab tu 'jug cing pho nyar gtong bas 'tsho ba sgrub par 'gyur pa dang /",
    "K10D0121_H0123:224a-17": "le lo can du 'gyur ba dang /",
    "K10D0121_H0123:224a-18": "de bzhin gshegs pas legs par bcas pa'i bslab pa rnams srung bar mi 'gyur ro //",
    "K10D0121_H0123:224a-19": "kun dga' bo /",
    "K10D0121_H0123:224a-20": "nga yongs su mya ngan las 'das nas lo stong",
    "K10D0121_H0123:224a-21": "gis ni bstan pa la gtam gyi snying por byed",
    "K10D0121_H0123:224a-22": "par 'gyur ro // nga'i nyan thos rnams kyang gtam",
    "K10D0121_H0123:224b-0": "sna tshogs la mngon par @224b dga' ba dang ldan",
    "K10D0121_H0123:224b-1": "par 'gyur ro // par 'gyur zhing / gang gi",
    "K10D0121_H0123:224b-2": "'jig rten las 'das pa'i sangs rgyas kyi gsung 'di",
    "K10D0121_H0123:224b-3": "par 'gyur ro // par 'gyur zhing / lta ste / mdo'i sde dang /",
    "K10D0121_H0123:224b-4": "dbyangs kyis bsnyad pa'i sde dang /",
    "K10D0121_H0123:224b-5": "lung du bstan pa'i sde dang /",
    "K10D0121_H0123:224b-6": "tshigs su bcad pa'i sde dang /",
    "K10D0121_H0123:224b-7": "ched du brjod pa'i sde dang /",
    "K10D0121_H0123:224b-8": "gleng gzhi'i sde dang /",
    "K10D0121_H0123:224b-9": "rtogs pa brjod pa'i sde dang /",
    "K10D0121_H0123:224b-10": "de lta bu byung ba'i sde dang /",
    "K10D0121_H0123:224b-11": "skyes pa rabs kyi sde dang /",
    "K10D0121_H0123:224b-12": "shin tu rgyas pa'i sde dang /",
    "K10D0121_H0123:224b-13": "rmad du byung ba'i sde dang /",
    "K10D0121_H0123:224b-14": "chos rnam par gtan la dbab par bstan pa'i sde",
    "K10D0121_H0123:224b-15": "rnams spangs nas sbyor ba gzhan dang ldan par gnas",
    "K10D0121_H0123:224b-16": "par 'gyur te / 'di lta ste /",
    "K10D0121_H0123:224b-17": "rgyal po'i gtam dang /",
    "K10D0121_H0123:224b-18": "rkun po'i gtam dang /",
    "K10D0121_H0123:224b-19": "'thab mo'i gtam dang /",
    "K10D0121_H0123:224b-20": "zas kyi gtam dang /",
    "K10D0121_H0123:224b-21": "btung ba'i gtam dang /",
    "K10D0121_H0123:224b-22": "grogs kyi gtam dang /",
    "K10D0121_H0123:224b-23": "bdag gi gtam dang /",
    "K10D0121_H0123:224b-24": "khyad par gyi gtam dang /",
    "K10D0121_H0123:224b-25": "gzhon nu'i gtam dang /",
    "K10D0121_H0123:224b-26": "gzhon nu ma'i gtam dang /",
    "K10D0121_H0123:224b-27": "grong khyer gyi gtam dang /",
    "K10D0121_H0123:224b-28": "rgya mtsho'i gtam ste /",
    "K10D0121_H0123:224b-29": "de lta bu la sogs pa'i gtam rnams la nges par dga' bar 'gyur ro //",
    "K10D0121_H0123:224b-30": "dge sbyong dang bram ze rnams kyang nga'i dam pa'i chos spong bar byed par 'gyur ro //",
    "K10D0121_H0123:224b-31": "chos 'dul pa 'di la btang snyoms su byed par 'gyur ro //",
    "K10D0121_H0123:224b-32": "gang dge slong rnams dang /",
    "K10D0121_H0123:224b-33": "dge slong ma rnams dang /",
    "K10D0121_H0123:224b-34": "dge bsnyen dang /",
    "K10D0121_H0123:224b-35": "dge bsnyen ma rnams te /",
    "K10D0121_H0123:224b-36": "de dag kyang lus ma bsgoms pa dang /",
    "K10D0121_H0123:224b-37": "tshul khrims ma bsgoms pa dang /",
    "K10D0121_H0123:225a-0": "shes rab ma bsgoms pa @225a *//",
    "K10D0121_H0123:225a-1": "dang /",
    "K10D0121_H0123:225a-2": "'thab par byed pa dang /",
    "K10D0121_H0123:225a-3": "mtshang 'dru zhing rtsod par smra ba la brtson par byed par 'gyur ro //",
    "K10D0121_H0123:225a-4": "lhung bzed bzang po dang /",
    "K10D0121_H0123:225a-5": "chos gos bzang por 'gyur zhing lo brgyar bsrung bar",
    "K10D0121_H0123:225a-6": "bya ba'i phyir tshul khrims kyang myur du 'dor bar",
    "K10D0121_H0123:225a-7": "'gyur ro // 'di lta ste /",
    "K10D0121_H0123:225a-8": "sdig pa la nges par sems shing 'dres pas sdig pa dang /",
    "K10D0121_H0123:225a-9": "yid mi bde ba la sogs pas de bzhin du",
    "K10D0121_H0123:225a-10": "lo brgyar bsags pa'i dge ba'i rtsa ba rnams kyang",
    "K10D0121_H0123:225a-11": "myur du 'jig par byed par 'gyur ro //",
    "K10D0121_H0123:225a-12": "kun dga' bo //",
    "K10D0121_H0123:225a-13": "nga yongs su mya ngan las 'das nas lo stong",
    "K10D0121_H0123:225a-14": "chig brgya na dge slong tshul khrims 'chal pa rnams",
    "K10D0121_H0123:225a-15": "'byung bar 'gyur ba ni /",
    "K10D0121_H0123:225a-16": "'khor dang /",
    "K10D0121_H0123:225a-17": "g-yog mang bar 'gyur ro //",
    "K10D0121_H0123:225a-18": "tshul khrims dang ldan pa rnams ni /",
    "K10D0121_H0123:225a-19": "'khor nyung zhing g-yog nyung bar 'gyur ro //",
    "K10D0121_H0123:225a-20": "de nas tshe dang ldan pa kun dga' bo //",
    "K10D0121_H0123:225a-21": "sdug bsngal ba dang /",
    "K10D0121_H0123:225a-22": "yid mi bde bar gyur nas bcom ldan 'das la 'di skad ces gsol to //",
    "K10D0121_H0123:225a-23": "bcom ldan 'das /",
    "K10D0121_H0123:225a-24": "chos 'dul ba 'di la snying por gyur pa gang lags /",
    "K10D0121_H0123:225a-25": "bcom ldan 'das kyis bka' stsal pa /",
    "K10D0121_H0123:225a-26": "kun dga' bo //",
    "K10D0121_H0123:225a-27": "dran pa nye bar gzhag pa bzhi dang /",
    "K10D0121_H0123:225a-28": "yang dag par spong ba bzhi dang /",
    "K10D0121_H0123:225a-29": "rdzu 'phrul gyi rkang pa bzhi dang /",
    "K10D0121_H0123:225a-30": "dbang po lnga dang /",
    "K10D0121_H0123:225a-31": "stobs lnga dang /",
    "K10D0121_H0123:225a-32": "byang chub kyi yan lag bdun dang /",
    "K10D0121_H0123:225b-0": "'phags pa'i lam yan lag brgyad pa @225b dang /",
    "K10D0121_H0123:225b-1": "zhi gnas dang /",
    "K10D0121_H0123:225b-2": "lhag mthong dang /",
    "K10D0121_H0123:225b-3": "rnam par thar pa'i sgo gsum ste /",
    "K10D0121_H0123:225b-4": "kun dga' bo //",
    "K10D0121_H0123:225b-5": "'di dag ni /",
    "K10D0121_H0123:225b-6": "chos 'dul ba 'di la snying po yin no //",
    "K10D0121_H0123:225b-7": "kun dga' bo //",
    "K10D0121_H0123:225b-8": "dge slong tshul khrims 'chal pa rnams kyis dge slong",
    "K10D0121_H0123:225b-9": "tshul khrims dang ldan pa rnams la gshe zhing mtshang",
    "K10D0121_H0123:225b-10": "'dru bar 'gyur te /",
    "K10D0121_H0123:225b-11": "de dag thams cad ni /",
    "K10D0121_H0123:225b-12": "lus dang bral zhing shi ba'i 'og tu ngan 'gro",
    "K10D0121_H0123:225b-13": "ngan song du rnam par lhung nas sdug bsngal bar",
    "K10D0121_H0123:225b-14": "gyur ro // de'i tshe gang zhig khro ba med par gyur pa de dag thams cad ni /",
    "K10D0121_H0123:225b-15": "bde 'gro rnams su skye bar 'gyur ro //",
    "K10D0121_H0123:225b-16": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K10D0121_H0123:225b-17": "dge slong de dag dang /",
    "K10D0121_H0123:225b-18": "thams cad dang ldan pa'i 'khor de dag dang /",
    "K10D0121_H0123:225b-19": "lha dang /",
    "K10D0121_H0123:225b-20": "mi dang /",
    "K10D0121_H0123:225b-21": "lha ma yin dang /",
    "K10D0121_H0123:225b-22": "nam mkha' lding dang /",
    "K10D0121_H0123:225b-23": "dri zar bcas pa'i 'jig rten yi rang ste bcom",
    "K10D0121_H0123:225b-24": "ldan 'das kyis gsungs pa la mngon par bstod do",
    "K10D0121_H0123:225b-25": "// 'phags pa yongs su mya ngan las 'das pa chen po'i mdo rdzogs so ////",
    "K10D0121_H0123:225b-26": "rgya gar gyi mkhan po ka ma la gupta dang /"
}