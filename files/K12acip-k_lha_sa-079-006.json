{
    "K12acip-k_lha_sa-079-006:237b-0": "@237b / /rgya gar skad du /",
    "K12acip-k_lha_sa-079-006:237b-1": "shr'i k'a la tsakra garbha n'a ma tantra /",
    "K12acip-k_lha_sa-079-006:237b-2": "bod skad du /",
    "K12acip-k_lha_sa-079-006:237b-3": "dpal dus kyi 'khor lo zhes bya ba'i rgyud kyi snying po /",
    "K12acip-k_lha_sa-079-006:237b-4": "'jam dpal gzhon nur gyur pa la phyag 'tshal lo //",
    "K12acip-k_lha_sa-079-006:237b-5": "thams cad mkhyen pa'i ye shes sku //",
    "K12acip-k_lha_sa-079-006:237b-6": "nyin mor byed pa'i 'od lta bu //",
    "K12acip-k_lha_sa-079-006:237b-7": "padma'i 'dab ma 'dra ba'i spyan //",
    "K12acip-k_lha_sa-079-006:237b-8": "sangs rgyas seng+ge'i gdan la bzhugs //",
    "K12acip-k_lha_sa-079-006:237b-9": "lha yi mchog gis phyag byas pa spyi bos gtugs te phyag 'tshal lo //",
    "K12acip-k_lha_sa-079-006:237b-10": "rgyal po zla ba bzang pos zhus //",
    "K12acip-k_lha_sa-079-006:237b-11": "yan lag padma sbyar ba ni //",
    "K12acip-k_lha_sa-079-006:237b-12": "yan lag mchog la bzhag byas te //",
    "K12acip-k_lha_sa-079-006:237b-13": "dus kyi 'khor lo'i sbyor ba ni //",
    "K12acip-k_lha_sa-079-006:237b-14": "rtsod pa dag gi dus kyi ni mi rnams grol za'i rgyu ru'o //",
    "K12acip-k_lha_sa-079-006:237b-15": "so sor sdud pa rnam pa bcu //",
    "K12acip-k_lha_sa-079-006:237b-16": "rgyal ba yi ni dbang por 'gyur //",
    "K12acip-k_lha_sa-079-006:237b-17": "de bzhin bsam gtan mi bskyod pa //",
    "K12acip-k_lha_sa-079-006:237b-18": "srog dang rtsol ba ral gri can //",
    "K12acip-k_lha_sa-079-006:238a-0": "slar la yang ni rnam pa @238a *//",
    "K12acip-k_lha_sa-079-006:238a-1": "bcu; ;gzung ba rin chen phyag rgya can //",
    "K12acip-k_lha_sa-079-006:238a-2": "g-yung mo rjes su dran pa ni //",
    "K12acip-k_lha_sa-079-006:238a-3": "padma 'dzin pha ru ni 'gyur //",
    "K12acip-k_lha_sa-079-006:238a-4": "dpal gyi ting 'dzin 'khor lo can //",
    "K12acip-k_lha_sa-079-006:238a-5": "re re yang ni lnga ru dbye //",
    "K12acip-k_lha_sa-079-006:238a-6": "slar la yang ni gang dbye ba //",
    "K12acip-k_lha_sa-079-006:238a-7": "aa la sogs dang ka la sogs //",
    "K12acip-k_lha_sa-079-006:238a-8": "so sor sdud pa yul dang ni //",
    "K12acip-k_lha_sa-079-006:238a-9": "yul can rnam pa bcu po rnams //",
    "K12acip-k_lha_sa-079-006:238a-10": "lus la 'jug pa med pa'o //",
    "K12acip-k_lha_sa-079-006:238a-11": "shes rab rtog dang dpyod pa'o //",
    "K12acip-k_lha_sa-079-006:238a-12": "dga' ba mi g-yo bde ba dang //",
    "K12acip-k_lha_sa-079-006:238a-13": "bsam gtan sems ni rtse gcig pa'o //",
    "K12acip-k_lha_sa-079-006:238a-14": "srog dang rtsol ba gnyis kyi lam //",
    "K12acip-k_lha_sa-079-006:238a-15": "mi 'jug pa ru 'gyur ba ni //",
    "K12acip-k_lha_sa-079-006:238a-16": "dbu mar srog ni 'jug pa'o //",
    "K12acip-k_lha_sa-079-006:238a-17": "thig le ru ni srog 'jug cing //",
    "K12acip-k_lha_sa-079-006:238a-18": "gnyis ka 'gro dang 'ong ba dag /",
    "K12acip-k_lha_sa-079-006:238a-19": "gzung ba yid ni sems gcig pa //",
    "K12acip-k_lha_sa-079-006:238a-20": "gtum mo yi ni snang ba gang //",
    "K12acip-k_lha_sa-079-006:238a-21": "lus la nges par gsal 'gyur ba //",
    "K12acip-k_lha_sa-079-006:238a-22": "nam mkha' de ni rjes dran 'gyur //",
    "K12acip-k_lha_sa-079-006:238a-23": "shes rab thabs kyi bdag nyid kyi /",
    "K12acip-k_lha_sa-079-006:238a-24": "lhan cig skyes pa'i bden dbang gis //",
    "K12acip-k_lha_sa-079-006:238a-25": "ye shes sku ni ting 'dzin te //",
    "K12acip-k_lha_sa-079-006:238a-26": "'di ni chu sogs dbye ba yis //",
    "K12acip-k_lha_sa-079-006:238a-27": "gsum du yang ni 'gyur ba yin //",
    "K12acip-k_lha_sa-079-006:238a-28": "sna tshogs bdag po'i sgrub thabs so //",
    "K12acip-k_lha_sa-079-006:238a-29": "phyag rgya gsum dang tshad ni gsum //",
    "K12acip-k_lha_sa-079-006:238a-30": "rnam pa gsum gyi srid dbang gis //",
    "K12acip-k_lha_sa-079-006:238a-31": "las dang kun rtog bzang po yi //",
    "K12acip-k_lha_sa-079-006:238a-32": "so sor sdud pa rnal 'byor pa //",
    "K12acip-k_lha_sa-079-006:238a-33": "yul du rnam par bral ba dang //",
    "K12acip-k_lha_sa-079-006:238a-34": "sngags kun gyis ni byin gyis brlabs //",
    "K12acip-k_lha_sa-079-006:238a-35": "bsam gtan sbyor ba dag pa yis //",
    "K12acip-k_lha_sa-079-006:238a-36": "mngon shes lnga ni thob par 'gyur //",
    "K12acip-k_lha_sa-079-006:238a-37": "srog dang rtsol ba dag pas ni //",
    "K12acip-k_lha_sa-079-006:238b-0": "zla ba nyi ma @238b dag pas bral //",
    "K12acip-k_lha_sa-079-006:238b-1": "byang chub sems dpa' rnams kyis mchod //",
    "K12acip-k_lha_sa-079-006:238b-2": "gzung ba yi ni stobs kyis ni //",
    "K12acip-k_lha_sa-079-006:238b-3": "nyon mongs la sogs bdud 'joms shing //",
    "K12acip-k_lha_sa-079-006:238b-4": "stobs bcu la ni 'jug par 'gyur //",
    "K12acip-k_lha_sa-079-006:238b-5": "dri med 'od 'phro dkyil 'khor te //",
    "K12acip-k_lha_sa-079-006:238b-6": "gzhan yang ye shes sku las so //",
    "K12acip-k_lha_sa-079-006:238b-7": "de phyir dag ba ting 'dzin gyis //",
    "K12acip-k_lha_sa-079-006:238b-8": "nyi ma cung zad tsam gyis ni //",
    "K12acip-k_lha_sa-079-006:238b-9": "ye shes sku ni 'grub par 'gyur //",
    "K12acip-k_lha_sa-079-006:238b-10": "so sor sdud la sogs pa yis //",
    "K12acip-k_lha_sa-079-006:238b-11": "gal te ga bar de 'gyur na //",
    "K12acip-k_lha_sa-079-006:238b-12": "sngags pa rnams kyis 'dod mi 'grub //",
    "K12acip-k_lha_sa-079-006:238b-13": "sgra la goms pa yan lag ma'i //",
    "K12acip-k_lha_sa-079-006:238b-14": "pad song rdo rje nor bu yi //",
    "K12acip-k_lha_sa-079-006:238b-15": "thig le sgrub pa song bar bya //",
    "K12acip-k_lha_sa-079-006:238b-16": "bsnyen pa dang po sbyor ba ni //",
    "K12acip-k_lha_sa-079-006:238b-17": "nam mkha' ru ni rnam pa bcu; ;'khor lo can ni khro lta ba'o //",
    "K12acip-k_lha_sa-079-006:238b-18": "bgegs ni mthar byed kyi lta ba //",
    "K12acip-k_lha_sa-079-006:238b-19": "bdud rtsi lam du song ba yang //",
    "K12acip-k_lha_sa-079-006:238b-20": "nye ba'i bsnyen pa yan lag drug /",
    "K12acip-k_lha_sa-079-006:238b-21": "shes rab las 'phros zla thig le //",
    "K12acip-k_lha_sa-079-006:238b-22": "gzhan yang rdo rje nor bu ste; ;yi ge gsum ni sgrub par 'gyur //",
    "K12acip-k_lha_sa-079-006:238b-23": "bde bar mnyams gcig zhi ba //",
    "K12acip-k_lha_sa-079-006:238b-24": "lhan cig skyes pa ru ni 'gyur //",
    "K12acip-k_lha_sa-079-006:238b-25": "sgrub chen ye shes sbyor ba'o //",
    "K12acip-k_lha_sa-079-006:238b-26": "srog dang rtsol ba kun nas ni //",
    "K12acip-k_lha_sa-079-006:238b-27": "mgo bo'i bar ni phan pa ste //",
    "K12acip-k_lha_sa-079-006:238b-28": "mnyam pa'i bde ba 'bras ster ba //",
    "K12acip-k_lha_sa-079-006:238b-29": "de las steng ni mi phan pa //",
    "K12acip-k_lha_sa-079-006:238b-30": "'chi ba'i 'jig pa byed pa'o //",
    "K12acip-k_lha_sa-079-006:238b-31": "sems can nges par klog pa'i rgyu //",
    "K12acip-k_lha_sa-079-006:238b-32": "gtsug tor sgo ni phug nas su //",
    "K12acip-k_lha_sa-079-006:238b-33": "mchog tu bde ba'i go 'phang du; ;'di ni sbyar bar bya ba nyid //",
    "K12acip-k_lha_sa-079-006:238b-34": "phung po med pa'i rnal 'byor ma //",
    "K12acip-k_lha_sa-079-006:238b-35": "mnyam pa'i bde ba la bzhugs mod //",
    "K12acip-k_lha_sa-079-006:238b-36": "'on kyang 'jig rten grags pa med //",
    "K12acip-k_lha_sa-079-006:238b-37": "dbus su srog dang 'jug pa ni //",
    "K12acip-k_lha_sa-079-006:239a-0": "yul dang rnam @239a *//",
    "K12acip-k_lha_sa-079-006:239a-1": "par bral ba nyid //",
    "K12acip-k_lha_sa-079-006:239a-2": "sna tshogs yum gyis 'khyud pa'o //",
    "K12acip-k_lha_sa-079-006:239a-3": "padmar 'jug pa'i rang rdo rje //",
    "K12acip-k_lha_sa-079-006:239a-4": "spro ba yang ni de bzhin te //",
    "K12acip-k_lha_sa-079-006:239a-5": "rdo rje dbus su gzhag par bya //",
    "K12acip-k_lha_sa-079-006:239a-6": "sa bon ma lhung bde ba //",
    "K12acip-k_lha_sa-079-006:239a-7": "shin tu chags pa'i chags par song //",
    "K12acip-k_lha_sa-079-006:239a-8": "rnal 'byor pa yi 'byor pa nyid //",
    "K12acip-k_lha_sa-079-006:239a-9": "mchog tu yang ni khyab pa'i bdag /",
    "K12acip-k_lha_sa-079-006:239a-10": "dpal ni gsang las gsar ba po //",
    "K12acip-k_lha_sa-079-006:239a-11": "gtsug tor du ni rtse lnga pa'o //",
    "K12acip-k_lha_sa-079-006:239a-12": "rdo rje yi ni 'gyur ba yin; ;phyi yi rtse mo nyis 'gyur du //",
    "K12acip-k_lha_sa-079-006:239a-13": "'gyur ba chos kyi dkyil 'khor ro //",
    "K12acip-k_lha_sa-079-006:239a-14": "de ni gnyis su 'dres pa dang //",
    "K12acip-k_lha_sa-079-006:239a-15": "de ni gzhan yang nyis 'gyur ro //",
    "K12acip-k_lha_sa-079-006:239a-16": "de yi yang ni gzhan nyis 'gyur //",
    "K12acip-k_lha_sa-079-006:239a-17": "lhan cig skyes dang longs spyod rdzogs //",
    "K12acip-k_lha_sa-079-006:239a-18": "sprul pa yi ni 'khor lor ro //",
    "K12acip-k_lha_sa-079-006:239a-19": "de yi nang du rtse gcig go /",
    "K12acip-k_lha_sa-079-006:239a-20": "mnyam pa'i bde ba'i 'bras ster ba //",
    "K12acip-k_lha_sa-079-006:239a-21": "gsang ba'i padma'i nang gsang ba'o //",
    "K12acip-k_lha_sa-079-006:239a-22": "rnal 'byor ba dang srog gcod pa //",
    "K12acip-k_lha_sa-079-006:239a-23": "nyin dang mtshan du phye ba ni //",
    "K12acip-k_lha_sa-079-006:239a-24": "de ni srog 'jigs pa ru gsungs //",
    "K12acip-k_lha_sa-079-006:239a-25": "sgra gang kha dang bral ba ni //",
    "K12acip-k_lha_sa-079-006:239a-26": "snying la yod par rab 'gyur ba //",
    "K12acip-k_lha_sa-079-006:239a-27": "de ni brdzun du smra ba nyid //",
    "K12acip-k_lha_sa-079-006:239a-28": "kun mkhyen gyi ni ye shes sar //",
    "K12acip-k_lha_sa-079-006:239a-29": "'dzin par yang ni dbye ba gang //",
    "K12acip-k_lha_sa-079-006:239a-30": "rnal 'byor pa la de gsungs so //",
    "K12acip-k_lha_sa-079-006:239a-31": "bde ba'i thig le ma lhung ba //",
    "K12acip-k_lha_sa-079-006:239a-32": "gzhan gyi bud med du ni 'gyur //",
    "K12acip-k_lha_sa-079-006:239a-33": "bsten pa chags bral min pa'o //",
    "K12acip-k_lha_sa-079-006:239a-34": "srog dang rtsol ba'i me yis ni //",
    "K12acip-k_lha_sa-079-006:239a-35": "ri bong can la zhu ba yi //",
    "K12acip-k_lha_sa-079-006:239a-36": "btung ba chang gi btung ba'o //",
    "K12acip-k_lha_sa-079-006:239a-37": "mthe bo'i tshigs nas gtsug tor du //",
    "K12acip-k_lha_sa-079-006:239a-38": "chos kyi dbang gis 'gro ba ni //",
    "K12acip-k_lha_sa-079-006:239a-39": "nya mthar thug par rang gi sems //",
    "K12acip-k_lha_sa-079-006:239b-0": "gtsug tor gnas nas @239b mtho bo ru //",
    "K12acip-k_lha_sa-079-006:239b-1": "yid ni 'dir ni 'gro 'gyur te //",
    "K12acip-k_lha_sa-079-006:239b-2": "nag po'i phyogs kyi mthar thug par //",
    "K12acip-k_lha_sa-079-006:239b-3": "rnal 'byor ma spyod pa des ni //",
    "K12acip-k_lha_sa-079-006:239b-4": "nyi ma re re'i dus su ni //",
    "K12acip-k_lha_sa-079-006:239b-5": "'dod pa'i dngos grub rab tu ster //",
    "K12acip-k_lha_sa-079-006:239b-6": "spyod dang 'dod pas lus tshan //",
    "K12acip-k_lha_sa-079-006:239b-7": "mchog gi kha yi padma las //",
    "K12acip-k_lha_sa-079-006:239b-8": "tshig mi 'byung dang gnyid log dang //",
    "K12acip-k_lha_sa-079-006:239b-9": "'gul dang na ba lkugs pa dang //",
    "K12acip-k_lha_sa-079-006:239b-10": "yid ni 'khrug dang brgyal ba ni //",
    "K12acip-k_lha_sa-079-006:239b-11": "du ba la sogs rdo rje can //",
    "K12acip-k_lha_sa-079-006:239b-12": "de rnams gsal ba rnam pa bcu; ;srog can lus kyi gnas skabs so //",
    "K12acip-k_lha_sa-079-006:239b-13": "'jig rten 'dod pa'i gnas skabs ni //",
    "K12acip-k_lha_sa-079-006:239b-14": "nges pa kho nas gsal ba las //",
    "K12acip-k_lha_sa-079-006:239b-15": "su zhig rgyal ba su 'dod pa //",
    "K12acip-k_lha_sa-079-006:239b-16": "thig le dkar po'i rgyun ni gang //",
    "K12acip-k_lha_sa-079-006:239b-17": "nyin dang mtshan mor ltud pa ni //",
    "K12acip-k_lha_sa-079-006:239b-18": "m'a ma ki ni de chad do //",
    "K12acip-k_lha_sa-079-006:239b-19": "ko ku la sogs mig la sogs //",
    "K12acip-k_lha_sa-079-006:239b-20": "nyi ma re re bzhin spro bas //",
    "K12acip-k_lha_sa-079-006:239b-21": "sha gzhan res 'ga' yang ma yin //",
    "K12acip-k_lha_sa-079-006:239b-22": "bdud rtsi lnga rnams bsten pa ni //",
    "K12acip-k_lha_sa-079-006:239b-23": "rang gi rigs kyi sar song ba; ;lha rnams dag pa'i lus las so //",
    "K12acip-k_lha_sa-079-006:239b-24": "stong pa'i sems de rtsod pa yis //",
    "K12acip-k_lha_sa-079-006:239b-25": "lhan cig skyes pa khyab bde bas //",
    "K12acip-k_lha_sa-079-006:239b-26": "de ni skye gnas 'khrig pa med //",
    "K12acip-k_lha_sa-079-006:239b-27": "nor gyi sbyin pa btang ba dang //",
    "K12acip-k_lha_sa-079-006:239b-28": "bud med sbyor la yid kyis ni; ;mi 'jig pa ni tshul khrims so //",
    "K12acip-k_lha_sa-079-006:239b-29": "bzod pa sgra sogs mi 'jug pa //",
    "K12acip-k_lha_sa-079-006:239b-30": "gnyi gar 'gro ba'i le lo ni //",
    "K12acip-k_lha_sa-079-006:239b-31": "rnam par 'jig pa brtson 'grus so //",
    "K12acip-k_lha_sa-079-006:239b-32": "bsam gtan shes rab sems dang ni //",
    "K12acip-k_lha_sa-079-006:239b-33": "bde ba lhan cig par song ba //",
    "K12acip-k_lha_sa-079-006:239b-34": "kun 'gro thams cad brjod pa'o //",
    "K12acip-k_lha_sa-079-006:239b-35": "sems can don du de rdzu 'phrul //",
    "K12acip-k_lha_sa-079-006:239b-36": "srid pa don ni med byed pa //",
    "K12acip-k_lha_sa-079-006:239b-37": "thob pa gzhan ni bzhi pa'o //",
    "K12acip-k_lha_sa-079-006:239b-38": "lus gcig la ni nus ldan pa //",
    "K12acip-k_lha_sa-079-006:239b-39": "cha dgu dang ni lhan cig pa //",
    "K12acip-k_lha_sa-079-006:240a-0": "nyi @240a *//",
    "K12acip-k_lha_sa-079-006:240a-1": "shu rtsa lnga bdag nyid sogs //",
    "K12acip-k_lha_sa-079-006:240a-2": "bsam gtan phyag rgya'i gnyis dag nyid //",
    "K12acip-k_lha_sa-079-006:240a-3": "cung zad tsam gyi nyi ma yis //",
    "K12acip-k_lha_sa-079-006:240a-4": "dngos grub yang dag 'byung bar 'gyur //",
    "K12acip-k_lha_sa-079-006:240a-5": "zhi ba dbang dang rengs pa dang //",
    "K12acip-k_lha_sa-079-006:240a-6": "srid pa 'jig par byed pa ni //",
    "K12acip-k_lha_sa-079-006:240a-7": "zhal gyi dbye bas phye ba nyid //",
    "K12acip-k_lha_sa-079-006:240a-8": "'byung ba rnams kyi dkyil 'khor gnas //",
    "K12acip-k_lha_sa-079-006:240a-9": "lha min lag 'gro dag gi rigs //",
    "K12acip-k_lha_sa-079-006:240a-10": "'di bsgoms nas ni bsgrub par bya; ;dpal dam pa dang po'i sangs rgyas stong phrag bcu gnyis pa las gsungs pa dpal dus kyi 'khor lo zhes bya ba las /",
    "K12acip-k_lha_sa-079-006:240a-11": "thabs dang shes rab gnyis su med pa sbyor ba yan lag drug pa'i sgrub thabs bkol ba'i dum bu'o //",
    "K12acip-k_lha_sa-079-006:240a-12": "rgya gar gyi mkhan po shr'i bha dra bo dhi'i zhal snga nas dang /",
    "K12acip-k_lha_sa-079-006:240a-13": "bod kyi lo ts'a ba gyi jo bandhe zla ba'i 'od zer gyis 'bro dge slong gi phyir bsgyur cing zhus te gtan la phab pa /"
}