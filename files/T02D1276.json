{
    "T02D1276:103a-0": "@103a # // rgya gar skad du /",
    "T02D1276:103a-1": "dvi bhu dza he badzra s'a dha nam /",
    "T02D1276:103a-2": "bod skad du /",
    "T02D1276:103a-3": "dgyes pa rdo rje phyag gnyis pa'i sgrub pa'i thabs /",
    "T02D1276:103a-4": "dpal rdo rje he ru ka la phyag 'tshal lo //",
    "T02D1276:103a-5": "ae wam yi ge la bzhugs pas //",
    "T02D1276:103a-6": "dga' bzhi la sogs mnga' bdag ni //",
    "T02D1276:103a-7": "dang po dbus mtha' las grol ba //",
    "T02D1276:103a-8": "rdo rje 'chang de la phyag 'tshal //",
    "T02D1276:103a-9": "bla ma rnams dang sangs rgyas dang //",
    "T02D1276:103a-10": "chos dang dge 'dun gus bcas shing //",
    "T02D1276:103a-11": "rgan gzhon rdor spyod phyag byas nas //",
    "T02D1276:103a-12": "dgyes pa rdo rje'i sgrubs thabs bshad //",
    "T02D1276:103a-13": "dang po goms par byed pa ni //",
    "T02D1276:103a-14": "gang du sngags pas dngos grub 'grub cing /",
    "T02D1276:103a-15": "sems rtse gcig par 'gyur ba /",
    "T02D1276:103a-16": "shing gcig gam /",
    "T02D1276:103a-17": "dur khrod dam /",
    "T02D1276:103a-18": "ma mo'i khyim mam /",
    "T02D1276:103a-19": "de bzhin mtshan mo'am /",
    "T02D1276:103a-20": "skye bos dben pa'i grong mtha' 'am /",
    "T02D1276:103a-21": "dgon par bsngags pa gsungs pa'i gnas bzang po brtag go //",
    "T02D1276:103a-22": "rang gi snying gar ram bsams la /",
    "T02D1276:103a-23": "de las byung ba'i nyi ma'i dkyil 'khor de la h'um yang bskyed la /",
    "T02D1276:103a-24": "dom bi n'is rjes su chags pas phrag na 'khyud",
    "T02D1276:103a-25": "pa'i thabs dang shes rab kyi bdag nyid can rdo",
    "T02D1276:103a-26": "rje las 'khrungs pas /",
    "T02D1276:103a-27": "thugs rje dang ldan pa'i rje btsun la /",
    "T02D1276:103a-28": "rgyan thams cad kyis brgyan pa'i lha mo brgyad goo r'i ri dgas kyi mtshan ma bsnams pa /",
    "T02D1276:103a-29": "tsoo r'i nyi ma'i snod bsnams pa /",
    "T02D1276:103a-30": "be t'a l'i chu bsnams pa /",
    "T02D1276:103a-31": "ghasma r'i sman bsnams pa /",
    "T02D1276:103a-32": "pukka s'i phyag na rdo rje bsnams pa /",
    "T02D1276:103a-33": "sha ba r'i ro bsnams pa /",
    "T02D1276:103a-34": "tsandal'i da ma ru bsnams nas /",
    "T02D1276:103a-35": "g-yung mo de kho nas mchod pas de rnams kyis",
    "T02D1276:103a-36": "gco bo la mchod pa byed pa nam mkha' la",
    "T02D1276:103a-37": "blta'o // de nas /",
    "T02D1276:103a-38": "dkon mchog gsum la skyabs su mchi //",
    "T02D1276:103a-39": "sdig pa thams cad bshags par ba gyi [?] //",
    "T02D1276:103a-40": "'gro ba'i dge la rjes yi rang //",
    "T02D1276:103a-41": "sangs rgyas byang chub yid kyis gzung //",
    "T02D1276:103a-42": "dang po byams pa bsgom par bya //",
    "T02D1276:103a-43": "gnyis pa snying rje bsgom par bya //",
    "T02D1276:103a-44": "gsum pa dga' ba bsgoms nas ni //",
    "T02D1276:103a-45": "kun gyi mtha' ru btang snyoms so //",
    "T02D1276:103b-0": "yang sems stong pa nyid du dmigs @103b pas tha mal pa'i nga rgyal spang bar bya ste /",
    "T02D1276:103b-1": "aom sh'u n+ya t'a dzny'a na badzra sv'a bh'a ba a'atma ko&amp; ham /",
    "T02D1276:103b-2": "dang por ram las nyi ma bsam //",
    "T02D1276:103b-3": "nyi ma'i dbus su rab gnas pa'i //",
    "T02D1276:103b-4": "h'um las sna tshogs rdo rjer bsam //",
    "T02D1276:103b-5": "rdo rje de las ra ba dang //",
    "T02D1276:103b-6": "rdo rje'i gur gyis phub par bsgom //",
    "T02D1276:103b-7": "mkha' dbyings bha ga bsgoms nas ni //",
    "T02D1276:103b-8": "de nang bsgom par bya ba ni //",
    "T02D1276:103b-9": "dang por ro ni bsam bya ste //",
    "T02D1276:103b-10": "chos dbyings bdag med yin zhes bya //",
    "T02D1276:103b-11": "de stengs gnas pa'i rnal 'byor pas //",
    "T02D1276:103b-12": "he ru ka ru bsgom par bya //",
    "T02D1276:103b-13": "a'a li las zla k'a li nyi //",
    "T02D1276:103b-14": "de stengs sa bon h'um brtag bya //",
    "T02D1276:103b-15": "h'um las rdo rje bsam par bya //",
    "T02D1276:103b-16": "rdo rje'i lte ba h'um la yang //",
    "T02D1276:103b-17": "de nyid h'um ni gnas par bsam //",
    "T02D1276:103b-18": "me long ye shes zla ba ste //",
    "T02D1276:103b-19": "mnyam nyid ye shes bdun par ldan //",
    "T02D1276:103b-20": "phyag mtshan sa bon so sor rtog / thams cad gcig bsdus bya nan tan //",
    "T02D1276:103b-21": "chos nyid dag pa'i rdzogs pa'i sku //",
    "T02D1276:103b-22": "mngon par byang chub rnam pa lnga //",
    "T02D1276:103b-23": "rim bzhin mkhas pas bsgom par gsungs //",
    "T02D1276:103b-24": "sems can lus las yang dag 'byung //",
    "T02D1276:103b-25": "dkyil 'khor gtso bo bsgom par bya //",
    "T02D1276:103b-26": "zhal dang phyag mtshan gsungs bzhin te //",
    "T02D1276:103b-27": "chu shel lta bu'i 'od mnga' ba //",
    "T02D1276:103b-28": "dga' bas gnyis ni snyoms par zhugs //",
    "T02D1276:103b-29": "bdag med ma dang lhan cig sbyor //",
    "T02D1276:103b-30": "bsrub bya bsrubs pa'i sbyor ba yis //",
    "T02D1276:103b-31": "goo r'i la sogs nges 'byung bya //",
    "T02D1276:103b-32": "gam tsam bam gham pam sam lam dam sa bon las nges 'byung //",
    "T02D1276:103b-33": "dbang po goo r'i gshin rje sku //",
    "T02D1276:103b-34": "chu yi phyogs su be t'a l'i //",
    "T02D1276:103b-35": "lus ngan phyogs su ghasma r'i //",
    "T02D1276:103b-36": "pukka s'i ni dbang ldan 'dod //",
    "T02D1276:103b-37": "me yi phyogs su sha pa r'i //",
    "T02D1276:103b-38": "tsandal'i ni bden bral gnas //",
    "T02D1276:103b-39": "rlung gi phyogs su do mbir 'dod //",
    "T02D1276:103b-40": "goo r'i kha dog nag por 'gyur //",
    "T02D1276:103b-41": "tsoo r'i btsod kyi kha dog ldan //",
    "T02D1276:103b-42": "be t'a l'i ni gtso mo'i mdog / margata ma dog 'dra ghasma r'i //",
    "T02D1276:103b-43": "aindra n'i mdog pukka s'i //",
    "T02D1276:103b-44": "sha ba r'i ni chu shel bzhin //",
    "T02D1276:103b-45": "tsandal'i ni mkha' bzhin sngo //",
    "T02D1276:103b-46": "do mbi n'i ni sna tshogs mdog / ro yi steng na 'od 'bar zhing //",
    "T02D1276:103b-47": "phyag gnyis dbu skra gyen du brdzes //",
    "T02D1276:103b-48": "sbyin dmar zhal ni gcig dang bcas //",
    "T02D1276:103b-49": "phyag rgya lnga yis rnam par brgyan //",
    "T02D1276:103b-50": "phyag ni gcig na ka p'a la bsnams //",
    "T02D1276:104a-0": "@104a * // g-yas kyi phyag na gri gug go //",
    "T02D1276:104a-1": "kha tv'am ga ni phyag g-yon na //",
    "T02D1276:104a-2": "rked pa stag gi pags pas g-yogs //",
    "T02D1276:104a-3": "de nas rdo rje chags chen gyis //",
    "T02D1276:104a-4": "rig ma dang bcas zhu bar gyur //",
    "T02D1276:104a-5": "sna tshogs glu dang nyer spyod pas //",
    "T02D1276:104a-6": "de nas lha mo skul bar byed //",
    "T02D1276:104a-7": "snying rje'i yid kyis lha mo bzhengs //",
    "T02D1276:104a-8": "sbos mos bdag la yongs su skyobs //",
    "T02D1276:104a-9": "stong pa'i ting 'dzin spangs nas ni //",
    "T02D1276:104a-10": "bde chen 'dod pas bdag la sbyor //",
    "T02D1276:104a-11": "khyod mi bzhugs na bdag 'gum pas //",
    "T02D1276:104a-12": "stong pa'i rang bzhin spangs nas su //",
    "T02D1276:104a-13": "ri khrod ma 'bras bsgrub pa'i phyir //",
    "T02D1276:104a-14": "dgyes pa rdo rje khyod bzhengs shig /'dod pas 'jig rten snying mnan na //",
    "T02D1276:104a-15": "gtso bo ci phyir stong nyid bzhugs //",
    "T02D1276:104a-16": "khyod mi bzhugs na phyogs rmongs pas //",
    "T02D1276:104a-17": "gtum mo bdag ni gsol ba 'debs //",
    "T02D1276:104a-18": "bdag gis khyod kyi thugs 'tshal gyis //",
    "T02D1276:104a-19": "sgyu 'phrul lta bur khyod bzhengs shig /",
    "T02D1276:104a-20": "'gro gtso smra bas bdag legs shes //",
    "T02D1276:104a-21": "thugs rje rgyun chad ma mdzad cig / dang po stong nyid byang chub ste //",
    "T02D1276:104a-22": "gnyis pa sa bon bsdus pa yin //",
    "T02D1276:104a-23": "gsum pa gzugs ni rdzogs pa ste //",
    "T02D1276:104a-24": "bzhi pas sa bon dgod pa po //",
    "T02D1276:104a-25": "h'um rdo rje las rdo rje cher //",
    "T02D1276:104a-26": "zhu ba'i gzugs ni bzhengs par gyur //",
    "T02D1276:104a-27": "'gro ba'i don la 'od zer gyis //",
    "T02D1276:104a-28": "rang gi lus ni rnam spros pas //",
    "T02D1276:104a-29": "nam mkha'i dkyil 'khor khyab byas nas //",
    "T02D1276:104a-30": "tshogs re slar yang 'dus pa yin //",
    "T02D1276:104a-31": "rnal 'byor zhe sdang bdag nyid gyur //",
    "T02D1276:104a-32": "kha dog sngo zhing cung zad dmar //",
    "T02D1276:104a-33": "dbu skra ser po gyen du brjes //",
    "T02D1276:104a-34": "phyag rgya lnga yi rgyan gyis brgyan //",
    "T02D1276:104a-35": "'khor lo rna cha mgul rgyan dang //",
    "T02D1276:104a-36": "lag pa'i gdu bu ska rags rnams //",
    "T02D1276:104a-37": "sangs rgyas lnga yi rnam dag ste //",
    "T02D1276:104a-38": "phyag rgya lnga ru rab tu grags //",
    "T02D1276:104a-39": "bcu drug cha byad khros pas gzigs //",
    "T02D1276:104a-40": "phyag g-yon rdo rje thod pas mtshan //",
    "T02D1276:104a-41": "kha tv'am ga yang g-yon pa ni //",
    "T02D1276:104a-42": "rdo rje 'bar ba g-yas pa na //",
    "T02D1276:104a-43": "h'um sgrogs pa yi bdag nyid can //",
    "T02D1276:104a-44": "lha mo brgyad kyis yongs bskor nas //",
    "T02D1276:104a-45": "mgon po dur khrod nang na rol //",
    "T02D1276:104a-46": "dpal ni gnyis med ye shes te //",
    "T02D1276:104a-47": "he ni rgyu sogs stong pa nyid //",
    "T02D1276:104a-48": "ru ni bkod pa spangs pa yin //",
    "T02D1276:104b-0": "ka ni gang du mi gnas @104b pa //",
    "T02D1276:104b-1": "chos kyi dbyings las nges 'khrungs pas //",
    "T02D1276:104b-2": "chos nyid bdag nyid bsgom pa yin //",
    "T02D1276:104b-3": "aom dha rma dh'a tu sva bh'a ba a'atma ko&amp; ham //",
    "T02D1276:104b-4": "mig ni rdo rje gti mug ma //",
    "T02D1276:104b-5": "rna ba rdo rje zhe sdang ma //",
    "T02D1276:104b-6": "sna ni ser sna rdo rje ma //",
    "T02D1276:104b-7": "lce ni 'dod chags rdo rje ma //",
    "T02D1276:104b-8": "reg bya rdo rje phrag dog ma'o //",
    "T02D1276:104b-9": "bdag med rnal 'byor ma ni yid //",
    "T02D1276:104b-10": "sa spyod ma ni lus rdo rje //",
    "T02D1276:104b-11": "mkha' spyod ma ni gsung rdo rje //",
    "T02D1276:104b-12": "thugs ni dbus na bzhugs pa'i phyir //",
    "T02D1276:104b-13": "de phyir bdag med ma dbus 'khrungs //",
    "T02D1276:104b-14": "rang snying nas ni sa bon byung //",
    "T02D1276:104b-15": "'od zer nag po dang ldan la //",
    "T02D1276:104b-16": "lcags kyu'i rnam pa can gyis ni //",
    "T02D1276:104b-17": "khams gsum na bzhugs sangs rgyas rnams //",
    "T02D1276:104b-18": "yum brgyad dang bcas bkug nas ni //",
    "T02D1276:104b-19": "yang dag mchod nas gsol ba gdab //",
    "T02D1276:104b-20": "aom aa bhi shinytsa tu mam sarba ta th'a ga ta zhes bya bas so //",
    "T02D1276:104b-21": "he ru ka sku'i cha byad can //",
    "T02D1276:104b-22": "de bzhin gshegs pa lnga rnams kyis //",
    "T02D1276:104b-23": "de bzhin gshegs lnga bdag nyid can //",
    "T02D1276:104b-24": "bdud rtsi lnga yis gang ba yi //",
    "T02D1276:104b-25": "bum pa'i dbang bskur te /",
    "T02D1276:104b-26": "rnga brdungs pa'i sgra dang ldan pas me tog gi char dang gur gum gyi char 'bebs shing //",
    "T02D1276:104b-27": "thugs rje la sogs pa mngon par bstod cing /",
    "T02D1276:104b-28": "spyan la sogs pas glu len pas dbang bskur bas",
    "T02D1276:104b-29": "mgo la rang gi rigs kyi bdag po bzhugs par",
    "T02D1276:104b-30": "'gyur ro // 'khor lo'i gzugs ni mi bskyod pa //",
    "T02D1276:104b-31": "rna ba 'od dpag med kyi bdag / mgul rgyan",
    "T02D1276:104b-32": "rin chen 'byung ba'i bdag / gdu bu rnam par",
    "T02D1276:104b-33": "snang mdzad 'dod // ska rags la ni don grub bzhugs //",
    "T02D1276:104b-34": "shes rab rang bzhin kha tv'am ga /'khor ba mya ngan 'das pa yi //",
    "T02D1276:104b-35": "rnam rtog bcad pa padma'i snod //",
    "T02D1276:104b-36": "rnam par grol ba'i rgyu ru ni //",
    "T02D1276:104b-37": "bdud bzhi'i khrag ni gsol ba yin //",
    "T02D1276:104b-38": "snying rje'i spyan ni dmar ba yin //",
    "T02D1276:104b-39": "yan lag nag po byams pa'i sems //",
    "T02D1276:104b-40": "pags pa byang chub yan lag bdun //",
    "T02D1276:104b-41": "rus pa'i rgyan ni bden pa bzhi //",
    "T02D1276:104b-42": "khro ba ma rungs gdul bya la //",
    "T02D1276:104b-43": "khrag ni sha ba r'i ru bstan //",
    "T02D1276:104b-44": "khu ba tsandal'i ru grags //",
    "T02D1276:104b-45": "tshil dang rkang ni do mbi n'i //",
    "T02D1276:104b-46": "bdud la sogs pa nyes pa drug / gcod phyir gri gug thogs pas bzhugs //",
    "T02D1276:104b-47": "thod pa stong nyid ngo bo ste /",
    "T02D1276:105a-0": "@105a * // thams cad thabs su shes par bya //",
    "T02D1276:105a-1": "dus tshigs gsum ldan byin gyis brlabs //",
    "T02D1276:105a-2": "lha yi sku ru gnas par bya //",
    "T02D1276:105a-3": "bya rnams byed tshe rnal 'byor pas //",
    "T02D1276:105a-4": "rnal 'byor 'di ni dran par bya //",
    "T02D1276:105a-5": "skad cig tsam yang sems gzhan ni //",
    "T02D1276:105a-6": "ma rig ma rungs ldan sems kyis //",
    "T02D1276:105a-7": "dngos grub 'dod pa'i sgrub pa pos //",
    "T02D1276:105a-8": "'bad pas mkhas pas gnas mi bya //",
    "T02D1276:105a-9": "zla drug rnal 'byor pas bsgoms na //",
    "T02D1276:105a-10": "the tshom 'dir med dngos grub thob //",
    "T02D1276:105a-11": "de la so ma nyi mi bya ste //",
    "T02D1276:105a-12": "sangs rgyas rdzu 'phrul bsam mi khyab //",
    "T02D1276:105a-13": "yan lag ji snyed yod pa dang //",
    "T02D1276:105a-14": "gong du brjod pa thams cad ni //",
    "T02D1276:105a-15": "de snyed sngags dang phyag rgya yin //",
    "T02D1276:105a-16": "dpal ldan he ru'i go 'phang gnas //",
    "T02D1276:105a-17": "de la sngags ni 'di yin te //",
    "T02D1276:105a-18": "aom tree lo ky'a kshe pa h'um h'um h'um phat sv'a h'a /",
    "T02D1276:105a-19": "gshegs su gsol ba'i don du spyan drangs nas //",
    "T02D1276:105a-20": "yang dag par mchod la //",
    "T02D1276:105a-21": "bsod nams yongs su bsngos la bzod par gsol lo //",
    "T02D1276:105a-22": "he ru ka rnam par bsams nas ldang ba'i bla ma'i man ngag yin no //",
    "T02D1276:105a-23": "shes rab bla ma'i zho rtag tu //",
    "T02D1276:105a-24": "bla ma dam pa'i gdams ngag gi / bdud rtsi myang ba gang yin pa //",
    "T02D1276:105a-25": "de yis sangs rgyas thob par 'gyur //",
    "T02D1276:105a-26": "dgyes rdor rgyud las gsungs pa yi //",
    "T02D1276:105a-27": "der rnyed rim pas bsdus nas ni //",
    "T02D1276:105a-28": "dgyes pa'i sgrub thabs gsal byas pas //",
    "T02D1276:105a-29": "bsod nams dpag med gang bsags pa //",
    "T02D1276:105a-30": "des ni ltas ngan nyes mang zhing //",
    "T02D1276:105a-31": "sdug bsngal gyis rmongs bsam ldan 'gro //",
    "T02D1276:105a-32": "ma lus thub dbang dkyil 'khor che //",
    "T02D1276:105a-33": "dpal ldan rgyal po'i snod thob shog / gsung bsdus pa'i dgyes pa rdo rje'i sgrub thabs rdzogs so /",
    "T02D1276:105a-35": "// / rgya gar gyi mkhan po su ma ti shr'i bha dra dang /"
}