{
    "T02TD3651E:262b-0": "@262b # // rgya gar skad du /",
    "T02TD3651E:262b-1": "a'arya kharsa p'a ni lo ka n'a tha s'a dha nam /",
    "T02TD3651E:262b-2": "bod skad du /",
    "T02TD3651E:262b-3": "'phags pa kharsa p'a ni 'jig rten mgon po'i sgrub thabs /",
    "T02TD3651E:262b-4": "'jig rten mgon po la phyag 'tshal lo //",
    "T02TD3651E:262b-5": "gnas dben par bde ba'i stan la sngags pa 'dug ste /",
    "T02TD3651E:262b-6": "dang por tshangs pa'i gnas bzhi bsgom mo //",
    "T02TD3651E:262b-7": "de nas snying gar aa las zla bar hr'i:dkar po bsams pa'i 'od 'phros pas /",
    "T02TD3651E:262b-8": "mdun gyi nam mkha' la bla ma dang /",
    "T02TD3651E:262b-9": "sangs rgyas dang byang chub sems dpa' gsal bar dmigs par bya'o //",
    "T02TD3651E:262b-10": "yang de'i 'od las byung ba'i mchod pa'i sprin gyis mchod pa la sogs pa snga ma bzhin du bya'o //",
    "T02TD3651E:262b-11": "de'i 'og tu aom sva bh'a wa shuddha:sarba dharm'a:sva bh'a wa shuddho&amp; ham zhes brjod pas bdag nyid stong par bsgom mo //",
    "T02TD3651E:262b-12": "de nas sna tshogs padma zla ba'i dkyil 'khor du hr'i:gsal ba'i 'od 'phros pas /",
    "T02TD3651E:262b-13": "'gro ba rigs lnga'i sdug bsngal thams cad sbyangs nas /",
    "T02TD3651E:262b-14": "slar de nyid du 'dus pa las bdag nyid 'jig rten dbang phyug tu gyur par bsam mo //",
    "T02TD3651E:262b-15": "de yang zhal gcig phyag gnyis pa sku mdog dkar po skyed skyil gyis bzhugs pa /",
    "T02TD3651E:262b-16": "dbu skra'i cod pan can dang /",
    "T02TD3651E:262b-17": "snang ba mtha' yas kyi dbu rgyan can /",
    "T02TD3651E:262b-18": "rgyan thams cad kyis brgyan pa /",
    "T02TD3651E:262b-19": "mdzes pa'i na bza' gsol pa /",
    "T02TD3651E:262b-20": "phyag g-yas pus mo la brten te brkyang pa /",
    "T02TD3651E:262b-21": "g-yon pa padma bsnams par bsgoms la dpral bar zla ba /",
    "T02TD3651E:262b-22": "mgrin par aom /",
    "T02TD3651E:262b-23": "snying gar a'a:h'um rnams gsal bar bya'o //",
    "T02TD3651E:262b-24": "de'i g-yas ngos su lha mo sgrol ma gzhon nu'i tshul can dang /",
    "T02TD3651E:262b-25": "g-yon na khro gnyer can dang khro bo bdud rtsi 'khyil pa bsam mo //",
    "T02TD3651E:263a-0": "de ltar @263a * //",
    "T02TD3651E:263a-1": "bsam gtan byas pa'i 'og tu bzlas pa ni aom hr'i:sv'a h'a /",
    "T02TD3651E:263a-2": "'phags pa kharsa p'a ni 'jig rten mgon po'i sgrub thabs rdzogs so//"
}