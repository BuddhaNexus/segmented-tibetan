{
    "T04TD3861E:201a-0": "@201a * // dbu ma la 'jug pa zhes bya ba bzhugs so //",
    "T04TD3861E:201b-0": "@201b * // rgya gar skad du /",
    "T04TD3861E:201b-1": "ma dhy'a ma ka aa ba t'a ra n'a ma /",
    "T04TD3861E:201b-2": "bod skad du /",
    "T04TD3861E:201b-3": "dbu ma la 'jug pa zhes bya ba /",
    "T04TD3861E:201b-4": "'jam dpal gzhon nur gyur pa la phyag 'chal lo //",
    "T04TD3861E:201b-5": "nyan thos sangs rgyas 'bring rnams thub dbang skyes //",
    "T04TD3861E:201b-6": "sangs rgyas byang chub sems dpa' las 'khrungs shing //",
    "T04TD3861E:201b-7": "snying rje'i sems dang gnyis su med blo dang //",
    "T04TD3861E:201b-8": "byang chub sems ni rgyal sras rnams kyi rgyu //",
    "T04TD3861E:201b-9": "gang phyir brtse nyid rgyal ba'i lo thog phun tshogs 'di'i //",
    "T04TD3861E:201b-10": "sa bon dang ni spel la chu 'dra yun ring du //",
    "T04TD3861E:201b-11": "longs spyod gnas la smin pa lta bur 'dod gyur pa //",
    "T04TD3861E:201b-12": "de phyir bdag gis thog mar snying rje bstod par bgyi //",
    "T04TD3861E:201b-13": "dang por nga zhes bdag la zhen gyur zhing [*cing?] //",
    "T04TD3861E:201b-14": "bdag gi [*gis?] 'di zhes dngos la chags bskyed pa //",
    "T04TD3861E:201b-15": "zo chun 'phyan ltar rang dbang med pa yi //",
    "T04TD3861E:201b-16": "'gro la snying rjer gyur gang de la 'dud //",
    "T04TD3861E:201b-17": "'gro ba g-yo ba'i chu yi nang gi zla ba ltar //",
    "T04TD3861E:201b-18": "g-yo dang rang bzhin nyid kyis stong par mthong ba yi //",
    "T04TD3861E:201b-19": "rgyal ba'i sras po 'di yi sems gang 'gro ba rnams //",
    "T04TD3861E:201b-20": "rnam par grol bar bya phyir snying rje'i dbang gyur zhing //",
    "T04TD3861E:201b-21": "kun tu bzang po'i smon pas rab bsngos dga' ba la //",
    "T04TD3861E:201b-22": "rab tu gnas pa de ni dang po zhes bya'o //",
    "T04TD3861E:201b-23": "de nas bzung ste de ni thob par gyur pa yis //",
    "T04TD3861E:201b-24": "byang chub sems dpa' zhes bya'i sgra nyid kyis bsnyad do //",
    "T04TD3861E:201b-25": "'di ni de bzhin gshegs pa rnams kyi rigs su'ang skyes pa ste //",
    "T04TD3861E:201b-26": "'di ni kun tu sbyor ba gsum po thams cad spangs pa yin //",
    "T04TD3861E:201b-27": "byang chub sems dpa' de ni dga' ba mchog tu gyur 'chang zhing //",
    "T04TD3861E:201b-28": "'jig rten khams brgya kun nas g-yo bar nus par gyur pa'ang yin //",
    "T04TD3861E:201b-29": "sa nas sar gnon byed cing gong mar rab tu 'gro bar 'gyur //",
    "T04TD3861E:201b-30": "de tshe 'di yi ngan 'gro'i lam rnams mtha' dag 'gag par 'gyur //",
    "T04TD3861E:201b-31": "de tshe 'di yi so so skye bo'i sa rnams thams cad zad //",
    "T04TD3861E:201b-32": "'di ni 'phags pa brgyad pa ji lta de ltar nye bar bstan //",
    "T04TD3861E:201b-33": "rdzogs pa'i byang chub sems lta dang po la gnas kyang //",
    "T04TD3861E:202a-0": "thub dbang gsung skyes dang bcas @202a * //",
    "T04TD3861E:202a-1": "rang sangs rgyas rnams ni //",
    "T04TD3861E:202a-2": "bsod nams dag gi dbang gis pham byas rnam par 'phel //",
    "T04TD3861E:202a-3": "de ni ring du song bar blo yang lhag par 'gyur //",
    "T04TD3861E:202a-4": "de tshe de la rdzogs sangs byang chub rgyu //",
    "T04TD3861E:202a-5": "dang po sbyin pa nyid ni lhag par 'gyur //",
    "T04TD3861E:202a-6": "rang sha ster la'ang gus par byas pa yis //",
    "T04TD3861E:202a-7": "snang du mi rung dpog pa'i rgyur yang 'gyur //",
    "T04TD3861E:202a-8": "skye bo 'di kun bde ba mngon 'dod cing //",
    "T04TD3861E:202a-9": "mi rnams bde ba'ang longs spyod med min la //",
    "T04TD3861E:202a-10": "longs spyod kyang ni sbyin las 'byung mkhyen nas //",
    "T04TD3861E:202a-11": "thub pas dang por sbyin pa'i gtam mdzad do//",
    "T04TD3861E:202a-12": "snying rje dman zhing shin tu rtsub sems can //",
    "T04TD3861E:202a-13": "rang don lhur len nyid du 'gyur ba gang //",
    "T04TD3861E:202a-14": "de dag gi yang 'dod pa'i longs spyod rnams //",
    "T04TD3861E:202a-15": "sdug bsngal nyer zhi'i rgyur gyur sbyin las 'byung //",
    "T04TD3861E:202a-16": "'di yang sbyin pa'i skabs kyis nam zhig tshe //",
    "T04TD3861E:202a-17": "'phags pa'i skye bo dang 'phrad myur du 'thob //",
    "T04TD3861E:202a-18": "de nas srid rgyun yang dag bcad byas te //",
    "T04TD3861E:202a-19": "de yi rgyu can zhi bar 'gro bar 'gyur //",
    "T04TD3861E:202a-20": "'gro la phan par dam bcas yid can rnams //",
    "T04TD3861E:202a-21": "sbyin pas ring por mi thogs dga' ba 'thob //",
    "T04TD3861E:202a-22": "gang phyir brtse bdag brtse bdag ma yin pa //",
    "T04TD3861E:202a-23": "de phyir sbyin pa'i gtam nyid gtso bo yin //",
    "T04TD3861E:202a-24": "ji ltar byin zhig ces sgra thos bsams las //",
    "T04TD3861E:202a-25": "rgyas sras bde 'byung de ltar thub rnams la //",
    "T04TD3861E:202a-26": "zhi bar zhugs pas bde ba byed min na //",
    "T04TD3861E:202a-27": "thams cad btang bas lta zhig smos ci dgos //",
    "T04TD3861E:202a-28": "lus bcad ster zhing bdag gi sdug bsngal gyis //",
    "T04TD3861E:202a-29": "gzhan dag rnams kyi dmyal ba la sogs pa'i //",
    "T04TD3861E:202a-30": "sdug bsngal rang rig nyid du mthong nas ni //",
    "T04TD3861E:202a-31": "de bcad bya phyir myur du brtson 'grus rtsom //",
    "T04TD3861E:202a-32": "sbyin pa sbyin bya len po gtong pos stong //",
    "T04TD3861E:202a-33": "'jig rten 'das pa'i pha rol phyin zhes bya //",
    "T04TD3861E:202a-34": "gsum po dag la chags skyes gyur pas de //",
    "T04TD3861E:202a-35": "'jig rten pa yi pha rol phyin ces bstan //",
    "T04TD3861E:202a-36": "de ltar rgyal ba'i sras kyi yid la rab gnas shing //",
    "T04TD3861E:202a-37": "dam pa'i rten la 'od chags mdzes pa rnyed gyur pa'i //",
    "T04TD3861E:202a-38": "dga' ba 'di ni nor bu chu shel ji bzhin du //",
    "T04TD3861E:202b-0": "mun pa stug po thams cad rnam par @202b bsal nas rgyal //",
    "T04TD3861E:202b-1": "dbu ma la 'jug pa las //",
    "T04TD3861E:202b-2": "sems bskyed pa dang po'o //",
    "T04TD3861E:202b-3": "de tshul phun tshogs yon tan dag ldan phyir //",
    "T04TD3861E:202b-4": "rmi lam du yang 'chal khrims dri ma spangs //",
    "T04TD3861E:202b-5": "lus ngag yid kyi rgyu ba dag gyur pas //",
    "T04TD3861E:202b-6": "dam pa'i las lam bcu char sog par byed ;",
    "T04TD3861E:202b-7": "/ dge ba'i lam 'di lta zhig bcu char yang //",
    "T04TD3861E:202b-8": "de la klags te shin tu dag par 'gyur //",
    "T04TD3861E:202b-9": "ston ka'i zla ltar rtag tu rnam dag de //",
    "T04TD3861E:202b-10": "zhi 'od chags par de dag gis rnam mdzes //",
    "T04TD3861E:202b-11": "gal te de ni khrims dag rang bzhin lta //",
    "T04TD3861E:202b-12": "de phyir de ni tshul khrims dag mi 'gyur //",
    "T04TD3861E:202b-13": "de phyir de ni rtag tu gsum char la'ang //",
    "T04TD3861E:202b-14": "gnyis blo'i rgyu ba yang dag bral bar 'gyur //",
    "T04TD3861E:202b-15": "sbyin pas longs spyod dag ni 'gro ngan na'ang //",
    "T04TD3861E:202b-16": "skye bo tshul khrims rkang pa nyams la 'byung //",
    "T04TD3861E:202b-17": "bskyed bcas dngos 'du yongs su zad pas na //",
    "T04TD3861E:202b-18": "phyin chad de la longs spyod 'byung mi 'gyur //",
    "T04TD3861E:202b-19": "gang tshe rang dbang 'jug cing mthun gnas pa //",
    "T04TD3861E:202b-20": "gal te 'di bdag 'dzin par mi byed na //",
    "T04TD3861E:202b-21": "g-yang sar lhung bas gzhan dbang 'jug 'gyur ba //",
    "T04TD3861E:202b-22": "de las phyi nas gang gis slong bar 'gyur //",
    "T04TD3861E:202b-23": "de phyir rgyal bas sbyin pa'i gtam mdzad nas ;",
    "T04TD3861E:202b-24": "/ tshul khrims rjes 'gro'i gtam nyid mdzad pa yin //",
    "T04TD3861E:202b-25": "yon tan tshul khrims zhing du rnam 'phel na //",
    "T04TD3861E:202b-26": "'bras bu nyer spyod chad pa med par 'gyur //",
    "T04TD3861E:202b-27": "so so'i skye bo rnams dang gsung skyes dang //",
    "T04TD3861E:202b-28": "rang byang chub la bdag nyid nges rnams dang //",
    "T04TD3861E:202b-29": "rgyal sras rnams kyi nges par legs pa dang //",
    "T04TD3861E:202b-30": "mngon mtho'i rgyu ni tshul khrims las gzhan med //",
    "T04TD3861E:202b-31": "ji ltar rgya mtsho ro dang lhan cig dang //",
    "T04TD3861E:202b-32": "bkra shis rna nag ma dang lhan cig bzhin //",
    "T04TD3861E:202b-33": "de ltar tshul khrims dbang byas bdag nyid che //",
    "T04TD3861E:202b-34": "de 'chal ba dang lhan cig gnas mi 'dod //",
    "T04TD3861E:202b-35": "gang gis gang zhig gang la spong byed pa //",
    "T04TD3861E:202b-36": "gsum du dmigs pa yod na tshul khrims de //",
    "T04TD3861E:202b-37": "'jig rten pa yi pha rol phyin zhes bshad //",
    "T04TD3861E:202b-38": "gsum la chags pas stong de 'jig rten 'das //",
    "T04TD3861E:202b-39": "rgyal sras zla ba las byung srid min srid pa yi //",
    "T04TD3861E:203a-0": "dpal gyur dri ma dang @203a * //",
    "T04TD3861E:203a-1": "bral dri ma med 'di yang //",
    "T04TD3861E:203a-2": "ston kha'i dus kyi zla ba'i 'od ni ji bzhin du //",
    "T04TD3861E:203a-3": "'gro ba'i yid kyi gdung ba sel bar byed pa yin //",
    "T04TD3861E:203a-4": "dbu ma la 'jug pa las /",
    "T04TD3861E:203a-5": "sems bskyed pa gnyis pa'o /",
    "T04TD3861E:203a-7": "// shes bya'i bud shing ma lus sreg pa'i me'i //",
    "T04TD3861E:203a-8": "'od 'byung phyir na sa ni gsum pa 'di //",
    "T04TD3861E:203a-9": "'od byed pa ste bde gshegs sras po la //",
    "T04TD3861E:203a-10": "de tshe nyi ltar zangs 'dra'i snang ba 'byung //",
    "T04TD3861E:203a-11": "gal te gnas min 'khrug pa 'ga' yis de'i //",
    "T04TD3861E:203a-12": "lus las sha ni rus bcas yun ring du //",
    "T04TD3861E:203a-13": "srang re re nas bcad par gyur kyang de'i /",
    "T04TD3861E:203a-14": "bzod pa gcod par byed la lhag par skye //",
    "T04TD3861E:203a-15": "bdag med mthong ba'i byang chub sems dpa' la //",
    "T04TD3861E:203a-16": "gang zhig gang gis gang tshe ji ltar gcod //",
    "T04TD3861E:203a-17": "gang phyir chos kyang de yis gzugs brnyan ltar //",
    "T04TD3861E:203a-18": "mthong ba des kyang de yis bzod par 'gyur //",
    "T04TD3861E:203a-19": "gnod pa byas pas gal te der bkon na //",
    "T04TD3861E:203a-20": "de la bkon pas byas zin ldog gam ci //",
    "T04TD3861E:203a-21": "de phyir der bkon nges par 'dir don med //",
    "T04TD3861E:203a-22": "'jig rten pha rol dang ni 'gal bar 'gyur //",
    "T04TD3861E:203a-23": "sngon byas pa yi mi dge'i las kyi 'bras bu gang //",
    "T04TD3861E:203a-24": "zad par byed par brjod par 'dod ba de nyid ko //",
    "T04TD3861E:203a-25": "gzhan la gnod pa dang ni khro bas sdug bsngal phyir //",
    "T04TD3861E:203a-26": "sa bon nyid du ji lta bur na 'khrid par byed //",
    "T04TD3861E:203a-27": "gang phyir rgyal sras rnams la khros pa yis //",
    "T04TD3861E:203a-28": "sbyin dang khrims byung dge ba bskal pa brgyar //",
    "T04TD3861E:203a-29": "bsags pa skad cig gis 'joms de yi phyir //",
    "T04TD3861E:203a-30": "mi bzod las gzhan sdig pa yod ma yin //",
    "T04TD3861E:203a-31": "mi sdug gzugs su byed cing dam pa min par bkri / tshul dang tshul min shes pa'i rnam dpyod 'phrog byed cing //",
    "T04TD3861E:203a-32": "mi bzod pa yis myur du ngan 'gror skyur bar byed //",
    "T04TD3861E:203a-33": "bzod pas bshad zin dang 'gal yon tan rnams byed do //",
    "T04TD3861E:203a-34": "bzod pas mdzes shing skye bo dam pa la //",
    "T04TD3861E:203a-35": "phangs dang lugs dang lugs min shes pa la //",
    "T04TD3861E:203a-36": "mkhas par 'gyur zhing de yi 'og tu ni //",
    "T04TD3861E:203a-37": "lha mi'i skye dang sdig pa zad par 'gyur //",
    "T04TD3861E:203a-38": "so so'i skye bo dang ni rgyal sras kyis /",
    "T04TD3861E:203b-0": "khro dang bzod pa'i skyon @203b yon rig byas te //",
    "T04TD3861E:203b-1": "mi bzod spangs nas 'phags pa'i skye bo yis //",
    "T04TD3861E:203b-2": "bsngags pa'i bzod pa rtag tu myur bsten bya //",
    "T04TD3861E:203b-3": "rdzogs sangs rgyas kyi byang chub phyir bsngos kyang //",
    "T04TD3861E:203b-4": "gsum dmigs yod na de ni 'jig rten pa'o //",
    "T04TD3861E:203b-5": "dmigs pa med na de nyid sangs rgyas kyis //",
    "T04TD3861E:203b-6": "'jig rten 'das pa'i pha rol phyin zhes bstan //",
    "T04TD3861E:203b-7": "sa der rgyal sras bsam gtan mngon shes dang //",
    "T04TD3861E:203b-8": "'dod chags zhe sdang yongs su zad par 'gyur //",
    "T04TD3861E:203b-9": "des kyang rtag tu 'jig rten pa yi ni //",
    "T04TD3861E:203b-10": "'dod pa'i 'dod chags 'joms par nus par 'gyur //",
    "T04TD3861E:203b-11": "sbyin sogs chos gsum de dag phal mo cher //",
    "T04TD3861E:203b-12": "bde bar gshegs pas khyim pa rnams la bsngags //",
    "T04TD3861E:203b-13": "bsod nams zhes bya'i tshogs kyang de dag nyid //",
    "T04TD3861E:203b-14": "sangs rgyas gzugs kyi bdag nyid sku yi rgyu //",
    "T04TD3861E:203b-15": "rgyal ba'i sras po nyi ma la gnas 'od byed 'di //",
    "T04TD3861E:203b-16": "rang gtogs mun rnams dang po yang dag bsal byas nas //",
    "T04TD3861E:203b-17": "'gro ba'i mun pa rnam par 'joms par mngon par 'dod //",
    "T04TD3861E:203b-18": "sa 'dir shin tu rno bar gyur kyang khro mi 'gyur //",
    "T04TD3861E:203b-19": "dbu ma la 'jug pa las //",
    "T04TD3861E:203b-20": "sems bskyed pa gsum pa'o /",
    "T04TD3861E:203b-22": "// / yon tan ma lus brtson 'grus rjes 'gro zhing //",
    "T04TD3861E:203b-23": "bsod nams blo gros tshogs ni gnyis kyi rgyu //",
    "T04TD3861E:203b-24": "brtson 'grus gang du 'bar bar gyur pa yi //",
    "T04TD3861E:203b-25": "sa de bzhi pa 'od ni 'phro ba'o //",
    "T04TD3861E:203b-26": "der ni bder gshegs sras la rdzogs pa yi //",
    "T04TD3861E:203b-27": "byang chub phyogs lhag bsgoms pa las skyes pa'i //",
    "T04TD3861E:203b-28": "snang ba zangs kyi 'od pas lhag 'byung zhing //",
    "T04TD3861E:203b-29": "rang du lta ba dang 'brel yongs su zad //",
    "T04TD3861E:203b-30": "dbu ma la 'jug pa las //",
    "T04TD3861E:203b-31": "sems bskyed pa bzhi pa'o /",
    "T04TD3861E:203b-33": "// / bdag nyid che de bdud rnams kun gyis kyang //",
    "T04TD3861E:203b-34": "sbyang dka'i sa la pham par nus ma yin //",
    "T04TD3861E:203b-35": "bsam gtan lhag cing blo bzang bden rang bzhin //",
    "T04TD3861E:203b-36": "zhib mo rtogs la'ang shin tu mkhas pa 'thob //",
    "T04TD3861E:203b-37": "dbu ma la 'jug pa las /",
    "T04TD3861E:203b-38": "sems bskyed pa lnga pa'o /",
    "T04TD3861E:204a-0": "// / mngon du phyogs par mnyam bzhag sems @204a * //",
    "T04TD3861E:204a-1": "gnas te //",
    "T04TD3861E:204a-2": "rdzogs pa'i sangs rgyas chos la mngon phyogs shing //",
    "T04TD3861E:204a-3": "'jig rten 'byung ba'i de nyid mthong ba de //",
    "T04TD3861E:204a-4": "shes rab gnas pas 'gog pa thob par 'gyur //",
    "T04TD3861E:204a-5": "ji ltar long ba'i tshogs kun bde blag tu //",
    "T04TD3861E:204a-6": "mig ldan skyes bu gcig gis 'dod pa yi ;",
    "T04TD3861E:204a-7": "/ yul du 'khrid pa de bzhin 'dir yang blos //",
    "T04TD3861E:204a-8": "mig nyams yon tan blangs te rgyal nyid 'gro ji ltar de yis ches zab chos rtogs pa //",
    "T04TD3861E:204a-9": "lung dang gzhan yang rigs pas yin pas na //",
    "T04TD3861E:204a-10": "de ltar 'phags pa klu sgrub gzhung lugs las //",
    "T04TD3861E:204a-11": "ji star gnas pa'i lugs bzhin brjod par bya //",
    "T04TD3861E:204a-12": "so so skye bo'i dus na'ang stong pa nyid thos nas //",
    "T04TD3861E:204a-13": "nang du rab tu dga' ba yang dang yang du 'byung //",
    "T04TD3861E:204a-14": "rab tu dga' ba las byung mchi mas mig brlan zhing //",
    "T04TD3861E:204a-15": "lus kyi ba spu ldang bar 'gyur ba gang yin pa //",
    "T04TD3861E:204a-16": "de la rdzogs pa'i sangs rgyas blo yis sa bon yod //",
    "T04TD3861E:204a-17": "de nyid nye bar bstan pa'i snod ni de yin te //",
    "T04TD3861E:204a-18": "de la dam pa'i don gyi bden pa bstan par bya //",
    "T04TD3861E:204a-19": "de la de yi rjes su 'gro ba'i yon tan 'byung //",
    "T04TD3861E:204a-20": "rtag tu tshul khrims yang dag blangs nas gnas par 'gyur //",
    "T04TD3861E:204a-21": "sbyin pa gtong bar 'gyur zhing snying rje sten par byed //",
    "T04TD3861E:204a-22": "bzod pa sgom byed de yi dge ba byang chub tu //",
    "T04TD3861E:204a-23": "'gro ba dgrol bar bya phyir yongs su bsngo byed cing //",
    "T04TD3861E:204a-24": "rdzogs pa'i byang chub sems dpa' rnams la gus par byed //",
    "T04TD3861E:204a-25": "zab cing rgya che'i tshul la mkhas pa'i skye bos ni //",
    "T04TD3861E:204a-26": "rim gyis rab tu dga' ba'i sa ni 'thob 'gyur bas //",
    "T04TD3861E:204a-27": "de ni don du gnyer bas lam 'di mnyan par gyis //",
    "T04TD3861E:204a-28": "de nyid de las 'byung min gzhan dag las lta ga la zhig / gnyi ga las kyang ma yin rgyu med par ni ga la yod //",
    "T04TD3861E:204a-29": "de ni de las 'byung na yon tan 'ga' yang yod ma yin //",
    "T04TD3861E:204a-30": "skyes par gyur pa slar yang skye bar rigs pa'ang ma yin nyid //",
    "T04TD3861E:204a-31": "skyes zin slar yang skye bar yongs su rtog par 'gyur na ni //",
    "T04TD3861E:204a-32": "myu gu la sogs rnams kyi skye ba 'dir rnyed mi 'gyur zhing //",
    "T04TD3861E:204a-33": "sa bon srid mthar thug par rab tu skye ba nyid du 'gyur //",
    "T04TD3861E:204b-0": "ji ltar de nyid kyis de @204b rnam par 'jig par byed par 'gyur //",
    "T04TD3861E:204b-1": "byed rgyu sa bon gyi las tha dad myu gu'i dbyibs dang ni //",
    "T04TD3861E:204b-2": "kha dog ro nus smin pa'i tha dad khyod la med par 'gyur //",
    "T04TD3861E:204b-3": "gal te sngar gyi bdag gis dngos po bsal nas de las gzhan //",
    "T04TD3861E:204b-4": "ngo bor 'gyur na de tshe de yi de nyid ji ltar 'gyur //",
    "T04TD3861E:204b-5": "gal te khyod kyi sa bon myu gu 'dir gzhan ma yin na //",
    "T04TD3861E:204b-6": "sa bon bzhin du myu gu zhes bya de gzung med pa'am //",
    "T04TD3861E:204b-7": "yang na de dag gcig pas ji ltar myu gu 'di bzhin du //",
    "T04TD3861E:204b-8": "de yang gzung du yod 'gyur de phyir 'di ni khas mi blang //",
    "T04TD3861E:204b-9": "gang phyir rgyu zhig na yang de yi 'bras bu mthong ba'i phyir //",
    "T04TD3861E:204b-10": "de dag gcig pa yin zhes 'jig rten gyis kyang khas ma len //",
    "T04TD3861E:204b-11": "de phyir dngos po bdag las 'byung zhes rab tu brtags pa 'di //",
    "T04TD3861E:204b-12": "de nyid dang ni 'jig rten du yang rigs pa ma yin no //",
    "T04TD3861E:204b-13": "bdag las skye bar 'dod na bskyed par bya dang skyed byed dang //",
    "T04TD3861E:204b-14": "las dang byed pa po yang gcig nyid 'gyur na de dag ni //",
    "T04TD3861E:204b-15": "gcig nyid ma yin pas na bdag las skye bar khas blang par //",
    "T04TD3861E:204b-16": "bya min rgya cher bshad pa'i nyes par thal bar 'gyur phyir ro //",
    "T04TD3861E:204b-17": "gzhan la brten nas gal te gzhan zhig 'byung bar 'gyur na ni //",
    "T04TD3861E:204b-18": "'o na me lce las kyang mun pa 'thug po 'byung 'gyur zhing //",
    "T04TD3861E:204b-19": "thams cad las kyang thams cad skye bar 'gyur te gang gi phyir //",
    "T04TD3861E:204b-20": "skyed par byed pa ma yin ma lus la yang gzhan nyid mtshungs //",
    "T04TD3861E:204b-21": "rab tu bya bar nus pa de phyir 'bras bur des brjod cing //",
    "T04TD3861E:204b-22": "gang zhig de skyed nus pa de ni gzhan na'ang rgyu yin la //",
    "T04TD3861E:204b-23": "rgyud gcig gtogs dang skyed par byed las skye ba de yi phyir //",
    "T04TD3861E:204b-24": "s'a lu'i myu gu nas la sogs las de lta min zhe na //",
    "T04TD3861E:204b-25": "ji ltar nas dang ge sar dang ni keng shu ka la sogs //",
    "T04TD3861E:204b-26": "s'a lu'i myu gu'i skyed par byed par 'dod min nus ldan min //",
    "T04TD3861E:204b-27": "rgyud gcig khongs su gtogs min 'dra ba ma yin nyid de bzhin //",
    "T04TD3861E:204b-28": "s'a lu'i sa bon yang ni de yi min te gzhan nyid phyir //",
    "T04TD3861E:204b-29": "myu gu sa bon dang ni dus mnyam yod pa ma yin te //",
    "T04TD3861E:204b-30": "gzhan nyid med par la bon gzhan pa nyid du ga la 'gyur //",
    "T04TD3861E:205a-0": "des na myu gu sa bon las skye 'grub par @205a * //",
    "T04TD3861E:205a-1": "'gyur min pas //",
    "T04TD3861E:205a-2": "gzhan las skye ba yin zhes bya ba'i phyogs 'di gtang bar byos //",
    "T04TD3861E:205a-3": "ji ltar srang gi mda' gnyis mtho ba dang ni dma' ba dag / dus mnyam ma yin par na min par mthong ba de bzhin du //",
    "T04TD3861E:205a-4": "bskyed par bya dang skyed byed dag gi skye 'gag 'gyur zhe na //",
    "T04TD3861E:205a-5": "gal te gcig tshe yin na 'dir dus gcig med de yang min //",
    "T04TD3861E:205a-6": "gal te skye bzhin pa de skye la phyogs pas yod min zhing //",
    "T04TD3861E:205a-7": "'gag bzhin pa ni yod kyang 'jig la phyogs par 'dod gyur pa //",
    "T04TD3861E:205a-8": "de tshe 'di ni ji lta bur na srang dang mtshungs pa yin //",
    "T04TD3861E:205a-9": "skye ba 'di ni byed po med par rigs pa'i ngo bo'ang min //",
    "T04TD3861E:205a-10": "gal te mig gi blo la rang gi skye byed dus gcig pa //",
    "T04TD3861E:205a-11": "mig la sogs dang lhan cig 'byung ba 'du shes la sogs las //",
    "T04TD3861E:205a-12": "gzhan nyid yod na yod la 'byung bas dgos pa ci zhig yod //",
    "T04TD3861E:205a-13": "ci ste de med ce na 'di la nyes pa bshad zin to //",
    "T04TD3861E:205a-14": "skyed par 'byed pa bskyed bya gzhan skyed pa de rgyu yin na //",
    "T04TD3861E:205a-15": "yod pa'am 'on te med dang gnyi ga gnyis bral zhig skyed grang //",
    "T04TD3861E:205a-16": "yod na skyed byed ci dgos med la'ang des ni ci zhig bya //",
    "T04TD3861E:205a-17": "gnyis nyid la des ci bya gnyis dang bral la'ang des ci bya //",
    "T04TD3861E:205a-18": "gang gis rang lha la gnas 'jig rten tshad mar 'dod pas na //",
    "T04TD3861E:205a-19": "'dir ni rigs pa smras pa nyid kyis lta ko ci zhig bya //",
    "T04TD3861E:205a-20": "gzhan las gzhan 'byung ba yang 'jig rten pa yis rtogs 'gyur te //",
    "T04TD3861E:205a-21": "des na gzhan las skye yod 'dir ni rigs pa ci zhig dgos //",
    "T04TD3861E:205a-22": "dngos kun yang dag brdzun pa mthong ba yis //",
    "T04TD3861E:205a-23": "dngos rnyed ngo bo gnyis ni 'dzin par 'gyur //",
    "T04TD3861E:205a-24": "yang dag mthong yul gang de de nyid de //",
    "T04TD3861E:205a-25": "mthong ba brdzun pa kun rdzob bden par gsungs //",
    "T04TD3861E:205a-26": "mthong ba brdzun pa'ang rnam pa gnyis 'dod de //",
    "T04TD3861E:205a-27": "dbang po gsal dang dbang po skyon ldan no //",
    "T04TD3861E:205a-28": "skyon ldan dbang can rnams kyi shes pa ni //",
    "T04TD3861E:205a-29": "dbang po legs gyur shes ltos log par 'dod //",
    "T04TD3861E:205a-30": "gnod pa med pa'i dbang po drug rnams kyis //",
    "T04TD3861E:205a-31": "gzung ba gang zhig 'jig rten gyis rtogs te //",
    "T04TD3861E:205a-32": "'jig rten nyid las bden yin lhag ma ni //",
    "T04TD3861E:205a-33": "'jig rten nyid las log par rnam par bzhag /",
    "T04TD3861E:205b-0": "@205b / mi shes gnyid kyis rab bskyod mu stegs can //",
    "T04TD3861E:205b-1": "rnams kyis bdag nyid ji bzhin brtags pa dang //",
    "T04TD3861E:205b-2": "sgyu ma smig rgyu sogs la brtags pa gang //",
    "T04TD3861E:205b-3": "de dag 'jig rten las kyang yod min nyid //",
    "T04TD3861E:205b-4": "mig ni rab rib can gyis dmigs pa yis //",
    "T04TD3861E:205b-5": "rab rib med shes la gnod min ji ltar //",
    "T04TD3861E:205b-6": "de bzhin dri med ye shes spangs pa'i blos //",
    "T04TD3861E:205b-7": "dri med blo la gnod pa yod ma yin //",
    "T04TD3861E:205b-8": "gti mug rang bzhin sgrib phyir kun rdzob ste //",
    "T04TD3861E:205b-9": "des gang bcos ma bden par snang de ni //",
    "T04TD3861E:205b-10": "kun rdzob bden zhes thub pa des gsungs te //",
    "T04TD3861E:205b-11": "bcos mar gyur pa'i dngos ni kun rdzob tu'o //",
    "T04TD3861E:205b-12": "rab rib mthu yis skra shad la sogs pa'i //",
    "T04TD3861E:205b-13": "ngo bo log pa gang zhig rnam brtags pa //",
    "T04TD3861E:205b-14": "de nyid bdag nyid gang du mig dag pas //",
    "T04TD3861E:205b-15": "mthong de de nyid de bzhin 'dir shes kyis //",
    "T04TD3861E:205b-16": "gal te 'jig rten tshad ma yin na ni //",
    "T04TD3861E:205b-17": "'jig rten de nyid mthong bas 'phags gzhan gyis //",
    "T04TD3861E:205b-18": "ci dgos 'phags pa'i lam gyis ci zhig bya //",
    "T04TD3861E:205b-19": "blun po tshad mar rigs pa'ang ma yin no //",
    "T04TD3861E:205b-20": "rnam kun 'jig rten tshad min de yi phyir //",
    "T04TD3861E:205b-21": "de nyid skabs su 'jig rten gnod pa med //",
    "T04TD3861E:205b-22": "'jig rten don ni 'jig rten grags nyid kyis //",
    "T04TD3861E:205b-23": "gal te sel na 'jig rten gyis gnod 'gyur //",
    "T04TD3861E:205b-24": "gang phyir 'jig rten sa bon tsam btab nas //",
    "T04TD3861E:205b-25": "bdag gis bu 'di skyed ces smra byed cing /",
    "T04TD3861E:205b-26": "shing yang btsugs so snyam du rtog des na //",
    "T04TD3861E:205b-27": "gzhan las skye ba 'jig rten las kyang med //",
    "T04TD3861E:205b-28": "gang phyir myu gu sa bon las gzhan min ;",
    "T04TD3861E:205b-29": "/ de phyir myug tshe sa bon zhig pa med //",
    "T04TD3861E:205b-30": "gang phyir gcig nyid yod min de phyir yang //",
    "T04TD3861E:205b-31": "myug tshe sa bon yod ces brjod mi bya //",
    "T04TD3861E:205b-32": "gal te rang gi mtshan nyid brten 'gyur na //",
    "T04TD3861E:205b-33": "de la skur bas dngos po 'jig pa'i phyir //",
    "T04TD3861E:205b-34": "stong nyid dngos po 'jig pa'i rgyur 'gyur na //",
    "T04TD3861E:205b-35": "de ni rigs min de phyir dngos yod min //",
    "T04TD3861E:205b-36": "gang phyir dngos po 'di dag rnam dpyad na //",
    "T04TD3861E:205b-37": "de nyid bdag can dngos las tshu rol tu //",
    "T04TD3861E:205b-38": "gnas rnyed ma yin de phyir 'jig rten gyi //",
    "T04TD3861E:205b-39": "tha snyad bden la rnam par dpyad mi bya //",
    "T04TD3861E:205b-40": "de nyid skabs su rigs pa gang zhig gis //",
    "T04TD3861E:206a-0": "@206a * // bdag dang gzhan las skye ba rigs min pa'i //",
    "T04TD3861E:206a-1": "rigs des tha snyad du yang rigs min pas //",
    "T04TD3861E:206a-2": "khyod kyi skye ba gang gis yin par 'gyur //",
    "T04TD3861E:206a-3": "dngos po stong pa gzugs brnyan la sogs pa //",
    "T04TD3861E:206a-4": "tshogs la ltos rnams ma grags pa yang min //",
    "T04TD3861E:206a-5": "ji ltar der ni gzugs brnyan sogs stong las //",
    "T04TD3861E:206a-6": "shes pa de yi rnam pa skye 'gyur ltar //",
    "T04TD3861E:206a-7": "de bzhin dngos po thams cad stong na yang //",
    "T04TD3861E:206a-8": "stong nyid dag las rab tu skye bar 'gyur //",
    "T04TD3861E:206a-9": "bden pa gnyis su'ang rang bzhin med pa'i phyir //",
    "T04TD3861E:206a-10": "de dag rtag pa ma yin chad pa'ang min //",
    "T04TD3861E:206a-11": "gang phyir rang bzhin gyis de mi 'gag pa //",
    "T04TD3861E:206a-12": "de phyir kun gzhi med kyang 'di nus phyir //",
    "T04TD3861E:206a-13": "la lar las 'gags yun ring lon las kyang //",
    "T04TD3861E:206a-14": "'bras bu yang dag 'byung bar rig par gyis //",
    "T04TD3861E:206a-15": "rmi lam dmigs pa'i yul dag mthong nas ni //",
    "T04TD3861E:206a-16": "sad kyang blun la chags pa skye 'gyur ba //",
    "T04TD3861E:206a-17": "de bzhin 'gags shing rang bzhin yod min pa'i //",
    "T04TD3861E:206a-18": "las las kyang ni 'bras bu yod pa yin //",
    "T04TD3861E:206a-19": "ji ltar yul ni yod nyid min mtshungs kyang //",
    "T04TD3861E:206a-20": "rab rib can gyis skra shad rnam par ni //",
    "T04TD3861E:206a-21": "mthong gi dngos gzhan rnam par ma yin ltar //",
    "T04TD3861E:206a-22": "de bzhin smin las slar smin min shes kyis //",
    "T04TD3861E:206a-23": "de phyir rnam smin mi dge nag po'i las //",
    "T04TD3861E:206a-24": "rnam smin dge nyid dge las yin mthong zhing //",
    "T04TD3861E:206a-25": "dge mi dge med blo can thar 'gyur te //",
    "T04TD3861E:206a-26": "las 'bras rnams la sems pa'ang dgag pa mdzad //",
    "T04TD3861E:206a-27": "kun gzhi yod cing gang zag nyid yod la //",
    "T04TD3861E:206a-28": "phung po 'di dag 'ba' zhig nyid yod ces //",
    "T04TD3861E:206a-29": "bstan pa 'di ni da ltar ches zab don //",
    "T04TD3861E:206a-30": "rig par mi 'gyur dang yin de la'o //",
    "T04TD3861E:206a-31": "'jig tshogs ltar dang bral yang sangs rgyas kyis //",
    "T04TD3861E:206a-32": "ji ltar nga dang nga yi bstan pa ltar //",
    "T04TD3861E:206a-33": "de bzhin dngos rnams rang bzhin med mod kyi //",
    "T04TD3861E:206a-34": "yod ces drang don nyid du bstan pa yin //",
    "T04TD3861E:206a-35": "gzung ba med par 'dzin pa ma mthong zhing //",
    "T04TD3861E:206a-36": "srid gsum rnam shes tsam du rab rtogs pas //",
    "T04TD3861E:206a-37": "shes rab la gnas byang chub sems dpa' des //",
    "T04TD3861E:206a-38": "rnam shes tsam du de nyid rtogs par 'gyur //",
    "T04TD3861E:206b-0": "ji ltar rlung gis @206b bskul bas rgya mtsho ni //",
    "T04TD3861E:206b-1": "che las chu rlabs 'byung ba de bzhin du //",
    "T04TD3861E:206b-2": "kun gyi sa bon kun gzhi zhes bya las //",
    "T04TD3861E:206b-3": "rang gi nus pas rnam shes tsam zhig 'byung //",
    "T04TD3861E:206b-4": "de phyir gzhan gyi dbang gi ngo bo gang //",
    "T04TD3861E:206b-5": "dngos po btags par yod pa'i rgyur 'gyur zhing //",
    "T04TD3861E:206b-6": "phyi rol gzung ba med par 'byung 'gyur la //",
    "T04TD3861E:206b-7": "yod dang spros kun yul min rang bzhin yod //",
    "T04TD3861E:206b-8": "phyi rol med sems dpe ni gang du yod //",
    "T04TD3861E:206b-9": "rmi lam ji bzhin zhe na de bsam bya //",
    "T04TD3861E:206b-10": "gang tshe nga la rmi lam na yang sems //",
    "T04TD3861E:206b-11": "yod min de tshe khyod kyi dpe yod min //",
    "T04TD3861E:206b-12": "gal te sad tshe rmi lam dran las yid //",
    "T04TD3861E:206b-13": "yod na phyi rol yul yang de bzhin 'gyur //",
    "T04TD3861E:206b-14": "ji ltar khyod kyi ngas mthong snyam dran pa //",
    "T04TD3861E:206b-15": "de 'dra phyi rol la yang yod pa yin //",
    "T04TD3861E:206b-16": "gal te gnyid nang mig blo mi srid pas //",
    "T04TD3861E:206b-17": "yod min yid kyi shes pa kho na yod //",
    "T04TD3861E:206b-18": "de yi rnam pa phyi rol nyid du zhen //",
    "T04TD3861E:206b-19": "rmi lam ji lta de bzhin 'dir 'dod na //",
    "T04TD3861E:206b-20": "ji ltar khyod kyi phyi yul rmi lam du //",
    "T04TD3861E:206b-21": "ma skyes de bzhin yid kyang skyes ma yin //",
    "T04TD3861E:206b-22": "mig dang mig gi yul dang des skyed sems //",
    "T04TD3861E:206b-23": "gsum po thams cad kyang ni brdzun pa yin //",
    "T04TD3861E:206b-24": "rna sogs lhag ma gsum po'ang skye ba med //",
    "T04TD3861E:206b-25": "rmi lam ji lta de bzhin sad 'dir yang //",
    "T04TD3861E:206b-26": "dngos rnams brdzun yin sems de yod ma yin //",
    "T04TD3861E:206b-27": "spyod yul med cing dbang po rnams kyang med //",
    "T04TD3861E:206b-28": "'di na ji ltar sad bzhin ji srid du //",
    "T04TD3861E:206b-29": "mi sad de srid de la gsum po yod //",
    "T04TD3861E:206b-30": "sad par gyur na gsum char yod min ltar //",
    "T04TD3861E:206b-31": "gti mug gnyid zad las de de bzhin no //",
    "T04TD3861E:206b-32": "dbang po rab rib bcas pa blo gang gis //",
    "T04TD3861E:206b-33": "rab rib mthu las skra rnams gang mthong ba //",
    "T04TD3861E:206b-34": "de blo la ltos gnyis char bden pa ste //",
    "T04TD3861E:206b-35": "don gsal mthong la gnyis ka'ang brdzun pa yin //",
    "T04TD3861E:206b-36": "gal te shes bya med par blo yod na //",
    "T04TD3861E:206b-37": "skra de'i yul dang mig ni rjes 'brel pa'i //",
    "T04TD3861E:206b-38": "rab rib med la'ang skra shad blor 'gyur na //",
    "T04TD3861E:206b-39": "de lta ma yin de phyir de yod min //",
    "T04TD3861E:206b-40": "gang phyir mthong ba dag la blo nus ni //",
    "T04TD3861E:206b-41": "smin med de phyir de la blo mi 'gyur //",
    "T04TD3861E:206b-42": "shes bya yod dngos bral bas min zhe na //",
    "T04TD3861E:207a-0": "nus de med @207a * //",
    "T04TD3861E:207a-1": "pas 'di ni 'grub ma yin //",
    "T04TD3861E:207a-2": "skyes la nus pa srid pa yod ma yin //",
    "T04TD3861E:207a-3": "ma skyes ngo bo la yang nus yod min //",
    "T04TD3861E:207a-4": "khyad par med par khyad par can yod min //",
    "T04TD3861E:207a-5": "mo gsham bu la'ang de ni yod par thal //",
    "T04TD3861E:207a-6": "gal te 'byung bar 'gyur bas bsnyad 'dod na //",
    "T04TD3861E:207a-7": "nus pa med par 'di yi 'byung 'gyur med //",
    "T04TD3861E:207a-8": "phan tshun don la brten pa'i 'grub pa ni //",
    "T04TD3861E:207a-9": "grub min nyid ces dam pa rnams kyis gsungs //",
    "T04TD3861E:207a-10": "gal te 'gags pa'i nus smin las 'gyur na //",
    "T04TD3861E:207a-11": "gzhan gyi nus pa las gzhan 'byung bar 'gyur //",
    "T04TD3861E:207a-12": "rgyun can rnams der phan tshun tha dad yod //",
    "T04TD3861E:207a-13": "de phyir thams cad kun las 'byung bar 'gyur //",
    "T04TD3861E:207a-14": "gal te der ni rgyun can tha dad kyi //",
    "T04TD3861E:207a-15": "de dag la rgyun tha dad med de'i phyir //",
    "T04TD3861E:207a-16": "nyes med ce na 'di ni bsgrub bya zhig / tha mi dad rgyun skabs mi rigs phyir ro //",
    "T04TD3861E:207a-17": "byams pa nyer sbas la brten chos rnams ni ;",
    "T04TD3861E:207a-18": "gzhan nyid phyir na rgyud gcig gtogs min te //",
    "T04TD3861E:207a-19": "gang dag rang mtshan nyid kyis so so ba //",
    "T04TD3861E:207a-20": "de dag rgyud gcig gtogs pa rigs ma yin //",
    "T04TD3861E:207a-21": "mig blo skye ba rang nus gang zhig las //",
    "T04TD3861E:207a-22": "de ma thag tu kun nas skye 'gyur zhing //",
    "T04TD3861E:207a-23": "rang gi rnam shes rten gyi nus de la//",
    "T04TD3861E:207a-24": "/ dbang po gzugs can mig gces bya bar rtogs //",
    "T04TD3861E:207a-25": "'di na dbang po las byung rnam par rig / phyi gzung med par rang gi sa bon las //",
    "T04TD3861E:207a-26": "sngo sogs snang nyid 'byung bar ma rtogs nas //",
    "T04TD3861E:207a-27": "skye bos phyi rol bzung bar sems khas len //",
    "T04TD3861E:207a-28": "rmi lam na ni gzugs don gzhan med par //",
    "T04TD3861E:207a-29": "rang nus smin las de yi rnam can sems //",
    "T04TD3861E:207a-30": "'byung ba ji lta de bzhin sad la'ang 'dir //",
    "T04TD3861E:207a-31": "phyir rol med par yid ni yod ce na //",
    "T04TD3861E:207a-32": "ji ltar mig med par ni rmi lam du //",
    "T04TD3861E:207a-33": "sngo sogs snang ba'i yid sems 'byung de ltar //",
    "T04TD3861E:207a-34": "mig dbang med par rang gi sa bon ni //",
    "T04TD3861E:207a-35": "smin las long ba la 'dir cis mi skye //",
    "T04TD3861E:207a-36": "gal te khyod ltar rmi lam drug pa yi //",
    "T04TD3861E:207a-37": "nus pa smin yod sad par med gyur na //",
    "T04TD3861E:207a-38": "drug pa'i nus smin ji lta 'dir med pa //",
    "T04TD3861E:207a-39": "de ltar rmi tshe med ces cis mi rigs //",
    "T04TD3861E:207a-40": "ji ltar mig med 'di yi rgyu min ltar //",
    "T04TD3861E:207b-0": "rmi lam du yang gnyid ni @207b rgyu ma yin //",
    "T04TD3861E:207b-1": "de phyir rmi lam du yang de dngos mig / brdzun pa'i yul can rtogs pa'i rgyur khas blang //",
    "T04TD3861E:207b-2": "'di yis lan ni gang dang gang btab pa //",
    "T04TD3861E:207b-3": "de dang de ni dam bca' mtshungs mthong bas //",
    "T04TD3861E:207b-4": "rtsod 'di sel byed sangs rgyas rnams kyis ni //",
    "T04TD3861E:207b-5": "'gar yang dngos po yod ces ma bstan to //",
    "T04TD3861E:207b-6": "rnal 'byor pa yis bla ma'i man ngag las //",
    "T04TD3861E:207b-7": "keng rus kyis gang sa gzhi mthong ba gang //",
    "T04TD3861E:207b-8": "der yang gsum char skye ba med par mthong //",
    "T04TD3861E:207b-9": "log pa yid la byed pa bstan phyir ro //",
    "T04TD3861E:207b-10": "khyod kyi dbang blo'i yul rnams ji lta ba //",
    "T04TD3861E:207b-11": "de ltar mi sdug yid kyi yang 'gyur na //",
    "T04TD3861E:207b-12": "de bzhin yul der blo gtad cig shos kyis //",
    "T04TD3861E:207b-13": "rtogs 'byung [*'gyur?] de ni brdzun par yang mi 'gyur //",
    "T04TD3861E:207b-14": "rab rib dang ldan dbang po can mtshungs la //",
    "T04TD3861E:207b-15": "chu 'bab rlung [*klung?] la yi dags [*dvags] rnag blo yang //",
    "T04TD3861E:207b-16": "mdor na ji ltar shes bya med de bzhin //",
    "T04TD3861E:207b-17": "blo yang med ces don 'di shes par gyis //",
    "T04TD3861E:207b-18": "gal te gzung med 'dzin pa nyid bral zhing //",
    "T04TD3861E:207b-19": "gnyis kyis stong pa'i gzhan dbang dngos yod na //",
    "T04TD3861E:207b-20": "'di yi yod pa gang gis shes par 'gyur //",
    "T04TD3861E:207b-21": "ma bzung bar yang yod ces byar mi rung //",
    "T04TD3861E:207b-22": "de nyid kyis de myong bar 'grub ma yin //",
    "T04TD3861E:207b-23": "gal te phyi dus dran pa las 'grub na //",
    "T04TD3861E:207b-24": "ma grub bsgrub par bya phyir brjod pa yi //",
    "T04TD3861E:207b-25": "ma grub 'di ni sgrub par byed pa min //",
    "T04TD3861E:207b-26": "rang rig pa ni grub la rag mod kyi //",
    "T04TD3861E:207b-27": "de lta'ang dran pa'i dran pa rigs min te //",
    "T04TD3861E:207b-28": "gzhan phyir ma shes rgyud la skyes pa bzhin //",
    "T04TD3861E:207b-29": "gtan tshigs 'dis ni khyad par dag kyang 'joms //",
    "T04TD3861E:207b-30": "gang phyir gang gis yul myong gyur de las //",
    "T04TD3861E:207b-31": "dran pa 'di gzhan nga la yod min pa //",
    "T04TD3861E:207b-32": "de phyir nga yis mthong snyam dran 'gyur te //",
    "T04TD3861E:207b-33": "'di yang 'jig rten tha snyad tshul lugs yin //",
    "T04TD3861E:207b-34": "de phyir rang rig yod pa ma yin na //",
    "T04TD3861E:207b-35": "khyod kyi gzhan dbang gang gis 'dzin par 'gyur //",
    "T04TD3861E:207b-36": "byed po las dang bya ba gcig min pas //",
    "T04TD3861E:207b-37": "de nyid kyis de 'dzin par rigs ma yin //",
    "T04TD3861E:207b-38": "gal te skye ba med cing ma shes pa'i //",
    "T04TD3861E:207b-39": "bdag can gzhan dbang ngo bo'i dngos yod na //",
    "T04TD3861E:207b-40": "gang gis na 'di yod pa mi rigs pa //",
    "T04TD3861E:208a-0": "@208a * // gzhan la mo gsham bus gnod ci zhig bskyal //",
    "T04TD3861E:208a-1": "gang tshe gzhan dbang cung zad yod min na //",
    "T04TD3861E:208a-2": "kun rdzob pa yi rgyur ni gang zhig 'gyur //",
    "T04TD3861E:208a-3": "gzhan gyi ltar na rdzas la chags pa yis //",
    "T04TD3861E:208a-4": "'jig rten grags pa'i rnam bzhag kun kyang brlag / slob dpon klu sgrub zhabs kyi lam las ni //",
    "T04TD3861E:208a-5": "phyi rol gyur la zhi ba'i thabs med do //",
    "T04TD3861E:208a-6": "de dag kun rdzob de nyid bden las nyams //",
    "T04TD3861E:208a-7": "de las nyams pas thar pa 'grub yod min //",
    "T04TD3861E:208a-8": "tha snyad bden pa thabs su gyur pa dang //",
    "T04TD3861E:208a-9": "don dam bden pa thabs byung gyur pa ste //",
    "T04TD3861E:208a-10": "de gnyis rnam dbye gang gis mi shes pa //",
    "T04TD3861E:208a-11": "de ni rnam rtog log pas lam ngan zhugs //",
    "T04TD3861E:208a-12": "ji ltar khyod kyis gzhan dbang dngos 'dod ltar //",
    "T04TD3861E:208a-13": "kun rdzob kyang ni bdag gis khas ma blangs //",
    "T04TD3861E:208a-14": "'bras phyir 'di dag med kyang yod do zhes //",
    "T04TD3861E:208a-15": "'jig rten ngor byas bdag ni smra bar byed //",
    "T04TD3861E:208a-16": "ji ltar phung po spangs nas zhir zhugs pa //",
    "T04TD3861E:208a-17": "dgra bcom rnams la yod pa min de ltar //",
    "T04TD3861E:208a-18": "'jig rten la yang med na de bzhin 'di //",
    "T04TD3861E:208a-19": "'jig rten las kyang yod ces bdag mi smra //",
    "T04TD3861E:208a-20": "gal te khyod la 'jig rten mi gnod na //",
    "T04TD3861E:208a-21": "'jig rten nyid ltos 'di ni dgag par gyis //",
    "T04TD3861E:208a-22": "khyod dang 'jig rten 'dir ni rtsod kyis dang //",
    "T04TD3861E:208a-23": "phyi nas stobs ldan bdag gis brten par bya //",
    "T04TD3861E:208a-24": "mngon gyur mngon phyogs byang chub sems dpa' yis //",
    "T04TD3861E:208a-25": "srid gsum rnam shes tsam du gang rtogs pa //",
    "T04TD3861E:208a-26": "rtag bdag byed po bkag pa rtogs phyir des //",
    "T04TD3861E:208a-27": "byed pa po ni sems tsam yin par rtogs //",
    "T04TD3861E:208a-28": "de phyir blo ldan blo ni 'phel bya'i phyir //",
    "T04TD3861E:208a-29": "lang kar gshegs mdo de las kun mkhyen gyis //",
    "T04TD3861E:208a-30": "mu stegs spo mthon ri 'joms ngag rang bzhin //",
    "T04TD3861E:208a-31": "rdo rje 'di ni dgongs pa bcad phyir gsungs //",
    "T04TD3861E:208a-32": "ji bzhin rang gi bstan bcos de de las //",
    "T04TD3861E:208a-33": "mu stegs rnams kyis gang zag sogs de dag //",
    "T04TD3861E:208a-34": "smras pa de dag byed por ma gzigs nas //",
    "T04TD3861E:208a-35": "rgyal bas sems tsam 'jig rten byed por gsungs //",
    "T04TD3861E:208a-36": "de nyid rgyas la sangs rgyas bsnyad ji bzhin //",
    "T04TD3861E:208a-37": "de bzhin sems tsam gtsor gyur 'jig rten la //",
    "T04TD3861E:208b-0": "mdo las sems tsam zhes @208b gsungs gzugs ni 'dir //",
    "T04TD3861E:208b-1": "'gog pa de ltar mdo yi don ma yin //",
    "T04TD3861E:208b-2": "gal te 'di dag sems tsam zhes mkhyen nas //",
    "T04TD3861E:208b-3": "de las gzugs nyid dgag par mdzad na ni //",
    "T04TD3861E:208b-4": "slar yang de las bdag nyid chen pos sems //",
    "T04TD3861E:208b-5": "gti mug las las skyes par ci phyir gsungs //",
    "T04TD3861E:208b-6": "sems nyid kyis ni sems can 'jig rten dang //",
    "T04TD3861E:208b-7": "snod kyi 'jig rten shin tu sna tshogs 'god //",
    "T04TD3861E:208b-8": "'gro ba ma lus las las skyes par gsungs //",
    "T04TD3861E:208b-9": "sems spangs nas ni las kyang yod ma yin //",
    "T04TD3861E:208b-10": "gal te gzugs yod mod kyi de la ni //",
    "T04TD3861E:208b-11": "sems bzhin byed pa po nyid yod ma yin //",
    "T04TD3861E:208b-12": "des na sems las gzhan pa'i byed pa po //",
    "T04TD3861E:208b-13": "bzlog gi gzugs ni bkag pa ma yin no //",
    "T04TD3861E:208b-14": "'jig rten pa yi de nyid la gnas la //",
    "T04TD3861E:208b-15": "phung po 'jig rten grags te lnga char yod //",
    "T04TD3861E:208b-16": "de nyid ye shes 'char bar 'dod pa na //",
    "T04TD3861E:208b-17": "rnal 'byor pa la de lnga 'byung mi 'gyur //",
    "T04TD3861E:208b-18": "gzugs med na ni sems yod ma 'dzin zhig [*cig?] / sems yod 'di na'ang gzugs med ma 'dzin zhig [*cig?] / de dag shes rab tshul mdor sangs rgyas kyis //",
    "T04TD3861E:208b-19": "mtshungs par spangs shing mngon pa'i chos las gsungs //",
    "T04TD3861E:208b-20": "bden gnyis rim pa 'di dag bshig nas kyang //",
    "T04TD3861E:208b-21": "khyod kyi rdzas ni bkag pas 'grub mi 'gyur //",
    "T04TD3861E:208b-22": "de phyir de lta'i rim pas dngos gdod nas //",
    "T04TD3861E:208b-23": "de nyid ma skyes 'jig rten skyes rig bya //",
    "T04TD3861E:208b-24": "mdo sde gang las phyi rol snang yod min //",
    "T04TD3861E:208b-25": "sems ni sna tshogs snang ngo zhes gsungs pa //",
    "T04TD3861E:208b-26": "gzugs la shin tu chags gang de dag la //",
    "T04TD3861E:208b-27": "gzugs bzlog pa ste de yang drang don nyid //",
    "T04TD3861E:208b-28": "'di ni ston pas drang don nyid gsungs shing //",
    "T04TD3861E:208b-29": "'di ni drang don nyid du rigs pas 'thad //",
    "T04TD3861E:208b-30": "rnam pa de lta'i mdo sde gzhan yang ni //",
    "T04TD3861E:208b-31": "drang don nyid du lung 'dis gsal bar byed //",
    "T04TD3861E:208b-32": "shes bya med na shes pa bsal ba ni //",
    "T04TD3861E:208b-33": "bde blag rnyed ces sangs rgyas rnams kyis gsungs //",
    "T04TD3861E:208b-34": "shes bya med na shes pa bkag 'grub pas //",
    "T04TD3861E:208b-35": "dang por shes bya dgag pa mdzad pa yin //",
    "T04TD3861E:208b-36": "de ltar lung gi lo rgyus shes byas te //",
    "T04TD3861E:208b-37": "mdo gang de nyid ma yin bshad don can //",
    "T04TD3861E:209a-0": "drang don gsungs pa'ang rtogs nas @209a * //",
    "T04TD3861E:209a-1": "drang bya zhing //",
    "T04TD3861E:209a-2": "stong nyid don can nges don shes par gyis //",
    "T04TD3861E:209a-3": "gnyis las skye ba'ang rigs pa'i ngo bo ma yin gang gi phyir //",
    "T04TD3861E:209a-4": "bshad zin nyes pa de dag thog tu 'bab pa yin phyir ro //",
    "T04TD3861E:209a-5": "'di ni 'jig rten las min de nyid du yang 'dod min te //",
    "T04TD3861E:209a-6": "gang phyir re re las ni skye ba 'grub pa yod ma yin //",
    "T04TD3861E:209a-7": "gal te rgyu med kho nar skye bar lta zhig 'gyur na ni //",
    "T04TD3861E:209a-8": "de tsho mtha' dag rtag tu thams cad las kyang skye 'gyur zhing //",
    "T04TD3861E:209a-9": "'bras 'byung ched du 'jig rten 'di yi sa bon la sogs ni //",
    "T04TD3861E:209a-10": "brgya phrag dag gi sgo nas sdud par byed par yang mi 'gyur //",
    "T04TD3861E:209a-11": "gal te 'gro ba rgyu yis stong par gyur na nam mkha' yi //",
    "T04TD3861E:209a-12": "autpala yi dri mdog ji bzhin gzung du med nyid na //",
    "T04TD3861E:209a-13": "shin tu ches bkra'i 'jig rten 'dzin pa'ang [*yin pa] de yi phyir //",
    "T04TD3861E:209a-14": "rang gi blo bzhin 'jig rten rgyu las yin par shes par gyis //",
    "T04TD3861E:209a-15": "'byung ba de dag bdag nyid gang zhig gis ni khyod kyi blo'i //",
    "T04TD3861E:209a-16": "yul du 'gyur ba de yi bdag nyid can ni ma yin na //",
    "T04TD3861E:209a-17": "gang la yid kyi mun pa 'thug po 'di nyid du yod pa //",
    "T04TD3861E:209a-18": "des ni ji ltar 'jig rten pha rol yang dag rtogs par 'gyur //",
    "T04TD3861E:209a-19": "'jig rten pha rol 'gog par byed pa'i dus su bdag nyid ni //",
    "T04TD3861E:209a-20": "shes bya'i rang bzhin phyin ci log tu lta bar rtogs bya ste //",
    "T04TD3861E:209a-21": "de yi lta ba'i rnam pa'i rten mtshungs lus dang ldan nyid phyir //",
    "T04TD3861E:209a-22": "gang tshe 'byung ba'i bdag nyid yod nyid khas len de tshe bzhin //",
    "T04TD3861E:209a-23": "'byung ba de dag ji ltar yod min de ltar bshad zin te //",
    "T04TD3861E:209a-24": "gang gi phyir na gong du rang gzhan las dang gnyis ka las //",
    "T04TD3861E:209a-25": "skye dang rgyu med thun mong du ni bkag zin de yi phyir //",
    "T04TD3861E:209a-26": "ma bshad 'byung ba 'di dag lta zhig yod pa ma yin no //",
    "T04TD3861E:209a-27": "gang gi phyir na bdag dang gzhan dang gnyis ka las skye dang //",
    "T04TD3861E:209a-28": "rgyu la ma ltos yod pa min pas dngos rnams rang bzhin bral //",
    "T04TD3861E:209a-29": "gang gis sprin tshogs dang mtshungs gti mug stug po 'jig rten la //",
    "T04TD3861E:209a-30": "yod pa des na yul rnams log pa dag tu snang bar 'gyur //",
    "T04TD3861E:209a-31": "ji ltar rab rib mthu yis 'ga' zhig skra shad zla gnyis dang //",
    "T04TD3861E:209a-32": "rma bya'i mdongs dang sbrang ma la sogs log par 'dzin byed pa //",
    "T04TD3861E:209b-0": "de bzhin du ni gti @209b mug skyon gyi dbang gis mi mkhas pas //",
    "T04TD3861E:209b-1": "'dus byas lta zhig sna tshogs blo gros kyis ni rtogs par 'gyur //",
    "T04TD3861E:209b-2": "gal te gti mug brten nas las 'byung gti mug med par de //",
    "T04TD3861E:209b-3": "mi 'byung zhes byar mi mkhas kho nas rtogs par gor ma chag //",
    "T04TD3861E:209b-4": "blo bzang nyi mas mun pa stug po rnam par bsal ba yi //",
    "T04TD3861E:209b-5": "mkhas pa dag ni stong nyid khong du chud cing grol bar 'gyur //",
    "T04TD3861E:209b-6": "gal te dngos rnams de nyid du med na //",
    "T04TD3861E:209b-7": "tha snyad du yang mo gsham bu ji bzhin //",
    "T04TD3861E:209b-8": "de dag med pa nyid 'gyur de yi phyir //",
    "T04TD3861E:209b-9": "de dag rang bzhin gyis ni yod pa nyid //",
    "T04TD3861E:209b-10": "gang dag rab rib can sogs yul 'gyur ba //",
    "T04TD3861E:209b-11": "skra shad la sogs de dag ma skyes pas //",
    "T04TD3861E:209b-12": "re zhig de dag nyid la brtsad bya ste //",
    "T04TD3861E:209b-13": "phyi nas ma rig rab rib rjes 'brel la'o //",
    "T04TD3861E:209b-14": "gal te rmi lam dri za'i grong khyer bcas //",
    "T04TD3861E:209b-15": "smig rgyu'i chu dang mig 'phrul gzugs brnyan sogs //",
    "T04TD3861E:209b-16": "skye med mthong na yod nyid min mtshungs kyang //",
    "T04TD3861E:209b-17": "khyod la ji ltar der 'gyur de mi rigs //",
    "T04TD3861E:209b-18": "de nyid du 'di ji ltar skye med kyang //",
    "T04TD3861E:209b-19": "mo gsham bu ltar gang phyir 'jig rten gyi //",
    "T04TD3861E:209b-20": "mthong ba'i yul du mi 'gyur ma yin pa //",
    "T04TD3861E:209b-21": "de yi phyir na smra 'di ma nges pa'o //",
    "T04TD3861E:209b-22": "mo gsham bu la rang gi bdag nyid kyis //",
    "T04TD3861E:209b-23": "skye ba de nyid du med 'jig rten du'ang //",
    "T04TD3861E:209b-24": "yod min de bzhin dngos 'di kun ngo bo //",
    "T04TD3861E:209b-25": "nyid kyis 'jig rten de nyid du ma skyes //",
    "T04TD3861E:209b-26": "de phyir 'di ltar ston pas chos rnams kun //",
    "T04TD3861E:209b-27": "gdod nas zhi zhing skye bral rang bzhin gyis //",
    "T04TD3861E:209b-28": "yongs su mya ngan 'das pa gsungs gyur pa //",
    "T04TD3861E:209b-29": "de phyir rtag tu skye ba yod ma yin //",
    "T04TD3861E:209b-30": "bum sogs 'di dag de nyid du med cing //",
    "T04TD3861E:209b-31": "'jig rten rab tu grags par yod ci bzhin //",
    "T04TD3861E:209b-32": "de bzhin dngos po thams cad 'byung [*'gyur?] bas na //",
    "T04TD3861E:209b-33": "mo gsham bu dang mtshungs par thal mi 'gyur //",
    "T04TD3861E:209b-34": "gang phyir rgyu med pa dang dbang phyug gi / rgyu la sogs dang bdag gzhan gnyis ka las //",
    "T04TD3861E:209b-35": "dngos rnams skye bar 'gyur ba ma yin pa //",
    "T04TD3861E:209b-36": "de phyir brten nas rab tu skye bar 'gyur //",
    "T04TD3861E:209b-37": "gang phyir dngos po brten nas rab 'byung bas //",
    "T04TD3861E:209b-38": "rtog pa 'di dag brtag par mi nus pa //",
    "T04TD3861E:209b-39": "de phyir rten 'byung rigs pa 'di yis ni //",
    "T04TD3861E:210a-0": "@210a * // lta ngan dra ba mtha' dag gcod par byed //",
    "T04TD3861E:210a-1": "rtog rnams dngos po yod na 'gyur ba ste //",
    "T04TD3861E:210a-2": "dngos po ji ltar med par yongs dpyad zin //",
    "T04TD3861E:210a-3": "dngos po med par 'di rnams mi 'byung dper //",
    "T04TD3861E:210a-4": "bud shing med par me yod min de bzhin //",
    "T04TD3861E:210a-5": "so so'i skye bo rnams ni rtog pas bcings //",
    "T04TD3861E:210a-6": "mi rtog rnal 'byor pa ni grol 'gyur bas //",
    "T04TD3861E:210a-7": "rtog rnams log par gyur pa gang yin de //",
    "T04TD3861E:210a-8": "rnam par dpyod pa'i 'bras bur mkhas rnams gsung //",
    "T04TD3861E:210a-9": "bstan bcos las dpyad rtsod la chags pa'i phyir //",
    "T04TD3861E:210a-10": "ma mdzad rnam grol phyir ni de nyid bstan //",
    "T04TD3861E:210a-11": "gal te de nyid rnam par bshad pa na //",
    "T04TD3861E:210a-12": "gzhan gzhung 'jig par 'gyur na nyes pa med //",
    "T04TD3861E:210a-13": "rang gi lta la chags dang de bzhin du //",
    "T04TD3861E:210a-14": "gzhan gyi lta la 'khrug gang rtog pa nyid //",
    "T04TD3861E:210a-15": "de phyir 'dod chags khong khro rnam bsal te //",
    "T04TD3861E:210a-16": "rnam dpyod pa ni myur du grol bar 'gyur //",
    "T04TD3861E:210a-17": "nyon mongs skyon rnams ma lus 'jig tshogs la //",
    "T04TD3861E:210a-18": "lta las byung bar blo yis mthong gyur zhing //",
    "T04TD3861E:210a-19": "bdag ni 'di yi yul du rtogs byas nas //",
    "T04TD3861E:210a-20": "rnal 'byor pa yis bdag ni 'gog par byed //",
    "T04TD3861E:210a-21": "za po rtag dngos byed po min pa'i bdag / yon tan bya med mu stegs rnams kyis brtags //",
    "T04TD3861E:210a-22": "de'i dbye cung zad cung zad la brten nas //",
    "T04TD3861E:210a-23": "mu stegs can rnams lugs ni tha dad 'gyur //",
    "T04TD3861E:210a-24": "mo gsham bu ltar skye ba dang bral phyir //",
    "T04TD3861E:210a-25": "de ltar gyur pa'i bdag ni yod min zhing //",
    "T04TD3861E:210a-26": "'di ni dar 'dzin rten du'ang mi rigs la //",
    "T04TD3861E:210a-27": "'di ni kun rdzob tu yang yod mi 'dod //",
    "T04TD3861E:210a-28": "gang phyir bstan bcos bstan bcos las de'i khyad //",
    "T04TD3861E:210a-29": "mu stegs rnams kyis gang bstan de kun la //",
    "T04TD3861E:210a-30": "rang grags ma skyes gtan tshigs kyis gnod pa //",
    "T04TD3861E:210a-31": "de phyir de khyad kun kyang yod ma yin //",
    "T04TD3861E:210a-32": "de phyir phung po las gzhan bdag med de //",
    "T04TD3861E:210a-33": "phung po ma gtogs de 'dzin ma grub phyir //",
    "T04TD3861E:210a-34": "'jig rten ngar 'dzin blo yi rten du yang //",
    "T04TD3861E:210a-35": "mi 'dod de rig min pa'ang bdag lta'i phyir //",
    "T04TD3861E:210a-36": "gang dag dud 'gro bskal mang brkyal gyur pa //",
    "T04TD3861E:210a-37": "des kyang ma skyes rtag 'di ma mthong la //",
    "T04TD3861E:210a-38": "ngar 'dzin de dag la yang 'jug mthong ste //",
    "T04TD3861E:210b-0": "des na phung po @210b las gzhan bdag 'ga' med //",
    "T04TD3861E:210b-1": "phung po las gzhan bdag grub med pa'i phyir //",
    "T04TD3861E:210b-2": "bdag lta'i dmigs pa phung po kho na'o //",
    "T04TD3861E:210b-3": "kha cig bdag lta'i rten du phung po ni //",
    "T04TD3861E:210b-4": "lnga char yang 'dod kha cig sems gcig 'dod //",
    "T04TD3861E:210b-5": "gal te phung po bdag na de phyir de //",
    "T04TD3861E:210b-6": "mang bas bdag de dag kyang mang bar 'gyur //",
    "T04TD3861E:210b-7": "bdag ni rdzas su 'gyur zhing der lta ba //",
    "T04TD3861E:210b-8": "rdzas la 'jug pas phyin ci log mi 'gyur //",
    "T04TD3861E:210b-9": "mya ngan 'das tshe nges par bdag chad 'gyur //",
    "T04TD3861E:210b-10": "mya ngan 'das sngon skad cig dag la ni //",
    "T04TD3861E:210b-11": "skye 'jig byed po med pas de 'bras med //",
    "T04TD3861E:210b-12": "gzhan gyis bsags la gzhan gyis za bar 'gyur //",
    "T04TD3861E:210b-13": "de nyid du rgyud yod na skyon med na //",
    "T04TD3861E:210b-14": "sngar rnam dpyad tshe rgyud la nyes bshad zin //",
    "T04TD3861E:210b-15": "de phyir phung po dang sems bdag mi rigs //",
    "T04TD3861E:210b-16": "'jig rten mtha' ldan la sogs med phyir ro //",
    "T04TD3861E:210b-17": "khyod kyi rnal 'byor bdag med mthong ba la //",
    "T04TD3861E:210b-18": "de tshe nges par dngos rnams med par 'gyur //",
    "T04TD3861E:210b-19": "rtag bdag spangs na de tshe de yi phyir //",
    "T04TD3861E:210b-20": "khyod kyi sems sam phung po bdag mi 'gyur //",
    "T04TD3861E:210b-21": "khyod kyi rnal 'byor bdag med mthong ba yis //",
    "T04TD3861E:210b-22": "gzugs sogs de nyid rtogs par mi 'gyur zhing //",
    "T04TD3861E:210b-23": "gzugs la dmigs nas 'jug phyir 'dod chags sogs //",
    "T04TD3861E:210b-24": "skye 'gyur de yi ngo bo rtogs med phyir //",
    "T04TD3861E:210b-25": "gang phyir ston pas phung po bdag go zhes //",
    "T04TD3861E:210b-26": "gsungs pa de phyir phung po bdag 'dod na //",
    "T04TD3861E:210b-27": "de ni phung las gzhan bdag 'gog pa ste //",
    "T04TD3861E:210b-28": "gzugs bdag min sogs mdo gzhan gsungs phyir ro //",
    "T04TD3861E:210b-29": "gang phyir gzugs tshor bdag min pa 'du shes kyang //",
    "T04TD3861E:210b-30": "ma yin 'du byed rnams min rnam shes kyang //",
    "T04TD3861E:210b-31": "min par mdo gzhan las gsungs de yi phyir //",
    "T04TD3861E:210b-32": "mdor bstan phung po bdag ces bzhed ma yin //",
    "T04TD3861E:210b-33": "phung po bdag ces brjod tshe phung rnams kyi //",
    "T04TD3861E:210b-34": "tshogs pa yin gyi phung po'i ngo bo min //",
    "T04TD3861E:210b-35": "mgon min 'dul ba'am dbang po nyid kyang min //",
    "T04TD3861E:210b-36": "de med phyir de tshogs pa ma yin no //",
    "T04TD3861E:210b-37": "de tshe de yi yan lag tshogs gnas rnams //",
    "T04TD3861E:210b-38": "shing rta nyid 'gyur shing rta dang bdag mtshungs //",
    "T04TD3861E:210b-39": "mdo las phung po brten nas yin gsungs pa //",
    "T04TD3861E:210b-40": "de phyir phung po 'dus tsam bdag ma yin//",
    "T04TD3861E:211a-0": "@211a * // dbyibs she na de gzugs can la yod phyir //",
    "T04TD3861E:211a-1": "khyod la de dag nyid bdag ces 'gyur gyi //",
    "T04TD3861E:211a-2": "sems sogs tshogs ni bdag nyid 'gyur min te //",
    "T04TD3861E:211a-3": "gang phyir de dag la dbyibs yod ma yin //",
    "T04TD3861E:211a-4": "len po rang nyer len gcig rigs dngos min //",
    "T04TD3861E:211a-5": "de lta na las byed po gcig nyid 'gyur //",
    "T04TD3861E:211a-6": "byed po med las yod snyam blo yin na //",
    "T04TD3861E:211a-7": "ma yin gang phyir byed po med las med //",
    "T04TD3861E:211a-8": "gang phyir thub pas bdag de sa chu me //",
    "T04TD3861E:211a-9": "rlung dang rnam shes nam mkha' zhes bya ba //",
    "T04TD3861E:211a-10": "khams drug dang ni mig sogs reg pa yi //",
    "T04TD3861E:211a-11": "rten drug dag la brten nas nyer brten zhing //",
    "T04TD3861E:211a-12": "sems dang sems byung chos rnams nyer bzung nas //",
    "T04TD3861E:211a-13": "des gsungs de phyir de ni de rnams dang //",
    "T04TD3861E:211a-14": "de nyid ma yin tshogs tsam nyid min te //",
    "T04TD3861E:211a-15": "de phyir ngar 'dzin blo de rnams la min //",
    "T04TD3861E:211a-16": "bdag med rtogs tshe rtag pa'i bdag spong zhing //",
    "T04TD3861E:211a-17": "'di ni ngar 'dzin rten du'ang mi 'dod pa //",
    "T04TD3861E:211a-18": "de phyir bdag med shes pas bdag lta ba //",
    "T04TD3861E:211a-19": "dpyis kyang 'byin zhes smra ba shin tu mtshar //",
    "T04TD3861E:211a-20": "rang khyim rtsig phug sbrul gnas mthong bzhin du //",
    "T04TD3861E:211a-21": "'di na glang chen med ces dogs bsal te //",
    "T04TD3861E:211a-22": "sbrul gyi 'jigs pa'ang spong bar byed pa ni ;",
    "T04TD3861E:211a-23": "/ kye ma gzhan gyi gnam por 'gyur nyid do //",
    "T04TD3861E:211a-24": "phung por bdag yod ma yin bdag la yang //",
    "T04TD3861E:211a-25": "phung po de rnams yod min gang phyir 'dir //",
    "T04TD3861E:211a-26": "gzhan nyid yod na rtog pa 'dir 'gyur na //",
    "T04TD3861E:211a-27": "gzhan nyid de med de phyir 'di rtog pa'o //",
    "T04TD3861E:211a-28": "bdag ni gzugs ldan mi 'dod gang phyir bdag //",
    "T04TD3861E:211a-29": "yod min de phyir ldan don sbyor ba med //",
    "T04TD3861E:211a-30": "gzhan na gnag ldan gzhan min gzugs ldan na //",
    "T04TD3861E:211a-31": "bdag ni gzugs las de nyid gzhan nyid med //",
    "T04TD3861E:211a-32": "gzugs bdag ma yin bdag ni gzugs ldan min //",
    "T04TD3861E:211a-33": "gzugs la bdag med bdag la'ang gzugs yod min //",
    "T04TD3861E:211a-34": "de ltar rnam bzhir phung kun shes bya ste //",
    "T04TD3861E:211a-35": "de dag bdag tu lta ba nyi shur 'dod //",
    "T04TD3861E:211a-36": "lta ri bdag med rtogs pa'i rdo rje yis //",
    "T04TD3861E:211a-37": "bcom bdag gang dang lhan cig 'jig 'gyur pa //",
    "T04TD3861E:211a-38": "'jig tshogs lta ri lhun stug la gnas pa //",
    "T04TD3861E:211b-0": "rtse mo mtho bar gyur pa @211b 'di dag go //",
    "T04TD3861E:211b-1": "kha cig de nyid gzhan nyid rtag mi rtag //",
    "T04TD3861E:211b-2": "la sogs brjod med gang zag rdzas yod 'dod //",
    "T04TD3861E:211b-3": "rnam shes drug gi shes byar de 'dod cing //",
    "T04TD3861E:211b-4": "de ni ngar 'dzin gzhir yang 'dod pa yin //",
    "T04TD3861E:211b-5": "gang phyir gzugs las sems brjod med mi rtogs //",
    "T04TD3861E:211b-6": "dngos yod brjod med rtogs pa ma yin nyid //",
    "T04TD3861E:211b-7": "gal te bdag 'ga' dngos por grub gyur na //",
    "T04TD3861E:211b-8": "sems ltar grub dngos brjod du med mi 'gyur //",
    "T04TD3861E:211b-9": "gang phyir khyod bum dngos por ma grub pa'i //",
    "T04TD3861E:211b-10": "ngo bo gzugs sogs las brjod med 'gyur bas //",
    "T04TD3861E:211b-11": "bdag gang phung po las brjod med 'gyur te //",
    "T04TD3861E:211b-12": "rang gis yod par grub par rtogs mi bya //",
    "T04TD3861E:211b-13": "khyod kyi rnam shes rang bdag las gzhan ni //",
    "T04TD3861E:211b-14": "mi 'dod gzugs sogs las gzhan dngos 'dod cing //",
    "T04TD3861E:211b-15": "dngos la rnam pa de gnyis mthong 'gyur ba //",
    "T04TD3861E:211b-16": "de phyir bdag med dngos chos dang bral phyir //",
    "T04TD3861E:211b-17": "de phyir ngar 'dzin rten ni dngos po min //",
    "T04TD3861E:211b-18": "phung las gzhan min phung po'i ngo bo min //",
    "T04TD3861E:211b-19": "phung po rten min 'di ni de ldan min //",
    "T04TD3861E:211b-20": "'di ni phung po rnams brten 'grub par 'gyur //",
    "T04TD3861E:211b-21": "shing rta rang yan lag las gzhan 'dod min //",
    "T04TD3861E:211b-22": "gzhan min ma yin de ldan yang min zhing //",
    "T04TD3861E:211b-23": "yan lag la min yan lag dag der min //",
    "T04TD3861E:211b-24": "'dus pa tsam min dbyibs min ji bzhin no //",
    "T04TD3861E:211b-25": "gal te tshogs tsam shing rtar 'gyur na ni //",
    "T04TD3861E:211b-26": "sil bur gnas la shing rta nyid yod 'gyur //",
    "T04TD3861E:211b-27": "gang phyir yan lag can med yan lag dag //",
    "T04TD3861E:211b-28": "med pas dbyibs tsam shing rtar rigs pa'ang min //",
    "T04TD3861E:211b-29": "khyod dbyibs yan lag re re sngar yod gyur //",
    "T04TD3861E:211b-30": "ji bzhin shing rtar gtogs la'ang de bzhin no //",
    "T04TD3861E:211b-31": "bye bar gyur pa de dag la ji ltar //",
    "T04TD3861E:211b-32": "de ltar yang ni shing rta yod ma yin //",
    "T04TD3861E:211b-33": "da lta gal te shing rta nyid dus 'dir //",
    "T04TD3861E:211b-34": "'phang lo sogs la dbyibs tha dad yod na //",
    "T04TD3861E:211b-35": "'di gzung 'gyur na de yang yod min te //",
    "T04TD3861E:211b-36": "de phyir dbyibs tsam shing rtar yod ma yin //",
    "T04TD3861E:211b-37": "gang phyir khyod kyi tshogs pa cang med pas //",
    "T04TD3861E:211b-38": "dbyibs de yan lag tshogs kyi ma yin na //",
    "T04TD3861E:211b-39": "gang zhig ci yang ma yin de brten nas //",
    "T04TD3861E:211b-40": "'dir ni dbyibs su lta zhig ji ltar 'gyur //",
    "T04TD3861E:212a-0": "khyod kyi 'di ni ji ltar 'dod de @212a * //",
    "T04TD3861E:212a-1": "ltar ;",
    "T04TD3861E:212a-2": "/ mi bden pa yi rgyu la brten byas nas //",
    "T04TD3861E:212a-3": "'bras bu'i rnam pa mi bden rang bzhin can //",
    "T04TD3861E:212a-4": "thams cad kyang ni skye bar shes par gyis //",
    "T04TD3861E:212a-5": "'dis ni gzugs sogs de ltar gnas rnams la //",
    "T04TD3861E:212a-6": "bum blo zhes bya'ang rigs pa ma yin nyid //",
    "T04TD3861E:212a-7": "skye ba med pas gzugs sogs kyang yod min //",
    "T04TD3861E:212a-8": "de yi phyir yang de dag dbyibs mi rigs //",
    "T04TD3861E:212a-9": "de ni de nyid du 'am 'jig rten du //",
    "T04TD3861E:212a-10": "rnam pa bdun gyis 'grub 'gyur min mod kyi //",
    "T04TD3861E:212a-11": "rnam dpyad med par 'jig rten nyid las 'dir //",
    "T04TD3861E:212a-12": "rang gi yan lag brten nas 'dogs pa yin ;",
    "T04TD3861E:212a-13": "/ de nyid yan lag can de cha shas can //",
    "T04TD3861E:212a-14": "shing rta de nyid byed po zhes 'gror bsnyad //",
    "T04TD3861E:212a-15": "skye bo rnams la len po nyid du 'grub //",
    "T04TD3861E:212a-16": "'jig rten grags pa'i kun rdzob ma brlag cig //",
    "T04TD3861E:212a-17": "rnam bdun gyis med gang de ji lta bur //",
    "T04TD3861E:212a-18": "yod ces rnal 'byor pas 'di'i yod mi rnyed //",
    "T04TD3861E:212a-19": "des de nyid la'ang bde blag 'jug 'gyur bas //",
    "T04TD3861E:212a-20": "'dir de'i grub pa de bzhin 'dod par bya //",
    "T04TD3861E:212a-21": "shing rta yod nyid min [?] na de yi tshe //",
    "T04TD3861E:212a-22": "yan lag can med de'i yan lag kyang med //",
    "T04TD3861E:212a-23": "shing rta tshig na yan lag med dpe bzhin //",
    "T04TD3861E:212a-24": "blo mes yan lag can bsregs yan lag go //",
    "T04TD3861E:212a-25": "de bzhin 'jig rten grags pas phung po dang //",
    "T04TD3861E:212a-26": "khams dang de bzhin skye mched drug brten nas //",
    "T04TD3861E:212a-27": "bdag kyang nye bar len pa nyid du 'dod //",
    "T04TD3861E:212a-28": "nyer len las yin 'di ni byed po'ang yin //",
    "T04TD3861E:212a-29": "dngos yod min phyir 'di ni brtan min zhing //",
    "T04TD3861E:212a-30": "mi brtan nyid min 'di ni skye 'jig min //",
    "T04TD3861E:212a-31": "'di la rtag pa nyid la sogs pa yang //",
    "T04TD3861E:212a-32": "yod min de nyid dang ni gzhan nyid min //",
    "T04TD3861E:212a-33": "gang phyir rtag tu 'gro rnams ngar 'dzin blo //",
    "T04TD3861E:212a-34": "rab tu 'byung zhing de yi gang yin der //",
    "T04TD3861E:212a-35": "nga yir 'dzin blo 'byung ba'i bdag de ni //",
    "T04TD3861E:212a-36": "ma brtags grags par gti mug las yin no //",
    "T04TD3861E:212a-37": "gang phyir byed po med can las med pa //",
    "T04TD3861E:212a-38": "de phyir bdag gi bdag med par yod min //",
    "T04TD3861E:212a-39": "de phyir bdag dang bdag gi stong lta zhing //",
    "T04TD3861E:212a-40": "rnal 'byor pa de rnam par grol bar 'gyur //",
    "T04TD3861E:212a-41": "bum pa snam bu re lde dmag dang nags tshal phreng ba ljon shing dang //",
    "T04TD3861E:212b-0": "@212b khang khyim shing rta phran dang 'gron gnas la sogs dngos rnams gang dag dang //",
    "T04TD3861E:212b-1": "de bzhin gang dag sgo nas skye 'dis bsnyad pa de rnams rtogs bya ste //",
    "T04TD3861E:212b-2": "gang phyir thub dbang de ni 'jig rten lhan cig rtsod mi mdzad phyir ro //",
    "T04TD3861E:212b-3": "yan lag yon tan 'dod chags mtshan nyid dang ni bud shing la sogs dang //",
    "T04TD3861E:212b-4": "yon tan can yan lag can chags dang mtshan gzhi me la sogs don dag //",
    "T04TD3861E:212b-5": "de rnams shing rta'i rnam dpyad byas pas rnam bdun yod pa ma yin zhing //",
    "T04TD3861E:212b-6": "de las gzhan du gyur par 'jig rten grags pa'i sgo nas yod pa yin //",
    "T04TD3861E:212b-7": "gal te rgyu yis bskyed par bya skyed de lta na de rgyu yin zhing //",
    "T04TD3861E:212b-8": "gal te 'bras bu mi skyed na ni de med rgyu med can du 'gyur //",
    "T04TD3861E:212b-9": "'bras bu yang ni rgyu yod gyur na skye bar 'gyur ba de yi phyir //",
    "T04TD3861E:212b-10": "gang las gang zhig 'gyur ba gang zhig las sngar gang zhig 'gyur ba smros //",
    "T04TD3861E:212b-11": "gal te khyod kyi rgyu yis phrad nas 'bras skyed byed na de yi tshe //",
    "T04TD3861E:212b-12": "de dag nus pa gcig pas skyed byed 'bras bu tha dad med 'gyur zhing //",
    "T04TD3861E:212b-13": "so sor na ni rgyu 'di rgyu min rnams dang khyad par med 'gyur la //",
    "T04TD3861E:212b-14": "gnyis po 'di dag spangs nas rtog pa gzhan yang yod par 'gyur ma yin //",
    "T04TD3861E:212b-15": "ci ste khyod kyi rgyu yis 'bras bu skyed par mi byed de phyir 'bras //",
    "T04TD3861E:212b-16": "zhes bya yod min 'bras bral rgyu ni rgyu med can 'gyur yod pa'ang min //",
    "T04TD3861E:212b-17": "gang phyir 'di dag gnyis char yang ni sgyu ma dang 'dra de yi phyir //",
    "T04TD3861E:212b-18": "bdag la skyon du mi 'gyur 'jig rten pa yi dngos po rnams kyang yod //",
    "T04TD3861E:212b-19": "sun 'byin 'dis sun dbyung bya phrad nas 'byin nam ma phrad par //",
    "T04TD3861E:212b-20": "yin zhes nyes pa 'dir ni khyod la'ang 'gyur ba ma yin nam //",
    "T04TD3861E:212b-21": "gang tshe de skad smra zhing rang phyogs kho na rnam 'joms pa //",
    "T04TD3861E:212b-22": "de tshe khyod kyis sun dbyung sun ni 'byin par nus ma yin //",
    "T04TD3861E:212b-23": "gang phyir rang gi tshig la'ang thal ba mtshungs pa'i ltag chod kyis //",
    "T04TD3861E:212b-24": "rigs pa med par dngos mtha' dag la skur 'debs de yi phyir //",
    "T04TD3861E:212b-25": "khyod ni skye bo dam pas bzhed mi 'gyur zhing gang gi phyir //",
    "T04TD3861E:212b-26": "khyod la rang phyogs med pas sun ci phyin du rgol ba'ang yin //",
    "T04TD3861E:212b-27": "sun 'byin pas sun dbyung bya ma phrad sun ni 'byin byed dam //",
    "T04TD3861E:213a-0": "'on te @213a * //",
    "T04TD3861E:213a-1": "phrad nas yin zhes smras zin nyes pa 'dir gang la //",
    "T04TD3861E:213a-2": "nges par phyogs yod de la 'gyur gyi bdag la phyogs 'di ni //",
    "T04TD3861E:213a-3": "yod pa min pas thal bar 'gyur ba 'di ni srid ma yin //",
    "T04TD3861E:213a-4": "ji ltar khyod kyis nyi ma'i dkyil 'khor la yod khyad par rnams //",
    "T04TD3861E:213a-5": "gzugs brnyan la yang gzas bzung la sogs rnams tshe mthong 'gyur la //",
    "T04TD3861E:213a-6": "nyi ma dang ni gzugs brnyan rnam par phrad dang ma phrad par //",
    "T04TD3861E:213a-7": "mi rigs mod kyi brten nas tha snyad tsam zhig 'byung 'gyur zhing //",
    "T04TD3861E:213a-8": "mi bden bzhin du'ang rang gi byad bzhin mdzes par bsgrub bya'i phyir //",
    "T04TD3861E:213a-9": "de ni yod pa ji ltar de bzhin 'dir yang shes rab gdod //",
    "T04TD3861E:213a-10": "sbyang par bya la nus pa mthong bar 'gyur ba'i gtan tshigs ni //",
    "T04TD3861E:213a-11": "'thad pa dang bral las kyang bsgrub bya rtogs zhes shes par bya //",
    "T04TD3861E:213a-12": "gal te rang gi bsgrub bya go byed gtan tshigs dngos grub dang //",
    "T04TD3861E:213a-13": "dngos su go bya nyid 'gyur bsgrub bya'i ngo bo'ang yod gyur na //",
    "T04TD3861E:213a-14": "phrad pa la sogs rigs pa nye bar sbyor bar 'gyur zhig na //",
    "T04TD3861E:213a-15": "de yang yod pa min pas khyed kyi yi chad 'ba' zhig yin //",
    "T04TD3861E:213a-16": "dngos rnams mtha' dag dngos po med par rtogs su gzhug par ni //",
    "T04TD3861E:213a-17": "nus par ches sla ji lta de ltar rang bzhin gzhan dag la //",
    "T04TD3861E:213a-18": "khong du chud par bde blag tu ni nus pa ma yin no //",
    "T04TD3861E:213a-19": "rtog ge ngan pa'i dra bas 'jig rten ci ste 'dir rtsol byed //",
    "T04TD3861E:213a-20": "sun 'byin lhag ma gong du bstan pa yang ni shes byas nas //",
    "T04TD3861E:213a-21": "phrad pa la sogs phyogs kyi lan gyi ched du 'dir gtang bya //",
    "T04TD3861E:213a-22": "sun ci phyin du rgol ba po yang ji ltar yod min pa //",
    "T04TD3861E:213a-23": "de skad sngar bshad lhag ma phyogs 'di nyid kyis rtogs par bya //",
    "T04TD3861E:213a-24": "bdag med 'di ni 'gro ba rnams dgrol phyir //",
    "T04TD3861E:213a-25": "chos dang gang zag dbye ba rnam gnyis gsungs //",
    "T04TD3861E:213a-26": "de ltar ston pas slar yang 'di nyid ni //",
    "T04TD3861E:213a-27": "gdul bya rnams la phye ste rnam mang gsungs //",
    "T04TD3861E:213a-28": "spros dang bcas par stong pa nyid //",
    "T04TD3861E:213a-29": "bcu drug bshad nas mdor bsdus te //",
    "T04TD3861E:213a-30": "slar yang bzhir bshad de dag ni //",
    "T04TD3861E:213a-31": "theg chen du yang bzhed pa yin //",
    "T04TD3861E:213a-32": "gang phyir de yi rang bzhin de //",
    "T04TD3861E:213a-33": "yin phyir mig ni mig gis stong //",
    "T04TD3861E:213a-34": "de bzhin rna ba sna dang lce //",
    "T04TD3861E:213b-0": "lus @213b dang yid kyis bsnyad par bya //",
    "T04TD3861E:213b-1": "ther zug gnas pa ma yin dang //",
    "T04TD3861E:213b-2": "'jig pa ma yin nyid kyi phyir //",
    "T04TD3861E:213b-3": "mig la sogs pa drug pa yi //",
    "T04TD3861E:213b-4": "rang bzhin med nyid gang yin pa //",
    "T04TD3861E:213b-5": "de ni nang stong nyid du 'dod //",
    "T04TD3861E:213b-6": "gang phyir de yi rang bzhin de //",
    "T04TD3861E:213b-7": "yin phyir gzugs ni gzugs kyis stong ;",
    "T04TD3861E:213b-8": "/ sgra dang dri ro reg bya dang //",
    "T04TD3861E:213b-9": "chos rnams nyid kyang de bzhin no //",
    "T04TD3861E:213b-10": "gzugs sogs rang bzhin med pa nyid //",
    "T04TD3861E:213b-11": "phyi rol stong pa nyid du 'dod //",
    "T04TD3861E:213b-12": "gnyis char rang bzhin med nyid ni //",
    "T04TD3861E:213b-13": "phyi nang stong pa nyid yin no //",
    "T04TD3861E:213b-14": "chos rnams rang bzhin med pa nyid //",
    "T04TD3861E:213b-15": "mkhas pas stong pa nyid ces bsnyad //",
    "T04TD3861E:213b-16": "stong nyid de yang stong nyid kyi //",
    "T04TD3861E:213b-17": "ngo bos stong par 'dod pa yin //",
    "T04TD3861E:213b-18": "stong nyid ces bya'i stong nyid gang //",
    "T04TD3861E:213b-19": "stong nyid stong nyid du 'dod de //",
    "T04TD3861E:213b-20": "stong nyid dngos po'i blo can gyi //",
    "T04TD3861E:213b-21": "'dzin pa bzlog phyir gsungs pa yin //",
    "T04TD3861E:213b-22": "sems can snod kyi 'jig rten ni //",
    "T04TD3861E:213b-23": "ma lus khyab byed nyid phyir dang //",
    "T04TD3861E:213b-24": "tshad med dpe yis mu mtha' ni //",
    "T04TD3861E:213b-25": "med phyir phyogs rnams chen po nyid //",
    "T04TD3861E:213b-26": "'di dag bcu char phyogs rnams kyis //",
    "T04TD3861E:213b-27": "stong pa nyid ni gang yin de //",
    "T04TD3861E:213b-28": "chen po stong pa nyid yin de //",
    "T04TD3861E:213b-29": "chen por 'dzin pa bzlog phyir gsungs//",
    "T04TD3861E:213b-30": "de ni dgos pa mchog yin pas //",
    "T04TD3861E:213b-31": "don dam mya ngan 'das pa yin //",
    "T04TD3861E:213b-32": "de ni de yis stong nyid gang //",
    "T04TD3861E:213b-33": "de ni don dam stong nyid de //",
    "T04TD3861E:213b-34": "myang 'das dngos po'i blo can gyi //",
    "T04TD3861E:213b-35": "'dzin pa bzlog par bya ba'i phyir //",
    "T04TD3861E:213b-36": "don dam mkhyen pas don dam pa //",
    "T04TD3861E:213b-37": "stong pa nyid ni bstan par mdzad /",
    "T04TD3861E:213b-38": "rkyen las byung phyir khams gsum po //",
    "T04TD3861E:213b-39": "'dus byas yin par nges par bsnyad //",
    "T04TD3861E:213b-40": "de ni de yis stong nyid gang //",
    "T04TD3861E:213b-41": "de ni 'dus byas stong nyid gsungs //",
    "T04TD3861E:213b-42": "gang la skye gnas mi rtag nyid //",
    "T04TD3861E:213b-43": "de dag med pa 'dus ma byas //",
    "T04TD3861E:213b-44": "de ni de yis stong nyid gang //",
    "T04TD3861E:213b-45": "de ni 'dus ma byas stong nyid //",
    "T04TD3861E:213b-46": "gang la mtha' ni yod min pa //",
    "T04TD3861E:213b-47": "de ni mtha' las 'das par brjod //",
    "T04TD3861E:213b-48": "de de kho nas stong pa nyid //",
    "T04TD3861E:213b-49": "mtha' las 'das pa stong nyid bsnyad //",
    "T04TD3861E:213b-50": "thog ma dang po tha ma mtha' //",
    "T04TD3861E:213b-51": "de dag med pas 'khor ba ni //",
    "T04TD3861E:213b-52": "thog ma tha ma med par brjod //",
    "T04TD3861E:214a-0": "'gro 'ong bral phyir rmi @214a * //",
    "T04TD3861E:214a-1": "lam lta'i //",
    "T04TD3861E:214a-2": "srid 'di de yis dben nyid gang //",
    "T04TD3861E:214a-3": "de ni thog ma dang tha ma //",
    "T04TD3861E:214a-4": "med pa stong pa nyid do zhes //",
    "T04TD3861E:214a-5": "bstan bcos las ni nges par bsnyad //",
    "T04TD3861E:214a-6": "dor ba ces [*zhes?] bya 'thor ba dang //",
    "T04TD3861E:214a-7": "'bor ba la ni nges par brjod //",
    "T04TD3861E:214a-8": "dor med gtong pa med pa ste //",
    "T04TD3861E:214a-9": "'ga' yang dor med gang yin pa'o //",
    "T04TD3861E:214a-10": "dor ba med pa de nyid kyis //",
    "T04TD3861E:214a-11": "de nyid stong pa nyid gang yin //",
    "T04TD3861E:214a-12": "de de'i phyir na dor med pa //",
    "T04TD3861E:214a-13": "stong pa nyid ces bya bar brjod //",
    "T04TD3861E:214a-14": "'dus byas la sogs ngo bo nyid //",
    "T04TD3861E:214a-15": "gang phyir slob ma rang sangs rgyas //",
    "T04TD3861E:214a-16": "rgyal sras de bzhin gshegs rnams kyis//",
    "T04TD3861E:214a-17": "ma mdzad de'i phyir 'dus byas la //",
    "T04TD3861E:214a-18": "sogs pa rnams kyi ngo bo nyid //",
    "T04TD3861E:214a-19": "rang bzhin nyid du bsnyad pa ste //",
    "T04TD3861E:214a-20": "de nyid kyis de stong nyid gang //",
    "T04TD3861E:214a-21": "de ni rang bzhin stong pa nyid //",
    "T04TD3861E:214a-22": "khams bco brgyad dang re drug dang //",
    "T04TD3861E:214a-23": "de las byung ba'i tshor drug dang //",
    "T04TD3861E:214a-24": "gzugs can gzugs can min de bzhin //",
    "T04TD3861E:214a-25": "'dus byas 'dus ma byas chos rnams //",
    "T04TD3861E:214a-26": "chos de dag ni thams cad kyi //",
    "T04TD3861E:214a-27": "de dag gis dben stong nyid gang //",
    "T04TD3861E:214a-28": "gzugs rung la sogs dngos med gang //",
    "T04TD3861E:214a-29": "de ni rang mtshan stong pa nyid //",
    "T04TD3861E:214a-30": "gzugs ni gzugs rung mtshan nyid can //",
    "T04TD3861E:214a-31": "tshor ba myong ba'i bdag nyid can //",
    "T04TD3861E:214a-32": "'du shes mtshan mar 'dzin pa ste //",
    "T04TD3861E:214a-33": "'du byed mngon par 'du byed pa'o //",
    "T04TD3861E:214a-34": "yul la so sor rnam rig pa //",
    "T04TD3861E:214a-35": "rnam shes rang gi mtshan nyid do //",
    "T04TD3861E:214a-36": "phung po sdug bsngal rang mtshan nyid //",
    "T04TD3861E:214a-37": "khams kyi bdag nyid sbrul gdug 'dod //",
    "T04TD3861E:214a-38": "skye mched rnams ni sangs rgyas kyis //",
    "T04TD3861E:214a-39": "skye ba'i sgor gyur nyid du gsungs //",
    "T04TD3861E:214a-40": "rten cing 'brel bar 'gyur ba gang //",
    "T04TD3861E:214a-41": "de ni 'du 'phrod mtshan nyid do [*de?] //",
    "T04TD3861E:214a-42": "gtong ba sbyin pa'i pha rol phyin //",
    "T04TD3861E:214a-43": "tshul khrims gdung med mtshan nyid bzod //",
    "T04TD3861E:214a-44": "khro med mtshan nyid brtson 'grus kyi //",
    "T04TD3861E:214a-45": "kha na ma tho med nyid do //",
    "T04TD3861E:214a-46": "bsam gtan sdud pa'i mtshan nyid can //",
    "T04TD3861E:214a-47": "shes rab chags med mtshan nyid de //",
    "T04TD3861E:214a-48": "pha rol phyin pa drug rnams kyi //",
    "T04TD3861E:214a-49": "mtshan nyid 'di dag yin par brjod //",
    "T04TD3861E:214a-50": "bsam gtan rnams dang tshad med dang //",
    "T04TD3861E:214a-51": "de bzhin gzhan gang gzugs med pa //",
    "T04TD3861E:214b-0": "de dag yang dag @214b mkhyen pa yis //",
    "T04TD3861E:214b-1": "mi 'khrug mtshan nyid can du gsungs //",
    "T04TD3861E:214b-2": "byang chub phyogs chos sum cu bdun //",
    "T04TD3861E:214b-3": "nges par 'byung byed rang mtshan nyid //",
    "T04TD3861E:214b-4": "stong pa nyid kyi mtshan nyid ni //",
    "T04TD3861E:214b-5": "dmigs pa med pas rnam dben nyid //",
    "T04TD3861E:214b-6": "mtshan ma med pa zhi nyid de //",
    "T04TD3861E:214b-7": "gsum pa'i mtshan nyid sdug bsngal dang //",
    "T04TD3861E:214b-8": "gti mug med rnam thar rnams kyi //",
    "T04TD3861E:214b-9": "mtshan nyid rnam par grol byed pa'o //",
    "T04TD3861E:214b-10": "stobs rnams shin tu rnam par ni //",
    "T04TD3861E:214b-11": "gtan la 'bebs pa'i rang bzhin gsungs //",
    "T04TD3861E:214b-12": "skyob pa'i mi 'jigs pa rnams ni //",
    "T04TD3861E:214b-13": "shin tu brtan pa'i ngo bo yin //",
    "T04TD3861E:214b-14": "so sor yang dag rig rnams ni //",
    "T04TD3861E:214b-15": "spobs sogs tshad med mtshan nyid can //",
    "T04TD3861E:214b-16": "'gro la phan pa nyer sgrub pa //",
    "T04TD3861E:214b-17": "byams pa chen po zhes bya'o //",
    "T04TD3861E:214b-18": "sdug bsngal can rnams yongs skyob pa //",
    "T04TD3861E:214b-19": "thugs rje chen po'o dga' ba ni //",
    "T04TD3861E:214b-20": "rab dga'i mtshan nyid btang snyoms ni //",
    "T04TD3861E:214b-21": "ma 'dres mtshan nyid can zhes bya //",
    "T04TD3861E:214b-22": "sangs rgyas chos ni ma 'dres pa //",
    "T04TD3861E:214b-23": "bcu dang brgyad du gang 'dod dag //",
    "T04TD3861E:214b-24": "gang phyir ston des mi 'phrogs pa //",
    "T04TD3861E:214b-25": "de phyir mi 'phrogs rang mtshan nyid //",
    "T04TD3861E:214b-26": "rnam kun mkhyen nyid ye shes ni //",
    "T04TD3861E:214b-27": "mngon sum mtshan nyid can du 'dod //",
    "T04TD3861E:214b-28": "gzhan ni nyi tshe ba nyid kyis //",
    "T04TD3861E:214b-29": "mngon sum zhes byar mi 'dod do //",
    "T04TD3861E:214b-30": "gang zhig 'dus byas mtshan nyid dang //",
    "T04TD3861E:214b-31": "'dus ma byas pa'i mtshan nyid gang //",
    "T04TD3861E:214b-32": "re re kho nas stong pa nyid //",
    "T04TD3861E:214b-33": "de ni rang mtshan stong pa nyid //",
    "T04TD3861E:214b-34": "da lta ba 'di mi gnas shing //",
    "T04TD3861E:214b-35": "'das dang ma 'ongs yod ma yin //",
    "T04TD3861E:214b-36": "gang du de dag mi dmigs pa //",
    "T04TD3861E:214b-37": "de la mi dmigs pa zhes brjod //",
    "T04TD3861E:214b-38": "mi dmigs pa de rang ngo bo //",
    "T04TD3861E:214b-39": "de yis dben pa nyid gang de //",
    "T04TD3861E:214b-40": "ther zug gnas min 'jig min pas //",
    "T04TD3861E:214b-41": "mi dmigs zhes bya'i stong nyid do //",
    "T04TD3861E:214b-42": "rkyen las byung phyir dngos rnams la //",
    "T04TD3861E:214b-43": "'dus pa pa yi ngo bo med //",
    "T04TD3861E:214b-44": "'dus pa pa ni de nyid kyis //",
    "T04TD3861E:214b-45": "stong nyid dngos med stong nyid do //",
    "T04TD3861E:214b-46": "dngos po'i sgras ni mdor bsdus na //",
    "T04TD3861E:214b-47": "phung po lnga rnams brjod pa yin //",
    "T04TD3861E:214b-48": "de rnams de yis stong nyid gang //",
    "T04TD3861E:214b-49": "de dngos stong pa nyid du bshad //",
    "T04TD3861E:214b-50": "mdor bsdus na ni dngos med pa //",
    "T04TD3861E:214b-51": "'dus ma byas chos rnams la brjod //",
    "T04TD3861E:215a-0": "de nyid @215a * //",
    "T04TD3861E:215a-1": "dngos med des stong nyid //",
    "T04TD3861E:215a-2": "dngos po med pa stong nyid do //",
    "T04TD3861E:215a-3": "rang bzhin ngo bo nyid med ni //",
    "T04TD3861E:215a-4": "rang bzhin zhes bya'i stong nyid de //",
    "T04TD3861E:215a-5": "'di ltar rang bzhin ma byas pas //",
    "T04TD3861E:215a-6": "rang bzhin zhes ni bya bar bsnyad //",
    "T04TD3861E:215a-7": "sangs rgyas rnams ni 'byung ba'am //",
    "T04TD3861E:215a-8": "ma byung yang rung dngos su ni //",
    "T04TD3861E:215a-9": "dngos po kun gyi stong pa nyid //",
    "T04TD3861E:215a-10": "gzhan gyi dngos por rab tu bsgrags //",
    "T04TD3861E:215a-11": "yang dag mtha' dang de bzhin nyid //",
    "T04TD3861E:215a-12": "de bzhin dngos po'i stong nyid do //",
    "T04TD3861E:215a-13": "shes rab pha rol phyin tshul las //",
    "T04TD3861E:215a-14": "de dag de skad rab tu bsgrags //",
    "T04TD3861E:215a-15": "de ltar blo gros zer gyis snang ba gsal byas pa //",
    "T04TD3861E:215a-16": "rang gi lag na gnas pa'i skyu ru ra bzhin du //",
    "T04TD3861E:215a-17": "srid gsum 'di dag ma lus gdod nas skye med par //",
    "T04TD3861E:215a-18": "rtogs te tha snyad bden pa'i stobs kyis 'gog par 'gro //",
    "T04TD3861E:215a-19": "rtag tu 'gog par gtogs pa'i bsam gtan yin mod kyi //",
    "T04TD3861E:215a-20": "'gro ba mgon med pa la snying rje'ang skyed par byed //",
    "T04TD3861E:215a-21": "de gong bde gshegs gsung skyes sangs rgyas 'bring bcas ni //",
    "T04TD3861E:215a-22": "ma lus pa rnams blo yis pham par byed pa'ang yin //",
    "T04TD3861E:215a-23": "kun rdzob de nyid gshog yangs dkar po rgyas gyur pa //",
    "T04TD3861E:215a-24": "ngang pa'i rgyal po de ni skye bo'i ngang pa yis //",
    "T04TD3861E:215a-25": "mdun du bdar nas dge ba'i rlung gi shugs stobs kyis //",
    "T04TD3861E:215a-26": "rgyal ba'i yon tan rgya mtsho'i pha rol mchog tu 'gro //",
    "T04TD3861E:215a-27": "dbu ma la 'jug pa las sems bskyed pa drug pa'o /",
    "T04TD3861E:215a-29": "// / ring du song 'dir 'di ni skad cig dang //",
    "T04TD3861E:215a-30": "skad cig la ni 'gog par 'jug 'byung zhing //",
    "T04TD3861E:215a-31": "thabs kyi pha rol phyin legs 'bar ba'ang 'thob //",
    "T04TD3861E:215a-32": "dbu ma la 'jug pa las //",
    "T04TD3861E:215a-33": "sems bskyed pa bdun pa'o /",
    "T04TD3861E:215a-35": "// / yang yang sngar dge las lhag thob bya'i phyir //",
    "T04TD3861E:215a-36": "gang du phyir mi ldog pa nyid 'gyur ba //",
    "T04TD3861E:215a-37": "mi g-yo de la bdag nyid che de 'jug /'di yi smon lam shin tu dag 'gyur zhing //",
    "T04TD3861E:215a-38": "rgyal ba rnams kyis 'gog las slong bar mdzad //",
    "T04TD3861E:215a-39": "chags pa med pa'i blo ni skyon rnams dag dang lhan cig mi gnas phyir //",
    "T04TD3861E:215a-40": "sa brgyad pa la dri ma de dag rtsa bcas nye bar zhi 'gyur zhing //",
    "T04TD3861E:215a-41": "nyon mongs zad cing sa gsum bla mar gyur kyang sangs rgyas rnams kyi ni //",
    "T04TD3861E:215b-0": "'byor pa mkha' ltar mtha' bral ma lus @215b 'thob par nus ma yin //",
    "T04TD3861E:215b-1": "'khor ba 'gags kyang dbang rnams bcu po thob par 'gyur zhing de dag gis //",
    "T04TD3861E:215b-2": "srid pa'i 'gro bar rang gi bdag nyid sna tshogs ston par byed par 'gyur //",
    "T04TD3861E:215b-3": "dbu ma la 'jug pa las //",
    "T04TD3861E:215b-4": "sems bskyed pa brgyad pa'o /",
    "T04TD3861E:215b-6": "// / dgu pa la ni de'i stobs lta zhig mtha' dag rdzogs par dag 'gyur zhing //",
    "T04TD3861E:215b-7": "de bzhin yang dag rig chos rang gi yon tan yongs su dag pa'ang 'thob //",
    "T04TD3861E:215b-8": "dbu ma la 'jug pa las //",
    "T04TD3861E:215b-9": "sems bskyed pa dgu pa'o /",
    "T04TD3861E:215b-11": "// bcu pa'i sa la de yis kun nas sangs rgyas rnams las dbang bskur ba //",
    "T04TD3861E:215b-12": "dam pa 'thob cing ye shes lhag par mchog tu byung bar gyur pa'ang yin //",
    "T04TD3861E:215b-13": "char sprin rnams las chu char 'bab pa ji ltar de bzhin 'gro rnams kyi //",
    "T04TD3861E:215b-14": "dge ba'i lo tog ched du rgyal sras las kyang lhun grub chos char 'bab //",
    "T04TD3861E:215b-15": "dbu ma la 'jug pa las ;",
    "T04TD3861E:215b-16": "/ sems bskyed pa bcu pa'o /",
    "T04TD3861E:215b-18": "// / de tshe 'dis ni sangs rgyas brgya mthong zhing //",
    "T04TD3861E:215b-19": "de dag byin gyi brlabs kyang 'di yis rtogs //",
    "T04TD3861E:215b-20": "de nyid tshe na bskal pa brgyar gnas shing //",
    "T04TD3861E:215b-21": "sngon dang phyi ma'i mthar yang yang dag 'jug / blo ldan ting 'dzin brgya phrag snyoms par 'jug cing gtong byed de //",
    "T04TD3861E:215b-22": "'jig rten khams brgya 'di yis kun nas g-yo zhing snang bar nus //",
    "T04TD3861E:215b-23": "de bzhin rdzu 'phrul gyis de sems can brgya phrag smin byed cing //",
    "T04TD3861E:215b-24": "brgya phrag grangs dang rjes 'brel zhing dag tu yang 'gro bar 'gyur //",
    "T04TD3861E:215b-25": "des ni chos kyi sgo rnams yang dag 'byed byed thub dbang sras //",
    "T04TD3861E:215b-26": "rang gi lus la lus rnams kun nas ston par byed pa'ang yin //",
    "T04TD3861E:215b-27": "rang gi 'khor dang bcas pas mdzes 'byor lus ni re re zhing //",
    "T04TD3861E:215b-28": "rgyal ba'i sras po brgya phrag dag dang rjes su 'brel pa'ang ston //",
    "T04TD3861E:215b-29": "blo ldan rab tu dga' bar gnas pas yon tan de dag ni ;",
    "T04TD3861E:215b-30": "/ thob par gyur nas de bzhin kho nar dri ma med gnas pas //",
    "T04TD3861E:215b-31": "de dag stong ni yang dag 'thob par 'gyur te sa lnga po //",
    "T04TD3861E:215b-32": "'di dag rnams la byang chub sems dpa' yis ni 'bum phrag dang //",
    "T04TD3861E:215b-33": "bye ba phrag brgya 'thob cing de yis bye ba stong 'gyur 'thob //",
    "T04TD3861E:216a-0": "de nas bye ba brgya phrag stong @216a * //",
    "T04TD3861E:216a-1": "'gyur yang 'thob bye ba phrag / khrag khrig phrag brgyar rdzogs par bsgrub dang slar yang stong phrag tu //",
    "T04TD3861E:216a-2": "yang dag par ni bsgyur ba mtha' dag rab tu 'thob par 'gyur //",
    "T04TD3861E:216a-3": "mi g-yo'i sar gnas rnam rtog med pa des //",
    "T04TD3861E:216a-4": "stong gsum brgya phrag stong bsdoms 'jig rten na //",
    "T04TD3861E:216a-5": "rdul tshad ji snyed yod pa de rnams dang //",
    "T04TD3861E:216a-6": "grangs mnyam yon tan dag ni 'thob par 'gyur //",
    "T04TD3861E:216a-7": "legs pa'i blo gros sa la gnas pa yi //",
    "T04TD3861E:216a-8": "byang chub sems des sngar bstan yon tan dag / grangs med brgya phrag stong du yang dag par //",
    "T04TD3861E:216a-9": "bsdoms pa phrag bcu'i rdul tshad thob par 'gyur //",
    "T04TD3861E:216a-10": "re zhig bcu pa 'dir de'i yon tan dag //",
    "T04TD3861E:216a-11": "ngag gi spyod yul las ches 'das 'gyur zhing //",
    "T04TD3861E:216a-12": "ngag gi spyod yul ma yin bsdoms rnams ni //",
    "T04TD3861E:216a-13": "rdul dag ji snyed yod pa de snyed 'gyur //",
    "T04TD3861E:216a-14": "ba spu'i khung bur byang chub sems rnams dang //",
    "T04TD3861E:216a-15": "lhan cig rdzogs sangs rgyas sku bgrang 'das dang //",
    "T04TD3861E:216a-16": "de bzhin lha dang lha min mi dag kyang //",
    "T04TD3861E:216a-17": "skad cig skad cig la ni ston par nus //",
    "T04TD3861E:216a-18": "gang phyir nam mkha' 'dri ma med la zla snang gsal bar gyur ba'i phyir //",
    "T04TD3861E:216a-19": "sngon tshe stobs bcu bskyed pa'i sa la khyod kyis slar yang 'bad gyur zhing //",
    "T04TD3861E:216a-20": "'og min du ni gang gi don du 'bad gyur go 'phang mchog zhi ba //",
    "T04TD3861E:216a-21": "yon tan mtha' dag mthar thug mtshungs pa med de khyod kyis brnyes //",
    "T04TD3861E:216a-22": "ji ltar snod kyi dbye bas mkha' la dbye ba med de ltar //",
    "T04TD3861E:216a-23": "dngos byas dbye ba 'ga' yang de nyid la med de yi phyir //",
    "T04TD3861E:216a-24": "ro mnyam nyid du yang dag thugs su chud par mdzad gyur na //",
    "T04TD3861E:216a-25": "mkhyen bzang khyod kyis skad cig gis ni shes bya thugs su chud //",
    "T04TD3861E:216a-26": "gang tshe zhi ba de nyid yin na de la blo gros 'jug mi 'gyur //",
    "T04TD3861E:216a-27": "blo ma zhugs par shes bya'i yul can nges par rigs pa'ang ma yin la //",
    "T04TD3861E:216a-28": "kun nas shes med pa ni shes par ji ltar 'gyur te 'gal bar 'gyur //",
    "T04TD3861E:216a-29": "mkhyen po med par khyed kyis gzhan la 'di lta'o zhes su zhig ston //",
    "T04TD3861E:216a-30": "gang tshe skye med de nyid yin zhing blo yang skye ba dang bral ba //",
    "T04TD3861E:216a-31": "de tshe de rnams sten las de yis de nyid rtogs pa lta bu ste //",
    "T04TD3861E:216b-0": "ji ltar sems ni gang gi rnam pa can @216b du 'gyur ba de yis yul //",
    "T04TD3861E:216b-1": "de yongs shes pa de bzhin tha snyad [*nye bar] brten nas rig pa yin //",
    "T04TD3861E:216b-2": "de yi longs spyod rdzogs sku bsod nams kyis //",
    "T04TD3861E:216b-3": "zin dang sprul pa mkha' gzhan las de'i mthus //",
    "T04TD3861E:216b-4": "sgra gang chos kyi de nyid ston 'byung ba //",
    "T04TD3861E:216b-5": "de las 'jig rten gyis kyang de nyid rig /",
    "T04TD3861E:216b-6": "ji ltar rdza mkhan stobs chen ldan pas 'dir //",
    "T04TD3861E:216b-7": "yun ring ches 'bad pas bskor 'khor lo ni //",
    "T04TD3861E:216b-8": "de'i rtsol de ltar skyes pa med bzhin du'ang //",
    "T04TD3861E:216b-9": "'khor zhing bum pa la sogs rgyur mthong ltar //",
    "T04TD3861E:216b-10": "de bzhin da lta skyes rtsol med bzhin du //",
    "T04TD3861E:216b-11": "chos kyi bdag can sku nyid la bzhugs de'i ;",
    "T04TD3861E:216b-12": "/'jug pa skye bo'i dge dang smon lam gyi //",
    "T04TD3861E:216b-13": "khyad par gyis 'phangs las ches bsam mi khyab //",
    "T04TD3861E:216b-14": "shes bya'i bud shing skam po ma lus pa //",
    "T04TD3861E:216b-15": "bsregs pas zhi de rgyal rnams chos sku ste //",
    "T04TD3861E:216b-16": "de tshe skye ba med cing 'gag pa med //",
    "T04TD3861E:216b-17": "sems 'gags pas de sku yis mngon sum mdzad //",
    "T04TD3861E:216b-18": "zhi sku dpag bsam shing ltar gsal gyur zhing //",
    "T04TD3861E:216b-19": "yid bzhin nor bu ji bzhin rnam mi rtog /'gro grol bar du 'jig rten 'byor slad rtag /'di ni spros dang bral la snang bar 'gyur //",
    "T04TD3861E:216b-20": "thub dbang dus gcig kho nar de'i rgyu mthun//",
    "T04TD3861E:216b-21": "gzugs sku gcig la rang gi skye gnas skabs //",
    "T04TD3861E:216b-22": "sngar 'gags gsal dang ma 'chol byung tshul ni //",
    "T04TD3861E:216b-23": "ma lus kyis bkra mtha' dag ston par mdzad //",
    "T04TD3861E:216b-24": "sangs rgyas zhing ji 'drar thub dbang de dang //",
    "T04TD3861E:216b-25": "de dag sku spyod mthu stobs ji 'dra dang //",
    "T04TD3861E:216b-26": "nyan thos dge 'dun ji snyed ji lta dang //",
    "T04TD3861E:216b-27": "byang chub sems rnams der gzugs ji 'dra dang //",
    "T04TD3861E:216b-28": "ji 'dra'i chos dang der bdag ji 'dra dang //",
    "T04TD3861E:216b-29": "chos thos spyod pa gang la spyad pa dang //",
    "T04TD3861E:216b-30": "sbyin gang ji tsam de dag la phul ba //",
    "T04TD3861E:216b-31": "de ni ma lus sku gcig la ston mdzad //",
    "T04TD3861E:216b-32": "de bzhin tshul khrims bzod brtson ting 'dzin dang //",
    "T04TD3861E:216b-33": "shes rab spyod tshe sngar gyi gnas skabs gang //",
    "T04TD3861E:216b-34": "ma tshang med de dag nyid spyod pa kun //",
    "T04TD3861E:216b-35": "sku yi ba spu'i khung bur 'ang [?] gsal bar ston //",
    "T04TD3861E:216b-36": "sangs rgyas gang dag 'das dang 'byung 'gyur gang //",
    "T04TD3861E:216b-37": "gang dag da ltar nam mkha'i mthar thug par //",
    "T04TD3861E:217a-0": "gdangs @217a * //",
    "T04TD3861E:217a-1": "mthon chos ston sdug bsngal gyis bzung ba'i //",
    "T04TD3861E:217a-2": "'gro dbugs 'byin zhing 'jig rten bzhugs pa dang //",
    "T04TD3861E:217a-3": "dang po'i thugs bzung byang chub snying po'i bar //",
    "T04TD3861E:217a-4": "de dag spyod kun dngos rnams mig 'phrul gyi //",
    "T04TD3861E:217a-5": "rang bzhin mkhyen nas bdag bzhin ba spu yi //",
    "T04TD3861E:217a-6": "khung bur dus gcig la ni gsal bar ston //",
    "T04TD3861E:217a-7": "de bzhin dus gsum byang chub sems dpa' dang //",
    "T04TD3861E:217a-8": "rang rgyal 'phags pa nyan thos ma lus kyi //",
    "T04TD3861E:217a-9": "spyod dang de lhag skye bo'i gnas skabs ni //",
    "T04TD3861E:217a-10": "thams cad ba spu'i khung bur gcig tshe ston //",
    "T04TD3861E:217a-11": "dag pa 'di ni bzhed pa 'jug pa yis //",
    "T04TD3861E:217a-12": "rdul gcig yul la mkha' gtugs 'jig rten dang //",
    "T04TD3861E:217a-13": "'jig rten mtha' yas phyogs khyab rdul ston mod //",
    "T04TD3861E:217a-14": "rdul rags mi 'gyur 'jig rten phra mi 'gyur //",
    "T04TD3861E:217a-15": "rnam rtog mi mnga' khyod kyis srid mtha'i bar //",
    "T04TD3861E:217a-16": "skad cig de re re la spyod sna tshogs //",
    "T04TD3861E:217a-17": "ji snyed ston pa de snyed 'dzam bu gling //",
    "T04TD3861E:217a-18": "ma lus rdul gang de snyed la grangs med //",
    "T04TD3861E:217a-19": "gnas dang gnas min mkhyen stobs dang //",
    "T04TD3861E:217a-20": "de bzhin las rnam smin blo dang //",
    "T04TD3861E:217a-21": "mos pa sna tshogs thugs chud dang //",
    "T04TD3861E:217a-22": "sna tshogs khams ni mkhyen stobs dang //",
    "T04TD3861E:217a-23": "de bzhin dbang mchog mchog ma yin //",
    "T04TD3861E:217a-24": "mkhyen dang thams cad du 'gro dang //",
    "T04TD3861E:217a-25": "bsam gtan rnam thar ting 'dzin dang //",
    "T04TD3861E:217a-26": "snyoms par 'jug sogs blo stobs dang //",
    "T04TD3861E:217a-27": "sngon gnas dran pa mkhyen pa dang //",
    "T04TD3861E:217a-28": "de bzhin 'chi 'pho skye blo dang //",
    "T04TD3861E:217a-29": "zag rnams zad pa mkhyen stobs te //",
    "T04TD3861E:217a-30": "stobs ni bcu po 'di dag go //",
    "T04TD3861E:217a-31": "rgyu gang zhig las gang zhig nges par skye 'gyur ba //",
    "T04TD3861E:217a-32": "de ni de yi gnas su de mkhyen rnams kyis gsungs //",
    "T04TD3861E:217a-33": "bshad pa las bzlog gnas min shes bya mtha' yas pa //",
    "T04TD3861E:217a-34": "mkhyen pa thogs pa spangs pa de ni stobs su bshad //",
    "T04TD3861E:217a-35": "'dod dang mi 'dod de las bzlog dang zad dngos kyi //",
    "T04TD3861E:217a-36": "las dang de yi rnam smin shin tu sna tshogs la'ang //",
    "T04TD3861E:217a-37": "mkhyen pa nus mthu thogs med so sor 'jug 'gyur ba //",
    "T04TD3861E:217a-38": "dus gsum shes bya khyab mdzad de ni stobs su 'dod //",
    "T04TD3861E:217b-0": "'dod @217b chags sogs kyis 'byung ba'i stobs kyis 'dod pa ni //",
    "T04TD3861E:217b-1": "shin tu sna tshogs dman 'bring gang yang khyad 'phags 'dod //",
    "T04TD3861E:217b-2": "de las gzhan rnams kyis g-yogs mos la mkhyen pa ni //",
    "T04TD3861E:217b-3": "dus gsum 'gro ba ma lus khyab pa stobs shes bya //",
    "T04TD3861E:217b-4": "sangs rgyas khams kyi rnam par dbye la mkhas rnams kyis //",
    "T04TD3861E:217b-5": "mig sogs rnams kyi rang bzhin gang de khams su gsungs //",
    "T04TD3861E:217b-6": "rdzogs pa'i sangs rgyas rnams kyi mkhyen pa mtha' yas shing //",
    "T04TD3861E:217b-7": "rnam kun khams kyi khyad par la 'jug stobs su 'dod //",
    "T04TD3861E:217b-8": "kun tu rtog sogs ches rno nyid ni mchog bzhed la //",
    "T04TD3861E:217b-9": "'bring gnas skabs dang rtul nyid mchog min par bshad dang //",
    "T04TD3861E:217b-10": "mig la sogs dang phan tshun sgrub nus chud pa la //",
    "T04TD3861E:217b-11": "rnam pa thams cad mkhyen pa chags med stobs su gsungs //",
    "T04TD3861E:217b-12": "lam 'ga' rgyal ba nyid dang 'ga' zhig rang rgyal gyi ;",
    "T04TD3861E:217b-13": "/ byang chub dang ni nyan thos byang chub yi dags dang //",
    "T04TD3861E:217b-14": "dud 'gro lha mi rnams dang dmyal ba sogs 'gro ba //",
    "T04TD3861E:217b-15": "de la mkhyen pa chags med mtha' yas stobs su 'dod //",
    "T04TD3861E:217b-16": "'jig rten mtha' yas rnal 'byor bye brag la tha dad //",
    "T04TD3861E:217b-17": "bsam gtan rnam thar brgyad gang zhi gnas gang dag dang //",
    "T04TD3861E:217b-18": "snyoms 'jug khyad par gang dag gcig par brgyad gyur pa //",
    "T04TD3861E:217b-19": "de la mkhyen pa thogs med 'di ni stobs su bshad //",
    "T04TD3861E:217b-20": "ji srid gti mug de srid srid gnas 'das bdag dang //",
    "T04TD3861E:217b-21": "sems can gzhan re re yi srid pa sems can ni //",
    "T04TD3861E:217b-22": "ji snyed de snyed mtha' yas gzhir bcas yul phyogs dang //",
    "T04TD3861E:217b-23": "bcas rnams la blo gang dang gang yin stobs su bshad //",
    "T04TD3861E:217b-24": "sems can rnams kyi sems can re re'i 'chi 'pho dang //",
    "T04TD3861E:217b-25": "skye gang 'jig rten la gnas nam mkha' mthar thug dang //",
    "T04TD3861E:217b-26": "bkra mang de la mkhyen pa dus der 'jug pa yis //",
    "T04TD3861E:217b-27": "ma chags rnam kun yongs dag mtha' yas stobs su 'dod //",
    "T04TD3861E:217b-28": "rnam kun mkhyen pa'i stobs kyis myur du rgyal rnams kyi //",
    "T04TD3861E:217b-29": "nyon mongs dag ni bag chags dang bcas 'jig 'gyur dang //",
    "T04TD3861E:217b-30": "slob ma la sogs nyon mongs blo yis 'gog pa gang //",
    "T04TD3861E:218a-0": "de la mkhyen @218a * //",
    "T04TD3861E:218a-1": "pa chags med mtha' yas stobs su 'dod //",
    "T04TD3861E:218a-2": "nam mkha' med pas 'dab chags ldog par mi 'gyur gyi //",
    "T04TD3861E:218a-3": "'di ni rang mthu zad pas ldog par 'gyur de bzhin //",
    "T04TD3861E:218a-4": "slob ma dang bcas sangs rgyas sras rnams sangs rgyas kyi //",
    "T04TD3861E:218a-5": "yon tan mkha' ltar mtha' yas ma brjod ldog par 'gyur //",
    "T04TD3861E:218a-6": "de phyir bdag 'dras khyod yon 'di dag ci //",
    "T04TD3861E:218a-7": "shes pa dang ni brjod par nus 'gyur ram //",
    "T04TD3861E:218a-8": "'on kyang de dag 'phags pa klu sgrub kyis //",
    "T04TD3861E:218a-9": "bshad phyir dogs spangs cung zhig tsam zhig smras //",
    "T04TD3861E:218a-10": "zab mo stong pa nyid yin te //",
    "T04TD3861E:218a-11": "yon tan gzhan rnams rgya che ba'o //",
    "T04TD3861E:218a-12": "zab dang rgya che'i tshul shes pas //",
    "T04TD3861E:218a-13": "yon tan 'di dag 'thob par 'gyur //",
    "T04TD3861E:218a-14": "slar yang mi g-yo sku mnga' khyod kyis srid gsum byon nas sprul rnams kyis //",
    "T04TD3861E:218a-15": "gshegs pa dang ni bltam [*bltams] dang byang chub zhi ba'i 'khor lo'ang ston par mdzad //",
    "T04TD3861E:218a-16": "de ltar khyod kyis 'jig rten g-yo bag spyod can re ba'i zhags pa ni //",
    "T04TD3861E:218a-17": "mang pos bcings pa ma lus thugs rjes mya ngan 'das par bkri bar mdzad //",
    "T04TD3861E:218a-18": "gang phyir 'di na de nyid shes las dri ma mtha' dag sel ba ni //",
    "T04TD3861E:218a-19": "lhur byed gzhan med chos rnams de nyid rnam 'gyur dbye la'ang bsten min zhing //",
    "T04TD3861E:218a-20": "de nyid yul can blo gros 'di yang tha dad 'gyur ba ma yin la //",
    "T04TD3861E:218a-21": "de yi phyir na khyod kyis 'gro la theg pa mi mnyam dbyer med bstan //",
    "T04TD3861E:218a-22": "gang phyir 'gro la nyes pa skyed byed snyigs ma 'di dag yod gyur pa //",
    "T04TD3861E:218a-23": "de phyir 'jig rten sangs rgyas spyod yul gting zab la 'jug mi 'gyur zhing //",
    "T04TD3861E:218a-24": "bde gshegs gang phyir khyod la mkhyen rab thugs rje thabs dang lhan cig pa //",
    "T04TD3861E:218a-25": "mnga' dang gang phyir bdag gis sems can dgrol zhes khyod kyis zhal bzhes te //",
    "T04TD3861E:218a-26": "de phyir mkhas pa rin po che yi gling du chas pa'i skye tshogs kyi //",
    "T04TD3861E:218a-27": "ngal ba nyer sel grong khyer yid 'ong bar du rnam par bkod pa ltar //",
    "T04TD3861E:218a-28": "khyod kyis theg pa 'di ni slob ma nye bar zhi ba'i tshul la yid //",
    "T04TD3861E:218b-0": "sbyar zhing rnam par @218b dben la'ang blo sbyangs rnams la logs su gsungs //",
    "T04TD3861E:218b-1": "bde bar gshegs pa ma lus phyogs shing sangs rgyas yul dag na //",
    "T04TD3861E:218b-2": "phra rab rdul gyi rdul rnams bdog par gyur pa ji snyed pa //",
    "T04TD3861E:218b-3": "byang chub mchog rab dam par gshegs pa'i skal ba de snyed de ;",
    "T04TD3861E:218b-4": "/'on kyang khyod kyi gsang ba 'di ni bsnyad bgyi ma lags so //",
    "T04TD3861E:218b-5": "rgyal ba ji srid 'jig rten mtha' dag mchog tu rab zhi bar //",
    "T04TD3861E:218b-6": "'gro ba min zhing nam mkha' rnam 'jig 'gyur min de srid du //",
    "T04TD3861E:218b-7": "shes rab yum gyis bskyed pa khyod la thugs brtse ma ma yis //",
    "T04TD3861E:218b-8": "tshul lugs byed pas rab tu zhi bar 'gyur ba gang la mnga' //",
    "T04TD3861E:218b-9": "gti mug skyon gyis 'jig rten kha zas dug bcas za ba yi //",
    "T04TD3861E:218b-10": "skye bo nyid kyi nang mi de la khyod brtse ji lta ba //",
    "T04TD3861E:218b-11": "de ltar dug zos nyen pa'i bu la ma yi sdug bsngal min //",
    "T04TD3861E:218b-12": "des na mgon po mchog tu rab zhir gshegs par 'gyur ma lags //",
    "T04TD3861E:218b-13": "gang gi phyir na mi mkhas dngos dang dngos med par zhen pa yi blo can gyis //",
    "T04TD3861E:218b-14": "skye dang 'jig gnas skabs dang sdug dang mi sdug bral phrad kyis bskyed sdug bsngal dang //",
    "T04TD3861E:218b-15": "sdig can 'gro ba 'thob pa de phyir 'jig rten thugs brtse'i yul du rab dong bas //",
    "T04TD3861E:218b-16": "bcom ldan thugs rjes khyod thugs zhi las bzlog pas khyod la mya ngan 'das mi mnga' //",
    "T04TD3861E:218b-17": "lugs 'di dge slong zla grags kyis //",
    "T04TD3861E:218b-18": "dbu ma'i bstan bcos las btus nas //",
    "T04TD3861E:218b-19": "lung ji bzhin dang man ngag ni //",
    "T04TD3861E:218b-20": "ji lta ba bzhin brjod pa yin //",
    "T04TD3861E:218b-21": "'di las gzhan na chos 'di ni //",
    "T04TD3861E:218b-22": "ji ltar med pa de bzhin du //",
    "T04TD3861E:218b-23": "'dir 'byung lugs kyang gzhan na ni //",
    "T04TD3861E:218b-24": "med ces mkhas rnams nges par mdzod //",
    "T04TD3861E:218b-25": "klu sgrub blo mtsho shin tu rgya che'i kha dog gis 'jigs pas //",
    "T04TD3861E:218b-26": "skye bos lugs bzang gang dag rgyang ring spangs pas de yi tshig / le'ur byas pa'i kha 'bus ku mu ta kha phye ba'i chus //",
    "T04TD3861E:218b-27": "da lta zla ba grags pa re rnams rab tu skong bar byed //",
    "T04TD3861E:219a-0": "de nyid bshad zin zab mo 'jigs rung 'di ni @219a * //",
    "T04TD3861E:219a-1": "sngon goms nyid las skye bo yis //",
    "T04TD3861E:219a-2": "nges par rtogs 'gyur 'di ni gsan rgya che yang gzhan gyis thugs su chud mi 'gyur //",
    "T04TD3861E:219a-3": "de phyir tshul lugs rang blos sbyar ba 'di dag mthong nas bdag tu brjod pa yi //",
    "T04TD3861E:219a-4": "gzhung lugs rnams ltar gzhan lugs bzhed gzhung 'di las gzhan la dga' blo dor bar bya //",
    "T04TD3861E:219a-5": "slob dpon klu sgrub lugs bzang bsnyad las bdag gis bsod rnams phyogs kyi mthar //",
    "T04TD3861E:219a-6": "khyab cing yid mkha' nyon mongs kyis sngor ston ka'i rgyu skar star dkar ba'am //",
    "T04TD3861E:219a-7": "sems kyi sbrul la gdengs ka'i nor bu dang 'dra gang zhig thob pa des //",
    "T04TD3861E:219a-8": "'jig rten ma lus de nyid rtogs nas myur du bde gshegs sar bgrod shog //",
    "T04TD3861E:219a-9": "dbu ma la 'jug pa zab pa dang rgya che ba'i tshul gsal bar byed pa slob dpon zla ba grags pa theg pa mchog la thugs gzhol ba //",
    "T04TD3861E:219a-10": "mi phrogs pa'i mkhyen rab dang thugs rje mnga' ba //",
    "T04TD3861E:219a-11": "ri mor bris pa'i ba drus las 'o ma bzhos pas bden par zhen pa bzlog par mdzad pas sbyar ba rdzogs so /",
    "T04TD3861E:219a-14": "// / kha che'i yul gyi grong khyer dpe med kyi dbus //",
    "T04TD3861E:219a-15": "rin chen sbas pa'i gtsug lag khang du //",
    "T04TD3861E:219a-16": "kha che'i rgyal po dpal 'phags pa lha'i sku ring la //",
    "T04TD3861E:219a-17": "rgya gar gyi mkhan po ti la ka dang //",
    "T04TD3861E:219a-18": "bod kyi lo tstsha ba bande pa tshab nyi ma grags kyis kha che'i dpe dang mthun par bsgyur //",
    "T04TD3861E:219a-19": "phyis ra sa ra mo cher rgya gar gyi mkhan po ka na ka warma dang //",
    "T04TD3861E:219a-20": "lo tstsha ba de nyid kyis nyi 'og shar phyogs pa'i dpe dang gtugs shing legs par bcos te gtan la phab pa'o//",
    "T04TD3861E:219a-21": "'dir 'grel pa'i mdzad byang dang //",
    "T04TD3861E:219a-22": "'gyur byang byang gi steng nas thun mong ba rnams bkod pa ni //",
    "T04TD3861E:219a-23": "rtsa ba logs su bsgyur ba dang 'grel pa'i nang gi rtsa ba de gnyis sbyar nas zhus dag dbang du byas pa yin no//",
    "T04TD3861E:219b-0": "@219b [bp] @220a [bp]"
}