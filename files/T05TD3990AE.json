{
    "T05TD3990AE:67a-0": "@67a * // 'phags pa chos bzhi pa'i rnam par bshad pa'i rgya cher 'grel pa /",
    "T05TD3990AE:67a-1": "'jam dpal gzhon nur gyur pa la phyag 'tshal lo //",
    "T05TD3990AE:67a-2": "chos bzhi po yi mdo sde ni //",
    "T05TD3990AE:67a-3": "mkhas pa dag gis bshad kyis kyang //",
    "T05TD3990AE:67a-4": "shes rab chung du dga' bya'i phyir //",
    "T05TD3990AE:67a-5": "bdag gis kyang ni yang dag bshad ;",
    "T05TD3990AE:67a-6": "/'di skad bdag gis thos pa dus gcig na /",
    "T05TD3990AE:67a-7": "bcom ldan 'das rgyal bu rgyal byed kyi tshal /",
    "T05TD3990AE:67a-8": "mgon med zas sbyin gyi kun dga' ra ba na /",
    "T05TD3990AE:67a-9": "dge slong stong nyis brgya lnga bcu'i dge slong gi dge 'dun chen po dang /",
    "T05TD3990AE:67a-10": "byang chub sems dpa' rab tu mang po dag dang thabs cig tu bzhugs te zhes bya ba ni gleng gzhi'o //",
    "T05TD3990AE:67a-11": "ci'i phyir rgyal bu rgyal byed kyi tshal na bzhugs she na /",
    "T05TD3990AE:67a-12": "chos 'di khyim gyi gnas nas mngon par 'byung ba rnams kyi yin par bstan pa'i phyir ro //",
    "T05TD3990AE:67a-13": "de bas na dge slong rnams la bka' stsal te /",
    "T05TD3990AE:67a-14": "rab tu byung ba rnams kyis chos 'di bsgrub nus so zhes bstan pa'i phyir gsungs so //",
    "T05TD3990AE:67a-15": "dge slong gi dge 'dun chen po 'di grangs kyi phal che ba nyid la bstan pa ste /",
    "T05TD3990AE:67a-16": "de ni dge slong stong nyis brgya lnga bcu zhes gsungs pa'o //",
    "T05TD3990AE:67a-17": "de nas bcom ldan 'das kyis dge slong rnams la bka' stsal ba /",
    "T05TD3990AE:67a-18": "dge slong dag ces bya ba dang /",
    "T05TD3990AE:67a-19": "bcom ldan 'das zhes bya ba ni /",
    "T05TD3990AE:67a-20": "dge slong dag bcom ldan 'das kyi ltar nyan pa dang /",
    "T05TD3990AE:67a-21": "bcom ldan 'das kyis de dag la 'di skad ces bka' stsal to //",
    "T05TD3990AE:67a-22": "byang chub sems dpa' sems dpa' chen pos chos bzhi po 'di dag / ji srid 'tsho'i bar du srog gi phyir yang yongs su gtang bar mi bya'o zhes bya ba'i mdo 'di ci'i phyir brtsams she na zhes bya ba ni ci dgos zhes bya ba'i tha tshig go //",
    "T05TD3990AE:67a-23": "dgos pa ni theg pa chen po la yang dag par zhugs pa bla na med pa'i byang chub thob par bya ba'i thabs la mgo rmongs pa rnams la yang dag par bstan par bya ba'i phyir dang /",
    "T05TD3990AE:67a-24": "bag med pa rnams yang dag par 'dzin du gzhug pa'i phyir dang /",
    "T05TD3990AE:67a-25": "kun tu zhum pa rnams yang dag par zhugs par gzengs bstod pa'i phyir dang /",
    "T05TD3990AE:67a-26": "yang dag par zhugs pa rnams yang dag par rab tu dga' bar bya ba'i phyir ro zhes smos so //",
    "T05TD3990AE:67a-27": "des ni dgos pa bzhi bstan pa yin te /",
    "T05TD3990AE:67a-28": "'di lta ste /",
    "T05TD3990AE:67a-29": "yang dag par bstan pa dang /",
    "T05TD3990AE:67b-0": "yang @67b dag par 'dzin du gzhug pa dang /",
    "T05TD3990AE:67b-1": "yang dag par gzengs bstod pa dang /",
    "T05TD3990AE:67b-2": "yang dag par rab tu dga' bar bya ba'o //",
    "T05TD3990AE:67b-3": "gang dag la yang dag par bstan pa'i phyir snyam pa la /",
    "T05TD3990AE:67b-4": "bla na med pa'i byang chub thob par bya ba'i thabs la mgo rmongs pa la zhes bya ba smos so //",
    "T05TD3990AE:67b-5": "bla na med pa'i byang chub ni sangs rgyas kyi byang chub ste /",
    "T05TD3990AE:67b-6": "de thob par bya ba'i thabs la gang dag mgo rmongs pa de dag la yang dag par bstan pa'i phyir ro //",
    "T05TD3990AE:67b-7": "gang dag thob par bya ba'i thabs mthong yang bag med de mi bsgrubs pas bag med pa de dag yang dag par 'dzin du gzhug pa'i phyir zhes bya ba ni slong du gzhug pa'i phyir zhes bya ba'i tha tshig go //",
    "T05TD3990AE:67b-8": "gang dag yang dag par zhugs kyang le lo che ba'i phyir zhan bzhin du 'jug pa de dag ni kun tu zhum pa zhes bya ste /",
    "T05TD3990AE:67b-9": "kun tu zhum pa de dag kyang yang dag par gzengs bstod pa'i phyir zhes bya ba ni brtson 'grus cher zhes bya ba'i tha tshig go //",
    "T05TD3990AE:67b-10": "gang dag brtson 'grus brtsams te chos 'di dag la gnas pa de dag ni yang dag par zhugs pa rnams zhes bya ste /",
    "T05TD3990AE:67b-11": "yang dag par zhugs pa de dag yang dag par rab tu dga' bar bya ba'i phyir zhes bya ba ni /",
    "T05TD3990AE:67b-12": "dga' ba'i bye brag skyed pa'i phyir zhes bya ba'i tha tshig go //",
    "T05TD3990AE:67b-13": "dgos pa 'di dag ni mdo sde thams cad la yang ci rigs par 'gyur ro //",
    "T05TD3990AE:67b-14": "ci'i phyir bzhi zhes grangs mdzad snyam pa la /",
    "T05TD3990AE:67b-15": "bzhi zhes grangs smos pa ni rgya che bar dogs nas de dag nyan mi 'dod pa yongs su spang ba'i phyir ro zhes bya ba smos pa ni blo zhan pa gang dag rgya che ba la mgo rmongs par gyur pa de dag la grangs smos pa med na rgya che bar dogs pa skye'o //",
    "T05TD3990AE:67b-16": "dogs pa des de dag chos de la nyan mi 'dod pa skye bar 'gyur te /",
    "T05TD3990AE:67b-17": "de bas na de spang ba'i phyir grangs smos pa mdzad do //",
    "T05TD3990AE:67b-18": "rgyu gnyis pa ste /",
    "T05TD3990AE:67b-19": "grangs smos na bde blag tu dran pa'i phyir ro zhes bya ba smos pa ni chos gang dag grangs smos pa de dag bde blag tu zin par 'gyur gyi gzhan du na sems rnam par 'khrugs par 'gyur bas rnam grangs smos so //",
    "T05TD3990AE:67b-20": "rgyu gsum pa ste /",
    "T05TD3990AE:67b-21": "'og nas 'byung ba'i bzod pa dang /",
    "T05TD3990AE:67b-22": "nges pa gnyis dgos pa gcig pas tha mi dad pa'i phyir ro zhes smos pa ni gal te bzhi zhes grangs ma smos na bzod pa dang /",
    "T05TD3990AE:67b-23": "nges pa gnyis mi rtogs par 'gyur ro //",
    "T05TD3990AE:68a-0": "ci'i phyir de gnyis @68a * //",
    "T05TD3990AE:68a-1": "tha mi dad ce na /",
    "T05TD3990AE:68a-2": "dgos pa gcig pas zhes smos te /",
    "T05TD3990AE:68a-3": "dgos pa gcig pa'i phyir de gnyis tha mi dad par 'dod do //",
    "T05TD3990AE:68a-4": "de thob par mi 'gyur bar bya ba'i phyir grangs smos par mdzad do //",
    "T05TD3990AE:68a-5": "theg pa chen po la yang dag par zhugs pa rnams kyi rnam grangs mang yang zhes bya ba ni gang dag theg pa chen po la yang dag par zhugs pa ste /",
    "T05TD3990AE:68a-6": "bla na med pa yang dag par rdzogs pa'i byang chub tu sems bskyed nas pha rol tu phyin pa drug la zhugs pa de dag la ming mang yang zhes bya ba ste /",
    "T05TD3990AE:68a-7": "dper na /",
    "T05TD3990AE:68a-8": "byang chub sems dpa' sems dpa' che //",
    "T05TD3990AE:68a-9": "blo dang ldan pa gsal ba'i mchog /",
    "T05TD3990AE:68a-10": "rgyal sras rgyal ba nyid dang ni //",
    "T05TD3990AE:68a-11": "rgyal gzhi rgyal ba'i myu gu dang //",
    "T05TD3990AE:68a-12": "rtsal dang ldan pa ngo mtshar ba //",
    "T05TD3990AE:68a-13": "de dpon grags pa chen po dang //",
    "T05TD3990AE:68a-14": "thugs rje ldan dang bsod nams che //",
    "T05TD3990AE:68a-15": "dbang phyug de bzhin chos can no //",
    "T05TD3990AE:68a-16": "zhes bshad pa lta bu'o //",
    "T05TD3990AE:68a-17": "de ltar rnam grangs mang na ci'i phyir byang chub sems dpa' sems dpa' chen po zhes ming gnyis smos she na /",
    "T05TD3990AE:68a-18": "de'i phyir rgyu gsum gyis zhes bya ba smos te /",
    "T05TD3990AE:68a-19": "gsum gang zhe na /",
    "T05TD3990AE:68a-20": "mos pa dang /",
    "T05TD3990AE:68a-21": "sbyor ba dang /",
    "T05TD3990AE:68a-22": "khong du chud pas so //",
    "T05TD3990AE:68a-23": "mos pas ji lta bu zhe na /",
    "T05TD3990AE:68a-24": "shes bya zab mo la mos pa'i phyir byang chub sems dpa' zhes bya ba de la zab mo ni gang zag dang chos la bdag med pa nyid do //",
    "T05TD3990AE:68a-25": "de rtogs pa ni byang chub sems dpa' ste de la mos pa'o //",
    "T05TD3990AE:68a-26": "sems dpa' ni de la sems pas byang chub sems dpa'o //",
    "T05TD3990AE:68a-27": "mthu chen po la mos pa'i phyir sems dpa' chen po zhes bya ba de la mthu chen po ni gang su'i lungm bu re re nas kyang sangs rgyas kyi zhing du ma 'jig pa dang 'chags pa'i bskal ba la sogs pa smos te /",
    "T05TD3990AE:68a-28": "de'i phyir de la mos pas na sems can de che bas sems dpa' chen po'o //",
    "T05TD3990AE:68a-29": "sbyor bas ji lta bu zhe na /",
    "T05TD3990AE:68a-30": "bdag kyang bla na med pa yang dag par rdzogs pa'i byang chub kyi phyir rab tu brtson pa'i phyir byang chub sems dpa' zhes bya ste ;",
    "T05TD3990AE:68a-31": "byang chub la rab tu brtson pa'i sems can ni byang chub sems dpa'o //",
    "T05TD3990AE:68a-32": "sems can thams cad sdug bsngal las yongs su bskyab pa'i phyir zhes bya ba ni rab tu brtson pa'i byang chub sems dpa' chen po zhes sbyar bar bya ste /",
    "T05TD3990AE:68b-0": "sems can gyi tshogs chen po mya ngan las zlo pa'i phyir rab tu brtson pa'i @68b sems can ni nges pa'i tshig gi tshul gyis sems dpa' chen po zhes bya'o //",
    "T05TD3990AE:68b-1": "khong du chud pa ji lta bu zhe na /",
    "T05TD3990AE:68b-2": "stobs gnyis kyis byang chub rtogs par 'gyur ba'i phyir te zhes bya ba ni gang gi phyir theg pa chen po la yang dag par zhugs pa chos gnyis dang ldan na byang chub rtogs par 'gyur te /",
    "T05TD3990AE:68b-3": "de bas na gnyis dang ldan na byang chub sems dpa' sems dpa' chen po zhes bya'o //",
    "T05TD3990AE:68b-4": "gnyis gang zhe na /",
    "T05TD3990AE:68b-5": "blo'i stobs dang /",
    "T05TD3990AE:68b-6": "brtson 'grus kyi stobs te zhes bya ba smos te /",
    "T05TD3990AE:68b-7": "blo nyid dang /",
    "T05TD3990AE:68b-8": "brtson 'grus nyid stobs zhes tshig rnam par sbyor ro //",
    "T05TD3990AE:68b-9": "blo de dang ldan pa'i sems can ni mi mthun pa'i phyogs kyi zil gyis mi non pas byang chub sems dpa'o //",
    "T05TD3990AE:68b-10": "brtson 'grus ni che bar 'gyur ba'i rgyu yin pas de dang ldan pa'i sems can ni byang chub sems dpa' chen po zhes bya'o //",
    "T05TD3990AE:68b-11": "stobs gnyis kyis byang chub rtogs par ji ltar shes she na /",
    "T05TD3990AE:68b-12": "mi shes pa dang /",
    "T05TD3990AE:68b-13": "brtson 'grus chung dus ni byang chub rtogs par mi nus so zhes bshad pa ste /",
    "T05TD3990AE:68b-14": "de bas na de ltar rgyu gsum gyis ming gnyis smos pa mdzad do //",
    "T05TD3990AE:68b-15": "de ni 'di skad du theg pa chen po la yang dag par zhugs pa rnams kyi rnam grangs mang du zin kyang 'dir ji skad smos pa'i mos pa dang /",
    "T05TD3990AE:68b-16": "sbyor ba dang /",
    "T05TD3990AE:68b-17": "rtogs pa dang ldan pa la byang chub sems dpa' zhes bya ste /",
    "T05TD3990AE:68b-18": "de gnyis ston pa'i phyir smos so zhes bstan par 'gyur ro //",
    "T05TD3990AE:68b-19": "ji srid 'tsho'i bar du yongs su gtang bar mi bya'o zhes bya bas ni chos de rnams la rgyun du bya ba nyid ston to zhes bya bas ni chos de dag la rtag tu bsten na ji skad bshad pa bzhin du thob par bstan pa'o //",
    "T05TD3990AE:68b-20": "yon tan de yang 'og nas tshigs su bcad de /",
    "T05TD3990AE:68b-21": "mkhas 'dir chos 'di dag la rtag gnas na //",
    "T05TD3990AE:68b-22": "bdud rnams bcom ste byang chub 'tshang rgya'o //",
    "T05TD3990AE:68b-23": "zhes gsungs pa'o //",
    "T05TD3990AE:68b-24": "srog gi phyir yang zhes bya bas ni gus par bya ba nyid de /",
    "T05TD3990AE:68b-25": "gus par bya ba ni chos bzhi po 'di dag la bya bar bstan par sbyar te /",
    "T05TD3990AE:68b-26": "bsti stang du bya zhing gus pa dang bcas pas bstan na yon tan rnams thob par bstan to //",
    "T05TD3990AE:68b-27": "ci'i phyir chos bzhi zhes bya zhe na zhes bya ba ni bzhi po 'di nyid de zhes bya ba'i tha tshig ste /",
    "T05TD3990AE:68b-28": "mi nyung mi mang zhes bya bar sbyor ro //",
    "T05TD3990AE:68b-29": "lan du byang chub kyi tshogs kyi bar chad byed pa'i chos bzhi ste zhes bya ba smos te /",
    "T05TD3990AE:69a-0": "gang gi phyir byang @69a * //",
    "T05TD3990AE:69a-1": "chub sems dpa'i tshogs la bar chad byed pa bzhi kho na ste /",
    "T05TD3990AE:69a-2": "mi nyung mi mang la de dag gi gnyen por bshad pas bzhi nyid du 'gyur te /",
    "T05TD3990AE:69a-3": "nyung ba yang ma yin mang ba yang ma yin no //",
    "T05TD3990AE:69a-4": "bar chad byed pa de dag gang yin snyam pa la don du mi gnyer ba nyid dang /",
    "T05TD3990AE:69a-5": "thabs mi shes pa nyid dang /",
    "T05TD3990AE:69a-6": "sems can la mi phyogs pa nyid dang /",
    "T05TD3990AE:69a-7": "yul la mngon du phyogs pa nyid do zhes bya ba smos te /",
    "T05TD3990AE:69a-8": "de la re zhig don du mi gnyer ba nyid kyi gnyen por ni 'di lta ste /",
    "T05TD3990AE:69a-9": "dge slong dag byang chub sems dpa' sems dpa' chen pos ji srid 'tsho'i bar du byang chub kyi sems srog gi phyir yang yongs su gtang bar mi bya zhes gsungs pa ste /",
    "T05TD3990AE:69a-10": "byang chub kyi sems ni don du gnyer ba'i ngo bo yin pas mi 'dod pa nyid bzlog par 'gyur ro //",
    "T05TD3990AE:69a-11": "thabs mi shes pa nyid kyi gnyen por ni 'di ltar dge ba'i bshes gnyen yongs su gtang bar mi bya zhes gsungs pa ste /",
    "T05TD3990AE:69a-12": "de la brten nas thabs shes pa nyid thob par 'gyur ba'i phyir ro //",
    "T05TD3990AE:69a-13": "de la byang chub sems dpa'i dge ba'i bshes gnyen ni byang chub sems dpa' rnams dang sangs rgyas rnams te /",
    "T05TD3990AE:69a-14": "dper na byang chub sems dpa'i chos smra ba'i dge ba'i bshes gnyen ni sangs rgyas bcom ldan 'das rnams byang chub sems dpa'i dge ba'i bshes gnyen zhes gsungs pa lta bu'o //",
    "T05TD3990AE:69a-15": "sems can la mi phyogs pa nyid kyi gnyen por 'di ltar bzod pa dang /",
    "T05TD3990AE:69a-16": "des pa yongs su gtang bar mi bya zhes gsungs pa ste /",
    "T05TD3990AE:69a-17": "de la bzod pa ni pha rol gyi gnod pa byas pa la bzod pa'o //",
    "T05TD3990AE:69a-18": "des pa ni pha rol la gnod pa mi byed pa ste /",
    "T05TD3990AE:69a-19": "bdag gi sems rnam par dag pa dang /",
    "T05TD3990AE:69a-20": "gzhan gyi sems rjes su srung ba dang /",
    "T05TD3990AE:69a-21": "go rims bzhin no //",
    "T05TD3990AE:69a-22": "de ltar sdug bsngal dang gnod pa 'dod pa'i gnyen pos sems can la mi phyogs pa nyid kyi gnyen por gyur ba yin no //",
    "T05TD3990AE:69a-23": "yul mngon du phyogs pa'i gnyen por ni 'di ltar dgon pa la gnas pa yongs su gtang bar mi bya zhes gsungs pa ste /",
    "T05TD3990AE:69a-24": "de na bud med kyi gzugs la sogs pa chags par 'gyur ba rnams med pa'i phyir ro //",
    "T05TD3990AE:69a-25": "'dre ba med pas mngon du phyogs pa'i gnyen por 'gyur ba yin no //",
    "T05TD3990AE:69b-0": "yang bzhi ste zhes bya ba ni byang chub sems dpa'i tshogs kyi bar @69b chad byed pa'i chos bzhi zhes bya bar bsnyegs so //",
    "T05TD3990AE:69b-1": "bzhi gang zhe na /",
    "T05TD3990AE:69b-2": "'di lta ste /",
    "T05TD3990AE:69b-3": "mi rtsom pa dang /",
    "T05TD3990AE:69b-4": "log par rtsom pa dang /",
    "T05TD3990AE:69b-5": "rtsom pa gtong ba dang /",
    "T05TD3990AE:69b-6": "rtsom pa la rnam par g-yeng ba'o //",
    "T05TD3990AE:69b-7": "de la mi rtsom pa'i gnyen por ni 'di ltar byang chub kyi sems yongs su gtang bar mi bya zhes gsungs pa ste /",
    "T05TD3990AE:69b-8": "byang chub kyi sems ni byang chub la rtsol bar 'gyur ba'i phyir mi rtsom pa'i gnyen po nyid yin par rig par bya'o //",
    "T05TD3990AE:69b-9": "log par rtsom pa'i gnyen por ni 'di ltar dge ba'i bshes gnyen yongs su gtang bar mi bya zhes gsungs pa ste /",
    "T05TD3990AE:69b-10": "dge ba'i bshes gnyen ni yang dag pa'i rtsom pa'i rgyur gyur ba'i phyir te 'di ltar byang chub sems dpa'i dge ba'i bshes gnyen rnams ni nyan thos dang rang sangs rgyas kyi lam dang 'khor ba'i gnyen po'i chos ston pa'o //",
    "T05TD3990AE:69b-11": "de bas na dge ba'i bshes gnyen rnams yin gyi de lta ma yin na ni mdza' bshes ngan pa rnams su 'gyur te ;",
    "T05TD3990AE:69b-12": "dper na bzhi po 'di dag ni byang chub sems dpa'i mdza' bshes ngan pa grogs ngan pa ste /",
    "T05TD3990AE:69b-13": "nyan thos kyi theg pa can bdag la phan pa'i phyir zhugs pa dang /",
    "T05TD3990AE:69b-14": "rang sangs rgyas kyi theg pa can don nyung zhing bya ba nyung ba dang /",
    "T05TD3990AE:69b-15": "'jig rten rgyang pan pa gsang tshig gi spobs pa sna tshogs can zhes rgya cher gsungs pa lta bu'o //",
    "T05TD3990AE:69b-16": "rtsom pa gtong ba zhes bya ba ni byang chub kyi sems yongs su gtong ba ste /",
    "T05TD3990AE:69b-17": "de'i gnyen por bzod pa dang /",
    "T05TD3990AE:69b-18": "nges pa yongs su gtang bar mi bya zhes gsungs pa ste /",
    "T05TD3990AE:69b-19": "bzod pa dang des pa med na grang ba la sogs pa las byung ba dang /",
    "T05TD3990AE:69b-20": "gzhan gyi gnod pa las byung ba'i sdug bsngal gyi bye brag gis gzir bar 'gyur na byang chub kyi sems yongs su gtong bar 'gyur bas rtsom pa gtong ba'i gnyen po ni bzod pa dang nges pa'o //",
    "T05TD3990AE:69b-21": "rtsom pa la rnam par g-yeng ba'i gnyen por dgon pa la gnas pa yongs su gtang bar mi bya zhes gsungs pa ste /",
    "T05TD3990AE:69b-22": "byang chub kyi sems yod du zin kyang lus kyi sems rnam par g-yengs na byang chub rtogs par mi nus kyi /",
    "T05TD3990AE:69b-23": "yul yongs su btang bas dgon pa la dga' bar gyur na rtogs par 'gyur te /",
    "T05TD3990AE:69b-24": "dper na dgon par mngon par dgyes pa'i rgyal bas byang chub brnyes zhes ji skad gsungs pa lta bu'o //",
    "T05TD3990AE:70a-0": "yang @70a * //",
    "T05TD3990AE:70a-1": "byang chub kyi tshogs dang mthun pa'i chos bzhi ste /",
    "T05TD3990AE:70a-2": "de dag gi gzhi'i phyir bzhi yin pas mi nyung mi mang ngo zhes sbyar ro //",
    "T05TD3990AE:70a-3": "byang chub kyi tshogs dang mthun pa'i chos bzhi po dag gang zhe na /",
    "T05TD3990AE:70a-4": "gdams ngag dang rjes su bstan pa 'dod pa nyid dang /",
    "T05TD3990AE:70a-5": "de 'thob pa dang ;",
    "T05TD3990AE:70a-6": "de'i snod nyid dang /",
    "T05TD3990AE:70a-7": "de sgrub pa'o //",
    "T05TD3990AE:70a-8": "bzhi po de dag ni byang chub kyi tshogs pha rol tu phyin pa zhes bya ba'i rjes su mthun pa de sgrub par byed pa'o zhes bya ba'i tha tshig go //",
    "T05TD3990AE:70a-9": "de la byang chub kyi sems yongs su mi gtong ba ni gdams ngag dang rjes su bstan pa nyid kyi phyir yin te /",
    "T05TD3990AE:70a-10": "'di ltar byang chub kyi sems ma btang na byang chub sems dpa' rnams dge ba'i bshes gnyen la gdams ngag dang rjes su bstan pa nod par 'dod de /",
    "T05TD3990AE:70a-11": "dper na 'phags pa nor bzangs lta bu'o //",
    "T05TD3990AE:70a-12": "de 'thob pa zhes bya ba ni gdams ngag dang rjes su bstan pa 'thob pa ste /",
    "T05TD3990AE:70a-13": "de yang dge ba'i bshes gnyen la brten nas de gnyis 'thob pa'i phyir ro //",
    "T05TD3990AE:70a-14": "de'i snod nyid ces bya ba ni de gnyis kyi snod nyid de /",
    "T05TD3990AE:70a-15": "gdams ngag rjes su bstan pa'i snod ces bya ba'i tha tshig go //",
    "T05TD3990AE:70a-16": "de'i gzhi ni bzod pa dang des pa'o //",
    "T05TD3990AE:70a-17": "de'i sgrub pa zhes bya ba ni gdams ngag dang rjes su bstan pa de gnyis sgrub ces bya ba'i tha tshig ste /",
    "T05TD3990AE:70a-18": "de'i gzhi ni dgon pa la gnas pa la bya'o //",
    "T05TD3990AE:70a-19": "de ni zhi gnas dang lhag mthong dang tshul khrims yang dag par 'grub pa'i rgyu yin no //",
    "T05TD3990AE:70a-20": "grong ni 'phral gyi bya ba mang ba'i phyir ma yin no //",
    "T05TD3990AE:70a-21": "yang byang chub kyi tshogs dang mthun pa'i chos bzhi ste /",
    "T05TD3990AE:70a-22": "de dag gi gzhi'i phyir bzhi zhes bya bar sbyar ro //",
    "T05TD3990AE:70a-23": "bzhi po dag gang zhe na /",
    "T05TD3990AE:70a-24": "don du gnyer ba nyid dang /",
    "T05TD3990AE:70a-25": "thabs shes pa nyid dang /",
    "T05TD3990AE:70a-26": "sgrub pa ste /",
    "T05TD3990AE:70a-27": "de la sgrub pa ni rnam pa gnyis te /",
    "T05TD3990AE:70a-28": "sems can yongs su smin par byed pa dang /",
    "T05TD3990AE:70a-29": "sangs rgyas kyi chos yongs su smin par byed pa'o //",
    "T05TD3990AE:70a-30": "de la don du gnyer ba nyid kyi gzhi ni byang chub kyi sems yongs su mi gtong ba'o //",
    "T05TD3990AE:70a-31": "nyan thos dang rang sangs rgyas byang chub kyi sems btang ba dag ni sangs rgyas kyi yon tan don du gnyer bar mi 'gyur ro //",
    "T05TD3990AE:70a-32": "thabs shes pa nyid ces bya ba ni sangs rgyas nyid thob par byed pa'i thabs shes pa nyid ces bya ba'i tha tshig go //",
    "T05TD3990AE:70b-0": "@70b de'i gzhi ni dge ba'i bshes gnyen te /",
    "T05TD3990AE:70b-1": "de las de thos par 'gyur ba'i phyir ro //",
    "T05TD3990AE:70b-2": "sgrub pa zhes bya ba'i sgrub pa ste bshad do //",
    "T05TD3990AE:70b-3": "de la sgrub pa ni rnam pa gnyis te /",
    "T05TD3990AE:70b-4": "sems can yongs su smin par byed pa dang /",
    "T05TD3990AE:70b-5": "sangs rgyas kyi chos yongs su smin par byed pa'o zhes bya ba la /",
    "T05TD3990AE:70b-6": "sems can yongs su smin par byed pa'i gzhi ni bzod pa dang nges pa'o //",
    "T05TD3990AE:70b-7": "sangs rgyas kyi chos yongs su smin par byed pa'i gzhi ni gzhan dgon pa la gnas pa ste /",
    "T05TD3990AE:70b-8": "sems can log par zhugs pa dag la mi bzod pa'i ngang tshul can dang /",
    "T05TD3990AE:70b-9": "'du 'dzi la dga' bdag gis ni yongs su smin par byed pa gnyis sgrub par mi nus so //",
    "T05TD3990AE:70b-10": "yang byang chub kyi tshogs kyi rjes su mthun pa'i chos bzhi ste /",
    "T05TD3990AE:70b-11": "de dag gi gzhi'i phyir bzhi zhes sbyar ro //",
    "T05TD3990AE:70b-12": "bzhi po de dag gang zhe na /",
    "T05TD3990AE:70b-13": "'khor ba yongs su mi gtong ba dang /",
    "T05TD3990AE:70b-14": "de na kun nas nyon mongs pa med pa dang /",
    "T05TD3990AE:70b-15": "sems can sdud pa dang /",
    "T05TD3990AE:70b-16": "brtson 'grus sbyangs pa nyid do //",
    "T05TD3990AE:70b-17": "de la 'khor ba yongs su mi gtong ba'i gzhi ni byang chub kyi sems yongs su mi gtong ba'o //",
    "T05TD3990AE:70b-18": "byang chub kyi sems ni sangs rgyas nyid don du gnyer ba'i ngo bo yin pa'i phyir te /",
    "T05TD3990AE:70b-19": "de ni 'khor ba ji srid pa'i sems can gyi don la zhugs pa'i phyir ro //",
    "T05TD3990AE:70b-20": "rnam pa gcig tu na byang chub sems dpa'i sa dang po la sems bskyed pa gang yin pa de 'khor ba yongs su mi gtong ba'i gzhi ste /",
    "T05TD3990AE:70b-21": "de la brten nas smon lam chen po bcu mthar thug pa'i gnas skabs kyi mthar thug par byed do //",
    "T05TD3990AE:70b-22": "bcu gang zhe na /",
    "T05TD3990AE:70b-23": "'di lta ste /",
    "T05TD3990AE:70b-24": "sems can gyi khams kyi mtha' gang du thug pa de'i mthar thug par gyur cig ces rgya che bar 'byung ba'o //",
    "T05TD3990AE:70b-25": "de ltar gyur na 'khor ba yongs su mi gtong ngo //",
    "T05TD3990AE:70b-26": "de na kun nas nyon mongs pa med pa zhes bya ba ni 'khor ba na'o //",
    "T05TD3990AE:70b-27": "de'i gzhi dge ba'i bshes gnyen te /",
    "T05TD3990AE:70b-28": "de las kun nas nyon mongs pa med par bya ba'i thabs 'thob pa'i phyir ro //",
    "T05TD3990AE:70b-29": "sems can sdud pa zhes bya ba ni bsdu pa'i dngos po bzhi po dag gis sems can sdud ces bya ba'i tha tshig go //",
    "T05TD3990AE:70b-30": "de'i gzhi ni bzod pa dang /",
    "T05TD3990AE:70b-31": "nges pa ste /",
    "T05TD3990AE:70b-32": "log par zhugs pa la ji mi snyam pa ni de dag sdud par mi byed do //",
    "T05TD3990AE:71a-0": "brtson 'grus sbyangs pa nyid ces bya ba ni brtson 'grus yongs su @71a * //",
    "T05TD3990AE:71a-1": "dag pa nyid ces bya ba'i tha tshig ste /",
    "T05TD3990AE:71a-2": "dper na gser btso ma yongs su dag par smin pa lta bu ste /",
    "T05TD3990AE:71a-3": "dgon pa la gnas na brtson 'grus yongs su dag par 'gyur ba'i phyir de'i gzhi ni dgon pa na gnas pa'o //",
    "T05TD3990AE:71a-4": "yang rgyu bzhi po dag gis bgrod dka' ba'i lam las rgal bar byed pa yin te /",
    "T05TD3990AE:71a-5": "bzhi po gang yin snyam pa la /",
    "T05TD3990AE:71a-6": "de'i phyir 'gro bar 'dod pa nyid dang zhes bya ba la sogs pa ste /",
    "T05TD3990AE:71a-7": "gang 'gro bar gyur ba dang /",
    "T05TD3990AE:71a-8": "lam la mkhas pa dang /",
    "T05TD3990AE:71a-9": "skom pa dang bkres pas yi chad pa la ji mi snyam pa dang /",
    "T05TD3990AE:71a-10": "lam yongs su mi gtong bas bag yod par gyur ba ni de bgrod dka' ba'i lam las rgal bar byed pa'o /",
    "T05TD3990AE:71a-11": "de ltar na rgyu bzhi po de dag kho nas 'khor ba'i lam las rgal bar byed pa yin te /",
    "T05TD3990AE:71a-12": "de dag gi gzhi'i phyir chos bzhir rig par bya'o //",
    "T05TD3990AE:71a-13": "de la 'gro bar 'dod pa nyid kyi gzhi ni byang chub kyi sems te /",
    "T05TD3990AE:71a-14": "de ni byang chub sems dpa'i spyod pa la 'gro ba nyid kyi rgyu yin pa'i phyir ro //",
    "T05TD3990AE:71a-15": "lam shes pa nyid kyi gzhi ni byang chub sems dpa'i dge ba'i bshes gnyen te /",
    "T05TD3990AE:71a-16": "de la brten nas byang chub kyi lam shes pa nyid 'thob pa'i phyir ro //",
    "T05TD3990AE:71a-17": "yi chad pas ji mi snyam pa'i gzhi ni bzod pa dang des pa'o //",
    "T05TD3990AE:71a-18": "de la yi chad pas ji mi snyam pa 'di ni sdug bsngal gyi mi bzlog pa'o //",
    "T05TD3990AE:71a-19": "bzod pa dang des pa ni zhe mi sdang ba'o //",
    "T05TD3990AE:71a-20": "bag yod pa'i gzhi ni dgon pa na gnas pa ste de las de 'grub pa'i phyir ro //",
    "T05TD3990AE:71a-21": "ci'i phyir nyan thos dang rang sangs rgyas kyi byang chub la rab tu brtson pa la byang chub sems dpa' zhes mi bya zhe na /",
    "T05TD3990AE:71a-22": "ltag na med pa nyid du ming rnam par gzhag pa'i phyir te /",
    "T05TD3990AE:71a-23": "snang byed bzhin no zhes bya ba ni /",
    "T05TD3990AE:71a-24": "'di skad du nyan thos dang rang sangs rgyas kyi byang chub la rab tu brtson pa'i sems can yod du zin kyang ltag na med pa ma yin pa'i phyir de byang chub sems dpa' ni ma yin te /",
    "T05TD3990AE:71a-25": "ltag na med par mi snang bar gzhag par mthong ba 'di lta ste /",
    "T05TD3990AE:71a-26": "snang byed bzhin no zhes bstan par 'gyur ro //",
    "T05TD3990AE:71a-27": "srin bu me khyer la sogs pa yang snang bar mi byed pa ma yin mod kyi snang byed dag ces mi bya ste /",
    "T05TD3990AE:71a-28": "'dir yang de bzhin no //",
    "T05TD3990AE:71b-0": "don mdor bsdu na zhes bya ba ni de ltar re zhig rgya cher bshad @71b pa'o zhes bstan pa'o //",
    "T05TD3990AE:71b-1": "don mdor bsdu na bcom ldan 'das kyis mdo sde 'dir theg pa chen po la yang dag par zhugs pa rnams kyi rjes su mthun pa'i las dang /",
    "T05TD3990AE:71b-2": "ji ltar de'i 'bras bu med par mi 'gyur ba de yongs su bstan to zhes bya ba de la rjes su mthun pa'i las ni mdo tshig gong ma rnams kyis bstan to //",
    "T05TD3990AE:71b-3": "las de'i 'bras bu med par mi 'gyur ba ni mdo'i tshig tha mas bstan te /",
    "T05TD3990AE:71b-4": "dgon pa la gnas na sems rtse gcig tu byed nus pas las de'i 'bras bu med par mi 'gyur ro //",
    "T05TD3990AE:71b-5": "'phags pa chos bzhi pa'i rnam par bshad pa rgya cher 'grel ba /",
    "T05TD3990AE:71b-6": "slob dpon ye shes byin gyis mdzad pa rdzogs so /",
    "T05TD3990AE:71b-8": "// / rgya gar gyi mkhan po d'a na sh'i la dang /",
    "T05TD3990AE:71b-9": "pradzny'a warma dang /",
    "T05TD3990AE:71b-10": "zhu chen gyi lo ts'a ba bande ye shes sdes bsgyur cing zhus te gtan la phab pa//",
    "T05TD3990AE:71b-12": "* // ga ya mgo'i ri'i rnam par bshad pa bzhugs so //"
}