{
    "T02D2461:135a-0": "@135a # // rgya gar skad du /",
    "T02D2461:135a-1": "lo ka aa ti ta sapta ka bi dhi:/",
    "T02D2461:135a-2": "bod skad du /",
    "T02D2461:135a-3": "'jig rten las 'das pa'i yan lag bdun pa'i cho",
    "T02D2461:135a-4": "ga sangs rgyas dang byang chub sems dpa' thams cad",
    "T02D2461:135a-5": "la phyag 'tshal lo //",
    "T02D2461:135a-6": "dpal rdo rje sems dpa' la phyag 'tshal lo //",
    "T02D2461:135a-7": "phyag gnas phyag byed phyag rnams ni //",
    "T02D2461:135b-0": "gang tshe tha dad mi @135b dmigs pa //",
    "T02D2461:135b-1": "de 'dir sngags pa'i phyag yin te //",
    "T02D2461:135b-2": "rdo rje'i phyag ces brjod pa yin //",
    "T02D2461:135b-3": "mchod gnas mchog byed mchod pa rnams //",
    "T02D2461:135b-4": "gang tshe sna tshogs mi dmigs pa //",
    "T02D2461:135b-5": "de tshe mchod pa chen po ste //",
    "T02D2461:135b-6": "rdo rje'i mchod pa zhes brjod do //",
    "T02D2461:135b-7": "bshags bya 'chag byed bshags pa rnams //",
    "T02D2461:135b-8": "gang tshe rnal 'byor pas ma mthong //",
    "T02D2461:135b-9": "rang bzhin dag par yang dag mthong //",
    "T02D2461:135b-10": "de 'dir bshags pa'i mchog yin no //",
    "T02D2461:135b-11": "rjes yi rang bya thams cad dang //",
    "T02D2461:135b-12": "bdag dang rjes su yi rang ba //",
    "T02D2461:135b-13": "rnal 'byor ba yis mnyam par mthong //",
    "T02D2461:135b-14": "rjes su yi rang dam pa yin //",
    "T02D2461:135b-15": "sgyu mas sprul pa'i sangs rgyas la //",
    "T02D2461:135b-16": "sgyu mas sprul pa'i lus can phyir //",
    "T02D2461:135b-17": "brag ca lta bu'i chos rnams ni //",
    "T02D2461:135b-18": "bstan par yang dag sku la 'debs ba //",
    "T02D2461:135b-19": "sprul pa dag dang mtshungs par ni //",
    "T02D2461:135b-20": "thal mo sbyar nas skul byed cing //",
    "T02D2461:135b-21": "rdo rje rnal 'byor mnyam par mthong //",
    "T02D2461:135b-22": "skul bar byed pa'i mchog tu 'dod //",
    "T02D2461:135b-23": "mya ngan 'das bzhed sangs rgyas rnams //",
    "T02D2461:135b-24": "'khor bar sprul pa bzhin du ni //",
    "T02D2461:135b-25": "sems can sprul pa'i don gyi phyir //",
    "T02D2461:135b-26": "bzhugs par gsol 'debs de nyid rig /'jig rten 'das pa nyid kyi phyir //",
    "T02D2461:135b-27": "de 'dir gsol 'debs mchog tu 'dod //",
    "T02D2461:135b-28": "dmigs pa can du 'jug pa nyid //",
    "T02D2461:135b-29": "thams cad 'jig rten pa nyid yin //",
    "T02D2461:135b-30": "rdzogs pa'i byang chub rmi 'dra la //",
    "T02D2461:135b-31": "de nyid rig pas rmi 'drar rig / rmi 'dra'i srid par gnas pa yin //",
    "T02D2461:135b-32": "sems can rnams la phan btags pas //",
    "T02D2461:135b-33": "chos dbyings bzhin du dpag med par //",
    "T02D2461:135b-34": "dge ba thams cad yongs bsngo na //",
    "T02D2461:135b-35": "de 'dir bsngo ba dam pa ste //",
    "T02D2461:135b-36": "sangs rgyas kun gyis rab tu bsngags //",
    "T02D2461:135b-37": "'jig rten las 'das pa'i yan lag bdun pa'i cho",
    "T02D2461:135b-38": "ga slob dpon mkhas pa chen po dpal mar me",
    "T02D2461:135b-39": "mdzad ye shes kyis dpal bsam yas lhun gyis grub"
}