{
    "T02TD3159E:179a-0": "@179a # // rgya gar skad du /",
    "T02TD3159E:179a-1": "h'a la h'a la s'a dha nam /",
    "T02TD3159E:179a-2": "bod skad du /",
    "T02TD3159E:179a-3": "snying rje khros pa'i sgrub thabs /",
    "T02TD3159E:179a-4": "bsam pa thams cad rdzogs mdzad pa'i //",
    "T02TD3159E:179a-5": "snying rjes khros la gus pas 'dud //",
    "T02TD3159E:179b-0": "thugs rje'i bdag nyid de @179b yi ni //",
    "T02TD3159E:179b-1": "mdor bsdus sgrub thabs brjod par bya //",
    "T02TD3159E:179b-2": "dang por yid 'ong gnas su ni //",
    "T02TD3159E:179b-3": "tsandan sogs kyis legs byugs la //",
    "T02TD3159E:179b-4": "thang ka bkram sogs la bzhugs pa'i //",
    "T02TD3159E:179b-5": "bcom ldan mchod par bya ba yin //",
    "T02TD3159E:179b-6": "me tog la sogs pa dbul ba'i sngags ni /",
    "T02TD3159E:179b-7": "aom rdo rje'i me tog h'um /",
    "T02TD3159E:179b-8": "aom rdo rje'i bdug pa h'um /",
    "T02TD3159E:179b-9": "aom rdo rje'i mar me h'um zhes bya ba la sogs pas so //",
    "T02TD3159E:179b-10": "aom de bzhin gshegs pa rnams thams cad la bdag gi mchod pa'i sprin tshogs 'dis khyab nas nam mkha'i dbyings kun du 'phro bar h'um mchod pa thams cad dbul ba'i sngags so //",
    "T02TD3159E:179b-11": "rab tu mchod nas de mdun du //",
    "T02TD3159E:179b-12": "bde ba'i stan la gnas nas kyang //",
    "T02TD3159E:179b-13": "byams pa skye dgu rnams la bsgom //",
    "T02TD3159E:179b-14": "brtse chen gyis ni rdo rje yang //",
    "T02TD3159E:179b-15": "snying gar zla ba'i steng du ni //",
    "T02TD3159E:179b-16": "sngags yig hr'i: ni rnam bkod la //",
    "T02TD3159E:179b-17": "sangs rgyas dang bcas de sras rnams //",
    "T02TD3159E:179b-18": "gsal bar nam mkha' gang bar blta //",
    "T02TD3159E:179b-19": "hr'i: yig 'od zer mchod pa yis //",
    "T02TD3159E:179b-20": "de dag legs mchod 'khrul bral bar //",
    "T02TD3159E:179b-21": "bsod nams 'phel ba sgrub don du //",
    "T02TD3159E:179b-22": "dang po sdig pa bshags sogs bya //",
    "T02TD3159E:179b-23": "dkon mchog gsum mdun skyabs song la //",
    "T02TD3159E:179b-24": "chos rnams thams cad mchog bdag med //",
    "T02TD3159E:179b-25": "gsal byed snying rje dri med pas //",
    "T02TD3159E:179b-26": "sngags 'di nges par brjod par bya //",
    "T02TD3159E:179b-27": "chos thams cad rang bzhin gyis rnam par dag pa ni bdag rang bzhin rnam par dag pa'o zhes so //",
    "T02TD3159E:179b-28": "sngags don mngon du byed pas na //",
    "T02TD3159E:179b-29": "gzung 'dzin dag las nges grol ba'i ;",
    "T02TD3159E:179b-30": "/ dngos kun bdag nyid chen po ba //",
    "T02TD3159E:179b-31": "shes pa tsam du bsgom par bya //",
    "T02TD3159E:179b-32": "hr'i: yig zla ba legs gnas pa //",
    "T02TD3159E:179b-33": "so so rang rig de bltas la //",
    "T02TD3159E:179b-34": "de skyes pad dkar bsgom bya ste //",
    "T02TD3159E:179b-35": "lte ba hr'i: yig dang ldan pa'o //",
    "T02TD3159E:179b-36": "de las sangs rgyas tshogs spro dang //",
    "T02TD3159E:179b-37": "'gro ba sangs rgyas la yang dgod //",
    "T02TD3159E:179b-38": "slar yang de nyid la bsdus la //",
    "T02TD3159E:179b-39": "phyis ni snying rjes khros rang nyid //",
    "T02TD3159E:179b-40": "rin chen ri bo'i phug rten pa'i //",
    "T02TD3159E:179b-41": "zhal gsum phyag drug zhir gyur pa //",
    "T02TD3159E:179b-42": "padma dmar gnas zla ba la //",
    "T02TD3159E:179b-43": "g-yas brkyang bskyod pas legs bzhugs par //",
    "T02TD3159E:180a-0": "rtsa ba g-yon @180a * //",
    "T02TD3159E:180a-1": "pa gzhan gyi zhal //",
    "T02TD3159E:180a-2": "dkar dang ser dang sngon po dang //",
    "T02TD3159E:180a-3": "spyan gsum stag gi sham thabs mnabs //",
    "T02TD3159E:180a-4": "rgyan rnams kun ldan rab tu mdzes //",
    "T02TD3159E:180a-5": "g-yas na mchog sbyin mda' dang phreng //",
    "T02TD3159E:180a-6": "g-yon pa sgeg pa'i dkur brten pa //",
    "T02TD3159E:180a-7": "pad dkar dang ni gzhu nyid kyang //",
    "T02TD3159E:180a-8": "'gyur ba'i phyag gis bskor bar mdzad //",
    "T02TD3159E:180a-9": "thod pa g-yon na bzhag pa na //",
    "T02TD3159E:180a-10": "me tog sna tshogs kyis rab bkang //",
    "T02TD3159E:180a-11": "g-yas na dug can gyis dkris pa'i //",
    "T02TD3159E:180a-12": "rtse gsum de bzhin padma yang //",
    "T02TD3159E:180a-13": "snang mtha' gtsug tor dam pa ste //",
    "T02TD3159E:180a-14": "thod pa yis ni thong du byas //",
    "T02TD3159E:180a-15": "zla ba phyed pa dang ldan mthong //",
    "T02TD3159E:180a-16": "ral pa dbu rgyan legs par brtsegs //",
    "T02TD3159E:180a-17": "rtog pa'i dra ba rnam bsal ba'i //",
    "T02TD3159E:180a-18": "sangs rgyas 'od zer tshogs rnams 'phro //",
    "T02TD3159E:180a-19": "snying rje khros pa 'dir gyur nas //",
    "T02TD3159E:180a-20": "rang snying mgrin pa spyi rnams su //",
    "T02TD3159E:180a-21": "zla ba sngo dmar dkar rim bzhin //",
    "T02TD3159E:180a-22": "h'um: a'a aom rnams bsgom par bya //",
    "T02TD3159E:180a-23": "de bzhin snying ga bar dag tu //",
    "T02TD3159E:180a-24": "zla la legs gnas hr'i: bsgom bya //",
    "T02TD3159E:180a-25": "de nas gnas g-yo'i dngos gyur pa //",
    "T02TD3159E:180a-26": "de dag de yi gzugs su bsgom //",
    "T02TD3159E:180a-27": "dam min rnam rtog las grol ba'i //",
    "T02TD3159E:180a-28": "mnyam par gzhag pas sngags bzlas te /",
    "T02TD3159E:180a-29": "aom ha l'a ha la hr'i: myur min bul bar ma yin zhing //",
    "T02TD3159E:180a-30": "shin tu gsal bar mang du bzlas //",
    "T02TD3159E:180a-31": "bzlas pa byas nas ci bde bar //",
    "T02TD3159E:180a-32": "gshegs su gsol zhing legs mchod dang //",
    "T02TD3159E:180a-33": "legs par bstod dang brtan byas la //",
    "T02TD3159E:180a-34": "yi ge brgya pa gdon par bya //",
    "T02TD3159E:180a-35": "aom rdo rje sems dpa' dam tshig rjes su bskyang du gsol //",
    "T02TD3159E:180a-36": "bdag rdo rje sems dpa' nyid du nye bar gnas pa brtan par dgongs //",
    "T02TD3159E:180a-37": "bdag la shin tu dgyes par dgongs //",
    "T02TD3159E:180a-38": "bdag la rgyas par mdzad du gsol //",
    "T02TD3159E:180a-39": "bdag la rjes su chags par mdzad du gsol //",
    "T02TD3159E:180a-40": "dngos grub thams cad bdag la legs par stsol //",
    "T02TD3159E:180a-41": "bdag gi las thams cad grub par mdzod //",
    "T02TD3159E:180a-42": "sems nges pa legs par mdzad du gsol /",
    "T02TD3159E:180a-43": "h'um ha ha ha ha ho: bcom ldan 'das de bzhin gshegs pa rnams thams cad kyi rdo rje'i rang bzhin las bdag la grol bar mdzod //",
    "T02TD3159E:180b-0": "rdo rje'i ngo bo'i dam tshig sems dpa' @180b chen po a'a: aom bdag dang sems can kun don mdzad //",
    "T02TD3159E:180b-1": "dngos grub stsal nas ji bzhin gshegs //",
    "T02TD3159E:180b-2": "sangs rgyas yul du gshegs su gsol //",
    "T02TD3159E:180b-3": "slar yang 'byon par gsol ba 'debs //",
    "T02TD3159E:180b-4": "'di yis legs par bskul byas la //",
    "T02TD3159E:180b-5": "aom a'a yig sgor ni chos rnams kun//",
    "T02TD3159E:180b-6": "gdod nas ma skyes med phyir ro //",
    "T02TD3159E:180b-7": "mu: zhes bya ba'o //",
    "T02TD3159E:180b-8": "bsam gtan legs blangs rnal 'byor pas //",
    "T02TD3159E:180b-9": "rang gi nus pa'i sbyin pa gtang //",
    "T02TD3159E:180b-10": "gzugs sogs 'dod pa spyod pa na //",
    "T02TD3159E:180b-11": "ma lus rtog pa gtan nas spangs //",
    "T02TD3159E:180b-12": "bla med byang chub ring min par //",
    "T02TD3159E:180b-13": "sgrub pa po ni dam pas thob //",
    "T02TD3159E:180b-14": "sgrub thabs bris las bdag gis ni //",
    "T02TD3159E:180b-15": "dge ba bla med thob pa gang //",
    "T02TD3159E:180b-16": "des ni 'jig rten ma lus pa //",
    "T02TD3159E:180b-17": "myur bar snying rje'i khro thob shog //",
    "T02TD3159E:180b-18": "ha l'a ha la'i sgrub thabs dge slong tshul khrims rgyal mtshan gyis bsgyur ba'o//"
}