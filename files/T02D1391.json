{
    "T02D1391:23a-0": "@23a # // rgya gar skad du /",
    "T02D1391:23a-1": "badzra p'a da garbta [*garbha] sam gra ha n'a ma panytsi k'a /",
    "T02D1391:23a-2": "bod skad du /",
    "T02D1391:23a-3": "rdo rje'i tshig gi snying po bsdus pa zhes bya ba'i dka' 'grel /",
    "T02D1391:23a-4": "bcom ldan 'das dpal dgyes mdzad la phyag 'tshal lo //",
    "T02D1391:23a-5": "rdo rje de nyid rab rtogs pa //",
    "T02D1391:23a-6": "sangs rgyas kun gyi sprul pa mchog /'byung ba lnga yi bdag nyid mgon //",
    "T02D1391:23a-7": "dpal ldan bla mar bdag phyag 'tshal //",
    "T02D1391:23a-8": "sgyu ma lta sogs dpe yis ni //",
    "T02D1391:23a-9": "rang bzhin gang zhig rtogs par bya //",
    "T02D1391:23a-10": "de ni ma lus bsgoms pa yi //",
    "T02D1391:23a-11": "phyag rgya chen por bdag phyag 'tshal //",
    "T02D1391:23a-12": "smin mtshams rdo rje rin chen mthar //",
    "T02D1391:23a-13": "dga' ba la sogs rab tu gang //",
    "T02D1391:23a-14": "gang mtha' skyes pa gang gyur pa //",
    "T02D1391:23a-15": "lha mo de la bdag phyag 'tshal //",
    "T02D1391:23a-16": "'dir re zhig dpal ldan dang po mchog gi sangs rgyas rgyud kyi rim pa dang /",
    "T02D1391:23a-17": "rdo rje snying po la sogs dpal ldan phyag na",
    "T02D1391:23a-18": "rdo rje'i gsung rab dang rgyud phan tshun legs par",
    "T02D1391:23a-19": "gsungs pa ma lus pa nye bar bsdus te /",
    "T02D1391:23a-20": "phyag rgya dang dkyil 'khor dang sngags dang sbyin sreg",
    "T02D1391:23a-21": "dang las kyi tshogs la sogs pa rgya che ba",
    "T02D1391:23a-22": "zab cing rtogs par dka' bas skrag pa dag lung",
    "T02D1391:23a-23": "du ma nas gsungs pa /",
    "T02D1391:23a-24": "cung zad cig yang dag par bsdus te dgyes pa'i rdo rje'i /",
    "T02D1391:23a-25": "rdo rje'i tshig nges par bya ba ni /",
    "T02D1391:23a-26": "bla ma dam pa dag las thob cing man ngag",
    "T02D1391:23a-27": "gi rim pa rnyed pas na rang nyid dran par",
    "T02D1391:23a-28": "bya ba dang / slob ma rnams kyis rtogs par",
    "T02D1391:23a-29": "bya ba'i phyir yang dag par bzung ste bri bar",
    "T02D1391:23a-30": "bya ba dang / bya'o // da ni sbyor ba",
    "T02D1391:23a-31": "yan lag drug bsgom pa zhes pa la sogs pa",
    "T02D1391:23a-32": "'di'i don rgyud phan tshun nas rtogs par bya ba",
    "T02D1391:23a-33": "de bzhin gshegs pa'i nges pa'o //",
    "T02D1391:23a-34": "de bzhin du rgyud gzhan dag nas kyang gsungs pa",
    "T02D1391:23a-35": "des sbyor ba'i yan lag drug po 'di nyid bsgom",
    "T02D1391:23a-36": "par bya ste / so sor sdud dang bsam gtan dang //",
    "T02D1391:23a-37": "srog rtsol dang ni 'dzin pa dang //",
    "T02D1391:23a-38": "rjes su dran dang ting 'dzin rnams //",
    "T02D1391:23a-39": "sbyor ba'i yan lag drug tu 'dod //",
    "T02D1391:23a-40": "'dir so sor sdud pa zhes bya ba ni /",
    "T02D1391:23a-41": "mig la sogs pa'i dbang po dang /",
    "T02D1391:23a-42": "mig gi rnam par shes pa la sogs pa rnams",
    "T02D1391:23b-0": "phyi rol gyi gzugs la sogs pa'i @23b yul la",
    "T02D1391:23b-1": "mi 'jug cing / mchog tu gyur pa'i mig la sogs pa'i dbang po dang /",
    "T02D1391:23b-2": "mchog tu gyur pa'i mig gi rnam par shes pa la sogs pa rnams /",
    "T02D1391:23b-3": "nang gi bdag nyid kyi yul la rab tu 'jug pa zhes pa ste /",
    "T02D1391:23b-4": "nang gi bdag nyid ni stong pa nyid la dmigs",
    "T02D1391:23b-5": "pas dngos po thams cad rtog pa med par gzigs",
    "T02D1391:23b-6": "pa gzhon nu ma la me long bstan pa lta",
    "T02D1391:23b-7": "bu stong pa nyid so sor snang ba 'di ni",
    "T02D1391:23b-8": "khams gsum rnams sangs rgyas kyi gzugs brnyan so sor",
    "T02D1391:23b-9": "mthong bas na so sor sdud pa'i yan lag ces",
    "T02D1391:23b-10": "brjod do // de nas bsam gtan zhes bya ba ni /",
    "T02D1391:23b-11": "chos thams cad stong pa nyid du mthong ba yin la /",
    "T02D1391:23b-12": "shes rab ces pa ni /",
    "T02D1391:23b-13": "de la sems rab tu zhugs pa'o //",
    "T02D1391:23b-14": "rtog pa zhes pa ni /",
    "T02D1391:23b-15": "dngos po 'dzin pa'i sems so //",
    "T02D1391:23b-16": "rnam par dpyod pa zhes bya ba ni /",
    "T02D1391:23b-17": "dngos po de nyid kyi don rab tu dpyod pa'o //",
    "T02D1391:23b-18": "dga' ba zhes pa ni dngos po thams cad la bde bar gyur pa'o //",
    "T02D1391:23b-19": "bde ba mi g-yo ba zhes pa ni /",
    "T02D1391:23b-20": "dngos po thams cad yang dag pa'i bde bar rig pa zhes pa ste /",
    "T02D1391:23b-21": "rnam pa lnga po des bsam gtan gyi yan lag tu brjod //",
    "T02D1391:23b-22": "de nas srog dang rtsol ba zhes pa ni /",
    "T02D1391:23b-23": "rkyang ma dang ro ma g-yas dang g-yon pa'i lam 'gog pas /",
    "T02D1391:23b-24": "dbus ma aa wa dh'u t'i'i lam du rtag tu rtsol ba rab tu 'jug pa'o //",
    "T02D1391:23b-25": "dbyung ba dang bum pa can dang /",
    "T02D1391:23b-26": "dgang ba'i sbyor bas bya ba 'di ni srog rtsol gyi yan lag tu brjod /",
    "T02D1391:23b-27": "de la 'dzin pa zhes pa ni /",
    "T02D1391:23b-28": "srog gis dang chu dang me dang rlung dang nam mkha'i dkyil 'khor rnams lte ba dang /",
    "T02D1391:23b-29": "snying ga dang /",
    "T02D1391:23b-30": "mgrin pa dang /",
    "T02D1391:23b-31": "dpral pa dang /",
    "T02D1391:23b-32": "gtsug tor du rab tu zhugs pas phyi rol du mi rgyu zhing /",
    "T02D1391:23b-33": "thig le la rlung rab tu thim pa 'di ni 'dzin pa'i yan lag tu bshad do //",
    "T02D1391:23b-34": "de la rjes su dran pa zhes pa ni /",
    "T02D1391:23b-35": "rtog dang bral zhing gzugs brnyan gyi rnam pa can",
    "T02D1391:23b-36": "du rang gi yi dam gyi lha mthong ba de",
    "T02D1391:23b-37": "las 'od zer du ma 'phros te 'od kyi dkyil",
    "T02D1391:23b-38": "'khor spros pa der khams gsum gyi gzugs kyi rnam",
    "T02D1391:23b-39": "pa du ma 'pho ba 'di ni rjes su dran",
    "T02D1391:23b-40": "pa'i yan lag tu bshad do //",
    "T02D1391:23b-41": "de nas ting nge 'dzin zhes pa ni /",
    "T02D1391:23b-42": "yi dam gyi lha rnams dang rjes su chags pa",
    "T02D1391:23b-43": "gang zhig las mi g-yo ba'i bde ba thob pa",
    "T02D1391:24a-0": "des sems kyi gzung ba dang 'dzin pa @24a *",
    "T02D1391:24a-1": "// spang zhing /",
    "T02D1391:24a-2": "gcig tu byed pa'i sems de ni ting nge 'dzin",
    "T02D1391:24a-3": "gyi yan lag tu de bzhin gshegs pas brjod de",
    "T02D1391:24a-4": "/ 'dir ni sbyor ba'i yan lag drug bsdus nas bshad la /",
    "T02D1391:24a-5": "rgya cher 'bum phrag gcig ba'am /",
    "T02D1391:24a-6": "dang po'i sangs rgyas mchog dang bla ma'i man ngag las khong du chud par bya'o //",
    "T02D1391:24a-7": "rnal 'byor pas phyag rgya chen po 'grub ces pa ni dpal dang po'i sangs rgyas nas gsungs pa /",
    "T02D1391:24a-8": "so sor sdud pas rnal 'byor yul rnams bral zhing ma lus sngags kyis lhag par gnas //",
    "T02D1391:24a-9": "mngon shes lnga ni thob par 'gyur pa mi bdag",
    "T02D1391:24a-10": "bsam gtan sbyor bas rnam par dag / srog rtsol",
    "T02D1391:24a-11": "rnam par dag pas ri bong can nyid sbong la",
    "T02D1391:24a-12": "byang chub sems dpas mchod //",
    "T02D1391:24a-13": "nyon mongs bdud sogs bsad nas stobs bcu dag la bsam gtan stobs kyis 'jug pa yin //",
    "T02D1391:24a-14": "yang dag 'od kyi dkyil 'khor ye shes gzugs brnyan dri med du yang rjes su dran par 'gyur //",
    "T02D1391:24a-15": "de phyir bsam gtan dag pas nyin mtshan 'ga' zhig gis ni ye shes lus nyid 'grub par byed //",
    "T02D1391:24a-16": "ces so //",
    "T02D1391:24a-17": "snyan dngags tshig gi bkod pa med //",
    "T02D1391:24a-18": "mu stegs kyis bshad ma yin tshad //",
    "T02D1391:24a-19": "kun mkhyen gsung gis bshad pas na //",
    "T02D1391:24a-20": "de phyir mkhas pas bzod par rigs //",
    "T02D1391:24a-21": "kha che'i pandi ta chen pos mdzad pa rdzogs so //",
    "T02D1391:24a-22": "pandi ta de nyid kyi drung du dpyal lo ts'a bas bsgyur pa'o /",
    "T02D1391:24a-24": "// / so sor sdud pa'i mtshan ma'i dbye ba rnam pa bcu ste /",
    "T02D1391:24a-25": "du ba dang /",
    "T02D1391:24a-26": "smig rgyu dang /",
    "T02D1391:24a-27": "mkha' gsal dang /",
    "T02D1391:24a-28": "mar me dang /",
    "T02D1391:24a-29": "'bar ba dang /",
    "T02D1391:24a-30": "zla ba dang /",
    "T02D1391:24a-31": "nyi ma dang /",
    "T02D1391:24a-32": "sgra gcan dang /",
    "T02D1391:24a-33": "dus me dang /",
    "T02D1391:24a-34": "thig le mthong ba'i dbye bas ma brtags pa'i ye shes kyi phung po'o //",
    "T02D1391:24a-35": "rdo rje snying po'i 'grel pa nas /",
    "T02D1391:24a-36": "rgyal bas ma lus rgyud kyi nges don ston gyi drang ba'i don ni ma yin no //",
    "T02D1391:24a-37": "rtogs phyir gal te 'grel pas drang don gsal byed des don brdzun du gyur pa'o //",
    "T02D1391:24a-38": "yang /",
    "T02D1391:24a-39": "nad gzhan yin zhing sman 'di gzhan te nad ni rab tu 'joms pa'i phyir du 'gyur ram ci //",
    "T02D1391:24a-40": "thub pa'i don la sogs rton rnam bzhir yin gyi gsal byed la sogs rton pa min //",
    "T02D1391:24a-41": "zhes so //",
    "T02D1391:24a-42": "me long dang ni pra ti se na dang 'dra dus gsum yang dag rig byed 'di //",
    "T02D1391:24b-0": "dngos dang dngos @24b min rtog pa'i dra ba dang bral ye shes gang zhig gnyis med pa'o //",
    "T02D1391:24b-1": "zhes so //"
}