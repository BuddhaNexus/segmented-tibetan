{
    "K12D0731_H0609:473b-0": "@473b rgya gar skad du /",
    "K12D0731_H0609:473b-1": "a'arya t'a ra aashta gho re t'a sb'i s'u tra /",
    "K12D0731_H0609:473b-2": "bod skad du /",
    "K12D0731_H0609:473b-3": "'phags ma sgrol ma 'jigs pa brgyad las skyob pa'i mdo /",
    "K12D0731_H0609:473b-4": "dkon mchog gsum la phyag 'tshal lo //",
    "K12D0731_H0609:473b-5": "rje btsun ma sgrol ma la phyag 'tshal lo //",
    "K12D0731_H0609:474a-0": "bcom ldan 'das sh'akya thub pa la phyag 'tshal @474a *//",
    "K12D0731_H0609:474a-1": "lo; ;'di skad bdag gis thos pa dus gcig na /",
    "K12D0731_H0609:474a-2": "bcom ldan 'das ri rab kyi steng lho'i gnas na bzhugs te /",
    "K12D0731_H0609:474a-3": "de nyid du 'khor rnams kyi nang nas lha mo",
    "K12D0731_H0609:474a-4": "sgrol mas 'di skad ces smras so; ;mtho ris rin",
    "K12D0731_H0609:474a-5": "chen lta bu 'di thob nas //",
    "K12D0731_H0609:474a-6": "las dang las kyi 'bras bu shes par byos //",
    "K12D0731_H0609:474a-7": "bzang po sten cing ngan pa spang bar gyis //",
    "K12D0731_H0609:474a-8": "gang dag sdig pa'i las rnams spyod byed pa //",
    "K12D0731_H0609:474a-9": "'jig rten pha rol thur du 'bab 'gyur te //",
    "K12D0731_H0609:474a-10": "dud 'gro glen lkugs gcig la gcig za dang //",
    "K12D0731_H0609:474a-11": "gyen thur 'bab 'dzeg g-yang sa ngal ba'i lam //",
    "K12D0731_H0609:474a-12": "'jigs shing dngangs skrag shin tu skyi g-ya' ba //",
    "K12D0731_H0609:474a-13": "zon dang bcas pa'i sdug bsngal bsam mi khyab //",
    "K12D0731_H0609:474a-14": "yi dvags ltogs shing skom dang lus mi 'tsham //",
    "K12D0731_H0609:474a-15": "bza' btung snang yang gzhan gyis bsrungs pa dang //",
    "K12D0731_H0609:474a-16": "kha cig zos kyang me dang mtshon du 'gyur //",
    "K12D0731_H0609:474a-17": "ltogs shing skom pa'i sdug bsngal bsam mi khyab //",
    "K12D0731_H0609:474a-18": "dmyal bar skyes pa'i sems can de dag ni //",
    "K12D0731_H0609:474a-19": "rang dbang med par gshin rje gdug pas khrid //",
    "K12D0731_H0609:474a-20": "bsregs shing btsos te mtshon gyis rab tu 'thug /",
    "K12D0731_H0609:474a-21": "bsran glags med pa'i sdug bsngal tsha dang grang //",
    "K12D0731_H0609:474a-22": "des na tshe 'dir sdig pa'i las byed pa //",
    "K12D0731_H0609:474a-23": "rang gis rang la mngan ni cher byas yin //",
    "K12D0731_H0609:474a-24": "bskal pa mang por sdug bsngal drag pos gdungs //",
    "K12D0731_H0609:474a-25": "thar pa'i dus med bsran pa'i glags kyang med //",
    "K12D0731_H0609:474b-0": "dran pa gsal @474b bas las kyi 'bras bur shes //",
    "K12D0731_H0609:474b-1": "sdug bsngal ma bzong smre sngags rang la rmo //",
    "K12D0731_H0609:474b-2": "skad ngan drag po'i ku sgras gzhan yang skrag /",
    "K12D0731_H0609:474b-3": "de la sogs te sdug bsngal bsam mi khyab //",
    "K12D0731_H0609:474b-4": "gang dag nyes dmigs rab tu shes gyis la //",
    "K12D0731_H0609:474b-5": "ngan song gsum gyi rgyu rnams rab tu spangs //",
    "K12D0731_H0609:474b-6": "sdig pa'i rnam pa phra rags gang la yang //",
    "K12D0731_H0609:474b-7": "lus ngag yid kyi sgo nas spyad ta re //",
    "K12D0731_H0609:474b-8": "rang yang bde la 'gro rnams yongs la phan //",
    "K12D0731_H0609:474b-9": "chags sdang rmongs spangs snying rje'i rtsa ba brtan //",
    "K12D0731_H0609:474b-10": "sgo gsum dang bas 'bad de dge ba spyad //",
    "K12D0731_H0609:474b-11": "shin tu zab pa'i snying po 'di la 'bad //",
    "K12D0731_H0609:474b-12": "me tog sad kyis khyer ba'i 'bras bu la //",
    "K12D0731_H0609:474b-13": "so nam byas kyang myu gu mi skye ltar //",
    "K12D0731_H0609:474b-14": "sdom nyams the tshom zos pa'i gang zag gis //",
    "K12D0731_H0609:474b-15": "shin tu zab pa'i rig sngags bsgrub gyur kyang //",
    "K12D0731_H0609:474b-16": "byin brlabs 'byung ngo snyam yang 'byung mi srid //",
    "K12D0731_H0609:474b-17": "rtsol ba de dag nga la ba don med 'gyur //",
    "K12D0731_H0609:474b-18": "rig sngags de yang skye bo'i tshig dang mtshungs //",
    "K12D0731_H0609:474b-19": "ting 'dzin rnams kyang byis pa'i bsam pa 'dra //",
    "K12D0731_H0609:474b-20": "skyon med skyes bus rig sngags de bsgrubs na //",
    "K12D0731_H0609:474b-21": "ji ltar 'dod pa bzhin du myur du 'grub //",
    "K12D0731_H0609:474b-22": "dper na n+ya gro dha yi sa bon ni //",
    "K12D0731_H0609:474b-23": "shin tu phra yang chu lud legs bran na //",
    "K12D0731_H0609:474b-24": "dgung zla bdun na dpag tshad tsam du skye //",
    "K12D0731_H0609:474b-25": "bems po phyi yi 'gyur yang de 'dra na //",
    "K12D0731_H0609:474b-26": "rig pas rig pa bsgrub pa lta ci smos //",
    "K12D0731_H0609:474b-27": "'od gsal nang gi 'gyur la dpag tu med //",
    "K12D0731_H0609:474b-28": "tshong dpon lam la mkhas pa dag la brten //",
    "K12D0731_H0609:475a-0": "gru @475a *//",
    "K12D0731_H0609:475a-1": "tshags legs pas rgya mtshor zhugs gyur na //",
    "K12D0731_H0609:475a-2": "rin chen 'dod pa bzhin du rnyed gyur nas //",
    "K12D0731_H0609:475a-3": "rang gi gnas su legs par phyin pa yin //",
    "K12D0731_H0609:475a-4": "byams dang snying rje dga' dang btang snyoms rten //",
    "K12D0731_H0609:475a-5": "byang chub sems ldan dge ba spyad gyur na //",
    "K12D0731_H0609:475a-6": "yang dag rdzogs kyi lam la zhugs 'gyur te //",
    "K12D0731_H0609:475a-7": "nges par mkhyen nyid sa la 'gro bar 'gyur //",
    "K12D0731_H0609:475a-8": "mda' nyid skyes bu'i 'theb nas shor gyur na //",
    "K12D0731_H0609:475a-9": "mi 'phang snyam yang shin tu 'phangs par 'gyur //",
    "K12D0731_H0609:475a-10": "chos nyid don kun chub pa'i gang zag ni //",
    "K12D0731_H0609:475a-11": "mi phyin snyam yang pha rol phyin par 'gyur //",
    "K12D0731_H0609:475a-12": "bya cha'i rnam pa rang bzhin rdzogs gyur nas //",
    "K12D0731_H0609:475a-13": "sangs rgyas 'bras bu 'thob par the tshom med //",
    "K12D0731_H0609:475a-14": "chos nyid rnam par dag pa de rtogs na //",
    "K12D0731_H0609:475a-15": "bdag med srog med srog kyang gcad du med //",
    "K12D0731_H0609:475a-16": "las med de yi rnam par smin pa med //",
    "K12D0731_H0609:475a-17": "mtha' rnams rab spangs skyes bu rnam par grol //",
    "K12D0731_H0609:475a-18": "de don rtogs phyir bdag gis bshad pa yi //",
    "K12D0731_H0609:475a-19": "snying po 'di la gus pas bzlas gyur na //",
    "K12D0731_H0609:475a-20": "bskal pa grangs med gsum gyi sdig kyang 'dzad //",
    "K12D0731_H0609:475a-21": "ngan song gsum dang 'khor ba'i sdug bsngal kun //",
    "K12D0731_H0609:475a-22": "rab tu sbyong zhing sgrib pa rnams kyang 'dag /",
    "K12D0731_H0609:475a-23": "don dang ldan pa'i snying po 'di lta ste //",
    "K12D0731_H0609:475a-24": "aom byang chub sems dpa' sems dpa' chen mo /",
    "K12D0731_H0609:475a-25": "lha mo khyod kyis bskyab tu gsol //",
    "K12D0731_H0609:475a-26": "aom na mo a'arya aa ba lo ki te shva r'a ya /",
    "K12D0731_H0609:475a-27": "bo dhi satv'a ya /",
    "K12D0731_H0609:475a-28": "ma h'a satv'a ya /",
    "K12D0731_H0609:475b-0": "ma h'a k'a ru ni k'a @475b ma; tadya th'a /",
    "K12D0731_H0609:475b-1": "aom t'a re tutt'a re tu re sarba dusht'an /",
    "K12D0731_H0609:475b-2": "pra dusht'an ma ma kri te /",
    "K12D0731_H0609:475b-3": "dzambha ya /",
    "K12D0731_H0609:475b-4": "stambha ya /",
    "K12D0731_H0609:475b-5": "mo ha ya /",
    "K12D0731_H0609:475b-6": "ban dha ya /",
    "K12D0731_H0609:475b-7": "h'um h'um h'um/",
    "K12D0731_H0609:475b-8": "phat phat phat sv'ah'a /",
    "K12D0731_H0609:475b-9": "ma ma a'ary'a ba lo bha y'a na r'a /",
    "K12D0731_H0609:475b-10": "bo dhi satv'a /",
    "K12D0731_H0609:475b-11": "ma h'a satv'a ni /",
    "K12D0731_H0609:475b-12": "aa dhishth'a na /",
    "K12D0731_H0609:475b-13": "aa dhishthi te ma ma sarba karma a'a ba ra na sva bh'a ba /",
    "K12D0731_H0609:475b-14": "shud dhe bi shud dhe /",
    "K12D0731_H0609:475b-15": "sho dha ya bi sho dha ya h'um phat sv'ah'a /",
    "K12D0731_H0609:475b-16": "de nas sangs rgyas nyid kyis su //",
    "K12D0731_H0609:475b-17": "lha mo nyid la rab tu bstod //",
    "K12D0731_H0609:475b-18": "thugs rje shin tu che bas 'gro ba'i don mdzad ma //",
    "K12D0731_H0609:475b-19": "mtshan dang dpe byad rdzogs shing rin chen rgyan gyis spras //",
    "K12D0731_H0609:475b-20": "shin tu mdzes tshul 'dzum zhing bzhad pa'i bzhin //",
    "K12D0731_H0609:475b-21": "spyan gyi skye mched zar ma'i padma 'dra; ;snyan gyi skye mched aug cos bye ba 'dra //",
    "K12D0731_H0609:475b-22": "shangs kyi skye mched autpal bum bu 'dra //",
    "K12D0731_H0609:475b-23": "zhal gyi skye mched ha lo rgyas pa 'dra //",
    "K12D0731_H0609:475b-24": "sna tshogs sku mnga' na chung mtshan ldan sku //",
    "K12D0731_H0609:475b-25": "chos kyi sgra sgrogs ka la ping ka'i gsung //",
    "K12D0731_H0609:475b-26": "sems can kun la byams mgon thugs rje'i thugs //",
    "K12D0731_H0609:475b-27": "'khor ba'i skyon gyis ma gos padma g-yon //",
    "K12D0731_H0609:475b-28": "sems can don rnams mdzad phyir skyabs sbyin g-yas //",
    "K12D0731_H0609:475b-29": "thabs dang shes rab nyi zla'i gdan la bzhugs //",
    "K12D0731_H0609:475b-30": "rje btsun sgrol ma la ni skyabs su mchi //",
    "K12D0731_H0609:475b-31": "'khor ba'i g-yang sa che las bdag skyobs shig /",
    "K12D0731_H0609:475b-32": "'gro drug rang kha'i gnas su 'khor ra re //",
    "K12D0731_H0609:475b-33": "thugs rje chen mo'i zhags pas bdag zung shig /",
    "K12D0731_H0609:475b-34": "ngan song gsum gyi gnas su shor ra re //",
    "K12D0731_H0609:475b-35": "'khyams med pa yi lam du bdag chug shig /",
    "K12D0731_H0609:475b-36": "log par lta ba'i rigs su skyes sa re //",
    "K12D0731_H0609:476a-0": "bla ma byang sems @476a *//",
    "K12D0731_H0609:476a-1": "mnga' dang bdag sprod cig /",
    "K12D0731_H0609:476a-2": "bshes gnyen ngan pa dag dang phrad ta re'o //",
    "K12D0731_H0609:476a-3": "seng ge glang chen me dang sbrul //",
    "K12D0731_H0609:476a-4": "mi rgod chu dang rims rnams dang //",
    "K12D0731_H0609:476a-5": "sha zas 'jigs pa brgyad po las //",
    "K12D0731_H0609:476a-6": "skyob mdzad khyed la phyag 'tshal lo //",
    "K12D0731_H0609:476a-7": "'jig rten 'di dang gzhan dag tu //",
    "K12D0731_H0609:476a-8": "'jigs pa brgyad las bskyab tu gsol //",
    "K12D0731_H0609:476a-9": "pha rol 'bras bu ma thob par dag tu //",
    "K12D0731_H0609:476a-10": "sbyin dang tshul khrims bzod pa brtson 'grus dang //",
    "K12D0731_H0609:476a-11": "bsam gtan shes rab thabs dang smon lam dang //",
    "K12D0731_H0609:476a-12": "stobs dang de bzhin ye shes pha rol phyin //",
    "K12D0731_H0609:476a-13": "bcu po de dang mi 'bral 'grogs par shog /",
    "K12D0731_H0609:476a-14": "rigs kyi bu'am rigs kyi bu mo gang la las chos 'di bri ba dang /",
    "K12D0731_H0609:476a-15": "bklag pa dang /",
    "K12D0731_H0609:476a-16": "kha tog dang /",
    "K12D0731_H0609:476a-17": "kun chub pa dang /",
    "K12D0731_H0609:476a-18": "tshul bzhin du yid la bya ba dang /",
    "K12D0731_H0609:476a-19": "gzhan dag la yang rgya cher bstan par bya'o zhes bka' stsal pa dang /",
    "K12D0731_H0609:476a-20": "thams cad dang ldan pa'i 'khor rnams yi rangs te mngon par bstod do //"
}