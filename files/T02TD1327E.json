{
    "T02TD1327E:281b-0": "@281b # // rgya gar skad du /",
    "T02TD1327E:281b-1": "shr'i badzri t'a re s'a dha nam /",
    "T02TD1327E:281b-2": "bod skad du /",
    "T02TD1327E:282a-0": "dpal rdo rje sgrol ma'i @282a * //",
    "T02TD1327E:282a-1": "sgrub thabs /",
    "T02TD1327E:282a-2": "dpal rdo rje sgrol ma la phyag 'tshal lo //",
    "T02TD1327E:282a-3": "tshangs sogs 'jig rten mthu chen gtsug gi nor bu dang //",
    "T02TD1327E:282a-4": "sa bcu'i rgyal sras dbang thob gzhon nu'i cod pan gyis //",
    "T02TD1327E:282a-5": "zhabs pad la gtugs ma lus phongs las sgrol mdzad yum //",
    "T02TD1327E:282a-6": "dpal ldan ye shes lha mo rgyal rgyur cig /'jig rten dbang phyug dpal ldan ma //",
    "T02TD1327E:282a-7": "rten cing 'brel 'byung stong nyid skyes //",
    "T02TD1327E:282a-8": "'gro skyob ma de'i sgrub thabs bri //",
    "T02TD1327E:282a-9": "re zhig sgrub pa po 'phags ma sgrol ma chen mo la dad pa thob pas /",
    "T02TD1327E:282a-10": "nags tshal dang phug dang dur khrod la sogs par dben pa'i yid kyis snying rje'i stan la 'dug la /",
    "T02TD1327E:282a-11": "dang po kho nar chos thams cad rten cing 'brel par 'byung ba'i rang bzhin skye ba med par bsgom par bya'o //",
    "T02TD1327E:282a-12": "de nas snying rje chen pos bskul te /",
    "T02TD1327E:282a-13": "pam las padma aa las zla ba'i steng du dbyangs dang gsal byed kyis rnam par brgyan pa'i rang gi rnam par mi rtog pa'i bdag nyid t'am ljang gur bsgom mo //",
    "T02TD1327E:282a-14": "de las 'od 'phros pas phyogs bcu'i sems can thams cad kyi gdung bzhi bar byas nas byams pa dang snying rje dang dga' ba dang btang snyoms la bzhag ste /",
    "T02TD1327E:282a-15": "slar 'dus pas t'am la thim par blta'o //",
    "T02TD1327E:282a-16": "de ma thag tu dpal rdo rje sgrol ma chen mo sku mdog ljang gu'am aintra bcag pa'am ston gyi nam mkha' dri ma med pa lta bu /",
    "T02TD1327E:282a-17": "lang tsho la bab pa'i cha lugs /",
    "T02TD1327E:282a-18": "sgeg cing zhi la yid du 'ong ba dpe med pa bsams te /",
    "T02TD1327E:282a-19": "skyil krung phyed pas brtan pa'i sku 'gying ma /",
    "T02TD1327E:282a-20": "phyag g-yas mchog sbyin ma /",
    "T02TD1327E:282a-21": "g-yon pas autpala sngon po rgyas pa'i sdong bu thugs kar 'dzin pa /",
    "T02TD1327E:282a-22": "cod pan la sogs pa rin po che rnam pa du ma 'od 'bar bas nye bar mdzes shing /",
    "T02TD1327E:282a-23": "rang bzhin gyi 'od kyi dkyil 'khor khor yug 'dom gsum mnga' ba /",
    "T02TD1327E:282a-24": "zhal 'dzum pa'i cha byad blta bas mi ngoms pa /",
    "T02TD1327E:282a-25": "spyan mnga' zhing thams cad gzigs pa'i bdag nyid ma /",
    "T02TD1327E:282a-26": "nu ma 'bur zhing rked pa rnam par phra ba la brla rab tu rgyas ma /",
    "T02TD1327E:282a-27": "tshon brgya rtsa gcig gis spras pa'i na bza' sham thabs can /",
    "T02TD1327E:282a-28": "rin po che'i me tog dang rdo rje'i phreng ba do shal brgyus pa'o //",
    "T02TD1327E:282a-29": "de nas thugs kar nyid kyi sa bon gyi yi ge bltas nas /",
    "T02TD1327E:282b-0": "de'i 'od zer gyis ye shes kyi 'phags ma @282b byang chub sems dpa'i tshogs kyis bskor ba spyan drangs te /",
    "T02TD1327E:282b-1": "phyag 'tshal ba dang /",
    "T02TD1327E:282b-2": "mi snyed 'byor ba dang blos sprul pa'i mchod pas mchod la /",
    "T02TD1327E:282b-3": "sdig rba bshags pa la sogs pa bya ste dngos grub blangs nas ro gcig tu gzhug par bya'o //",
    "T02TD1327E:282b-4": "de'i rjes la snying po can gyi mthar sngags 'di dang /",
    "T02TD1327E:282b-5": "gzungs 'di nye bar bkod la rtse gcig tu bzlas so //",
    "T02TD1327E:282b-6": "aom t'a re tutt'a re tu re sv'a h'a /",
    "T02TD1327E:282b-7": "na mo ratna tra y'a ya /",
    "T02TD1327E:282b-8": "na ma: a'ar+y'a wa lo ki te shva r'a ya /",
    "T02TD1327E:282b-9": "bo dhi satv'a ya /",
    "T02TD1327E:282b-10": "ma h'a satv'a ya /",
    "T02TD1327E:282b-11": "ma h'a k'a ru ni k'a ya /",
    "T02TD1327E:282b-12": "tadya th'a /",
    "T02TD1327E:282b-13": "aom t'a re tutt'a re tu re sarba du sht'am /",
    "T02TD1327E:282b-14": "pra dusht'am /",
    "T02TD1327E:282b-15": "ma ma kri te /",
    "T02TD1327E:282b-16": "dzam bh'a ya /",
    "T02TD1327E:282b-17": "stram bh'am ya /",
    "T02TD1327E:282b-18": "mo h'a ya /",
    "T02TD1327E:282b-19": "bandh'a ya /",
    "T02TD1327E:282b-20": "h'um h'um h'um /",
    "T02TD1327E:282b-21": "phat phat phat /",
    "T02TD1327E:282b-22": "sarba dushta stam bha ni t'a re sv'a h'a /",
    "T02TD1327E:282b-23": "snying po'i sngags la ni 'bum phrag bcu bsnyen zhing /",
    "T02TD1327E:282b-24": "gzungs sngags la ni 'bum phrag gcig gam gsum la sogs pa ci rigs par shes par bya'o //",
    "T02TD1327E:282b-25": "de nas las la sbyar ba yang de nyid do //",
    "T02TD1327E:282b-26": "stobs bskyed pa'i phyir gtor ma sbyin pa ni /",
    "T02TD1327E:282b-27": "bcom ldan 'das ma'i nga rgyal la gnas pas /",
    "T02TD1327E:282b-28": "autpalas mtshan pa'i snod du bza' ba bzang po dang tshod ma dang bcas pa sbyang te /",
    "T02TD1327E:282b-29": "bgegs bsal zhing yi ge bzhis dri ma bsang ba dang /",
    "T02TD1327E:282b-30": "bdud rtsir bsgyur ba dang /",
    "T02TD1327E:282b-31": "spel ba dang /",
    "T02TD1327E:282b-32": "mngon par dgyes pa'i rgyur lan gsum du byin gyis brlabs la /",
    "T02TD1327E:282b-33": "padma kha phye ba'i phyag rgyas dbul bar bya'o //",
    "T02TD1327E:282b-34": "aom aa k'a ro mu kham sarba dha rmm'an'am dya nutpa nna tv'ata aom a'a: h'um t'am phat sv'a h'a /",
    "T02TD1327E:282b-35": "aom na ma: sarba buddh'a bo dhi satv'a n'am /",
    "T02TD1327E:282b-36": "aa pra ti ha ta sh'a sa n'a nam /",
    "T02TD1327E:282b-37": "he he bhag wa ti badzra t'a ra ma h'a s'a h'a /",
    "T02TD1327E:282b-38": "sarba buddh'a wa lo ki te ai dam ba lim gri han aa mram ta kh'a hi kh'a hi /",
    "T02TD1327E:282b-39": "tishtha tishtha h'um h'um phat phat sv'a h'a /",
    "T02TD1327E:282b-40": "bandha bandha /",
    "T02TD1327E:282b-41": "ha na ha na /",
    "T02TD1327E:282b-42": "da ha da ha /",
    "T02TD1327E:282b-43": "gardza gardza /",
    "T02TD1327E:282b-44": "bi spo ta ya /",
    "T02TD1327E:282b-45": "bi spho ta ya /",
    "T02TD1327E:282b-46": "sarba bighnan bi n'a ya ka / ma h'a ga na pa ti j'ai wi t'anta ka r'a ya h'um h'um phat phat sv'a h'a /",
    "T02TD1327E:282b-47": "rnam dag rdo rje sgrol ma che //",
    "T02TD1327E:282b-48": "skye bo dman la lha mo'i tshul //",
    "T02TD1327E:282b-49": "de nyid 'od kyi rnam pa las //",
    "T02TD1327E:282b-50": "rang bzhin rnam pa gzhan yod min //",
    "T02TD1327E:282b-51": "khams gsum 'od kyis bsdus nas ni //",
    "T02TD1327E:282b-52": "dpal mo nyid la mngon par thim //",
    "T02TD1327E:282b-53": "sku yang dbyangs dang gsal byed ma //",
    "T02TD1327E:282b-54": "de yang rdo rje 'dzin ma la'o //",
    "T02TD1327E:283a-0": "rim gyis @283a * //",
    "T02TD1327E:283a-1": "de yang thig le ste //",
    "T02TD1327E:283a-2": "thig le stong pa yi ge med //",
    "T02TD1327E:283a-3": "de nyid sems kyi mtshan nyid de //",
    "T02TD1327E:283a-4": "rang sems gdod nas ma skyes pa'o //",
    "T02TD1327E:283a-5": "dpal ldan ye shes sgrol ma'i sgrub thabs ni //",
    "T02TD1327E:283a-6": "mtshan ma mchog mthong bla ma las thob ji bzhin du //",
    "T02TD1327E:283a-7": "sgrub po rnams la phan phyir bdag gis bris pa yis //",
    "T02TD1327E:283a-8": "'gro ba ma lus myur du 'phags ma mnyes byed shog //",
    "T02TD1327E:283a-9": "dpal ldan rdo rje sgrol ma'i sgrub thabs /",
    "T02TD1327E:283a-10": "slob dpon dge ba'i mgon pos mdzad pa rdzogs so /",
    "T02TD1327E:283a-12": "// / pandi ta chen po buddha shr'i bha dra dang /",
    "T02TD1327E:283a-13": "lots'a ba gnu bas byams pa dpal gyis bsgyur ba'o//"
}