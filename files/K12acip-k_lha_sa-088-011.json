{
    "K12acip-k_lha_sa-088-011:22b-0": "@22b rgya gar skad du /",
    "K12acip-k_lha_sa-088-011:22b-1": "a'arya sapta buddha kam n'a ma ma h'a y'a na s'u tra /",
    "K12acip-k_lha_sa-088-011:22b-2": "bod skad du /",
    "K12acip-k_lha_sa-088-011:22b-3": "'phags pa sangs rgyas bdun pa zhes bya ba theg pa chen po'i mdo /",
    "K12acip-k_lha_sa-088-011:22b-4": "sangs rgyas dang /",
    "K12acip-k_lha_sa-088-011:22b-5": "byang chub sems dpa' thams cad la phyag 'tshal lo //",
    "K12acip-k_lha_sa-088-011:22b-6": "'di skad bdag gis thos pa dus gcig na /",
    "K12acip-k_lha_sa-088-011:22b-7": "bcom ldan 'das ti se'i ri'i rtse mo lha'i gnas na drang srong gi spyod pa dang ha cang yang mi ring ba zhig na /",
    "K12acip-k_lha_sa-088-011:22b-8": "dge slong lnga brgya tsam gyi dge slong gi dge 'dun chen po dang /",
    "K12acip-k_lha_sa-088-011:22b-9": "byang chub sems dpa' lnga brgya la /",
    "K12acip-k_lha_sa-088-011:22b-10": "'di lta ste /",
    "K12acip-k_lha_sa-088-011:22b-11": "byang chub sems dpa' sems dpa' chen po byams pa dang /",
    "K12acip-k_lha_sa-088-011:22b-12": "byang chub sems dpa' sems dpa' chen po nam mkha'i snying po dang /",
    "K12acip-k_lha_sa-088-011:22b-13": "kun tu bzang po dang /",
    "K12acip-k_lha_sa-088-011:22b-14": "mtha' yas me tog dang /",
    "K12acip-k_lha_sa-088-011:22b-15": "kun nas me tog dang; de dag la sogs pa skye ba gcig gis thogs pa sha stag dang thabs gcig tu bzhugs so //",
    "K12acip-k_lha_sa-088-011:23a-0": "de nas bcom ldan 'das kyis ri'i rtse mo'i nags khrod de nyid na dge @23a *//",
    "K12acip-k_lha_sa-088-011:23a-1": "slong zhig 'byung pos zin nas brdol zhing gcer bu gos med la lag pa sgreng ste ngu zhing 'dug pa gzigs so //",
    "K12acip-k_lha_sa-088-011:23a-2": "de nas byang chub sems dpa' sems dpa' chen po nam mkha'i snying pos bla gos phrag pa gcig tu gzar te pus mo g-yas pa'i lha nga sa la btsugs nas /",
    "K12acip-k_lha_sa-088-011:23a-3": "bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to //",
    "K12acip-k_lha_sa-088-011:23a-4": "bcom ldan 'das /",
    "K12acip-k_lha_sa-088-011:23a-5": "nam mkha'i dkyil na kyi hud ces sgra 'byin pa 'di dang /",
    "K12acip-k_lha_sa-088-011:23a-6": "dge slong gcer bu gos ma mchis la /",
    "K12acip-k_lha_sa-088-011:23a-7": "lag pa bstod pa cig shos 'di yang su zhig lags /",
    "K12acip-k_lha_sa-088-011:23a-8": "de nas bcom ldan 'das kyis byang chub sems dpa' sems dpa' chen po nam mkha'i snying po la 'di skad ces bka' stsal to //",
    "K12acip-k_lha_sa-088-011:23a-9": "nam mkha'i snying po /",
    "K12acip-k_lha_sa-088-011:23a-10": "'di ni nad kyis btab pa yin no //",
    "K12acip-k_lha_sa-088-011:23a-11": "cig shos 'di yang nad kyis btab pa yin no //",
    "K12acip-k_lha_sa-088-011:23a-12": "de nas bcom ldan 'das la byang chub sems dpa' sems dpa' chen po nam mkha'i snying pos 'di skad ces gsol to //",
    "K12acip-k_lha_sa-088-011:23a-13": "nad thams cad rab tu zhi bar bgyid pa dang /",
    "K12acip-k_lha_sa-088-011:23a-14": "'byung po thams cad bzlog pa'i rig sngags bcom ldan 'das kyis bstan du gsol /",
    "K12acip-k_lha_sa-088-011:23a-15": "bka' stsal du gsol /",
    "K12acip-k_lha_sa-088-011:23a-16": "de nas bcom ldan 'das kyis sangs rgyas sprul pa mdzad de /",
    "K12acip-k_lha_sa-088-011:23b-0": "de nas nam @23b mkha' la de bzhin gshegs pa drug byung ngo //",
    "K12acip-k_lha_sa-088-011:23b-1": "bdun pa ni /",
    "K12acip-k_lha_sa-088-011:23b-2": "sangs rgyas bcom ldan 'das de bzhin gshegs pa sh'akya thub ba'o //",
    "K12acip-k_lha_sa-088-011:23b-3": "de nas de bzhin gshegs pa rnam par gzigs steng gi nam mkha' la bzhugs te /",
    "K12acip-k_lha_sa-088-011:23b-4": "sems can thams cad la phan pa'i don dang /",
    "K12acip-k_lha_sa-088-011:23b-5": "nad thams cad rab tu zhi bar bya ba dang /",
    "K12acip-k_lha_sa-088-011:23b-6": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12acip-k_lha_sa-088-011:23b-7": "na mo buddh'a ya /",
    "K12acip-k_lha_sa-088-011:23b-8": "na mo dharm'a ya /",
    "K12acip-k_lha_sa-088-011:23b-9": "na ma: sam gh'a ya /",
    "K12acip-k_lha_sa-088-011:23b-10": "tadya th'a /",
    "K12acip-k_lha_sa-088-011:23b-11": "aom ha la ha la /",
    "K12acip-k_lha_sa-088-011:23b-12": "hi li hi l'a ya /",
    "K12acip-k_lha_sa-088-011:23b-13": "na mo dza ga na mi tsa n'a ya /",
    "K12acip-k_lha_sa-088-011:23b-14": "na mo na ma: sv'ah'a /",
    "K12acip-k_lha_sa-088-011:23b-15": "de nas de bzhin gshegs pa rnam par gzigs kyis byang chub sems dpa' sems dpa' chen po nam mkha'i snying po la 'di skad ces bka' stsal to //",
    "K12acip-k_lha_sa-088-011:23b-16": "nam mkha'i snying po /",
    "K12acip-k_lha_sa-088-011:23b-17": "gang la la zhig rig sngags 'di 'chang ngam /",
    "K12acip-k_lha_sa-088-011:23b-18": "klog gam /",
    "K12acip-k_lha_sa-088-011:23b-19": "kun chub par byed na de'i lus la mtshon gyis mi tshugs chu dang /",
    "K12acip-k_lha_sa-088-011:23b-20": "me'i sdug bsngal ba'i nad kyis 'chi ba'i dus byed par mi 'gyur ro //",
    "K12acip-k_lha_sa-088-011:23b-21": "dus ma yin pa'i 'chi bas 'chi ba'i dus byed par mi 'gyur ro //",
    "K12acip-k_lha_sa-088-011:23b-22": "de dug zos kyang zas bzhin du 'gyur ro //",
    "K12acip-k_lha_sa-088-011:23b-23": "zas dang /",
    "K12acip-k_lha_sa-088-011:23b-24": "skom la lan bdun bzlas brjod byas te zos na /",
    "K12acip-k_lha_sa-088-011:23b-25": "pha rol gyi gnod pa mi 'byung ngo //",
    "K12acip-k_lha_sa-088-011:23b-26": "nad thams cad kyis btab par mi 'gyur ro //",
    "K12acip-k_lha_sa-088-011:24a-0": "ring du @24a *//",
    "K12acip-k_lha_sa-088-011:24a-1": "'tsho bar 'gyur ro //",
    "K12acip-k_lha_sa-088-011:24a-2": "thos pa 'dzin par 'gyur ro //",
    "K12acip-k_lha_sa-088-011:24a-3": "de bzhin gshegs pa bdun gyi gzugs mthong bar 'gyur ro //",
    "K12acip-k_lha_sa-088-011:24a-4": "mtshon btab pa'i rna bar bzlas brjod byas la sna ma'i mar sbyin no //",
    "K12acip-k_lha_sa-088-011:24a-5": "mdze dang /",
    "K12acip-k_lha_sa-088-011:24a-6": "skrangs nad kyis btab pa rnams la /",
    "K12acip-k_lha_sa-088-011:24a-7": "sna ma'i mar dang /",
    "K12acip-k_lha_sa-088-011:24a-8": "autpa la sngon po dang /",
    "K12acip-k_lha_sa-088-011:24a-9": "shu ti dang /",
    "K12acip-k_lha_sa-088-011:24a-10": "nye'u shing pa rnams bsres pa'i mar byin na nad thams cad sos par 'gyur ro //",
    "K12acip-k_lha_sa-088-011:24a-11": "las thams cad la yang sbyar bar bya'o //",
    "K12acip-k_lha_sa-088-011:24a-12": "de nas de bzhin gshegs pa gtsug tor can steng gi nam mkha' la bzhugs te /",
    "K12acip-k_lha_sa-088-011:24a-13": "sems can thams cad la phan pa'i don dang /",
    "K12acip-k_lha_sa-088-011:24a-14": "nad thams cad rab tu zhi bar bya ba dang /",
    "K12acip-k_lha_sa-088-011:24a-15": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12acip-k_lha_sa-088-011:24a-16": "na mo buddha ya; na mo dharm'a ya /",
    "K12acip-k_lha_sa-088-011:24a-17": "na ma:sam gha ya /",
    "K12acip-k_lha_sa-088-011:24a-18": "aom pa tsa pa tsa pa ts'a ya pa ts'a ya /",
    "K12acip-k_lha_sa-088-011:24a-19": "sarba bh'u t'a n'am/",
    "K12acip-k_lha_sa-088-011:24a-20": "tstshindha ya /",
    "K12acip-k_lha_sa-088-011:24a-21": "k'i la ya /",
    "K12acip-k_lha_sa-088-011:24a-22": "pa ra bidy'a n'am sv'ah'a /",
    "K12acip-k_lha_sa-088-011:24a-23": "nam mkha'i snying po /",
    "K12acip-k_lha_sa-088-011:24a-24": "sems can thams cad la phan pa'i don dang /",
    "K12acip-k_lha_sa-088-011:24a-25": "nad thams cad rab tu zhi bar bya ba dang /",
    "K12acip-k_lha_sa-088-011:24a-26": "bsgom nyes pa dang /",
    "K12acip-k_lha_sa-088-011:24a-27": "rmi lam ngan pa thams cad bzlog pa dang /",
    "K12acip-k_lha_sa-088-011:24a-28": "dus ma yin par 'chi ba dgag pa'i phyir sangs rgyas bye ba khrag khrig brgya stong phrag du mas gsungs shing /",
    "K12acip-k_lha_sa-088-011:24a-29": "ngas kyang da ltar bshad pa'i snying po 'di zungs shig /",
    "K12acip-k_lha_sa-088-011:24a-30": "nam mkha'i snying po /",
    "K12acip-k_lha_sa-088-011:24b-0": "gang la la zhig nga'i @24b snying po 'di nyin lan gsum yid la byed na de la pha rol gyi gnod pa 'byung bar mi 'gyur ro //",
    "K12acip-k_lha_sa-088-011:24b-1": "gnyid kyis log pa'i rmi lam na de bzhin gshegs pa'i gzugs mthong bar 'gyur ro //",
    "K12acip-k_lha_sa-088-011:24b-2": "gshis ngan du 'chi bar mi 'gyur ro //",
    "K12acip-k_lha_sa-088-011:24b-3": "'di nas shi 'phos nas de bzhin gshegs pa dang phrad par 'gyur zhing mnyes par byed par 'gyur ro //",
    "K12acip-k_lha_sa-088-011:24b-4": "de nas 'di'i cho ga gzhan ni /",
    "K12acip-k_lha_sa-088-011:24b-5": "nad thams cad la skud pas bcing bar bya'o //",
    "K12acip-k_lha_sa-088-011:24b-6": "'dus pa las gyur pa la ni sna ma'i mar las bzlas brjod byas te sbyin no //",
    "K12acip-k_lha_sa-088-011:24b-7": "chus phyogs bcing bar bya'o //",
    "K12acip-k_lha_sa-088-011:24b-8": "skud pas bdag srung ngo //",
    "K12acip-k_lha_sa-088-011:24b-9": "byis pa rnams kyi gdon dag la skud pa sngon po gdags so //",
    "K12acip-k_lha_sa-088-011:24b-10": "mtshon btab pa'i rna bar lan bdun bzlas brjod bya'o //",
    "K12acip-k_lha_sa-088-011:24b-11": "gzhan dag la yang rang gi blos sbyar bar bya'o //",
    "K12acip-k_lha_sa-088-011:24b-12": "de nas de bzhin gshegs pa thams cad skyob steng gi nam mkha' la bzhugs te /",
    "K12acip-k_lha_sa-088-011:24b-13": "sems can thams cad la phan pa'i don dang /",
    "K12acip-k_lha_sa-088-011:24b-14": "nad thams cad rab tu zhi bar bya ba dang /",
    "K12acip-k_lha_sa-088-011:24b-15": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12acip-k_lha_sa-088-011:24b-16": "na mo buddh'a ya /",
    "K12acip-k_lha_sa-088-011:24b-17": "na mo dharm'a ya /",
    "K12acip-k_lha_sa-088-011:24b-18": "na ma:sam gh'a ya /",
    "K12acip-k_lha_sa-088-011:24b-19": "aom ka la ka la /",
    "K12acip-k_lha_sa-088-011:24b-20": "ki li ki li /",
    "K12acip-k_lha_sa-088-011:24b-21": "ku lu ku lu /",
    "K12acip-k_lha_sa-088-011:24b-22": "ku lod s'a dh'a n'am/",
    "K12acip-k_lha_sa-088-011:24b-23": "ku ru sarba gra h'a n'am sv'ah'a /",
    "K12acip-k_lha_sa-088-011:24b-24": "nam mkha'i snying po /",
    "K12acip-k_lha_sa-088-011:24b-25": "gsang sngags kyi gzhi 'di dag ni bskal pa bzang po'i de bzhin gshegs pa 'das pa dang /",
    "K12acip-k_lha_sa-088-011:24b-26": "ma byon pa dang /",
    "K12acip-k_lha_sa-088-011:25a-0": "da ltar byung ba @25a *//",
    "K12acip-k_lha_sa-088-011:25a-1": "thams cad kyis gsungs shing /",
    "K12acip-k_lha_sa-088-011:25a-2": "ngas kyang da ltar bshad de /",
    "K12acip-k_lha_sa-088-011:25a-3": "nam mkha'i snying po /",
    "K12acip-k_lha_sa-088-011:25a-4": "khyod kyis gsang sngags kyi gzhi 'di dag zungs shig /",
    "K12acip-k_lha_sa-088-011:25a-5": "gang la la zhig 'dzin tam /",
    "K12acip-k_lha_sa-088-011:25a-6": "klog gam /",
    "K12acip-k_lha_sa-088-011:25a-7": "kun chub par byed na /",
    "K12acip-k_lha_sa-088-011:25a-8": "de'i lus la mtshon gyis mi tshugs /",
    "K12acip-k_lha_sa-088-011:25a-9": "dug gis mi tshugs /",
    "K12acip-k_lha_sa-088-011:25a-10": "dbyig dug gis mi tshugs /",
    "K12acip-k_lha_sa-088-011:25a-11": "rims nad kyis mi 'debs shing chu dang /",
    "K12acip-k_lha_sa-088-011:25a-12": "dus ma yin par 'chi ba dang /",
    "K12acip-k_lha_sa-088-011:25a-13": "gshis ngan du 'chi bar mi 'gyur te /",
    "K12acip-k_lha_sa-088-011:25a-14": "sngon gyi las kyi sgrib pa rnams ni ma gtogs so //",
    "K12acip-k_lha_sa-088-011:25a-15": "dge slong ngam /",
    "K12acip-k_lha_sa-088-011:25a-16": "dge slong ma 'am /",
    "K12acip-k_lha_sa-088-011:25a-17": "dge bsnyen nam /",
    "K12acip-k_lha_sa-088-011:25a-18": "dge bsnyen ma gang la la zhig nang par langs nas mgo bkrus te de bzhin gshegs pa'i spyan sngar lan brgya rtsa brgyad brjod na /",
    "K12acip-k_lha_sa-088-011:25a-19": "de'i las kyi sgrib pa thams cad byang bar 'gyur ro //",
    "K12acip-k_lha_sa-088-011:25a-20": "de la sems can sdang ba gang dag rgyal po rnams thog mar smra bar 'gyur ro //",
    "K12acip-k_lha_sa-088-011:25a-21": "sems can thams cad de'i dbang du 'gyur ro //",
    "K12acip-k_lha_sa-088-011:25a-22": "'jigs pa thams cad kyi nang du yid la bya'o //",
    "K12acip-k_lha_sa-088-011:25a-23": "'thab pa dang /",
    "K12acip-k_lha_sa-088-011:25a-24": "'thab mo dang /",
    "K12acip-k_lha_sa-088-011:25a-25": "rtsod pa dang /",
    "K12acip-k_lha_sa-088-011:25a-26": "'gyed pa thams cad du skud pa dkar po gdags so //",
    "K12acip-k_lha_sa-088-011:25a-27": "mig nad la shing 'o ma can las skud pa byas te rna ba la gdags so //",
    "K12acip-k_lha_sa-088-011:25a-28": "dmag rengs par byed par 'dod pas zho dang /",
    "K12acip-k_lha_sa-088-011:25a-29": "sbrang rtsi la sngags pa'i 'bras yos la lan brgya rtsa brgyad sbyin sreg bya'o //",
    "K12acip-k_lha_sa-088-011:25b-0": "@25b r'a dz'a nam r'a dz'a ma tra ba sh'i ka ra tu ksha me na /",
    "K12acip-k_lha_sa-088-011:25b-1": "'o ma can gyi shing gi sbar shing gis me bus la bsreg bya til dag lan stong sbyin bsreg bya'o //",
    "K12acip-k_lha_sa-088-011:25b-2": "bdag dang /",
    "K12acip-k_lha_sa-088-011:25b-3": "sems can thams cad kyi sgrib pa thams cad dang /",
    "K12acip-k_lha_sa-088-011:25b-4": "sdig pa sbyangs zhing dpal chen po dang /",
    "K12acip-k_lha_sa-088-011:25b-5": "nor gyi phung po chen po bsgrub par 'dod na /",
    "K12acip-k_lha_sa-088-011:25b-6": "'o ma can gyi shing sbar shing gis me bus la bsreg bya til dag lan stong sbyin bsreg bya'o //",
    "K12acip-k_lha_sa-088-011:25b-7": "sdig pa ji snyed pa thams cad sbyang bar 'dod pa dang /",
    "K12acip-k_lha_sa-088-011:25b-8": "rig sngags thams cad 'grub par 'dod pa dang /",
    "K12acip-k_lha_sa-088-011:25b-9": "bdag bkru bar 'dod pas shu ti dang /",
    "K12acip-k_lha_sa-088-011:25b-10": "na la dang /",
    "K12acip-k_lha_sa-088-011:25b-11": "khre dang /",
    "K12acip-k_lha_sa-088-011:25b-12": "shi ri sha dang /",
    "K12acip-k_lha_sa-088-011:25b-13": "rgya spos dang /",
    "K12acip-k_lha_sa-088-011:25b-14": "gur gum dang /",
    "K12acip-k_lha_sa-088-011:25b-15": "gla sgang dang /",
    "K12acip-k_lha_sa-088-011:25b-16": "aindra ba ru dang /",
    "K12acip-k_lha_sa-088-011:25b-17": "byang chub kyi shing dang /",
    "K12acip-k_lha_sa-088-011:25b-18": "aa mra'i mgo thogs dang /",
    "K12acip-k_lha_sa-088-011:25b-19": "'di rnams kyis bkru bar bya ste /",
    "K12acip-k_lha_sa-088-011:25b-20": "sangs rgyas kyi spyan sngar nyin zhag gcig smyung ba bya zhing bum pa gsar pa bzhag ste /",
    "K12acip-k_lha_sa-088-011:25b-21": "zla ba nya la sangs rgyas kyi gzugs kyi spyan sngar snying po lan stong rtsa brgyad sngags la khrus bya'o //",
    "K12acip-k_lha_sa-088-011:25b-22": "dug mi gdug par byed par 'dod pas sangs rgyas kyi spyan sngar seng ldeng gi thur ma ba'i lci bar smyugs la brgya rtsa brgyad ming nas smos te sbyin sreg byas na dug mi gdug par 'gyur ro; ;gdon dang /",
    "K12acip-k_lha_sa-088-011:25b-23": "srung ba dang /",
    "K12acip-k_lha_sa-088-011:25b-24": "'byung po la sogs pa'i las thams cad la yang sbyar ba byas na bde bar gnas par 'gyur ro //",
    "K12acip-k_lha_sa-088-011:26a-0": "de nas bcom ldan 'das de bzhin gshegs @26a *//",
    "K12acip-k_lha_sa-088-011:26a-1": "pa log par dad sel steng gi nam mkha' la bzhugs te /",
    "K12acip-k_lha_sa-088-011:26a-2": "sems can thams cad la phan pa'i don dang /",
    "K12acip-k_lha_sa-088-011:26a-3": "nad thams cad rab tu zhi bar bya ba dang /",
    "K12acip-k_lha_sa-088-011:26a-4": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12acip-k_lha_sa-088-011:26a-5": "na mo buddh'a ya /",
    "K12acip-k_lha_sa-088-011:26a-6": "na mo dharm'a ya /",
    "K12acip-k_lha_sa-088-011:26a-7": "na ma:sam gh'a ya /",
    "K12acip-k_lha_sa-088-011:26a-8": "na ma:kra kutstsha na d'a ya /",
    "K12acip-k_lha_sa-088-011:26a-9": "ta th'a ga t'a ya /",
    "K12acip-k_lha_sa-088-011:26a-10": "aarha te samyaksam buddh'a ya /",
    "K12acip-k_lha_sa-088-011:26a-11": "aom ka ta ka ta /",
    "K12acip-k_lha_sa-088-011:26a-12": "ka tha ka tha /",
    "K12acip-k_lha_sa-088-011:26a-13": "ki ti ki ti /",
    "K12acip-k_lha_sa-088-011:26a-14": "ki thi ki thi /",
    "K12acip-k_lha_sa-088-011:26a-15": "ki t'a pa ya na ma:sv'ah'a /",
    "K12acip-k_lha_sa-088-011:26a-16": "nam mkha'i snying po /",
    "K12acip-k_lha_sa-088-011:26a-17": "de bzhin gshegs pa dgra bcom pa yang dag par rdzogs pa'i sangs rgyas log par dad sel ces bya ba gang g'a'i klung gi bye ma snyed dag gis gsungs shing rjes su yi rang ba'i snying po 'di khyod kyis zungs shig /",
    "K12acip-k_lha_sa-088-011:26a-18": "blangs shing bzung ste kun chub par byas na phyi ma'i tshe dge slong dang /",
    "K12acip-k_lha_sa-088-011:26a-19": "dge slong ma dang /",
    "K12acip-k_lha_sa-088-011:26a-20": "dge bsnyen dang /",
    "K12acip-k_lha_sa-088-011:26a-21": "dge bsnyen ma dag de'i tshe dkon mchog gsum la dad pa rnyed nas khrus byas te /",
    "K12acip-k_lha_sa-088-011:26a-22": "bcom ldan 'das la me tog dang /",
    "K12acip-k_lha_sa-088-011:26a-23": "bdug pa dang /",
    "K12acip-k_lha_sa-088-011:26a-24": "spos dag gis mchod pa byas nas gsang sngags 'di lan brgya rtsa brgyad brjod par 'gyur te /",
    "K12acip-k_lha_sa-088-011:26a-25": "tshe rabs bdun du tshe rabs dran par 'gyur ro //",
    "K12acip-k_lha_sa-088-011:26a-26": "lha rnams kyi nang du lha'i che ba nyid thob par 'gyur ro //",
    "K12acip-k_lha_sa-088-011:26a-27": "yang na mi rnams kyi nang du 'khor los bsgyur bar 'gyur ro //",
    "K12acip-k_lha_sa-088-011:26b-0": "yang na cho @26b ga bzhin du bsgrubs na de mir skye ba tha ma thob par 'gyur te /",
    "K12acip-k_lha_sa-088-011:26b-1": "'di nas shi 'phos nas 'jig rten gyi khams bde ba can du skye bar 'gyur te /",
    "K12acip-k_lha_sa-088-011:26b-2": "tshe 'di la yang rtag tu brjod na nad thams cad las thar bar 'gyur ro //",
    "K12acip-k_lha_sa-088-011:26b-3": "thos pa 'dzin par 'gyur ro //",
    "K12acip-k_lha_sa-088-011:26b-4": "zas dang /",
    "K12acip-k_lha_sa-088-011:26b-5": "skom gyi rnam pa la lan bdun sngags te zos 'thung na nad thams cad las thar bar 'gyur ro //",
    "K12acip-k_lha_sa-088-011:26b-6": "ji ste skom zhi bar 'dod na /",
    "K12acip-k_lha_sa-088-011:26b-7": "bza' ba thams cad la lan stong rtsa brgyad kyis bkru bar bya'o //",
    "K12acip-k_lha_sa-088-011:26b-8": "lhog rgal bcad na zangs khab kyis bya'o //",
    "K12acip-k_lha_sa-088-011:26b-9": "'thab pa dang /",
    "K12acip-k_lha_sa-088-011:26b-10": "rtsod pa dang /",
    "K12acip-k_lha_sa-088-011:26b-11": "bcings pa thams cad las thar bar bya na lan bdun bzlas brjod bya ste /",
    "K12acip-k_lha_sa-088-011:26b-12": "rtag tu nor yang 'phel bar 'gyur /",
    "K12acip-k_lha_sa-088-011:26b-13": "bgegs dang /",
    "K12acip-k_lha_sa-088-011:26b-14": "log 'dren thams cad las kyang thar bar 'gyur ro //",
    "K12acip-k_lha_sa-088-011:26b-15": "ci ste de bzhin gshegs pa mthong bar 'dod na des phyogs gtsang mar 'jig rten gyi 'khor sar dkyil 'khor bskus la aa ga rus bdugs te /",
    "K12acip-k_lha_sa-088-011:26b-16": "lan stong rtsa brgyad bzlas brjod byas la /",
    "K12acip-k_lha_sa-088-011:26b-17": "de'i drung du sngas shar phyogs su stan te nyal na /",
    "K12acip-k_lha_sa-088-011:26b-18": "de bzhin gshegs pa mthong bar 'gyur ro //",
    "K12acip-k_lha_sa-088-011:26b-19": "yid la ci smos pa de thams cad ston to //",
    "K12acip-k_lha_sa-088-011:26b-20": "tshe 'am /",
    "K12acip-k_lha_sa-088-011:26b-21": "stobs sam /",
    "K12acip-k_lha_sa-088-011:26b-22": "pham rgyal thams cad kyang ston to //",
    "K12acip-k_lha_sa-088-011:26b-23": "de nas de bzhin gshegs pa gser thub steng gi nam mkha' la bzhugs te /",
    "K12acip-k_lha_sa-088-011:27a-0": "sems can thams cad la phan pa'i @27a *//",
    "K12acip-k_lha_sa-088-011:27a-1": "don dang /",
    "K12acip-k_lha_sa-088-011:27a-2": "nad thams cad rab tu zhi bar bya ba dang /",
    "K12acip-k_lha_sa-088-011:27a-3": "'byung po thams cad bzlog pa'i phyir sngags kyi gzhi 'di dag bka' stsal to //",
    "K12acip-k_lha_sa-088-011:27a-4": "na mo buddh'a ya /",
    "K12acip-k_lha_sa-088-011:27a-5": "na mo dharm'a ya; na ma:sam gha ya /",
    "K12acip-k_lha_sa-088-011:27a-6": "na ma:ka na ka mu na ye /",
    "K12acip-k_lha_sa-088-011:27a-7": "ta th'a ga t'a ya /",
    "K12acip-k_lha_sa-088-011:27a-8": "aarha te samyaksam buddh'a ya /",
    "K12acip-k_lha_sa-088-011:27a-9": "tadya th'a /",
    "K12acip-k_lha_sa-088-011:27a-10": "aom sa ra sa ra /",
    "K12acip-k_lha_sa-088-011:27a-11": "sa ra sa ra /",
    "K12acip-k_lha_sa-088-011:27a-12": "si ri si ri /",
    "K12acip-k_lha_sa-088-011:27a-13": "si ri si ri /",
    "K12acip-k_lha_sa-088-011:27a-14": "si r'a ya /",
    "K12acip-k_lha_sa-088-011:27a-15": "dha ma dha ma /",
    "K12acip-k_lha_sa-088-011:27a-16": "dha ma dha ma /",
    "K12acip-k_lha_sa-088-011:27a-17": "dhu ma dhu ma /",
    "K12acip-k_lha_sa-088-011:27a-18": "dhu ma dhu ma /",
    "K12acip-k_lha_sa-088-011:27a-19": "dhu ma ya /",
    "K12acip-k_lha_sa-088-011:27a-20": "na mo na ma /",
    "K12acip-k_lha_sa-088-011:27a-21": "ka na ka mu na ye /",
    "K12acip-k_lha_sa-088-011:27a-22": "ta th'a ga t'a ya /",
    "K12acip-k_lha_sa-088-011:27a-23": "aarha te samyaksam buddh'a ya sv'ah'a /",
    "K12acip-k_lha_sa-088-011:27a-24": "de nas de bzhin gshegs pa gser thub kyis byang chub sems dpa' nam mkha'i snying po la 'di skad ces bka' stsal to //",
    "K12acip-k_lha_sa-088-011:27a-25": "nam mkha'i snying po /",
    "K12acip-k_lha_sa-088-011:27a-26": "gang la la zhig snying po 'di 'dzin cing rtag tu bzlas brjod byed pa de la mtshon gyi 'jigs pa mi 'byung /",
    "K12acip-k_lha_sa-088-011:27a-27": "me dang /",
    "K12acip-k_lha_sa-088-011:27a-28": "chu dang /",
    "K12acip-k_lha_sa-088-011:27a-29": "lce 'bab pas 'chi ba'i dus byed par mi 'gyur /",
    "K12acip-k_lha_sa-088-011:27a-30": "dug thams cad kyang zas dang 'dra bar thub par 'gyur /",
    "K12acip-k_lha_sa-088-011:27a-31": "dus ma yin par 'chi bas 'chi ba'i dus byed par mi 'gyur /",
    "K12acip-k_lha_sa-088-011:27a-32": "gshis ngan du 'chi bar mi 'gyur /",
    "K12acip-k_lha_sa-088-011:27a-33": "tshe ring por 'gyur /",
    "K12acip-k_lha_sa-088-011:27a-34": "longs spyod che bar 'gyur /",
    "K12acip-k_lha_sa-088-011:27a-35": "rtag tu de bzhin gshegs pa dang phrad par 'gyur /",
    "K12acip-k_lha_sa-088-011:27a-36": "de bzhin gshegs pas byin gyis brlab par 'gyur ro //",
    "K12acip-k_lha_sa-088-011:27a-37": "dus gsum du bzlas brjod byas na sngon gyi las kyi sgrib pa thams cad byang bar 'gyur ro //",
    "K12acip-k_lha_sa-088-011:27b-0": "ci ste @27b pha rol nad las thar bar byed par 'dod na ci nus su gtor ma gtong zhing po ga gam /",
    "K12acip-k_lha_sa-088-011:27b-1": "aa ga rus bdugs la gza' thams cad la khrus bya'o //",
    "K12acip-k_lha_sa-088-011:27b-2": "mdze dang /",
    "K12acip-k_lha_sa-088-011:27b-3": "skrangs nad dang /",
    "K12acip-k_lha_sa-088-011:27b-4": "mchin skran la shu dag 'jam po btags la sbrang rtsi dang bsres te /",
    "K12acip-k_lha_sa-088-011:27b-5": "sangs rgyas bcom ldan 'das kyi spyan sngar lan stong rtsa brgyad sngags la bskus na mdze nad thams cad sos par 'gyur ro //",
    "K12acip-k_lha_sa-088-011:27b-6": "zhag bzhi pa la sangs rgyas bcom ldan 'das kyi spyan sngar sna ma'i me tog gi phreng ba la lan stong rtsa brgyad sngags te mi'i mgo la bcings na zhag bzhi pa'i rims sos par 'gyur ro //",
    "K12acip-k_lha_sa-088-011:27b-7": "mtshon btab pa'i rna bar bzlas brjod byas na brjed byed las thar bar 'gyur ro //",
    "K12acip-k_lha_sa-088-011:27b-8": "lus srul pos zin pa rnams la sangs rgyas la phul ba'i me tog gis bdug go /",
    "K12acip-k_lha_sa-088-011:27b-9": "de la sogs pa'i las rnams byed de /",
    "K12acip-k_lha_sa-088-011:27b-10": "las thams cad pa zhes bya'o //",
    "K12acip-k_lha_sa-088-011:27b-11": "de nas de bzhin gshegs pa 'od srung steng gi nam mkha' la bzhugs te sems can thams cad la phan pa'i don dang /",
    "K12acip-k_lha_sa-088-011:27b-12": "nad thams cad rab tu zhi bar bya ba dang /",
    "K12acip-k_lha_sa-088-011:27b-13": "'byung po thams cad bzlog pa'i phyir gsang sngags gzhi 'di dag bka' stsal to //",
    "K12acip-k_lha_sa-088-011:27b-14": "na mo bud dh'a ya; na mo dharm'a ya /",
    "K12acip-k_lha_sa-088-011:27b-15": "na ma:sam gh'a ya /",
    "K12acip-k_lha_sa-088-011:27b-16": "aom ha ra ha ra /",
    "K12acip-k_lha_sa-088-011:27b-17": "ha ra ha ra /",
    "K12acip-k_lha_sa-088-011:27b-18": "ha ha ha /",
    "K12acip-k_lha_sa-088-011:27b-19": "na ma:k'a shya b'a ya /",
    "K12acip-k_lha_sa-088-011:27b-20": "ta th'a ga t'a ya /",
    "K12acip-k_lha_sa-088-011:27b-21": "aarha te samyaksam bud dh'a ya /",
    "K12acip-k_lha_sa-088-011:27b-22": "sidhyantu mantra p'a da sv'ah'a /",
    "K12acip-k_lha_sa-088-011:28a-0": "de nas @28a *//",
    "K12acip-k_lha_sa-088-011:28a-1": "de bzhin gshegs pa 'od srung gis byang chub sems dpa' sems dpa' chen po nam mkha'i snying po la 'di skad ces bka' stsal to //",
    "K12acip-k_lha_sa-088-011:28a-2": "nam mkha'i snying po /",
    "K12acip-k_lha_sa-088-011:28a-3": "'di ni sangs rgyas bcom ldan 'das gang g'a'i klung sum cu rtsa gnyis kyi bye ma snyed dag gis gsungs pa ste /",
    "K12acip-k_lha_sa-088-011:28a-4": "nam mkha'i snying po /",
    "K12acip-k_lha_sa-088-011:28a-5": "khyod kyis kyang snying po 'di zungs shig; kun chub par gyis shig /",
    "K12acip-k_lha_sa-088-011:28a-6": "gang la la zhig 'dzin tam /",
    "K12acip-k_lha_sa-088-011:28a-7": "klog gam /",
    "K12acip-k_lha_sa-088-011:28a-8": "kun chub par byed dam /",
    "K12acip-k_lha_sa-088-011:28a-9": "nyin mo'am /",
    "K12acip-k_lha_sa-088-011:28a-10": "mtshan mo lan gsum gsum bzlas brjod byed na /",
    "K12acip-k_lha_sa-088-011:28a-11": "mdor na; rmi lam na de bzhin gshegs pa mthong bar 'gyur ro //",
    "K12acip-k_lha_sa-088-011:28a-12": "de'i las kyi sgrib pa thams cad kyang byang bar 'gyur te /",
    "K12acip-k_lha_sa-088-011:28a-13": "sngon gyi las ni ma gtogs so //",
    "K12acip-k_lha_sa-088-011:28a-14": "las thams cad la yang sbyar bar bya'o //",
    "K12acip-k_lha_sa-088-011:28a-15": "mdze dang /",
    "K12acip-k_lha_sa-088-011:28a-16": "sha gar la sogs pa la sangs rgyas la phul ba'i me tog la sangs rgyas kyi spyan sngar lan stong rtsa brgyad sngags te bklags shing bkrus na sos par 'gyur ro //",
    "K12acip-k_lha_sa-088-011:28a-17": "klad pa na ba la sangs rgyas la phul ba'i me tog sangs rgyas kyi spyan sngar bzhag ste /",
    "K12acip-k_lha_sa-088-011:28a-18": "sangs rgyas kyi spyan sngar lan stong rtsa brgyad bzlas brjod bya'o //",
    "K12acip-k_lha_sa-088-011:28a-19": "thams cad du yang sbyar bar bya'o //",
    "K12acip-k_lha_sa-088-011:28a-20": "de nas bcom ldan 'das de bzhin gshegs pa sh'akya thub pa steng gi nam mkha' la bzhugs te /",
    "K12acip-k_lha_sa-088-011:28b-0": "sems can thams cad la phan @28b ba'i don gyi phyir rig sngags 'di dag bka' stsal to //",
    "K12acip-k_lha_sa-088-011:28b-1": "na mo bud dh'a ya /",
    "K12acip-k_lha_sa-088-011:28b-2": "na mo dharm'a ya /",
    "K12acip-k_lha_sa-088-011:28b-3": "na ma:sam gh'a ya /",
    "K12acip-k_lha_sa-088-011:28b-4": "tadya th'a /",
    "K12acip-k_lha_sa-088-011:28b-5": "ghu me ghu me /",
    "K12acip-k_lha_sa-088-011:28b-6": "mah'a ghu me /",
    "K12acip-k_lha_sa-088-011:28b-7": "ta le ta le /",
    "K12acip-k_lha_sa-088-011:28b-8": "ma h'a ta le /",
    "K12acip-k_lha_sa-088-011:28b-9": "tsa le tsa le /",
    "K12acip-k_lha_sa-088-011:28b-10": "ma h'a tsa le; dhu re dhu re /",
    "K12acip-k_lha_sa-088-011:28b-11": "mah'a dhu re /",
    "K12acip-k_lha_sa-088-011:28b-12": "ti ri ti ri /",
    "K12acip-k_lha_sa-088-011:28b-13": "mah'a ti ri /",
    "K12acip-k_lha_sa-088-011:28b-14": "ki li li li /",
    "K12acip-k_lha_sa-088-011:28b-15": "ma h'a ki li /",
    "K12acip-k_lha_sa-088-011:28b-16": "tsu ru tsu ru /",
    "K12acip-k_lha_sa-088-011:28b-17": "ma h'a tsu ru /",
    "K12acip-k_lha_sa-088-011:28b-18": "mi li mi li /",
    "K12acip-k_lha_sa-088-011:28b-19": "ma h'a mi li /",
    "K12acip-k_lha_sa-088-011:28b-20": "ti li ti li /",
    "K12acip-k_lha_sa-088-011:28b-21": "ma h'a ti li /",
    "K12acip-k_lha_sa-088-011:28b-22": "dhu me dhu me /",
    "K12acip-k_lha_sa-088-011:28b-23": "ma h'a dhu me; tsa le tsa le /",
    "K12acip-k_lha_sa-088-011:28b-24": "ma h'a tsa le /",
    "K12acip-k_lha_sa-088-011:28b-25": "khi ri khi ri /",
    "K12acip-k_lha_sa-088-011:28b-26": "ma h'a khi ri /",
    "K12acip-k_lha_sa-088-011:28b-27": "tsi li tsi li /",
    "K12acip-k_lha_sa-088-011:28b-28": "ma h'a tsi li sv'ah'a /",
    "K12acip-k_lha_sa-088-011:28b-29": "de nas de bzhin gshegs pa sh'akya thub pas /",
    "K12acip-k_lha_sa-088-011:28b-30": "byang chub sems dpa' sems dpa' chen po nam mkha'i snying po la 'di skad ces bka' stsal to //",
    "K12acip-k_lha_sa-088-011:28b-31": "klad pa'i nad bsal na mtshon dang /",
    "K12acip-k_lha_sa-088-011:28b-32": "lag mthil gyis bya'o //",
    "K12acip-k_lha_sa-088-011:28b-33": "sprin bzlog na shing ka ra bi ra'i lcug mas bya'o //",
    "K12acip-k_lha_sa-088-011:28b-34": "dug sbyong na chus bya'o //",
    "K12acip-k_lha_sa-088-011:28b-35": "las gzhan rnams kyang bya'o //",
    "K12acip-k_lha_sa-088-011:28b-36": "khrus kyi cho gas sbyar bar bya'o //",
    "K12acip-k_lha_sa-088-011:28b-37": "chog thams cad kyis /",
    "K12acip-k_lha_sa-088-011:28b-38": "dus thams cad du sbyar bar bya'o //",
    "K12acip-k_lha_sa-088-011:28b-39": "bcom ldan 'das kyis de skad ces bka' stsal nas /",
    "K12acip-k_lha_sa-088-011:28b-40": "byang chub sems dpa' sems dpa' chen po nam mkha'i snying po yi rangs te /",
    "K12acip-k_lha_sa-088-011:28b-41": "bcom ldan 'das kyis gsungs pa la mngon par bstod do //",
    "K12acip-k_lha_sa-088-011:28b-42": "'phags pa sangs rgyas bdun pa zhes bya ba theg pa chen po'i mdo rdzogs so //"
}