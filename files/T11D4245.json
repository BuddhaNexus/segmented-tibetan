{
    "T11D4245:196b-0": "@196b # // rgya gar skad du /",
    "T11D4245:196b-1": "shru ti pa r'i ksha k'a ri k'a /",
    "T11D4245:196b-2": "bod skad du /",
    "T11D4245:196b-3": "thos pa brtag pa'i tshig le'ur byas la /",
    "T11D4245:196b-4": "thams cad mkhyen pa la phyag 'tshal lo //",
    "T11D4245:196b-5": "de ltar don dang sgra 'ga' yang //",
    "T11D4245:196b-6": "dngos su 'brel pa med pa'i phyir //",
    "T11D4245:196b-7": "ji lta bur na 'brel pa ni //",
    "T11D4245:196b-8": "dngos po las byung yin par 'gyur //",
    "T11D4245:196b-9": "gzhan yang rung ba'i rang bzhin phyir //",
    "T11D4245:196b-10": "sgra yi bdag nyid don gsal byed //",
    "T11D4245:196b-11": "sgron ma la sogs bzhin 'dod na //",
    "T11D4245:196b-12": "de lta yin na brda don med //",
    "T11D4245:196b-13": "sgra yi bdag nyid ma bzung yang //",
    "T11D4245:196b-14": "don gsal byed par 'gyur zhes te //",
    "T11D4245:196b-15": "gal te dbang po bzhin du de //",
    "T11D4245:196b-16": "don dang 'brel bar rtogs byed na //",
    "T11D4245:196b-17": "dper na du ba las me'am //",
    "T11D4245:196b-18": "bum pa sogs la snang ba bzhin //",
    "T11D4245:196b-19": "gzhan gsal byed par 'dod pa gang //",
    "T11D4245:196b-20": "rgyu de'am 'bras bur 'gyur grang na //",
    "T11D4245:196b-21": "sgra ni don skyed byed min zhing //",
    "T11D4245:196b-22": "don gyis skyed pa'ang ma yin no //",
    "T11D4245:196b-23": "khyad med 'dogs pa'ang mi 'dod na //",
    "T11D4245:196b-24": "ji ltar de don gsal byed yin //",
    "T11D4245:196b-25": "rang gi ngo bo brjod pa yi //",
    "T11D4245:196b-26": "blo rgyu gsal bar byed 'dod na //",
    "T11D4245:196b-27": "sgra ni don la de bzhin min //",
    "T11D4245:196b-28": "tha dad dus su dmigs phyir ro //",
    "T11D4245:196b-29": "de nyid phyir na mkhas rnams kyis //",
    "T11D4245:196b-30": "med na mi 'byung 'brel bar brjod //",
    "T11D4245:196b-31": "de de'i bdag nyid ngo bo 'am //",
    "T11D4245:196b-32": "de yi 'bras bu nyid du 'gyur //",
    "T11D4245:196b-33": "blo gang don nyid bdag 'bras phyir //",
    "T11D4245:196b-34": "tshig ni de gsal byed pa yin //",
    "T11D4245:196b-35": "phyi rol gnas pa'i ngo bo yis //",
    "T11D4245:196b-36": "'ga' yang 'brel pa yod ma yin //",
    "T11D4245:196b-37": "'di ni tha snyad shes pa la //",
    "T11D4245:196b-38": "don gyi rnam pa nyi tshe zhig / rnam par rtog pa skyed byed kyi //",
    "T11D4245:196b-39": "don ni gsal bar byed ma yin //",
    "T11D4245:196b-40": "de ltar rigs pa med phyir don //",
    "T11D4245:196b-41": "ji ltar yang ni gsal byed min //",
    "T11D4245:196b-42": "'di'o zhes brtags la brten nas //",
    "T11D4245:196b-43": "de ni gsal bar byed 'dod na //",
    "T11D4245:196b-44": "sgra dag don ni du ma'i phyir //",
    "T11D4245:196b-45": "don gang gsal bar byed pa yin //",
    "T11D4245:196b-46": "gal te bstan bcos las rnam phye //",
    "T11D4245:196b-47": "de ni ma nges nyid min nam //",
    "T11D4245:196b-48": "de ni kun la rung ba'i phyir //",
    "T11D4245:196b-49": "nges pa dang bral phyir ro //",
    "T11D4245:196b-50": "sgra ni mi 'dod pa la yang //",
    "T11D4245:197a-0": "'jug @197a * //",
    "T11D4245:197a-1": "par rtag tu dogs pa yin //",
    "T11D4245:197a-2": "gal te skabs kyi don grub na //",
    "T11D4245:197a-3": "gal te de la nges par 'gyur //",
    "T11D4245:197a-4": "de la don ni ma grub pa'ang //",
    "T11D4245:197a-5": "de ni gzhan du ma nges nyid //",
    "T11D4245:197a-6": "gal te 'jig rten brjod las 'grub //",
    "T11D4245:197a-7": "yul dang dus sogs bye brag gis //",
    "T11D4245:197a-8": "'jig rten sgra don du ma'i phyir //",
    "T11D4245:197a-9": "des na de yang ma nges pa //",
    "T11D4245:197a-10": "sgra brjod pa yi sgo nas ni //",
    "T11D4245:197a-11": "don la blo gros skye min nam //",
    "T11D4245:197a-12": "bden te de nyid ji lta bur //",
    "T11D4245:197a-13": "skye snyam de la bsam pa 'jug / ci de sgra de rung phyir ram //",
    "T11D4245:197a-14": "'on te brda la brten pa las //",
    "T11D4245:197a-15": "rung ba nyid na brda don med //",
    "T11D4245:197a-16": "'ga' la'ang the tshom mi 'gyur ro //",
    "T11D4245:197a-17": "brda ni mi la rag lus min //",
    "T11D4245:197a-18": "mi rnams rtag tu nyes dang bcas //",
    "T11D4245:197a-19": "ci brda 'di rigs la brtags sam //",
    "T11D4245:197a-20": "gzhan du yin snyam nges pa med //",
    "T11D4245:197a-21": "rang gi ngo bo rung na yang //",
    "T11D4245:197a-22": "log pa nyid ni zlog pa med //",
    "T11D4245:197a-23": "'di ltar autpala sngon po la //",
    "T11D4245:197a-24": "mar mes dmar por gsal bar byed //",
    "T11D4245:197a-25": "'jig rten grags pa bzla na ni //",
    "T11D4245:197a-26": "don gzhan brjod pa'i sgra 'ga' zhig / yongs su rtog par byed pa ltar //",
    "T11D4245:197a-27": "de bzhin 'dir yang cis mi 'dod //",
    "T11D4245:197a-28": "thos pa brtag pa'i tshig le'ur byas pa //"
}