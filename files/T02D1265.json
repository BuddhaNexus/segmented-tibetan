{
    "T02D1265:22b-0": "@22b # // rgya gar skad du /",
    "T02D1265:22b-1": "shr'i he ru ka s'a dha nam /",
    "T02D1265:22b-2": "bod skad du he ru ka'i sgrub thabs /",
    "T02D1265:22b-3": "dpal rdo rje mkha' 'gro la phyag 'tshal lo //",
    "T02D1265:22b-4": "khrag 'thung 'jig rten gsum las bskyod //",
    "T02D1265:22b-5": "dpal ldan bla mar mgos btud nas //",
    "T02D1265:22b-6": "de yi sgrub thabs zhi ba ni //",
    "T02D1265:22b-7": "gsungs pa'i cho ga mdor bsdus bya //",
    "T02D1265:22b-8": "dpa' bo zhal cig phyag gnyis pa //",
    "T02D1265:22b-9": "bdag med ma yis mgul nas 'khyud //",
    "T02D1265:22b-10": "'khor lo la sogs rgyan dang ldan //",
    "T02D1265:22b-11": "spyan gsum stag gi sham thabs can //",
    "T02D1265:22b-12": "rgyud 'dir bsgom pa la dbang ba'i rnal 'byor bas tho rngas langs te /",
    "T02D1265:22b-13": "stan bde ba la 'dug nas /",
    "T02D1265:22b-14": "rang gi snying gar nyi ma la gnas pa'i h'um bltas te /",
    "T02D1265:22b-15": "de'i 'od zer gyis dpal he ru ka mngon du byas la /",
    "T02D1265:22b-16": "me tog la sogs pa mchod pa lngas yang dag par mchod par ba'o //",
    "T02D1265:22b-17": "de'i spyan sdar sdig pa bshags pa dang /",
    "T02D1265:22b-18": "bsod nams la rjes su yi rang ba dang /",
    "T02D1265:22b-19": "gsum la skyabs su 'gro ba byas te /",
    "T02D1265:22b-20": "byang chu ba chen por sems bskyed do //",
    "T02D1265:22b-21": "sems can thams cad bde ba la dgod par 'dod pa'i byams pa dang /",
    "T02D1265:22b-22": "sdug bsngal thams cad las bsgral bar 'dod pa'i snying rje dang /",
    "T02D1265:22b-23": "bde ba nges par rgyun mi 'chad par 'dod pa'i dga' ba dang /",
    "T02D1265:22b-24": "nyon mongs pa thams cad dang /",
    "T02D1265:22b-25": "nye ba'i nyon mongs pa dang /",
    "T02D1265:22b-26": "gzung ba dang 'dzin pa la /",
    "T02D1265:22b-27": "sogs pa'i rtog pa'i dri mas ma gos pa'i rang",
    "T02D1265:22b-28": "bzhin ston ka'i dri ma med pa'i nam mkha'i dkyil",
    "T02D1265:22b-29": "ltar gnyis su med pa'i ye shes tshul dang gcig",
    "T02D1265:22b-30": "pa'i stong pa nyid bsgom par bya'o //",
    "T02D1265:22b-31": "aom sh'u n+ya t'a dzny'a na badzra sva bh'a ba a'a tma ko&amp; ham /",
    "T02D1265:22b-32": "zhes bya ba'i sngags kyis byin gyis brlab po //",
    "T02D1265:23a-0": "de nas @23a * //",
    "T02D1265:23a-1": "langs te nam mkha'i phyogs su nyi ma'i dkyil 'khor la gnas pa'i h'um bltas te /",
    "T02D1265:23a-2": "de yongs su gyur pa las rdo rje'i lte ba",
    "T02D1265:23a-3": "la gnas pa'i nyi ma la h'um bsam par bya'o",
    "T02D1265:23a-4": "// de'i 'od kha nas 'thon te /",
    "T02D1265:23a-5": "dpal he ru ka'i gzugs kyis 'gro ba ma lus",
    "T02D1265:23a-6": "pa'i don byas nas de nyid du zhugs pa dang",
    "T02D1265:23a-7": "/ de yongs su gyur pa las dpal he ru",
    "T02D1265:23a-8": "ka padma sna tshogs 'dab ma can la ro'i steng",
    "T02D1265:23a-9": "nyi ma'i dkyil 'khor la bzhugs pa /",
    "T02D1265:23a-10": "zhal gcig pa phyag gnyis pa spyan gsum pa /",
    "T02D1265:23a-11": "phyag g-yas na rdo rje /",
    "T02D1265:23a-12": "g-yon na rdo rjes mtshan pa'i thod pa bsnams pa /",
    "T02D1265:23a-13": "gar gyi stangs dang ldan pa stag gi sham thams",
    "T02D1265:23a-14": "can spyi bor mi bskyod pa'i bdag nyid mi'i mgo",
    "T02D1265:23a-15": "bo las byas pa'i 'khor lo 'dzin pa dang /",
    "T02D1265:23a-16": "rnam par 'od dpag med kyi bdag nyid mi'i rus pa'i rna cha dang /",
    "T02D1265:23a-17": "mgul bar rin chen 'byung ldan gyi rang bzhin mgul rgyan dang ldan pa /",
    "T02D1265:23a-18": "lag pa la rnam par snang mdzad kyi rang bzhin gdu bu dang ldan pa /",
    "T02D1265:23a-19": "rked par don yod grub pa'i bdag nyid ske rags kyis brgyan pa /",
    "T02D1265:23a-20": "skra'i mchod phyir thogs dang /",
    "T02D1265:23a-21": "dpung rgyan dang /",
    "T02D1265:23a-22": "rkang gdub kyis brgyan pa /",
    "T02D1265:23a-23": "dbu skra ser po gyen du brje sa pa /",
    "T02D1265:23a-24": "bdag med ma zhal gcig phyag gnyis pa /",
    "T02D1265:23a-25": "gri gug dang thong pa bsnams pa'i mgul nas 'khyud pa'o //",
    "T02D1265:23a-26": "de lta bur gyur par bdag nyid bsams la /",
    "T02D1265:23a-27": "rna bar bdag med ma'o //",
    "T02D1265:23a-28": "mig ni rdo rje ma'o //",
    "T02D1265:23a-29": "sna la gsang ba'i goo r'i ma /",
    "T02D1265:23a-30": "lce la chu'i rnal 'byor ma //",
    "T02D1265:23a-31": "lus la rdo rje mkha' 'gro ma //",
    "T02D1265:23a-32": "yid la bdag med mas byin gyis brlabs par bsam par bya'o //",
    "T02D1265:23a-33": "de nas spyi bor padma 'dab ma sum cu rtsa gnyis pa'i lte ba la /",
    "T02D1265:23a-34": "ham kha thur du bltas pa'o //",
    "T02D1265:23a-35": "mgrin par padma 'dab ma bcu drug pa la am gyen du bltas pa'o //",
    "T02D1265:23a-36": "snying gar padma 'dab ma brgyad pa'i lte ba la h'um kha thur du bltas pa'o //",
    "T02D1265:23a-37": "lte bar padma 'dab ma drug cu rtsa bzhi pa'i steng du aam kha gyen du bsam par bya'o //",
    "T02D1265:23a-38": "de nas dam tshig sems dpa' lta bu'i ye shes sems dpa' bkug ste /",
    "T02D1265:23a-39": "dza: h'um bam ho: zhes pa'i sngags kyis dgug pa dang gzhug pa dang /",
    "T02D1265:23a-40": "bcing ba dang dbang du bya'o //",
    "T02D1265:23b-0": "chu dang 'o ma bsres pa lta bu @23b ro mnyam par bya'o //",
    "T02D1265:23b-1": "de'i rjes la rang gi snying gar nyi ma la rdo rje /",
    "T02D1265:23b-2": "de'i lte bar h'um gi 'od kyis de bzhin gshegs",
    "T02D1265:23b-3": "pa thams cad kyi bdag nyid dpal he ru ka",
    "T02D1265:23b-4": "bkug la mchod pa bya ste /",
    "T02D1265:23b-5": "de bzhin gshegs pa thams cad kyis bdag la dbang bskur cig ces gsol ba gdab po //",
    "T02D1265:23b-6": "de dag gis bdud rtsi lngas gang ba'i rin po",
    "T02D1265:23b-7": "che'i bum pas dbang bskur bas bdag la mi bskyod",
    "T02D1265:23b-8": "pa mgon po'i dbu rgyan dang bcas pa bsam par",
    "T02D1265:23b-9": "bya'o // de nas rnal 'byor ma'i tshogs thams cad",
    "T02D1265:23b-10": "kyis rang rang gi byang chub sems kyi rdzas kyis",
    "T02D1265:23b-11": "mchod par bsam mo //",
    "T02D1265:23b-12": "de nas /",
    "T02D1265:23b-13": "mchog gtsigs shing 'jigs pa che //",
    "T02D1265:23b-14": "sngags kyi me tog phreng bas brgyan //",
    "T02D1265:23b-15": "sha chen rab tu gsol mdzad pa //",
    "T02D1265:23b-16": "he ru ka la phyag 'tshal bstod //",
    "T02D1265:23b-17": "ces bya bas bstod par bya'o //",
    "T02D1265:23b-18": "de nas snying gar h'um yongs su gyur pa las rdo rje /",
    "T02D1265:23b-19": "de'i 'og tu aom yongs su gyur pa las padma'i snod bskyed de /",
    "T02D1265:23b-20": "de'i dbus su aom gyis mtshan pa'i /",
    "T02D1265:23b-21": "go ku da ha na ma ra mu su bi",
    "T02D1265:23b-22": "la sogs pa dam tshig gi rdzas bsam par bya'o",
    "T02D1265:23b-23": "// de nas rdo rje dang /",
    "T02D1265:23b-24": "padma'i sbyor bas /",
    "T02D1265:23b-25": "me 'bar ba des rdzas rnams bsregs te bskol nas zhu bar gyur pa /",
    "T02D1265:23b-26": "de bzhin gshegs pa thams cad kyi rang bzhin du bltas te /",
    "T02D1265:23b-27": "ye shes kyi nyi ma 'bar ba /",
    "T02D1265:23b-28": "ye shes kyi sa bon de'i 'od kyis de bzhin gshegs pa thams cad kyi bdud rtsi bkug nas /",
    "T02D1265:23b-29": "dngos po de dag dang lhan cig par bya ste /",
    "T02D1265:23b-30": "aom a'a: h'um zhes bya ba'i yi ges byin gyis brlab par bya ste /",
    "T02D1265:23b-31": "de nas h'um dkar po'i rang bzhin gyis lce sbyangs la /",
    "T02D1265:23b-32": "bdag nyid de yis tshim par bya'o //",
    "T02D1265:23b-33": "de nas snying gar nyi ma la gnas pa'i h'um la bskor nas gnas pa'i /",
    "T02D1265:23b-34": "aom tree lo ky'a kesha pa h'um h'um h'um phat sv'a h'a /",
    "T02D1265:23b-35": "zhes bya ba'i yi ge bcu gnyis kyi sngags kyi",
    "T02D1265:23b-36": "phred ba mar me'i phreng ba ltar 'bar zhing gsal",
    "T02D1265:23b-37": "ba yid kyis bris te /",
    "T02D1265:23b-38": "klog pa'i rim pa bzhin du /",
    "T02D1265:23b-39": "mi 'gyur bar bzlas par bya'o //",
    "T02D1265:23b-40": "gung dang dgongs kyi dus su yang bdag nyid he",
    "T02D1265:23b-41": "ru ka'i rang bzhin du skad cig gis bskyed de",
    "T02D1265:23b-42": "/ de nas mig la sogs pa'i rnam par dag pa dang /",
    "T02D1265:23b-43": "'khor lo'i bsgom pa dang /",
    "T02D1265:23b-44": "mchod pa dang /",
    "T02D1265:23b-45": "bstod pa dang /",
    "T02D1265:23b-46": "bdud rtsi myang ba dang /",
    "T02D1265:24a-0": "@24a * // bzlas pa la sogs pa byas te /",
    "T02D1265:24a-1": "ji bzhin par gnas nas gshegs su gsol bar bya ste /",
    "T02D1265:24a-2": "gtor ma gtang pa la sogs pa bya'o //",
    "T02D1265:24a-3": "de nas dkyil 'khor bsdus te /",
    "T02D1265:24a-4": "skad cig mas lhar sprul pa ci bder gnas par bya'o //",
    "T02D1265:24a-5": "dpa' bo 'jig rten gsum bskyod pa'i //",
    "T02D1265:24a-6": "sgrub thabs bla med byas pa las //",
    "T02D1265:24a-7": "bsod nams gang zhig bsags pa des //",
    "T02D1265:24a-8": "'jig rten rdo rje 'dzin par shog / dgyes pa",
    "T02D1265:24a-9": "rdo rje zhal gcig phyag gnyis pa'i sgrub thabs rdzogs",
    "T02D1265:24a-10": "so / //",
    "T02D1265:24a-11": "/ slob dpon chen po sa ha dza bi la sa'i zhal snga nas mdzad pa /",
    "T02D1265:24a-12": "rgya gar gyi mkhan po ba lendra ru tsi'i zhal snga nas dang /"
}