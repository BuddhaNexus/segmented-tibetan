{
    "K10D0194_H0195:396b-0": "@396b ;;rgya gar skad du /",
    "K10D0194_H0195:396b-1": "a'arya dza ya ma ti n'a ma ma h'a y'a na s'u tra /",
    "K10D0194_H0195:396b-2": "bod skad du /",
    "K10D0194_H0195:396b-3": "'phags pa rgyal ba'i blo gros kyis zhus pa zhes bya ba theg pa chen po'i mdo /",
    "K10D0194_H0195:397a-0": "@397a *// sangs rgyas dang /",
    "K10D0194_H0195:397a-1": "byang chub sems dpa' thams cad la phyag 'tshal lo //",
    "K10D0194_H0195:397a-2": "'di skad bdag gis thos pa dus gcig na /",
    "K10D0194_H0195:397a-3": "bcom ldan 'das mnyan yod na rgyal bu rgyal byed",
    "K10D0194_H0195:397a-4": "kyi tshal mgon med zas sbyin gyi kun dga' ra",
    "K10D0194_H0195:397a-5": "ba na dge slong gi dge 'dun chen po dang",
    "K10D0194_H0195:397a-6": "/ byang chub sems dpa' rab tu mang po dag dang thabs gcig tu bzhugs so //",
    "K10D0194_H0195:397a-7": "de nas bcom ldan 'das kyis byang chub sems dpa' rgyal ba'i blo gros la bka' stsal pa /",
    "K10D0194_H0195:397a-8": "rgyal ba'i blo gros /",
    "K10D0194_H0195:397a-9": "rigs kyi bu'am /",
    "K10D0194_H0195:397a-10": "rigs kyi bu mo bsod nams 'dod pas de bzhin gshegs pa la mchod par bya'o //",
    "K10D0194_H0195:397a-11": "shes rab 'dod pas thos pa la brtson par bya'o //",
    "K10D0194_H0195:397a-12": "mtho ris 'dod pas tshul khrims bsrung bar bya'o //",
    "K10D0194_H0195:397a-13": "longs spyod 'dod pas gtong ba spel bar bya'o //",
    "K10D0194_H0195:397a-14": "gzugs bzang ba 'dod pas bzod pa bsgom par bya'o //",
    "K10D0194_H0195:397a-15": "spobs pa 'dod pas bla ma la gus par bya'o //",
    "K10D0194_H0195:397a-16": "gzungs 'dod pas mngon pa'i nga rgyal med par bya'o //",
    "K10D0194_H0195:397a-17": "ye shes 'dod pas tshul bzhin yid la byed pa la gnas par bya'o //",
    "K10D0194_H0195:397a-18": "thar pa 'dod pas sdig pa thams cad spang bar bya'o //",
    "K10D0194_H0195:397a-19": "sems can thams cad bde bar bya bar 'dod pas byang chub tu sems bskyed par bya'o //",
    "K10D0194_H0195:397a-20": "skad snyan pa 'dod pas bden par smra bar bya'o //",
    "K10D0194_H0195:397b-0": "yon tan @397b 'dod pas rab tu dben pa la dga' bar bya'o //",
    "K10D0194_H0195:397b-1": "chos 'dod pas dge ba'i bshes gnyen la bsten par bya'o //",
    "K10D0194_H0195:397b-2": "zhi gnas 'dod pas 'du 'dzi med pa mang du bya'o //",
    "K10D0194_H0195:397b-3": "lhag mthong 'dod pas chos stong par so sor brtag pa mang du bya'o //",
    "K10D0194_H0195:397b-4": "tshangs pa'i 'jig rten 'dod pas byams pa dang /",
    "K10D0194_H0195:397b-5": "snying rje dang /",
    "K10D0194_H0195:397b-6": "dga' ba dang /",
    "K10D0194_H0195:397b-7": "btang snyoms bsgom par bya'o //",
    "K10D0194_H0195:397b-8": "lha dang /",
    "K10D0194_H0195:397b-9": "mi'i longs spyod phun sum tshogs pa 'dod pas dge",
    "K10D0194_H0195:397b-10": "ba bcu'i las kyi lam yang dag par blangs te",
    "K10D0194_H0195:397b-11": "gnas par bya'o // yongs su mya ngan 'da' bar",
    "K10D0194_H0195:397b-12": "'dod pas stong pa'i chos la mngon par dga' bar",
    "K10D0194_H0195:397b-13": "gnas par bya'o // bya'o // yon tan thams cad",
    "K10D0194_H0195:397b-14": "thob par 'dod pas dkon mchog gsum la mchod par",
    "K10D0194_H0195:397b-15": "gnas par bya'o // bya'o // bya'o // bcom ldan 'das kyis de skad ces bka' stsal nas /",
    "K10D0194_H0195:397b-16": "byang chub sems dpa' sems dpa' chen po rgyal ba'i blo gros dang /",
    "K10D0194_H0195:397b-17": "thams cad dang ldan pa'i 'khor de dang /",
    "K10D0194_H0195:397b-18": "lha dang /",
    "K10D0194_H0195:397b-19": "mi dang /",
    "K10D0194_H0195:397b-20": "lha ma yin dang /",
    "K10D0194_H0195:397b-21": "dri zar bcas pa'i 'jig rten yi rangs te /",
    "K10D0194_H0195:397b-22": "bcom ldan 'das kyis gsungs pa la mngon par bstod do //"
}