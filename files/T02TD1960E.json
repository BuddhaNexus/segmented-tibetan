{
    "T02TD1960E:92a-0": "@92a # // rgya gar skad du /",
    "T02TD1960E:92a-1": "krishna ya m'a ri n'a ma s'a dha na /",
    "T02TD1960E:92a-2": "bod skad du /",
    "T02TD1960E:92a-3": "gshin rje dgra nag po zhes bya ba'i sgrub pa'i thabs /",
    "T02TD1960E:92a-4": "dpal zhe sdang gshin rje gshed la phyag 'tshal lo //",
    "T02TD1960E:92a-5": "bla ma la gus phyag 'tshal nas //",
    "T02TD1960E:92a-6": "de rjes gshin dgra nag rdor la //",
    "T02TD1960E:92a-7": "rang 'od yan lag bzhugs pa yi //",
    "T02TD1960E:92a-8": "bde bas gang bas gzhan don mdzad //",
    "T02TD1960E:92a-9": "rdo rje ral gri 'khor lo dang //",
    "T02TD1960E:92a-10": "'dam skyes gri gug phyag pad 'dzin //",
    "T02TD1960E:92a-11": "zhal gsum 'jigs pa yang 'jigs mdzad //",
    "T02TD1960E:92a-12": "de la phyag 'tshal sgrub thabs bri //",
    "T02TD1960E:92a-13": "gshin dgra nag po'i sgrub thabs 'di //",
    "T02TD1960E:92a-14": "de nyid blo ldan 'dod pa yis //",
    "T02TD1960E:92a-15": "dbang sogs la ni thob pa gang //",
    "T02TD1960E:92a-16": "de yi 'di ni bsgom rim mo //",
    "T02TD1960E:92a-17": "byis pa rnams kyis go bde dang //",
    "T02TD1960E:92a-18": "rang dran don du byas pa yin //",
    "T02TD1960E:92a-19": "mchog rnams la ni 'grub par gsungs //",
    "T02TD1960E:92a-20": "rab dga' bas ni bri bar bya //",
    "T02TD1960E:92a-21": "sbyin dang tshul khrims la sogs ldan //",
    "T02TD1960E:92a-22": "blo legs 'gro don ro gcig pa //",
    "T02TD1960E:92a-23": "byams sogs yon tan yang dag ldan //",
    "T02TD1960E:92a-24": "dang ldan thos pas brgyan pa yi //",
    "T02TD1960E:92a-25": "thog mar gdong sogs dag byas nas //",
    "T02TD1960E:92a-26": "snga dro gshin rje bdag gnyid pas //",
    "T02TD1960E:92a-27": "dben yul la ni rab tu brtsam //",
    "T02TD1960E:92b-0": "dur khrod la sogs bde @92b stan bzhugs //",
    "T02TD1960E:92b-1": "rang snying padma'i zla ba la //",
    "T02TD1960E:92b-2": "ya yig rnam pa 'od ldan dmigs //",
    "T02TD1960E:92b-3": "kha dog sngon po 'gro don byed //",
    "T02TD1960E:92b-4": "bla ma dang ni rdzogs sangs rgyas //",
    "T02TD1960E:92b-5": "ma lus nam mkha'i 'od gang bar //",
    "T02TD1960E:92b-6": "bsgom zhing de ni legs dmigs te //",
    "T02TD1960E:92b-7": "sku tshogs de la phyag 'tshal nas //",
    "T02TD1960E:92b-8": "ts'artsi la sogs mchod byas te //",
    "T02TD1960E:92b-9": "lus ngag yid kyis sdig byas gang //",
    "T02TD1960E:92b-10": "byas shing de bzhin yi rang ba //",
    "T02TD1960E:92b-11": "mgon la lan gsum smras shing bshags //",
    "T02TD1960E:92b-12": "'phags pa rdzogs sangs rgyas sras dang //",
    "T02TD1960E:92b-13": "'dul ba'i bsod nams rjes yi rang //",
    "T02TD1960E:92b-14": "yang dag sangs rgyas bdag skyabs mchi //",
    "T02TD1960E:92b-15": "dag pa'i chos dang mchog dge 'dun //",
    "T02TD1960E:92b-16": "khyod la bdag gi lus sbyin te //",
    "T02TD1960E:92b-17": "yon tan rgya mtsho la yang 'bul //",
    "T02TD1960E:92b-18": "chos ni thams cad gnas pa yin //",
    "T02TD1960E:92b-19": "legs pa'i sgras ni bstan pa'o //",
    "T02TD1960E:92b-20": "rdzogs pa yi ni sangs rgyas sku //",
    "T02TD1960E:92b-21": "de lam sbyin pa la sogs bzhugs //",
    "T02TD1960E:92b-22": "sku gsum ye shes thob don du //",
    "T02TD1960E:92b-23": "gnad bas bdag gis gnas pa ste //",
    "T02TD1960E:92b-24": "sems can don ni byed pa'i phyir //",
    "T02TD1960E:92b-25": "yang dag byang chub sems bskyed bya'o //",
    "T02TD1960E:92b-26": "bdag gis bsod nams byas pa gang //",
    "T02TD1960E:92b-27": "yang dag sangs rgyas la bsngos te //",
    "T02TD1960E:92b-28": "dpal ldan gshin rje dgrar gyur nas //",
    "T02TD1960E:92b-29": "bdag gis 'gro ba'i don byed shog / smon lam mchog 'di byas nas ni //",
    "T02TD1960E:92b-30": "blo ldan de rnams gshegs su gsol //",
    "T02TD1960E:92b-31": "snying rje'i rim pa mthong nas ni //",
    "T02TD1960E:92b-32": "sna tshogs stong par rnam dmigs na //",
    "T02TD1960E:92b-33": "rgyu ni mi rtog pa yin te //",
    "T02TD1960E:92b-34": "rang bzhin rnam par bral ba'o //",
    "T02TD1960E:92b-35": "rnam par rtog pa med pa'i phyir //",
    "T02TD1960E:92b-36": "smon lam de ni rnam gshegs bya'o //",
    "T02TD1960E:92b-37": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1960E:92b-38": "sems de nyid ni dag byas nas //",
    "T02TD1960E:92b-39": "aa las byung ba'i nyi dkyil te //",
    "T02TD1960E:92b-40": "de la h'um skyes kha dog sngo //",
    "T02TD1960E:92b-41": "'od zer 'phros pas kun du khyab //",
    "T02TD1960E:92b-42": "bsrung ba'i don du rdo rje bsgom //",
    "T02TD1960E:92b-43": "kun du rtse ni lnga yin te //",
    "T02TD1960E:92b-44": "rdo rje sa gzhi de las byung //",
    "T02TD1960E:92b-45": "de bzhin gur dang ra ba'o //",
    "T02TD1960E:92b-46": "sangs rgyas zhing dag don du ni //",
    "T02TD1960E:92b-47": "yang dag bsam gtan kun brtsams te //",
    "T02TD1960E:92b-48": "de la sna tshogs pad zla la //",
    "T02TD1960E:92b-49": "rtag rdor yan lag las byung ngo //",
    "T02TD1960E:92b-50": "dkar po gru gsum chos dbyings te //",
    "T02TD1960E:92b-51": "dbus su sna pad rdo rje'i gdan //",
    "T02TD1960E:92b-52": "nam mkha' dang mnyam 'greng ba bsam //",
    "T02TD1960E:92b-53": "dkyil 'khor dbus su gnas pa'o //",
    "T02TD1960E:93a-0": "bhr'um @93a * //",
    "T02TD1960E:93a-1": "rnams 'khor lo ste dbus skyes //",
    "T02TD1960E:93a-2": "dag pa'i yan lag las byung ste //",
    "T02TD1960E:93a-3": "zur bzhi dang ni sgo bzhi pa //",
    "T02TD1960E:93a-4": "rta babs bzhis ni brgyan pa'o //",
    "T02TD1960E:93a-5": "dra ba dra phyed kyis ni spras //",
    "T02TD1960E:93a-6": "mchod rnams lha mo yang dag brgyan //",
    "T02TD1960E:93a-7": "sna tshogs rtse mo rlung gis 'phyar //",
    "T02TD1960E:93a-8": "ba dan dang ni dril bu ldan //",
    "T02TD1960E:93a-9": "sna tshogs rdo rje kun du mnan //",
    "T02TD1960E:93a-10": "zla ba nyi ma rgyal ba'i stan //",
    "T02TD1960E:93a-11": "shar du dkar po chen po ste //",
    "T02TD1960E:93a-12": "lho ru ser po yang dag ldan //",
    "T02TD1960E:93a-13": "nub kyi cha ni dmar po yin //",
    "T02TD1960E:93a-14": "byang du ljang gu'i kha dog go //",
    "T02TD1960E:93a-15": "aindra n'i la'i 'od dang ldan //",
    "T02TD1960E:93a-16": "dbus kyis ni rnam bsgoms te //",
    "T02TD1960E:93a-17": "'di ltar phyogs kyi dbye ba yis //",
    "T02TD1960E:93a-18": "sna tshogs rdo rje bsgom bya'o //",
    "T02TD1960E:93a-19": "bris sku la yang de bzhin bsgom //",
    "T02TD1960E:93a-20": "rab tu gzugs kyi rim ji bzhin //",
    "T02TD1960E:93a-21": "rnam lnga bsam par byas nas ni //",
    "T02TD1960E:93a-22": "sangs rgyas gzugs brnyan rnam bsgom mo //",
    "T02TD1960E:93a-23": "rnam lnga de ni dpal dang ldan //",
    "T02TD1960E:93a-24": "de rjes gang bar bdud sel byed //",
    "T02TD1960E:93a-25": "de ni sangs rgyas gzugs brnyan grags //",
    "T02TD1960E:93a-26": "de phyir de la de gsungs so //",
    "T02TD1960E:93a-27": "lte bar sna tshogs pad zla la //",
    "T02TD1960E:93a-28": "dbyangs yig nyis skor dgod par bya //",
    "T02TD1960E:93a-29": "de yis zla ba rdzogs pa ste //",
    "T02TD1960E:93a-30": "ka yi thog mar nyis skor bya //",
    "T02TD1960E:93a-31": "da dha da dha ya la drug / bsnan pas de rnams rdzogs pa yis //",
    "T02TD1960E:93a-32": "zla ba dmar po rnam bsgom bya //",
    "T02TD1960E:93a-33": "de gnyis rdzogs la ji skad gsungs //",
    "T02TD1960E:93a-34": "me long mnyam pa nyid du brjod //",
    "T02TD1960E:93a-35": "de dbus h'um skyes so sor rtog / de las gyur pa rdo rje ste //",
    "T02TD1960E:93a-36": "de ni bya ba nan tan brjod //",
    "T02TD1960E:93a-37": "nyi ma'i nor bu 'od zer mtshungs //",
    "T02TD1960E:93a-38": "'od dang sa bon lan rdo rje //",
    "T02TD1960E:93a-39": "aom badzra a'atma ko&amp; ham /",
    "T02TD1960E:93a-40": "zhes bya bas nga rgyal bya'o //",
    "T02TD1960E:93a-41": "de la skyes pa kha dog dkar //",
    "T02TD1960E:93a-42": "thub pa'i mchog gis rab brgyan pa //",
    "T02TD1960E:93a-43": "rang 'od kyis lus 'khyud pa ste //",
    "T02TD1960E:93a-44": "sgeg pa khro bo'i gzugs can no //",
    "T02TD1960E:93a-45": "mchog gi bde ba dang ldan pa //",
    "T02TD1960E:93a-46": "dkar po sngon po dmar po'i zhal //",
    "T02TD1960E:93a-47": "g-yas bskum g-yon brkyang bar gnas pa //",
    "T02TD1960E:93a-48": "'bar ba dang ldan ral gri dang //",
    "T02TD1960E:93a-49": "rdo rje gri gug gsor bar byed //",
    "T02TD1960E:93a-50": "'khor lo'i padma skal ldan pa //",
    "T02TD1960E:93a-51": "g-yas pa'i g-yon du shin tu yang //",
    "T02TD1960E:93a-52": "'od zer 'phro zhing phyag gis 'dzin //",
    "T02TD1960E:93a-53": "aom dharma dh'a tu dzny'a na badzra sva bh'a wa a'atma ko&amp; ham /",
    "T02TD1960E:93a-54": "zhes bya bas rnam pa lnga'i rang bzhin las //",
    "T02TD1960E:93a-55": "rnal 'byor 'di ni yod pa ste //",
    "T02TD1960E:93a-56": "'di rnal 'byor ro //",
    "T02TD1960E:93b-0": "chags pa che @93b bas 'dul ba yis //",
    "T02TD1960E:93b-1": "'gro ba gsum ni kun du dmigs //",
    "T02TD1960E:93b-2": "rang gi rnam shes 'od zer gyis //",
    "T02TD1960E:93b-3": "sna tshogs spros pa rdzogs sangs rgyas //",
    "T02TD1960E:93b-4": "rtag bde dga' ba'i rang bzhin can //",
    "T02TD1960E:93b-5": "de rnams rang gi lus la zhugs //",
    "T02TD1960E:93b-6": "rtog pa thams cad rnam spangs bya //",
    "T02TD1960E:93b-7": "bdag nyid longs spyod rdzogs par bsgom //",
    "T02TD1960E:93b-8": "'di ni de nyid sngags rtse dmar //",
    "T02TD1960E:93b-9": "ho: gnyis kyis ni spel ba ste //",
    "T02TD1960E:93b-10": "ji ltar skar ma 'pho ba bzhin //",
    "T02TD1960E:93b-11": "byang chub sems ni de bzhin gzhug / snying rje chags pa'i sems kyis ni //",
    "T02TD1960E:93b-12": "rdor 'dzin nyid du 'od du zhu //",
    "T02TD1960E:93b-13": "byams pa la sogs tsartsi k'as //",
    "T02TD1960E:93b-14": "'khor lo'i bdag po skul byed do //",
    "T02TD1960E:93b-15": "snying rje'i khro bo rje btsun bzhengs //",
    "T02TD1960E:93b-16": "gnas gsum kun gyi gti mug spongs //",
    "T02TD1960E:93b-17": "bdud rnams bzhi las gtso bo rgyal //",
    "T02TD1960E:93b-18": "kye 'khrugs pa'i sems kyis rje btsun bzhengs //",
    "T02TD1960E:93b-19": "'jig rten mgron gnyer stong bar bzhugs //",
    "T02TD1960E:93b-20": "'jig rten bsod nams rje btsun bzhengs //",
    "T02TD1960E:93b-21": "kye stong par bsams nas ci ste bzhugs //",
    "T02TD1960E:93b-22": "byang chub rang bzhin 'jig rten mgron //",
    "T02TD1960E:93b-23": "'dis ni zhu ba bskul ba ste //",
    "T02TD1960E:93b-24": "chags pa'i rjes chags thim pa'o //",
    "T02TD1960E:93b-25": "'di yi glu yi mngon pa yis //",
    "T02TD1960E:93b-26": "'od du zhu ba'i bde sems ni //",
    "T02TD1960E:93b-27": "rab tu zhu zhing zhu la skyes //",
    "T02TD1960E:93b-28": "nyi dkyil la ni ya sngon te //",
    "T02TD1960E:93b-29": "khro bo dang ni khros pa can //",
    "T02TD1960E:93b-30": "rus pa'i rgyan gyis yang dag brgyan //",
    "T02TD1960E:93b-31": "smin ma rnon po 'bar ba can //",
    "T02TD1960E:93b-32": "yan lag spu gri bzhin 'jigs sbyin //",
    "T02TD1960E:93b-33": "rdo rje sngon po 'od dang ldan //",
    "T02TD1960E:93b-34": "ma he'i rgyab tu gnas pa'o //",
    "T02TD1960E:93b-35": "de yi sa bon 'od zer gyis //",
    "T02TD1960E:93b-36": "nag po dgra yi gzugs byas nas //",
    "T02TD1960E:93b-37": "stobs chen 'jigs pa'ang 'jigs par byed //",
    "T02TD1960E:93b-38": "sna tshogs bdag nyid mnyam par bzhugs //",
    "T02TD1960E:93b-39": "ma he'i rdo rje bsams nas ni //",
    "T02TD1960E:93b-40": "dkyil 'khor bdag po rnam par bsgoms //",
    "T02TD1960E:93b-41": "dug bzhin tsha ba 'phros pa ni //",
    "T02TD1960E:93b-42": "'jig rten gsum zad dkyil 'khor ni //",
    "T02TD1960E:93b-43": "mun nag lus ni drag shul can //",
    "T02TD1960E:93b-44": "ljags 'dril rab tu 'od zer 'phro //",
    "T02TD1960E:93b-45": "mche ba 'od zer 'phro zhing zhal //",
    "T02TD1960E:93b-46": "smin ma sma ra skra gyen te //",
    "T02TD1960E:93b-47": "g-yas bskum g-yon brkyang zhabs kyis gnas //",
    "T02TD1960E:93b-48": "dus ni mi dran byed pa'o //",
    "T02TD1960E:93b-49": "rtsa ba'i zhal ni bung ba che //",
    "T02TD1960E:93b-50": "g-yas pa shin tu zla ba 'od //",
    "T02TD1960E:93b-51": "g-yon pa dmar po rab tu gsungs //",
    "T02TD1960E:93b-52": "rdo rje rgyan gyis brgyan pa ste //",
    "T02TD1960E:94a-0": "mi thung gsus chen nag po @94a * //",
    "T02TD1960E:94a-1": "yin //",
    "T02TD1960E:94a-2": "mgo bo'i phreng bas do shal byed //",
    "T02TD1960E:94a-3": "g-yas g-yon dang po'i phyag gnyis kyis //",
    "T02TD1960E:94a-4": "bhandha dang ni gri gug 'dzin //",
    "T02TD1960E:94a-5": "rang 'od shes rab yang dag sbyor //",
    "T02TD1960E:94a-6": "bde ba 'bab cing gzhan don byed //",
    "T02TD1960E:94a-7": "lhag ma g-yas pa'i phyag gnyis kyis //",
    "T02TD1960E:94a-8": "'bar bzhin rdo rje ral gri 'dzin //",
    "T02TD1960E:94a-9": "g-yon pa gnyis kyi phyag gis ni //",
    "T02TD1960E:94a-10": "padma dang ni 'khor lo 'dzin //",
    "T02TD1960E:94a-11": "sprul gyi rgyal pos rgyan byed pa //",
    "T02TD1960E:94a-12": "sngon po grangs med sprul rgyan gyis //",
    "T02TD1960E:94a-13": "shin tu 'jigs byed dbu skra bcings //",
    "T02TD1960E:94a-14": "dmar po 'jog po glu yis ni //",
    "T02TD1960E:94a-15": "stobs chen rna cha'i rna rgyan byed //",
    "T02TD1960E:94a-16": "rigs ldan ser pos dpung rgyan te//",
    "T02TD1960E:94a-17": "ser po yang ni phyag gdub 'dzin //",
    "T02TD1960E:94a-18": "klu rgyal dung skyod klu yis ni //",
    "T02TD1960E:94a-19": "shin tu dkar po'i padma 'dzin //",
    "T02TD1960E:94a-20": "'jog po ljang gu klu rgyal gyis //",
    "T02TD1960E:94a-21": "legs par tshangs skud byed pa ste //",
    "T02TD1960E:94a-22": "nor rgyas klu yi rgyal pos ni //",
    "T02TD1960E:94a-23": "de yi ska rags byas pa ste //",
    "T02TD1960E:94a-24": "padma chen po klu rgyal gyis //",
    "T02TD1960E:94a-25": "pad skud kha dog dkar po bzhin //",
    "T02TD1960E:94a-26": "des ni zhabs gdub byas pa ste //",
    "T02TD1960E:94a-27": "thams cad phut sgra drag shul can //",
    "T02TD1960E:94a-28": "mche gnyis so phreng lce gnyis pa'o //",
    "T02TD1960E:94a-29": "'di ni 'khor byang rang bzhin can //",
    "T02TD1960E:94a-30": "'di legs gshin rje gshed po yin //",
    "T02TD1960E:94a-31": "shes nas rnam rtog med par bya //",
    "T02TD1960E:94a-32": "brlabs shing sngags kyis mnyam bya'o //",
    "T02TD1960E:94a-33": "aom dharma dh'a tu sva bh'a wa a'atma ko&amp; ham /",
    "T02TD1960E:94a-34": "zhes bya ba 'dis ni rjes su rnal 'byor ro //",
    "T02TD1960E:94a-35": "rang snying 'od zer lcags kyus dgug / mkha' khyab rdzogs pa'i sangs rgyas kun //",
    "T02TD1960E:94a-36": "thams cad de ni zhal du gzhug / bde zhugs 'bab cing snying gar zhu //",
    "T02TD1960E:94a-37": "byas pas blo ldan rnal 'byor gyis //",
    "T02TD1960E:94a-38": "rdor lam khu ba de nyid 'phro //",
    "T02TD1960E:94a-39": "rang 'od padma'i nang gnas pa //",
    "T02TD1960E:94a-40": "sa bon gzugs kyis dmigs par bya //",
    "T02TD1960E:94a-41": "sa bon 'khor lo yang dag 'byung //",
    "T02TD1960E:94a-42": "sa bon rnams kyi byin rlabs te //",
    "T02TD1960E:94a-43": "tsha tsha 'phro zhing 'bar ba can //",
    "T02TD1960E:94a-44": "mkhas pas rim par bsgom pa ste //",
    "T02TD1960E:94a-45": "gsungs pa'i mtshan nyid ji bzhin pa ;",
    "T02TD1960E:94a-46": "/ ya rnams dbus su sngon po byung //",
    "T02TD1960E:94a-47": "dkyil 'khor bdag po bzhengs pa'o //",
    "T02TD1960E:94a-48": "shar du kshe yis 'khor lo rdzogs //",
    "T02TD1960E:94a-49": "rtag pa phyag drug dkar po ste //",
    "T02TD1960E:94a-50": "g-yas par 'khor lo ral gri gnas //",
    "T02TD1960E:94a-51": "g-yon par rin chen mtsho skyes 'dzin //",
    "T02TD1960E:94a-52": "ma yis rnam pas lho phyogs su //",
    "T02TD1960E:94b-0": "@94b rin chen 'byung gnas rin chen rgyal //",
    "T02TD1960E:94b-1": "gser bsregs dang ni mtshungs pa'i mdog / g-yas pas rin chen ral gri 'dzin //",
    "T02TD1960E:94b-2": "g-yon pas 'khor lo padma gnas //",
    "T02TD1960E:94b-3": "nub tu 'dod chags rdo rje ste //",
    "T02TD1960E:94b-4": "mi yi sa bon padma rdzogs //",
    "T02TD1960E:94b-5": "padma r'a ga mnyam mtshungs pa //",
    "T02TD1960E:94b-6": "padma ral gri g-yas par gnas //",
    "T02TD1960E:94b-7": "nor bu 'khor lo g-yon par bkod //",
    "T02TD1960E:94b-8": "sa bon da las ral gri skyes //",
    "T02TD1960E:94b-9": "ljang gu phrag dog gshin dgra ste //",
    "T02TD1960E:94b-10": "ral gri 'khor lo g-yas pas 'dzin //",
    "T02TD1960E:94b-11": "padma nor bu g-yon par bsnams //",
    "T02TD1960E:94b-12": "thams cad zhe sdang gshin dgra yi //",
    "T02TD1960E:94b-13": "mtshan nyid kyis ni khro bo'i gzugs //",
    "T02TD1960E:94b-14": "rtsa ba'i phyag ni gnyis gnyis kun //",
    "T02TD1960E:94b-15": "gri gug bhandha bsgom bya ste //",
    "T02TD1960E:94b-16": "rang gi shes rab gnyis med lus //",
    "T02TD1960E:94b-17": "bde ba'i gzugs kyis rang bzhin can //",
    "T02TD1960E:94b-18": "nyi ma'i dkyil 'khor kun gnas pa //",
    "T02TD1960E:94b-19": "dge ba zla ba'i dkyil 'khor gnas //",
    "T02TD1960E:94b-20": "sna tshogs rdo rje rtsibs rtse la //",
    "T02TD1960E:94b-21": "sems can don mdzad bsgom par bya //",
    "T02TD1960E:94b-22": "ya rnams shar phyogs sgo ru byung //",
    "T02TD1960E:94b-23": "tho ba sngon po rang bzhin te //",
    "T02TD1960E:94b-24": "g-yas par ral gri tho ba 'dzin //",
    "T02TD1960E:94b-25": "g-yon na nor bu pad dkar gnas //",
    "T02TD1960E:94b-26": "de tho zhes ni gshin rje gshed //",
    "T02TD1960E:94b-27": "tsa las byung ba be con lho sgor gnas //",
    "T02TD1960E:94b-28": "be con gshin dgra kha dog dkar //",
    "T02TD1960E:94b-29": "g-yas pas be con ral gri 'dzin //",
    "T02TD1960E:94b-30": "g-yon pas 'dam skyes 'khor lo bsnams //",
    "T02TD1960E:94b-31": "nub tu padma gshin dgra ni //",
    "T02TD1960E:94b-32": "dmar po zhal gsum phyag drug ste //",
    "T02TD1960E:94b-33": "ni las skyes pa 'dod chags rgyal //",
    "T02TD1960E:94b-34": "byang du ral gri gshin dgra ni //",
    "T02TD1960E:94b-35": "ra las skyes pa'i cha byad ni //",
    "T02TD1960E:94b-36": "rgyal po phrag dog dbyibs kyis gnas //",
    "T02TD1960E:94b-37": "cung zhig sngon po'i dbye ba yis //",
    "T02TD1960E:94b-38": "rab tu 'jigs bzhin byas pa ste //",
    "T02TD1960E:94b-39": "thams cad khros pa dang ldan pa //",
    "T02TD1960E:94b-40": "yan lag la 'grogs pa yis brgyan //",
    "T02TD1960E:94b-41": "gtsigs pa'i zhal gyis bzhad pa ste //",
    "T02TD1960E:94b-42": "skra ni ser skya 'bar zhing 'gred //",
    "T02TD1960E:94b-43": "nyi dkyil la ni yang dag gnas //",
    "T02TD1960E:94b-44": "mche ba gtsigs shing stobs kyi zhal //",
    "T02TD1960E:94b-45": "gri gug bhandha 'dzin pa'o //",
    "T02TD1960E:94b-46": "sna tshogs rdo rje grva bzhi ru //",
    "T02TD1960E:94b-47": "de bzhin lha mo zla dkyil gnas //",
    "T02TD1960E:94b-48": "dza 'khor rdo rje ts'a rtsi k'a / lha mo de ni shar lhor gnas //",
    "T02TD1960E:94b-49": "skems ma dkar mo khro chen ma //",
    "T02TD1960E:94b-50": "gti mug gshin dgra rang bzhin bzhugs //",
    "T02TD1960E:95a-0": "de nas lho @95a * //",
    "T02TD1960E:95a-1": "nub phag mo ste //",
    "T02TD1960E:95a-2": "sa las rdo rje skyes ma yin //",
    "T02TD1960E:95a-3": "phag pa'i gdong can khro chen ma //",
    "T02TD1960E:95a-4": "zhes sdang gshin dgra 'dra ba'i 'od //",
    "T02TD1960E:95a-5": "rab tu zhi ba'i dbyangs can ma //",
    "T02TD1960E:95a-6": "nub byang gi ni grva ru gnas //",
    "T02TD1960E:95a-7": "do las skyes ma mchog dmar mdog /'dod chags gshin dgra'i dbyibs can ma ;",
    "T02TD1960E:95a-8": "/ byang shar grva ru yang dag gnas //",
    "T02TD1960E:95a-9": "dkar mo ljang gu 'jigs byed ma //",
    "T02TD1960E:95a-10": "phrag dog gshin dgra'i phyag mtshan 'dzin //",
    "T02TD1960E:95a-11": "ru las skyes pa'i phrag dog dbyibs //",
    "T02TD1960E:95a-12": "sngon po'i g-yas pa dkar po ste //",
    "T02TD1960E:95a-13": "dkar po'i g-yas pa sngon po yin //",
    "T02TD1960E:95a-14": "de gnyis g-yon zhal dmar po ste //",
    "T02TD1960E:95a-15": "gzhan ma'i zhal ni dkar po'o //",
    "T02TD1960E:95a-16": "na yo ni ra grva bzhi ru //",
    "T02TD1960E:95a-17": "dkyil 'khor gyi ni bhandha ste //",
    "T02TD1960E:95a-18": "rang sngags rig pa ji bzhin gyis //",
    "T02TD1960E:95a-19": "blo ldan rdzogs shing 'phro bar bya //",
    "T02TD1960E:95a-20": "h'um hr'i: shtri: la sogs sngags sgra yis //",
    "T02TD1960E:95a-21": "dkyil 'khor mnga' bdag yang dag bskul //",
    "T02TD1960E:95a-22": "grangs med sprul pa rnam 'phros te //",
    "T02TD1960E:95a-23": "brtson 'grus sems can don mdzad pa //",
    "T02TD1960E:95a-24": "dngos po thams cad rang lus la //",
    "T02TD1960E:95a-25": "khro bo'i dpa' bos gzhug bya'o //",
    "T02TD1960E:95a-26": "dzin dzik ces bya bas ni //",
    "T02TD1960E:95a-27": "shar du gti mug gshin dgra ste //",
    "T02TD1960E:95a-28": "sna tshogs pad zla dbyibs rtse ru //",
    "T02TD1960E:95a-29": "de la de ni gnas par bya //",
    "T02TD1960E:95a-30": "ratna dhrik ces bya bas ni //",
    "T02TD1960E:95a-31": "lho yi padma'i nyi dkyil la //",
    "T02TD1960E:95a-32": "bgegs med don du dgug pa ste //",
    "T02TD1960E:95a-33": "rim pas de la gzhug par bya //",
    "T02TD1960E:95a-34": "a'a ro lik ces bya sngags kyis //",
    "T02TD1960E:95a-35": "'dod chags gshin dgra skyon med pa //",
    "T02TD1960E:95a-36": "nub kyi sna tshogs pad nyi la //",
    "T02TD1960E:95a-37": "rim pas de ni rnam bsgom bya //",
    "T02TD1960E:95a-38": "pra dzny'a dhrik ni de nyid kyis //",
    "T02TD1960E:95a-39": "phrag dog dgra ni rnam zil byed //",
    "T02TD1960E:95a-40": "byang gi padmo rnon po la //",
    "T02TD1960E:95a-41": "de ni rim pas gnas par bsam //",
    "T02TD1960E:95a-42": "mung+gar dhrik ni de nyid kyis //",
    "T02TD1960E:95a-43": "shar phyogs sgo ru padma la //",
    "T02TD1960E:95a-44": "nyi dkyil la ni 'bar zhing gnas //",
    "T02TD1960E:95a-45": "tho ba mthar byed min zhes bya //",
    "T02TD1960E:95a-46": "rim pas mkhas pas yang dag bsam //",
    "T02TD1960E:95a-47": "danda dhrik ces bya sngags kyis ;",
    "T02TD1960E:95a-48": "/ lho yi sgo ru yang dag gnas //",
    "T02TD1960E:95a-49": "be con gshin dgra mi bgrungs pa //",
    "T02TD1960E:95a-50": "sna tshogs pad nyi zla 'od bsam //",
    "T02TD1960E:95a-51": "padma dhrik ces bya bas ni //",
    "T02TD1960E:95a-52": "padma dus med gshin dgra ste //",
    "T02TD1960E:95a-53": "nub sgor 'dam skyes nyi dkyil la //",
    "T02TD1960E:95a-54": "'khrugs pa stobs chen bsam par bya //",
    "T02TD1960E:95b-0": "khadga dhrik ni de nyid @95b kyis ;",
    "T02TD1960E:95b-1": "/ ral gri de ni dus med pa //",
    "T02TD1960E:95b-2": "sna tshogs pad dang nyi dkyil la //",
    "T02TD1960E:95b-3": "bdud med byed pa byang sgor sgom //",
    "T02TD1960E:95b-4": "sna tshogs rdo rje grva bzhi ru //",
    "T02TD1960E:95b-5": "gzhan yang de bzhin lha mo bsam //",
    "T02TD1960E:95b-6": "dve sha ra ti zhes sngags kyis //",
    "T02TD1960E:95b-7": "shar lho mtshams kyi lha mo ste //",
    "T02TD1960E:95b-8": "zla ba dang ni sna tshogs pad //",
    "T02TD1960E:95b-9": "khros ma ts'a rtsi yang dag gnas //",
    "T02TD1960E:95b-10": "de nas lho nub rdo rje phag / rigs kyi bdag mo phag mo ste //",
    "T02TD1960E:95b-11": "mo ha ra ti de nyid kyis //",
    "T02TD1960E:95b-12": "padma zla bar mkhas pas bsgom //",
    "T02TD1960E:95b-13": "de nas nub byang grva nyid la //",
    "T02TD1960E:95b-14": "r'a ga ra ti zhes sngags kyis //",
    "T02TD1960E:95b-15": "pad zla la ni dbyangs can dgod //",
    "T02TD1960E:95b-16": "de nas byang shar dkar mo ste //",
    "T02TD1960E:95b-17": "badzra ra ti zhes sngags kyis //",
    "T02TD1960E:95b-18": "zla pad la ni lha mo bsgom //",
    "T02TD1960E:95b-19": "dkyil 'khor gyi ni grva bzhi ru //",
    "T02TD1960E:95b-20": "de nyid gsum gyi bhandha rnams //",
    "T02TD1960E:95b-21": "'di ni rnam 'phros dag pa'i 'khor //",
    "T02TD1960E:95b-22": "dam par byas na bde dang ldan //",
    "T02TD1960E:95b-23": "gong ma'i 'khor lo de thim ste //",
    "T02TD1960E:95b-24": "mnyam nyid pas ni dmigs pa ste //",
    "T02TD1960E:95b-25": "'di ni sbyor ba dang po'o //",
    "T02TD1960E:95b-26": "gshin dgra nag po dus 'jigs pas //",
    "T02TD1960E:95b-27": "de yi rang bzhin dkyil lha rnams //",
    "T02TD1960E:95b-28": "mig dang lus sogs rang bzhin te //",
    "T02TD1960E:95b-29": "lha rnams kyis ni byin rlabs bya //",
    "T02TD1960E:95b-30": "gtu mug kshim la 'khor lo skyes //",
    "T02TD1960E:95b-31": "cung zhig khros pa'i mig la gnas //",
    "T02TD1960E:95b-32": "rdo rje mig yin blo ldan dmigs //",
    "T02TD1960E:95b-33": "rna gnyis dzri las rdo rje byung //",
    "T02TD1960E:95b-34": "rdo rje rna ba kha dog gnag / dri las kham skyes rin chen 'byung //",
    "T02TD1960E:95b-35": "ser sna de ni zla ba la //",
    "T02TD1960E:95b-36": "rdo rje dri ni de bzhin mchog / ljags la gam las padma byung //",
    "T02TD1960E:95b-37": "'dod chags dra ba rdor ljags yin //",
    "T02TD1960E:95b-38": "kam las skyes pa ral gri ste //",
    "T02TD1960E:95b-39": "ri dags mtshan pa'i rdor lus yin //",
    "T02TD1960E:95b-40": "phrag dog gshin dgra rang bzhin gzugs //",
    "T02TD1960E:95b-41": "dpral bar lus yin zhes bya ste //",
    "T02TD1960E:95b-42": "lte stengs sam las rdo rje yin //",
    "T02TD1960E:95b-43": "rdo rje sems ni de bzhin mchog / sgeg po khro bo rang bzhin gzugs //",
    "T02TD1960E:95b-44": "rdo rje 'dzin pa dgod bya ste //",
    "T02TD1960E:95b-45": "'di ni yan lag drug dgod pa'o //",
    "T02TD1960E:95b-46": "mngon sum don grub las su gsungs //",
    "T02TD1960E:95b-47": "snying gar h'um rdor dbus su gnas //",
    "T02TD1960E:95b-48": "h'um rdor sngon po legs 'od can //",
    "T02TD1960E:95b-49": "gshin dgra dang 'dra phyag mtshan mtshungs //",
    "T02TD1960E:95b-50": "sems la gnas pa'i thugs rdor bsgom //",
    "T02TD1960E:95b-51": "ao la gong aa las padma skyes //",
    "T02TD1960E:95b-52": "de dbus pum las chags pa byung //",
    "T02TD1960E:95b-53": "'dod chags gshin dgra lta bu'i lus //",
    "T02TD1960E:96a-0": "dpal ldan @96a * //",
    "T02TD1960E:96a-1": "gsung rdor rnam bsgom bya //",
    "T02TD1960E:96a-2": "spyi bor aom rnams 'khor lo dbus //",
    "T02TD1960E:96a-3": "dkar po gshin 'bar de dbur 'khor //",
    "T02TD1960E:96a-4": "sku yi rdo rje sku dang 'dra //",
    "T02TD1960E:96a-5": "phyag dang phyag mtshan kha dog mtshungs //",
    "T02TD1960E:96a-6": "de ni de nyid rdor mchog ste //",
    "T02TD1960E:96a-7": "rdzogs pas mkha' gnas sangs rgyas mchod //",
    "T02TD1960E:96a-8": "sngags kyis de rnams byin rlabs bya //",
    "T02TD1960E:96a-9": "aom sarba ta th'a ga ta tsitta badzra sva bh'a wa a'atma ko&amp; ham /",
    "T02TD1960E:96a-10": "aom sarba ta th'a ga ta w'a ka badzra sva bh'a wa a'atma ko&amp; ham /",
    "T02TD1960E:96a-11": "aom sarba ta th'a ga ta k'a ya badzra sva bh'a wa a'atma ko&amp; ham /",
    "T02TD1960E:96a-12": "rang snying sa bon 'od zer gyis //",
    "T02TD1960E:96a-13": "sras dang bcas pa'i sangs rgyas kun //",
    "T02TD1960E:96a-14": "sna tshogs la gnas dgug byas pas //",
    "T02TD1960E:96a-15": "mdun du de ni bzhugs dmigs te //",
    "T02TD1960E:96a-16": "des ni yang dag spros pa yi //",
    "T02TD1960E:96a-17": "ji srid ts'a rtsi la sogs pa //",
    "T02TD1960E:96a-18": "zla 'od mtshungs pa'i bum pa yis //",
    "T02TD1960E:96a-19": "bkra shis la sogs glu rnams kyis //",
    "T02TD1960E:96a-20": "yang ni dbang bskur dmigs par bya //",
    "T02TD1960E:96a-21": "bdag nyid dang ni thams cad la //",
    "T02TD1960E:96a-22": "dbang bskur bas ni ci byung ste //",
    "T02TD1960E:96a-23": "spyi bor gshin dgra nag po yi //",
    "T02TD1960E:96a-24": "rdor 'dzin bdag nyid de bzhin no //",
    "T02TD1960E:96a-25": "rang snying sa bon 'od zer gyis //",
    "T02TD1960E:96a-26": "bdag mdun ye shes 'khor lo dgug /'khor lo de ni dmigs nas ni //",
    "T02TD1960E:96a-27": "khro rnams bgegs bskrad srung bar byed //",
    "T02TD1960E:96a-28": "aargha bsil yab phul byas nas //",
    "T02TD1960E:96a-29": "aom mung+ga ra dza: //",
    "T02TD1960E:96a-30": "'di sngags kyis ni dgug pa ste //",
    "T02TD1960E:96a-31": "aom danda h'um /",
    "T02TD1960E:96a-32": "'di sngags kyis ni rab tu gzhug / aom padma bam /",
    "T02TD1960E:96a-33": "sngags 'di yis ni 'ching ba ste //",
    "T02TD1960E:96a-34": "aom khadga ho: sngags 'di yis ni dbang byed do //",
    "T02TD1960E:96a-35": "rang snying sa bon 'od rnams kyis //",
    "T02TD1960E:96a-36": "sangs rgyas dgug cing gzhug pa ste //",
    "T02TD1960E:96a-37": "snying gar 'od zhu dmigs nas ni //",
    "T02TD1960E:96a-38": "ma lus rdo rje lam nas dbyung //",
    "T02TD1960E:96a-39": "rang 'od rig ma'i padma la //",
    "T02TD1960E:96a-40": "zla ba las byung lha mo rnams //",
    "T02TD1960E:96a-41": "sna tshogs me tog la sogs rdzas //",
    "T02TD1960E:96a-42": "phyag gi yal gas de rnams 'dzin //",
    "T02TD1960E:96a-43": "sgeg ldan de yi mchod pa ste //",
    "T02TD1960E:96a-44": "yid 'phrog mchod pa'i glu dang ni //",
    "T02TD1960E:96a-45": "sna tshogs gar gyi bye brag gis //",
    "T02TD1960E:96a-46": "des ni bde chen rab yin no //",
    "T02TD1960E:96a-47": "kye kye gshin rje dgra nag po //",
    "T02TD1960E:96a-48": "bla ma srin po'i rang bzhin can //",
    "T02TD1960E:96a-49": "khyod mthong bdag ni rnam 'jigs te //",
    "T02TD1960E:96a-50": "bla ma khro bo'i rang bzhin spongs //",
    "T02TD1960E:96a-51": "bdag pos gar byed pa yis ni //",
    "T02TD1960E:96a-52": "steng ris mi yul sa 'og 'dar //",
    "T02TD1960E:96b-0": "mig sman bcag @96b bzhin khros pa'i yid //",
    "T02TD1960E:96b-1": "mig bgrungs khyod ni gar byed do //",
    "T02TD1960E:96b-2": "mi thung nag po gshin dgra ste //",
    "T02TD1960E:96b-3": "gzugs ni rnam pa sna tshogs sprul //",
    "T02TD1960E:96b-4": "rdo rje dbyangs can bdag gis zhus //",
    "T02TD1960E:96b-5": "bde chen khyod ni gar mdzod cig / hr'i: shtri: sngags kyis khyod gar byed //",
    "T02TD1960E:96b-6": "khams gsum the tshom med par mdzod //",
    "T02TD1960E:96b-7": "gshin rje khro bo rje btsun khyod //",
    "T02TD1960E:96b-8": "gar byed 'gro bas mthong ba'o //",
    "T02TD1960E:96b-9": "aom sarba ta th'a ga ta p'u dza badzra sva bh'a wa a'atma ko&amp; ham /",
    "T02TD1960E:96b-10": "thams cad sgra brnyan lta bu'i dpe //",
    "T02TD1960E:96b-11": "sgra yul bzhin du rnam dmigs bya'o //",
    "T02TD1960E:96b-12": "'khor lo la gnas lha rnams kyis //",
    "T02TD1960E:96b-13": "'khor lo'i bdag po bstod pa ste//",
    "T02TD1960E:96b-14": "gti mug rdo rje rang bzhin khyod //",
    "T02TD1960E:96b-15": "gshin dgra bde ba 'jigs pa'o //",
    "T02TD1960E:96b-16": "sangs rgyas kun ldan mgon po ste //",
    "T02TD1960E:96b-17": "'jigs med rdo rje phyag 'tshal bstod //",
    "T02TD1960E:96b-18": "ser sna rdo rje rang bzhin khyod //",
    "T02TD1960E:96b-19": "yang dag gshin dgra 'jigs pa po //",
    "T02TD1960E:96b-20": "thugs kyi rdo rje rab snang ba //",
    "T02TD1960E:96b-21": "rin chen rdo rje phyag 'tshal bstod //",
    "T02TD1960E:96b-22": "'dod chags rdo rje rang bzhin khyod //",
    "T02TD1960E:96b-23": "'dod chags rgya mtsho chos kyi bdag / thams cad dbyangs kyi mchog gi mchog / gsung gi rdo rje phyag 'tshal bstod //",
    "T02TD1960E:96b-24": "phrag dog rdo rje rang bzhin khyod //",
    "T02TD1960E:96b-25": "gshin dgra las kun thams cad byed //",
    "T02TD1960E:96b-26": "sku yi rdo rje rab snang ba //",
    "T02TD1960E:96b-27": "ral gri phyag la phyag 'tshal bstod //",
    "T02TD1960E:96b-28": "sangs rgyas kun gyi rang bzhin khyod //",
    "T02TD1960E:96b-29": "sangs rgyas kun gcig yang dag 'dus //",
    "T02TD1960E:96b-30": "sangs rgyas thams cad mchog gi mchog / dkyil 'khor mnga' bdag phyag 'tshal bstod //",
    "T02TD1960E:96b-31": "aa las skyes pa'i dag pad de //",
    "T02TD1960E:96b-32": "mgo gsum steng du yang dag gnas //",
    "T02TD1960E:96b-33": "rnam rdzogs de 'og me dkyil 'khor //",
    "T02TD1960E:96b-34": "gru gsum ram ba las byung ba'o //",
    "T02TD1960E:96b-35": "de 'og rlung gi dkyil 'khor te //",
    "T02TD1960E:96b-36": "g-yo ba sngon po gzhu dang 'dra //",
    "T02TD1960E:96b-37": "yam las skyes pa ba dan dang //",
    "T02TD1960E:96b-38": "de la kha dog ming dang gzugs //",
    "T02TD1960E:96b-39": "snang mdzad la sogs gnas pa ste //",
    "T02TD1960E:96b-40": "de la sogs pa yang dag dbyung //",
    "T02TD1960E:96b-41": "rigs ngan la sogs rnam pa lnga //",
    "T02TD1960E:96b-42": "h'um las rdo rje rim pa yis //",
    "T02TD1960E:96b-43": "de ni dgag pa bsgom par bya //",
    "T02TD1960E:96b-44": "rlung gis me ni rab sbar pas //",
    "T02TD1960E:96b-45": "zhu bzhin rnam par dmigs pa yin //",
    "T02TD1960E:96b-46": "rdo rje ro mnyam bsgyur ba ste //",
    "T02TD1960E:96b-47": "gshin dgra dri med dmigs pa'o //",
    "T02TD1960E:97a-0": "de la aom @97a * //",
    "T02TD1960E:97a-1": "rnams 'od zer gyis //",
    "T02TD1960E:97a-2": "sangs rgyas ye shes rang bzhin dgug / sngags kyi gzugs kyis rab tu gzhug / dmigs nas bdud rtsi lnga mchog ste //",
    "T02TD1960E:97a-3": "de nyid gsum gyis byin brlabs nas //",
    "T02TD1960E:97a-4": "dkyil 'khor bdag po tshim par bya //",
    "T02TD1960E:97a-5": "zhi ba rdo rje lci la gnas //",
    "T02TD1960E:97a-6": "h'um las skyes pa dmigs nas ni //",
    "T02TD1960E:97a-7": "de la sdu gu'i rnam pa yis //",
    "T02TD1960E:97a-8": "des ni mnyam par dgug par bya //",
    "T02TD1960E:97a-9": "sna tshogs gnas pa'i rdzogs sangs rgyas //",
    "T02TD1960E:97a-10": "dkyil 'khor lha rnams de bzhin no //",
    "T02TD1960E:97a-11": "snying ga'i 'od zer rnams kyis ni //",
    "T02TD1960E:97a-12": "rnam rtog spangs pas dmigs bya'o //",
    "T02TD1960E:97a-13": "thog ma dbus mtha' dbye ba yis //",
    "T02TD1960E:97a-14": "'di la gcig tu sbyor med de //",
    "T02TD1960E:97a-15": "rdul phran cha med rgyu yin pas //",
    "T02TD1960E:97a-16": "grangs med de ni sbyor mi bya //",
    "T02TD1960E:97a-17": "gcig dang du ma'i rang bzhin gyis //",
    "T02TD1960E:97a-18": "rnam par bral ba gang yin de //",
    "T02TD1960E:97a-19": "de ni de bzhin de ma yin //",
    "T02TD1960E:97a-20": "the tshom de nyid las bya'o //",
    "T02TD1960E:97a-21": "gang phyir the tshom gnyis la gnas //",
    "T02TD1960E:97a-22": "bsam mi khyab la the tshom med //",
    "T02TD1960E:97a-23": "spro dang bsdu ba'i sku yin te //",
    "T02TD1960E:97a-24": "sems can ro gcig don las byung //",
    "T02TD1960E:97a-25": "gzhan ni rgyas par de nyid med //",
    "T02TD1960E:97a-26": "'di ni gsal bar rab tu gsungs //",
    "T02TD1960E:97a-27": "ye shes zhabs kyi zhal nas byung //",
    "T02TD1960E:97a-28": "dpal ldan gsang ba 'dus par gsungs //",
    "T02TD1960E:97a-29": "'di la bdag gis rgyas ma smras //",
    "T02TD1960E:97a-30": "dngos po'i bdag nyid dngos po med //",
    "T02TD1960E:97a-31": "khams med rnam par shes pa'ang med //",
    "T02TD1960E:97a-32": "nam mkha' kun mnyam gnas bzhin te //",
    "T02TD1960E:97a-33": "nam mkha' ji bzhin bdag med pa //",
    "T02TD1960E:97a-34": "'di ni chos mchog bde chen po //",
    "T02TD1960E:97a-35": "sa min chu min gnyi ga min ;",
    "T02TD1960E:97a-36": "/ me min rlung min mkha' min te //",
    "T02TD1960E:97a-37": "rdo rje sems dpa' rab sbyor bas //",
    "T02TD1960E:97a-38": "skye ba 'di ni rab gnas pa'i //",
    "T02TD1960E:97a-39": "dngos po thams cad dngos min te //",
    "T02TD1960E:97a-40": "de'i phyir dngos med grags pa'o //",
    "T02TD1960E:97a-41": "rnal 'byor rnal 'byor gyis ni 'brel //",
    "T02TD1960E:97a-42": "rtag dang chad pa gnyis min te //",
    "T02TD1960E:97a-43": "zhal med phyag med kha dog med //",
    "T02TD1960E:97a-44": "mchog gi dga' ba'i mtshan nyid la //",
    "T02TD1960E:97a-45": "dngos po thams cad nges rtag min //",
    "T02TD1960E:97a-46": "thog ma dbus mtha' rnam par spangs //",
    "T02TD1960E:97a-47": "de ltar pho brang shes gnas pas //",
    "T02TD1960E:97a-48": "rnam rtog thams cad spangs pa ste //",
    "T02TD1960E:97a-49": "phung po khams dang bdag med par //",
    "T02TD1960E:97b-0": "dag @97b pa'i bde gzugs bsgom pa'o //",
    "T02TD1960E:97b-1": "'gro ba gshin rje gshed byas nas //",
    "T02TD1960E:97b-2": "rang snying sa bon 'od rnams kyis //",
    "T02TD1960E:97b-3": "de bkug 'ong bar dmigs nas ni //",
    "T02TD1960E:97b-4": "sku gsung thugs rdor rang bzhin can //",
    "T02TD1960E:97b-5": "rdo rje'i rang bzhin chos yin te //",
    "T02TD1960E:97b-6": "ye shes las skyes dgod par bya //",
    "T02TD1960E:97b-7": "de la de yis bon rnams //",
    "T02TD1960E:97b-8": "hr'i: shtri: la sogs ye shes 'bar //",
    "T02TD1960E:97b-9": "lhag rtog spangs pas mthong ba ste //",
    "T02TD1960E:97b-10": "dag pa'i bde ba'i rnam pa can //",
    "T02TD1960E:97b-11": "'phro ba 'dus pas yang dag dgang //",
    "T02TD1960E:97b-12": "bdag nyid mkhas pas bsgom pa yin //",
    "T02TD1960E:97b-13": "sku la sogs par 'phro bya ste //",
    "T02TD1960E:97b-14": "dus gcig dang ni rim pa yis ;",
    "T02TD1960E:97b-15": "/ khro gzugs sna tshogs sprul pa byed //",
    "T02TD1960E:97b-16": "hr'i: shtri: la sogs sngags kyis ni //",
    "T02TD1960E:97b-17": "'gro ba thams cad bde byed do //",
    "T02TD1960E:97b-18": "aom hr'i: shtri: wi kri t'a na na h'um h'um phat phat sv'a h'a /",
    "T02TD1960E:97b-19": "bsam gtan byed pa'i rim pa 'dis //",
    "T02TD1960E:97b-20": "'bad la sngags ni de bzhin bya //",
    "T02TD1960E:97b-21": "gzhan yang bza' ba la sogs las //",
    "T02TD1960E:97b-22": "bsam gtan ldan zhing thams cad bya'o //",
    "T02TD1960E:97b-23": "mchod dang bstod dang bdud rtsi za //",
    "T02TD1960E:97b-24": "sems can don byed yid kyis bya //",
    "T02TD1960E:97b-25": "de nyid gsum gyi rim pa yis //",
    "T02TD1960E:97b-26": "ye shes 'khor lo rnam par dbyung //",
    "T02TD1960E:97b-27": "bdag gi 'khor lo bdag nyid la //",
    "T02TD1960E:97b-28": "ji ltar rim pas gnas pa ste //",
    "T02TD1960E:97b-29": "bdag gis bsod nams byas pa gang //",
    "T02TD1960E:97b-30": "mngon par byang chub la smon bya //",
    "T02TD1960E:97b-31": "de nas smon lam byas nas ni //",
    "T02TD1960E:97b-32": "aom a'a: h'um mu:'i sngags kyis ni //",
    "T02TD1960E:97b-33": "ye shes 'khor lo gshegs su gsol //",
    "T02TD1960E:97b-34": "'di ni rnal 'byor chen po'o //",
    "T02TD1960E:97b-35": "rang bdag rnam pa'i rang bzhin bzhengs //",
    "T02TD1960E:97b-36": "de yi nga rgyal yang dag byed //",
    "T02TD1960E:97b-37": "'bad la dngos po thams cad ni //",
    "T02TD1960E:97b-38": "de bzhin de yi gzugs nges bya //",
    "T02TD1960E:97b-39": "gti mug gshin dgra'i gzugs kyis ni //",
    "T02TD1960E:97b-40": "gnas dang 'gro ba bsgom pa'o //",
    "T02TD1960E:97b-41": "gsungs pa'i dus ni de rnams la //",
    "T02TD1960E:97b-42": "rnal 'byor rnal 'byor bzhi bsgoms te ;",
    "T02TD1960E:97b-43": "/ dang po'i rnal 'byor rnal 'byor che //",
    "T02TD1960E:97b-44": "cung zhig ye shes de rjes sbyor //",
    "T02TD1960E:97b-45": "sbyor bdag yang dag rnal 'byor che //",
    "T02TD1960E:97b-46": "yang dag ye shes dbang gnas so //",
    "T02TD1960E:97b-47": "ji ltar gsungs pa'i rim pa gcig / dus gcig la ni sngags bsgom bya //",
    "T02TD1960E:98a-0": "rnal 'byor che ldan rnal 'byor @98a * //",
    "T02TD1960E:98a-1": "pa ;",
    "T02TD1960E:98a-2": "/'phro dang 'du ba'i lus nyid do //",
    "T02TD1960E:98a-3": "de nyid ye shes gzugs can dag / de phyir bdag nyid gshin rje gshed //",
    "T02TD1960E:98a-4": "dbang bskur rim pa bsam gtan gyis //",
    "T02TD1960E:98a-5": "khrus dang bza' ba thams cad bya //",
    "T02TD1960E:98a-6": "de bzhin bdud rtsi'i rim pa yis //",
    "T02TD1960E:98a-7": "gzhan mchod pa la rtogs par bya ;",
    "T02TD1960E:98a-8": "/ bdag nyid dang ni gzhan ma rnams //",
    "T02TD1960E:98a-9": "rim pa ltar ni rtag tu mchod //",
    "T02TD1960E:98a-10": "dpal ldan gshin dgra'i bdag nyid can //",
    "T02TD1960E:98a-11": "byang chub bsgom pas rtag tu dmigs //",
    "T02TD1960E:98a-12": "bdag gzhan mnyam pa byang chub yin //",
    "T02TD1960E:98a-13": "de phyir rang bdag sbyor ba ste //",
    "T02TD1960E:98a-14": "de med bdag nyid bsgyur 'dod pa //",
    "T02TD1960E:98a-15": "rnal 'byor chos sgrub pa rnyed min no //",
    "T02TD1960E:98a-16": "ji ltar sna tshogs rnam pa la //",
    "T02TD1960E:98a-17": "dngos po gcig la rtog pa ste //",
    "T02TD1960E:98a-18": "sdug bsngal bral nas bde ba skye //",
    "T02TD1960E:98a-19": "las kyi dbye bas de dag skye'o //",
    "T02TD1960E:98a-20": "bdag nyid sems la rnam rtog med //",
    "T02TD1960E:98a-21": "dag pa'i dga' ba'i rang bzhin can //",
    "T02TD1960E:98a-22": "thabs dang shes rab rang bzhin la //",
    "T02TD1960E:98a-23": "nag ces pa ni dga' ba'o //",
    "T02TD1960E:98a-24": "des ni 'khor ba'i rgya mtsho la //",
    "T02TD1960E:98a-25": "de skyes 'khril bas shi dus su //",
    "T02TD1960E:98a-26": "zab pa stobs chen gshin dgra nag / des ni phan byed gzhan min no //",
    "T02TD1960E:98a-27": "gshin sgrub zhags pa lcags kyu 'dzin //",
    "T02TD1960E:98a-28": "stobs chen 'byung tshogs 'jigs med de //",
    "T02TD1960E:98a-29": "de rnams dgug cing phur pas gdab //",
    "T02TD1960E:98a-30": "de ni 'jigs can khro gzugs so //",
    "T02TD1960E:98a-31": "aom hr'i: shtri: wi kri t'a na na h'um h'um phat phat /",
    "T02TD1960E:98a-32": "'byung po thams cad 'khor dang bcas pa dgug pa ste dza: aom hr'i: shtri: wi kri t'a na na h'um h'um phat phat /",
    "T02TD1960E:98a-33": "'byung po thams cad 'khor dang bcas pa phur bus gdab pa ste h'um phat /",
    "T02TD1960E:98a-34": "'dis ni 'ong bar shes byas nas //",
    "T02TD1960E:98a-35": "rang gi kha dog brgyan pa brtag / g-yas pa'i phyag la rang mtshon 'dzin //",
    "T02TD1960E:98a-36": "g-yon pa'i phyag na sna tshogs pa'o //",
    "T02TD1960E:98a-37": "brgya byin gshin rje dbang ldan dang //",
    "T02TD1960E:98a-38": "hr'i: shtri: wi kri sa bon gyis //",
    "T02TD1960E:98a-39": "de dag thams cad rdzogs pa ste //",
    "T02TD1960E:98a-40": "me dang bden bral rlung lha dang //",
    "T02TD1960E:98a-41": "h'um byung lus ni shes bya ste //",
    "T02TD1960E:98a-42": "nyi zla sa yi 'jig rten lha //",
    "T02TD1960E:98a-43": "h'um phat phat sv'a h'a las skyes //",
    "T02TD1960E:98a-44": "lha rnams thams cad khyab 'jug ldan //",
    "T02TD1960E:98a-45": "'di ni gtor ma'i de nyid kyis //",
    "T02TD1960E:98a-46": "mnyam pa thams cad yang dag skyes //",
    "T02TD1960E:98a-47": "rim pas dmigs nas byin gyis brlab //",
    "T02TD1960E:98b-0": "de la rim pas dbang @98b bskur sbyin //",
    "T02TD1960E:98b-1": "bdud rtsi lnga yi rim pa yis //",
    "T02TD1960E:98b-2": "ram gyi sa bon gser dang mtshungs //",
    "T02TD1960E:98b-3": "mchod dang gtor ma de rnams dbul //",
    "T02TD1960E:98b-4": "'di ni gshin rje dgra nag po'i sgrub thabs /",
    "T02TD1960E:98b-5": "slob dpon kun du bzang po'i zhal snga nas mdzad pa rdzogs so /",
    "T02TD1960E:98b-7": "// / slob dpon don yod rdo rje yis ;",
    "T02TD1960E:98b-8": "/ legs par gsal byed sgrub thabs 'di //",
    "T02TD1960E:98b-9": "bsgyur pa'i bsod nams grangs med dang //",
    "T02TD1960E:98b-10": "gzhan yang smon lam 'di btab pas //",
    "T02TD1960E:98b-11": "rgyu dang sgrub thabs mi 'bral zhing //",
    "T02TD1960E:98b-12": "de yi man ngag rjes 'brangs pas //",
    "T02TD1960E:98b-13": "bdag dang gzhan dag sems can kun //",
    "T02TD1960E:98b-14": "gshin rje gshed kyi zhal mthong shog /"
}