{
    "K12D0660=D0997-2_H0630-2:173a-0": "@173a rgya gar skad du /",
    "K12D0660=D0997-2_H0630-2:173a-1": "gra ha m'a tri ka n'a ma dha ra n'i /",
    "K12D0660=D0997-2_H0630-2:173a-2": "bod skad du; gza' rnams kyi yum zhes bya ba'i gzungs /",
    "K12D0660=D0997-2_H0630-2:173a-3": "sangs rgyas dang byang chub sems dpa' thams cad la phyag 'tshal lo //",
    "K12D0660=D0997-2_H0630-2:173a-4": "'di skad bdag gis thos pa dus gcig na /",
    "K12D0660=D0997-2_H0630-2:173a-5": "bcom ldan 'das 'brog gnas kyi grong khyer na lha dang /",
    "K12D0660=D0997-2_H0630-2:173a-6": "klu dang /",
    "K12D0660=D0997-2_H0630-2:173a-7": "gnod sbyin dang /",
    "K12D0660=D0997-2_H0630-2:173a-8": "srin po dang /",
    "K12D0660=D0997-2_H0630-2:173a-9": "dri za dang /",
    "K12D0660=D0997-2_H0630-2:173a-10": "lha ma yin dang /",
    "K12D0660=D0997-2_H0630-2:173a-11": "nam mkha' lding dang /",
    "K12D0660=D0997-2_H0630-2:173a-12": "mi 'am ci dang /",
    "K12D0660=D0997-2_H0630-2:173a-13": "lto 'phye chen po dang /",
    "K12D0660=D0997-2_H0630-2:173a-14": "bdud dang /",
    "K12D0660=D0997-2_H0630-2:173a-15": "nyi ma dang /",
    "K12D0660=D0997-2_H0630-2:173a-16": "zla ba dang /",
    "K12D0660=D0997-2_H0630-2:173a-17": "mig dmar dang /",
    "K12D0660=D0997-2_H0630-2:173a-18": "pa ba sangs dang /",
    "K12D0660=D0997-2_H0630-2:173a-19": "phur bu dang /",
    "K12D0660=D0997-2_H0630-2:173a-20": "gza' lhag pa dang /",
    "K12D0660=D0997-2_H0630-2:173a-21": "spen pa dang /",
    "K12D0660=D0997-2_H0630-2:173a-22": "sgra gcan dang /",
    "K12D0660=D0997-2_H0630-2:173a-23": "mjug ring dang /",
    "K12D0660=D0997-2_H0630-2:173a-24": "rgyu skar nyi shu rtsa brgyad la sogs te mang po rnams kyis bstod cing /",
    "K12D0660=D0997-2_H0630-2:173a-25": "rdo rje chen po'i dam tshig gi byin gyi rlabs kyis brgyan pa'i seng+ge'i khri la bzhugs so //",
    "K12D0660=D0997-2_H0630-2:173b-0": "byang chub sems dpa' du ma dang thabs cig @173b",
    "K12D0660=D0997-2_H0630-2:173b-1": "ste; 'di ltar byang chub sems dpa' sems dpa' chen",
    "K12D0660=D0997-2_H0630-2:173b-2": "po lag na rdo rje dang /",
    "K12D0660=D0997-2_H0630-2:173b-3": "byang chub sems dpa' sems chen po rdo rje gtum po dang /",
    "K12D0660=D0997-2_H0630-2:173b-4": "byang chub sems dpa' sems dpa' chen po rdo rje'i sde dang /",
    "K12D0660=D0997-2_H0630-2:173b-5": "byang chub sems dpa' sems dpa' chen po rdo rje gzhu can dang /",
    "K12D0660=D0997-2_H0630-2:173b-6": "byang chub sems dpa' sems dpa' chen po rdo rje'i bdag po dang /",
    "K12D0660=D0997-2_H0630-2:173b-7": "byang chub sems dpa' sems dpa' chen po rdo rje'i rgyan dang /",
    "K12D0660=D0997-2_H0630-2:173b-8": "byang chub sems dpa' sems dpa' chen po rdo rje'i 'od dang /",
    "K12D0660=D0997-2_H0630-2:173b-9": "byang chub sems dpa' sems dpa' chen po spyan ras gzigs dbang phyug dang /",
    "K12D0660=D0997-2_H0630-2:173b-10": "byang chub sems dpa' sems dpa' chen po kun tu gzigs dang /",
    "K12D0660=D0997-2_H0630-2:173b-11": "byang chub sems dpa' sems dpa' chen po 'jig rten dpal dang /",
    "K12D0660=D0997-2_H0630-2:173b-12": "byang chub sems dpa' sems dpa' chen po padma'i tog dang /",
    "K12D0660=D0997-2_H0630-2:173b-13": "byang chub sems dpa' sems dpa' chen po zhal ras rgyas pa dang /",
    "K12D0660=D0997-2_H0630-2:173b-14": "byang chub sems dpa' sems dpa' chen po padma'i snying po dang /",
    "K12D0660=D0997-2_H0630-2:173b-15": "byang chub sems dpa' sems dpa' chen po padma'i spyan dang /",
    "K12D0660=D0997-2_H0630-2:173b-16": "byang chub sems dpa' sems dpa' chen po 'jam dpal gzhon nur gyur pa dang /",
    "K12D0660=D0997-2_H0630-2:174a-0": "byang chub sems dpa' sems @174a *//",
    "K12D0660=D0997-2_H0630-2:174a-1": "dpa' chen po byams pa la sogs pa'i byang chub",
    "K12D0660=D0997-2_H0630-2:174a-2": "sems dpa'i dge 'dun rnams kyis bskor cing mdun du",
    "K12D0660=D0997-2_H0630-2:174a-3": "bltas pa la chos ston te; bkod pa chen po",
    "K12D0660=D0997-2_H0630-2:174a-4": "rgyan gyi yid bzhin gyi nor bu zhes bya ba",
    "K12D0660=D0997-2_H0630-2:174a-5": "/ thog mar dge ba /",
    "K12D0660=D0997-2_H0630-2:174a-6": "bar du dge ba /",
    "K12D0660=D0997-2_H0630-2:174a-7": "tha mar dge ba /",
    "K12D0660=D0997-2_H0630-2:174a-8": "don bzang po /",
    "K12D0660=D0997-2_H0630-2:174a-9": "tshig 'bru bzang po; ma 'dres pa /",
    "K12D0660=D0997-2_H0630-2:174a-10": "yongs su dag pa /",
    "K12D0660=D0997-2_H0630-2:174a-11": "yongs su byang ba'i chos ston to //",
    "K12D0660=D0997-2_H0630-2:174a-12": "de nas phyag na rdo rje 'khor de dag la",
    "K12D0660=D0997-2_H0630-2:174a-13": "bltas te langs nas bdag gi rdzu 'phrul gyi byin",
    "K12D0660=D0997-2_H0630-2:174a-14": "gyi rlabs kyis bcom ldan 'das la lan brgya stong",
    "K12D0660=D0997-2_H0630-2:174a-15": "du mar bskor ba byas te phyag 'tshal nas spyan",
    "K12D0660=D0997-2_H0630-2:174a-16": "sngar 'dug ste snyems pa dang bcas pa'i skyil mo",
    "K12D0660=D0997-2_H0630-2:174a-17": "krung legs par bcas nas 'khor de dag la 'gying",
    "K12D0660=D0997-2_H0630-2:174a-18": "bag tu bltas te rdo rje thal mo rang gi",
    "K12D0660=D0997-2_H0630-2:174a-19": "snying gar bzhag nas bcom ldan 'das la 'di skad",
    "K12D0660=D0997-2_H0630-2:174a-20": "ces gsol to // bcom ldan 'das /",
    "K12D0660=D0997-2_H0630-2:174a-21": "gza' mi bzad pa'i gzugs can /",
    "K12D0660=D0997-2_H0630-2:174a-22": "drag shul gyi sems dang ldan pa /",
    "K12D0660=D0997-2_H0630-2:174a-23": "khro ba'i gzugs can dag sems can rnams la 'tshe bar bgyid /",
    "K12D0660=D0997-2_H0630-2:174a-24": "mtho 'tsham par bgyid /",
    "K12D0660=D0997-2_H0630-2:174a-25": "mdangs kyang 'phrog par bgyid /",
    "K12D0660=D0997-2_H0630-2:174a-26": "kha cig ni /",
    "K12D0660=D0997-2_H0630-2:174a-27": "nor rdzas 'phrog /",
    "K12D0660=D0997-2_H0630-2:174a-28": "kha cig ni /",
    "K12D0660=D0997-2_H0630-2:174b-0": "srog 'phrog @174b par bgyid cing /",
    "K12D0660=D0997-2_H0630-2:174b-1": "sems can tshe ring po rnams ni /",
    "K12D0660=D0997-2_H0630-2:174b-2": "tshe thung bar bgyid pa ste /",
    "K12D0660=D0997-2_H0630-2:174b-3": "de ltar sems can thams cad la gnod pas 'tshe",
    "K12D0660=D0997-2_H0630-2:174b-4": "bar bgyid pa de'i slad du bcom ldan 'das kyis",
    "K12D0660=D0997-2_H0630-2:174b-5": "chos kyi rnam grangs gang gis sems can thams cad",
    "K12D0660=D0997-2_H0630-2:174b-6": "srung bar 'gyur ba bshad du gsol /",
    "K12D0660=D0997-2_H0630-2:174b-7": "bcom ldan 'das kyis bka' stsal pa; gang yang khyod",
    "K12D0660=D0997-2_H0630-2:174b-8": "kyis snying rje bskyed nas sems can thams cad la",
    "K12D0660=D0997-2_H0630-2:174b-9": "phan pa dang / bde ba'i phyir gsang chen pas",
    "K12D0660=D0997-2_H0630-2:174b-10": "kyang ches gsang ba de bzhin gshegs pa la zhu",
    "K12D0660=D0997-2_H0630-2:174b-11": "bar byed pa de ni /",
    "K12D0660=D0997-2_H0630-2:174b-12": "legs so legs so //",
    "K12D0660=D0997-2_H0630-2:174b-13": "de'i phyir legs par rab tu nyon la yid la zungs shig dang /",
    "K12D0660=D0997-2_H0630-2:174b-14": "gza' mi bzad pa'i gzugs can /",
    "K12D0660=D0997-2_H0630-2:174b-15": "shin tu khro ba shin tu 'jigs par byed pa rnams kyi mchod pa dang /",
    "K12D0660=D0997-2_H0630-2:174b-16": "mchod yon dang /",
    "K12D0660=D0997-2_H0630-2:174b-17": "bzlas brjod bzang po gsang ba bas kyang ches gsang ba ngas bshad do //",
    "K12D0660=D0997-2_H0630-2:174b-18": "de dag mchod pas mchod 'gyur zhing //",
    "K12D0660=D0997-2_H0630-2:174b-19": "gnod par byed pa gnod byed pas //",
    "K12D0660=D0997-2_H0630-2:174b-20": "gza' de kun gyi kha dog dang //",
    "K12D0660=D0997-2_H0630-2:174b-21": "ji ltar dga' bar 'gyur ba dang //",
    "K12D0660=D0997-2_H0630-2:174b-22": "lha rnams dang ni lha min dang //",
    "K12D0660=D0997-2_H0630-2:174b-23": "mi 'am ci'am klu dag dang //",
    "K12D0660=D0997-2_H0630-2:174b-24": "gnod sbyin rnams dang srin po dang //",
    "K12D0660=D0997-2_H0630-2:174b-25": "mi rnams dang ni srul po dang //",
    "K12D0660=D0997-2_H0630-2:174b-26": "drag po gzi brjid chen po dag /",
    "K12D0660=D0997-2_H0630-2:175a-0": "khros pa zhi @175a *//",
    "K12D0660=D0997-2_H0630-2:175a-1": "bar byed pa de'i //",
    "K12D0660=D0997-2_H0630-2:175a-2": "gsang sngags dang ni mchod pa dag /",
    "K12D0660=D0997-2_H0630-2:175a-3": "rim pa bzhin du bshad par bya //",
    "K12D0660=D0997-2_H0630-2:175a-4": "de nas de bzhin gshegs pa sh'akya thub pa nyid",
    "K12D0660=D0997-2_H0630-2:175a-5": "kyi thugs ka nas snying rje rnam par rol pa",
    "K12D0660=D0997-2_H0630-2:175a-6": "zhes bya ba'i 'od zer bkye ste gza' rnams kyi",
    "K12D0660=D0997-2_H0630-2:175a-7": "spyi bor zhugs so //",
    "K12D0660=D0997-2_H0630-2:175a-8": "de nas de'i mod de la nyi ma la sogs",
    "K12D0660=D0997-2_H0630-2:175a-9": "pa gza' thams cad langs te bcom ldan 'das de",
    "K12D0660=D0997-2_H0630-2:175a-10": "bzhin gshegs pa sh'akya thub pa la lha rdzas kyi",
    "K12D0660=D0997-2_H0630-2:175a-11": "mchod pa rnams kyis mchod par byas te phyag 'tshal",
    "K12D0660=D0997-2_H0630-2:175a-12": "nas pus mo btsugs te thal mo sbyar ba byas",
    "K12D0660=D0997-2_H0630-2:175a-13": "nas bcom ldan 'das la 'di skad ces gsol to",
    "K12D0660=D0997-2_H0630-2:175a-14": "// bcom ldan 'das /",
    "K12D0660=D0997-2_H0630-2:175a-15": "de bzhin gshegs pa dgra bcom pa yang dag par",
    "K12D0660=D0997-2_H0630-2:175a-16": "rdzogs pa'i sangs rgyas kyis bdag cag la sman yon",
    "K12D0660=D0997-2_H0630-2:175a-17": "btags par gyur to //",
    "K12D0660=D0997-2_H0630-2:175a-18": "bcom ldan 'das kyis chos kyi rnam grangs gang gis",
    "K12D0660=D0997-2_H0630-2:175a-19": "bdag cag rnams la sogs pas chos smra ba rnams",
    "K12D0660=D0997-2_H0630-2:175a-20": "srung bar 'gyur ba dang /",
    "K12D0660=D0997-2_H0630-2:175a-21": "yongs su bskyang ba dang /",
    "K12D0660=D0997-2_H0630-2:175a-22": "bde legs su 'gyur ba dang /",
    "K12D0660=D0997-2_H0630-2:175a-23": "mtshon cha spang ba dang /",
    "K12D0660=D0997-2_H0630-2:175a-24": "dug gzhil ba dang /",
    "K12D0660=D0997-2_H0630-2:175a-25": "dug gsad pa dang /",
    "K12D0660=D0997-2_H0630-2:175a-26": "mtshams gcad pa dang /",
    "K12D0660=D0997-2_H0630-2:175b-0": "sa bcing pa rnams bgyid par 'gyur @175b ba bshad du gsol /",
    "K12D0660=D0997-2_H0630-2:175b-1": "de nas bcom ldan 'das de bzhin gshegs pa sh'akya thub pas gza' rnams mchod pa dang /",
    "K12D0660=D0997-2_H0630-2:175b-2": "gsang sngags bka' stsal pa /",
    "K12D0660=D0997-2_H0630-2:175b-3": "aom me gholk'a ya sv'ah'a /",
    "K12D0660=D0997-2_H0630-2:175b-4": "aom sh'i t'am sha be sv'ah'a /",
    "K12D0660=D0997-2_H0630-2:175b-5": "aom rakt'am ga ku m'a r'a ya sv'ah'a /",
    "K12D0660=D0997-2_H0630-2:175b-6": "aom buddh'a ya sv'ah'a /",
    "K12D0660=D0997-2_H0630-2:175b-7": "aom bho g'a sba d'a ya sv'ah'a /",
    "K12D0660=D0997-2_H0630-2:175b-8": "aom aa su rotta m'a ya sv'ah'a /",
    "K12D0660=D0997-2_H0630-2:175b-9": "aom krishna barna ya sv'ah'a /",
    "K12D0660=D0997-2_H0630-2:175b-10": "aom aa mri ta pra y'a ya sv'ah'a /",
    "K12D0660=D0997-2_H0630-2:175b-11": "aom dzyo te shke be sv'ah'a /",
    "K12D0660=D0997-2_H0630-2:175b-12": "lag na rdo rje /",
    "K12D0660=D0997-2_H0630-2:175b-13": "'di dag ni /",
    "K12D0660=D0997-2_H0630-2:175b-14": "gza' dgu'i gsang sngags kyi snying po bklags pas 'grub pa yin te /",
    "K12D0660=D0997-2_H0630-2:175b-15": "kha dog dang mthun pa'i spos kyi dkyil 'khor sor bcu gnyis byas pa'i dbus su mchod par bya'o //",
    "K12D0660=D0997-2_H0630-2:175b-16": "kham pa'am /",
    "K12D0660=D0997-2_H0630-2:175b-17": "zangs la sogs pa'am /",
    "K12D0660=D0997-2_H0630-2:175b-18": "gser ram /",
    "K12D0660=D0997-2_H0630-2:175b-19": "dngul gyi snod du mchod yon phul bas /",
    "K12D0660=D0997-2_H0630-2:175b-20": "re re la yang bzlas brjod brgya rtsa brgyad do //",
    "K12D0660=D0997-2_H0630-2:175b-21": "lag na rdo rje /",
    "K12D0660=D0997-2_H0630-2:175b-22": "de'i 'og tu gza' rnams kyi yum zhes bya ba'i",
    "K12D0660=D0997-2_H0630-2:175b-23": "gzungs kyi gsang sngags kyi tshig lan bdun brjod par",
    "K12D0660=D0997-2_H0630-2:175b-24": "bya'o // des ni /",
    "K12D0660=D0997-2_H0630-2:175b-25": "gza' thams cad srung ba byed par 'gyur ro //",
    "K12D0660=D0997-2_H0630-2:175b-26": "dbul ba'i gdon thams cad las thar par 'gyur ro //",
    "K12D0660=D0997-2_H0630-2:175b-27": "tshe zad pa las tshe ring bar byed par 'gyur ro //",
    "K12D0660=D0997-2_H0630-2:175b-28": "lag na rdo rje /",
    "K12D0660=D0997-2_H0630-2:175b-29": "dge slong dang /",
    "K12D0660=D0997-2_H0630-2:175b-30": "dge slong ma dang /",
    "K12D0660=D0997-2_H0630-2:175b-31": "dge bsnyen dang /",
    "K12D0660=D0997-2_H0630-2:176a-0": "dge bsnyen @176a *//",
    "K12D0660=D0997-2_H0630-2:176a-1": "ma dang /",
    "K12D0660=D0997-2_H0630-2:176a-2": "gzhan yang sems can gyi rigs gang yin pa dang /",
    "K12D0660=D0997-2_H0630-2:176a-3": "gang dag gi rna lam du grags pa de dag",
    "K12D0660=D0997-2_H0630-2:176a-4": "kyang dus ma yin par 'chi ba'i dus byed par",
    "K12D0660=D0997-2_H0630-2:176a-5": "mi 'gyur ro // lag na rdo rje /",
    "K12D0660=D0997-2_H0630-2:176a-6": "gza' rnams kyi dkyil 'khor gyi dbus su mchod pa",
    "K12D0660=D0997-2_H0630-2:176a-7": "byas te nyin gcig bzhin du krog par byed pa'i",
    "K12D0660=D0997-2_H0630-2:176a-8": "chos smra ba gang yin pa de la gza' thams",
    "K12D0660=D0997-2_H0630-2:176a-9": "cad bdag nyid kun gyis bsam pa thams cad yongs",
    "K12D0660=D0997-2_H0630-2:176a-10": "su rdzogs par 'gyur ro //",
    "K12D0660=D0997-2_H0630-2:176a-11": "de dang rigs gcig pa rnams kyi dbul ba yang sel bar byed do //",
    "K12D0660=D0997-2_H0630-2:176a-12": "de nas de bzhin gshegs pa sh'akya thub pas gza'",
    "K12D0660=D0997-2_H0630-2:176a-13": "thams cad kyi yum zhes bya ba'i gzungs bka' stsal",
    "K12D0660=D0997-2_H0630-2:176a-14": "pa / sangs rgyas la phyag 'tshal lo //",
    "K12D0660=D0997-2_H0630-2:176a-15": "rdo rje 'chang la phyag 'tshal lo //",
    "K12D0660=D0997-2_H0630-2:176a-16": "padma 'chang la phyag 'tshal lo //",
    "K12D0660=D0997-2_H0630-2:176a-17": "bsam pa thams cad yongs su rdzogs pa'i gza' rnams la phyag 'tshal lo //",
    "K12D0660=D0997-2_H0630-2:176a-18": "rgyu skar rnams la phyag 'tshal lo //",
    "K12D0660=D0997-2_H0630-2:176a-19": "gza'i khyim bcu gnyis rnams la phyag 'tshal lo //",
    "K12D0660=D0997-2_H0630-2:176a-20": "tadya th'a /",
    "K12D0660=D0997-2_H0630-2:176a-21": "buddhe buddhe /",
    "K12D0660=D0997-2_H0630-2:176a-22": "badzre badzre /",
    "K12D0660=D0997-2_H0630-2:176a-23": "padme padme /",
    "K12D0660=D0997-2_H0630-2:176a-24": "sa ra sa ra /",
    "K12D0660=D0997-2_H0630-2:176a-25": "sva sa ra /",
    "K12D0660=D0997-2_H0630-2:176a-26": "sva sa ra /",
    "K12D0660=D0997-2_H0630-2:176a-27": "sma ra sma ra /",
    "K12D0660=D0997-2_H0630-2:176a-28": "bi kri ta /",
    "K12D0660=D0997-2_H0630-2:176a-29": "bi kri da /",
    "K12D0660=D0997-2_H0630-2:176a-30": "m'a ra /",
    "K12D0660=D0997-2_H0630-2:176a-31": "m'a ra /",
    "K12D0660=D0997-2_H0630-2:176a-32": "marda marda /",
    "K12D0660=D0997-2_H0630-2:176a-33": "gh'a ta ya /",
    "K12D0660=D0997-2_H0630-2:176b-0": "gh'a ta @176b ya; sarba bighn'an /",
    "K12D0660=D0997-2_H0630-2:176b-1": "ku ru ku ru /",
    "K12D0660=D0997-2_H0630-2:176b-2": "tstshinda tstshinda /",
    "K12D0660=D0997-2_H0630-2:176b-3": "bhinda bhinda /",
    "K12D0660=D0997-2_H0630-2:176b-4": "kash'a pa ya ksh'a pa ya /",
    "K12D0660=D0997-2_H0630-2:176b-5": "sh'ante /",
    "K12D0660=D0997-2_H0630-2:176b-6": "d'ante /",
    "K12D0660=D0997-2_H0630-2:176b-7": "d'a pa ye /",
    "K12D0660=D0997-2_H0630-2:176b-8": "bcom ldan 'das ma /",
    "K12D0660=D0997-2_H0630-2:176b-9": "bdag nyid myur du bstan du gsol /",
    "K12D0660=D0997-2_H0630-2:176b-10": "bcom ldan 'das /",
    "K12D0660=D0997-2_H0630-2:176b-11": "sgyu 'phrul chen po rnams 'dul du gsol /",
    "K12D0660=D0997-2_H0630-2:176b-12": "bdag gi sdig pa rnams par skam du gsol /",
    "K12D0660=D0997-2_H0630-2:176b-13": "tsandi /",
    "K12D0660=D0997-2_H0630-2:176b-14": "su mu su mu /",
    "K12D0660=D0997-2_H0630-2:176b-15": "mu tsu mu tsu /",
    "K12D0660=D0997-2_H0630-2:176b-16": "bha ba bha be /",
    "K12D0660=D0997-2_H0630-2:176b-17": "au gre /",
    "K12D0660=D0997-2_H0630-2:176b-18": "r'u pe /",
    "K12D0660=D0997-2_H0630-2:176b-19": "p'u ra ya p'u ra ya /",
    "K12D0660=D0997-2_H0630-2:176b-20": "ma ma sarba satvan'anytsa ma no ra thi /",
    "K12D0660=D0997-2_H0630-2:176b-21": "sarba ta th'a ga ta /",
    "K12D0660=D0997-2_H0630-2:176b-22": "aa dhishthi ta sa ma ye sv'ah'a /",
    "K12D0660=D0997-2_H0630-2:176b-23": "aom sv'ah'a /",
    "K12D0660=D0997-2_H0630-2:176b-24": "brum: sv'ah'a; hr'i: sv'ah'a: dhu sv'ah'a /",
    "K12D0660=D0997-2_H0630-2:176b-25": "dhi sv'ah'a /",
    "K12D0660=D0997-2_H0630-2:176b-26": "padma dha r'a ya sv'ah'a /",
    "K12D0660=D0997-2_H0630-2:176b-27": "aa di tya ya sv'ah'a /",
    "K12D0660=D0997-2_H0630-2:176b-28": "soo m'a ya sv'ah'a /",
    "K12D0660=D0997-2_H0630-2:176b-29": "dh'a ra n'i su t'a ya sv'ah'a /",
    "K12D0660=D0997-2_H0630-2:176b-30": "buddh'a ya sv'ah'a /",
    "K12D0660=D0997-2_H0630-2:176b-31": "bri ha spa t'a ya sv'ah'a /",
    "K12D0660=D0997-2_H0630-2:176b-32": "shu kr'a ya sv'ah'a /",
    "K12D0660=D0997-2_H0630-2:176b-33": "krishn'a barn'a ya sv'ah'a /",
    "K12D0660=D0997-2_H0630-2:176b-34": "r'a ha be sv'ah'a /",
    "K12D0660=D0997-2_H0630-2:176b-35": "ke ta be sv'ah'a /",
    "K12D0660=D0997-2_H0630-2:176b-36": "buddh'a ya sv'ah'a /",
    "K12D0660=D0997-2_H0630-2:176b-37": "badzra dha r'a ya sv'ah'a /",
    "K12D0660=D0997-2_H0630-2:176b-38": "padma dha r'a ya sv'ah'a /",
    "K12D0660=D0997-2_H0630-2:176b-39": "ku m'a r'a ya sv'ah'a /",
    "K12D0660=D0997-2_H0630-2:176b-40": "naksha tra n'ana sv'ah'a /",
    "K12D0660=D0997-2_H0630-2:176b-41": "dv'a da sha r'a sh'i n'a sv'ah'a /",
    "K12D0660=D0997-2_H0630-2:176b-42": "sarba au pa dra p'a ni sv'ah'a /",
    "K12D0660=D0997-2_H0630-2:176b-43": "aom sarba bi dhye h'um h'um phat sv'ah'a /",
    "K12D0660=D0997-2_H0630-2:176b-44": "phyag na rdo rje /",
    "K12D0660=D0997-2_H0630-2:176b-45": "'di ni /",
    "K12D0660=D0997-2_H0630-2:176b-46": "gza' rnams kyis yum zhes bya ba'i gzungs sngags kyi",
    "K12D0660=D0997-2_H0630-2:176b-47": "tshig 'di dag ston zla tha chung gi yar ngo",
    "K12D0660=D0997-2_H0630-2:176b-48": "tshes bdun nas brtsams te gso sbyong dang ldan par",
    "K12D0660=D0997-2_H0630-2:176b-49": "byas nas tshes bcu bzhi'i bar du gza' rnams la",
    "K12D0660=D0997-2_H0630-2:177a-0": "mchod pa byas te @177a *//",
    "K12D0660=D0997-2_H0630-2:177a-1": "gzung bar bya'o //",
    "K12D0660=D0997-2_H0630-2:177a-2": "de nas zla ba nya ba'i nyin mtshan thog thag bklags na /",
    "K12D0660=D0997-2_H0630-2:177a-3": "de la lo dgu'i bar du 'chi ba'i 'jigs pa med par 'gyur ro //",
    "K12D0660=D0997-2_H0630-2:177a-4": "gza'i 'jigs pa dang /",
    "K12D0660=D0997-2_H0630-2:177a-5": "skar mda'i ltung ba dang /",
    "K12D0660=D0997-2_H0630-2:177a-6": "zla ba dang /",
    "K12D0660=D0997-2_H0630-2:177a-7": "rgyu skar gyi gnod pas 'jigs par mi 'gyur ro //",
    "K12D0660=D0997-2_H0630-2:177a-8": "tshe rabs dran par 'gyur /",
    "K12D0660=D0997-2_H0630-2:177a-9": "gza' thams cad la mchod pa byas par 'gyur /",
    "K12D0660=D0997-2_H0630-2:177a-10": "gza' thams cad kyis ci 'dod pa sbyin par byed do //",
    "K12D0660=D0997-2_H0630-2:177a-11": "de nas bcom ldan 'das la gza' rnams kyis phyag 'tshal te legs so legs so //",
    "K12D0660=D0997-2_H0630-2:177a-12": "zhes gsol nas mi snang bar gyur to //"
}