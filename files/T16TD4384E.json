{
    "T16TD4384E:315a-0": "@315a # // rgya gar skad du /",
    "T16TD4384E:315a-1": "badzra pra ni dh'a nam /",
    "T16TD4384E:315a-2": "bod skad du /",
    "T16TD4384E:315a-3": "rdo rje'i smon lam /",
    "T16TD4384E:315a-4": "dpal rdo rje sems dpa' la phyag 'tshal lo //",
    "T16TD4384E:315a-5": "smon lam ye shes rgya mtsho ni //",
    "T16TD4384E:315a-6": "rnal 'byor rgyud kyi rjes 'brangs te //",
    "T16TD4384E:315a-7": "bdag gis smon lam gdab par bgyi //",
    "T16TD4384E:315a-8": "ji srid nam mkha' srid pa dang //",
    "T16TD4384E:315a-9": "byang chub mthar thug ji srid par //",
    "T16TD4384E:315a-10": "de srid dus su'ang rtag par bdag / sangs rgyas rnams la gus par shog / rdo rje padma yang dag sbyor //",
    "T16TD4384E:315a-11": "rdo rje'i dkyil 'khor dbus su bdag / rdo rje sems dpa'i spyan sngar ni //",
    "T16TD4384E:315a-12": "rgyud rnams thams cad mnyan par bgyi //",
    "T16TD4384E:315a-13": "'dod pa lnga rnams longs spyad pas //",
    "T16TD4384E:315a-14": "rnam bkra rdo rje'i mchod pa yis //",
    "T16TD4384E:315b-0": "lus gnas bde ba chen po @315b la ;",
    "T16TD4384E:315b-1": "/ skye ba kun tu mchod par shog / byang chub sems dpa'i tshogs thams cad //",
    "T16TD4384E:315b-2": "rig ma lha mo yang dag ldan //",
    "T16TD4384E:315b-3": "rdo rje theg par gnas sems kyis //",
    "T16TD4384E:315b-4": "rdo rje chags pa'i rang bzhin la //",
    "T16TD4384E:315b-5": "rdo rje'i glu ni legs blangs shing //",
    "T16TD4384E:315b-6": "rdo rje'i gar gyis gar byas te //",
    "T16TD4384E:315b-7": "rdo rje tshogs dpal dkyil 'khor du //",
    "T16TD4384E:315b-8": "rdo rje rol pa dag bgyi'o //",
    "T16TD4384E:315b-9": "rdo rje theg pa rab rtogs pa'i //",
    "T16TD4384E:315b-10": "mchog gi byang chub thob nas bdag / lha mo'i dkyil 'khor dbus su ni //",
    "T16TD4384E:315b-11": "ma lus bskal par gnas par shog / byang chub sems kyi chus bkrus shing //",
    "T16TD4384E:315b-12": "rdo rje'i rgyan gyis brgyan byas nas //",
    "T16TD4384E:315b-13": "der gnas bla na med pa yis //",
    "T16TD4384E:315b-14": "chos kyi 'khor lo bskor bar shog / rdo rje theg pa mngon par mdzes //",
    "T16TD4384E:315b-15": "lus pa med pa yongs su chub //",
    "T16TD4384E:315b-16": "chos kyi dbyings zhes bya ba las //",
    "T16TD4384E:315b-17": "'khor lo rtag tu mthong bar shog / mi gang gis ni mthong tsam gyis //",
    "T16TD4384E:315b-18": "lta ba ngan las grol 'gyur ba //",
    "T16TD4384E:315b-19": "thub pa chen pos legs gsungs pa'i //",
    "T16TD4384E:315b-20": "rgyud rnams bdag gis bstan par bgyi //",
    "T16TD4384E:315b-21": "rdo rje las rab sbyor ba yis //",
    "T16TD4384E:315b-22": "sems can rnams la rtag pa ru //",
    "T16TD4384E:315b-23": "rdo rje ral gri rnon pos ni //",
    "T16TD4384E:315b-24": "smra bo'i ye shes spro bar bgyi //",
    "T16TD4384E:315b-25": "rdo rje'i skye ba'i tshul sna tshogs //",
    "T16TD4384E:315b-26": "ched du rdo rje'i gar ston pas //",
    "T16TD4384E:315b-27": "sems can rnams kyi mi dge ba'i //",
    "T16TD4384E:315b-28": "las rnams 'byung ba gcad par bgyi //",
    "T16TD4384E:315b-29": "sna tshogs las dang ting 'dzin gyis //",
    "T16TD4384E:315b-30": "gdug pa gdul dka' cher 'khrungs pa'i //",
    "T16TD4384E:315b-31": "bgegs dang log par 'dren pa dang //",
    "T16TD4384E:315b-32": "'gro ba thams cad gdul bar bgyi //",
    "T16TD4384E:315b-33": "rdo rje'i rnal 'byor rnam bsgoms pas //",
    "T16TD4384E:315b-34": "rdo rje slob dpon rnam par 'phrul //",
    "T16TD4384E:315b-35": "rab gtum khro bo'i gzugs kyis ni //",
    "T16TD4384E:315b-36": "lus pa med par gdul bar bgyi //",
    "T16TD4384E:315b-37": "gus pas rdo rje sems dpa' la //",
    "T16TD4384E:315b-38": "ji ltar rigs par slob bgyi zhing //",
    "T16TD4384E:315b-39": "sems la dub pa med par bdag / sems can kun gyi don bgyi'o //",
    "T16TD4384E:315b-40": "mang du smon lta ci zhig 'tshal //",
    "T16TD4384E:315b-41": "bla ma gla bdag gus gyur cig / rdo rje slob dpon rnams la bdag / gong nas gong du gus bgyir gyur //",
    "T16TD4384E:315b-42": "gang las gnyis dbye kun bral ba'i //",
    "T16TD4384E:315b-43": "de nyid ye shes 'thob nyid na //",
    "T16TD4384E:315b-44": "de phyir rgyun chad med pa yis //",
    "T16TD4384E:316a-0": "@316a * // yid kyis gus pa kho nar shog / rdo rje'i smon lam btab pa las //",
    "T16TD4384E:316a-1": "dge ba bdag gis nyer bsags gang //",
    "T16TD4384E:316a-2": "des ni rdo rje lta bu yi //",
    "T16TD4384E:316a-3": "'gro kun rdo rjer snang gyur cig / dpal klu sgrub zhabs kyis mdzad pa'i rdo rje'i smon lam rdzogs so /",
    "T16TD4384E:316a-6": "// / rgya gar shar phyogs kyi pandi ta chen po dngos grub brnyes pa'i dbang phyug dpal nags kyi rin chen zhal snga nas dang /",
    "T16TD4384E:316a-7": "de nyid kyi bka' drin las legs par sbyar ba'i tshul cung zad rig pa /",
    "T16TD4384E:316a-8": "dge slong chos smra ba bsod nams rgya mtsho'i sde zhes bya bas dpal kun tu bzang po'i nags khrod du bsgyur ba'o //",
    "T16TD4384E:316a-9": "'dis kyang sems can thams cad kyi don du rten 'di nyid la rdo rje'i smon lam rgya mtsho'i pha rol tu phyin par gyur cig /"
}