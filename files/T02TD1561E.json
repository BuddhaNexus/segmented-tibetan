{
    "T02TD1561E:216b-0": "@216b # // rgya gar skad du /",
    "T02TD1561E:216b-1": "khe tsa ra rakta badzra yo gi n'i s'a dha nam /",
    "T02TD1561E:216b-2": "bod skad du /",
    "T02TD1561E:216b-3": "rdo rje rnal 'byor ma mkha' spyod ma dmar mo'i sgrub thabs /",
    "T02TD1561E:216b-4": "rdo rje rnal 'byor ma la phyag 'tshal lo //",
    "T02TD1561E:216b-5": "re zhig dur khrod la sogs par zhal bzhi pa'i sngags kyis bsrung ba byas nas /",
    "T02TD1561E:216b-6": "ae'i chos 'byung dbus su padma dang zla ba la /",
    "T02TD1561E:216b-7": "ma ning gi sa bon spun pa med pa bltas te /",
    "T02TD1561E:216b-8": "sa bon de yongs su gyur pa las /",
    "T02TD1561E:216b-9": "zhabs steng du bskyod cing gyen du gzigs pa /",
    "T02TD1561E:216b-10": "g-yas na rdo rje kha cung zad gyes pa /",
    "T02TD1561E:217a-0": "g-yon pa'i phyag gis brla la 'khyud cing @217a * //",
    "T02TD1561E:217a-1": "thod pa me tog phreng ba dang bcas pa bskal ba'i me ltar dmar ba /",
    "T02TD1561E:217a-2": "gcer bu rgyan med pa /",
    "T02TD1561E:217a-3": "skra grol ba /",
    "T02TD1561E:217a-4": "rig ma 'dzin ma /",
    "T02TD1561E:217a-5": "seng ge'i stang stabs kyis bzhud cing /",
    "T02TD1561E:217a-6": "rdo rje mnyes byed ma ni bsgom par bya /",
    "T02TD1561E:217a-7": "mand'a ra ba dang /",
    "T02TD1561E:217a-8": "mya ngan med pa dang /",
    "T02TD1561E:217a-9": "pa ri dza ta ga yis yongs su 'phags pa /",
    "T02TD1561E:217a-10": "rin po che'i khang pa brtsegs par bzhud cing rab tu 'jug pa lta bu /",
    "T02TD1561E:217a-11": "rdo rje rnal 'byor ma dmar mo zhabs g-yon pa steng du bskyod pa /",
    "T02TD1561E:217a-12": "rang bzhin gyis ye shes sems dpa'i bdag nyid bsam par bya //",
    "T02TD1561E:217a-13": "sindhu ra dmar po'i 'od zer can slar yang spros zhing bsdu ba sngon du song bas /",
    "T02TD1561E:217a-14": "de nas lte bar chos 'byung nang du /",
    "T02TD1561E:217a-15": "ye shes kyi rang bzhin n'a da dang /",
    "T02TD1561E:217a-16": "rim gyis skra rtse brgya dang /",
    "T02TD1561E:217a-17": "stong gi cha ru ma dmigs te /",
    "T02TD1561E:217a-18": "rnal 'byor rlung ni bcu gnyis 'gag / don chen 'grub par the tshom med //",
    "T02TD1561E:217a-19": "aom sh'ri he ru ka ma h'a badzra a'a karsha ya /",
    "T02TD1561E:217a-20": "pra be sha ya pra be sha ya /",
    "T02TD1561E:217a-21": "bandha ya bandha ya /",
    "T02TD1561E:217a-22": "sarba buddha d'a ki n'i nam hri yam aom a'a: h'um phat /",
    "T02TD1561E:217a-23": "rdo rje'i bzlas pa dang ngag gi bzlas pa'o //",
    "T02TD1561E:217a-24": "aom sarba buddha d'a ki n'i ye pra t'i tstshe mam ba lim aom a'a: h'um h'um h'um ha ha hi: badzra d'a ki n'i sa ma ya stvam dri shya ho /",
    "T02TD1561E:217a-25": "lan gsum brjod pas gtor ma sbyin par bya'o //",
    "T02TD1561E:217a-26": "de la mkha' 'gro mas dge ba'i mtshan ma ston cing dbugs 'byin par 'gyur ro //",
    "T02TD1561E:217a-27": "rnal 'byor ma drug gi sngags kyi bdag nyid kyang go cha bgo zhing rnal 'byor pas bcom ldan 'das ma'i nga rgyal gyis gnas par bya'o //",
    "T02TD1561E:217a-28": "grub thob rngon pa'i zhal snga nas kyi rim pa mkha' spyod ma dmar mo'i sgrub thabs rdzogs so /",
    "T02TD1561E:217a-30": "// / bla ma rdo rje gdan pa ni shka lingga'i zhal snga nas /",
    "T02TD1561E:217a-31": "dpyal lo ts'a ba chos kyi bzang pos bsgyur ba'o//"
}