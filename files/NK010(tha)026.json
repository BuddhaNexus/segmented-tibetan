{
    "NK010(tha)026:0": "phur ba rgyud lugs las bka' ma'i yan lag brgyad 'grel rgyud don gsal ba bzhugs /",
    "NK010(tha)026:1": "rgyal ba kun gyi gsang ba'i mdzod //",
    "NK010(tha)026:2": "rdo rje'i mtshon don la gnas pa //",
    "NK010(tha)026:3": "mi bskyod yang dag bde ba'i dngos //",
    "NK010(tha)026:4": "gsung gi rdo rje snying dbus bsten //",
    "NK010(tha)026:5": "de la snga 'gyur bka' ma'i gzhung las yan lag",
    "NK010(tha)026:6": "brgyad pa tshig don dbyings che ba zhig gsungs pa",
    "NK010(tha)026:7": "bka' gter gyi cho ga kun gyi sngon 'gror rgyu",
    "NK010(tha)026:8": "bas de'i don 'grel pa la /",
    "NK010(tha)026:9": "dang po phyag 'tshal ba'i yan lag ni /",
    "NK010(tha)026:10": "rdo rje slob dpon sangs rgyas dpal //",
    "NK010(tha)026:11": "dus gsum bzhugs la phyag 'tshal lo //",
    "NK010(tha)026:12": "zhes pas /",
    "NK010(tha)026:13": "de bzhin gshegs pa thams cad kyi mchog tu mi",
    "NK010(tha)026:14": "'gyur ba'i ye shes dam pa gang yin pa de",
    "NK010(tha)026:15": "ni kun rdzob kyi chos thams cad kyis mi phyed",
    "NK010(tha)026:16": "cing / mi shigs pa'i phyir /",
    "NK010(tha)026:17": "rgyud las /",
    "NK010(tha)026:18": "rdo rje mi phyed ces byar brjod //",
    "NK010(tha)026:19": "ces dang /",
    "NK010(tha)026:20": "rnam 'joms las kyang mi chod pa /",
    "NK010(tha)026:21": "mi shigs pa /",
    "NK010(tha)026:22": "bden pa /",
    "NK010(tha)026:23": "sra ba zhes sogs rdo rje'i chos bdun bstan pa yin no //",
    "NK010(tha)026:24": "de lta bu ni mtshon bya don gyi rdo rje'i",
    "NK010(tha)026:25": "ngo bo nyid yin pas sngags kyi gzhung lam kun",
    "NK010(tha)026:26": "la rdo rje'i theg pa dang /",
    "NK010(tha)026:27": "rdo rje'i las dang /",
    "NK010(tha)026:28": "rdo rje'i brtul zhugs dang /",
    "NK010(tha)026:29": "rdo rje'i phyag rgya dang /",
    "NK010(tha)026:30": "rdo rje'i ye shes dang /",
    "NK010(tha)026:31": "rdo rje'i dam tshig la sogs par grags pa las /",
    "NK010(tha)026:32": "de dag rnams kyi don ma nor bar rang gis",
    "NK010(tha)026:33": "gzigs pa'i phyir chos kyi ming gang zag la chags",
    "NK010(tha)026:34": "pas rdo rje dang /",
    "NK010(tha)026:35": "go 'phang de la gzhan yang bkri ba la mkhas pa'i slob dpon te /",
    "NK010(tha)026:36": "de lta bu'i bla ma ni sangs rgyas thams cad kyi bdag nyid yin cing /",
    "NK010(tha)026:37": "slob ma rang gi ngo gang nas sangs rgyas las",
    "NK010(tha)026:38": "kyang lhag cing bka' drin che bas dpal zhes phun",
    "NK010(tha)026:39": "sum tshogs pa'i ming gi cha nas smos pa ste",
    "NK010(tha)026:40": "/ rgyud las /",
    "NK010(tha)026:41": "ming dbang bskur ba'i dus kyang /",
    "NK010(tha)026:42": "dpal dang rdo rje'i sgra ldan par //",
    "NK010(tha)026:43": "zhes pa ltar ro //",
    "NK010(tha)026:44": "de'ang rdo rje slob dpon ni dus gsum gyi sangs",
    "NK010(tha)026:45": "rgyas thams cad kyi ngo bo nyid yin pas thugs",
    "NK010(tha)026:46": "rje la bri gang med pa'i cha nas dus gsum",
    "NK010(tha)026:47": "bzhugs pa'i sgras rten de la phyag 'tshal ba ste",
    "NK010(tha)026:48": "/ 'jam dpal las /",
    "NK010(tha)026:49": "phyag byar 'os pa bla ma'i rab //",
    "NK010(tha)026:50": "ces pa ltar ro //",
    "NK010(tha)026:51": "yan lag gnyis pa ste /",
    "NK010(tha)026:52": "mchog gsum bsten pa'i zhing gyur la //",
    "NK010(tha)026:53": "gnyis med yid kyis skyabs su mchi //",
    "NK010(tha)026:54": "zhes pas /",
    "NK010(tha)026:55": "dkon mchog gsum po ni lam gyi gnas skabs na",
    "NK010(tha)026:56": "dad pas bsten zhing bsnyen par bya ba'i zhing sa",
    "NK010(tha)026:57": "bla na med pa yin la /",
    "NK010(tha)026:58": "skyabs su 'gro tshul gyi ngos nas tshogs zhing de",
    "NK010(tha)026:59": "dag gi spangs rtogs kyi yon tan rang rgyud la",
    "NK010(tha)026:60": "sgrub pa'i de kho na nyid rig pa'i stobs kyis",
    "NK010(tha)026:61": "skyabs su 'gro bas na gnyis med kyi sgra zhugs",
    "NK010(tha)026:62": "pa'o // 'di la ston pa'i zhing zhes 'dri ba ni nor ba chen po ste /",
    "NK010(tha)026:63": "ci'i phyir zer na /",
    "NK010(tha)026:64": "sangs rgyas la ston par rung yang chos dang dge 'dun ston pa ma yin pa'i phyir ro //",
    "NK010(tha)026:65": "de skad du /",
    "NK010(tha)026:66": "ston pa bla med sangs rgyas rin po che //",
    "NK010(tha)026:67": "skyob pa bla med dam chos rin po che //",
    "NK010(tha)026:68": "'dren pa bla med dge 'dun rin po che //",
    "NK010(tha)026:69": "zhes pa 'di tsam gyis kyang dkon mchog gsum po'i byed las ngo shes par bya'o //",
    "NK010(tha)026:70": "yan lag gsum pa ni /",
    "NK010(tha)026:71": "dngos 'byor yid kyis rnam sprul pa'i //",
    "NK010(tha)026:72": "dag pa'i mchod pa bzhes su gsol //",
    "NK010(tha)026:73": "zhes pas /",
    "NK010(tha)026:74": "dngos 'byor ni bla na yod pa dang /",
    "NK010(tha)026:75": "yid sprul ni bla na med pa gnyis las /",
    "NK010(tha)026:76": "snga ma dngos rgyu dag pa dang /",
    "NK010(tha)026:77": "phyi ma byang chub sems dpa' kun tu bzang po'i",
    "NK010(tha)026:78": "mchod sprin dang mtshungs pa ting nge 'dzin rnam par",
    "NK010(tha)026:79": "dag pa'i stobs kyis 'bul bas dag pa'i mchod pa",
    "NK010(tha)026:80": "zhes bya'o // yan lag bzhi pa ni /",
    "NK010(tha)026:81": "dngos grub chu bo gcod pa'i gegs //",
    "NK010(tha)026:82": "nyes byas ma lus bshags par bgyi //",
    "NK010(tha)026:83": "zhes rdo rje theg pa'i lam nas ji ltar 'thob",
    "NK010(tha)026:84": "tu rung ba'i dngos grub rnam pa gnyis po gzugs",
    "NK010(tha)026:85": "can gyi rgyan du bkod nas /",
    "NK010(tha)026:86": "de lta bu'i dngos grub kyi chu bo gcod pa'i",
    "NK010(tha)026:87": "bgegs chen por gyur pa ni lus ngag yid gsum",
    "NK010(tha)026:88": "gyi sgo nas nyes par byas pa'i dam sdom nyams",
    "NK010(tha)026:89": "chag yin te / phur pa myang 'das las /",
    "NK010(tha)026:90": "de ltar dam la mi gnas na //",
    "NK010(tha)026:91": "sa bon me yis tshig pa yin //",
    "NK010(tha)026:92": "t+aa la'i shing ni mgo bcad bzhin //",
    "NK010(tha)026:93": "'bras bu med cing brlag par 'gyur //",
    "NK010(tha)026:94": "zhes pa ltar dam tshig nyams na bskyed rdzogs kyi",
    "NK010(tha)026:95": "lam la ci tsam 'bad kyang t+aa la'i shing gi",
    "NK010(tha)026:96": "mgo bcad pa ltar ji ltar 'bad kyang mi skye",
    "NK010(tha)026:97": "ba dang mtshungs pas stobs bzhi'i gnad la brten nas",
    "NK010(tha)026:98": "bshags pa'o // yan lag lnga pa ni /",
    "NK010(tha)026:99": "phyogs bcu 'khor gsum dag pa'i chos //",
    "NK010(tha)026:100": "ma chags spyod la rjes yi rang //",
    "NK010(tha)026:101": "'di ltar shar la sogs pa'i phyogs bcu ni dmigs",
    "NK010(tha)026:102": "pa dang bcas shing phan tshun dang yan man gcig",
    "NK010(tha)026:103": "la gcig ltos kyis rjes dpags la brten nas blos",
    "NK010(tha)026:104": "btags pa'i phyir na /",
    "NK010(tha)026:105": "so sor rtog pa'i shes rab zab mo'i phyogs rang",
    "NK010(tha)026:106": "bzhin med pa'i de kho na nyid khong du chud",
    "NK010(tha)026:107": "pa dang / de bzhin du bdag dang /",
    "NK010(tha)026:108": "gzhan dang /",
    "NK010(tha)026:109": "gnyis kar dmigs pa'i 'khor gsum yongs su dag pa",
    "NK010(tha)026:110": "ni bden gnyis dbyer med du rtogs pa'i chos bla",
    "NK010(tha)026:111": "na med pa ste /",
    "NK010(tha)026:112": "de'i ngang la ma chags par spyod /",
    "NK010(tha)026:113": "ma zhen par goms su 'jug pa ni don dam pa'i rjes su yi rang ba'o //",
    "NK010(tha)026:114": "yan lag drug pa ni /",
    "NK010(tha)026:115": "dag pa'i mtha' bzhi dri ma med //",
    "NK010(tha)026:116": "rdzogs pa'i byang chub sems bskyed do //",
    "NK010(tha)026:117": "zhes pa 'di la 'grel tshul gnyis byas kyang rung ste /",
    "NK010(tha)026:118": "kun rdzob sems bskyed dang bstun na /",
    "NK010(tha)026:119": "tshangs pa'i gnas pa bzhi dag pa byang chub sems",
    "NK010(tha)026:120": "dpa' spyan ras gzigs kyi thugs rgyud la yod pa'i",
    "NK010(tha)026:121": "tshad med bzhi lta bu'i sgo nas rdzogs pa'i byang",
    "NK010(tha)026:122": "chub tu sems bskyed pa dang /",
    "NK010(tha)026:123": "don dam sems bskyed kyi dbang du byas na /",
    "NK010(tha)026:124": "yod med rtag chad kyi mtha' bzhi rnam par dag",
    "NK010(tha)026:125": "pa ni nges don dbu ma chen po dri ma",
    "NK010(tha)026:126": "med pa'i gnas lugs te /",
    "NK010(tha)026:127": "de'i ngang du lam bden 'dus byas pa thams cad",
    "NK010(tha)026:128": "rdzogs pa'i byang chub chen por dmigs pa med pa'i",
    "NK010(tha)026:129": "sems bskyed pa'o // yan lag bdun pa ste /",
    "NK010(tha)026:130": "bde gshegs dbang phyug sems can la /",
    "NK010(tha)026:131": "dgos pa gsum phyir lus dbul lo //",
    "NK010(tha)026:132": "de la lus dbul ba 'di ni theg pa chen",
    "NK010(tha)026:133": "po'i sde snod gnyis las gsungs pa'i yon tan gyi",
    "NK010(tha)026:134": "mchog dang / rab dang /",
    "NK010(tha)026:135": "gya nom pa ste 'byung ba lnga'i rdos pas bcings",
    "NK010(tha)026:136": "pa'i bdag 'dzin gyi phung po 'di phul bas bdag",
    "NK010(tha)026:137": "med rgyal ba'i zhing du sbyar ba'i dgos pa dang",
    "NK010(tha)026:138": "/ nyid dgos ni /",
    "NK010(tha)026:139": "rkang pa dang po'i don gyi bde gshegs ni 'das pa'i sangs rgyas /",
    "NK010(tha)026:140": "dbang phyug gi da lta ba'i sangs rgyas bla ma /",
    "NK010(tha)026:141": "sems can ni ma 'ongs pa'i sangs rgyas bder gshegs",
    "NK010(tha)026:142": "snying po'i rang bzhin can gsum gyi tshogs zhing ngos",
    "NK010(tha)026:143": "bzung nas rkang pa gnyis pa'i don /",
    "NK010(tha)026:144": "'das pa'i sangs rgyas la phul bas de dag gi",
    "NK010(tha)026:145": "sku gsung thugs yon tan phrin las mi zad pa",
    "NK010(tha)026:146": "rgyan gyi 'khor lo'i yon tan mngon du 'gyur ba'i",
    "NK010(tha)026:147": "dgos pa dang / da lta ba la phul bas",
    "NK010(tha)026:148": "de bzhin gshegs pa thams cad kyi ye shes dam",
    "NK010(tha)026:149": "pa'i snod du rung zhing dbang dang byin rlabs la",
    "NK010(tha)026:150": "brten nas 'bras bu thob pa'i dgos pa dang /",
    "NK010(tha)026:151": "ma 'ongs pa la phul bas theg pa chen po'i",
    "NK010(tha)026:152": "'bras bu thob pa'i don po gzhan don mthar phyin",
    "NK010(tha)026:153": "pa'i rten 'brel 'grig pa ste dgos pa gsum dang",
    "NK010(tha)026:154": "ldan pa'i phyir na rdo rje las rim las /",
    "NK010(tha)026:155": "phyogs bcu sras dang bcas pa dang //",
    "NK010(tha)026:156": "dbang phyug sangs rgyas da lta bdag /",
    "NK010(tha)026:157": "ma 'ongs rang bzhin sems can la //",
    "NK010(tha)026:158": "dgos pa gsum phyir lus dbul bya //",
    "NK010(tha)026:159": "mchog gi yon phyir snod du 'gyur //",
    "NK010(tha)026:160": "zhes so //",
    "NK010(tha)026:161": "snga rabs ba phal mo ches go ba ni blangs /",
    "NK010(tha)026:162": "don ni ma khrol bas /",
    "NK010(tha)026:163": "bde gshegs dbang phyug sems can la //",
    "NK010(tha)026:164": "dag pa gsum gyi lus 'bul lo //",
    "NK010(tha)026:165": "bdag dang mtha' yas sems can rnams //",
    "NK010(tha)026:166": "dus gsum bzhugs la lus 'bul lo //",
    "NK010(tha)026:167": "zhes rgyud tshig 'chol ba grags pa shin tu brtan na'ang /",
    "NK010(tha)026:168": "rgyu mtshan med pa'i rtog dpyod tsam mo //",
    "NK010(tha)026:169": "yan lag brgyad pa ni /",
    "NK010(tha)026:170": "tshe rabs bgrangs pa'i las rnams kun //",
    "NK010(tha)026:171": "bsdus te byang chub chen por bsngo //",
    "NK010(tha)026:172": "de la 'khor ba spyi tshan gyi thog ma /",
    "NK010(tha)026:173": "'di tsam nas so zhes brjod par mi nus kyang /",
    "NK010(tha)026:174": "rang ngo la ltos na rgyu bdag nyid gcig pa'i ma rig pa ye ldan gyi tshul /",
    "NK010(tha)026:175": "rkyen lhan cig skyes pa'i ma rig pa dus mnyam gyi tshul /",
    "NK010(tha)026:176": "yul la kun tu btags pa'i ma rig pa phyis",
    "NK010(tha)026:177": "byung gi tshul gsum las tshe rabs kyi thog ma",
    "NK010(tha)026:178": "bkod pa nas bzung ste /",
    "NK010(tha)026:179": "da ltar gyi bar du bgrangs pa'i bsam pa yid kyi las dang /",
    "NK010(tha)026:180": "sems pa lus ngag gi las la brten nas dkar",
    "NK010(tha)026:181": "po rnam par 'phel ba'i las ji snyed cig yod",
    "NK010(tha)026:182": "pa thams cad 'dir thabs la mkhas pa'i shes rab",
    "NK010(tha)026:183": "kyis bsdus te sems can thams cad rdzogs pa'i byang",
    "NK010(tha)026:184": "chub thob pa'i rgyur bsngo'o //",
    "NK010(tha)026:185": "zhes pa'i don no //",
    "NK010(tha)026:186": "zhes pa'ang 'do khams pa las can gyi slob bu",
    "NK010(tha)026:187": "'jigs med phrin las 'od zer gyis bskul ba las"
}