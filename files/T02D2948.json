{
    "T02D2948:27a-0": "@27a * // dpal rdo rje rnam par 'joms pa la phyag 'tshal lo //",
    "T02D2948:27a-1": "dpal rdo rje rnam par 'joms pa yab yum gnyis",
    "T02D2948:27a-2": "su med pa'i dkyil 'khor du dbang bskur bar 'dod",
    "T02D2948:27a-3": "pa'i sgrub pa po dam tshig dang ldan pas gnas",
    "T02D2948:27a-4": "khang yid dang mthun par sa'i cho ga la sogs",
    "T02D2948:27a-5": "pa sngon du song bas /",
    "T02D2948:27a-6": "dpal rdo rje rnam par 'joms pa yab yum gyi dkyil 'khor bzhengs te /",
    "T02D2948:27a-7": "sa stegs gru bzhi pa me long gi ngos ltar byas la thig btab la tshon dgye ste /",
    "T02D2948:27a-8": "dbus su 'khor lo rtsibs bzhi pa dkar po //",
    "T02D2948:27a-9": "mu khyud ser po mdud rtse gsum pas bskor ba /",
    "T02D2948:27a-10": "de'i phyi rim padma bcu drug pa dmar po /",
    "T02D2948:27a-11": "mu khyud ser po phur bus bskor ba /",
    "T02D2948:27a-12": "gru chad ljang gu mu khyud dang bcas pa mtha' ma me ris bskor ba /",
    "T02D2948:27a-13": "grva rnams su bum pa bzang po bri bar bya'o//",
    "T02D2948:27a-14": "de ltar bris la dkyil 'khor gyi mtha' ma rnams",
    "T02D2948:27a-15": "su shu gu brgya rtsa brgyad kyis bskor ba gzugs",
    "T02D2948:27a-16": "so // de dag kyang ras kyi skud pa sgril mas sprel lo //",
    "T02D2948:27a-17": "mtshan nyid dang ldan pa'i bum pa gnyis la rgyan",
    "T02D2948:27a-18": "thams cad kyis brgyan pa 'khor lo dang padma'i steng",
    "T02D2948:27a-19": "du gzhag go // bum pa gnyis la yang dar tshon sna lngas sprel lo //",
    "T02D2948:27a-20": "dkyil 'khor gyi khor khor yug tu rtsva ku sha",
    "T02D2948:27a-21": "gsar pa bting ba'i steng du spos chu dang 'o",
    "T02D2948:27a-22": "ma'i chus bsang bar bya'o //",
    "T02D2948:27a-23": "de nas khrus kyi cho ga nas byung ba bzhin",
    "T02D2948:27a-24": "du nye reg dang 'thor 'thung la sogs pa byas",
    "T02D2948:27a-25": "la bdag nyid lag pa gnyis khong stong du sbyar",
    "T02D2948:27a-26": "la mthe bong gnyis bslang la mthe'u chung nang du",
    "T02D2948:27a-27": "bskum la / aom ma h'a yaksha se n'a pa ta ye badzra p'a ni h'um phat /",
    "T02D2948:27a-28": "ces brgya rtsa brgyad brjod pas rdo rje rnam par",
    "T02D2948:27a-29": "'joms pa sku mdog ser po rgyan sna tshogs pas",
    "T02D2948:27a-30": "brgyan pa / dar gyi cod pan dang mu tig gi dra bas brgyan pa /",
    "T02D2948:27a-31": "dbu la rigs lnga'i sangs rgyas kyis brgyan pa /",
    "T02D2948:27b-0": "@27b thugs ka nas khro chung me ltar 'bar ba /",
    "T02D2948:27b-1": "dpag tu med pa 'phro ba yab zhal bgrad ljags",
    "T02D2948:27b-2": "'gyu ba phyag g-yas bum pa'i steng na khro bo'i",
    "T02D2948:27b-3": "zhal gnyis phyung ba /",
    "T02D2948:27b-4": "g-yon rdo rje dang lcags kyu lhan cig tu 'dzin pa bskyed do //",
    "T02D2948:27b-5": "de nas lag pa'i sor mo bsnol srin lag gnyis bsgrengs la mthe bong dang /",
    "T02D2948:27b-6": "mdzub mo gnyis sbyar la /",
    "T02D2948:27b-7": "aom badzra dha ra tishtha tishtha h'um phat /",
    "T02D2948:27b-8": "ces brjod pas yum lu gu rgyud ma sku mdog",
    "T02D2948:27b-9": "dmar mo rgyan sna tshogs pas brgyan pa g-yas lcags",
    "T02D2948:27b-10": "sgrog rdo rje rtse gsum pas mtshan pa bsnams te",
    "T02D2948:27b-11": "yab la 'khyud pa g-yon bdud rtsi'i bum pas chu",
    "T02D2948:27b-12": "rgyun 'bebs pa yab kyi bum pa dang gnyis med",
    "T02D2948:27b-13": "du bskyed do // de nas sgrub pa po dam",
    "T02D2948:27b-14": "tshig dang ldan pa bzhis phyogs bzhi nas mchod pa",
    "T02D2948:27b-15": "dang bstod pa byas la bgegs zhi bar bya ba'i",
    "T02D2948:27b-16": "don du gtor ma re re btang /",
    "T02D2948:27b-17": "de nas yab yum gyi ye shes sems dpa' la",
    "T02D2948:27b-18": "dmigs la shug pa re la rgyud re bton la",
    "T02D2948:27b-19": "/ g-yas nas gcig cig la bskor ba /",
    "T02D2948:27b-20": "de ltar bzhi rdzogs pa dang re re la dbang du gyur pa'i sbyin sreg bya'o //",
    "T02D2948:27b-21": "de'i du ba la slob ma bdugs te khrus re yang bya'o //",
    "T02D2948:27b-22": "de nas dbang lugs bzhin du bskur ro //",
    "T02D2948:27b-23": "gtor ma btang /",
    "T02D2948:27b-24": "dkyil 'khor bsdu /",
    "T02D2948:27b-25": "bkra shis gsol /",
    "T02D2948:27b-26": "khrus re yang bya'o //",
    "T02D2948:27b-27": "slob mas bla ma la yon dbul lo //",
    "T02D2948:27b-28": "yab yum gnyis pa'i dkyil 'khor du dbang bskur ba",
    "T02D2948:27b-29": "bde sbyin dam pa zhes bya ba dpal mar me"
}