{
    "K12D0463_H0443:520a-0": "@520a / /rgya gar skad du /",
    "K12D0463_H0443:520a-1": "shr'i gu hya badzra p'a ni aa bhi de sha tantra n'a ma /",
    "K12D0463_H0443:520a-2": "bod skad du /",
    "K12D0463_H0443:520b-0": "dpal phyag na rdo rje gsang ba @520b bstan pa'i rgyud /",
    "K12D0463_H0443:520b-1": "dpal gsang ba'i bdag po la phyag 'tsha lo //",
    "K12D0463_H0443:520b-2": "'di skad bdag gis thos ba dus gcig na /",
    "K12D0463_H0443:520b-3": "'og min gyi gnas lcang lo can gyi pho brang na /",
    "K12D0463_H0443:520b-4": "bcom ldan 'das dpal chen po la /",
    "K12D0463_H0443:520b-5": "rig sngags kyi lha tshogs kyis bskor te bzhugs so //",
    "K12D0463_H0443:520b-6": "de nas dpa' mo'i dbang phyug mas 'di skad ces gsol to //",
    "K12D0463_H0443:520b-7": "bcom ldan 'das gsang ba'i bdag po 'di sgrub pa'i rnal 'byor pa ji lta bu cig lags /",
    "K12D0463_H0443:520b-8": "bcom ldan 'das kyis bka' stsal pa /",
    "K12D0463_H0443:520b-9": "snying rjer ldan zhing shes rab che //",
    "K12D0463_H0443:520b-10": "bzod dang ldan zhing brtson 'grus che //",
    "K12D0463_H0443:520b-11": "phyi nang gsang ba'i dbang thob cing //",
    "K12D0463_H0443:520b-12": "bslab pa gsum la rab tu gnas //",
    "K12D0463_H0443:520b-13": "des ni dpa' bo yang dag 'grub //",
    "K12D0463_H0443:520b-14": "gsang ba bstan pa'i rgyud las sgrub pa po gang zag bstan pa'i le'u ste dang po'o ////",
    "K12D0463_H0443:520b-15": "yang dpa' mos gsol pa /",
    "K12D0463_H0443:520b-16": "bcom ldan 'das dpa' bo 'di bsgrub pa'i gnas ji lta bu lags /",
    "K12D0463_H0443:520b-17": "bcom ldan 'das kyis bka' stsal pa /",
    "K12D0463_H0443:520b-18": "dben pa nyams dga' yid 'ong ba //",
    "K12D0463_H0443:520b-19": "bkra shis dpal 'phel dbang yang 'dzin //",
    "K12D0463_H0443:520b-20": "dur khrod chen po 'jigs gnas pa //",
    "K12D0463_H0443:520b-21": "ri gsum rtse'am brag ri sngo //",
    "K12D0463_H0443:520b-22": "khro bo'i cha byad 'dra ba'i gnas //",
    "K12D0463_H0443:520b-23": "de ni dpa' bo bsgrub la shis //",
    "K12D0463_H0443:520b-24": "gsang ba bstan pa'i rgyud las bsgrub pa'i gnas bstan pa'i le'u ste gnyis pa'o ////",
    "K12D0463_H0443:520b-25": "yang dpa' mos gsol pa /",
    "K12D0463_H0443:521a-0": "bcom ldan 'das dpa' bo 'di bskye @521a *//",
    "K12D0463_H0443:521a-1": "pa'i dmigs pa ji lta bu lags /",
    "K12D0463_H0443:521a-2": "bcom ldan 'das kyis bka' stsal pa /",
    "K12D0463_H0443:521a-3": "dang po stong zhing bdag med do //",
    "K12D0463_H0443:521a-4": "snang zhing srid pa'i chos rnams kun //",
    "K12D0463_H0443:521a-5": "ngo bo nyid kyis rnam par dag /",
    "K12D0463_H0443:521a-6": "de lta bu yi chos nyid la //",
    "K12D0463_H0443:521a-7": "sangs rgyas sems can gnyis med pas //",
    "K12D0463_H0443:521a-8": "mi sgom mi rtog snang la gsal //",
    "K12D0463_H0443:521a-9": "mtha' bral mkha' mnyam dbu ma'i don //",
    "K12D0463_H0443:521a-10": "sems kyi rang bzhin de lta bu //",
    "K12D0463_H0443:521a-11": "de ltar ma rtogs sems can la //",
    "K12D0463_H0443:521a-12": "sdug bsngal kun dang bral ba yi //",
    "K12D0463_H0443:521a-13": "thugs rje phyogs med bsgom par bya //",
    "K12D0463_H0443:521a-14": "sangs rgyas thams cad 'byung ba'i rgyu //",
    "K12D0463_H0443:521a-15": "rang gis sems ni yi ge h'um//",
    "K12D0463_H0443:521a-16": "yi ge h'um gi 'phro 'du las //",
    "K12D0463_H0443:521a-17": "gzhal yas khang dang lha yi gdan //",
    "K12D0463_H0443:521a-18": "lha yi sa bon yi ge las //",
    "K12D0463_H0443:521a-19": "go rims bzhin du bskyed par bya //",
    "K12D0463_H0443:521a-20": "gsang ba bstan pa'i rgyud las bskyed pa'i dmigs pa bstan pa'i le'u ste gsum pa'o ////",
    "K12D0463_H0443:521a-21": "yang dpa' mos gsol pa /",
    "K12D0463_H0443:521a-22": "bcom ldan 'das rig sngags kyi bdag po 'di'i bsam",
    "K12D0463_H0443:521a-23": "gyis mi khyab pa'i dmigs pa ji lta bu lags",
    "K12D0463_H0443:521a-24": "/ bcom ldan 'das kyis bka' stsal pa /",
    "K12D0463_H0443:521a-25": "bskyed pa'i dmigs pa thob nas ni //",
    "K12D0463_H0443:521a-26": "snying gar ye shes sems dpa' bsgom //",
    "K12D0463_H0443:521a-27": "ye shes sems dpa'i thugs kar ni //",
    "K12D0463_H0443:521a-28": "padma 'dab bzhi rgya sran tsam //",
    "K12D0463_H0443:521a-29": "dbus su nyi zla'i gzhal yas khang //",
    "K12D0463_H0443:521a-30": "gzhal yas khang gi nang du ni //",
    "K12D0463_H0443:521a-31": "aa shad mar me'i rtse ltar sgom //",
    "K12D0463_H0443:521b-0": "de la dmigs @521b pa thob nas ni //",
    "K12D0463_H0443:521b-1": "ci yang bsam par mi bya ste //",
    "K12D0463_H0443:521b-2": "bsam gyis mi khyab de bsams pas //",
    "K12D0463_H0443:521b-3": "de la ye shes thob par 'gyur //",
    "K12D0463_H0443:521b-4": "gsal la rtog med rig pa'i sku //",
    "K12D0463_H0443:521b-5": "ye shes zhes ni de la bya'o //",
    "K12D0463_H0443:521b-6": "gsang ba bstan pa'i rgyud las bsam gyis mi khyab pa'i dmigs pa bstan pa'i le'u ste bzhi pa'o ////",
    "K12D0463_H0443:521b-7": "yang dpa' mos gsol pa /",
    "K12D0463_H0443:521b-8": "bcom ldan 'das gsang ba'i bdag po 'di'i 'khor ji lta bu lags /",
    "K12D0463_H0443:521b-9": "bcom ldan 'das kyis bka' stsal pa /",
    "K12D0463_H0443:521b-10": "dpa' bo chen po 'di'i 'khor ni //",
    "K12D0463_H0443:521b-11": "thugs kyi 'khor ni bzhi'o //",
    "K12D0463_H0443:521b-12": "gsung gi 'khor ni brgyad do //",
    "K12D0463_H0443:521b-13": "sku'i 'khor lnga brgyar nges so //",
    "K12D0463_H0443:521b-14": "gsang ba bstan pa'i rgyud las 'khor bstan pa'i le'u ste lnga ba'o ////",
    "K12D0463_H0443:521b-15": "yang dpa' mos gsol pa /",
    "K12D0463_H0443:521b-16": "bcom ldan 'das dpal chen po 'di'i rig pa ji lta bu lags //",
    "K12D0463_H0443:521b-17": "bcom ldan 'das kyis bka' stsal pa /",
    "K12D0463_H0443:521b-18": "aom badzra p'a ni h'um h'um phat phat sv'ah'a /",
    "K12D0463_H0443:521b-19": "aom badzra kro dha n'i l'am ba ra dha ra badzra p'a ni h'um h'um phat phat sv'ah'a /",
    "K12D0463_H0443:521b-20": "aom badzra p'a ni gro dha ma h'a tsanda ro sha na h'um h'um phat phat sv'ah'a /",
    "K12D0463_H0443:521b-21": "'khor bzhi'i rig pa phul ba ni //",
    "K12D0463_H0443:521b-22": "aom badzra kro dha mah'a k'a l'a ya h'um h'um phat phat tsitta kro tsi dun dza /",
    "K12D0463_H0443:521b-23": "aom badzra kro dha tri lo kya bi dza ya h'um h'um phat phat/",
    "K12D0463_H0443:521b-24": "bam m'a ra ya tsitta rbad rbad /",
    "K12D0463_H0443:521b-25": "aom badzra kro dha n'a ga sbu ga h'um h'um phat phat/",
    "K12D0463_H0443:521b-26": "m'a ra ya rakta rdubs rdubs rbad /",
    "K12D0463_H0443:521b-27": "aom badzra kro dha ku bar h'um h'um phat phat/",
    "K12D0463_H0443:521b-28": "m'a ra ya ke chom chom rbad /",
    "K12D0463_H0443:522a-0": "dpa' bo'i 'khor lha srin sde @522a *//",
    "K12D0463_H0443:522a-1": "brgyad kyi rig pa phul ba /",
    "K12D0463_H0443:522a-2": "mah'a de ba m'a ra ya sod sod /",
    "K12D0463_H0443:522a-3": "mah'a na ga m'a ra ya sod sod dza dza:mah'a de wi m'a ra ya /",
    "K12D0463_H0443:522a-4": "ha na ha na /",
    "K12D0463_H0443:522a-5": "mah'a ma ni m'a ra ya gtubs gtubs /",
    "K12D0463_H0443:522a-6": "mh'a siddha m'a ra ya tishtha tishtha /",
    "K12D0463_H0443:522a-7": "mah'a yaksha m'a ra ya bhinda bhinda /",
    "K12D0463_H0443:522a-8": "ma h'a tri dza m'a ra ya khos khos /",
    "K12D0463_H0443:522a-9": "ma h'a ma ni bindha m'a ra ya nan nan /",
    "K12D0463_H0443:522a-10": "ma h'a badzra h'um phat/",
    "K12D0463_H0443:522a-11": "'khor gos sngon can lnga brgya'i rig pa phul ba /",
    "K12D0463_H0443:522a-12": "m'a ra ya ru dha ru dha h'um h'um phat phat/",
    "K12D0463_H0443:522a-13": "gsang ba bstan pa'i rgyud las rig pa phul ba'i le'u ste drug pa'o ////",
    "K12D0463_H0443:522a-14": "yang dpa' mos gsol pa /",
    "K12D0463_H0443:522a-15": "bcom ldan 'das dpa' bo 'di'i phrin las mjug sbyin",
    "K12D0463_H0443:522a-16": "sreg gis bsdu 'tshal lam mi 'tshal ces gsol pa",
    "K12D0463_H0443:522a-17": "dang / bcom ldan 'das kyis bka' stsal pa /",
    "K12D0463_H0443:522a-18": "sbyin sreg ni rnam pa gsum ste /",
    "K12D0463_H0443:522a-19": "phyi dang nang dang gsang ba gsum /",
    "K12D0463_H0443:522a-20": "re re la ni bzhi bzhir bstan //",
    "K12D0463_H0443:522a-21": "zhi ba dang ni rgyas par bstan //",
    "K12D0463_H0443:522a-22": "dbang dang drag po'i sbyin sreg go /",
    "K12D0463_H0443:522a-23": "gsang ba bstan pa'i rgyud las sbyin sreg gi le'u ste bdun pa'o ////",
    "K12D0463_H0443:522a-24": "bcom ldan 'das dpal chen pos /",
    "K12D0463_H0443:522a-25": "de skad ces bka' stsal pa dang /",
    "K12D0463_H0443:522a-26": "dpa' mo'i dbang phyug ma dang /",
    "K12D0463_H0443:522a-27": "rigs kyi lha tshogs rnams dga' mgu yi rangs te /",
    "K12D0463_H0443:522a-28": "dpal chen pos gsungs pa la mngon par bstod do ////",
    "K12D0463_H0443:522b-0": "dpal phyag na rdo rje gtum po gsang ba bstan pa'i rgyud rdzogs @522b so ////",
    "K12D0463_H0443:522b-1": "rgya gar gyi pandi ta wa la tsandra dang /"
}