{
    "T16TD4419E:351a-0": "@351a # // rgya gar skad du /",
    "T16TD4419E:351a-1": "satstsha ka ri yi mam ga la g'a th'a /",
    "T16TD4419E:351a-2": "bod skad du /",
    "T16TD4419E:351a-3": "bden pa brjod pa'i bkra shis kyi tshigs su bcad pa /",
    "T16TD4419E:351a-4": "'jig rten mgon po la phyag 'tshal lo //",
    "T16TD4419E:351a-5": "thub pa chen po thugs rje can //",
    "T16TD4419E:351a-6": "thams cad skyong ba'i mgon po de //",
    "T16TD4419E:351a-7": "pha rol phyin pa kun rdzogs pa ;",
    "T16TD4419E:351a-8": "/ rdzogs pa'i byang chub mchog brnyes pa //",
    "T16TD4419E:351a-9": "bden pa'i tshig ni 'di dag gis //",
    "T16TD4419E:351a-10": "bdag la rgyal ba'i bkra shis shog / zhi ba myang 'das 'bras bu ni //",
    "T16TD4419E:351a-11": "bsten pa las byung ro mchog brnyes //",
    "T16TD4419E:351a-12": "rnam 'dren byang chub shing drung du //",
    "T16TD4419E:351a-13": "nyin zhag bdun du bzhugs gyur pa //",
    "T16TD4419E:351a-14": "bden pa'i tshig ni 'di dag gis //",
    "T16TD4419E:351a-15": "bdag la rgyal ba'i bkra shis shog / sangs rgyas zhag bdun 'grengs te bzhugs //",
    "T16TD4419E:351a-16": "bsod snyoms 'bul ba kun la dgyes //",
    "T16TD4419E:351a-17": "byang chub shing la mi 'dzum gzigs //",
    "T16TD4419E:351a-18": "yang dag mchod pas mchod gyur pa //",
    "T16TD4419E:351a-19": "bden pa'i tshig ni 'di dag gis ;",
    "T16TD4419E:351a-20": "/ bdag la rgyal ba'i bkra shis shog / rnam par grol ba'i bden pa brnyes //",
    "T16TD4419E:351a-21": "thugs kyi dgongs pa yongs su rdzogs //",
    "T16TD4419E:351a-22": "rin chen las byas sprul pa'i sar //",
    "T16TD4419E:351a-23": "rgyal bzhag bdun 'chag par mdzad //",
    "T16TD4419E:351a-24": "bden pa'i tshig ni 'di dag gis //",
    "T16TD4419E:351a-25": "bdag la rgyal ba'i bkra shis shog / rin chen 'od 'bar gzhal med khang //",
    "T16TD4419E:351a-26": "nyams dgar bcom ldan bzhugs gyur te //",
    "T16TD4419E:351a-27": "nyin zhag bdun du chos kyi dbyings //",
    "T16TD4419E:351a-28": "bla na med la mnyam par gzhag / bden pa'i tshig ni 'di dag gis //",
    "T16TD4419E:351a-29": "bdag la rgyal ba'i bkra shis shog / bzhin mdzes kha dog rgyan ldan pa'i //",
    "T16TD4419E:351a-30": "bdud kyi bu mo 'grogs pa spangs //",
    "T16TD4419E:351a-31": "n+ya gro dha yi shing drung du //",
    "T16TD4419E:351a-32": "sangs rgyas zhag bdun bzhugs par gyur //",
    "T16TD4419E:351a-33": "bden pa'i tshig ni 'di dag gis //",
    "T16TD4419E:351a-34": "bdag la rgyal ba'i bkra shis shog / btang bzung gnas su klu dbang gis //",
    "T16TD4419E:351a-35": "sku dkris gdengs kas bskyab byas par //",
    "T16TD4419E:351a-36": "dpa' bo chen po zhag bdun bzhugs //",
    "T16TD4419E:351a-37": "klu de rjes su bzung bar mdzad //",
    "T16TD4419E:351a-38": "bden pa'i tshig ni 'di dag gis //",
    "T16TD4419E:351a-39": "bdag la rgyal ba'i bkra shis shog / ring nas bskrun pa'i rnam grol brnyes //",
    "T16TD4419E:351a-40": "bde ba mchog la spyod par mdzad //",
    "T16TD4419E:351b-0": "shing gi rgyal @351b po sgrol rgyu'i drung //",
    "T16TD4419E:351b-1": "bcom ldan zhag bdun bzhugs par gyur //",
    "T16TD4419E:351b-2": "bden pa'i tshig ni 'di dag gis //",
    "T16TD4419E:351b-3": "bdag la rgyal ba'i bkra shis shog / rdo las byas pa'i lhung bzed bzhi //",
    "T16TD4419E:351b-4": "rgyal po chen po bzhis phul ba //",
    "T16TD4419E:351b-5": "ri mo bzhi mtshan snod gcig mdzad //",
    "T16TD4419E:351b-6": "sbrang rtsi ldan pa'i bsod snyoms pa zhes //",
    "T16TD4419E:351b-7": "bden pa'i tshig ni 'di dag gis //",
    "T16TD4419E:351b-8": "bdag la rgyal ba'i bkra shis shog / tshangs pas gsol btab sangs rgyas kyis //",
    "T16TD4419E:351b-9": "nyams dga' 'khor mo 'jig grong du //",
    "T16TD4419E:351b-10": "'jigs pa med par 'khor bzhi la //",
    "T16TD4419E:351b-11": "chos kyi 'khor lo rab tu bskor //",
    "T16TD4419E:351b-12": "bden pa'i tshig ni 'di dag gis //",
    "T16TD4419E:351b-13": "bdag la rgyal ba'i bkra shis shog / rgyal ba thugs rje ldan pa yis //",
    "T16TD4419E:351b-14": "chos kyi gru ni sprul mdzad de //",
    "T16TD4419E:351b-15": "'gro mang bsod nams la sbyar nas //",
    "T16TD4419E:351b-16": "mtsho chen pha rol sgrol bar mdzad //",
    "T16TD4419E:351b-17": "bden pa'i tshig ni 'di dag gis //",
    "T16TD4419E:351b-18": "bdag la rgyal ba'i bkra shis shog / kun shes koondin+ya sogs //",
    "T16TD4419E:351b-19": "dge slong rgyal ba zag zad pa //",
    "T16TD4419E:351b-20": "rgya chen chos mchog bstan mdzad de //",
    "T16TD4419E:351b-21": "de dang de dag rnam spro mdzad //",
    "T16TD4419E:351b-22": "bden pa'i tshig ni 'di dag gis //",
    "T16TD4419E:351b-23": "bdag la rgyal ba'i bkra shis shog / rgyal ba lteng rgyas gshegs pa mdzad //",
    "T16TD4419E:351b-24": "ngo mtshar cho 'phrul bstan mdzad nas //",
    "T16TD4419E:351b-25": "'od srungs la sogs der dul te //",
    "T16TD4419E:351b-26": "the tshom bral nas dge slong gyur //",
    "T16TD4419E:351b-27": "bden pa'i tshig ni 'di dag gis //",
    "T16TD4419E:351b-28": "bdag la rgyal ba'i bkra shis shog / rgyal ba nyan thos dang bcas pa //",
    "T16TD4419E:351b-29": "yid 'ong rgyal po'i khab grong gshegs //",
    "T16TD4419E:351b-30": "mi dbang gzugs can snying po ni //",
    "T16TD4419E:351b-31": "'khor dang bcas pa lam la bkod //",
    "T16TD4419E:351b-32": "bden pa'i tshig ni 'di dag gis //",
    "T16TD4419E:351b-33": "bdag la rgyal ba'i bkra shis shog / de bzhin gshegs pa rgyal po'i khyab //",
    "T16TD4419E:351b-34": "yid 'ong grong du bzhugs pa las //",
    "T16TD4419E:351b-35": "nye du chos kyis bsdu ba'i phyir //",
    "T16TD4419E:351b-36": "ser skya'i grong du gshegs par gyur //",
    "T16TD4419E:351b-37": "nye du'i tshogs dang mjal ba las //",
    "T16TD4419E:351b-38": "de dag mngon pa'i nga rgyal gyur //",
    "T16TD4419E:351b-39": "mkhyen nas dpa' bo chen po des //",
    "T16TD4419E:351b-40": "nyi ma bzhin du mkhar 'phags te //",
    "T16TD4419E:352a-0": "sangs rgyas @352a * //",
    "T16TD4419E:352a-1": "rigs sad chos bstan pas //",
    "T16TD4419E:352a-2": "sngon med dga' bas ba spu langs //",
    "T16TD4419E:352a-3": "mi dbang sh'akya'i rigs rnams kyis //",
    "T16TD4419E:352a-4": "nga rgyal der ni nyams par gyur //",
    "T16TD4419E:352a-5": "bden pa'i tshig ni 'di dag gis //",
    "T16TD4419E:352a-6": "bdag la rgyal ba'i bkra shis shog / lhar bcas 'jig rten 'khor ba yi ;",
    "T16TD4419E:352a-7": "/ rgya mtsho las ni sgrol ba'i phyir //",
    "T16TD4419E:352a-8": "rgyal ba mnyan yod grong khyer ni //",
    "T16TD4419E:352a-9": "nyams dga' bar ni yun ring bzhugs //",
    "T16TD4419E:352a-10": "bden pa'i tshig ni 'di dag gis //",
    "T16TD4419E:352a-11": "bdag la rgyal ba'i bkra shis shog / aa mra shing gi drung du ni //",
    "T16TD4419E:352a-12": "ya ma zung gi cho 'phrul dag / rgyal bas mu stegs rnams la bstan //",
    "T16TD4419E:352a-13": "de dang de dag phyogs su byer //",
    "T16TD4419E:352a-14": "bden pa'i tshig ni 'di dag gis //",
    "T16TD4419E:352a-15": "bdag la rgyal ba'i bkra shis shog /'jig rten dbang po zhabs kyis ni //",
    "T16TD4419E:352a-16": "gom pa gnyis kyis lha yul gshegs //",
    "T16TD4419E:352a-17": "cho 'phrul mthar thug ston mdzad phyir //",
    "T16TD4419E:352a-18": "mi mchog lha gnas gshegs par gyur //",
    "T16TD4419E:352a-19": "bden pa'i tshig ni 'di dag gis //",
    "T16TD4419E:352a-20": "bdag la rgyal ba'i bkra shis shog / lha dbang gnas su gshegs nas ni //",
    "T16TD4419E:352a-21": "la ba dkar 'dra'i rdo chen yang //",
    "T16TD4419E:352a-22": "rgyal bas khye'u chung du mdzad de //",
    "T16TD4419E:352a-23": "rdo ba mchog gi stan la bzhugs //",
    "T16TD4419E:352a-24": "bden pa'i tshig ni 'di dag gis //",
    "T16TD4419E:352a-25": "bdag la rgyal ba'i bkra shis shog / sum cu rtsa gsum grong khyer du //",
    "T16TD4419E:352a-26": "rgyal ba zla ba gsum bzhugs nas //",
    "T16TD4419E:352a-27": "yum la sogs pa'i lha rnams la //",
    "T16TD4419E:352a-28": "chos ni mngon par bstan pa mdzad ;",
    "T16TD4419E:352a-29": "/ bden pa'i tshig ni 'di dag gis //",
    "T16TD4419E:352a-30": "bdag la rgyal ba'i bkra shis shog / lha yul zla ba gsum bzhugs nas //",
    "T16TD4419E:352a-31": "nor bu'i them skas sprul pa las //",
    "T16TD4419E:352a-32": "lhas mchod bkur sti dang bcas pas //",
    "T16TD4419E:352a-33": "mi yi yul du byon par gyur //",
    "T16TD4419E:352a-34": "bden pa'i tshig ni 'di dag gis //",
    "T16TD4419E:352a-35": "bdag la rgyal ba'i bkra shis shog / tshangs sogs dkar zhing chas dkar bas //",
    "T16TD4419E:352a-36": "yongs su bskor ba'i de bzhin gshegs //",
    "T16TD4419E:352a-37": "lha las bab pa chen po yi //",
    "T16TD4419E:352a-38": "ngo mtshar ba dag bstan pa mdzad //",
    "T16TD4419E:352a-39": "bden pa'i tshig ni 'di dag gis //",
    "T16TD4419E:352b-0": "bdag la @352b rgyal ba'i bkra shis shog / lha las babs pa'i dus su ni //",
    "T16TD4419E:352b-1": "mthu dang yon tan chen po dag / mthong bas sems can thams cad rnams //",
    "T16TD4419E:352b-2": "sangs rgyas nyid la bkod snyam sems //",
    "T16TD4419E:352b-3": "bden pa'i tshig ni 'di dag gis //",
    "T16TD4419E:352b-4": "bdag la rgyal ba'i bkra shis shog / grong khyer gsal ldan sgo ru ni //",
    "T16TD4419E:352b-5": "sangs rgyas kyis ni chos bstan pas //",
    "T16TD4419E:352b-6": "skye bo'i tshogs ni mang po rnams //",
    "T16TD4419E:352b-7": "chos ni mngon par rtogs par gyur //",
    "T16TD4419E:352b-8": "bden pa'i tshig ni 'di dag gis //",
    "T16TD4419E:352b-9": "bdag la rgyal ba'i bkra shis shog / glang po'i dbang po 'dam bu'i ri //",
    "T16TD4419E:352b-10": "myos pa'i shugs kyis mgyogs 'gro ba //",
    "T16TD4419E:352b-11": "rdzogs sangs yid gzhungs sman gyis ni //",
    "T16TD4419E:352b-12": "dri ma dag dang bral bar mdzad //",
    "T16TD4419E:352b-13": "bden pa'i tshig ni 'di dag gis //",
    "T16TD4419E:352b-14": "bdag la rgyal ba'i bkra shis shog /'jig rten bkra shis mi byed pa'i //",
    "T16TD4419E:352b-15": "chom rkun sor mo'i phreng ba can //",
    "T16TD4419E:352b-16": "gnas dang thag ring sprul mdzad de //",
    "T16TD4419E:352b-17": "chu la bying bar mdzad nas ni //",
    "T16TD4419E:352b-18": "chos bstan kun sbyor bral bar mdzad //",
    "T16TD4419E:352b-19": "thub dbang mi yi kha lo sgyur //",
    "T16TD4419E:352b-20": "bden pa'i tshig ni 'di dag gis //",
    "T16TD4419E:352b-21": "bdag la rgyal ba'i bkra shis shog / gdengs can dbang po gzi brjid can //",
    "T16TD4419E:352b-22": "dga' bo dang ni nye dga' bo //",
    "T16TD4419E:352b-23": "gdul phyir nyan thos rdzu 'phrul can //",
    "T16TD4419E:352b-24": "gnas brtan mood gal gyi bu //",
    "T16TD4419E:352b-25": "thub pa'i dbang pos mngag par gyur //",
    "T16TD4419E:352b-26": "brtse ldan mkhas pa'i rdzu 'phrul gyis //",
    "T16TD4419E:352b-27": "nga rgyal skyes pa bcom gyur te //",
    "T16TD4419E:352b-28": "legs par skyabs su song bar gyur //",
    "T16TD4419E:352b-29": "bden pa'i tshig ni 'di dag gis //",
    "T16TD4419E:352b-30": "bdag la rgyal ba'i bkra shis shog / gnod sbyin 'brog gnas rtsub po ni //",
    "T16TD4419E:352b-31": "shin tu 'dul dka' sangs rgyas kyis //",
    "T16TD4419E:352b-32": "'dul bar mkhyen nas rgyun zhugs pa'i //",
    "T16TD4419E:352b-33": "'bras bu mchog la bkod par gyur //",
    "T16TD4419E:352b-34": "bden pa'i tshig ni 'di dag gis //",
    "T16TD4419E:352b-35": "bdag la rgyal ba'i bkra shis shog / phyogs rnams kun gyi rlung gis ni //",
    "T16TD4419E:352b-36": "ri yi rgyal po mi g-yo ltar //",
    "T16TD4419E:352b-37": "de bzhin rdzogs pa'i sangs rgyas kyang //",
    "T16TD4419E:353a-0": "@353a * // 'jig rten chos brgyad kyis mi g-yo //",
    "T16TD4419E:353a-1": "bden pa'i tshig ni 'di dag gis //",
    "T16TD4419E:353a-2": "bdag la rgyal ba'i bkra shis shog / bsam gyis mi khyab 'od 'phro ba //",
    "T16TD4419E:353a-3": "dbu yi gtsug tor pha mtha' ni //",
    "T16TD4419E:353a-4": "tshangs pa'i 'jig rten gnas pas kyang //",
    "T16TD4419E:353a-5": "blta bar yang ni nus ma lags //",
    "T16TD4419E:353a-6": "bden pa'i tshig ni 'di dag gis //",
    "T16TD4419E:353a-7": "bdag la rgyal ba'i bkra shis shog / dam pa'i chos ni ston pa'i tshe //",
    "T16TD4419E:353a-8": "sku rgyab phyogs su gnas pas kyang //",
    "T16TD4419E:353a-9": "nam mkha' zla ba nya ba bzhin //",
    "T16TD4419E:353a-10": "rgyal ba'i zhal ni mngon sum mthong //",
    "T16TD4419E:353a-11": "bden pa'i tshig ni 'di dag gis //",
    "T16TD4419E:353a-12": "bdag la rgyal ba'i bkra shis shog / tshangs pa'i 'jig rten bar gyi yang //",
    "T16TD4419E:353a-13": "'khor rnams la ni 'jigs med par //",
    "T16TD4419E:353a-14": "de rnams bsam pa thugs chud nas //",
    "T16TD4419E:353a-15": "de rnams so sor chos ston mdzad //",
    "T16TD4419E:353a-16": "bden pa'i tshig ni 'di dag gis //",
    "T16TD4419E:353a-17": "bdag la rgyal ba'i bkra shis shog / skye sogs sdug bsngal gyis gdungs la //",
    "T16TD4419E:353a-18": "sangs rgyas la sogs dkon mchog gsum //",
    "T16TD4419E:353a-19": "rnam pa kun du srog dang ni //",
    "T16TD4419E:353a-20": "skyabs dang gnas dang dpung gnyen no //",
    "T16TD4419E:353a-21": "bden pa'i tshig ni 'di dag gis //",
    "T16TD4419E:353a-22": "bdag la rgyal ba'i bkra shis shog /",
    "T16TD4419E:353a-23": "bdag la skyabs gzhan yod ma yin //",
    "T16TD4419E:353a-24": "sangs rgyas bdag gi skyabs kyi mchog / bden pa'i tshig ni 'di dag gis //",
    "T16TD4419E:353a-25": "bdag la rgyal ba'i bkra shis shog / bdag la skyabs gzhan yod ma yin //",
    "T16TD4419E:353a-26": "chos ni bdag gi skyabs kyi mchog / bden pa'i tshig ni 'di dag gis //",
    "T16TD4419E:353a-27": "bdag la rgyal ba'i bkra shis shog / bdag la skyabs gzhan yod ma yin //",
    "T16TD4419E:353a-28": "dge 'dun bdag gi skyabs kyi mchog / bden pa'i tshig ni 'di dag gis //",
    "T16TD4419E:353a-29": "bdag la rgyal ba'i bkra shis shog / de ltar 'di skad bden pa'i tshig / rjod par byed pa gang yin pa //",
    "T16TD4419E:353a-30": "nye bar 'tshe ba spangs pa dang ;",
    "T16TD4419E:353a-31": "/ thar pa'i bden pa mngon 'dod pa'i //",
    "T16TD4419E:353a-32": "mi yis kun mkhyen 'thob par 'gyur //",
    "T16TD4419E:353a-33": "bden pa brjod pa rgyal ba'i bkra shis kyi tshigs su bcad pa rdzogs so /",
    "T16TD4419E:353a-35": "// /'di ni rgya gar gyi dpe las 'gos lo ts'a ba dharma p'a la bha dra zhes bgyi bas bsgyur ba'o /"
}