{
    "K06D0026_H0027:261a-0": "@261a / /rgya gar skad du /",
    "K06D0026_H0027:261a-1": "a'arya pra dzny'a pa ra mi t'a s'urya garbha mah'a y'a na s'u tra /",
    "K06D0026_H0027:261a-2": "bod skad du /",
    "K06D0026_H0027:261a-3": "'phags pa shes rab kyi pha rol tu phyin pa nyi ma'i snying po theg pa chen po'i mdo /",
    "K06D0026_H0027:261a-4": "sangs rgyas dang /",
    "K06D0026_H0027:261a-5": "byang chub sems dpa' thams cad la phyag 'tshal lo //",
    "K06D0026_H0027:261a-6": "'di skad bdag gis thos pa dus gcig na /",
    "K06D0026_H0027:261a-7": "bcom ldan 'das yul ma ga dha na chos kyi",
    "K06D0026_H0027:261a-8": "dgon pa na dge slong gi dge 'dun rab tu",
    "K06D0026_H0027:261a-9": "mang ba dang / byang chub sems dpa' sangs rgyas",
    "K06D0026_H0027:261a-10": "kyi zhing mtha' yas pa nas 'dus pa tshad med",
    "K06D0026_H0027:261a-11": "grangs med pa dang thabs cig tu bzhugs te /",
    "K06D0026_H0027:261a-12": "de'i tshe 'khor der byang chub sems dpa' nyi ma",
    "K06D0026_H0027:261a-13": "rab tu snang pa zhes bya ba 'dug pa de",
    "K06D0026_H0027:261a-14": "stan las langs te bcom ldan 'das ga la ba",
    "K06D0026_H0027:261a-15": "der song nas bcom ldan 'das la 'di skad ces",
    "K06D0026_H0027:261a-16": "gsol to // bcom ldan 'das /",
    "K06D0026_H0027:261b-0": "bdag de bzhin @261b gshegs pa la zhu ba mchis te /",
    "K06D0026_H0027:261b-1": "bcom ldan 'das gnang ba'i skabs dbye bar gsol /",
    "K06D0026_H0027:261b-2": "bcom ldan 'das kyis bka' stsal pa /",
    "K06D0026_H0027:261b-3": "ci dang ci 'dod pa dris shig dang ngas bshad par bya'o //",
    "K06D0026_H0027:261b-4": "de nas byang chub sems dpa' nyi ma rab tu",
    "K06D0026_H0027:261b-5": "snang bas bcom ldan 'das la 'di skad ces gsol",
    "K06D0026_H0027:261b-6": "to // bcom ldan 'das /",
    "K06D0026_H0027:261b-7": "thabs mkhas pa'i byang chub sems dpas ji ltar shes",
    "K06D0026_H0027:261b-8": "rab kyi pha rol tu phyin pa la bslab par",
    "K06D0026_H0027:261b-9": "bgyi / bcom ldan 'das kyis 'di skad ces bka' stsal to //",
    "K06D0026_H0027:261b-10": "rigs kyi bu /",
    "K06D0026_H0027:261b-11": "thabs mkhas pa'i ting nge 'dzin nyi ma zhes bya ba yod pas /",
    "K06D0026_H0027:261b-12": "de la byang chub sems dpa' rnams kyis de ltar bslab par bya'o //",
    "K06D0026_H0027:261b-13": "bcom ldan 'das la gsol pa /",
    "K06D0026_H0027:261b-14": "ji ltar bslab par bgyi /",
    "K06D0026_H0027:261b-15": "bcom ldan 'das kyis bka' stsal pa /",
    "K06D0026_H0027:261b-16": "rigs kyi bu /",
    "K06D0026_H0027:261b-17": "'di ltar thabs mkhas pa'i nyi ma'i ting nge 'dzin ni /",
    "K06D0026_H0027:261b-18": "rnam pa bdun yod de /",
    "K06D0026_H0027:261b-19": "gang zhe na /",
    "K06D0026_H0027:261b-20": "dang po ni /",
    "K06D0026_H0027:261b-21": "'di ltar nyi mas myu gu smin par byed pa ltar /",
    "K06D0026_H0027:261b-22": "byang chub sems dpa'i ting nge 'dzin nyi ma lta",
    "K06D0026_H0027:261b-23": "bus sems can rnams la byang chub kyi myu gu",
    "K06D0026_H0027:261b-24": "smin par mdzad do //",
    "K06D0026_H0027:261b-25": "gnyis pa ni /",
    "K06D0026_H0027:261b-26": "nyi ma la dbri bkol med pa ltar /",
    "K06D0026_H0027:261b-27": "byang chub sems dpa'i ting nge 'dzin gyi thugs rje ni /",
    "K06D0026_H0027:261b-28": "sems can thams cad la snyoms par mdzad do //",
    "K06D0026_H0027:261b-29": "gsum pa ni /",
    "K06D0026_H0027:261b-30": "nyi mas nyal nyil sreg pa ltar /",
    "K06D0026_H0027:262a-0": "byang chub sems dpa'i lhag mthong gi shes rab kyis nyon mongs pa'i nyal nyil rnams sreg @262a *//",
    "K06D0026_H0027:262a-1": "par byed do //",
    "K06D0026_H0027:262a-2": "bzhi pa ni /",
    "K06D0026_H0027:262a-3": "nyi mas 'khyags pa 'ju ba ltar /",
    "K06D0026_H0027:262a-4": "byang chub sems dpa'i ting nge 'dzin gnyen po ye",
    "K06D0026_H0027:262a-5": "shes dang ldan pas nyon mongs pa 'khyags pa 'ju",
    "K06D0026_H0027:262a-6": "ba lta bu byed do //",
    "K06D0026_H0027:262a-7": "lnga pa ni /",
    "K06D0026_H0027:262a-8": "nyi mas mun pa sel ba ltar /",
    "K06D0026_H0027:262a-9": "byang chub sems dpa'i so sor kun tu rtog pa'i",
    "K06D0026_H0027:262a-10": "ye shes kyis gzung ba dang 'dzin pa'i mun pa",
    "K06D0026_H0027:262a-11": "sel bar byed do //",
    "K06D0026_H0027:262a-12": "drug pa ni; nyi mas gling bzhi 'khor ba ltar /",
    "K06D0026_H0027:262a-13": "byang chub sems dpa'i 'phrin las phun sum tshogs pas",
    "K06D0026_H0027:262a-14": "sdug bsngal gyi chu bo bzhi las thar par mdzad",
    "K06D0026_H0027:262a-15": "do // bdun pa ni /",
    "K06D0026_H0027:262a-16": "nyi mas kun la snyoms par dro ba bzhin du",
    "K06D0026_H0027:262a-17": "byang chub sems dpa'i spyod pa phun sum tshogs pas",
    "K06D0026_H0027:262a-18": "sems can thams cad la rab tu dga' bar mdzad",
    "K06D0026_H0027:262a-19": "pa'i thabs ni / dro ba'i las lta bu'o //",
    "K06D0026_H0027:262a-20": "gzhan yang rigs kyi bu /",
    "K06D0026_H0027:262a-21": "byang chub sems dpa' rnams kyis shes rab kyi pha rol tu phyin pa la bslab par bya ste /",
    "K06D0026_H0027:262a-22": "des 'di ltar chos thams cad rang bzhin med pa dang /",
    "K06D0026_H0027:262a-23": "mtshan ma med pa dang /",
    "K06D0026_H0027:262a-24": "mtshan ma thams cad dang rab tu bral ba dang /",
    "K06D0026_H0027:262a-25": "dngos po med pa dang /",
    "K06D0026_H0027:262a-26": "dngos po thams cad dang bral ba dang /",
    "K06D0026_H0027:262a-27": "gang zag pa med pa dang /",
    "K06D0026_H0027:262a-28": "gang zag pa thams cad dang bral ba dang /",
    "K06D0026_H0027:262a-29": "ngo bo nyid kyis stong pa nyid la bslab par bya'o //",
    "K06D0026_H0027:262a-30": "rigs kyi bu /",
    "K06D0026_H0027:262a-31": "chos nyid dang /",
    "K06D0026_H0027:262a-32": "chos kyi dbyings dang /",
    "K06D0026_H0027:262a-33": "de bzhin nyid dang /",
    "K06D0026_H0027:262a-34": "yang dag pa'i mtha' dang /",
    "K06D0026_H0027:262a-35": "ma nor ba de bzhin nyid dang /",
    "K06D0026_H0027:262b-0": "gzhan @262b ma yin pa de nyid dang /",
    "K06D0026_H0027:262b-1": "bden pa dang /",
    "K06D0026_H0027:262b-2": "de kho na'i don la byang chub sems dpas bslab par bya'o //",
    "K06D0026_H0027:262b-3": "de nas bcom ldan 'das kyis byang chub sems dpa'",
    "K06D0026_H0027:262b-4": "nyi ma rab tu snang ba la 'di skad ces",
    "K06D0026_H0027:262b-5": "bka' stsal to // rigs kyi bu /",
    "K06D0026_H0027:262b-6": "byang chub sems dpas yang chos thams cad mngon par 'du bya ba med pa dang /",
    "K06D0026_H0027:262b-7": "skye ba med pa la bslab par bya'o //",
    "K06D0026_H0027:262b-8": "rigs kyi bu /",
    "K06D0026_H0027:262b-9": "chos thams cad rang bzhin gyis rnam par dag pa la bslab par bya'o //",
    "K06D0026_H0027:262b-10": "gzugs la sogs pa'i chos thams cad kyang rang bzhin gyis stong par shes par bya'o //",
    "K06D0026_H0027:262b-11": "ngo bo nyid kyis dben par shes par bya'o //",
    "K06D0026_H0027:262b-12": "rigs kyi bu; gang dag gis shes rab kyi pha rol tu phyin pa'i mdo 'dzin par byed na /",
    "K06D0026_H0027:262b-13": "de las kyi sgrib pa byang bar 'gyur ro //",
    "K06D0026_H0027:262b-14": "de bsod nams kyi tshogs skye bar 'gyur ro //",
    "K06D0026_H0027:262b-15": "shes rab kyi tshogs tshad med pa dang ldan par 'gyur ro //",
    "K06D0026_H0027:262b-16": "dran pa dang ldan pa dang /",
    "K06D0026_H0027:262b-17": "tshul khrims dang ldan pa dang /",
    "K06D0026_H0027:262b-18": "ting nge 'dzin dang ldan par 'gyur ro //",
    "K06D0026_H0027:262b-19": "rigs kyi bu /",
    "K06D0026_H0027:262b-20": "gzhan yang byang chub sems dpa' rnams kyis shes rab",
    "K06D0026_H0027:262b-21": "kyi pha rol tu phyin pa la bslab par bya'o",
    "K06D0026_H0027:262b-22": "// de nas bcom ldan 'das kyis de'i tshe tshigs su bcad pa 'di dag gsungs so //",
    "K06D0026_H0027:262b-23": "mang thos dam pa'i chos la brtson //",
    "K06D0026_H0027:262b-24": "sems can kun la byams par ldan //",
    "K06D0026_H0027:262b-25": "brtson 'grus go cha phun sum tshogs //",
    "K06D0026_H0027:262b-26": "bdag dang gzhan gyi don la mos //",
    "K06D0026_H0027:262b-27": "bsam gtan ting 'dzin sgom la brtson //",
    "K06D0026_H0027:263a-0": "bdag dang sems can @263a *//",
    "K06D0026_H0027:263a-1": "'du shes med //",
    "K06D0026_H0027:263a-2": "yang dag theg pa'i lam du zhugs //",
    "K06D0026_H0027:263a-3": "sngon gyi rgyal sras de ltar spyod //",
    "K06D0026_H0027:263a-4": "mkhas pas ma nor de bzhin slobs //",
    "K06D0026_H0027:263a-5": "bcom ldan 'das kyis de skad ces bka' stsal pa dang /",
    "K06D0026_H0027:263a-6": "byang chub sems dpa' nyi ma rab tu snang ba dang /",
    "K06D0026_H0027:263a-7": "lha dang mir bcas pa'i 'jig rten yi rang ste /",
    "K06D0026_H0027:263a-8": "bcom ldan 'das kyis gsungs pa la mngon par bstod do //",
    "K06D0026_H0027:263a-9": "'phags pa shes rab kyi pha rol tu phyin pa"
}