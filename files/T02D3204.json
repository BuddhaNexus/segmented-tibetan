{
    "T02D3204:210b-0": "@210b # // rgya gar skad du /",
    "T02D3204:210b-1": "s'i ta t'a ra s'a dha nam /",
    "T02D3204:210b-2": "bod skad du /",
    "T02D3204:210b-3": "sgrol ma dkar mo'i sgrub thabs /",
    "T02D3204:210b-4": "sngar bzhin du stong pa nyid la sogs pa'i rjes thogs la /",
    "T02D3204:210b-5": "sum gyi yi ge yongs su gyur pa las /",
    "T02D3204:210b-6": "rin po che sna tshogs pa'i rang bzhin gyi ri rab lhun po //",
    "T02D3204:210b-7": "de'i steng du yi ge pom las padma dkar po /",
    "T02D3204:210b-8": "de'i steng du yi ge aa las zla ba'i dkyil 'khor ro //",
    "T02D3204:210b-9": "de'i dbus su yi ge h'um dkar po yongs su rdzogs pa las /",
    "T02D3204:210b-10": "bcom ldan 'das ma sgrol ma dkar mo ste /",
    "T02D3204:210b-11": "spyan gsum ma /",
    "T02D3204:210b-12": "phyag bzhi ma /",
    "T02D3204:210b-13": "de bzhin gshegs pa lnga dbu rgyan la bzhugs pa /",
    "T02D3204:210b-14": "sna tshogs pa'i rgyan mnga' ba /",
    "T02D3204:210b-15": "phyag gnyis kyis autpala'i phyag rgya mdzad pa /",
    "T02D3204:210b-16": "phyag g-yas pa na yid bzhin gyi nor bu rin",
    "T02D3204:210b-17": "po che legs par bsnams nas mchog sbyin par mdzad",
    "T02D3204:211a-0": "pas @211a * // ni sems can thams cad kyi bsam pa yongs su rdzogs par mdzad do //",
    "T02D3204:211a-1": "g-yon pa na autpala'i stong po rnam par 'tsher ba bsnams par bsgom par bya ba'o //",
    "T02D3204:211a-2": "de'i g-yas kyi zur du 'od zer can ser mo zla ba'i gdan la gnas pa /",
    "T02D3204:211a-3": "na bza' sngo ba phyag gnyis kyi g-yon pas shing mya ngan med dmar po'i yal ga bsnams pa /",
    "T02D3204:211a-4": "g-yas pas rnga yab dkar po bsnams pa /",
    "T02D3204:211a-5": "stod shad dmar po dang rgyan dang ldan pa'o //",
    "T02D3204:211a-6": "g-yon gyi zur na rma bya chen mo pri yang",
    "T02D3204:211a-7": "klu'i mdog ltar sngon mo phyag gnyis ma g-yon pas",
    "T02D3204:211a-8": "rma bya'i mjug sgro 'dzin pa g-yas pas rnga yab",
    "T02D3204:211a-9": "'dzin pa'o // de ltar rnam par bsams la /",
    "T02D3204:211a-10": "aom bcom ldan 'das ma sgrol ma bdag gi snying",
    "T02D3204:211a-11": "la legs par zhugs sv'a h'a zhes bya ba 'dis",
    "T02D3204:211a-12": "bdag nyid byin gyis brlab par bya'o //",
    "T02D3204:211a-13": "de nas sngags bzlas par bya ste /",
    "T02D3204:211a-14": "aom sgrol ma la phyag 'tshal lo//",
    "T02D3204:211a-15": "yid 'phrog ma h'um h'a ra sv'a h'a /",
    "T02D3204:211a-16": "sgrol ma dkar mo'i sgrub thabs so //"
}