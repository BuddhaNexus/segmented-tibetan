{
    "NK132(no)006:1": "// smon lam rdo rje'i tshig gi rgya mdud kyi 'grel ba bzhugs so //",
    "NK132(no)006:2": "dngos po'i spros mtshan kun las rab zhi yang //",
    "NK132(no)006:3": "'gag med ye shes sgyu ma'i rol gar gyis //",
    "NK132(no)006:4": "mtha' yas 'gro la phan bde'i mchog stsol ba //",
    "NK132(no)006:5": "khyab bdag 'jam dpal dpa' bos 'gro 'di skyongs //",
    "NK132(no)006:6": "rnam dkar dge ba'i dngos po lcags kyi khams //",
    "NK132(no)006:7": "thabs mkhas grub pa'i bcud kyis zin pa na //",
    "NK132(no)006:8": "rnam grol sku bzhi'i dbyig tu grub pa'i phyir //",
    "NK132(no)006:9": "smon pa'i mchog 'dir brtson pa don rab ldan //",
    "NK132(no)006:10": "de la 'dir dge ba'i rtsa ba gang zhig bla na med pa'i byang chub tu smin cing /",
    "NK132(no)006:11": "mi mthun pa'i phyogs kyis mi zad cing gong nas",
    "NK132(no)006:12": "gong du spel ba'i thabs khyad par can ni yongs",
    "NK132(no)006:13": "su bsngo zhing smon lam gyis rgyas 'debs pa yin",
    "NK132(no)006:14": "zhing / smon lam de la rnam grangs bsam gyis",
    "NK132(no)006:15": "mi khyab pa yod na yang skabs 'dir nang rgyud",
    "NK132(no)006:16": "sde gsum gyi brjod bya zab cing rgya che ba",
    "NK132(no)006:17": "dang rjes su 'brel ba'i smon lam gyi rgyal po'i",
    "NK132(no)006:18": "rnam gzhag cung zad cig 'chad pa la /",
    "NK132(no)006:19": "bsngo ba'i dpang por gsol ba /",
    "NK132(no)006:20": "bsngo rgyu'i dge rtsa bstan pa /",
    "NK132(no)006:21": "bsngo ba dngos dang gsum las /",
    "NK132(no)006:22": "dang po ni /",
    "NK132(no)006:23": "bla ma yi dam lha tshogs dgongs su gsol //",
    "NK132(no)006:24": "zhes pa ste /",
    "NK132(no)006:25": "brgyud gsum gyi bla ma yi dam zhi khro rab 'byams dang /",
    "NK132(no)006:26": "gzhan yang dpa' bo mkha' 'gro rdo rje chos skyong",
    "NK132(no)006:27": "ba'i srung mar bcas pa'i rtsa gsum lhag pa'i lha",
    "NK132(no)006:28": "tshogs til gyi gong bu kha phyes pa ltar mngon",
    "NK132(no)006:29": "sum bzhin du bzhugs pa thams cad ye shes sgrib",
    "NK132(no)006:30": "pa med pa'i gzigs pas bdag la dgongs su gsol",
    "NK132(no)006:31": "zhes pa'o // gnyis pa ni /",
    "NK132(no)006:32": "deng 'dir brtson pas bsgrubs pa'i dge ba dang /",
    "NK132(no)006:33": "dus gsum bsags dang yod pa'i dge ba rnams //",
    "NK132(no)006:34": "bsdoms te zhes deng 'dir gus rtag gi brtson pas",
    "NK132(no)006:35": "lam rim pa gnyis rnal 'byor tshul bzhin du bsgrubs",
    "NK132(no)006:36": "pa'i dge ba 'di dang /",
    "NK132(no)006:37": "des mtshon pa'i rang gis dus gsum du bsags pa'i dge ba thams cad dang /",
    "NK132(no)006:38": "rang gis bsags pa min yang sems can gzhan rgyud",
    "NK132(no)006:39": "du grub pa'am yod pa'i dge ba rnams kyang blos",
    "NK132(no)006:40": "phyogs gcig tu bsdoms te gnas pa ni gang bsngo",
    "NK132(no)006:41": "rgyu'i dge ba'o // de la kha cig 'di snyam du /",
    "NK132(no)006:42": "rang gis da lta'i dge ba da lta ba yin la /",
    "NK132(no)006:43": "de'i rjes su dus gsum ston pas da lta ba gang la ngos 'dzin snyam na /",
    "NK132(no)006:44": "dang po da lta sgrub bzhin pa'i dge ba de gtso bor smros la /",
    "NK132(no)006:45": "de dag tu ma 'dus pa gzhan dus gsum ci rigs kyi khungs su 'du bas /",
    "NK132(no)006:46": "spyir rgya che ba nas smos pa'i spyi dang bye",
    "NK132(no)006:47": "brag gi khyad par yod pas zlos par mi 'gyur",
    "NK132(no)006:48": "ro // yang kha cig 'di snyam du 'das da",
    "NK132(no)006:49": "ltar gyi dge ba mi mthun phyogs kyis ma bcos",
    "NK132(no)006:50": "pa bsngo ru btub na yang /",
    "NK132(no)006:51": "ma 'ongs pa'i dge ba la sogs pa mi 'thad de /",
    "NK132(no)006:52": "de dag da lta med pa'i phyir /",
    "NK132(no)006:53": "ri bong gi rwa bzhin snyam na /",
    "NK132(no)006:54": "byang chub sems dpa'i thabs la mkhas pa'i 'dun pas",
    "NK132(no)006:55": "dmigs pa thams cad byang chub chen po'i lam du",
    "NK132(no)006:56": "gtong ba la 'gal ba med de /",
    "NK132(no)006:57": "bdag gi ma 'ongs pa'i sgo gsum gyi 'jug pa",
    "NK132(no)006:58": "thams cad sems can thams cad rnam par grol ba'i",
    "NK132(no)006:59": "don du shog cig snyam na /",
    "NK132(no)006:60": "ma 'ongs pa'i rang gi sgo gsum gyi las dang /",
    "NK132(no)006:61": "des phan 'dogs pa'i yul sems can da lta na yod pa min yang /",
    "NK132(no)006:62": "blo'i stobs kyis de ltar bsam pas ma 'ongs pa'i",
    "NK132(no)006:63": "sems can la phan 'dogs par nus pa bzhin te",
    "NK132(no)006:64": "byang chub sems dpa'i blo gros kyi khyad chos so",
    "NK132(no)006:65": "// gsum pa la mthar thug gi 'bras bu'i ched du bsngo ba /",
    "NK132(no)006:66": "gnas skabs kyi lam gyi ched du bsngo ba //",
    "NK132(no)006:67": "bstan pa dang 'gro ba'i don du bsngo ba dang gsum las /",
    "NK132(no)006:68": "dang po ni /",
    "NK132(no)006:69": "bla med byang chub chen por bsngo //",
    "NK132(no)006:70": "zhes de lta bu'i dge rtsa de dag gi phyir",
    "NK132(no)006:71": "bsngosa na gnas skabs lha mi'i go 'phang tsam don",
    "NK132(no)006:72": "du gnyer te mngon mtho'i phyir bsngo ba min cing",
    "NK132(no)006:73": "/ rang don zhi ba phyogs gcig pa'i ched du'ang ma yin la /",
    "NK132(no)006:74": "thob bya mthar thug gi 'bras bu bla na med",
    "NK132(no)006:75": "pa yang dag par rdzogs pa'i byang chub chen por",
    "NK132(no)006:76": "bsngo ba ste / rnam pa thams cad mkhyen pa'i ye shes thob pa kho na'i phyir bsngo ba'o //",
    "NK132(no)006:77": "gnyis pa la bzhi /",
    "NK132(no)006:78": "lam gyi rten du bsngo ba /",
    "NK132(no)006:79": "lam dngos la bsngo ba /",
    "NK132(no)006:80": "lam gyi byed las /",
    "NK132(no)006:81": "'grub pa'i rgyur bsngo ba /",
    "NK132(no)006:82": "lam gyi mthun rkyen tshang bar bsngo ba'o //",
    "NK132(no)006:83": "dang po ni /",
    "NK132(no)006:84": "deng nas byang chub snying por mchis kyi bar //",
    "NK132(no)006:85": "rigs bzang blo gsal nga rgyal med pa dang //",
    "NK132(no)006:86": "snying rje che zhing bla ma la gus ldan //",
    "NK132(no)006:87": "dpal ldan rdo rje'i theg la nges gnas shog /",
    "NK132(no)006:88": "deng gi dus 'di nas bzung ste ji srid byang",
    "NK132(no)006:89": "chub snying por mchis te mngon par sangs rgyas kyi",
    "NK132(no)006:90": "bar du theg pa mchog gi rigs yongs su sad",
    "NK132(no)006:91": "pas na rigs bzang po gser lta bu nyid du",
    "NK132(no)006:92": "'gyur ba dang / theg pa mchog gi lam gsang",
    "NK132(no)006:93": "rtogs nus pa'i blo gros shin tu gsal ba dang",
    "NK132(no)006:94": "'gyur ba dang / / rang rgyud la yon tan",
    "NK132(no)006:95": "skye ba'i gegs su gyur pa'i nga rgyal med pa",
    "NK132(no)006:96": "'gyur ba dang / / dang / sems can yongs",
    "NK132(no)006:97": "su mi 'dor ba'i snying rje chen po'i rgyud yongs",
    "NK132(no)006:98": "'gyur ba dang / / dang / su gang zhing",
    "NK132(no)006:99": "/ lam gyi rtsa ba mtshan nyid dang ldan pa'i",
    "NK132(no)006:100": "bla ma mchog la mi 'gyur ba'i gus pa dang",
    "NK132(no)006:101": "ldan pa'i sgo nas don gnyis sam dngos grub rnam",
    "NK132(no)006:102": "pa gnyis bde blag tu 'grub pa'i dpal dang ldan",
    "NK132(no)006:103": "par gnyis med kyi ye shes rdo rje lta bu",
    "NK132(no)006:104": "gzhig cing gzhom du med pa la 'degs shing sbyor",
    "NK132(no)006:105": "ba'i lam ni theg pa ste /",
    "NK132(no)006:106": "des rdo rje'i theg pa zhes yongs su grags pa la /",
    "NK132(no)006:107": "dbang gis smin pa sogs 'og nas 'chad 'gyur ltar",
    "NK132(no)006:108": "gyi yon tan dang ldan pas sngags la zhugs tsam",
    "NK132(no)006:109": "gyi gzugs brnyan lta bu ma yin par mtshan nyid",
    "NK132(no)006:110": "dang ldan pa'i tshul bzhin du gnas pa la nges",
    "NK132(no)006:111": "par gnas par shog cig ces gsungs te /",
    "NK132(no)006:112": "mdor na theg pa chen po sngar gdul bya thun",
    "NK132(no)006:113": "mong ma yin pa'i rigs su nges pa gzhir bzhag",
    "NK132(no)006:114": "nas lam gyi dngos gzhi chos thams cad lhag pa'i",
    "NK132(no)006:115": "bden pa dbyer med du gtan la 'bebs nus pa'i",
    "NK132(no)006:116": "shes rab dang / sems can thams cad kyi don",
    "NK132(no)006:117": "du myur ba myur bar sangs rgyas thob 'dod kyi",
    "NK132(no)006:118": "snying rje gnyis dang ldan zhing lam rgyud la skye",
    "NK132(no)006:119": "ba'i gegs nga rgyal spangs shing mthun rkyen mos pa",
    "NK132(no)006:120": "phun sum tshogs pa ste med du mi rung ba'i",
    "NK132(no)006:121": "yon tan gyi khyad par de dag dang ldan pa'i",
    "NK132(no)006:122": "sgo nas dpal ldan rdo rje'i theg pa la nges",
    "NK132(no)006:123": "par gnas pa nyid du shog cig ces so //",
    "NK132(no)006:124": "gnyis pa la gnyis /",
    "NK132(no)006:125": "lam spyi'i ched du bsngo ba dang /",
    "NK132(no)006:126": "bye brag so so'i ched du bsngo ba'o //",
    "NK132(no)006:127": "dang po ni /",
    "NK132(no)006:128": "dbang gis smin cing dam tshig sdom par ldan //",
    "NK132(no)006:129": "rim gnyis lam la bsnyen sgrub mthar phyin nas //",
    "NK132(no)006:130": "dka' ba med par rig 'dzin go 'phang bgrod //",
    "NK132(no)006:131": "dngos grub rnam gnyis bde blag 'grub gyur cig /",
    "NK132(no)006:132": "ces pa ste /",
    "NK132(no)006:133": "sems can thams cad kyi rgyud la gnyug ma'i rtsa",
    "NK132(no)006:134": "rlung thig le sems dang bcas pa sku gsung thugs",
    "NK132(no)006:135": "ye shes rdo rje'i bsgrub gzhir gnas pa nyid dbang",
    "NK132(no)006:136": "bzhi'i sgo nas sad par byas shing sku bzhir smin",
    "NK132(no)006:137": "rung gi nus pa khyad par can rgyud la 'jog",
    "NK132(no)006:138": "pa ste / de yang gang zag gi dbang po'i",
    "NK132(no)006:139": "bye brag la ltos pa'i go myong rtogs pa gsum",
    "NK132(no)006:140": "gyi tshul du dbang don gyi ye shes la nges",
    "NK132(no)006:141": "pa ci rigs 'drangs pa ni lam bsgom rung dang",
    "NK132(no)006:142": "'bras bu thob rung gi rgyur 'gyur bas na dbang",
    "NK132(no)006:143": "gis smin pa zhes gsungs pa yin la /",
    "NK132(no)006:144": "de ni gsang sngags kyi lam thams cad kyi 'jug sgo yin cing /",
    "NK132(no)006:145": "de ltar dbang thob pa tsam gyis mi chog ste /",
    "NK132(no)006:146": "dbang gi srog dam tshig dang sdom pas tshul bzhin",
    "NK132(no)006:147": "du ma bzung na dngos grub rnam pa gnyis mi",
    "NK132(no)006:148": "thob pas skyon spang ba'i cha nas sdom pa dang",
    "NK132(no)006:149": "/ yon tan bsgrub pa'i cha nas dam tshig ste /",
    "NK132(no)006:150": "rtsa ba dang yan lag gi dam tshig 'da' bar",
    "NK132(no)006:151": "bya ba ma yin pa'i gnas rnams kyis nyes lhung",
    "NK132(no)006:152": "gi dri ma mtha' dag sdom par byed pa dang",
    "NK132(no)006:153": "ldan pa / de ltar dbang gis smin cing dam",
    "NK132(no)006:154": "tshig dang sdom par ldan pa'i gang zag des bskyed",
    "NK132(no)006:155": "rdzogs rim pa gnyis kyi lam la bsnyen pa dang",
    "NK132(no)006:156": "sgrub pa mthar phyin nas dka' ba med par rig",
    "NK132(no)006:157": "'dzin rnam pa bzhi'i go 'phang myur du bgrod de",
    "NK132(no)006:158": "ldan pa / / kha sbyor yan lag bdun dang ldan pa mchog gi dngos grub dang /",
    "NK132(no)006:159": "grub pa dang dbang phyug brgyad la sogs pa thun mong gi dngos grub ste /",
    "NK132(no)006:160": "dngos grub rnam pa gnyis po dka' tshegs dang yun",
    "NK132(no)006:161": "ring du 'bad mi dgos par bde blag tu 'grub",
    "NK132(no)006:162": "par gyur cig ces so //",
    "NK132(no)006:163": "de la bsnyen sgrub bzhi dang sbyar tshul du ma yod kyang /",
    "NK132(no)006:164": "bskyed rim dang sbyar na stong chen dang snying rje sgyu ma bsnyen pa /",
    "NK132(no)006:165": "phyag rgya phra rag nye bsnyen /",
    "NK132(no)006:166": "spros bcas nas bsam yas lhun grub kyi dkyil 'khor bsgom pa'i bar sgrub pa /",
    "NK132(no)006:167": "tshom bu tshogs sgrub kyi dngos grub blangs pa bsgrub pa chen po'o //",
    "NK132(no)006:168": "rdzogs rim dang sbyar na /",
    "NK132(no)006:169": "kun rdzob byang chub kyi sems rten dang brten par bcas pa'i gnad shes pa bsnyen pa /",
    "NK132(no)006:170": "rang byung lus gnas kyi dkyil 'khor gsal zhing de la gnad du bsnun pa nye bsnyen /",
    "NK132(no)006:171": "phyag rgya mo byin gyis brlab pa sgrub pa /",
    "NK132(no)006:172": "yab yum snyoms par zhugs pa'i bde chen dpe don gyi ye shes ni sgrub pa chen po'o //",
    "NK132(no)006:173": "gnyis ka dang sbyar na dbang bzhi'i lam bskyed rdzogs",
    "NK132(no)006:174": "sogs dang bsnyen sgrub bzhi po rim par sbyar ro",
    "NK132(no)006:175": "// gnyis pa la gsum /",
    "NK132(no)006:176": "rgyud sgyu 'phrul d+r+wa ba'i nyams len la smon pa /",
    "NK132(no)006:177": "lung na rag dong sprugs kyi nyams len la smon pa /",
    "NK132(no)006:178": "man ngag rdzogs pa chen po'i nyams len la smon pa dang gsum las /",
    "NK132(no)006:179": "dang po la bzhi /",
    "NK132(no)006:180": "snang ba sku yi dkyil 'khor la smon pa /",
    "NK132(no)006:181": "sgra grags gsung gi dkyil 'khor la smon pa /",
    "NK132(no)006:182": "dran rtog thugs kyi dkyil 'khor la smon pa /",
    "NK132(no)006:183": "thams cad bde chen gyi rol pa la smon pa'o //",
    "NK132(no)006:184": "dang po /",
    "NK132(no)006:185": "cir snang sgyu 'phrul d+r+wa ba'i 'khor lo rdzogs //",
    "NK132(no)006:186": "zhes pa ste /",
    "NK132(no)006:187": "phyi nang snod bcud kyi dngos po cir snang ba",
    "NK132(no)006:188": "thams cad tha mal rang mtshan gyi zhen pa log",
    "NK132(no)006:189": "ste / snang stong sku rdo rje sku 'phrul d+r+wa",
    "NK132(no)006:190": "ba zhes sgyu ma ltar 'phrul zhing mang la 'brel",
    "NK132(no)006:191": "ste / ba'i d+r+wa ba'am / yang na cir snang",
    "NK132(no)006:192": "gi dngos po sgyu ma lta bu rnams rang bzhin",
    "NK132(no)006:193": "rnam par dag pa'i lha'i ngo bor 'phrul pa'am shar",
    "NK132(no)006:194": "ste / ba'i d+r+wa ba'am / zhing / de ltar",
    "NK132(no)006:195": "lha dang rtog tshogs dbyer med du 'brel ba'am mnyam",
    "NK132(no)006:196": "pa'i don du zhes bshad de /",
    "NK132(no)006:197": "gang ltar yang mdor na cir snang gi dngos po",
    "NK132(no)006:198": "thams cad sgyu 'phrul d+r+wa ba lha yi 'khor lo'am",
    "NK132(no)006:199": "tshogs sam rang bzhin du 'byams klas pa ste snang",
    "NK132(no)006:200": "ba thams cad sku rdo rje'i ngo bor rdzogs pa'o",
    "NK132(no)006:201": "// gnyis pa ni /",
    "NK132(no)006:202": "grags pa thams cad brjod bral sngags kyi sgra /",
    "NK132(no)006:203": "zhes sgra grags pa thams cad grags tsam nyid nas",
    "NK132(no)006:204": "rang gi ngo bos stong pa'i grags stong zung 'jug",
    "NK132(no)006:205": "brjod du med pa'am /",
    "NK132(no)006:206": "brjod pa dang bral ba'i gsang sngags kyi sgra gdangs shar ba'o //",
    "NK132(no)006:207": "gsum pa ni /",
    "NK132(no)006:208": "sems kyi 'gyu ba rang rig 'dus ma byas //",
    "NK132(no)006:209": "zhes sems kyi rnam par rtog pa'i 'gyu ba sna",
    "NK132(no)006:210": "tshogs pa gsal ba stong pa zung du 'jug pa'i",
    "NK132(no)006:211": "rang rig 'dus ma byas pa'i dbyings 'od gsal thugs",
    "NK132(no)006:212": "kyi rdo rje nyid du shar ba'o //",
    "NK132(no)006:213": "bzhi pa ni /",
    "NK132(no)006:214": "bde chen 'du 'bral med pa mngon gyur shog /",
    "NK132(no)006:215": "ces de ltar snang grags rtog pa'i chos thams cad",
    "NK132(no)006:216": "bde ba chen po rig stong zung 'jug ye shes",
    "NK132(no)006:217": "rdo rje nyag gcig gi rol par shar ba ste",
    "NK132(no)006:218": "/ de yang tha mal gyi rnam par rtog pa thams cad sdug bsngal yin la /",
    "NK132(no)006:219": "de dang bral ba gang yin pa bde ba ste /",
    "NK132(no)006:220": "de yang gzhom gzhig dang bral zhing bla na med pas na chen po'o //",
    "NK132(no)006:221": "de lta bu'i bde ba chen po'i ye shes de",
    "NK132(no)006:222": "'khor 'das brtan g.yon thams cad la khyab pas srid",
    "NK132(no)006:223": "zhi kun khyab kyi ye shes zhes bya ste /",
    "NK132(no)006:224": "dngos po'i chos gang yang ma spangs dngos po'i chos",
    "NK132(no)006:225": "gang la'ang mi gnas pa'i rang bzhin rang byung ye",
    "NK132(no)006:226": "shes nyag gcig gi klong du 'khor 'das thams cad",
    "NK132(no)006:227": "rdzogs pa ste / de yang chos rnams dang gsar du 'du ba dang /",
    "NK132(no)006:228": "slar yang 'bral ba lta bu ma yin par gdod",
    "NK132(no)006:229": "nas 'dul 'bral med pa'i de kho na nyid ye",
    "NK132(no)006:230": "shes rdo rjer mngon du 'gyur bar shog cig ces",
    "NK132(no)006:231": "pa'o // de lta bu'i sku gsung thugs ye shes",
    "NK132(no)006:232": "rdo rje'i rang bzhin du shar ba'i gnad 'di la",
    "NK132(no)006:233": "yang bskyed rdzogs so so dang sbyar na sku gsung",
    "NK132(no)006:234": "thugs de kho na nyid kyi rnal 'byor la brtson",
    "NK132(no)006:235": "pa'o // pa dang / sgyu lus dang /",
    "NK132(no)006:236": "rlung sngags mi shigs pa'i bzlas pa dang /",
    "NK132(no)006:237": "'od gsal dang /",
    "NK132(no)006:238": "zung 'jug gi rnal 'byor bsgoms pa'i stobs kyis goms",
    "NK132(no)006:239": "pa klong du gyur pa'i 'bras bu yin pa rig",
    "NK132(no)006:240": "par bya'o // yang na dbang bzhi dang 'brel ba'i",
    "NK132(no)006:241": "lam bzhi bsgom pa las su rung ba'i 'bras bu",
    "NK132(no)006:242": "snang srid dag pa rab 'byams su shar ba'i gnad",
    "NK132(no)006:243": "par bya'o // yin par blta'o // gnyis pa la'ang /",
    "NK132(no)006:244": "sgrib pa ye dag gi bshags pa /",
    "NK132(no)006:245": "yon tan ye ldan gyi skong ba /",
    "NK132(no)006:246": "rgyud nyon mongs rang grol /",
    "NK132(no)006:247": "'bras bu ngan song dong sprugs so //",
    "NK132(no)006:248": "dang po ni /",
    "NK132(no)006:249": "nyams chags rtog sgrib ma spangs gnas su dag /",
    "NK132(no)006:250": "ces nyon mongs pa'i dbang gis rang rgyud kyi dam",
    "NK132(no)006:251": "tshig nyams shing nyams pa'i skyon de dag gnyen pos",
    "NK132(no)006:252": "ma bcom par lcags la btsa' ltar chags shing zhen",
    "NK132(no)006:253": "par gyur pa dang /",
    "NK132(no)006:254": "snod bcud rgyud rnams ngo bo'i gnas tshul dag pa",
    "NK132(no)006:255": "lha'i rang bzhin yin kyang phung sogs tha mal du",
    "NK132(no)006:256": "'dzin pa ni rtog sgrib bo //",
    "NK132(no)006:257": "de lta bu'i bshags bya nyams chags dang rtog sgrib",
    "NK132(no)006:258": "de dag bshags tshul ci lta bus bshags na bcos",
    "NK132(no)006:259": "shing bsgyur ba / spangs shing zad pa lta bu",
    "NK132(no)006:260": "ma yin par rang rang gi ngo bo la gdod",
    "NK132(no)006:261": "nas bden par grub pa med pas gnyen po gzhan",
    "NK132(no)006:262": "gyis bcom zhing ma spangs par rang babs su bzhag",
    "NK132(no)006:263": "pas rang rang gi gnas ye shes su dag pa",
    "NK132(no)006:264": "shing bsgyur ba / ste / thag pa la sbrul 'dzin gyi blo zhig pa lta bu'o //",
    "NK132(no)006:265": "gnyis pa ni /",
    "NK132(no)006:266": "phyi nang gsang ba dbyer med rtogs pas bskang //",
    "NK132(no)006:267": "zhes phyi yo byad rdzas kyis bskang ba sman gtor rak+ta mar me dngos su bshams pa dang /",
    "NK132(no)006:268": "nang phung po rten gyis bskang ba ni phyi'i yo",
    "NK132(no)006:269": "byad rnams mtshon byed du byas te nang gi khu",
    "NK132(no)006:270": "rdul rlung gsum 'od gsal ba'i sems dang bcas pa",
    "NK132(no)006:271": "sman sogs su shes pa dang /",
    "NK132(no)006:272": "gsang ba byang chub kyi sems gsal ba stong pa",
    "NK132(no)006:273": "zung du 'jug pa rig pa'i ye shes mtha' dang",
    "NK132(no)006:274": "bral ba / skyon ka dag yon tan ye ldan",
    "NK132(no)006:275": "chos kyi dbyings la mnyam par bzhag pa gsum gyi",
    "NK132(no)006:276": "sgo nas bskang ba'o //",
    "NK132(no)006:277": "de la skong ba zhes bya ba yon tan gyi",
    "NK132(no)006:278": "rnam pa nyams shing kha 'phri ba de rang sor",
    "NK132(no)006:279": "chud par bya ba yin no //",
    "NK132(no)006:280": "de la tshul ji lta bus bskang na /",
    "NK132(no)006:281": "sngar med gsar bzhag lta bu ma yin par yon",
    "NK132(no)006:282": "tan ye ldan dbyer med kyi don rtogs pas bskang",
    "NK132(no)006:283": "ba ste / phyi snod dang nang lus kyi dngos",
    "NK132(no)006:284": "po thams cad gsang ba byang chub kyi sems su",
    "NK132(no)006:285": "ro gcig pas na /",
    "NK132(no)006:286": "snang srid kyi dngos po thams cad dag pa ye",
    "NK132(no)006:287": "shes kyi ngo bor dbyer med du rtogs pas bskang",
    "NK132(no)006:288": "ba ste / yon tan thams cad 'bad med ye ldan du bskang ba'o //",
    "NK132(no)006:289": "yang na phyi 'byung ba lnga /",
    "NK132(no)006:290": "nang phung po lnga gsang ba rnam shes tshogs brgyad",
    "NK132(no)006:291": "rnams yum lnga rigs lnga ye shes lnga yi ngo",
    "NK132(no)006:292": "bor dag pa'am gdod nas dbyer med pa'i don rtogs",
    "NK132(no)006:293": "pas rtog tshogs lha'i rang bzhin du bskang ba'o //",
    "NK132(no)006:294": "de ltar bshags skong gnyis po 'di byang chub kyi",
    "NK132(no)006:295": "sems lhag pa'i bden pa dbyer med du rtogs pa'i",
    "NK132(no)006:296": "gshis la spang bya'i dri ma ma spangs par dag",
    "NK132(no)006:297": "pa dang / chos kyi dbyings su zag pa med",
    "NK132(no)006:298": "pa'i yon tan rnams 'bral med du gnas pas yon",
    "NK132(no)006:299": "tan ye ldan gyi tshul du bskang ba ste theg",
    "NK132(no)006:300": "pa chen po'i khyad chos bsal bzhag med pa'i gnad",
    "NK132(no)006:301": "pa dang / de / 'di la bsal bya ci yang med //",
    "NK132(no)006:302": "bzhag par bya ba gang yang med //",
    "NK132(no)006:303": "ces gsungs pa lta bu'o //",
    "NK132(no)006:304": "gsum pa ni /",
    "NK132(no)006:305": "gang shar rang grol kun bzang klong yangs su //",
    "NK132(no)006:306": "zhes pa ste /",
    "NK132(no)006:307": "mtshon byed rtags kyi kun tu bzang po la brten",
    "NK132(no)006:308": "nas mtshon bya don gyi kun tu bzang po ngo",
    "NK132(no)006:309": "'phrod pa na rnam rtog gang shar ba thams cad",
    "NK132(no)006:310": "chu dang rlabs bzhin rang sar rang grol bas kun",
    "NK132(no)006:311": "nas dor bya ma dag rang mtshan pa'i chos mi",
    "NK132(no)006:312": "rnyed par kun tu bzang po'i dgongs pa'i klong yangs",
    "NK132(no)006:313": "su snang srid 'khor 'das kyi chos thams cad mnyam",
    "NK132(no)006:314": "par brdal ba ni nyams kun tu bzang po'o //",
    "NK132(no)006:315": "bzhi pa ni /",
    "NK132(no)006:316": "ngan song dong sprugs srid zhi mnyam gyur cig /",
    "NK132(no)006:317": "ces de ltar rgyu nyon mongs kyi rtog tshogs ma",
    "NK132(no)006:318": "spangs rang sar grol bas 'bras bu ngan song du",
    "NK132(no)006:319": "'gro ba'i sa bon drungs nas phyungs te /",
    "NK132(no)006:320": "'khor 'das spang blang gi mtshan rtog yongs su zad pas ngan song dong nas sprugs pa yin la /",
    "NK132(no)006:321": "srid pa dang zhi ba'am 'khor 'das kyi chos thams",
    "NK132(no)006:322": "cad rang byung byang chub kyi sems su ro mnyam",
    "NK132(no)006:323": "par brdal te mthar thug gi 'bras bu mngon du",
    "NK132(no)006:324": "byed par gyur cig ces pa'o //",
    "NK132(no)006:325": "gsum pa man ngag rdzogs chen la'ang /",
    "NK132(no)006:326": "thig le rang gnas gyi lta ba /",
    "NK132(no)006:327": "bsrung du med pa'i dam tshig /'du 'bral med pa'i bsgom pa /",
    "NK132(no)006:328": "spang thob bral ba'i 'bras bu dang bzhi las /",
    "NK132(no)006:329": "dang po ni /",
    "NK132(no)006:330": "thig le chen po sku dang zhing khams rdzogs //",
    "NK132(no)006:331": "zhes pa ste /",
    "NK132(no)006:332": "thig le zhes pa grwa zur med par kun nas",
    "NK132(no)006:333": "zlum pa'i don te ye stong chen por gdangs rtsal",
    "NK132(no)006:334": "lhun gyis grub pa'i ye shes sku dang zhing khams",
    "NK132(no)006:335": "rgya mtsho ma lus par rdzogs pa'i gnas lugs kyi",
    "NK132(no)006:336": "don mthong ba'o // gnyis pa ni /",
    "NK132(no)006:337": "dam tshig chen por spang blang mtshan ma dag /",
    "NK132(no)006:338": "ces snang srid 'khor 'das kyi chos thams cad rang",
    "NK132(no)006:339": "byung ye shes thig le nyag gcig gi ngang du",
    "NK132(no)006:340": "la bzlas pas med pa phyal pa lhun grub gcig",
    "NK132(no)006:341": "pu'i dam tshig ste /",
    "NK132(no)006:342": "thams cad chos nyid kyi rol par shes pas de",
    "NK132(no)006:343": "las gzhan pa'i dam tshig bsrung rgyu med pa ye",
    "NK132(no)006:344": "bsrung gi dam tshig chen por spang blang gi mtshan",
    "NK132(no)006:345": "ma thams cad rang babs su dag ste /",
    "NK132(no)006:346": "bsrung med bsrung ba kun gyi rgyal po snod bcud",
    "NK132(no)006:347": "ye shes kyi 'khor lor rtogs pa'i gnad la mi",
    "NK132(no)006:348": "'da' ba ste / 'di ni dam tshig kyang yin la spyod pa'ang don gyis 'dir 'adu'o //",
    "NK132(no)006:349": "gsum pa ni /",
    "NK132(no)006:350": "khyab brdal chen po re dogs mdud pa grol //",
    "NK132(no)006:351": "zhes sems nyid spros bral rang byung gi ye shes",
    "NK132(no)006:352": "gcig gi klong du 'khor 'das kyi chos thams cad",
    "NK132(no)006:353": "dbyer med pas na shes bya'i chos thams cad la",
    "NK132(no)006:354": "khyab par brdal ba'i 'da' bar dka' ba'i thugs kyi",
    "NK132(no)006:355": "ye shes chen por bzang ngan gyi zhen rtog zad",
    "NK132(no)006:356": "de / ris med pa'i ye shes kyi rol pa",
    "NK132(no)006:357": "'ba' zhig las ma dag rang mtshan pa 'khor bar",
    "NK132(no)006:358": "'ching ba'i chos shig gser gling du rdo phal pa",
    "NK132(no)006:359": "bzhin btsal kyang mi rnyed par thag chod pas bzang",
    "NK132(no)006:360": "'dod kyi re ba dang /",
    "NK132(no)006:361": "ngan 'dod kyi dogs pas kun nas dkris pa'i 'ching",
    "NK132(no)006:362": "ba dam po'i mdud pa grol te so ma dal",
    "NK132(no)006:363": "ba rnal ma bag yangs su skyong ba'o //",
    "NK132(no)006:364": "bzhi pa ni /",
    "NK132(no)006:365": "rdzogs pa chen por chos sku mngon gyur shog /",
    "NK132(no)006:366": "ces 'khor 'das thams cad kyi gnas lugs de kho",
    "NK132(no)006:367": "na nyid chos sku thig le nyag gcig gi klong",
    "NK132(no)006:368": "na sku dang ye shes thams cad dbyer med ro",
    "NK132(no)006:369": "gcig pa'i tshul du rdzogs pas rang bzhin rdzogs pa",
    "NK132(no)006:370": "chen por rtogs goms mthar phyin pas zag med kyi",
    "NK132(no)006:371": "yon tan bsam gyis mi khyab pa'i rten du gyur",
    "NK132(no)006:372": "pa rang byung chos kyi sku rang gi ngo bo'i",
    "NK132(no)006:373": "bzhugs tshul ji lta ba bzhin mngon du gyur par",
    "NK132(no)006:374": "shog cig ces pa'o //",
    "NK132(no)006:375": "gsum pa ni /",
    "NK132(no)006:376": "brgyud pa gsum gyi byin rlabs snying la zhugs /",
    "NK132(no)006:377": "sgyu 'phrul d+r+wa ba'i lam bzang sems la rdzogs //",
    "NK132(no)006:378": "phrin las rnam bzhi lhun gyis grub pa yis //",
    "NK132(no)006:379": "mu mtha' med pa'i 'gro ba sgrol bar shog /",
    "NK132(no)006:380": "ces pa ste /",
    "NK132(no)006:381": "dgongs brda snyan brgyud de brgyud pa gsum gyi rim",
    "NK132(no)006:382": "pa las 'ong ba'i dbang bskur rgyud bshad bskyed rdzogs",
    "NK132(no)006:383": "dang bcas pa'i bka' babs kyi chu bo bzhi'i byin",
    "NK132(no)006:384": "rlabs snying la ro gcig tu zhugs shing rtog tshogs",
    "NK132(no)006:385": "lha'i ngo bor dag pa'i sgyu 'phrul d+r+wa ba chen",
    "NK132(no)006:386": "po'i lam gyi gsang ba'i gnad zab mo sems la",
    "NK132(no)006:387": "rdzogs pa ste ma lus pa mngon du rtogs nas",
    "NK132(no)006:388": "/ thun mong dang mchog gi zhi rgyas dbang drag",
    "NK132(no)006:389": "gi phrin las rnam pa bzhi 'bad rtsol med par",
    "NK132(no)006:390": "lhun gyis grub pa dang /",
    "NK132(no)006:391": "de lta bu'i phrin las de yis nam mkha' gar",
    "NK132(no)006:392": "khyab pa'i mu dang mtha' med pa'i 'gro ba ji",
    "NK132(no)006:393": "snyed pa rnams gang la gang 'dul gyi sgo nas",
    "NK132(no)006:394": "byang chub gsum gyi lam la sgrol bar shog cig",
    "NK132(no)006:395": "ces pa'o // bzhi pa lam gyi mthun rkyen tshang ba la smon pa ni /",
    "NK132(no)006:396": "zhi khro sprul pa'i 'khor los lung ston cing //",
    "NK132(no)006:397": "mkha' 'gro rnams kyis bu bzhin skyong ba dang //",
    "NK132(no)006:398": "chos skyong srung mas bar chad kun bsal nas //",
    "NK132(no)006:399": "yid la smon pa mtha' dag 'grub gyur cig /",
    "NK132(no)006:400": "ces pa yi dam zhi ba dang khro bo rnams",
    "NK132(no)006:401": "kyi sprul pa'i 'khor los sa lam dang nyams rtogs",
    "NK132(no)006:402": "kyi gegs sel bogs 'don rang gzhan gyi don 'grub",
    "NK132(no)006:403": "pa'i tshul rnams lung du bstan pa ste /",
    "NK132(no)006:404": "de yang 'khor lo zhes yang nas yang du rgyun mi chad pa'i don du bzung ngo //",
    "NK132(no)006:405": "gnas gsum gyi dpa' bo mkha' 'gro rnams kyis bu bzhin du skyong bar mdzad pa dang /",
    "NK132(no)006:406": "ye shes dang las dang 'jig rten gyi dregs pa",
    "NK132(no)006:407": "dkar phyogs la dga' ba'i chos skyong srung mas byang",
    "NK132(no)006:408": "chub sgrub pa'i bar chad kyi 'tshe ba kun bsal",
    "NK132(no)006:409": "nas byang chub sgrub pa'i mthun rkyen yid la re",
    "NK132(no)006:410": "ba'am smon pa mtha' dag ste ma lus pa 'grub",
    "NK132(no)006:411": "par gyur cig ces pa'o //",
    "NK132(no)006:412": "gsum pa bstan 'gro'i don du bsngo ba ni /",
    "NK132(no)006:413": "rgyal ba'i bstan pa dar zhing rgyas pa dang //",
    "NK132(no)006:414": "bstan 'dzin rnams kyi bzhed pa'i don kun 'grub //",
    "NK132(no)006:415": "ma lus skye rgu'i 'gal rkyen kun zhi zhing //",
    "NK132(no)006:416": "phun tshogs mtha' dag yid bzhin 'byor gyur cig /",
    "NK132(no)006:417": "ces 'jig rten gyi phan bde mtha' dag gi rtsa",
    "NK132(no)006:418": "ba kun mkhyen rgyal ba'i lung rtogs kyi bstan pa",
    "NK132(no)006:419": "rin po che bshad dang sgrub pa'i sgo nas phyogs",
    "NK132(no)006:420": "thams cad du dar zhing gong du 'phel ba'i tshul",
    "NK132(no)006:421": "gyis rgyas la yun ring du gnas pa dang /",
    "NK132(no)006:422": "bstan pa de 'dzin pa'i skyes bu dam pa rnams",
    "NK132(no)006:423": "kyis bstan 'gro'i dpal yon spel ba'i bzhed pa'i don",
    "NK132(no)006:424": "'khor lo gsum gyi mdzad bzang thams cad kun nas",
    "NK132(no)006:425": "gegs med yid bzhin du 'grub pa dang /",
    "NK132(no)006:426": "ma lus shing lus pa med pa'i skye rgu'i 'gal",
    "NK132(no)006:427": "rkyen du gyur pa gnas skabs mthar thug gi 'jig",
    "NK132(no)006:428": "rten gyi rgud pa'i tshogs kun mtha' dag lhag med",
    "NK132(no)006:429": "du zhi zhing / srid zhi'i dge legs kyi phun",
    "NK132(no)006:430": "sum tshogs pa'i yon tan ji snyed pa mtha' dag",
    "NK132(no)006:431": "yid la bsam pa bzhin du 'byor bar gyur cig",
    "NK132(no)006:432": "du zhi zhing / ces pa'o // de ltar zab don rdo rje'i gsung dbyangs nyid //",
    "NK132(no)006:433": "mos pa'i dbang gis cung zad bkral ba las //",
    "NK132(no)006:434": "ma rtogs log par rtog pa'i cha mchis na //",
    "NK132(no)006:435": "rtsa gsum srung ma'i spyan sngar mthol zhing bshags //",
    "NK132(no)006:436": "bdag rgyud rnam dpyod myu gu 'phel ba'i phyir //",
    "NK132(no)006:437": "'jam mgon dgyes pa'i zhal gyi bum bzang las //",
    "NK132(no)006:438": "bskul gsung bdud rtsi'i thig phran 'thor ba'i tshe //",
    "NK132(no)006:439": "tshul 'di smra ba'i spobs pa cung zad rnyed //",
    "NK132(no)006:440": "de tshe rigs lam bye ba'i chu gter las //",
    "NK132(no)006:441": "rnam dpyod mgrin pa'i lam du yongs 'khyil ba //",
    "NK132(no)006:442": "mang thos drang srong dgyes pa'i zhal gyi lung //",
    "NK132(no)006:443": "dri med bdud rtsi'i klung dang 'grogs pa las //",
    "NK132(no)006:444": "bla ma'i drin gyis legs bshad cha yod na //",
    "NK132(no)006:445": "dge ba des ni mtha' yas 'gro ba kun //",
    "NK132(no)006:446": "rmad byung theg pa mchog la rab zhugs nas //",
    "NK132(no)006:447": "phyams gcig gdod ma'i gzhi la grol gyur cig /",
    "NK132(no)006:448": "ces pa 'di ni rigs thams cad kyi khyab bdag",
    "NK132(no)006:449": "bka' drin gzhal du med pa 'jam ma gon bla",
    "NK132(no)006:450": "ma kun mkhyen rdo rje gzi brjid kyis gsung gi",
    "NK132(no)006:451": "gnang ba stsal ba la brten /",
    "NK132(no)006:452": "mkhan chen pad+ma badz+ra las bshad lung mnos nas smon",
    "NK132(no)006:453": "lam rdo rje'i tshig gi rgya mdud kyi 'bru 'grel",
    "NK132(no)006:454": "cung zad 'god pa po ni mi pham blo gros",
    "NK132(no)006:455": "dri med ces bya ba rmongs brtul gyi na ba",
    "NK132(no)006:456": "bdag gis rdzong gsar bkra shis lha rtser bris pa",
    "NK132(no)006:457": "yin la / bla ma'i drin gyis bris par gyur",
    "NK132(no)006:458": "mod kyi ma rtogs pa dang log rtog gi cha",
    "NK132(no)006:459": "ni rang blo'i dri ma'i skyon yin pas mkhas pa'i",
    "NK132(no)006:460": "dbang po rnams la bshags shing /",
    "NK132(no)006:461": "dge bas bstan 'gro'i bde skyid thams cad yar ngo'i",
    "NK132(no)006:462": "dus kyi zla ba ltar gong nas gong du 'phel",
    "NK132(no)006:463": "bar gyur cig gu //"
}