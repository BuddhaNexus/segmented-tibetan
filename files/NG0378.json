{
    "NG0378:1": "sangs rgyas las kyis mi bsgrub sngon gyur pa //",
    "NG0378:2": "rdo rje sems dpa' dus 'dir mthong ba yin //  // e ma ho //",
    "NG0378:3": "stong pa rang sar grol ba'i skyes bu mchog / gang zag rab la brda yis bstan pa ni //",
    "NG0378:4": "rang grol lhun grub don la ngo sprad pas //",
    "NG0378:5": "chos nyid zad sar skyol ba'i snang ba yis //",
    "NG0378:6": "lhun grub chig chod rtogs phyir bla ma la //",
    "NG0378:7": "lhun grub de nyid dbang bskur zhu zhes pa'i //",
    "NG0378:8": "nyin gung dus su bla ma la zhus pa //",
    "NG0378:9": "bla mas dben pa'i gnas su slob ma khrid //",
    "NG0378:10": "slob mar gcer bu nyid du phyag btsal la //",
    "NG0378:11": "thal mo sbyar te gsol ba 'di skad gdab //",
    "NG0378:12": "e ma ho //",
    "NG0378:13": "kun bzang bla ma bde ba chen po la //",
    "NG0378:14": "rang gsal chos sku'i ngang nas gsol ba 'debs //",
    "NG0378:15": "lhun grub bde ba chen po'i dkyil 'khor du //",
    "NG0378:16": "kun mkhyen rdzogs sangs rgyas par byin gyis rlobs //",
    "NG0378:17": "zhes pas gsol ba lan gsum gdab par bya /",
    "NG0378:18": "de nas bla mas rang grol chos nyid bu //",
    "NG0378:19": "lhun grub don la 'jug pa spro lags sam //",
    "NG0378:20": "zhes brjod slob mas lan du spro zhes bya //",
    "NG0378:21": "de nas bla mas dam bca' dbog pa ni /",
    "NG0378:22": "khyod kyis grol rgyu'i 'dzin pa zad nas su //",
    "NG0378:23": "zag med sangs rgyas lhun grub bde ba yin //",
    "NG0378:24": "rtog med mkhyen pa'i don la dam chos shig / de las 'gal na khyod kyi 'tshig par 'gyur //",
    "NG0378:25": "ces pas dam tshig 'gyur med bstan byas la //",
    "NG0378:26": "de nas brda yi dkyil 'khor bstan pa ni //",
    "NG0378:27": "khyod kyis 'dod zhen blo 'dzin rang grol la //",
    "NG0378:28": "sgrib med ye shes ma bltas ma mthong ba'i //",
    "NG0378:29": "bcos pa med pa'i lhun grub dkyil 'khor ltos //",
    "NG0378:30": "blta ru med de gsal ba 'di ka yin //",
    "NG0378:31": "gsal la mi rtog chos sku'i dkyil 'khor la //",
    "NG0378:32": "phyogs ris med de kun khyab gzugs ma grub //",
    "NG0378:33": "gsal 'grib med de zang thal 'di ka ru //",
    "NG0378:34": "thams cad ngo bo nyid du rdzogs pa yin //",
    "NG0378:35": "mnyam yangs lhun gyis grub pa'i dal la ltos //",
    "NG0378:36": "zhes pas chos nyid brda yi dkyil 'khor bstan //",
    "NG0378:37": "de nas bla mas bu khyod su yin dri //",
    "NG0378:38": "nga ni bdag med kun grol yin byas la /",
    "NG0378:39": "khyod kyi lus 'di ci yin dri bar bya //",
    "NG0378:40": "nga yi lus 'di gcer bu zang thal te //",
    "NG0378:41": "ces pa slob mas brjod pa bla ma yis /",
    "NG0378:42": "khyod kyi lus 'di bla phyi bar gsum du //",
    "NG0378:43": "ma bcos rang byung gcer bu yin pa bzhin //",
    "NG0378:44": "sems nyid dus gsum dus med thams cad du //",
    "NG0378:45": "ngo bo ma bcos rang gsal chos sku yin //",
    "NG0378:46": "lus la gos kyi gos phud ngo tsha bcos //",
    "NG0378:47": "gos med gdod nas gcer bu ngo tsha bral //",
    "NG0378:48": "sems kyi 'dzin pa snang stong 'khrul pas bcings //",
    "NG0378:49": "'dzin med sems la rtog dang 'khrul pa med //",
    "NG0378:50": "kun grol mnyam yangs bde ba chen po yis //",
    "NG0378:51": "rtog pa med pa'i 'char tshul mkhyen pa yin //",
    "NG0378:52": "de ltar bstan pa brda dbang bskur ba ni //",
    "NG0378:53": "hum kun grol bde ba chen po'i dkyil 'khor du //",
    "NG0378:54": "'dzin med cir mi @#//",
    "NG0378:55": "dgongs kyi lha tshogs kyis //",
    "NG0378:56": "shugs 'byung yon tan gdod nas rab rdzogs pa'i //",
    "NG0378:57": "lhun grub bde ba chen por byin gyis rlobs //",
    "NG0378:58": "zhes pas lhun grub brda yi dbang bskur la //",
    "NG0378:59": "slob mas yon dbul dga' ston chen po bya //",
    "NG0378:60": "kun don yon tan rdzogs phyir bla ma la //",
    "NG0378:61": "bdag gzhan ma lus longs spyod thams cad dbul //",
    "NG0378:62": "thams cad phul bas thams cad mkhyen nyid thob //",
    "NG0378:63": "gang zag 'bring pos brda yis ma go na //",
    "NG0378:64": "man ngag gnad kyi sgo nas bstan pa ni //",
    "NG0378:65": "lus ngag yid kyi 'dug stangs gang bde la //",
    "NG0378:66": "dbyings rig gnyis med rang grol chos nyid ngang *//",
    "NG0378:67": "bcos pa med par gnas lugs bskyangs pa yis //",
    "NG0378:68": "sems nyid stong par grol nas nyams snang zad //",
    "NG0378:69": "stong nyid ma 'gags phyogs med kun tu gsal //",
    "NG0378:70": "gsal la ngo bo cir yang ma grub pa'i //",
    "NG0378:71": "'di zhes bsam brjod yul las 'das pa'i don //",
    "NG0378:72": "min par byas kyang de nyid byed ma shes //",
    "NG0378:73": "yin par byas kyang gsal du 'gro rgyu med //",
    "NG0378:74": "gang ltar byas kyang 'dzin pa med pa yi //",
    "NG0378:75": "ka dag lhun grub bde chen mngon gyur nas //",
    "NG0378:76": "rnam par rtog med cir yang gsal ba'o //",
    "NG0378:77": "chos nyid zad pa'i snang ba zhes bya ste //",
    "NG0378:78": "snang bar ming du btags kyang gsal cha yin //",
    "NG0378:79": "gsal la 'dzin med 'char ba mkhyen pa yin //",
    "NG0378:80": "de la rnam rtog rdul tsam ma mchis pas //",
    "NG0378:81": "rnam rtog mi mnga' ci yang sa ler mkhyen //",
    "NG0378:82": "mkhyen pa'i ye shes byang chub mngon sangs rgyas //",
    "NG0378:83": "lam rtags yon tan chos dang ye shes zad //",
    "NG0378:84": "gdod nas ma bcos kun tu bzang po'i sku //",
    "NG0378:85": "grub tu med pa'i lhun grub yon tan rdzogs //",
    "NG0378:86": "sangs rgyas 'di ka yin no chig chod don //",
    "NG0378:87": "ma bcos tha mal shes pa chos nyid la //",
    "NG0378:88": "thams cad lhun gyis grub pas chos kyi sku //",
    "NG0378:89": "sa lam sbyang bgrod med pa'i rdzogs pa che //",
    "NG0378:90": "thams cad rang grol lhun grub yin pa la //",
    "NG0378:91": "gang zag tha mas de ltar ma rtogs na //",
    "NG0378:92": "gnad kyi man ngag tshig gis sgrol ba ni //",
    "NG0378:93": "sems nyid gdod nas skye 'gag med pa yi //",
    "NG0378:94": "rgyu med rkyen zad 'bras bu ma grub pa'i //",
    "NG0378:95": "rang bzhin lhun grub chos sku yin pa la //",
    "NG0378:96": "snang dang stong dang grol rgyu ma grub ste //",
    "NG0378:97": "rgyu med chos la snang stong blos btags tsam //",
    "NG0378:98": "btags pa thams cad med ste don med la //",
    "NG0378:99": "grol rgyu'i chos dang grol mkhan gnyis su byas //",
    "NG0378:100": "nyon mongs ye shes grol ba'i 'bras bu 'dod //",
    "NG0378:101": "ye shes lam yin mthar thug don ma yin //",
    "NG0378:102": "shes bya'i chos rnams gzung 'dzin 'khrul ba ste //",
    "NG0378:103": "mthar thug don la grol rgyu grol sa med //",
    "NG0378:104": "thams cad chos nyid skye med rang bzhin yin //",
    "NG0378:105": "gser gyi gling na sa rdo'i ming yang med //",
    "NG0378:106": "ji ltar byas kyang gser las ma 'das bzhin //",
    "NG0378:107": "chos nyid ngang las gar yang gol sa med //",
    "NG0378:108": "de nyid med pas 'dzin pa'i yul ma grub //",
    "NG0378:109": "bya yis gar 'phur nam @#//",
    "NG0378:110": "mkha' las ma 'das //",
    "NG0378:111": "ci shar ci byung ci snang chos nyid ngang *//",
    "NG0378:112": "chos nyid dbyings la stong par ming btags kyang *//",
    "NG0378:113": "dbyings dang rig pa gnyis med chos sku yin //",
    "NG0378:114": "chos kyi sku la gnyis med gcig ma grub //",
    "NG0378:115": "mtha' las 'das te phyogs med mnyam pa nyid //",
    "NG0378:116": "yod med gang du'ang ma yin ngo bo nyid //",
    "NG0378:117": "ngo bo nyid la 'di zhes mtshon du med //",
    "NG0378:118": "gal te mtshon bya mtshon byed yod srid na //",
    "NG0378:119": "dngos po yin phyir chos nyid don ma yin //",
    "NG0378:120": "chos nyid ka dag mtshon pa'i yul las 'das //",
    "NG0378:121": "mi stong don de smra bsam brjod las 'das //",
    "NG0378:122": "lung rigs tshig dang brda yis mtshon mi nus //",
    "NG0378:123": "tshig dang tha snyad glo bur sgro btags tsam //",
    "NG0378:124": "de nas sems don tshig gis mtshon du med //",
    "NG0378:125": "chos nyid mtshon pa'i nam mkha' dper bzhag kyang *//",
    "NG0378:126": "re zhig phyogs tsam mtshon pa'i brda tsam ste //",
    "NG0378:127": "sems nyid rig bcas stong pa mtha' bral te //",
    "NG0378:128": "nam mkha' rig med stong pas mtshon mi nus //",
    "NG0378:129": "nam mkha' nyid kyang rang gi sems yin pas //",
    "NG0378:130": "de phyir sems don nam mkha' mtshon du med //",
    "NG0378:131": "mtshon bya mtshon byed blo las 'das pa'i don //",
    "NG0378:132": "med pa ma yin rig cing gsal la dngos //",
    "NG0378:133": "yod pa ma yin cir yang ma grub stong *//",
    "NG0378:134": "stong gsal 'dzin med nyams kyi snang ba dang *//",
    "NG0378:135": "shes dang shes bya'i chos kyi blau zad nas //",
    "NG0378:136": "'dzin med gsal ba 'di ka sangs rgyas yin //",
    "NG0378:137": "de las logs na sangs rgyas yod mi srid //",
    "NG0378:138": "'dus ma byas shing lhun gyis grub pa ste //",
    "NG0378:139": "mkhyen dang brtse dang nus mthu ldan pa yis //",
    "NG0378:140": "sku dang ye shes gzhan gyi snang ba tsam //",
    "NG0378:141": "mkhyen pa'i stobs las shugs kyis 'char ba yin //",
    "NG0378:142": "gzugs sku'i 'gro don gdul bya'i snang ngor byon //",
    "NG0378:143": "me long dag la gzugs brnyan gsal ba bzhin //",
    "NG0378:144": "dag pa'i gdul byar dag pa'i sku ru byon //",
    "NG0378:145": "me long g.yas sgrib gzugs brnyan mi gsal bzhin //",
    "NG0378:146": "ma dag gdul byar ma dag sku ru 'byon //",
    "NG0378:147": "gzugs sku'i 'gro don gdul bya'i snang ngo ste //",
    "NG0378:148": "nyi ma shar tshe mun pa sel ba bzhin //",
    "NG0378:149": "rtsol ba med par rang bzhin 'gro don rdzogs //",
    "NG0378:150": "rdzogs pa'i sangs rgyas stong gi dgongs pa gcig / yang gsang chig chod lhun grub rdo rje'i gdan //",
    "NG0378:151": "thams cad kun gyi snying po 'di rtogs na //",
    "NG0378:153": "dper na don gnyer sgrub po yul sleb nas //",
    "NG0378:154": "lam gyi dgra yi re dogs bral ba bzhin //",
    "NG0378:155": "de ltar rang sems chos nyid mngon gyur pas //",
    "NG0378:156": "myang 'das re ba 'khor ba'i dogs pa bral //",
    "NG0378:157": "'di nyid ma rtogs bskal par bsgrubs gyur kyang *//",
    "NG0378:158": "'bras bu mi thob thob 'dod 'gyangs //",
    "NG0378:159": "'di nyid myur du lam bgrod dper na ni //",
    "NG0378:160": "bskal par bsags pa'i mun nag 'thug pos 'gyangs //",
    "NG0378:161": "skad cig sgron ma gcig gis sel ba bzhin //",
    "NG0378:162": "skad cig rtogs pa'i shes rab chen po @#//",
    "NG0378:163": "yis //",
    "NG0378:164": "tshogs rdzogs sgrib pa ma lus rang sar dag / chos nyid mngon gyur 'khor ba dong nas sprugs //",
    "NG0378:165": "'bras bu ma bcos sku gsum lhun gyis grub //",
    "NG0378:166": "de phyir a ti yang gsang la bzla'i chos //",
    "NG0378:167": "'di nyid ma rtogs gzhan rnams grub mthas bcings //",
    "NG0378:168": "gzung 'dzin rtog pa rigs pas bdud kyis khyer //",
    "NG0378:169": "dge sdig gnyis kyis chags sdang 'khor bar 'khyams //",
    "NG0378:170": "phyi rol pa rnams log pa'i lam du gol //",
    "NG0378:171": "yang dag don la sgrib pa 'thug po bsags //",
    "NG0378:172": "nyan thos nga rgyal gzung 'dzin mtha' ru gol //",
    "NG0378:173": "thams cad mkhyen pa'i ye shes gtan du sgrib //",
    "NG0378:174": "phar phyin dbu ma bden gnyis mtha' ru gol //",
    "NG0378:175": "chos sku mngon gyur lam gyi chos kyis sgrib //",
    "NG0378:176": "gsang sngags theg pa bskyed rdzogs mtshan mar gol //",
    "NG0378:177": "don dam dmigs med kun rdzob dmigs pas sgrib //",
    "NG0378:178": "a ti phyogs gcig snang ba'i nyams la zhen //",
    "NG0378:179": "la la bshos kyis stong par bltas pas gol //",
    "NG0378:180": "'ga' zhig blos byas rgyas btab stong par gol //",
    "NG0378:181": "phyogs med don la phyogs su zhen pas bsgribs //",
    "NG0378:182": "a ti chig chod gol sgrib kun las grol //",
    "NG0378:183": "rin chen gling na rdo yi ming med bzhin //",
    "NG0378:184": "rang bzhin med pa gang yang med pas na //",
    "NG0378:185": "gol rgyu gol sa ci yang yod min te //",
    "NG0378:186": "chos rnams thams cad ming tsam brda btags tsam //",
    "NG0378:187": "yang dag don la chos nyid ngang du gcig /",
    "NG0378:188": "'byung ba thams cad nam mkha'i ngang du gcig khams",
    "NG0378:189": "gsum ma lus sku gsum zhing khams yin //",
    "NG0378:190": "mtha' gol sgrib med ye dag chos sku yi //",
    "NG0378:191": "thig le nyag gcig a ti yang gsang mchog / theg pa'i mthar thug rgyud kyi snying po ste //",
    "NG0378:192": "sangs rgyas dgongs pa chig chod e ma ho //",
    "NG0378:193": "zhes bka' stsal to //",
    "NG0378:194": "rdzogs chen chig chod kun grol chen po'i rgyud las /",
    "NG0378:195": "dngos gzhi man ngag gi le'u ste bcu pa'o //",
    "NG0378:196": "// rang byung ye shes rdo rjes yang gsol pa",
    "NG0378:197": "// e ma ho //",
    "NG0378:198": "bcom ldan lhun grub 'dus ma byas pa'i dpal //",
    "NG0378:199": "de ltar dngos gzhi gnad kyis rtogs byas nas //",
    "NG0378:200": "mthar 'don rjes 'jug man ngag ji ltar ston //",
    "NG0378:201": "de don 'dus pa'i 'khor la bshad du gsol //",
    "NG0378:202": "zhes gsol pas /",
    "NG0378:203": "de nas bcom ldan 'das kyis bka' stsal pa /",
    "NG0378:204": "rang byung chig chod thig le nyag gcig la //",
    "NG0378:205": "kun rdzob bzhi'am snang stong sems gsum byung *//",
    "NG0378:206": "de gsum so sor bzung bas ma rig 'khrul //",
    "NG0378:207": "de rnams dbyer med gcig tu rtogs pa la //",
    "NG0378:208": "dbyings rig gnyis med lta sgom spyod gsum byung *//",
    "NG0378:209": "de rnams 'bras bu sku gsum mthar thug ste //",
    "NG0378:210": "sku gsum lhun grub chig chod rdzogs sangs rgyas //",
    "NG0378:211": "'bras bu ma thob bar du rtsal sbyangs nas //",
    "NG0378:212": "bag chags gzung 'dzin phra mo dag bya'i phyir //",
    "NG0378:213": "de nyid mtha' 'don rjes kyi man ngag ni //",
    "NG0378:214": "rang snang dang ni gzhan snang gnyis las su //",
    "NG0378:215": "rang snang snang srid @#//",
    "NG0378:216": "'khor 'das ma lus pa //",
    "NG0378:217": "ye nas rang sems mtha' bral rtogs pa yis //",
    "NG0378:218": "blta ru med pa'i lta ba phyogs med la //",
    "NG0378:219": "yengs pa med pa'i gnas lugs bltas pa yis //",
    "NG0378:220": "mthong ba med pa'i chos nyid rang sar mthong *//",
    "NG0378:221": "bsgom du med pa'i rang gsal ngang sgom gyis //",
    "NG0378:222": "dmigs su med pa'i chos sku mngon du gyur //",
    "NG0378:223": "chos sku rtsol med rang bzhin lhug par spyod //",
    "NG0378:224": "lhug pa ma bcos rang dag sangs rgyas yin //",
    "NG0378:225": "ye nas yin te blo yis dpyad mi dgos //",
    "NG0378:226": "gnas lugs shes pa ma bcos rang lugs la //",
    "NG0378:227": "rtag chad med pa'i ngang la rang sar zhog / bya btsal med pa'i ngang la lhag par skyongs //",
    "NG0378:228": "de ka'i ngang la bya rgyu ci yang med //",
    "NG0378:229": "dben pa'i gnas su 'dug gam gtan la dbab //",
    "NG0378:230": "rdzogs pa chen po bya bral klong chen yin //",
    "NG0378:231": "lus kyi bya bral gcer nyal 'phrig men yin //",
    "NG0378:232": "lus kyi dngos 'dzin dag tshe bya bral yin //",
    "NG0378:233": "'dzin pa ma dag bya rgyu yod pas na //",
    "NG0378:234": "gcig pur dben par sdod la rnal du phob //",
    "NG0378:235": "'dzin med lus de lus med lus kyi mchog / gang du mi gnas zang thal nges med spyod //",
    "NG0378:236": "rdzogs chen don la brjod du med pa yin //",
    "NG0378:237": "ngag gi brjod med rang gsong lhug par smos //",
    "NG0378:238": "ji skad smras kyang 'dzin bral brjod med yin //",
    "NG0378:239": "ngag la 'dzin pa 'dug na brjod bya yin //",
    "NG0378:240": "mi smra dgos don gzhan dang blo mi bsre //",
    "NG0378:241": "'dzin med ngag de tshangs pa'i skad kyi mchog / cir yang ma nges zang thal gsong por smra //",
    "NG0378:242": "rdzogs pa chen po bsgom du med pa yin //",
    "NG0378:243": "yid kyis sgom med gtad med rang gsal skyongs //",
    "NG0378:244": "yid kyi gzung 'dzin dag tshe sgom med yin //",
    "NG0378:245": "ji srid gzung 'dzin yod tshe sgom du yod //",
    "NG0378:246": "ma yengs lta sgom dag la brtson 'grus kyis //",
    "NG0378:247": "gzung 'dzin med pa'i sems de sems dpa' mchog / ci yang mi rtog zang thal ye shes gsal //",
    "NG0378:248": "rdzogs pa chen po kun grol chig chod yin //",
    "NG0378:249": "lus ngag yid gsum rang grol lhug par skyongs /",
    "NG0378:250": "gang du 'dzin pa med na rang grol yin //",
    "NG0378:251": "'dzin med lus ngag sangs rgyas sku gsung thugs //",
    "NG0378:252": "'dzin pa 'dug na ma grol sems can yin //",
    "NG0378:253": "dben par gcig pur lta sgom gtan la phob //",
    "NG0378:254": "gzung 'dzin med na rnal 'byor dbang phyug che //",
    "NG0378:255": "he ru ka dang gnyis med bcom ldan 'das //",
    "NG0378:256": "mngon par sangs rgyas lhun grub zang thal lo //",
    "NG0378:257": "chig chod don la gnyis su ma grub kyang *//",
    "NG0378:258": "gnyis po gzhan snang thabs la spyod pa ni //",
    "NG0378:259": "mi dge spang zhing dge la shugs kyis spyod //",
    "NG0378:260": "dge sdig 'bras bu 'dod pa'i blo ma grub //",
    "NG0378:261": "dam tshig bsrung sdom spyod pa shugs kyis legs //",
    "NG0378:262": "nyes ltung nyams chag skyon dang 'dzin pa med //",
    "NG0378:263": "bla ma'i mos gus 'gro la snying rje skyed //",
    "NG0378:264": "bdag dang sems can bla ma'i log lta med //",
    "NG0378:265": "'gro kun don du thabs kyis smon lam gdab //",
    "NG0378:266": "dmigs med shes rab stong nyid ngang @#//",
    "NG0378:267": "du bsngos //",
    "NG0378:268": "dper na sgyu ma mkhan gyi sprul pa bzhin //",
    "NG0378:269": "bden rdzun med pa'i gzhan snang thabs la spyod //",
    "NG0378:270": "spyod kyang thabs kyis mi 'ching dug la sngags //",
    "NG0378:271": "thabs shes dug gis mi 'chi dug kyang sman //",
    "NG0378:272": "sngags kyis ma thebs dug can kha zas ni //",
    "NG0378:273": "che zos chung zos thams cad 'chi ba bzhin //",
    "NG0378:274": "dngos po gshis kyi gnas lugs ma rtogs na //",
    "NG0378:275": "dge ba'i chos la spyad kyang 'khor bar 'khyams //",
    "NG0378:276": "sems nyid nyag gcig rtsa bral don rtogs na //",
    "NG0378:277": "thabs shes gnyis med zung 'jug chos sku yin //",
    "NG0378:278": "byams dang snying rje'i dkyil 'khor yangs pa yin //",
    "NG0378:279": "pad+ma lta bu'i gar gyi rnam 'phrul gyis //",
    "NG0378:280": "thabs kyis mi mnga' shes rab 'khor ba yin //",
    "NG0378:281": "don gcig gnyis med chos kyi don du spyod //",
    "NG0378:282": "spyod pa mthar phyin khrul pa med pa yin //",
    "NG0378:283": "chos sku bde ba chen po e ma ho //",
    "NG0378:284": "rdzogs chen nyams len gyi cha lag tu /",
    "NG0378:285": "rang gzhan gnyis don dug lnga lam du khyer //",
    "NG0378:286": "'dod chags lam khyer 'dod yul gzungs ma la //",
    "NG0378:287": "dang po 'dod chags bskyed pa rang nyid ni //",
    "NG0378:288": "bde ba'i rang bzhin gzungs ma mdzes la blta //",
    "NG0378:289": "rdo rje pad+ma bskyod pas 'dod chags 'char //",
    "NG0378:290": "rnam pa lte ba'i gnas su thig le 'bab //",
    "NG0378:291": "de nas 'dod chags bzung ba thig le rnams //",
    "NG0378:292": "hig gis gsang ba'i gnas su phab la gzung *//",
    "NG0378:293": "bshang ba bsdams la dmigs pa u rgyan gtad //",
    "NG0378:294": "de yis 'dod chags bde ba chen por zin //",
    "NG0378:295": "bde ba ma skyes bskyod pas tshad med skye //",
    "NG0378:296": "de nas ma zin 'dod chags nang du sgram //",
    "NG0378:297": "hig ces brjod pas rlung sems spyi bor drang *//",
    "NG0378:0": "[(]21[)]@#// nyid chos kyi sku //",
    "NG0378:152": "bla med 'bras bu re dogs med pa ste //",
    "NG0378:298": "gsang gnas hig de yar la spyi bor sim //",
    "NG0378:299": "lus ngag bde ba'i thig les gang bar bsam //",
    "NG0378:300": "yan lag sprug cing lus po bsig par bya //",
    "NG0378:301": "de yi ngang la ka dag don la bzhag / 'dod chags bde stong ye shes chen por 'char //",
    "NG0378:302": "thun mong yon tan rgas sra gnyer ma med //",
    "NG0378:303": "stobs rgyas tshe yi dngos grub thob par 'gyur //",
    "NG0378:304": "zhe sdang drod kyi lam khyer bstan pa ni //",
    "NG0378:305": "dang po zhe sdang bskyed pa skyil krung bya //",
    "NG0378:306": "zhe sdang skye yul thams cad bsam byas pas //",
    "NG0378:307": "zhe sdang 'bar nas lus po drod du 'bar //",
    "NG0378:308": "rnam pa snying gi kha ru 'bar nas yong *//",
    "NG0378:309": "de nas zhe sdang snying gar 'dus pa de //",
    "NG0378:310": "ram du bsams la ste bar phab la gzung *//",
    "NG0378:311": "steng 'og rlung gnyis lte bar bsdus byas la //",
    "NG0378:312": "ram las me byung lus rnams 'bar bar bsam //",
    "NG0378:313": "de yis zhe sdang drod kyi ngo bor grol //",
    "NG0378:314": "de nas zhe sdang ma zin rang sar gzhil //",
    "NG0378:315": "ram zhes brjod pas rlung sems rang sar gzhil //",
    "NG0378:316": "lus po me yi gong bur gyur par bsam //",
    "NG0378:317": "de yi ngang la ka dag don la bzhag / zhe sdang drod kyis gsal stong ye shes 'char //",
    "NG0378:318": "thun mong yon tan lus yang drod skyes shing *//",
    "NG0378:319": "gos med gcer bur tshugs shing 'phur shes 'gyur //",
    "NG0378:320": "gti mug gnyid kyi lam mkhyer bstan pa @#//",
    "NG0378:321": "ni //",
    "NG0378:322": "dang po gti mug bsam pa dus gsum gyi //",
    "NG0378:323": "rtogs pa bcad la rtse gcig ngang du sdud //",
    "NG0378:324": "rnam pa smin mtshams nyid du 'dus nas 'ong *//",
    "NG0378:325": "de nas gti mug gnyid du 'thibs pa de //",
    "NG0378:326": "yi ge a ru snying gar phab la bzung *//",
    "NG0378:327": "glo g.yas phab la bde bar nyal byas te //",
    "NG0378:328": "rlung sems skye med a yi ngang la bzhag / de yi gti mug rig stong 'od gsal 'char //",
    "NG0378:329": "de ma zin na gti mug gsang ba ni //",
    "NG0378:330": "a zhes brjaud pas rlung rig nam mkhar 'phang *//",
    "NG0378:331": "nam mkha' lta bu'i stong gsal chen por gsal //",
    "NG0378:332": "de ka'i ngang la ka dag don la bzhag / de yis gti mug ye shes chen por 'char //",
    "NG0378:333": "thun mong yid gzugs mngon shes 'char bar 'gyur //",
    "NG0378:334": "nga rgyal na tsha lam du khyer ba ni //",
    "NG0378:335": "dang po nad bsdu sems can thams cad kyi //",
    "NG0378:336": "nad rnams thams cad bdag la 'dus par bsam //",
    "NG0378:337": "rnam par rang re'i gar na lhangs kyis 'ong *//",
    "NG0378:338": "de nas nad bzung na sar thal mo brdeg / nad rnams phat tu bsams la mgrin par bzung *//",
    "NG0378:339": "rlung sems gcig tu dril la ma yengs bya //",
    "NG0378:340": "de nas ma zin nad dkrug phyir gtor te //",
    "NG0378:341": "gang na dkrug cing mnyes pas nad de rnams //",
    "NG0378:342": "sngon dmar dud pa bzhin du 'khrug bsam zhing *//",
    "NG0378:343": "phat ces brjod pas gar nar gseng phug la //",
    "NG0378:344": "phyi ru rang bzhin med par thon par bsam //",
    "NG0378:345": "de ka'i ngang la ka dag don la bzhag / de yis nga rgyal nad de chos nyid 'char //",
    "NG0378:346": "thun mong yon tan lus kyi zo mdog bde //",
    "NG0378:347": "phrag dog lha 'dre lam du khyer ba ni //",
    "NG0378:348": "dang po lha 'dre gdug pa gang gnod 'dre //",
    "NG0378:349": "gang na yod pa'i gnas nas bsam byas pa //",
    "NG0378:350": "yid la khugs nas rnam pa snying la'ang *//",
    "NG0378:351": "de nas lha 'dre 'dzin pa ha ru bsam //",
    "NG0378:352": "rlung sems rtse gcig de la ma yengs gtad //",
    "NG0378:353": "lha 'dre ma bzod lhang lhang byed du 'ong *//",
    "NG0378:354": "de nas ma zin lha 'dre rgyang du ni //",
    "NG0378:355": "ha zhes brjod pas rlung sems rgyang du 'phang *//",
    "NG0378:356": "lha 'dre nam mkha'i dbyings su yal bar bsam //",
    "NG0378:357": "de ka'i ngang du ka dag don la bzhag / phrag dog lha 'dre 'od gsal chen por 'char //",
    "NG0378:358": "thun mong yon tan dngos grub thams cad ster //",
    "NG0378:359": "rdzogs chen dug lnga mi spang lam du khyer //",
    "NG0378:360": "dug lnga sems su gzhi rtsa chod gyur na //",
    "NG0378:361": "dug lnga skyes kyang dug med chos nyid yin //",
    "NG0378:362": "'dod chags chos nyid rang rtsal shar ba yin //",
    "NG0378:363": "zhe sdang chos nyid gsal ba'i ngang sangs yin //",
    "NG0378:364": "gti mug chos nyid gnas pa'i ngo bo yin //",
    "NG0378:365": "nga rgyal phrag dog chos nyid rol pa yin //",
    "NG0378:366": "chos nyid ngang las bdag gzhan gnyis med phyir //",
    "NG0378:367": "dug lnga rang grol man ngag e ma ho //",
    "NG0378:368": "zhes bka' stsal to //",
    "NG0378:369": "rdzogs chen chig chod kun grol chen po'i rgyud las /",
    "NG0378:370": "mthar 'don rjes kyi man ngag gi le'u ste bcu gcig pa'o ///",
    "NG0378:371": "/ rang byung ye shes rdo rjes yang gsol pa /",
    "NG0378:372": "e ma ho //",
    "NG0378:373": "bcom ldan lhun grub @#//",
    "NG0378:374": "'dus ma byas pa'i dpal //",
    "NG0378:375": "a ti yang gsang rang byung chig chod de //",
    "NG0378:376": "che ba'i don gyis ji ltar bshad pa lags //",
    "NG0378:377": "de don 'dus pa'i 'khor la bshad du gsol //",
    "NG0378:378": "zhes gsol pas /",
    "NG0378:379": "de nas bcom ldan 'das kyis bka' stsal pa //",
    "NG0378:380": "rdzogs chen chig chod kun grol chen po 'di //",
    "NG0378:381": "nam mkha' bzhin du kun la khyab pa ste //",
    "NG0378:382": "'di nyid la ni ma rdzogs gang yang med //",
    "NG0378:383": "rdzogs pa'i sangs rgyas kun gyis gsungs pa'i chos //",
    "NG0378:384": "thams cad mthar thug 'di ru bstan pa yin //",
    "NG0378:385": "'di nyid gzhan dang mi 'dra khyad par che //",
    "NG0378:386": "tshig rgyud ma yin don rgyud snying po yin //",
    "NG0378:387": "byas bcos tshig gi rgyud pa'i theg pa rnams //",
    "NG0378:388": "bskal par dka' spyad mngon gyis sangs rgyas re /",
    "NG0378:389": "'di nyid mthong ba tsam gyis brol ba ste //",
    "NG0378:390": "bla ma'i drin thob dben pa'i gnas nyid du //",
    "NG0378:391": "zhag bdun don rtogs zla bdun phyir mi bzlog / mthong bas grol te lo bdun mngon sangs rgyas //",
    "NG0378:392": "theg pa gzhan rnams sdig spang dge spel yang *//",
    "NG0378:393": "spang blang chos kyis sangs rgyas thob par re //",
    "NG0378:394": "don rgyud 'di la dge sdig phan gnod med //",
    "NG0378:395": "mtshams med lnga yi las byas sdig can spang *//",
    "NG0378:396": "bskal pa'i mun nag sgron me gcig 'joms bzhin //",
    "NG0378:397": "'di nyid mthong na sdig med mngon sangs rgyas //",
    "NG0378:398": "'di nyid ma rtogs dge ba bcu spyod kyang *//",
    "NG0378:399": "thad ka'i bde las 'khor ba las mi 'phags //",
    "NG0378:400": "de phyir 'di nyid mthong bas grol ba ste //",
    "NG0378:401": "sdig pa ma spangs ye dag chen po yin //",
    "NG0378:402": "dge ba ma byas ye rdzogs chen po yin //",
    "NG0378:403": "sangs rgyas ma bsgrubs lhun grub chen po yin //",
    "NG0378:404": "theg pa gzhan rnams gzhon dus sgom pa las //",
    "NG0378:405": "rgas nas mi nus sgom pa mi 'ong zer //",
    "NG0378:406": "'di nyid la ni na so rgan gzhon med //",
    "NG0378:407": "rgyud pa ldang mi shes pa'i rgas po yang *//",
    "NG0378:408": "dgos pa'i gtam de thos pas go ba bzhin //",
    "NG0378:409": "'di nyid thos pa tsam gyis grol bar 'gyur //",
    "NG0378:410": "'di nyid ma gtogs na so dar gyur kyang *//",
    "NG0378:411": "byis pa yin te sangs rgyas don ma rtogs //",
    "NG0378:412": "'brug gam sa g.yos nyi zla gzas zin dus //",
    "NG0378:413": "bla ma'i drin thob rgyud 'di klog pa na //",
    "NG0378:414": "rtags de gang mthong sems can thams cad kyis //",
    "NG0378:415": "'di nyid thob nas byang chub mngon du byed //",
    "NG0378:416": "de phyir 'di nyid khyad par 'phags pa ste //",
    "NG0378:417": "bsgom mi dgos te thos pas sgom du 'char //",
    "NG0378:418": "ma bsgoms bzhag kyang mi gsal dgag tu med //",
    "NG0378:419": "thos pa tsam gyis ye sgom chen po yin //",
    "NG0378:420": "'di nyid bcangs pa tsam gyis grol ba ste //",
    "NG0378:421": "mthing shog dag la gser gyis yi ge bri //",
    "NG0378:422": "bla ma'i drin thob dar sna lnga yis gril //",
    "NG0378:423": "gang gis rtogs pa'i sems can sangs rgyas te //",
    "NG0378:424": "rgyal ba kun gyi 'gro don phrin las 'grub //",
    "NG0378:425": "de phyir 'di nyid gzhan las khyad par 'phags //",
    "NG0378:426": "theg pa gzhan rnams mig dang sna dang lce //",
    "NG0378:427": "dbang po 'gag na don med chos mi 'ong *//",
    "NG0378:428": "'di la @#//",
    "NG0378:429": "dbang po dag la rno rtul med //",
    "NG0378:430": "glen lkugs 'on pa dmus long dag la yod //",
    "NG0378:431": "tsan+dan ga pur reg pas dri 'go ltar //",
    "NG0378:432": "gang gi mgul du btags pas grol bar 'gyur //",
    "NG0378:433": "thos bsam mi dgos rtogs grol ngo mtshar che //",
    "NG0378:434": "bsgom bsgrub mi dgos rtsol ba'i nad dang bral //",
    "NG0378:435": "'di nyid 'chang ba sangs rgyas sras yin no //",
    "NG0378:436": "dgos 'dod thams cad 'byung ba'i nor bu ste //",
    "NG0378:437": "dus gsum sangs rgyas thams cad 'di las byung *//",
    "NG0378:438": "'di 'dzin rnal 'byor skal ba chen po yin //",
    "NG0378:439": "e ma /",
    "NG0378:440": "ke ri ke ri /",
    "NG0378:441": "sa man+ta /",
    "NG0378:442": "b+ha li b+ha li /",
    "NG0378:443": "swa ti swa ti /",
    "NG0378:444": "su ru su ru /",
    "NG0378:445": "kun d+ha li ma su ma su /",
    "NG0378:446": "i ka ri li su b+has ta ya+e /",
    "NG0378:447": "tsa ki ri /",
    "NG0378:448": "b+hu ling ta ki ta /",
    "NG0378:449": "ce ye sa mun+ta /",
    "NG0378:450": "tsar+ya su ka me /",
    "NG0378:451": "b+hid sa ne bya ku li /",
    "NG0378:452": "ka re ke 'du ka na /",
    "NG0378:453": "ma ta ni be ta ni /",
    "NG0378:454": "pa ra la ma ta hi si ni /",
    "NG0378:455": "sa ma b+hud ra ta ma /",
    "NG0378:456": "g+ha tsa ra ta sa /",
    "NG0378:457": "sur+ya b+ha ta sa /",
    "NG0378:458": "e ba sha na sa ran pa ti sa /",
    "NG0378:459": "gu si ti ya tha ma /",
    "NG0378:460": "g+hu ra g+hu ra sa ga kha ra na la /",
    "NG0378:461": "na ra na ra /",
    "NG0378:462": "i tha ra b+hu d+d+ha b+h+ya d+d+ha tshi /",
    "NG0378:463": "sha ba gye lam /",
    "NG0378:464": "sa ra ri ri la khe /",
    "NG0378:465": "pa ta la sa sirna /",
    "NG0378:466": "be sa be sa ra sa sa lam /",
    "NG0378:467": "i i /",
    "NG0378:468": "ma ma /",
    "NG0378:469": "rwa rwa /",
    "NG0378:470": "ah rang byung kun bzang yab dgongs so //",
    "NG0378:471": "om ahhum /",
    "NG0378:472": "e ma /",
    "NG0378:473": "ke ri ke ri /",
    "NG0378:474": "ma ta b+ha li /",
    "NG0378:475": "sa mi ta /",
    "NG0378:476": "su ru su ru /",
    "NG0378:477": "kun d+ha li ma su a ka ri li b+ha le /",
    "NG0378:478": "tsa ka b+hu le ta /",
    "NG0378:479": "lce ye sa mun+ta /",
    "NG0378:480": "tsar+ya su g+ha ti /",
    "NG0378:481": "sa ma bya da g+hu ye /",
    "NG0378:482": "ka ri d+ha ka ri /",
    "NG0378:483": "tra ka ma ha ri be /",
    "NG0378:484": "ha ta na pa ra li hrih sa man kha ra ka te la na /",
    "NG0378:485": "sa b+hud ra ta me ka ra tsa bam tam /",
    "NG0378:486": "d+ha sa ha ba sur+ya g+ha ta ra a /",
    "NG0378:487": "na ma ba ra b+hi hi /",
    "NG0378:488": "ti sa gu ra lam /",
    "NG0378:489": "ma smin sa gu ti la /",
    "NG0378:490": "ra na lam nga na ra na ra /",
    "NG0378:491": "i tha ra pa ta lam /",
    "NG0378:492": "sirna sirna g+he sa ra lam /",
    "NG0378:493": "sa g+he lam /",
    "NG0378:494": "ba sa /",
    "NG0378:495": "ri rwi li lwi /",
    "NG0378:496": "a i /",
    "NG0378:497": "ma mi /",
    "NG0378:498": "ra rwa /",
    "NG0378:499": "a /",
    "NG0378:500": "kun bzang yum gyi dgongs pa'o //",
    "NG0378:501": "dbang po'i zhen pa bzlog pa'i phyir /",
    "NG0378:502": "karma rak+sha g+hi ham ti /",
    "NG0378:503": "phung po'i zhen pa bzlog pa'i phyir //",
    "NG0378:504": "be ga ra na so gad gling *//",
    "NG0378:505": "yul kun zhen pa bzlog pa'i phyir //",
    "NG0378:506": "spu ti ri la b+ha tu tri //",
    "NG0378:507": "sems kyi dngos po sprug pa'i phyir //",
    "NG0378:508": "ram pa ka la sa mi khye //",
    "NG0378:509": "byung tshor gnas su dgag pa'i phyir //",
    "NG0378:510": "ma tang pha phat ra me ta //",
    "NG0378:511": "'du tshogs snang ba ngos gzung phyir /",
    "NG0378:512": "kha d+ha rak+sha sa smig klu //",
    "NG0378:513": "rig pa btson rar gzhag pa'i phyir //",
    "NG0378:514": "e kha ra na b+he tsag sha / 'khrul pa'i rang rgyud khungs gcad phyir //",
    "NG0378:515": "ya ri mu ta sa gu li //",
    "NG0378:516": "rigs drug rim gyis bsgral ba'i phyir //",
    "NG0378:517": "ya sing nga stung ba la ya //",
    "NG0378:518": "'khor ba dong nas gdon pa'i phyir //",
    "NG0378:519": "ma ma ko ling sa mi ta //",
    "NG0378:520": "chos can thur du gzhug pa'i phyir //",
    "NG0378:521": "g+ha ri yam b+ha ri ma ti //",
    "NG0378:522": "ro yi yul khungs spung pa'i phyir //",
    "NG0378:523": "bu ga si ha sa g+ha la //",
    "NG0378:524": "zhen pa'i phreng thag gcad pa'i phyir //",
    "NG0378:525": "ra mi li bi le ta sa //",
    "NG0378:526": "lug rgyud ar la gtad pa'i phyir //",
    "NG0378:527": "big gu+u ma la sa tam ki / lha yi phyag rgya blta ba'i phyir //",
    "NG0378:528": "sa ma ti lam d+he ra sa //",
    "NG0378:529": "lta sgom log pa dag bya'i phyir //",
    "NG0378:530": "badzra swa ta tri to me //",
    "NG0378:531": "sa @#//",
    "NG0378:532": "lam dus gcig gcad pa'i phyir //",
    "NG0378:533": "g+he b+ha spur g+ha rna ma ye /",
    "NG0378:534": "yid dpyod lta ba khungs gcad phyir //",
    "NG0378:535": "d+harma a tom si gu li /",
    "NG0378:536": "sku gsum lam du blang ba'i phyir //",
    "NG0378:537": "ra mi sa ma kha gad tshe //",
    "NG0378:538": "snang ba dngos su blang ba'i phyir //",
    "NG0378:539": "ru pa sa mi mi ta lam //",
    "NG0378:540": "sgra yi zhen pa mtha' gcad phyir //",
    "NG0378:541": "'di teg pa la ki li sa //",
    "NG0378:542": "bsam gtan chen po'i sa gnon phyir //",
    "NG0378:543": "g+ha tsa pa la i tam sa //",
    "NG0378:544": "phrin las mtha' ru dbyung ba'i phyir //",
    "NG0378:545": "ka ra e ma a nu sa //",
    "NG0378:546": "sangs rgyas mngon zhen bzlog pa'i phyir //",
    "NG0378:547": "sa dri ma ma karma pa //",
    "NG0378:548": "rgyal sras rnams kyi gnas btsal phyir //",
    "NG0378:549": "nga la de pa ki li pa //",
    "NG0378:550": "a a /",
    "NG0378:551": "kun bzang yab yum gnyis med dgongs pa'o //",
    "NG0378:552": "rang byung don rgyud sras gcig 'di //",
    "NG0378:553": "mthong thos reg pa tsam gyis 'gro ba rnams //",
    "NG0378:554": "sku gsum 'bras bu tshe 'dir thob pa'i rtags //",
    "NG0378:555": "'di 'dzin skyes bu nam zhig tshe 'phos dus //",
    "NG0378:556": "nga yi sku gsung thugs kyi rten lnga ni //",
    "NG0378:557": "sems can kun gyi tsit+ta'i dkyil na yod //",
    "NG0378:558": "'od lnga 'bar te phyi rtags dkar ser dang *//",
    "NG0378:559": "'ja' 'od dmar ljang mthing ga 'ong ba yin //",
    "NG0378:560": "nam mkha' dngas na nges par thugs thob rtags //",
    "NG0378:561": "nang rtags phung po bsregs pa'i dud pa ni //",
    "NG0378:562": "sngo dkar gyen 'greng g.yon du 'khyil ba dang *//",
    "NG0378:563": "me 'od dkar gsal mdangs dang ldan pa 'byung *//",
    "NG0378:564": "sreg pa'i shing ni tsan+dan rgya shug bya //",
    "NG0378:565": "gsang rtags bsregs shul gdung rigs lnga 'byung ste //",
    "NG0378:566": "sha ri ram ni mgo bo dag las 'byung *//",
    "NG0378:567": "sha yi rten du rdo rje'i gdung du bzhag / yon tan skye med chos sku thob pa'i rtags //",
    "NG0378:568": "chu ri ram ni khrag gi dngas mar 'byung */",
    "NG0378:569": "khrag gi rten du rat+na'i gdung du bzhag / de ni yon tan sna tshogs 'phel ba'i rtags //",
    "NG0378:570": "ba ri ram ni snying dgongs dag las 'byung *//",
    "NG0378:571": "rus pa'i rten du pad+ma'i gdung du bzhag / de yi yon tan longs sku thob pa'i rtags //",
    "NG0378:572": "nya ri ram ni rkang gi nad las byung *//",
    "NG0378:573": "yan lag rten du las kyi gdung du bzhag / de yi yon tan sprul sku thob pa'i rtags //",
    "NG0378:574": "pany+tsa ram ni don snying lnga las byung *//",
    "NG0378:575": "'byung 'dus rten du yang dag gdung du bzhag / de yi yon tan sku lnga thob pa yin //",
    "NG0378:576": "gdung gi grangs tshad ma nges gcig pa yang *//",
    "NG0378:577": "gzhan rkyen ngan pa'i grib kyis yal yang 'gro //",
    "NG0378:578": "gdung rigs lnga byung rab yin thugs thob rtags //",
    "NG0378:579": "yi ge byung na 'bring yin gsung thog rtags //",
    "NG0378:580": "lha sku byung na tha ma sku thob rtags //",
    "NG0378:581": "de ltar dngos dang dngos med rang gzhan la //",
    "NG0378:582": "rtags dang yon tan byung ste sku gsung thugs //",
    "NG0378:583": "da lta mngon gyur don rgyud khyad par 'phags //",
    "NG0378:584": "'di yod 'gro ba thams cad sangs rgyas yin //",
    "NG0378:585": "de phyir sangs rgyas bstan pa'i srog shing ste //",
    "NG0378:586": "'di ma rtogs pa'i sangs rgyas sngar ma byung *//",
    "NG0378:587": "chig chod byang chub sems rgyud gcig la ni //",
    "NG0378:588": "'brel dang ma tshang med pas phun tshogs rgyud //",
    "NG0378:589": "rin chen sna lngas bris la gtsug @#//",
    "NG0378:590": "tu bcing *//",
    "NG0378:591": "yang gsang kun grol rang byung rgyud chen 'di //",
    "NG0378:592": "dus gsum rgyal ba'i rig 'dzin sprul pa'i sku //",
    "NG0378:593": "dga' rab rdo rjes u rgyan ko sha'i gling *//",
    "NG0378:594": "bskal bzang sangs rgyas stong gi bstan pa skyaung *//",
    "NG0378:595": "mtsho skyes pad+ma thod phreng nyid la gtad //",
    "NG0378:596": "mi masnged 'dzam bu gling gi rdo rje gdan //",
    "NG0378:597": "byang phyogs chu 'khyags yul du lha srin 'dul //",
    "NG0378:598": "gsang sngags dar dus skal ldan bu la gtad //",
    "NG0378:599": "de yis 'gro kun gang la gang 'dul bya //",
    "NG0378:600": "skal ldan 'ga' yis spyod yul yin pas gtad //",
    "NG0378:601": "skal med sngo chung theg dman sreg 'gyur bas //",
    "NG0378:602": "ster ba'i snod ni rab tu brtag pa gces //",
    "NG0378:603": "log lta can la mi bstan snying du bstim //",
    "NG0378:604": "zhes bka' stsal to //",
    "NG0378:605": "der rang byung sprul pa'i 'khor tshogs rnams //",
    "NG0378:606": "bcom ldan 'das kyis gsungs pa la rang rang gi",
    "NG0378:607": "chos nyid du yid rang byung chig chod ye shes",
    "NG0378:608": "rang du kun grol lo //",
    "NG0378:609": "rdzogs chen chig chod kun grol chen po'i rgyud las /",
    "NG0378:610": "yon tan gtan rgya'i le'u ste bcu gnyis pa'o //",
    "NG0378:611": "// theg pa thams cad kyi snying po bsdus pa'i",
    "NG0378:612": "yang tig / yang gsang chig chod kun grol chen",
    "NG0378:613": "po zhes bya ba'i rgyud /",
    "NG0378:614": "u rgyan gyi pan+di ta pad+ma 'byung gnas bzang pos",
    "NG0378:615": "u rgyan kyi skad las bod skad du sgra rang",
    "NG0378:616": "'gyur du bsgyur ba rdzogs so //[ 未标题 ]// e",
    "NG0378:617": "ma ho // ngo mtshar rmad kyi rgyud chen gsang ba 'di //",
    "NG0378:618": "de snga 'jig rten khams na srid pa tsam //",
    "NG0378:619": "rgyud sde gzhan rnams byas bcos tshig gi rgyud //",
    "NG0378:620": "'di ni don rgyud byar med sems kyi rgyud //",
    "NG0378:621": "shin tu zab ste yod pas grol ba 'di //",
    "NG0378:622": "yi ger mi bri snying gi dkyil du bcang *//",
    "NG0378:623": "gzhan la spel na don rgyud khrid du spel //",
    "NG0378:624": "dpe rgyud mi sbyin gsang ba'i bka' rgyas gdab //",
    "NG0378:625": "thugs gter mang ste yang gter gsum las med //",
    "NG0378:626": "yang gter mang gi dgongs gter gcig po 'di //",
    "NG0378:627": "bdag 'dra u rgyan pad+ma thod phreng gis //",
    "NG0378:628": "rgyal bas lung bstan bod yul dbus su 'ong *//",
    "NG0378:629": "lha srin btul nas mnga' bdag bsam pa bsgrubs //",
    "NG0378:630": "sprul pa bstan nas lho nub srin po 'dul //",
    "NG0378:631": "gter mang sbas nas ma 'ongs 'gro don byas /",
    "NG0378:632": "khyad par yang gsang dgongs gter snying bcud 'di //",
    "NG0378:633": "snyigs ma'i 'gro ba drang don rgya mon mtshams //",
    "NG0378:634": "klu bdud rus sbal nag po'i lto bar sbas //",
    "NG0378:635": "lnga ldan byang chub sems dpa' shes rab can //",
    "NG0378:636": "u rgyan thugs kyi sras dang 'di 'phrad shog / sa ma ya /",
    "NG0378:637": "g+hu h+ya /",
    "NG0378:638": "kha tham /",
    "NG0378:639": "gtad rgya /",
    "NG0378:640": "gter rgya /",
    "NG0378:641": "sbas rgya /",
    "NG0378:642": "gsang rgya /",
    "NG0378:643": "dam rgya /",
    "NG0378:644": "rgya rgya rgya rgya rgya rgya rgya /  / e ma bdag 'dra rin chen gling pa yis //",
    "NG0378:645": "lus srog blos su btang nas su //",
    "NG0378:646": "dka' las tshegs la ma ltaus par //",
    "NG0378:647": "lung bstan rgya gar yul du phyin //",
    "NG0378:648": "u rgyun thugs kyi dgongs gter de //",
    "NG0378:649": "mkha' 'gros lung bstan @#//",
    "NG0378:650": "bdag gis rnyed //",
    "NG0378:651": "zab mo'i chos phyung gter dpe bshus //",
    "NG0378:652": "'brel tshad don ldan dam chos 'di //",
    "NG0378:653": "bod yul phyogs su 'gro don byed //",
    "NG0378:654": "sangs rgyas bstan pa dar bar shog / a+thi+-i /",
    "NG0378:655": "e ma kun gyi mthar thug yang gsang rdzogs chen 'di //",
    "NG0378:656": "drin can bla ma dus gsum sangs rgyas kyis //",
    "NG0378:657": "blo dman skyes bu shan+ti pha la la //",
    "NG0378:658": "bka' lung man ngag gtad rgya rdzogs par gnang *//",
    "NG0378:659": "sngon gyi smon lam 'phral rkyen tshogs //",
    "NG0378:660": "bdag gzhan bla med byang chub myur thob nas //",
    "NG0378:661": "dmigs med chos sku'i ngang du sangs rgyas shog / bla ma'i phyag dpe la bshus shing */",
    "NG0378:662": "shog ser la'ang gtugs pa lags so //",
    "NG0378:663": "man+t+ra gu h+ya /",
    "NG0378:664": "chos 'di'i brgyud pa ni /",
    "NG0378:665": "chos sku kun tu bzang po /",
    "NG0378:666": "longs sku rdo rje 'chang chen /",
    "NG0378:667": "sprul sku rdo rje sems dpa' /",
    "NG0378:668": "rig 'dzin dga' rab rdo rje /",
    "NG0378:669": "gu ru shri sing+ha /",
    "NG0378:670": "u rgyan pad+ma 'byung gnas /",
    "NG0378:671": "chos rgyal rin chen gling pa /",
    "NG0378:672": "des shan+ti pha la bdag la gdams pa yongs su rdzogs par gnang ba'o //",
    "NG0378:673": "des zur ham shakya 'byung gnas la /",
    "NG0378:674": "des bdag la'o //",
    "NG0378:675": "gsang sngags snga 'gyur rgyud 'bum 'di //",
    "NG0378:676": "snying ston gzhon nu dpal bzang pos //",
    "NG0378:677": "lhag bsam rnam par dag pas bzhengs //"
}