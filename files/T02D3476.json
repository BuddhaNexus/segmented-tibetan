{
    "T02D3476:125a-0": "@125a # // rgya gar skad du /",
    "T02D3476:125a-1": "manydzu shr'i badzra s'a dha nam /",
    "T02D3476:125a-2": "bod skad du /",
    "T02D3476:125a-3": "'jam pa'i rdo rje'i sgrub thabs /",
    "T02D3476:125a-4": "dpal 'jam dpal rdo rje la phyag 'tshal lo //",
    "T02D3476:125a-5": "don rnams phun sum tshogs gyur pa //",
    "T02D3476:125a-6": "bdag nyid 'jam dpal rdo rjer bya //",
    "T02D3476:125a-7": "sems can rnams kyi 'khrul bltas nas //",
    "T02D3476:125a-8": "dang por yongs su bsgom par bya //",
    "T02D3476:125a-9": "snying gar mam yig de nyid dgod //",
    "T02D3476:125a-10": "mchod cing mngon par phyag 'tshal nas //",
    "T02D3476:125a-11": "bla ma rdzogs pa'i sangs rgyas kyi //",
    "T02D3476:125b-0": "skur gyur gsum @125b la skyabs 'gro sogs //",
    "T02D3476:125b-1": "dkon mchog gsum la bdag skyabs mchi //",
    "T02D3476:125b-2": "sdig pa thams cad so sor bshags //",
    "T02D3476:125b-3": "'gro ba'i dge la rjes yi rang //",
    "T02D3476:125b-4": "sangs rgyas byang chub yid kyis gzung //",
    "T02D3476:125b-5": "dngos med ngo bo nyid kyis stong //",
    "T02D3476:125b-6": "mtshan med rgyu dang bral ba ste //",
    "T02D3476:125b-7": "smon pa dang bral dngos kun gyi ;",
    "T02D3476:125b-8": "/ rtog pa spangs ba nyid du 'dod //",
    "T02D3476:125b-9": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D3476:125b-10": "gru gsum dkar po mtho ba'i dbyibs //",
    "T02D3476:125b-11": "sna tshogs chu skyes rdo rje'i dbus //",
    "T02D3476:125b-12": "mchod rten nang du rdzogs sangs rgyas //",
    "T02D3476:125b-13": "rdo rje sems dpa' rig bcas bsgom //",
    "T02D3476:125b-14": "de yi zhal bzhugs de bzhin du //",
    "T02D3476:125b-15": "rang sems rdo rje las 'thon nas //",
    "T02D3476:125b-16": "yi ge gsum byung chu skyes la //",
    "T02D3476:125b-17": "ho yig gnyis kyis rnam par brgyan //",
    "T02D3476:125b-18": "de las byung ba'i 'od zer gyis //",
    "T02D3476:125b-19": "de nas lus ni zhu bar blta //",
    "T02D3476:125b-20": "zla ba khu ba'i 'od zer zhu //",
    "T02D3476:125b-21": "mer mer la sogs yang dag 'dzin //",
    "T02D3476:125b-22": "phyogs kun na gnas lha mo rnams //",
    "T02D3476:125b-23": "glus bskul de yi phyi nas ni ;",
    "T02D3476:125b-24": "/'gro rnams bde bar rab bsgrub pa'i //",
    "T02D3476:125b-25": "bdag nyid bzhengs pa bsam par bya //",
    "T02D3476:125b-26": "rdo rje'i thugs khyod gnas kyi dbang phyug sems can khams //",
    "T02D3476:125b-27": "skyob pa dag ni dga' ba yid 'ong don chen 'dod //",
    "T02D3476:125b-28": "gnyen chen sems can yab nyid bdag la 'dod pa yis //",
    "T02D3476:125b-29": "gal te mgon pos bdag la 'dod mdzad 'tsho bar 'gyur //",
    "T02D3476:125b-30": "rdo rje'i sku khyod sems can mnga' brnyes bka'i 'khor lo //",
    "T02D3476:125b-31": "sangs rgyas ched du don dam byang chub phan rjes ston //",
    "T02D3476:125b-32": "chags pas 'dod chags dam tshig m'a ma k'i bdag la //",
    "T02D3476:125b-33": "gal te mgon pos bdag la 'dod mdzad 'tsho bar 'gyur //",
    "T02D3476:125b-34": "rdo rje gsung khyod kun la phan mdzad brtse ba can //",
    "T02D3476:125b-35": "'jig rten don gyi bya mdzad rtag tu yang dag",
    "T02D3476:125b-36": "'jug /'dod pas bdag la shin tu spyod mdzad kun",
    "T02D3476:125b-37": "du bzang // gal te mgon pos bdag la 'dod mdzad 'tsho bar 'gyur //",
    "T02D3476:125b-38": "rdo rje'i sku khyod dam tshig mchog gi phan chen don //",
    "T02D3476:125b-39": "rdzogs byang rgyud la dod bzhin mnyam nyid brtse ba can //",
    "T02D3476:125b-40": "'dod pas bdag la yon tan rin chen gter mang byung //",
    "T02D3476:125b-41": "gal te mgon pos bdag la 'dod mdzad 'tsho bar 'gyur //",
    "T02D3476:125b-42": "bcom ldan de nyid la gshegs kyang //",
    "T02D3476:125b-43": "lha mo rnams kyis glu yis bskul //",
    "T02D3476:125b-44": "dngos rnams sgyu ma ltar rig nas //",
    "T02D3476:125b-45": "rang gi sngags don bsgom par bya //",
    "T02D3476:126a-0": "sangs rgyas sprul @126a * //",
    "T02D3476:126a-1": "tshogs 'phro ba yis //",
    "T02D3476:126a-2": "'gro ba gsum po rab tu bsgrub //",
    "T02D3476:126a-3": "mam yig las byung rtag las ni //",
    "T02D3476:126a-4": "'jam pa'i rdo rje rang byon nyid //",
    "T02D3476:126a-5": "sku mdog dmar po gur gum 'dra //",
    "T02D3476:126a-6": "sngo dang dkar po zhal gsum ste //",
    "T02D3476:126a-7": "phyag gnyis rang 'od rig ma la //",
    "T02D3476:126a-8": "mnyam 'khyud mchu ni zhal gyis 'dzin //",
    "T02D3476:126a-9": "phyag na ral gri mda' dang ni //",
    "T02D3476:126a-10": "gzhu dang autpal sngon po bsnams //",
    "T02D3476:126a-11": "sna tshogs chu skyes zla ba'i gdan //",
    "T02D3476:126a-12": "rdo rje skyil krung zla 'od bzhin //",
    "T02D3476:126a-13": "srid par chags shing 'khor ba las //",
    "T02D3476:126a-14": "yang dag chags shing chags bral mdzad //",
    "T02D3476:126a-15": "dpal 'jam rdo rjer kun bdag nyid //",
    "T02D3476:126a-16": "thams cad sgyu ma lta bur bsam//",
    "T02D3476:126a-17": "aom dharma dh'a tu sva bh'a wa a'atma ko&amp; ham /",
    "T02D3476:126a-18": "mig sogs rnams la 'od zer gyis //",
    "T02D3476:126a-19": "de nas sa bon la gzhug bya //",
    "T02D3476:126a-20": "ksh'im dzrim kham gam skam sam zhes //",
    "T02D3476:126a-21": "sa bon rnams kyis nyer bsgrub po //",
    "T02D3476:126a-22": "sa dbang rdo rje nam mkha' dang /",
    "T02D3476:126a-23": "'jigs dbang sgrib sel kun du bzang //",
    "T02D3476:126a-24": "de bzhin rdo rje skye mched rnams //",
    "T02D3476:126a-25": "nyi ma'i dkyil 'khor la zhugs so //",
    "T02D3476:126a-26": "rang gi mgo bo mgrin snying zla //",
    "T02D3476:126a-27": "aom a'a: h'um gi sngags 'od kyis //",
    "T02D3476:126a-28": "sku gsung thugs kyi rdo rje yi //",
    "T02D3476:126a-29": "sngags kyi bdag po bsgom par bya //",
    "T02D3476:126a-30": "aom sarba ta th'a ga ta k'a ya badzra sva bh'a wa a'atma ko&amp; ham /",
    "T02D3476:126a-31": "aom sarba ta th'a ga ta w'ak badzra sva bh'a wa a'atma ko&amp; ham /",
    "T02D3476:126a-32": "aom sarba ta th'a ga ta tsitta badzra sva bh'a wa a'atma ko&amp; ham /",
    "T02D3476:126a-33": "rdo rje gsum gyi mtshan nyid bltas //",
    "T02D3476:126a-34": "snying gar ye shes sa bon las //",
    "T02D3476:126a-35": "phyogs rnams kun byon rdzogs sangs rgyas //",
    "T02D3476:126a-36": "rig ma mchod cing rig dbang 'dzin //",
    "T02D3476:126a-37": "spyan dang sku sogs byin gyis brlab //",
    "T02D3476:126a-38": "rang sngags las byung 'od gsal ma //",
    "T02D3476:126a-39": "mgo bo snying ga lte gsang zhabs ;",
    "T02D3476:126a-40": "/ sku sogs rdo rje rnam blta zhing //",
    "T02D3476:126a-41": "aom h'um sv'a a'a: h'a zhes pa'i //",
    "T02D3476:126a-42": "yan lag lnga 'od rab tu gsal //",
    "T02D3476:126a-43": "sku dbang mi g-yo rin chen dbang //",
    "T02D3476:126a-44": "'od dpag med dang don yod grub //",
    "T02D3476:126a-45": "aom sarba ta th'a ga t'a nu r'a ga na badzra sva bh'a wa a'atma ko&amp; ham /",
    "T02D3476:126a-46": "rdo rje chu skyes sbyor las byung //",
    "T02D3476:126a-47": "phyogs kun dus gsum bzhugs pa yi //",
    "T02D3476:126a-48": "rdzogs sangs bsgom bya rnal 'byor pas //",
    "T02D3476:126a-49": "de tshe gzugs rdor ma sogs kyis //",
    "T02D3476:126a-50": "aom sarba ta th'a ga ta p'u dza badzra sva bh'a wa a'atma ko&amp; ham /",
    "T02D3476:126a-51": "chos kun lha la bstod pa ni //",
    "T02D3476:126a-52": "sgra snyan sgra ni bzang po yis //",
    "T02D3476:126a-53": "rang gi nga rgyal mchog zhugs shing //",
    "T02D3476:126b-0": "rang yid lhag pa'i tshig @126b 'di ste //",
    "T02D3476:126b-1": "mchog sbyin rdo rje mchog khyod 'dud //",
    "T02D3476:126b-2": "yang dag mthar gyur khyod la 'dud //",
    "T02D3476:126b-3": "stong nyid snying po khyod la 'dud //",
    "T02D3476:126b-4": "sangs rgyas byang chub khyod la 'dud //",
    "T02D3476:126b-5": "sangs rgyas chags pa khyod la 'dud //",
    "T02D3476:126b-6": "sangs rgyas 'dod la phyag 'tshal 'dud //",
    "T02D3476:126b-7": "sangs rgyas dgyes pa khyod la 'dud//",
    "T02D3476:126b-8": "sangs rgyas rol la phyag 'tshal 'dud //",
    "T02D3476:126b-9": "sangs rgyas 'dzum pa khyod la 'dud //",
    "T02D3476:126b-10": "sangs rgyas bzhad la phyag 'tshal 'dud //",
    "T02D3476:126b-11": "sangs rgyas gsung nyid khyod la 'dud //",
    "T02D3476:126b-12": "sangs rgyas thugs la phyag 'tshal 'dud //",
    "T02D3476:126b-13": "med pa las byung khyod la 'dud //",
    "T02D3476:126b-14": "sangs rgyas 'byung ba khyod la 'dud//",
    "T02D3476:126b-15": "nam mkha' las byung khyod la 'dud //",
    "T02D3476:126b-16": "ye shes las byung khyod la 'dud //",
    "T02D3476:126b-17": "sgyu 'phrul dra ba khyod la 'dud //",
    "T02D3476:126b-18": "sangs rgyas rol ston khyod la 'dud //",
    "T02D3476:126b-19": "thams cad thams cad khyod la 'dud //",
    "T02D3476:126b-20": "ye shes sku nyid khyod la 'dud //",
    "T02D3476:126b-21": "sha mu ma ra bi sogs dang //",
    "T02D3476:126b-22": "lnga ni da ha na go ku //",
    "T02D3476:126b-23": "yid gsum bdud rtsi'i zas kyis ni //",
    "T02D3476:126b-24": "lus ngag yid ni dag par bya //",
    "T02D3476:126b-25": "rgyu yi nus pa mi bsam ste //",
    "T02D3476:126b-26": "'dod chags la sogs 'khrul pa bral //",
    "T02D3476:126b-27": "'di nyid kyis kyang pha rol gyi //",
    "T02D3476:126b-28": "byang chub thob par thub pas gsungs //",
    "T02D3476:126b-29": "yi ge gsum gyi nang zhugs sngags //",
    "T02D3476:126b-30": "spros nas sku sogs rdo rje yis //",
    "T02D3476:126b-31": "mkha' khyab sngags mthar bsdu ba dang //",
    "T02D3476:126b-32": "mkhas pas de yi bzlas pa bya //",
    "T02D3476:126b-33": "de bzhin bzlas pas skyo gyur na //",
    "T02D3476:126b-34": "spyi bor zla ba aom gsher las //",
    "T02D3476:126b-35": "tshim pa nyid du 'gyur pa'i phyir //",
    "T02D3476:126b-36": "byang chub sems bzlas slar yang ni //",
    "T02D3476:126b-37": "kun la rmi lam sgyu sogs bzhin //",
    "T02D3476:126b-38": "bya ba thams cad 'gro phan phyir //",
    "T02D3476:126b-39": "'jam pa'i rdo rje nyid bskyed nas //",
    "T02D3476:126b-40": "rgyun mi 'chad par gtso bo bsgom //",
    "T02D3476:126b-41": "sngags pas mchod pa la sogs bya //",
    "T02D3476:126b-42": "dam pa'i skye bo las skyes 'dod //",
    "T02D3476:126b-43": "yi ge gsum phan rdzogs sangs bsgom //",
    "T02D3476:126b-44": "sku la sogs pa brtag par bya //",
    "T02D3476:126b-45": "thabs dang shes rab bdag nyid kyis //",
    "T02D3476:126b-46": "de nyid 'gro la 'dir 'dod cing //",
    "T02D3476:126b-47": "'gro ba'i de nyid las skyes pa'i //",
    "T02D3476:126b-48": "smon lam dag ni spel bar bya //",
    "T02D3476:126b-49": "dpal ldan 'jam dpal rdo rje ni //",
    "T02D3476:126b-50": "bsgoms pa las thob dge ba 'dis //",
    "T02D3476:126b-51": "'jam dpal ye shes skur gyur nas //",
    "T02D3476:126b-52": "'gro ba kun la mchog sbyin shog / gang tshe blta bar 'dod pa dang //",
    "T02D3476:127a-0": "'ga' @127a * //",
    "T02D3476:127a-1": "zhig 'dri bar 'dod pa la //",
    "T02D3476:127a-2": "de la de bzhin mgon 'di bstan //",
    "T02D3476:127a-3": "'jam dpal mgon po bgegs med cing //",
    "T02D3476:127a-4": "phyogs bcu nam mkha'i mthar thug pa'i //",
    "T02D3476:127a-5": "sems can don rnams ma lus bsgrub //",
    "T02D3476:127a-6": "ji ltar 'jam pa'i spyod pa bzhin //",
    "T02D3476:127a-7": "bdag kyang spyod cing bsten par shog / ji srid dang po mthar thug pa'i //",
    "T02D3476:127a-8": "'khor ba'i mtha' yang spangs gyur pa //",
    "T02D3476:127a-9": "de srid sems can phan mdzad nyid //",
    "T02D3476:127a-10": "spyod pa tshad med bdag gis spyad //",
    "T02D3476:127a-11": "ji srid sangs rgyas ma lus rnams //",
    "T02D3476:127a-12": "nges par myang 'das 'jig rten gnyen //",
    "T02D3476:127a-13": "de rnams kyi yang bstan pa'i phyir//",
    "T02D3476:127a-14": "dus re dus rer bdag gis spyad //",
    "T02D3476:127a-15": "byis pa gzhon nu'i gzugs kyis ni //",
    "T02D3476:127a-16": "thams cad du ni bdag gis spyad //",
    "T02D3476:127a-17": "sngags kyi gzugs kyis sems can rnams //",
    "T02D3476:127a-18": "de dang de tshe bdag gis 'dul //",
    "T02D3476:127a-19": "langs nas 'jam dpal mgon po yi //",
    "T02D3476:127a-20": "spyod pa'i nga rgyal mnyam gzhag las //",
    "T02D3476:127a-21": "thams cad lha yi gzugs kyis ni //",
    "T02D3476:127a-22": "yul gyi rjes 'brang bzlas bar bya //",
    "T02D3476:127a-23": "dbang po gnyis ni rab sbyor bas //",
    "T02D3476:127a-24": "zhal gsum phyag drug de bzhin du //",
    "T02D3476:127a-25": "'khor lo rdo rje rin po che //",
    "T02D3476:127a-26": "padma ral gri phyag na bsnams //",
    "T02D3476:127a-27": "gzugs dang sgra dang dri dang ni //",
    "T02D3476:127a-28": "ro dang reg bya chos rnams dang //",
    "T02D3476:127a-29": "sku dang rdo rje rin dbang dang ;",
    "T02D3476:127a-30": "/'od dpag don yod ngo bos bskyed //",
    "T02D3476:127a-31": "yul lnga'i gzugs su gyur pa las //",
    "T02D3476:127a-32": "sangs rgyas thams cad khong du chud //",
    "T02D3476:127a-33": "rang gi lhag pa'i lhar sbyor bas //",
    "T02D3476:127a-34": "rang gzhan de bzhin mchod par bya //",
    "T02D3476:127a-35": "tha dang nyal dang khrus dang ni //",
    "T02D3476:127a-36": "de bzhin stan la 'dug pa yang //",
    "T02D3476:127a-37": "rang gi lhag pa'i lhar sbyor bas ;",
    "T02D3476:127a-38": "/ kun kyang rang bzhin brtag par bya //",
    "T02D3476:127a-39": "mdor bsdus yan lag bzhi pa yi //",
    "T02D3476:127a-40": "don bris legs par bshad pa yis //",
    "T02D3476:127a-41": "'jam pa'i rdo rje 'dir gyur nas //"
}