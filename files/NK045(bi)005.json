{
    "NK045(bi)005:1": "// gzhan stong khas len seng ge'i nga ro bzhugs so //",
    "NK045(bi)005:2": "na mo gu ru many+dzu sh+r+ai ye /",
    "NK045(bi)005:3": "rgyal ba mi yi seng ge nyi ma'i gnyen //",
    "NK045(bi)005:4": "byams chen byams ba thogs med brgyud pa dang //",
    "NK045(bi)005:5": "gangs can 'jigs med seng ge'i sgra sgrogs pa //",
    "NK045(bi)005:6": "de dag kun la gus pas phyag 'tshal lo //",
    "NK045(bi)005:7": "rab 'byams sras bcas rgyal ba'i gsang ba'i mdzod //",
    "NK045(bi)005:8": "nges don mdo rgyud man ngag snying po'i bcud //",
    "NK045(bi)005:9": "'phags bod mkhas grub du ma'i dgongs nyams phul //",
    "NK045(bi)005:10": "zab mo dbu ma'i khas len mdo tsam bshad //",
    "NK045(bi)005:11": "de la 'dir gzhan stong smra ba rnams kyis //",
    "NK045(bi)005:12": "rgyal ba'i bka' nges don 'khor lo tha ma phyir",
    "NK045(bi)005:13": "mi ldog pa 'jigs med rtag pa'i lam bstan pa",
    "NK045(bi)005:14": "rnams dang / rgyal tshab sa bcu'i dbang phyug gi gsung theg pa chen po rgyud bla ma dang /",
    "NK045(bi)005:15": "'phags pa thogs med sku mched kyis gsungs pa'i zab don rnams dang /",
    "NK045(bi)005:16": "mgon po klu sgrub kyi bstod tshogs sogs mdo yi nges don gyi lung rnams dang /",
    "NK045(bi)005:17": "dpal dus kyi 'khor lo sogs sngags rgyud rnams dang /",
    "NK045(bi)005:18": "de'i dgongs 'grel gsal byed sems 'grel skor gsum sogs dgongs pa'i gnad gcig par /",
    "NK045(bi)005:19": "zab mo nges don dbu ma chen po'i gzhung 'dzug",
    "NK045(bi)005:20": "par mdzad pa 'di shin tu zab cing rgya che",
    "NK045(bi)005:21": "ba'i dgongs gnad can yin kyang /",
    "NK045(bi)005:22": "deng sang ni gzhung smra ba'i khur 'dzin pa shes",
    "NK045(bi)005:23": "mi shes thams cad kyi kha tho mchu tho ci",
    "NK045(bi)005:24": "phog byed pa ni shin tu 'khrul te /",
    "NK045(bi)005:25": "de'i tshul mdo tsam brjod na /",
    "NK045(bi)005:26": "gzhan stong gi grub mtha' nges par gtan la 'beb na /",
    "NK045(bi)005:27": "dang po mgon po klu sgrub kyi gzhung bzhin du",
    "NK045(bi)005:28": "chos thams cad rang bzhin med par gtan la 'bebs",
    "NK045(bi)005:29": "dgos te / de ma shes na kun rdzob rang ngo nas stong tshul dang /",
    "NK045(bi)005:30": "don dam gzhan gyis stong tshul gtan la mi pheb pas /",
    "NK045(bi)005:31": "thog mar spros bral so sor rang gis rig par bya ba'i don gtan la dbab par bya'o //",
    "NK045(bi)005:32": "de yi rjes su don dam spros pa dang bral",
    "NK045(bi)005:33": "ba'i don de lta bu ni yul can mi rtog",
    "NK045(bi)005:34": "ye shes kyis rtogs nas gnas snang mthun par gyur",
    "NK045(bi)005:35": "pa'i yul dang yul can gnyis ka la don dam",
    "NK045(bi)005:36": "zhes brjod pa dang /",
    "NK045(bi)005:37": "gnas snang mi mthun pa'i yul yul can la kun rdzob ces bya ste /",
    "NK045(bi)005:38": "tha snyad dpyod pa'i tshad mas dpyad na bslu ba dang mi bslu ba /",
    "NK045(bi)005:39": "'khrul pa dang ma 'khrul ba'i khyad yod pas /",
    "NK045(bi)005:40": "gang mi bslu zhing ma 'khrul ba de don dam dang /",
    "NK045(bi)005:41": "cig shos la kun rdzob kyi rnam bzhag byed de /",
    "NK045(bi)005:42": "bden gnyis 'jog tshul stong pa dang snang ba la bzhag pa yongs grags ltar dang /",
    "NK045(bi)005:43": "gnas snang mthun mi mthun la bzhag pa bshad ma",
    "NK045(bi)005:44": "thag pa ltar gnyis po 'di mdo dang bstan bcos",
    "NK045(bi)005:45": "chen po rnams las gdod nas bstan gyi /",
    "NK045(bi)005:46": "gzhan stong smra bas gsar du rnam bzhag byas pa ma yin te /",
    "NK045(bi)005:47": "chos dang chos nyid rnam 'byed las gsungs pa dang /",
    "NK045(bi)005:48": "rgyud bla mar yang /",
    "NK045(bi)005:49": "rnam dbyer bcas pa'i mtshan nyid can //",
    "NK045(bi)005:50": "glo bur dag gi khams stong gi /",
    "NK045(bi)005:51": "rnam dbyer med pa'i mtshan nyid can //",
    "NK045(bi)005:52": "bla med chos kyis stong ma yin //",
    "NK045(bi)005:53": "zhes dang /",
    "NK045(bi)005:54": "de'i 'grel bar /",
    "NK045(bi)005:55": "de bzhin gshegs pa'i snying po ni /",
    "NK045(bi)005:56": "rnam par dbye ba yod pa /",
    "NK045(bi)005:57": "bral shes pa /",
    "NK045(bi)005:58": "nyon mongs pa'i sbubs thams cad kyis stong pa yin la /",
    "NK045(bi)005:59": "rnam par dbye ba med pa /",
    "NK045(bi)005:60": "bral mi shes pa bsam gyis mi khyab pa'i sangs",
    "NK045(bi)005:61": "rgyas kyi chos gang+g+aa'i klung gi byed ma las 'das",
    "NK045(bi)005:62": "pa ni mi stong ngo //",
    "NK045(bi)005:63": "zhes gsungs pa dang /",
    "NK045(bi)005:64": "shing rta chen po 'phags pa klu sgrub kyis /",
    "NK045(bi)005:65": "ji ltar me yis dag pa'i gos //",
    "NK045(bi)005:66": "sna tshogs dri mas dri ma can //",
    "NK045(bi)005:67": "ji ltar me yi nang bcug na //",
    "NK045(bi)005:68": "dri ma tshig 'gyur gos min ltar //",
    "NK045(bi)005:69": "de bzhin 'od gsal ba yi sems //",
    "NK045(bi)005:70": "'dod chags la sogs dri ma can //",
    "NK045(bi)005:71": "ye shes me yis dri ma bsregs //",
    "NK045(bi)005:72": "de nyid 'od gsal ma yin no //",
    "NK045(bi)005:73": "stong pa nyid ni ston pa'i mdo //",
    "NK045(bi)005:74": "rgyal bas ji snyed gsungs pa gang //",
    "NK045(bi)005:75": "de dag kun gyis nyon mongs ldog /",
    "NK045(bi)005:76": "khams de nyams par byed ma yin //",
    "NK045(bi)005:77": "zhes dang /",
    "NK045(bi)005:78": "chos kyi rgyal po rigs ldan 'jam dpal grags pas /",
    "NK045(bi)005:79": "phung po rnam dpyad stong pa nyid //",
    "NK045(bi)005:80": "chu shing bzhin du snying po med //",
    "NK045(bi)005:81": "rnam pa kun gyi mchog ldan pa'i //",
    "NK045(bi)005:82": "stong nyid de dang 'dra ma yin //",
    "NK045(bi)005:83": "zhes gsungs /",
    "NK045(bi)005:84": "de lta na don dam rang ngos nas mi stong",
    "NK045(bi)005:85": "zhes zer ba 'di rnam pa kun tu bden gnyis",
    "NK045(bi)005:86": "phyi ma'i 'jog tshul ltar byas te /",
    "NK045(bi)005:87": "bden ba gnyis po gcig bkag pa'i tha dad du khas len pa la go dgos kyi /",
    "NK045(bi)005:88": "snang stong gi bden gnyis ngo bo gcig la ldog",
    "NK045(bi)005:89": "pa tha dad kyi 'jog tshul ltar go ba de",
    "NK045(bi)005:90": "gtan min no // de lta na gnas snang mi mthun pa 'khrul ba'i snang ba rnams ni /",
    "NK045(bi)005:91": "'khrul ngor snang du zin kyang /",
    "NK045(bi)005:92": "don la de ltar ma grub pa'i phyir kun rdzob ces bya la /",
    "NK045(bi)005:93": "cig shos ni ma 'khrul ba'i gzigs ngor snang ba",
    "NK045(bi)005:94": "ltar grub pa la tshad mas gnod pa med pa'i",
    "NK045(bi)005:95": "phyir don dam du yod pa dang bden par grub",
    "NK045(bi)005:96": "pa zhes bya'o // 'di stong pa las tha dad",
    "NK045(bi)005:97": "du gyur pa'i snang ba bden grub yin mi dgos",
    "NK045(bi)005:98": "pa zhes bya'o // te / dang po nas chos",
    "NK045(bi)005:99": "kyi dbyings snang stong zung 'jug rnam kun mchog ldan",
    "NK045(bi)005:100": "gyi stong nyid du grub zin nas /",
    "NK045(bi)005:101": "de lta bu gnas lugs don dam bden par khas blangs zin pa'i phyir ro //",
    "NK045(bi)005:102": "des na de 'dra'i don dam de rang ngos nas mi stong ste /",
    "NK045(bi)005:103": "tha snyad du dper bya na thag khra lta bu don dam bden pa /",
    "NK045(bi)005:104": "sbrul lta bu kun rdzob bden par bzhag dgos te /",
    "NK045(bi)005:105": "gcig tha snyad du grub pa dang /",
    "NK045(bi)005:106": "gcig ma grub pa'i khyad phyed dgos kyi gnyis ka 'khrul ba dang /",
    "NK045(bi)005:107": "gnyis ka bden pa yin mi srid pa bzhin no //",
    "NK045(bi)005:108": "des na don dam rang gi ngo bos mi stong",
    "NK045(bi)005:109": "ste don dam ma 'khrul ba'i yul yul can gnyis",
    "NK045(bi)005:110": "ka yod pa'i phyir dang /",
    "NK045(bi)005:111": "yod pa de la de ltar ma yin pa'i tshad mas gnod pa mi srid pa dang /",
    "NK045(bi)005:112": "stong nyid bsgrub pa'i rigs pa sngon du btang bas grub don yin pa dang /",
    "NK045(bi)005:113": "tha snyad bden pa dpyod pa'i tshang ma yang dag pas grub pa la /",
    "NK045(bi)005:114": "lha dang bcas pa'i 'jig rten sus kyang chos bzhin rgol mi nus so //",
    "NK045(bi)005:115": "de ltar na don dam rang ngos nas bden pa dang mi bslu ba yin pa'i phyir /",
    "NK045(bi)005:116": "de ltar yin pa'i chos kyis nam yang mi stong ste /",
    "NK045(bi)005:117": "stong na mi bden pa dang 'khrul bar 'jog pa'i",
    "NK045(bi)005:118": "tshad ma yod dgos na de mi srid pa'i phyir",
    "NK045(bi)005:119": "ro // gal te srid na zhi ba mya ngan",
    "NK045(bi)005:120": "'das pa ni yid brtan gyi gnas ma yin par",
    "NK045(bi)005:121": "'gyur dgos na de lta bu khas len pa ni",
    "NK045(bi)005:122": "bdud dang mu stegs pa tshad ma dang mi ldan",
    "NK045(bi)005:123": "pa'i smra ba can rnams las bstan pa 'di la",
    "NK045(bi)005:124": "gus pa dag gis smra ba ma yin no //",
    "NK045(bi)005:125": "gnas lugs don dam de ltar ye nas yin kyang /",
    "NK045(bi)005:126": "de ltar ma rtogs pa'i 'khrul snang gang zhig mi",
    "NK045(bi)005:127": "bden pa dang 'khrul ba nyid du bsgrub pa'i tshad",
    "NK045(bi)005:128": "ma yod pa can ni skabs 'dir kun rdzob ces",
    "NK045(bi)005:129": "bya ste sgrib pa'i don can gyi ming gi don",
    "NK045(bi)005:130": "dang mthun pa'o // des na don dam kun rdzob des stong ste /",
    "NK045(bi)005:131": "kun rdzob kyi ming can 'khrul snang gis bsdus pa'i",
    "NK045(bi)005:132": "yul dang yul can de dag rang gi ngo bos",
    "NK045(bi)005:133": "stong ste / dper na thag pa la sbrul gyis stong pa bzhin no //",
    "NK045(bi)005:134": "de ltar shin tu yang khas blangs dgos te /",
    "NK045(bi)005:135": "gzhan stong dgag pa skad byed pa'i grub mtha' gzhan ma'i lugs ltar na /",
    "NK045(bi)005:136": "bden med ni don dam dpyod pas bsgrub bya yin gyi dgag byar khas len mi rung ba ltar /",
    "NK045(bi)005:137": "spros bral ni mthar thug dpyod pa'i rigs pas bsgrub bya yin gyi dgag bya ma yin pa'i /",
    "NK045(bi)005:138": "bden med dang spros pa med pa'i khas len med",
    "NK045(bi)005:139": "na rang lugs kyi grub mtha' 'di yin zhes cung",
    "NK045(bi)005:140": "zad kyang sgrub tu med par 'gyur ba ltar /",
    "NK045(bi)005:141": "don dam pa yang kun rdzob dang 'dra bar rang",
    "NK045(bi)005:142": "stong yin na don dam ma 'khrul ba dang gnas",
    "NK045(bi)005:143": "lugs su grub pa dang /",
    "NK045(bi)005:144": "kun rdzob 'khrul ba dang de'i ngo bor ma grub par bzhag mi shes te /",
    "NK045(bi)005:145": "'di'i skabs kyi stong zhes pa stong gzhi gang la",
    "NK045(bi)005:146": "chos gang gis stong dpyad pa'i skabs yin pa'i phyir",
    "NK045(bi)005:147": "ro // gal te don dam rang ngo nas stong",
    "NK045(bi)005:148": "na 'khrul snang dang ma 'khrul ba'i snang ba la",
    "NK045(bi)005:149": "bden rdzun dpyod pa'i tshad mas khegs ma khegs kyi",
    "NK045(bi)005:150": "khyad par med pas /",
    "NK045(bi)005:151": "thag pa dang sbrul gnyis ka yod mnyam med mnyam du 'gyur ba bzhin no //",
    "NK045(bi)005:152": "kun rdzob kyis stong pa des stong go nges par chod de /",
    "NK045(bi)005:153": "bden grub de ma grub pas bden 'dzin de 'khrul",
    "NK045(bi)005:154": "shes yin pas bslu zhing 'khor bar 'khyams pa yin",
    "NK045(bi)005:155": "pas / de 'dra'i 'khrul ba'i yul yul can gnyis",
    "NK045(bi)005:156": "ka skabs 'di'i kun rdzob yin pas des stong par",
    "NK045(bi)005:157": "gyur pas stong go ma chod na bden grub med",
    "NK045(bi)005:158": "pas kyang stong go mi chod pa dang /",
    "NK045(bi)005:159": "bden 'dzin khegs pas stong nyid bsgom pa'i go mi chod par 'gyur ro //",
    "NK045(bi)005:160": "de bzhin du spros pa'i yul yul can khegs pa'i",
    "NK045(bi)005:161": "dbang gis gzung 'dzin med pa'i stong nyid kyang lugs",
    "NK045(bi)005:162": "'di la yongs su rdzogs pa yin te /",
    "NK045(bi)005:163": "gzung 'dzin gnyis snang gi spros pa thams cad 'khrul",
    "NK045(bi)005:164": "ba'i yul dang yul can gyis bsdus pa yin pas",
    "NK045(bi)005:165": "skabs 'di'i kun rdzob tu bzhag pa des /",
    "NK045(bi)005:166": "don dam pa stong pas stong go ma chod na /",
    "NK045(bi)005:167": "spros bral gyis stong go mi chod pa dang /",
    "NK045(bi)005:168": "spros bral bsgom pa'i blo des stong nyid bsgom pa'i go mi chod par 'gyur ro //",
    "NK045(bi)005:169": "'o na don dam de bden med dang spros bral ma yin nam zhe na /",
    "NK045(bi)005:170": "de bden med dang spros bral ma yin pa zhig",
    "NK045(bi)005:171": "don dam kyang ga la yin te skabs 'di'i kun",
    "NK045(bi)005:172": "rdzob bzhin no // 'o na don dam bden med dang stong pa yin na /",
    "NK045(bi)005:173": "bden grub dang rang ngos mi stong zhes ces smra snyam na /",
    "NK045(bi)005:174": "skabs 'di'i bden grub dang mi stong ba ni tha",
    "NK045(bi)005:175": "snyad dpyod pa'i tshad ma'i ngor grub pa dang yod",
    "NK045(bi)005:176": "pa la brjod pa'i don khyed cag gis gtan ma",
    "NK045(bi)005:177": "go bar rgol ba tsam du zad do //",
    "NK045(bi)005:178": "'o na bden grub kyang yin la bden grub med pa'ang yin /",
    "NK045(bi)005:179": "stong nyid kyang yin la mi stong ba'ang yin par khas len nam zhe na /",
    "NK045(bi)005:180": "de ga la yin te khyod snang ba la kun rdzob dang /",
    "NK045(bi)005:181": "stong pa la don dam du bzhag pa'i ya gyal gyi /",
    "NK045(bi)005:182": "don dam dpyod pa'i tshe na bden med dang spros bral dgag mi rung bar 'dod pa ltar /",
    "NK045(bi)005:183": "nged 'khrul ba kun rdzob dang ma 'khrul ba don",
    "NK045(bi)005:184": "dam du 'dod pa'i lugs la'ang ma 'khrul ba'i don",
    "NK045(bi)005:185": "dam dang / de ma 'khrul ba'i bden par grub",
    "NK045(bi)005:186": "pa dgag mi rung bar 'dod pa 'dra ba'i phyir",
    "NK045(bi)005:187": "dam dang / ro // de'i phyir shing rta chen po thogs med kyi zhal nas /",
    "NK045(bi)005:188": "gang la gang med pa de ni des stong ngo //",
    "NK045(bi)005:189": "'di la lhag mar gyur pa gang yin pa de ni yod do //",
    "NK045(bi)005:190": "zhes gsungs pa ltar rnam pa kun tu dgag sgrub",
    "NK045(bi)005:191": "kyi gzhung 'dzugs pa'i tshe rigs pas ma grub pa",
    "NK045(bi)005:192": "bkag dgos kyang / rigs pas grub pa'i don mi",
    "NK045(bi)005:193": "dgag par khas len dgos kyi thams cad mtshungs par",
    "NK045(bi)005:194": "bkag na rjod byed chos dang brjod bya'i don yang",
    "NK045(bi)005:195": "dag yin pa dang min pa'i khyad par sgrub byed",
    "NK045(bi)005:196": "kyi tshad ma log pa'i phyir nges shes gang yang",
    "NK045(bi)005:197": "skye bar mi rung ngo //",
    "NK045(bi)005:198": "'o na dgag sgrub las 'das pa'i chos dbyings so",
    "NK045(bi)005:199": "so rang rig pa'i yul khas mi len nam snyam",
    "NK045(bi)005:200": "na / ci'i phyir zhes kho rang la 'dri bar bya'o //",
    "NK045(bi)005:201": "khyod mtha' gcig tu dgag bya 'gog pa dang /",
    "NK045(bi)005:202": "bsgrub bya sgrub pa'i khas len dang bcas pa'i gzhung",
    "NK045(bi)005:203": "btsug nas thams cad dgag par mi 'dod pa'i dmigs",
    "NK045(bi)005:204": "pa can gyi sa la gnas pa'i phyir zhe na",
    "NK045(bi)005:205": "/ so so rang rig pa'i yul gyi chos dbyings dgag sgrub las 'das pa'i phyir /",
    "NK045(bi)005:206": "'di lta bu la bdag cag gis don dam du 'dod pa yin la /",
    "NK045(bi)005:207": "de 'dra'i don dam grub zin de nyid don dam",
    "NK045(bi)005:208": "du grub pa yin par tha snyad kyis bsgrub pa'i",
    "NK045(bi)005:209": "skabs 'dir dgag sgrub can du byas pa 'di gnyis",
    "NK045(bi)005:210": "'gal med yin te /",
    "NK045(bi)005:211": "gal te don dam tha snyad du rang ngos mi stong par sgrub pa'i khas len 'di med na /",
    "NK045(bi)005:212": "dgag sgrub bral ba'i don dam kyang med par 'gyur ro //",
    "NK045(bi)005:213": "de'i phyir tha snyad du rang bzhin med pa'i khas",
    "NK045(bi)005:214": "len log na rang bzhin yod pa nyid du grub",
    "NK045(bi)005:215": "par 'gyur ba ltar /",
    "NK045(bi)005:216": "don dam rang ngos nas stong ste de ltar ma grub par gyur na /",
    "NK045(bi)005:217": "don dam de don dam ma yin par kun rdzob tu 'gyur ro //",
    "NK045(bi)005:218": "gal te de ltar don dam rang gi ngos nas",
    "NK045(bi)005:219": "bden grub dang spros pa thams cad med par grub",
    "NK045(bi)005:220": "zin des stong nyid kyi go ma chod par don",
    "NK045(bi)005:221": "dam rang ngos mi stong zhes pa'i tha snyad kyi",
    "NK045(bi)005:222": "'jog mtshams kyi tshig tsam des stong nyid dngos por",
    "NK045(bi)005:223": "zhen pa'i gsor mi rung ba'i lta bar gyur pa",
    "NK045(bi)005:224": "dang / srid zhi mnyam nyid min par don dam",
    "NK045(bi)005:225": "rkyang pa rtag pa ther zug tu gyur pa sogs",
    "NK045(bi)005:226": "kyi skyon du 'gyur snyam pa ni grub mtha' chen",
    "NK045(bi)005:227": "po 'di'i phyogs mgo tsam yang ma go ba ste",
    "NK045(bi)005:228": "dang / / stong nyid bden med spros bral du",
    "NK045(bi)005:229": "khas blang bzhin de la bden grub dang spros pa",
    "NK045(bi)005:230": "dang / / ji ltar yod / don dam don",
    "NK045(bi)005:231": "dam du grub par brjod tsam de kun rdzob min",
    "NK045(bi)005:232": "par bstan pa'i sgo nas stong mi stong gi tha",
    "NK045(bi)005:233": "snyad byed pa de skabs 'di'i bsgrub bya yin pas",
    "NK045(bi)005:234": "tha snyad du de ltar khas blangs pas stong nyid",
    "NK045(bi)005:235": "dngos por dmigs pa'i lta ba can du 'gyur na",
    "NK045(bi)005:236": "dang / / ji ltar yod / / bden med",
    "NK045(bi)005:237": "khas blangs pas stong nyid dngos por med pa'i mtshan",
    "NK045(bi)005:238": "mar zhen pa'i gsor mi rung ba'i lta bar 'gyur",
    "NK045(bi)005:239": "dang / / ji ltar yod / / ba dang",
    "NK045(bi)005:240": "/ spros bral khas blangs pas stong nyid ni brjod",
    "NK045(bi)005:241": "du med pa'i dngos por dmigs pa'i gsor mi rung",
    "NK045(bi)005:242": "ba'i lta bar 'gyur ba mtshungs so //",
    "NK045(bi)005:243": "mdor na skabs 'di'i don dam dang kun rdzob kyi gdags gzhi ni /",
    "NK045(bi)005:244": "'khrul ba med pa dang 'khrul ba'i yul yul can so so la 'dzin cing /",
    "NK045(bi)005:245": "ma 'khrul ba'i don dam de blo ma 'khrul ba'i",
    "NK045(bi)005:246": "yul du yod pa dang bden pa dang de nyid",
    "NK045(bi)005:247": "kun rdzob 'khrul pa'i phyogs kyis stong par khas len",
    "NK045(bi)005:248": "la / tha snyad du rang ngos ni mi stong ste 'phags pa'i gzigs ngor yod par 'dod do //",
    "NK045(bi)005:249": "don dam rang ngos nas stong na de kun rdzob kyi stong gzhir bzhag tu med par 'gyur la /",
    "NK045(bi)005:250": "de lta na 'phags pa'i mnyam bzhag gi yul du",
    "NK045(bi)005:251": "chos gang yod pa dang med pa'i khyad par bzhag",
    "NK045(bi)005:252": "mi shes pas / don dam don dam min pa dang /",
    "NK045(bi)005:253": "kun rdzob kun rdzob min par don dam dang mgo mnyam par 'gyur ro //",
    "NK045(bi)005:254": "des na rnam pa kun tu khas len 'di ltar ma byas na mi rung zhing /",
    "NK045(bi)005:255": "de la skyon ci brjod pa thams cad stong nyid",
    "NK045(bi)005:256": "bden med spros bral du smra ba rnams la ji",
    "NK045(bi)005:257": "srid mtshungs par skyon 'bab bo //",
    "NK045(bi)005:258": "'khor 'das gnyis yod pa dang med pa'i sgo nas",
    "NK045(bi)005:259": "tha dad du song ba'i srid zhi mnyam nyid med",
    "NK045(bi)005:260": "pa ma yin te /",
    "NK045(bi)005:261": "'khrul ba'i 'khor ba dang ma 'khrul ba'i myang 'das",
    "NK045(bi)005:262": "gnyis ka yin pa tha snyad du nam yang mi",
    "NK045(bi)005:263": "srid la / 'khor bar snang yang de ltar ma grub par /",
    "NK045(bi)005:264": "'khor ba'i rang bzhin gdod nas dag pa'i don dam",
    "NK045(bi)005:265": "myang 'das chen por gnas pa nyid skabs 'di'i bsgrub",
    "NK045(bi)005:266": "bya yin pas de la srid zhi mnyam nyid ces",
    "NK045(bi)005:267": "brjod kyi / su'i lugs la'ang chos thams cad don",
    "NK045(bi)005:268": "dam pa'i dbyings nyid du ye nas gnas pa la",
    "NK045(bi)005:269": "srid zhi mnyam nyid zhes brjod kyi /",
    "NK045(bi)005:270": "'khor ba myang 'das kyi gzhi mthun khas len pa med do //",
    "NK045(bi)005:271": "gzhan yang don dam pa don dam pas mi stong",
    "NK045(bi)005:272": "ste don dam pa don dam pa rang gis stong",
    "NK045(bi)005:273": "na don dam de don dam min par kun rdzob",
    "NK045(bi)005:274": "'khrul ba'i snang bar thal lo //",
    "NK045(bi)005:275": "de ltar smras pa la shin tu brgol bar 'dod pa rnams nyon cig /",
    "NK045(bi)005:276": "khyed cag gis bum pa bum pas mi stong bum",
    "NK045(bi)005:277": "pa bden grub kyis stong ngo zhes ma smras sam",
    "NK045(bi)005:278": "/ de ltar na tha snyad du yod pa'i chos",
    "NK045(bi)005:279": "thams cad rang stong min par gzhan bden grub kyis",
    "NK045(bi)005:280": "stong par khas len rigs na /",
    "NK045(bi)005:281": "don dam don dam gyis mi stong par khas blang",
    "NK045(bi)005:282": "ba 'thad pa da nga bcas par khyed cag gis",
    "NK045(bi)005:283": "khas blangs so // don dam don dam gyis ma",
    "NK045(bi)005:284": "stong na bden grub kyis mi stong bar 'gyur ro",
    "NK045(bi)005:285": "khas blangs so // zhe na / bum pa sogs la'ang mtshungs so //",
    "NK045(bi)005:286": "des na nged kyi don dam don dam gyis mi",
    "NK045(bi)005:287": "stong kyang kun rdzob kyis stong pa'i phyir 'khrul snang",
    "NK045(bi)005:288": "rdzun pa bden pa grub pa lta ci smos kyi",
    "NK045(bi)005:289": "kun rdzob gnyis snang thams cad kyis stong par khas",
    "NK045(bi)005:290": "blangs pas stong go ma chod na /",
    "NK045(bi)005:291": "kun rdzob gnyis snang thams cad kyis ma stong par",
    "NK045(bi)005:292": "bden grub yan gar ba kun btags kyi spyod yul",
    "NK045(bi)005:293": "khegs pas stong go ji ltar chod /",
    "NK045(bi)005:294": "bden grub khegs kyang bden med mi khegs mi 'gog bkag mi rung bar 'dod pa ltar /",
    "NK045(bi)005:295": "kun rdzob 'khrul pa rnams khegs kyang don dam ma",
    "NK045(bi)005:296": "'khrul ba mi khegs mi 'gog bkag mi rung bar",
    "NK045(bi)005:297": "mtshungs so // mdor na khyod kyis bden med sgrub",
    "NK045(bi)005:298": "pa'i rigs pas kun rdzob ma bkag pas stong gzhi",
    "NK045(bi)005:299": "kun rdzob tu song bas don dam pa kun rdzob",
    "NK045(bi)005:300": "kyis ma stong bar khas blang /",
    "NK045(bi)005:301": "bdag cag gis stong gzhi don dam kun rdzob kyis stong par khas blang bas /",
    "NK045(bi)005:302": "stong gzhi bden med med dgag la bden grub kyis stong pa'i stong pa phyang chad dang /",
    "NK045(bi)005:303": "rang ngos nas ma stong pa'i kun rdzob kyi snang",
    "NK045(bi)005:304": "ba phyang chad bden grub yan gar bas stong pa'i",
    "NK045(bi)005:305": "/ stong gzhi snang stong gnyis zung du nam yang",
    "NK045(bi)005:306": "'dre ba med par gnas pa srid zhi mnyam nyid",
    "NK045(bi)005:307": "bden pa gnyis kyi ngos nas nam yang mi srid",
    "NK045(bi)005:308": "/ do // des na de 'dra ba spros la gnad du khel bar gyis shig /",
    "NK045(bi)005:309": "nged kyi lugs la yul stong pa nyid dang /",
    "NK045(bi)005:310": "yul can ye shes gnyis ka don dam yin cing /",
    "NK045(bi)005:311": "de gnyis yang dag pa'i don du snang stong bden",
    "NK045(bi)005:312": "gnyis tha dad med pas don dam pa'i chos kyi",
    "NK045(bi)005:313": "dbyings ni stong pa phyang chad ma yin te /",
    "NK045(bi)005:314": "rnam dbyer med pa'i sku dang ye shes kyis mi",
    "NK045(bi)005:315": "stong par ye nas lhun gyis grub pa'i ngo bo",
    "NK045(bi)005:316": "nyid kyi skur gnas so //",
    "NK045(bi)005:317": "khyod kyi don dam med dgag phyang chad ni tha",
    "NK045(bi)005:318": "snyad kyi snang ba las tha dad du gyur pa'i",
    "NK045(bi)005:319": "dngos med yin la /",
    "NK045(bi)005:320": "sku dang ye shes kyi cha tsam yang sngar med phyis med nam yang med /",
    "NK045(bi)005:321": "de dang tha dad du gyur pa'i kun rdzob rnams",
    "NK045(bi)005:322": "yod kyang des stong pa la mi phan te rang",
    "NK045(bi)005:323": "rang so so nam yang mi 'dre 'dre mi rung",
    "NK045(bi)005:324": "ba yin / de lta na 'khor rtsa bden 'dzin de'i yul med pas /",
    "NK045(bi)005:325": "de 'dre'i yul yul can gnyis ka kun rdzob 'khrul ba yin pas /",
    "NK045(bi)005:326": "khyod kyi lugs la kun rdzob ni bden grub dang bden 'dzin kho na la 'jog dgos so //",
    "NK045(bi)005:327": "tha snyad kyi snang ba rnams ni don dam pa min te stong pa nyid min pa'i phyir dang /",
    "NK045(bi)005:328": "kun rdzob min te ma 'khrul ba'i snang ba'am don dam dpyod pa'i dpyad bzod yin pa'i phyir te /",
    "NK045(bi)005:329": "bden grub tu dpyad bzod min yang tha snyad rang ngos mi stong ba'i dpyad bzod yin pa'i phyir /",
    "NK045(bi)005:330": "de lta na bden med dang tha snyad thams cad don dam du 'gyur ro //",
    "NK045(bi)005:331": "bden grub 'ba' zhig kun rdzob tu 'gyur ro //",
    "NK045(bi)005:332": "bden 'dzin ni rdzas su yod pas bum sogs dang 'dra'o //",
    "NK045(bi)005:333": "yul bden snang dang yul can bden 'dzin gnyis gnas snang mi mthun pa'i kun rdzob /",
    "NK045(bi)005:334": "bden med dang bden med du 'dzin pa gnyis ka",
    "NK045(bi)005:335": "gnas snang mthun pa'i don dam du 'dod rigs kyi",
    "NK045(bi)005:336": "/ gnyis snang med pa'i yul yul can gnyis ka la don dam dang /",
    "NK045(bi)005:337": "de yod pa kun rdzob tu 'jog pa'i lugs khas len mi rigs te /",
    "NK045(bi)005:338": "bum sogs rang ngo nas mi stong na gnyis snang",
    "NK045(bi)005:339": "yod pa dang gnyis 'dzin gyi blo gnas snang mthun",
    "NK045(bi)005:340": "pa'i yul yul can du 'gyur la /",
    "NK045(bi)005:341": "gnyis snang med pa dang gnyis 'dzin med pa gnas snang mi mthun pa'i 'khrul shes su 'gyur ro //",
    "NK045(bi)005:342": "mdor na khyod kyi lugs la rigs pas dgag bya bden grub 'ba' zhig yin pas /",
    "NK045(bi)005:343": "stong nyid bsgom pas spang bya ni bden snang dang",
    "NK045(bi)005:344": "bden 'dzin kho na yin gyi gzhan gang yang min",
    "NK045(bi)005:345": "na / 'phags slob kyi mnyam bzhag la bden grub",
    "NK045(bi)005:346": "kyis stong pa'i kun rdzob thams cad cis mi snang",
    "NK045(bi)005:347": "na / / rigs pas dgag bya min yang lam gyis bkag ste mi snang ngo zhe na /",
    "NK045(bi)005:348": "sgrib shing 'dra ba'i lam des yod pa'i dngos po rnams mi snang bar byas nas /",
    "NK045(bi)005:349": "med pa'i don snang na gang phyir yod pa mi mthong med mthong bas /",
    "NK045(bi)005:350": "'di 'dra'i mun nag rnam pa de gang zhig /",
    "NK045(bi)005:351": "zhes pa lta bu'i lam de ya mtshan no //",
    "NK045(bi)005:352": "nged kyi lugs la don dam pa mngon du gzigs pa'i tshe /",
    "NK045(bi)005:353": "yul dang yul can gnyis su snang ba med pa'i mi rtog ye shes kyi spyod yul yin pas /",
    "NK045(bi)005:354": "de la bden snang dang bden 'dzin ji ltar mnga' /",
    "NK045(bi)005:355": "spros pa'i yul dang spros pa ji ltar mnga' /",
    "NK045(bi)005:356": "de lta bu la don dam du gdags par byas nas /",
    "NK045(bi)005:357": "ma 'khrul ba'i don dam de stong gzhir bzung nas /",
    "NK045(bi)005:358": "de la 'khrul snang 'khor ba kun rdzob phyogs kyi",
    "NK045(bi)005:359": "yul dang yul can gyis stong pa yin zhes bya'o",
    "NK045(bi)005:360": "// don dam ngo bo spros pa las 'das kyang /",
    "NK045(bi)005:361": "don dam pa sgrub tshe don dam gang yin dang /",
    "NK045(bi)005:362": "kun rdzob phyes nas 'khrul dang ma 'khrul ba'i //",
    "NK045(bi)005:363": "khas len 'di ltar ma byas cir mi rung //",
    "NK045(bi)005:364": "rang bzhin med pas chos kun spros bral kyang //",
    "NK045(bi)005:365": "spros bral bkag nas med dgag nan sgrub rnams //",
    "NK045(bi)005:366": "rang bzhin med pa mtha' gcig khas len zhes //",
    "NK045(bi)005:367": "tshig 'a di tsam zhig grub mtha'i skyabs su bzung //",
    "NK045(bi)005:368": "de ltar bzung tshe don dam rang ngos nas //",
    "NK045(bi)005:369": "mi stong zhes pa'i khas len de dag kyang //",
    "NK045(bi)005:370": "mi 'dod bzhin du bden med khas blangs pa'i //",
    "NK045(bi)005:371": "tshul des khas len ma byas rang dbang med //",
    "NK045(bi)005:372": "don dam rang ngos mi stong smras pa na //",
    "NK045(bi)005:373": "don dam don dam nyid du grub pas legs //",
    "NK045(bi)005:374": "bum pa rang ngos mi stong zhes smras na //",
    "NK045(bi)005:375": "chos kun mi stong rtag par lta ba dang //",
    "NK045(bi)005:376": "nyi tshi'i stong pa'i stong pa dngos med po //",
    "NK045(bi)005:377": "cha gnyis 'dzin pa'i rtag chad lta gzhi sgrubs //",
    "NK045(bi)005:378": "don dam rtag dang bden dang mi stong zhes //",
    "NK045(bi)005:379": "tha snyad tshad mas grub cing de shes na //",
    "NK045(bi)005:380": "lam gyi yon tan kun 'dzin rtag chad kyi //",
    "NK045(bi)005:381": "mtha' la zhen pa'i lta ba ngan pa 'gog /",
    "NK045(bi)005:382": "rtag chad rtag lta chad tshad chad lta min //",
    "NK045(bi)005:383": "yod tshad yod mtha' med tshad med mtha' min //",
    "NK045(bi)005:384": "zhes su gangs can mkhas par grags rnams bzhed //",
    "NK045(bi)005:385": "de bzhin tha snyad tshad mas legs dpyad na //",
    "NK045(bi)005:386": "rtag dang mi rtag stong dang mi stong dang //",
    "NK045(bi)005:387": "bden dang mi bden yod med khyad yod pa //",
    "NK045(bi)005:388": "de dag mtha' min shan 'byed blo yis rtogs //",
    "NK045(bi)005:389": "mthar thug don dam dpyod pa'i ye shes la //",
    "NK045(bi)005:390": "yod med la sogs spros pa mi mnga' bar //",
    "NK045(bi)005:391": "gzhan stong smra ba'i mkhas grub kun gyis bzhed //",
    "NK045(bi)005:392": "khyod kyis don dam dpyod pa'i dpyad ngor yang //",
    "NK045(bi)005:393": "bden med spros pa yod ces khas len mdzad //",
    "NK045(bi)005:394": "don dam dpyod pa'i dpyad ngor yod gyur cing //",
    "NK045(bi)005:395": "don dam gzigs pa'i yul du gang yod pa //",
    "NK045(bi)005:396": "de dag mi stong pa dang bden grub dang //",
    "NK045(bi)005:397": "de ltar dmigs par bshad na 'gal ba ci //",
    "NK045(bi)005:398": "bden med gzigs ngor bden med stong gyur na //",
    "NK045(bi)005:399": "bden med ma gzigs pa dang khyad par ci //",
    "NK045(bi)005:400": "bden med de yang stong par gzigs snyam na //",
    "NK045(bi)005:401": "bum sogs stong par gzigs na mi rung ci //",
    "NK045(bi)005:402": "bum sogs bden pas stong gi rang mi stong //",
    "NK045(bi)005:403": "stong na bum sogs tha snyad du med na //",
    "NK045(bi)005:404": "don dam gzigs ngor don dam mi stong ba //",
    "NK045(bi)005:405": "de yang de dang 'dra bar cis mi 'gyur //",
    "NK045(bi)005:406": "mdor na don dam rang ngos mi stong zhes pa'i don ci yin zhes 'dri na /",
    "NK045(bi)005:407": "don dam bden pa don dam bden pas mi stong pa'i don yin ces smra'o //",
    "NK045(bi)005:408": "de la kho na re /",
    "NK045(bi)005:409": "de lta na don dam bden grub tu 'gyur zhe na /",
    "NK045(bi)005:410": "bum pa bum pas mi stong na bum pa bden grub tu 'gyur ro //",
    "NK045(bi)005:411": "zhes basgre'o //",
    "NK045(bi)005:412": "bum pa bum pas stong na bum pa de bum",
    "NK045(bi)005:413": "pa min par 'gyur bas bum pa tha snyad du",
    "NK045(bi)005:414": "med par mi 'gyur ram zhe na /",
    "NK045(bi)005:415": "'gyur du chug ste /",
    "NK045(bi)005:416": "de lta na /",
    "NK045(bi)005:417": "dom dam bden pa don dam bden pas stong na /",
    "NK045(bi)005:418": "don dam bden pa don dam bden pa min par 'gyur zhing /",
    "NK045(bi)005:419": "don dam pa tha snyad du yang med par 'gyur ba mtshungs so //",
    "NK045(bi)005:420": "des na don dam dpyod pas rigs shes la bden",
    "NK045(bi)005:421": "med dang spros bral dang stong nyid dang don dam",
    "NK045(bi)005:422": "rnams bsgrub byar khas len gyi dgag byar khas len",
    "NK045(bi)005:423": "mi rigs pas na /",
    "NK045(bi)005:424": "bden med sogs de dag yin ces mtha' gcig tu khas len dgos kyi /",
    "NK045(bi)005:425": "min zhes khas mi len pa des /",
    "NK045(bi)005:426": "don dam dang stong pa nyid ni bden pa dang",
    "NK045(bi)005:427": "yod pa dang mi stong par khas len dgos kyi",
    "NK045(bi)005:428": "/ mi bden pa dang med pa dang stong ngo zhes khas mi len no //",
    "NK045(bi)005:429": "don dam gzigs pa'i mnyam bzhag gi ye shes kyis /",
    "NK045(bi)005:430": "bden med sogs gong gi de rnams gzigs pa dang 'dzin pa dang /",
    "NK045(bi)005:431": "de'i yul du yod pa dang bden par khas len dgos pa des na /",
    "NK045(bi)005:432": "ye shes des de dag mi gzigs mi 'dzin de'i",
    "NK045(bi)005:433": "yul du med de'i ngor mi bden ces khas len",
    "NK045(bi)005:434": "mi rung ba ltar /",
    "NK045(bi)005:435": "don dam stong pa nyid ni 'phags pa'i gzigs ngor /",
    "NK045(bi)005:436": "yod pa dang bden par grub pa sogs su'ang khas len no //",
    "NK045(bi)005:437": "bden grub tu khas blang na stong nyid la bden zhen mi 'gog go zhe na /",
    "NK045(bi)005:438": "de la tha snyad du bden zhen bkag mi rung",
    "NK045(bi)005:439": "ste bden don la bden par grub bo snyam pa",
    "NK045(bi)005:440": "rigs pa dang lam gyis 'gog rgyu'i bden zhen ma",
    "NK045(bi)005:441": "yin te bden med la bden med du 'dzin pa",
    "NK045(bi)005:442": "dgag bya ma yin pa bzhin no //",
    "NK045(bi)005:443": "don dam dpyad bzod kyi bden grub ni 'di'i skabs su dpyad dgos pa min te /",
    "NK045(bi)005:444": "don dam nyid bsgrub pa'i rigs pas sngar nas gtan la phab zin yin pa dang /",
    "NK045(bi)005:445": "kun rdzob kyis stong par bshad pa'i khongs su bden grub kyis stong pa 'dus ba'i phyir ro //",
    "NK045(bi)005:446": "de'i phyir khyed cag bden med la bden grub med",
    "NK045(bi)005:447": "kyang bden med du 'dzin pa nam yang bkag mi",
    "NK045(bi)005:448": "rung bar smras pa ltar /",
    "NK045(bi)005:449": "don dam pa la don dam dpyod pa'i dpyad bzod kyi chos kyis stong yang /",
    "NK045(bi)005:450": "don dam pa nyid bden par grub pa dang /",
    "NK045(bi)005:451": "rang gi ngo bos mi stong par 'dzin pa bkag mi rung ba rnam pa kun tu mtshungs so //",
    "NK045(bi)005:452": "don dam dpyod pas dpyad na dpyad bzod pa dang /",
    "NK045(bi)005:453": "des mi khegs pa'i chos don dam pa grub pa gang yang khas mi len bzhin du /",
    "NK045(bi)005:454": "bden grub 'ba' zhig don dam dpyod pa'i rigs shes kyis dgag bya dang /",
    "NK045(bi)005:455": "mi rtog ye shes kyis spang bya yin par 'dod kyi /",
    "NK045(bi)005:456": "chos su dmigs pa thams cad de gnyis kas dgag",
    "NK045(bi)005:457": "bya dang spang bya yin par 'dod na ha shang",
    "NK045(bi)005:458": "gi lta ba ltar shin tu mi rung bar smra",
    "NK045(bi)005:459": "ba de dag gi ltar na /",
    "NK045(bi)005:460": "rigs shes ye shes gnyis kas gnyis snang gi kun rdzob dgag pa dang spang bar byed kyi /",
    "NK045(bi)005:461": "kun rdzob kyis stong pa'i yul don dam pa dang /",
    "NK045(bi)005:462": "yul can ye shes dang /",
    "NK045(bi)005:463": "ye shes kyis gzigs pa'i chos gang zhig don dam",
    "NK045(bi)005:464": "du 'gyur ba rnams mi dgag mi spong bar gyur",
    "NK045(bi)005:465": "pa 'di yang legs par 'grub ste /",
    "NK045(bi)005:466": "dmigs pa thams cad dus thams cad du dgag bya dang spang byar bzung na /",
    "NK045(bi)005:467": "ji lta ba dang ji snyed pa'i chos rnams thams",
    "NK045(bi)005:468": "cad rigs pa dang lam gyi dgag byar song bas",
    "NK045(bi)005:469": "ci yang med pa'i chad stong nam mkha' ltar 'gyur",
    "NK045(bi)005:470": "ro // des na gzhan stong smra bas bzhag pa'i",
    "NK045(bi)005:471": "khas len 'di dag la than du lta ba'i gangs",
    "NK045(bi)005:472": "can pa thams cad kyi yang /",
    "NK045(bi)005:473": "rang gi khas blang de dag gis mi 'dod bzhin",
    "NK045(bi)005:474": "du gzhan stong gi khas len thams cad rang grub",
    "NK045(bi)005:475": "tu song ngo // de'i phyir yod tshad dang med tshad /",
    "NK045(bi)005:476": "bden tshad dang mi stong tshad mtha' yin pa dang /",
    "NK045(bi)005:477": "de 'dzin pa'i blo thams cad mthar 'dzin du mi 'gro ste /",
    "NK045(bi)005:478": "bcom ldan 'das kyis yod pa'ang yod par /",
    "NK045(bi)005:479": "med pa'ang med par yang dag pa ji lta ba bzhin du rab tu shes so //",
    "NK045(bi)005:480": "zhes gsungs pa ltar /",
    "NK045(bi)005:481": "rjes thob shan 'byed pa'i shes rab kyis /",
    "NK045(bi)005:482": "yod tshul med tshul bden par grub pa dang ma grub pa /",
    "NK045(bi)005:483": "stong pa dang mi stong pa sogs legs par shan phyes nas rnam par bzhag pa 'di dag /",
    "NK045(bi)005:484": "tha snyad ma 'dres sor 'byed pa'i ji snyed pa'i",
    "NK045(bi)005:485": "don la dpyod pa'i tshad mas 'grub pa yin pas",
    "NK045(bi)005:486": "dgag par byar med do //",
    "NK045(bi)005:487": "mi mchog skyob pa sh+aakya seng ge yis /",
    "NK045(bi)005:488": "mi bsnyengs 'khor la seng ge'i sgra bsgrags pa'i //",
    "NK045(bi)005:489": "nges don snying po mthar thug 'di kho nar //",
    "NK045(bi)005:490": "nges pa snyed rnams mi ldog lung bstan 'tshengs //",
    "NK045(bi)005:491": "sa bcu'i dbang phyug rgyal tshab ma pham dang //",
    "NK045(bi)005:492": "'phags pa'i sar bzhugs klu sgrub thogs med kyi //",
    "NK045(bi)005:493": "dgongs pa'i chu klung ye shes klong du gcig /",
    "NK045(bi)005:494": "'gal 'dur mthong ba rang blo'i skyon du zad //",
    "NK045(bi)005:495": "chos kun ngo bo stong pa yin mod kyi //",
    "NK045(bi)005:496": "rang bzhin 'od gsal sku dang ye shes khams //",
    "NK045(bi)005:497": "ye nas lhun grub nyi dang zer bzhin gnas //",
    "NK045(bi)005:498": "snang stong zung 'jug dbu ma chen po'i tshul //",
    "NK045(bi)005:499": "'phags pa'i gzigs ngor mi bslu don dam bden //",
    "NK045(bi)005:500": "kun rdzob gnyis snang 'khrul ba rdzun pa ste /",
    "NK045(bi)005:501": "gnas snang 'byed pa'i shes rab mig sbyin pa'i //",
    "NK045(bi)005:502": "legs bshad mchog 'di nor bu'i sgron me 'dra //",
    "NK045(bi)005:503": "de slad gzur gnas skal bzang blo ldan rnams //",
    "NK045(bi)005:504": "zab mo'i tshul 'dir lta ba'i mig sgrub ste //",
    "NK045(bi)005:505": "nges don snying po'i khang bzang la zhugs nas //",
    "NK045(bi)005:506": "rang gzhan don gnyis 'byor bas phyug par mdzod //",
    "NK045(bi)005:507": "'dir 'bad dge 'bras ston zla gsar ba'i gzigs //",
    "NK045(bi)005:508": "snyigs lnga'i rgud pa'i tsha gdung gtan bcil zhing //",
    "NK045(bi)005:509": "thub dbang lung rtogs bstan pa'i ku muta tshal //",
    "NK045(bi)005:510": "rab rgyas rnam grol chu gter 'phel gyur cig /",
    "NK045(bi)005:511": "bdag kyang skye kun 'jam mgon bla ma yis //",
    "NK045(bi)005:512": "rjes bzung lung rigs man ngag rtsal rdzogs nas //",
    "NK045(bi)005:513": "theg mchog gangs ri'i spo la gnas bcas te //",
    "NK045(bi)005:514": "'jigs med seng ge'i sgra dbyangs sgrogs byed shog /",
    "NK045(bi)005:515": "ces pa'ang gangs khrod smra ba'i seng ge gcig pur",
    "NK045(bi)005:516": "gyur pa rje bla ma thams cad mkhyen pa mi",
    "NK045(bi)005:517": "pham 'jam dpal dgyes pa'i rdo rje'i zhal snga nas",
    "NK045(bi)005:518": "rtsom gzhi'i sa bon tsam mdor bsdus gnang 'dug pa",
    "NK045(bi)005:519": "la / thog tha'i tshigs su bcad pa rnams rang tshig gis gsar du bsnan te /",
    "NK045(bi)005:520": "'jam dbyangs blo gros rgya mtshos rang gnas dpal zhe",
    "NK045(bi)005:521": "chen bstan gnyis dar rgyas gling gi chos grwar zhal",
    "NK045(bi)005:522": "bshus bgyis pa ste /",
    "NK045(bi)005:523": "'dis kyang nges don dbu ma chen po'i ring lugs",
    "NK045(bi)005:524": "phyogs thams cad du dar zhing rgyas la yun ring",
    "NK045(bi)005:525": "du gnas pa'i rgyur gyur cig /",
    "NK045(bi)005:526": "gangs can pa spyi dang khyad par rnying ma ba rnams la gdams pa bzhugs /",
    "NK045(bi)005:527": "gangs can pa spyi dang khyad par rnying ma ba rnams nyon cig /",
    "NK045(bi)005:528": "gang zag chos rgyun gyi ting nge 'dzin thob pa",
    "NK045(bi)005:529": "rnams la skad cig re rer yang phyogs bcu'i sangs",
    "NK045(bi)005:530": "rgyas byang sems kyi chos kyi sgo du ma 'doms",
    "NK045(bi)005:531": "par mdzad pa yod cing /",
    "NK045(bi)005:532": "rje 'bangs sprul pa'i sku las can khyad 'phags 'ga'",
    "NK045(bi)005:533": "zhig la sangs rgyas kun 'dus pad+ma 'byung gnas kyi",
    "NK045(bi)005:534": "ye shes skus dngos su gdams pa'am /",
    "NK045(bi)005:535": "sa gter dgongs gter zer ba'i chos zab mo dus",
    "NK045(bi)005:536": "su snang ba yod pa ni sus mi khegs mod",
    "NK045(bi)005:537": "kyi / 'di 'dra'i gang zag de u du m+b+aa",
    "NK045(bi)005:538": "ra ltar dkon la yon tan che ba mi las",
    "NK045(bi)005:539": "bla mar gyur pa'i rnam thar phul byung mnga' ba",
    "NK045(bi)005:540": "zhig yin gyi su rung rung la ga la yod",
    "NK045(bi)005:541": "kyi / / des na sngar med gsar chos rnyed pa'i gang zag de tshad ldan zhig yin na /",
    "NK045(bi)005:542": "mkhyen pa'i yon tan nyams rtogs kyi gdeng tshad yod",
    "NK045(bi)005:543": "pa 'phags pa'i spyod yul du gyur pa'i chos zab",
    "NK045(bi)005:544": "mo shes sam mi shes 'dri zhing brtsad pas rtogs",
    "NK045(bi)005:545": "dgos la / brtse ba'i yon tan bstan pa la lhag bsam /",
    "NK045(bi)005:546": "'gro ba la snying rje 'byung bas kun la ci phan mdzad pa las /",
    "NK045(bi)005:547": "chags sdang dang phrag dog rang bstod gzhan smod sogs",
    "NK045(bi)005:548": "skye bo tha mal ba'i shes rgyud kyi dri ma",
    "NK045(bi)005:549": "mi mnga' bas / ma grub grub bardzu /",
    "NK045(bi)005:550": "mi shes shes bardzu'i zog po'i rnam thar gyis 'gro la g.yo sgyu byed pa dang /",
    "NK045(bi)005:551": "bde gshegs kyi bka' dang /",
    "NK045(bi)005:552": "bla ma mkhas grub rnams kyi lung tshad ma yid",
    "NK045(bi)005:553": "bzhin nor bu lta bu la rab thos bsam bsgom",
    "NK045(bi)005:554": "pa / 'bring bsnyen sgrub re'i 'brel pa /",
    "NK045(bi)005:555": "tha ma'ang gsar rnying gi chos bka' slad med re",
    "NK045(bi)005:556": "kha thon byed pa rnams skyur bcug nas mi lugs",
    "NK045(bi)005:557": "chos lugs kyi gang mtho gang gnyan gyi sar phyin",
    "NK045(bi)005:558": "nas bdag mkhas par grags par gyur na ci ma",
    "NK045(bi)005:559": "rung snyam pa'i rang gi zog chos 'di dus babs",
    "NK045(bi)005:560": "yin zab ces 'doms shing /",
    "NK045(bi)005:561": "tshul ldan bslab gnas pa dag la khyod sngags pa",
    "NK045(bi)005:562": "ma byas na tshe thung zhes sdom pa 'chal du",
    "NK045(bi)005:563": "gzhug pa sogs 'gyed med la 'gyod pa bskyed pa",
    "NK045(bi)005:564": "dang / rang gi chos de'i khungs pad+ma 'byung gnas la bcol te rdzun lung gis /",
    "NK045(bi)005:565": "ga ge mo zhig ni bdud do //",
    "NK045(bi)005:566": "ga ge mo zhig ni 'adre'o //",
    "NK045(bi)005:567": "bud med rang la 'du na mkha' 'gro /",
    "NK045(bi)005:568": "mi 'du na bdud mo /",
    "NK045(bi)005:569": "bla ma bzang po phal che phrag dog gis bdud yin no zhe'o //",
    "NK045(bi)005:570": "rang dang nye bar yod pa'i chos byed phal mo",
    "NK045(bi)005:571": "che rang la brtsi na rje 'bangs sogs kyi sprul",
    "NK045(bi)005:572": "pa / mi brtsi na bdud kyi sprul pa /",
    "NK045(bi)005:573": "rang chos dang rang la basngagasa pa gnam sa tsam /",
    "NK045(bi)005:574": "gzhan gter ston zer ba'i zog chos rdzun gter yod tshul sogs kyis mchod 'os rig 'dzin pad+ma dang /",
    "NK045(bi)005:575": "gzhan dkon mchog gsum bslu ba ste dam par skur",
    "NK045(bi)005:576": "ba 'debs pa'i nag po'i chos bzhi po'i skyon rdul",
    "NK045(bi)005:577": "tsam med pa na brtse ba'i yon tan dpag nus",
    "NK045(bi)005:578": "shing nus pa ni gang 'brel blo sna chos la",
    "NK045(bi)005:579": "'gyur ba / su 'phrad dag snang 'char ba /",
    "NK045(bi)005:580": "yun du brtan na dad pa je cher 'gro ba /",
    "NK045(bi)005:581": "bstan 'gro la phan pa'i phrin las che chung ci rigs 'byung ba /",
    "NK045(bi)005:582": "dus min du mthu dang dug dang ngan smras kyi mtshon cha re ba med kyang /",
    "NK045(bi)005:583": "nag phyogs kyi gdon 'dul nus shing bka' btsan byin che /",
    "NK045(bi)005:584": "phyag zhabs tshud pa tsam gyis nad sogs la phan pa dang /",
    "NK045(bi)005:585": "yul du bzhugs pa dang gang dang 'brel ba la",
    "NK045(bi)005:586": "rang skal dang bstun pa'i dge shes ci rigs 'byung",
    "NK045(bi)005:587": "ba yod na de las nus pa rtogs dgos kyi",
    "NK045(bi)005:588": "/ de 'dra'i mkhyen brtse nus pa'i yon tan khyad",
    "NK045(bi)005:589": "'phags mnga' ba'i mkhas btsun bzang po'i phrin las khyad",
    "NK045(bi)005:590": "/ 'phags sam / tha na'ang rjes mthun tsam rig rgyu med par /",
    "NK045(bi)005:591": "rang gar gter ston du 'gyur na ni bon po'i",
    "NK045(bi)005:592": "rdol chos lta bu de tshig legs kyang rung yid",
    "NK045(bi)005:593": "brtan mi snang la /",
    "NK045(bi)005:594": "der ma zad yon tan gyi gtso bo mkhyen brtse gnyis mi mngon na /",
    "NK045(bi)005:595": "grub rtags su rlom pa'i zhabs rjes lcags mdud brag brko /",
    "NK045(bi)005:596": "gter rdzas cha ma cho mig sngar ston pa byung",
    "NK045(bi)005:597": "yang lha 'dre'i bardzu bag can yin min the tshom",
    "NK045(bi)005:598": "gyi rgyu las ci yod de /",
    "NK045(bi)005:599": "sngon gyi gter chen mchog gnyis gling brgyad sogs gter",
    "NK045(bi)005:600": "chen snga ma dag gi gsungs 'di gter ston bdag",
    "NK045(bi)005:601": "gis khas len dgos pas /",
    "NK045(bi)005:602": "de lta na de thams cad las zab mo'i chos gter 'byin pa dang /",
    "NK045(bi)005:603": "zog po bdud sprul gyis gter rdzun spel ba 'dra 'dres su 'ong bar bshad la /",
    "NK045(bi)005:604": "rdzun gter gang zhig bdud blon smon log rnams dang /",
    "NK045(bi)005:605": "bar snang glog ma sprin sogs bdud rigs mi ma",
    "NK045(bi)005:606": "yin rnams kyis zab mo chos la tho brtsams pa'i",
    "NK045(bi)005:607": "sa gter shog ser sogs dang dam rdzas myong grol",
    "NK045(bi)005:608": "du btags pa'i rdzas ngan khar song tshad ngan song",
    "NK045(bi)005:609": "du 'phen pa dang /",
    "NK045(bi)005:610": "de ga'i chos de 'phral grub rtags mngon rtags yod",
    "NK045(bi)005:611": "kyang mthar bkra mi shis la byin rlabs med pa",
    "NK045(bi)005:612": "yod pas / de'i phyir gter ston brtag dgos tshul",
    "NK045(bi)005:613": "pad+ma bka' thang sogs las rgya cher gsungs pa'i snying",
    "NK045(bi)005:614": "yod pas / po / mdo rgyud kyi lung gis grub ma grub bam /",
    "NK045(bi)005:615": "gtan tshig gi rgyas thebs ma theb /",
    "NK045(bi)005:616": "yid ches kyi gnad dang ldan mi ldan sogs rgya cher gsungs shing /",
    "NK045(bi)005:617": "de yang re zung tsam las mang po mi 'byung bar /",
    "NK045(bi)005:618": "pad+ma bka' thang las /",
    "NK045(bi)005:619": "yul gcig dus gcig gter ston gnyis mi 'byung //",
    "NK045(bi)005:620": "zhes gsungs /",
    "NK045(bi)005:621": "des na da lta dus ni je ngan /",
    "NK045(bi)005:622": "mi rnams chags sdang nyon mongs je rgod /",
    "NK045(bi)005:623": "mdo sngags kyi bshad sgrub dang skye dgu'i bde skyid ni je 'bri song ba 'di'i dus na /",
    "NK045(bi)005:624": "thos pa mi dgos /",
    "NK045(bi)005:625": "lo gcig gi bsnyen sgrub ma byas /",
    "NK045(bi)005:626": "mtshan ldan bla ma'i man ngag ma brten /",
    "NK045(bi)005:627": "rig pa ngo ma 'phrod /",
    "NK045(bi)005:628": "bstan 'gro la phan sems dang 'dul sdom dam tshig gtsang ba phar zhog /",
    "NK045(bi)005:629": "dang po nas bud med yid la bcag ste phal",
    "NK045(bi)005:630": "cher de'i ched du gter ston du khas 'che ba",
    "NK045(bi)005:631": "dang / phal cher lha 'dres bslus pa'i rmi nyams",
    "NK045(bi)005:632": "sogs su gter ston gyi rnam pa cha 'dra byung",
    "NK045(bi)005:633": "dang / bas / de thabs rnyed do snyam du",
    "NK045(bi)005:634": "mngon rloms kyis nga gter ston no zhes zer ba",
    "NK045(bi)005:635": "dang / bas / dang / kha cig zhal gzigs",
    "NK045(bi)005:636": "dag snang yid ches ci yang med par lha 'dres",
    "NK045(bi)005:637": "rgyud rlom pa'i kha nas ci dran 'bod rtsom sna",
    "NK045(bi)005:638": "tshogs kyang 'bad med 'ong ba dang /",
    "NK045(bi)005:639": "lung bstan yin khul sna tshogs smra ba dang /",
    "NK045(bi)005:640": "kha cig lha 'dres gzugs snang bla ma dang d+aa",
    "NK045(bi)005:641": "ki ru brdzun nas lung ston pa lta bus yid",
    "NK045(bi)005:642": "bslus nas rang rlom pa skye zhing gter ston gyi",
    "NK045(bi)005:643": "re ba bzung pas /",
    "NK045(bi)005:644": "deng sang gi mi phyed gter ston yin pa 'di ci yin nam snyam du /",
    "NK045(bi)005:645": "dpyod ldan dag gis brtag par 'os la /",
    "NK045(bi)005:646": "'di 'dra'i gter chos sna tshogs mang ba 'dis bstan 'gro la phan chen phar zhog /",
    "NK045(bi)005:647": "'don ba po rnams la mchog thun grub pa phar zhog /",
    "NK045(bi)005:648": "kha dge bkra shis zhig byung na legs te de yang dka' tsam gda' ba ma mthong ngam /",
    "NK045(bi)005:649": "lung bstan sna tshogs slob dpon pad+ma dang /",
    "NK045(bi)005:650": "ye shes mtsho rgyal /",
    "NK045(bi)005:651": "sngags kyi srung ma ral gcig ma tshe ring ma",
    "NK045(bi)005:652": "sogs kyis gsungs so zhes rtag tu mi dang mi",
    "NK045(bi)005:653": "lab ba bzhin yod pa lta bur bshad pa dang",
    "NK045(bi)005:654": "/ lung bstan sna tshogs gda' ste grong khyer pa'i dga' mi dag'i gtam tsam las /",
    "NK045(bi)005:655": "snying po 'di shes 'di go dang ji bzhin de",
    "NK045(bi)005:656": "thig 'di thig ngo mtshar can ci yang mi gda'",
    "NK045(bi)005:657": "ba mi shes sam /",
    "NK045(bi)005:658": "'dra 'dra gab gab kha 'bod sna tshogs byas na",
    "NK045(bi)005:659": "rjes su cha 'dra cha 'dra thig pa lta bu",
    "NK045(bi)005:660": "sus smras kyang 'ong bas /",
    "NK045(bi)005:661": "de 'dra la lha dang bla ma mkha' 'gros lung bstan gyi ming thogs pa ci yang mi gda' /",
    "NK045(bi)005:662": "lung ston pa po de dag rnams kyang rang don hu thug gi 'gags la thug dus /",
    "NK045(bi)005:663": "gzhan sprang long mo ma yan chod la ci dgos dri ba las /",
    "NK045(bi)005:664": "rang gi tshe tshad skyid sdug ci 'gyur sogs shes",
    "NK045(bi)005:665": "pa'i gdeng tshad phra mo'ang mi gda' ba des blo",
    "NK045(bi)005:666": "ldan gyis dpyad na lung ston pa po'i mi rkub",
    "NK045(bi)005:667": "bud pa 'dra ste dpyod /",
    "NK045(bi)005:668": "lhag par lung ston pa kho rang gi snang ba gang bab kyi dga' na bzang lung /",
    "NK045(bi)005:669": "ngan na ngan lung sogs smra ba mang po 'di'i lung bstan gyi mtshang gsal lam snyam ste /",
    "NK045(bi)005:670": "deng sang snyigs dus blo gros can nyung bas dpyod mkhan mi 'dug /",
    "NK045(bi)005:671": "gter ston de dag gi chos de tshad ldan zhig yin na /",
    "NK045(bi)005:672": "sangs rgyas kun 'dus o rgyan pad+mas /",
    "NK045(bi)005:673": "snod ldan gter ston de la dngos su gdams pas na /",
    "NK045(bi)005:674": "de la snod kyis mi thub par zag pa'i skyon yod pa mi rigs pas /",
    "NK045(bi)005:675": "dang por rang gis shin tu gces spras kyis gsang nas rab mchog /",
    "NK045(bi)005:676": "'bring thun mong gi grub pa /",
    "NK045(bi)005:677": "tha na'ang rdzun lung dang 'jig rten pa'i thabs mkhas la re mi dgos pa'i /",
    "NK045(bi)005:678": "rig ma dang zas nor 'dus pa tsam gyi dngos grub rang lag gzung 'os pa la /",
    "NK045(bi)005:679": "deng sang ni de ring chos bab dus sgrub mi",
    "NK045(bi)005:680": "dgos par gzhan la 'di thon zhes zong du brim",
    "NK045(bi)005:681": "nas / 'don mi dang spel sa zhig ma rnyed",
    "NK045(bi)005:682": "pas bskam chags 'bar ba 'adi'ang gsang sngags kyi sgrub",
    "NK045(bi)005:683": "thabs kyi lugs dang mthun mi mthun dpyad dgos so",
    "NK045(bi)005:684": "nas / // de ltar chos des gter ston kho",
    "NK045(bi)005:685": "rang yang tshe ring nad med sogs dngos grub 'di",
    "NK045(bi)005:686": "nas / // thob dang / gzhan chos bdag dang",
    "NK045(bi)005:687": "chos rgyun 'dzin pa la'ang grub pa chen po dang",
    "NK045(bi)005:688": "nas / // thob dang / / 'bring po phar zhog /",
    "NK045(bi)005:689": "sems spro ba'i mngon rtags phra mo'ang 'di byung ni",
    "NK045(bi)005:690": "dka' mo zhig las sus mthong myong mkhan dkon 'dra",
    "NK045(bi)005:691": "/ des na da lta gsar rnying gnyis ka la rgyal ba'i bka' /",
    "NK045(bi)005:692": "'phags pa'i lung /",
    "NK045(bi)005:693": "bla ma gong ma'i man ngag dang ldan pa'i chos mdo sngags kyi nyams len /",
    "NK045(bi)005:694": "lha rab 'byams kyi sgrubs thabs /",
    "NK045(bi)005:695": "las sna tshogs kyi cho ga ci 'dod du gda' bas /",
    "NK045(bi)005:696": "chos kyi mu ge ni su la'ang mi 'dug ste /",
    "NK045(bi)005:697": "chos nyams su mi lon pa 'di 'dra ba'i dus na /",
    "NK045(bi)005:698": "gal te nyams len re 'dod na gsar chos zhig med thabs chag ci mi gda' na snyam /",
    "NK045(bi)005:699": "lhag par rnying ma pa la 'don rgyu sgrub rgyu yang /",
    "NK045(bi)005:700": "de snga 'di las lhag thos bsam gyis go rgyu /",
    "NK045(bi)005:701": "bsgrubs pas 'tshongs rgyu /",
    "NK045(bi)005:702": "bsgoms pas myong rgyu gsang pa ci zhig 'dug /",
    "NK045(bi)005:703": "rnying pas mi phan gsar pas phan na gsar chos",
    "NK045(bi)005:704": "nyams len byed pa tshos dngos grub khyad 'phags re",
    "NK045(bi)005:705": "brnyes par mdzad na legs kyang /",
    "NK045(bi)005:706": "snga rabs pa'i dam pa gong ma'i rnam thar de",
    "NK045(bi)005:707": "'dra'i phyogs su phyin pa yang deng sang su yang",
    "NK045(bi)005:708": "dka' / yod na ngo mtshar che ste dga' zhing yi rang ba las ci yod /",
    "NK045(bi)005:709": "lar chos des dngos su 'di phan zhig byung na",
    "NK045(bi)005:710": "des dus kyi 'tshub 'gyur sogs zhi bar smras pa",
    "NK045(bi)005:711": "lkog gyur pa sogs rigs kyi /",
    "NK045(bi)005:712": "gzhan dngos su ci yang med par lkog gyur gyi",
    "NK045(bi)005:713": "phan chen po thogs zer ba'ang the tshom gyi gnas",
    "NK045(bi)005:714": "so // mdor na o rgyan chen po'i phrin las",
    "NK045(bi)005:715": "dang sngon las kyi 'brel ba can sems can gyi",
    "NK045(bi)005:716": "mtha'i bar du mi mdzad pas der song gter ston",
    "NK045(bi)005:717": "mi 'byung zer ba dang /",
    "NK045(bi)005:718": "skal ldan gyi gang zag mi srid ces skur ba",
    "NK045(bi)005:719": "'debs pa ni nam yang ma yin te bdag gter",
    "NK045(bi)005:720": "ston dang gter chos la dad mod kyis /",
    "NK045(bi)005:721": "gter chos zer ba nyab nyob mang po dar ches",
    "NK045(bi)005:722": "na chos rnying byin rlabs can rnams kyi 'gro don",
    "NK045(bi)005:723": "sgrib pa dang / gter ston zer ba'i 'chal spyod can mang ches na /",
    "NK045(bi)005:724": "dge 'dun gyi sde gtsang ma la gnod pa dang /",
    "NK045(bi)005:725": "lung bstan zer ba'i 'chal gtam sna tshogs 'phel na",
    "NK045(bi)005:726": "chags sdang dang dam pa rnams la skur 'debs log",
    "NK045(bi)005:727": "lta'i 'tshub ma mang ba sogs gnod pa sna tshogs",
    "NK045(bi)005:728": "las / rgyal dbang pad+ma'i bstan pa mdo sngags kyi",
    "NK045(bi)005:729": "bslab bya rin po che rnams la phan cha dka'",
    "NK045(bi)005:730": "bar mthong nas chags sdang gi tshig cung zad min",
    "NK045(bi)005:731": "par drang por brjod pa 'di /",
    "NK045(bi)005:732": "rang nyid gter ston par khas 'che ba dang /",
    "NK045(bi)005:733": "gzhan thos bsam can dang /",
    "NK045(bi)005:734": "bsam gnas kyi mi skya pho mo tshun chad kyis legs par soms shig /",
    "NK045(bi)005:735": "des na gter ston par khas 'che ba dag gis /",
    "NK045(bi)005:736": "bdag rgyal dbang pad+ma'i zab chos 'byin pa po yin",
    "NK045(bi)005:737": "pas cis kyang rang don tshags su tshud pa dgos",
    "NK045(bi)005:738": "bsams nas / gter chos de dang por rang gis nyams su longs /",
    "NK045(bi)005:739": "des rang don grub na 'gro don ma byung yang yid tshim /",
    "NK045(bi)005:740": "'gro don bya rgyu'i chos kyis dbul mi 'dug /",
    "NK045(bi)005:741": "shin tu gsang ste spyod /",
    "NK045(bi)005:742": "khar 'chal na deng sang zog pos rgyal khams gang",
    "NK045(bi)005:743": "dus red pas dad pa bab kyang kha zer mang",
    "NK045(bi)005:744": "ba tsam 'ong ba los shes /",
    "NK045(bi)005:745": "rang ma grub pa'i chos kyis gzhan grub dka' bas",
    "NK045(bi)005:746": "sems can rnams la phan ma thogs kyang bslu ba'i",
    "NK045(bi)005:747": "gnod pa byas na a tsa ma snyam du snying",
    "NK045(bi)005:748": "rjes zung / gzhan pa gter ston gyi chos 'don",
    "NK045(bi)005:749": "'dod rnams kyis kyang gang zag gi tshod gang zag",
    "NK045(bi)005:750": "gis mi zin pas skur ba mi gdab /",
    "NK045(bi)005:751": "dang du mi len /",
    "NK045(bi)005:752": "ma red bsams kyang smad ra mi byed /",
    "NK045(bi)005:753": "de bdag gis smad pas dus ngan pa'i sems can gyi las snang mi khegs /",
    "NK045(bi)005:754": "red bsams kyang bstod shes dka' ste mngon shes med pas chos rnams byin rlabs can /",
    "NK045(bi)005:755": "gu ru mkha' 'gro'i zhal lung e yin ga la shes /",
    "NK045(bi)005:756": "des na btang snyoms bzhag legs nyes pa med ces pa ltar gda' /",
    "NK045(bi)005:757": "mdor na gu ru'i gter chos zer rgyu zhig yod rgyu red mod /",
    "NK045(bi)005:758": "de ngo ma yin min gyi rgyu mtshan rnyed dka'",
    "NK045(bi)005:759": "ste gter ston pa po thog bab tu rnyed pa",
    "NK045(bi)005:760": "yin pas na / gter ston pa po de gong",
    "NK045(bi)005:761": "bshad ltar shin tu tshad ldan 'di la sems can",
    "NK045(bi)005:762": "bslu ba'i zog chos ga la yod snyam du nges",
    "NK045(bi)005:763": "pa brtan pa rnyed rgyu zhig yin na /",
    "NK045(bi)005:764": "gang zag de la mi rten pa'i sgo nas de'i chos la yid ches dgos rgyu red kyang /",
    "NK045(bi)005:765": "deng song gi gang zag phal che ba ni gong",
    "NK045(bi)005:766": "gi dam pa'i yon tan mkhyen brtse nus gsum mtshon",
    "NK045(bi)005:767": "tsam bshad pa de las go ldog lta bur mthong",
    "NK045(bi)005:768": "na des rnyed pa'i chos la gu ru'i gsung du",
    "NK045(bi)005:769": "yid ches dka' bar snang /",
    "NK045(bi)005:770": "gzhan yang rang gi rdzun zog min yang bdud dang",
    "NK045(bi)005:771": "nag phyogs kyi mthus rdzun gter yod ces gu ru",
    "NK045(bi)005:772": "nyid kyis yang yang gsungs pa dpang por byas na",
    "NK045(bi)005:773": "/ gter chos zer tshad rnam dag tu sgrub dka' bas rang gis chos sgrub nus na /",
    "NK045(bi)005:774": "sgrub rgyu'i chos kyis dbul ba'i mu ge su la byung mi 'dug pas /",
    "NK045(bi)005:775": "khyi dang glo ba 'phrad pa ltar gang byung len dgos pa'i gal 'gag ci yang mi gda' bas /",
    "NK045(bi)005:776": "dge ba'i bshes gnyen rgyu 'bras kyi gnad zhib pa dang /",
    "NK045(bi)005:777": "mdo rgyud kyi don la mkhas pa nyams rtogs kyi",
    "NK045(bi)005:778": "gdeng tshad ci rigs ldan pa las chos nyan cing",
    "NK045(bi)005:779": "nyams su blang na 'tsheng ba las phung ba ci",
    "NK045(bi)005:780": "yang med nges red pas de ltar gdams pa kun",
    "NK045(bi)005:781": "gyi thugs la zhog /",
    "NK045(bi)005:782": "blang dor dpyad pa med na lam gol 'khyams /",
    "NK045(bi)005:783": "nor la dpyad ra snyigs ma'i skye bo mkhas //",
    "NK045(bi)005:784": "chos la dpyad ra ma shes gang byung len //",
    "NK045(bi)005:785": "bdag gis gang zag gzhan la smad 'dod min //",
    "NK045(bi)005:786": "zab gter yid bzhin nor bu rnyed dka' la //",
    "NK045(bi)005:787": "chos zab pa la bdud kyang zab gsungs ltar //",
    "NK045(bi)005:788": "gter la khungs bzung 'chol nyog bstod smad kyis //",
    "NK045(bi)005:789": "chos brgyad phal mo che zhig deng song bdo //",
    "NK045(bi)005:790": "'chal spyod grub bardzu nag chang nor rdzas sogs //",
    "NK045(bi)005:791": "'dod pas rgyal dbang pad+mara kha g.yar nas //",
    "NK045(bi)005:792": "thos bsam mi dgos rgyu 'bras mi gzab zhing //",
    "NK045(bi)005:793": "bsnyen sgrub bsgom pa gang yang mi dgos par //",
    "NK045(bi)005:794": "rang yang nyi ma gcig gis rje 'bangs kyi //",
    "NK045(bi)005:795": "gral bsnyegs mthun phyogs phal cher der btags pa'i //",
    "NK045(bi)005:796": "thabs 'dis snga 'gyur pa yi bstan pa la //",
    "NK045(bi)005:797": "gzhan dag the tshom za ba'i 'bras bu 'grub //",
    "NK045(bi)005:798": "de phyir yang dag gter ston yin srid na //",
    "NK045(bi)005:799": "'don cha mi dgos rang lugs lta grub kyis //",
    "NK045(bi)005:800": "gnad slong bshad sgrub bstan pa'i rgyal mtshan sgrengs //",
    "NK045(bi)005:801": "ris med bstan 'gror phan na gter lags kyi //",
    "NK045(bi)005:802": "rang basngagasa mi dgos snyan pas sa steng khyab //",
    "NK045(bi)005:803": "gter 'don mi dgos dam chos bstan pa tshugs //",
    "NK045(bi)005:804": "gal te bton kyang yid ches skye bar 'don //",
    "NK045(bi)005:805": "zong 'grim mi dgos kun gyis thob sha byed //",
    "NK045(bi)005:806": "de phyir rgyal dbang pad+ma'i bstan pa 'dis //",
    "NK045(bi)005:807": "gter ston rnams la gces pa'i nor bu yin //",
    "NK045(bi)005:808": "de slad de la sma 'bebs ma song bar //",
    "NK045(bi)005:809": "ci nas rgyan du 'gyur ba'i thabs soms shig /",
    "NK045(bi)005:810": "bstan la ma bsam rang gi log 'tsho dag /",
    "NK045(bi)005:811": "sgrub phyir blun po mgo skor gsar chos kyis //",
    "NK045(bi)005:812": "'chad spel gang nus byed pa'i skye bo dag /",
    "NK045(bi)005:813": "pad+ma'i tha tshig yal bar bor bas nongs //",
    "NK045(bi)005:814": "lha dang rig 'dzin d+aa ki'i spyan snga ru //",
    "NK045(bi)005:815": "rgyal dbang pad+ma'i bstan la bsam dkar can //",
    "NK045(bi)005:816": "don med tha snyad tshig gi mkhas pa des //",
    "NK045(bi)005:817": "kye ma rgyal bstan rin chen bsams zhing skyo //",
    "NK045(bi)005:818": "skyo yang dus kyi snyigs mar bdag 'dra bas //",
    "NK045(bi)005:819": "phan pa'i nus pa cung zad mi 'byung mod //",
    "NK045(bi)005:820": "bden pa'i tshig la dpyod shes gzhan yod na //",
    "NK045(bi)005:821": "de dag rnams kyi rgyud la phan gyur cig /",
    "NK045(bi)005:822": "dus kyi snyigs ma mun ltar bdo na yang //",
    "NK045(bi)005:823": "rgyal dbang pad+ma'i phrin las zla ltar gsal //",
    "NK045(bi)005:824": "gsang sngags snying po'i 'od zer nyi ma ltar //",
    "NK045(bi)005:825": "gsal bas sa gsum bkra shis 'byung bar shog /",
    "NK045(bi)005:826": "ces pa'ang me rta zla 2tshes 10la 'phral dran ltar mi pham pas so //"
}