{
    "T02TD2964E:45b-0": "@45b * // dpal phyag na rdo rje la phyag 'tshal lo //",
    "T02TD2964E:45b-1": "las thams cad ji ltar sgrub par 'dod pa'i sgrub ba po dam tshig dang ldan pas gnas khang yid dang mthun par mandal dang me tog dang bum pa dang mchod pa'i bye brag rnams bshams te /",
    "T02TD2964E:45b-2": "bdag nyid kyes bdun rnam dag la sogs pa bya ste /",
    "T02TD2964E:45b-3": "sngon du bya ba'i rim pa rnams ma lus par bya ste /",
    "T02TD2964E:45b-4": "de nas khrus dang nye reg la sogs pa rnams bya ste /",
    "T02TD2964E:45b-5": "h'um las byung ba'i khro bo 'dod pa'i rgyal po sku mdog dkar po zhal gcig phyag bzhi pa rdo rje dang ral gri dang gtun shing dang /",
    "T02TD2964E:45b-6": "zhags pa bsnams pa rab tu 'jigs pa chen po'i nga rgyal du byas te /",
    "T02TD2964E:45b-7": "ye shes kyi 'khor lo legs par sprul la 'dod pa'i don la legs par gsol ba byas la nyi ma dang zla ba gzas zin pa'i dus su /",
    "T02TD2964E:45b-8": "sin dh'u ra'i khu ba la sngags 'di stong phrag gsum bzlas te bum pa'i chu dang lus la byugs na ji ltar sgrub par 'dod pa'i don thams cad brtan zhing thogs pa med par 'gyur ro //",
    "T02TD2964E:45b-9": "sngags ni /",
    "T02TD2964E:45b-10": "aom aatta h'a sa n'i la badzra h'um h'um phat phat sv'a h'a /",
    "T02TD2964E:45b-11": "rgyud thams cad thogs pa med pa'i tshig legs par bsgrub pa slob dpon ye shes rdo rjes mdzad pa rdzogs so//"
}