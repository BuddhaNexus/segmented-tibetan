{
    "NG0391:0": "[(]12[)]@#// yul min //",
    "NG0391:1": "gzugs med chos skus bshad pa gting med kyang *//",
    "NG0391:2": "me long chu zla bzhin du lha tshogs kyis //",
    "NG0391:3": "bshad par snang zhing theg pa bsam mi khyab //",
    "NG0391:4": "bsam gtan ting 'dzin ro la chags mi rung *//",
    "NG0391:5": "ye rdzogs byang chub sems kyi rang bzhin de //",
    "NG0391:6": "ye sangs rgyas pa rang gi sems yin zhing *//",
    "NG0391:7": "byang chub 'khrul pa yi rngam chos la za //",
    "NG0391:8": "ga bur rong du rig pa ma shar na //",
    "NG0391:9": "ston pas bstan pas yi ge rtog pa'i rgyun //",
    "NG0391:10": "rdo rje sems dpa' rang gi byang chub sems //",
    "NG0391:11": "rgyal ba sangs rgyas rnams kyi gshegs lam 'di //",
    "NG0391:12": "nang dang phyi rol don la yong mi spyod //",
    "NG0391:13": "ston pas bstan du 'di yi ming mi rnyed //",
    "NG0391:14": "'di zhes bstan du gang yang 'brel pa med //",
    "NG0391:15": "bstan par go bar byar min gsung tshig min //",
    "NG0391:16": "skye zhing 'pho ba'i chos min gcig pur snang *//",
    "NG0391:17": "snying po'i rang bzhin gnas pa chos kyi sku //",
    "NG0391:18": "zhes gsungs so //",
    "NG0391:19": "rdo rje sems dpa' nam mkha' che rgyal po rgyas pa'i rgyud las /",
    "NG0391:20": "chos thams cad rnam par dag pa'i le'u ste bcu pa'o ///",
    "NG0391:21": "/ de nas bcom ldan 'das kyis bya ba med",
    "NG0391:22": "pa'i ting nge 'dzin la snyoms par zhugs nas ched",
    "NG0391:23": "du brjod pa 'di brjod do //",
    "NG0391:24": "mngon sum kun tu mi rtog yangs pa'i snying po la //",
    "NG0391:25": "gzung ba'i yul med sems kyi gnas kyang med //",
    "NG0391:26": "chos sku kun tu khyab pas bsnan pa'i chos med de //",
    "NG0391:27": "rang byung mi dmigs yul la ji bzhin gnas //",
    "NG0391:28": "ngo mtshar mthong ba'i yul med de la mthong ba'i",
    "NG0391:29": "mig / rnam pa'i rnam pa med pas snying po'i",
    "NG0391:30": "yul yang med // sku nyid sku ru snang yang yan lag med pa'i sku //",
    "NG0391:31": "mtha' la mtshon du med pas dbyings la bri ba med //",
    "NG0391:32": "chos 'di yi ro la nyams phag bstan pa dka' ste smrar yang med //",
    "NG0391:33": "mkha' 'dra chos kyi dbyings te dbyings med ye shes bral //",
    "NG0391:34": "stong pa'i stong pa yin te stong nyid kyang med //",
    "NG0391:35": "sgom par yid kyis gzung med yul med bsam du med //",
    "NG0391:36": "spyod pa'i rjes su rnyog pa thar pa'i gegs //",
    "NG0391:37": "btsal bas thar par 'dod pa bus pa'i las //",
    "NG0391:38": "chos kyi snying po gang yang dngos min pas //",
    "NG0391:39": "chags pa'i cha lugs phyag rgya ngang gis 'char //",
    "NG0391:40": "mya ngan 'das dang 'khor ba sna tshogs pa //",
    "NG0391:41": "ye nas dbyer med dkyil 'khor gsum du gdus //",
    "NG0391:42": "me tog mdangs ma nyams par bung ba rgyas tshul du //",
    "NG0391:43": "mi gnyis chos sku ye nas ma g.yos las //",
    "NG0391:44": "che ba'i yon tan gzugs kyi sku gnyis rgyas //",
    "NG0391:45": "chos rnams sna tshogs mya ngan 'das 'khor ba //",
    "NG0391:46": "dkyil 'khor chen po rnam pa gsum du bsgom //",
    "NG0391:47": "chos rnams thams cad sgyu ma'i rang bzhin du //",
    "NG0391:48": "chu zla'i tshul du snang stong mi dmigs gnas //",
    "NG0391:49": "mi dmigs dmigasapa nyid na sna tshogs snang *//",
    "NG0391:50": "de bzhin gshegs par ye nas kun mnyam pas //",
    "NG0391:51": "sems can bsad pa ye nas nam mkha' nyid /",
    "NG0391:52": "khams gsum 'gul ba bsad pa nam mkhar @#//",
    "NG0391:53": "zha //",
    "NG0391:54": "kun 'byung mi bskyod sangs rgyas zhing dag tu //",
    "NG0391:55": "rang bzhin yongs kyis dag pa rigs kyi mchog / sku gsung thugs kyi bdag po rdo rje'i sku //",
    "NG0391:56": "bde gshegs ngo bo nyid gtsang gos med pa //",
    "NG0391:57": "rgyal mchog 'grub 'gyur 'di la the tshom med //",
    "NG0391:58": "gzhan gyi yul med snying po'i yul mchog 'di //",
    "NG0391:59": "bstan cing brjod par dka' la dmigs su rdul tsam med //",
    "NG0391:60": "nam mkha' yin pas bsam pas bzhag tu med //",
    "NG0391:61": "shin tu myur ba'i bsam pas bsnyag par dka' //",
    "NG0391:62": "nyon mongs lnga nyid ye nas snying po'i chos //",
    "NG0391:63": "snying po'i snying po yin te chos kyi sku //",
    "NG0391:64": "ye nas rang bzhin med de rang bzhin gnas //",
    "NG0391:65": "kun nas se ru med de phyogs bcu kun dang bral //",
    "NG0391:66": "rdul phran gcig la rdul zhugs gong bu'i rdul //",
    "NG0391:67": "rdul bsog mi 'dod dus bzhir mthong ba'ang 'khrul //",
    "NG0391:68": "ngo mtshar kun bsdus kun dang ldan pa yis //",
    "NG0391:69": "mthong ba'i yul med ye nas mthong ba'i mig / 'byung ba'i rnam pa'i rnam grangs mang po med //",
    "NG0391:70": "snying po'i yul lha med pas chos kyi sku //",
    "NG0391:71": "gang yang med pas ro 'di bstan par dka' //",
    "NG0391:72": "'di 'dra'i yul ni smra bsam brjod las 'das //",
    "NG0391:73": "zhes gsungs so //",
    "NG0391:74": "rdo rje sems dpa' nam mkha' che rgyal po rgyas pa'i rgyud las /",
    "NG0391:75": "bya med lhun gyis rdzogs pa'i le'u ste bcu gcig pa'o ///",
    "NG0391:76": "/ de nas bcom ldan 'das kyis mi g.yo ba'i",
    "NG0391:77": "ting nge 'dzin la snyoms par zhugs nas ched du",
    "NG0391:78": "brjod pa 'di brjod do //",
    "NG0391:79": "yangs so che'o mi 'gyur bde ba'i klong *//",
    "NG0391:80": "ye nas gnas so sus kyang gzhom du med //",
    "NG0391:81": "rnam par dag go cis kyang bsgrib tu med //",
    "NG0391:82": "gdod nas dag pas gnyen pos ci la sbyangs //",
    "NG0391:83": "rang gi sems las ma gtogs chos med phyir //",
    "NG0391:84": "rang gi sems 'di gdod nas dag 'gyur na //",
    "NG0391:85": "nyan thos mchog chen bsad pa rgyal ba'i sras //",
    "NG0391:86": "sangs rgyas 'bum bsad pa'ang byang chub lam //",
    "NG0391:87": "mi dmigs rang byung ye shes 'bum la rol //",
    "NG0391:88": "mi 'gyur snying po nam mkha'i dbyings la rol //",
    "NG0391:89": "nyan thos bsgral ba ma yin bde ba'i mchog / gang la'ang spong len med pa thar pa'i lam //",
    "NG0391:90": "'dzin rtog spong ba med pa chos kyi dbyings //",
    "NG0391:91": "rang rig chen po'i klong du ye nas dag 'gyur na //",
    "NG0391:92": "sems can nyan thos mchog 'di shin tu bsad pas ni //",
    "NG0391:93": "rnam par ma grol thar ba'i lam bsal nas //",
    "NG0391:94": "mi 'gyur snying po snang mdzad kho nar gyur //",
    "NG0391:95": "sems can sangs rgyas dbyer med rnam dag pa'i //",
    "NG0391:96": "mi 'byed snying po 'di las nyams min pa'i //",
    "NG0391:97": "mi 'gyur rgyun gyi snying po ye nas ldan gyur na //",
    "NG0391:98": "mchog min mchog phan bsad pa bde ba'i mchog / yang dag nyid las rgyal ba'i sku bzhengs te //",
    "NG0391:99": "rang rig phyag rgya'i sku yi 'od 'bar ba'i //",
    "NG0391:100": "lag gnyis dbu la dkyil 'khor kun 'bar bas //",
    "NG0391:101": "snying pos brjod byas lag pa'i 'du byed kyis //",
    "NG0391:102": "bskyod byas rnam par @#//",
    "NG0391:103": "dag par gyur tsam na //",
    "NG0391:104": "snang srid mchog gsum bsgral ba ci byas kyang *//",
    "NG0391:105": "bsgral bar bya ba rdul tsam med pa ste //",
    "NG0391:106": "nam mkha' la ni nam mkha' bsgral ba'o /",
    "NG0391:107": "khams gsum sems can ma lus kun bsgral yang *//",
    "NG0391:108": "rdo rje sems dpa' nyid kyi skur gyur te //",
    "NG0391:109": "ye nas rnam par grol ba'i lam mchog yin //",
    "NG0391:110": "zhes gsungs so //",
    "NG0391:111": "rdo rje sems dpa' nam mkha' che rgyal po rgyas pa'i rgyud las /",
    "NG0391:112": "sgrol ba bstan pa'i le'u ste bcu gnyis pa'o //",
    "NG0391:113": "// de nas yang bcom ldan 'das kyis dpag tu",
    "NG0391:114": "med pa'i ting nge 'dzin la snyoms par zhugs nas",
    "NG0391:115": "ched du brjod pa 'di brjod do //",
    "NG0391:116": "gsang sngags rang bzhin bdag blo mi 'gyur ba //",
    "NG0391:117": "kun gzhi'i gting nas rig pa'i nyi ma shar ba des //",
    "NG0391:118": "dkyil 'khor kun gyi bdag po cir yang snang *//",
    "NG0391:119": "cir yang snang yang snang med ma skyes dbyings su rdzogs //",
    "NG0391:120": "de ni sngags kyi dam tshig lta spyod ma nyams de nyid de //",
    "NG0391:121": "lta ba'i don la mkhas pa de ni nye lam pa //",
    "NG0391:122": "yi ge med pa'i don la yid kyis blta //",
    "NG0391:123": "snying po med pa'i yid la rig pas brtag / rig pa med pa'i gsung la skye ba med //",
    "NG0391:124": "de bzhin skye med don la rig pa rnal du",
    "NG0391:125": "bzhag / rig dang ye shes sna tshogs sprul pa",
    "NG0391:126": "ni // rdo rje lta bu'i don la blo gnas pas //",
    "NG0391:127": "yang dag sangs rgyas rgyu 'bras mi 'byed pa'i //",
    "NG0391:128": "yi ge mtshon du med pa'i chos las 'byung *//",
    "NG0391:129": "de phyir sprul pa sna tshogs skyes bur snang ba nyid //",
    "NG0391:130": "sprul pa'i cha lugs nges par mi snang ste //",
    "NG0391:131": "'gro ba 'dul phyir sna tshogs cir yang snang *//",
    "NG0391:132": "snang med sprul pa 'byung ba'i rgyu de dpag mi lang *//",
    "NG0391:133": "yi ge'i 'phro 'du 'byung 'jug la sogs pa //",
    "NG0391:134": "bsam pa'i 'byung 'jug mi 'byung de bzhin du //",
    "NG0391:135": "bsam gtan nyid du 'dus pas bsams pa med //",
    "NG0391:136": "rnam snang la sogs rigs kyi sku lnga yang *//",
    "NG0391:137": "sku lnga mkha' dbyings dag pa'i klong chen du //",
    "NG0391:138": "sangs rgyas lnga dang mnyam pa nyid yin phyir //",
    "NG0391:139": "sangs rgyas mchog gi gnas mchog dam pa ni //",
    "NG0391:140": "thams cad b+ha ga yangs pa'i klong yin phyir //",
    "NG0391:141": "sku gcig bsgoms pas dbyings kyang gsal bar 'gyur //",
    "NG0391:142": "mi 'gyur mi shig rdo rje nam mkha'i klong *//",
    "NG0391:143": "thams cad ma lus lhun gyis rdzogs pa'i dkyil po che //",
    "NG0391:144": "'khor lo kun bskur sangs rgyas de las sku yang 'bar //",
    "NG0391:145": "mi 'gyur rang rig cir yang mi 'gyur mnyam pa'i ngang la gnas pa ste //",
    "NG0391:146": "mi dmigs btang snyoms klong der rang rig mnyam gzhag na //",
    "NG0391:147": "sangs rgyas yang dag rdzogs pa chen po'i mchog dang 'dra bar ston pas gsungs //",
    "NG0391:148": "zhes gsungs so //",
    "NG0391:149": "rdo rje sems dpa' nam mkha' che rgyal po rgyas pa'i rgyud las /",
    "NG0391:150": "thams cad klong du gyur ba'i le'u ste bcu gsum",
    "NG0391:151": "pa'o // // de nas bcom ldan 'das kyis btsal",
    "NG0391:152": "du med pa'i ting nge 'dzin la snyoms par zhugs",
    "NG0391:153": "nas ched du brjod pa 'di brjod @#//",
    "NG0391:154": "do //",
    "NG0391:155": "cir yang mi snang gsal ba nam mkha'i ngo bo nyid //",
    "NG0391:156": "de bzhin bde chen spros bral nam mkha'i ngo bo nyid 'di ni //",
    "NG0391:157": "cir yang mi dmigs snang med chos nyid la //",
    "NG0391:158": "bsgom pa yid la mi 'byung ma btsal gzhag na bsgom //",
    "NG0391:159": "nyan thos rang rgyal mdo sde rten gzugs snang bar 'dod ba de dang ni //",
    "NG0391:160": "kri ya a nu la sogs bskyed rtogs rnam par grol 'dod pas //",
    "NG0391:161": "'jug sgo lta tshogs 'bras bu dag par re ba kun la rnam btsal na //",
    "NG0391:162": "btsal ba de las de bzhin ngang gis gnas pa'i rdzogs pa'i don mi 'byung *//",
    "NG0391:163": "yang dag rang byung ci yang mi 'gag sangs rgyas de dang lam ring 'gyur //",
    "NG0391:164": "shes rab thabs med zhig gnas lhag mthong mnyam snyoms shing *//",
    "NG0391:165": "yun ring dka' bas don la btsal nas reg 'dod pas //",
    "NG0391:166": "nyan thos byang chub sems dpas btsal bas nyams //",
    "NG0391:167": "gsang ba rnam bzhi skur skyed phyag rgya 'char bar 'dod pa mchog gi skyon //",
    "NG0391:168": "bde mchog de ni gang la'ang chags pa med //",
    "NG0391:169": "de bzhin nyid la chags gnas kun la rol pa bde ba'i lam //",
    "NG0391:170": "mchog gi snying po de la gang 'gog thar pa'i lam mchog nyid /",
    "NG0391:171": "khams gsum ma lus ye nas rnam grol bas //",
    "NG0391:172": "sangs rgyas lhun rdzogs snang srid rgya yis btab //",
    "NG0391:173": "mi 'gyur kun tu bzang po 'dus ma byas pa'i ngang nyid kyis //",
    "NG0391:174": "ye shes chos kyi dbyings la ye rol 'khor ba'ang rol bya'i phyir //",
    "NG0391:175": "ye nas kun bzangs de dpag med brtan g.yo gnyis kyi gzhi //",
    "NG0391:176": "gang la'ang mi chags ting 'dzin ror mi gnas //",
    "NG0391:177": "mi rtog mi chags mi gnas pa yang grol //",
    "NG0391:178": "don gyi snying po mar gyi yang zhun lta bu mtshon du med pa de //",
    "NG0391:179": "ga bur rang rig klong nas shar bar ma gyur",
    "NG0391:180": "na tshig dang yi ges mtshon pa 'di yis don",
    "NG0391:181": "mi rnyed // rna bas mnyan cing shes pas mi chod pas //",
    "NG0391:182": "lce yi dbang pos brjod du rdul tsam med /",
    "NG0391:183": "khams gsum las 'das nor bu rin po che //",
    "NG0391:184": "gang nas btsal kyang rnyed par mi 'gyur te //",
    "NG0391:185": "tshig tu bsngo ba'i cha shas tsam yang med pa'i phyir //",
    "NG0391:186": "'di zhes bsgom pa bstan du rdul tsam med //",
    "NG0391:187": "ces gsungs so //",
    "NG0391:188": "rdo rje sems dpa' nam mkha' che rgyal po rgyas pa'i rgyud las /",
    "NG0391:189": "btsal ba dang bral ba'i le'u ste bcu bzhi pa'o ///",
    "NG0391:190": "/ de nas bcom ldan 'das kyis g.yo ba med",
    "NG0391:191": "pa'i ting nge 'dzin la snyoms par zhugs nas ched",
    "NG0391:192": "du brjod pa 'di brjod do //",
    "NG0391:193": "byang chub sems kyi rang bzhin kun bzang la //",
    "NG0391:194": "snang srid snod bcud chos nyid rang bzhin te //",
    "NG0391:195": "ma yal ma zhi rang bzhin zhi ba med //",
    "NG0391:196": "chos rnams thams cad ma yal ma zhi bar //",
    "NG0391:197": "rang bzhin gsal te ngo bo g.yos pa med //",
    "NG0391:198": "chos nyid rang bzhin spros med zhi ba ste //",
    "NG0391:199": "ma yal ma zhi rang bzhin spros pa med //",
    "NG0391:200": "rang byung ye shes ma bsgrib gsal ba de //",
    "NG0391:201": "mkha' la ma yal ma zhi zhi ba med //",
    "NG0391:202": "ston pa kun tu bzang po nga @#//",
    "NG0391:203": "nyid ni //",
    "NG0391:204": "thams cad byang chub sems las g.yos pa med //",
    "NG0391:205": "rang byung ye shes rgyu rkyen med pa de //",
    "NG0391:206": "rgyu dang 'bras bu kun las shin tu rgyal //",
    "NG0391:207": "rgyu 'bras theg pa can la shin tu gsang *//",
    "NG0391:208": "sems nyid ma 'gags nam mkha'i dbyings nas rgyal //",
    "NG0391:209": "rgyu 'bras can la mi smra shin tu gsang *//",
    "NG0391:210": "ma skyes rdo rje chos kyi dbyings nas rgyal //",
    "NG0391:211": "rgyu 'bras can la mi smra shin tu gsang *//",
    "NG0391:212": "snang srid snod bcud ma bcos chos nyid rgyal //",
    "NG0391:213": "rgyu 'bras can la mi smra shin tu gsang *//",
    "NG0391:214": "nam mkha' sa chu me rlung snang ba lnga //",
    "NG0391:215": "byang chub sems kyi ngo bor shin tu rgyal //",
    "NG0391:216": "rgyu 'bras can la mi smra shin tu gsang */",
    "NG0391:217": "khams gsum dus gsum sku gsung thugs su rgyal //",
    "NG0391:218": "rgyu 'bras can la mi smra shin tu gsang *//",
    "NG0391:219": "rang bzhin gsal te ngo bo g.yos pa med //",
    "NG0391:220": "g.yos med chos la rgyu 'bras sgrub byed pa //",
    "NG0391:221": "de ni nga yi lung min 'dod lung yin //",
    "NG0391:222": "nga ni 'dod pa med pas kun grub ste //",
    "NG0391:223": "mi 'dod 'dod pa med par rang bzhin 'grub //",
    "NG0391:224": "'grub ces bya ba nga yis smras pa med //",
    "NG0391:225": "rgyu 'bras grub 'dod rnams kyi tshig tu'o //",
    "NG0391:226": "nga yi sgro dang skur pa dgra ru che //",
    "NG0391:227": "yod dang med dang grub dang ma grub dang */",
    "NG0391:228": "sgro dang skur pa btags pa thams cad kun //",
    "NG0391:229": "mi rtog las ni mnyam pa nyid du gnas //",
    "NG0391:230": "mnyam pa nyid las ma gtogs dgongs pa ni //",
    "NG0391:231": "sangs rgyas kun gyi mes po ngas ma gsungs //",
    "NG0391:232": "zhes gsungs so //",
    "NG0391:233": "rdo rje sems dpa' nam mkha' che rgyal po rgyas pa'i rgyud las //",
    "NG0391:234": "chos rnams g.yos pa med pa'i le'u ste bco lnga",
    "NG0391:235": "pa'o // // de nas bcom ldan 'das kyis mi",
    "NG0391:236": "dmigs pa'i ting nge 'dzin la snyoms par zhugs nas",
    "NG0391:237": "ched du brjod pa 'di brjod do //",
    "NG0391:238": "sangs rgyas kun gyi sku gsung thugs dang ni //",
    "NG0391:239": "sems can rnam kyi lus ngag yid gsum la //",
    "NG0391:240": "bzang ngan che chung khyad par yong ma gsungs /",
    "NG0391:241": "ma gsungs sangs rgyas dgongs pa kun mi ston //",
    "NG0391:242": "gsungs pa thams cad nga yi ngo bo gsungs //",
    "NG0391:243": "nga yi ngo bo chos rnams thams cad yin //",
    "NG0391:244": "rang bzhin rnam dag mnyam pa'i rgyal po de //",
    "NG0391:245": "mi 'gyur rang bzhin chags pa kun dang bral //",
    "NG0391:246": "gzung ba'i yul med sems kyi gnas kyang med //",
    "NG0391:247": "rang gi sems ni nam mkha'i rang bzhin te //",
    "NG0391:248": "mtha' la thug pa med pas dbyings la bri ba med //",
    "NG0391:249": "rang sems nam mkha'i rang bzhin rnyed mi rigs //",
    "NG0391:250": "chos kyi rang bzhin kun kyang de lta ste //",
    "NG0391:251": "ji bzhin pa las kun kyang g.yos ba med //",
    "NG0391:252": "chos kyi rol pa ting 'dzin ci byas kyang *//",
    "NG0391:253": "ji bzhin pa la ngo bo 'gyur ba med //",
    "NG0391:254": "'gyur med lhag pa'i stobs cig cher 'gyur na //",
    "NG0391:255": "ting 'dzin gcig gis 'khor ba lhag ma med //",
    "NG0391:256": "smra yang ji bzhin pa la 'gyur ba med //",
    "NG0391:257": "rang bzhin che ba'i yul la rang bzhin gnas //",
    "NG0391:258": "rang bzhin ma bcos pa yi ming yin la //",
    "NG0391:259": "che ba ma bcos pa la @#//",
    "NG0391:260": "che zhes brjod /",
    "NG0391:261": "de la mngon sum mthong bar su 'dod par //",
    "NG0391:262": "'dod pa de ni chags pa'i gnas yin te //",
    "NG0391:263": "de la mi rtog mnyam pa'i dgongs pa med //",
    "NG0391:264": "chos nyid rang bzhin ye nas gnas pa la //",
    "NG0391:265": "nga btsal bsam pa sdod sgrub byed pa ni //",
    "NG0391:266": "rang sems gzhan du tshol bar byed pa yin //",
    "NG0391:267": "de yis chos kyi dbyings dang nam mkha'i khams /",
    "NG0391:268": "khams gsum gnas dang srid pa'i chos bshig kyang *//",
    "NG0391:269": "rang sems rang bzhin gnas pa de mi rnyed //",
    "NG0391:270": "mi rtog chos nyid mnyam pa nyid du mnyam //",
    "NG0391:271": "mnyam pas chos dang chos min gcig kyang med //",
    "NG0391:272": "sems can rgyu med sangs rgyas 'bras bu med //",
    "NG0391:273": "rgyu 'bras ston pa'i ston pa nyid lung nor //",
    "NG0391:274": "de bas nga las byung ba'i chos mnyam pas //",
    "NG0391:275": "nga las byung ba bzang ngan med mnyam gcig / ces gsungs so //",
    "NG0391:276": "rdo rje sems dpa' nam mkha' che rgyal po rgyas pa'i rgyud las /",
    "NG0391:277": "mnyam pa nyid kyi le'u ste bcu drug pa'o ///",
    "NG0391:278": "/ de nas bcom ldan 'das kyis mi 'gyur ba'i",
    "NG0391:279": "ting nge 'dzin la snyoms par zhugs nas ched du",
    "NG0391:280": "brjod pa 'di brjod do //",
    "NG0391:281": "nga yi chos nyid de bzhin nyid gcig la //",
    "NG0391:282": "rtog par bya ba'i thabs ni gzhi ma grub //",
    "NG0391:283": "lta ba'i chos nyid mthong ba'i gzhi ma byed //",
    "NG0391:284": "des ni mthong bar bya ba'i thabs yin te //",
    "NG0391:285": "ma skyes dmigs par bya ba'i yul med pas //",
    "NG0391:286": "blta bas de bzhin nyid la mthong ba med //",
    "NG0391:287": "dam tshig rang skyon sel ba'i gzhi ma byed //",
    "NG0391:288": "des ni bar chad med pa'i thabs yin te //",
    "NG0391:289": "de bzhin nyid la bsrung ba'i yul med pas //",
    "NG0391:290": "srungs pas de bzhin nyid la thub pa med //",
    "NG0391:291": "las ni grub par byed pa'i gzhi ma byed //",
    "NG0391:292": "btsal bas 'grub par byed pa'i thabs yin te //",
    "NG0391:293": "de bzhin nyid la btsal ba'i yul med pas //",
    "NG0391:294": "de bzhin nyid la las kyi grub pa med //",
    "NG0391:295": "lam gyis bgrod par byed pa'i gzhi ma byed //",
    "NG0391:296": "de ni gnas su phyin pa'i thabs yin te //",
    "NG0391:297": "de bzhin nyid la lam gyis bgrod med phyir //",
    "NG0391:298": "bgrod pas phyin pa de bzhin nyid ma yin //",
    "NG0391:299": "sa ni gnas par byed pa'i gzhi ma byed //",
    "NG0391:300": "des ni bgrod mi dgos pa'i thams yin te //",
    "NG0391:301": "de bzhin nyid la thams cad kun gnas pas //",
    "NG0391:302": "gnas par bya ba'i sa la sbyang du med //",
    "NG0391:303": "ye shes rtogs par byed pa'i gzhi ma byed //",
    "NG0391:304": "chos nyid rig par bya ba'i thams yin te //",
    "NG0391:305": "de bzhin nyid la rtogs pa'i yul med pas //",
    "NG0391:306": "rang byung ye shes yul la rtog pa med //",
    "NG0391:307": "byang chub sems ni chos kyi gzhi yin pas //",
    "NG0391:308": "theg pa so so'i lta spyod drug drug gis //",
    "NG0391:309": "lta spyod gzhi ma drug la btsal byas kyang *//",
    "NG0391:310": "de bzhin nyid la btsal ba'i yul med pas //",
    "NG0391:311": "btsal bas de bzhin nyid la bcos pa'i phyir //",
    "NG0391:312": "rang sems gzhi ma'i bcos med dang mi 'phrad //",
    "NG0391:313": "ces gsungs so //",
    "NG0391:314": "rdo rje sems dpa' nam mkha' che rgyal po rgyas pa'i rgyud las /",
    "NG0391:315": "gzhi ma kun tu @#//",
    "NG0391:316": "bzang po yin par bstan pa'i le'u ste bcu bdun pa'o ///",
    "NG0391:317": "/ de nas bcom ldan 'das kyis bya ba med",
    "NG0391:318": "pa'i ting nge 'dzin la snyoms par zhugs nas ched",
    "NG0391:319": "du brjod pa 'di brjod do //",
    "NG0391:320": "lta ba bsgom du med ces bstan pa ni //",
    "NG0391:321": "chos kyi rtsa ba sems las med pa'i phyir //",
    "NG0391:322": "rang gis rang la bstan du med pa ni //",
    "NG0391:323": "rang sems yul ni nga yis bstan pa med //",
    "NG0391:324": "des na lta ba bsgom du med pa yin //",
    "NG0391:325": "dam tshig bsrung du med par bstan pa ni //",
    "NG0391:326": "thams cad lhun grub srung ba'i tshig las 'das //",
    "NG0391:327": "bsrungs bas mi thub rang gi sems mi khegs //",
    "NG0391:328": "rang byang ye shes yin pas bsrung du med //",
    "NG0391:329": "des na dam tshig bsrung du med pa yin //",
    "NG0391:330": "'phrin las btsal du med ces bstan pa ni //",
    "NG0391:331": "rdzogs chen rgyu 'bras ye nas 'das pa'i phyir //",
    "NG0391:332": "'phrin las rgyu las sgrubs nas 'bras bu 'dod //",
    "NG0391:333": "rdzogs chen 'bras bu 'dod pa med pa'i phyir //",
    "NG0391:334": "'phrin las btsal du med ces bstan pa yin //",
    "NG0391:335": "lam la bgrod du med ces bstan pa ni //",
    "NG0391:336": "dus gsum sangs rgyas khams gsum sems can la //",
    "NG0391:337": "bgrod pas byang chub sems kyi lam la bgrod //",
    "NG0391:338": "sems su sangs rgyas sems can gnyis las med //",
    "NG0391:339": "des ni sems kyi sems kyi lam mi bgrod //",
    "NG0391:340": "sa la sbyang du med ces bstan pa ni //",
    "NG0391:341": "chos nyid byang chubasems kyi sa 'di la //",
    "NG0391:342": "sbyangs pas thob par 'dod pa rgyu 'bras can //",
    "NG0391:343": "chos dbyings byang chub sems kyi sa 'di la //",
    "NG0391:344": "sbyang bcos byas ba grub par ngas ma bstan //",
    "NG0391:345": "ye shes yul la mi rtog ces bstan pa //",
    "NG0391:346": "yul de ye nas rang byung ye shes te //",
    "NG0391:347": "rang byung ye shes ye nas yul dang bral //",
    "NG0391:348": "ye shes la ni ye nas yul ma mchis //",
    "NG0391:349": "dus gsum sangs rgyas thams cad dang */",
    "NG0391:350": "khams gsum sems can thams cad kun //",
    "NG0391:351": "klong chen sems kyi gnas de la //",
    "NG0391:352": "mi gnas pa ni gcig kyang med //",
    "NG0391:353": "kun gyi gnas dang sa yin te //",
    "NG0391:354": "'du 'bral med par de na bzhugs //",
    "NG0391:355": "de la sbyang zhing bgrod mi dgos //",
    "NG0391:356": "de la sbyang zhing bgrod gyur na //",
    "NG0391:357": "rang sems de la 'chos pa ste //",
    "NG0391:358": "bcos pas rang sems 'byongs me 'gyur //",
    "NG0391:359": "ces gsungs so //",
    "NG0391:360": "rdo rje sems dpa' nam mkha' che rgyal po rgyas pa'i rgyud las /",
    "NG0391:361": "bcos pa med par bstan pa'i le'u ste bco brgyad pa'o ///",
    "NG0391:362": "/ de nas bcom ldan 'das kyi bya med rdzogs",
    "NG0391:363": "pa'i ting nge 'dzin la snyoms par zhugs nas ched",
    "NG0391:364": "du brjod pa 'di brjod do //",
    "NG0391:365": "bya med yul ni mi gnas nam mkha' 'dra //",
    "NG0391:366": "mi gnas dmigs pa'i yul med mi rtog chos kyi lam //",
    "NG0391:367": "bsngo ba'i cha shas phra mo'i yul las 'byung ba ste //",
    "NG0391:368": "rtog sgom chos kyi sku la khyad par don med pas //",
    "NG0391:369": "rang byung ye shes kun tu ji bzhin gnas //",
    "NG0391:370": "bya bral yul la mi gnas gnyen pos bcos su med //",
    "NG0391:371": "yan lag chos kyi dbang gis snying po yul 'tshol @#//",
    "NG0391:372": "zhing *//",
    "NG0391:373": "rnam pa cir yang mi rtog thabs kyis de la rol //",
    "NG0391:374": "snying po rang bzhin 'byung bas chos sku gzhan na med //",
    "NG0391:375": "rdul phran gcig la gces shing phyogs bcu kun dang bral //",
    "NG0391:376": "mi gnas don nyid legs pa'i ye shes rang 'byung ste //",
    "NG0391:377": "mngon sum kun tu mi rtog legs pa'i snying po la //",
    "NG0391:378": "rnam dag lam der zhugs nas mnyam pa'i rgyal po thob //",
    "NG0391:379": "mi 'gyur 'gyur ba med pas chags pa'i gnas med de //",
    "NG0391:380": "de bzhin gzung ba'i yul med sems kyi gnas kyang med //",
    "NG0391:381": "mngon sum mthong bar 'dod pas rgyu la rtag tu bsgom //",
    "NG0391:382": "bsgom chags bde ba de las mnyam pa'i don mi 'byung *//",
    "NG0391:383": "sku gcig kun tu khyab pas bsnan pa'i chos med de //",
    "NG0391:384": "mtha' la thug pa med pas dbyings la bri ba med //",
    "NG0391:385": "chos kyi rol bas nyam bag lhag pa'i gnas med de //",
    "NG0391:386": "rang byung che ba'i yul la kun tu ji bzhin gnas //",
    "NG0391:387": "ngo mtshar mthong ba'i yul med de la mthong ba'i",
    "NG0391:388": "mig / gang la thos par mi rigs bsnyad pa",
    "NG0391:389": "kun dang bral // chos dang chos min rtug tu 'dres shing dbyer med mtshungs //",
    "NG0391:390": "don dam chos zhes lhag pa'i gnas zhes bshad pa med //",
    "NG0391:391": "'khrul dang byang chub lam de rtog pas thob pa med //",
    "NG0391:392": "rang byung ye shes nyid kyang tshig gi mtha' dang bral //",
    "NG0391:393": "ye nas sangs rgyas bdag nyid mngon sum gnas pa la //",
    "NG0391:394": "grub ma gzugs kyi dpe bzhin de las rtog pa 'byung *//",
    "NG0391:395": "med de med pa ma yin med pa'i snying po 'byung *//",
    "NG0391:396": "stong ste stong pa ma yin stong pa'i yul la gnas //",
    "NG0391:397": "nam mkha'i rang bzhin de las 'byung ba'i dran pa skye //",
    "NG0391:398": "bya bral zin pa'i bde ba 'dod pa med pas len //",
    "NG0391:399": "bza' ba'i yul med de las ye shes 'byung ba rtsom //",
    "NG0391:400": "sngon gyi drang srong rjes su chags pa'i yid kyang",
    "NG0391:401": "'jog / rnam rtsol 'bad pa'i gdung bas kun tu",
    "NG0391:402": "zin ta re // rang bzhin lam der zhugs pas thams cad mkhyen pa med //",
    "NG0391:403": "ji bzhin pa zhes rnam rtog de phyir rtog bsgom pa //",
    "NG0391:404": "bde ba chen po 'dod pas chags pa'i nad yin te //",
    "NG0391:405": "mi g.yo mnyam par gnas pa'i sman zhes ma byas na //",
    "NG0391:406": "mtho ris bgrod pa'i rgyud des nyon mongs zin par 'gyur //",
    "NG0391:407": "lam med lam du zhugs ba rnams kyi nad che ba //",
    "NG0391:408": "phyin par 'dod pas ri dgas smig sgya snyeg pa 'dra //",
    "NG0391:409": "rnyed pa'i yul med 'jig rten gsum las mi 'byung zhing *//",
    "NG0391:410": "sa bcur bltos pa'i gnas kyang byang chub bsgrib pa yin //",
    "NG0391:411": "shin tu myur ba'i ye shes bsam pa kun dang bral //",
    "NG0391:412": "bshes gnyen kun las 'byung ba'i nor bu rin chen bzhin //",
    "NG0391:413": "dmigs pa med cing 'gyur ba'i gnas la mi ltos par //",
    "NG0391:414": "rang gi rang bzhin legs par re ba thams cad skaung *//",
    "NG0391:415": "brtags nas med la bzhag na legs ba'i 'byung ba che //",
    "NG0391:416": "dngos su mi snang chags pa'i cha lugs kun la ston //",
    "NG0391:417": "bdag dang gzhan du bral ba'i ston mkhan rin @#//",
    "NG0391:418": "chen mdzod //",
    "NG0391:419": "thams cad grub ba'i yul zhes bdag med snying rjer bstan //",
    "NG0391:420": "nang nas ma g.yos nal du btsal ba'i yul med de //",
    "NG0391:421": "yul phyir chags pa yul la bsngo ba'i dmigs pa med //",
    "NG0391:422": "mi 'byung mi 'jug bdag med snying rje de yis ni //",
    "NG0391:423": "gzhan gyi nor min mi 'ong ye nas gnas pa yin //",
    "NG0391:424": "bde ba 'dod pas bde la rgyab kyi phyogs //",
    "NG0391:425": "bde ba zin te bde bas bde ba tshol //",
    "NG0391:426": "byang chub 'khrul ba ye rngam chos la za //",
    "NG0391:427": "'di lta'i yul can sangs rgyas mthong ba min //",
    "NG0391:428": "sangs rgyas med pas sangs rgyas ming yang med //",
    "NG0391:429": "sangs rgyas ston pas ming du btags ba nor //",
    "NG0391:430": "sangs rgyas gzhan nas thob byed nor ba'i lam //",
    "NG0391:431": "gzugs med chos skus bshad pa rdul tsam med //",
    "NG0391:432": "zin dang chags dang bral dang zhi //",
    "NG0391:433": "dngos po med dang rnam par spong *//",
    "NG0391:434": "bdud rtsi chen po'i rang bzhin pas //",
    "NG0391:435": "bza' ba'i thabs la rag pa med //",
    "NG0391:436": "yangs so che'o chos chen po //",
    "NG0391:437": "chung ngu rnams kyi gnyen po yin //",
    "NG0391:438": "che la dmigs pa'i cha snyams nas //",
    "NG0391:439": "chung che de rnams dmigs dang bral //",
    "NG0391:440": "gsungs dang rgyas la dmigs dang snang *//",
    "NG0391:441": "sgyu mkhan ri mo'i rnam pa bzhin //",
    "NG0391:442": "'byung 'jug ye shes bying rmugs pa'i //",
    "NG0391:443": "de yi dbang las skye bar 'gyur //",
    "NG0391:444": "'di ni theg pa kun gyi rgyal //",
    "NG0391:445": "gtang ngo gzhag go rang bzhin te //",
    "NG0391:446": "'dod pa med cing len pa med //",
    "NG0391:447": "brod pa rdul tsam mi skyed de /",
    "NG0391:448": "khyung chen nam mkhar lding ba bzhin //",
    "NG0391:449": "spro ba med cing bsdu ba med //",
    "NG0391:450": "stong bar mi dogs bza' ba med //",
    "NG0391:451": "rgya mtsho bzhin du ye gnas la //",
    "NG0391:452": "chos rnams sna tshogs 'byung par byed //",
    "NG0391:453": "yon tan nam mkha'i mtha' dang mnyam //",
    "NG0391:454": "bsdu ba'i gnas su nges pa med //",
    "NG0391:455": "byang chub snying po de ma thag / ting 'dzin rgyal po chen po 'byung *//",
    "NG0391:456": "snang ba rgya mtsho chen po bzhin //",
    "NG0391:457": "mi rtog nam mkha'i mtha' ltar yangs //",
    "NG0391:458": "kun tu bzang po'i spyod yul la //",
    "NG0391:459": "skye zhing 'pho ba'i chos med de //",
    "NG0391:460": "rgyu rkyen yan lag bcu gnyis po //",
    "NG0391:461": "skur par bshad pas btags pa yin //",
    "NG0391:462": "'khrul pa rnams kyi sgo tsam du //",
    "NG0391:463": "mkhas pas de bzhin shes par gyis //",
    "NG0391:464": "'gro ba rgyud drug snang ba yang *//",
    "NG0391:465": "dad pa'i lam du shes par bya //",
    "NG0391:466": "'dod spyod snying rjes brlan pas na //",
    "NG0391:467": "gang du dga' bar byang chub spyod //",
    "NG0391:468": "shan pa smad 'tshong mtshams med pa /",
    "NG0391:469": "kha na ma tho 'jig rten spongs //",
    "NG0391:470": "yongs su rdzogs pa chos kyi rtsi //",
    "NG0391:471": "bde ba che las gzhan med do //",
    "NG0391:472": "yong chos thams cad de bas na //",
    "NG0391:473": "chos kyi rang bzhin de yin pas //",
    "NG0391:474": "chos kyi chos nyid btsal ba dang *//",
    "NG0391:475": "nam mkhas nam mkha' btsal ba dang *//",
    "NG0391:476": "gzhan la bltos pa'i chos rnams ni //",
    "NG0391:477": "mes mes gsod pa dang 'dra ste //",
    "NG0391:478": "shin tu dka' ba'i las byed pa'o //",
    "NG0391:479": "rnam par mi rtog snying po 'di //",
    "NG0391:480": "yongs kyi rgyud la spas pa med //",
    "NG0391:481": "mi len byang chub spyod rnams la //",
    "NG0391:482": "rnam pa kun tu rang bzhin gnas //",
    "NG0391:483": "zhes @#//",
    "NG0391:484": "gsungs so //",
    "NG0391:485": "rdo rje sems dpa' nam mkha' che rgyal po rgyas pa'i rgyud las //",
    "NG0391:486": "bya med rdzogs pa'i gnas yul med kyi le'u ste bcu dgu pa'o ///",
    "NG0391:487": "/ de nas bcom ldan 'das kyis bya ba med",
    "NG0391:488": "pa'i ting nge 'dzin la snyoms par zhugs nas ched",
    "NG0391:489": "du brjod pa 'di brjod do //",
    "NG0391:490": "chos rnams thams cad ngang las byung bas na //",
    "NG0391:491": "ji ltar snang ba'i chos rnams thams cad kun //",
    "NG0391:492": "ye nas rnam par dbyings kyi ngang du bstan //",
    "NG0391:493": "phyi dang nang kun ye nas chos kyi dbyings //",
    "NG0391:494": "ye nas rnam par dag pa'i spyod yul la //",
    "NG0391:495": "sangs rgyas dang ni sems can gnyis su med //",
    "NG0391:496": "lam dang gnyis pos bcos su ga la yod //",
    "NG0391:497": "bsgrub med rtsal sbrug smon pa med pas na //",
    "NG0391:498": "bya med lhun rdzogs snga ma de nyid ston //",
    "NG0391:499": "rtog spyod rnam rtog gnyis med chos dbyings la //",
    "NG0391:500": "log rtog byis pa'i spyod pas ci zhig bslu //",
    "NG0391:501": "'khrul pas nor ba'i lam du bstan pa yang gong",
    "NG0391:502": "du bstan pa'i lam chen de las mi gnyis pas",
    "NG0391:503": "// mnyam par shes pa sangs rgyas kun gyi rje //",
    "NG0391:504": "nga dang bdag tu bstan pa mu stegs 'khrul ba'i lam //",
    "NG0391:505": "phyin pa'i yul med rtogs pa'i dus med pas //",
    "NG0391:506": "chos nyid chos tshol rnyed par ga la 'gyur //",
    "NG0391:507": "tshad mar ma gyur slob dpon spre'u 'dra'i lung *//",
    "NG0391:508": "bstan dang lam nor rtog pa zin ta re //",
    "NG0391:509": "de bas gser la nag tshur btang ba yi //",
    "NG0391:510": "slob dpon yang dag ston pa'i rin chen de //",
    "NG0391:511": "rin thang dpag tu med pas bslu bar 'os //",
    "NG0391:512": "zhes gsungs so //",
    "NG0391:513": "rdo rje sems dpa' nam mkha' che rgyal po rgyas pa'i rgyud las //",
    "NG0391:514": "bya byed rnam dag dbyings kyi le'u ste nyi shu pa'o ///",
    "NG0391:515": "/ de nas bcom ldan 'das kyis rdzogs pa lhun",
    "NG0391:516": "grub kyi ting nge 'dzin la snyoms par zhugs nas",
    "NG0391:517": "ched du brjod pa 'di brjod do //",
    "NG0391:518": "sna tshogs rang bzhin mi gnyis kyang *//",
    "NG0391:519": "cha shas nyid du spros dang bral //",
    "NG0391:520": "ji bzhin pa zhes mi rtog kyang *//",
    "NG0391:521": "rnam par snang mdzad kun tu bzang *//",
    "NG0391:522": "zin pas rtsol ba'i nad spangs te //",
    "NG0391:523": "lhun gyis gnas pas bzhag pa yin //",
    "NG0391:524": "ces gsungs so //",
    "NG0391:525": "rdo rje sems dpa' nam mkha' che rgyal po rgyas pa'i rgyud las /",
    "NG0391:526": "bya med rdzogs pa lhun gyis grub pa'i le'u ste nyer gcig pa'o ///",
    "NG0391:527": "/ de nas bcom ldan 'das kyis ma skyes pa'i",
    "NG0391:528": "ting nge 'dzin la snyoms par zhugs nas ched du",
    "NG0391:529": "brjod pa 'di brjod do //",
    "NG0391:530": "bsam 'das brjod du med pa'i byang chub sems //",
    "NG0391:531": "ston pa'i sgron mar gyur pa'i kun gyis rab bsngags pa //",
    "NG0391:532": "chos kyi snying por gyur pas 'jam dpal gzhon nu nyid //",
    "NG0391:533": "bya bral lhun rdzogs bde ba'i lhun la gnas //",
    "NG0391:534": "tshul khrims la sogs spyod pa rgya mtsho'i gzhir gyur pa //",
    "NG0391:535": "ji snyed rnam par grol ba'i lam ston pa //",
    "NG0391:536": "bde gshegs yul du gyur cing mtshungs lam de //",
    "NG0391:537": "de med mi 'gyur de phyir nga ni rnam grol mchog gi lam //",
    "NG0391:538": "phra zhing shes dka' @#//",
    "NG0391:539": "kun gyi lam ste mi rtog rtog las 'das //",
    "NG0391:540": "mi gnas mi dmigs spros med bsam pa kun dang bral //",
    "NG0391:541": "tshig gis mi phegs dbyibs dang kha dog spyod yul min //",
    "NG0391:542": "bstan cing brtag par dka' la brjod du rdul tsam min //",
    "NG0391:543": "sngon gyi drang srong lam du gang zhugs pa //",
    "NG0391:544": "bsgom chags lam gyi nad kyis zin ta re //",
    "NG0391:545": "ston pa'i lung bzhin tshig gi mtha' spyod lam du de mthong na //",
    "NG0391:546": "de ni rtog pa'i rgyud 'brangs smig sgyu snyeg pa 'dra //",
    "NG0391:547": "yang dag lam ni tshig gis mtshon du med //",
    "NG0391:548": "yang dag nyid du bstan pa nga yis 'khrul //",
    "NG0391:549": "dag dang ma dag gnyis med 'dres shing mtshungs //",
    "NG0391:550": "rnam pa cir yang mi 'byed ye shes gti mug dang *//",
    "NG0391:551": "thogs med gsal ba'i mar me bsam pa kun dang bral //",
    "NG0391:552": "ngang gis mi g.yo rmugs shing ting 'dzin rgyal por gnas //",
    "NG0391:553": "mngon sum mthong byed mngon sum mthong ba'i mig /",
    "NG0391:554": "de phyir thams cad mkhyen pa'i spyan zhes de la",
    "NG0391:555": "bya // mtha' dang dbus med yangs pa'i rang bzhin shes //",
    "NG0391:556": "mi len mi 'dor mnyam pa'i rgyal por gnas //",
    "NG0391:557": "sems dang bag chags gnyis med 'dres shing mtshungs //",
    "NG0391:558": "'dzin pas brtags shing snang ba'i chos rnams ni //",
    "NG0391:559": "rang gi rkyen gyis snang bas mi 'dor spong mi byed //",
    "NG0391:560": "cir yang mi dgongs thabs kyis de la rol //",
    "NG0391:561": "kun dang mi mthun yongs kyis spong ba'i chos //",
    "NG0391:562": "nyon mongs lnga dang mtshams med lnga po yi //",
    "NG0391:563": "rnam dag lam der zhugs nas mnyam pa'i rgyal po thob //",
    "NG0391:564": "bud med la sogs kun kyang yong mi spyod //",
    "NG0391:565": "lo rgyus don nyid tshad ma'i blor bzhag nas //",
    "NG0391:566": "ting 'dzin gsum po brtags nas grub pa'i mtha' spyod pa //",
    "NG0391:567": "rtsol bral lung las gol zhes 'khrul pa yin //",
    "NG0391:568": "bya bral lhun rdzogs bde ba'i yul la gnas //",
    "NG0391:569": "ye shes rang byung che ba'i snying po nyid //",
    "NG0391:570": "mi g.yo mi 'gyur bsnyad pa kun dang bral //",
    "NG0391:571": "bya bral zin pa'i yul la ji bzhin gnas //",
    "NG0391:572": "thams cad thig le chen po yi //",
    "NG0391:573": "rang bzhin ye nas yin pas na //",
    "NG0391:574": "spro pa med cing bsdu ba med //",
    "NG0391:575": "skye ba med la 'gag pa med //",
    "NG0391:576": "'gag pa med par de bzhin gnas //",
    "NG0391:577": "rnam par mi rtog snying po 'di //",
    "NG0391:578": "nam mkha' bzhin du ye gnas pas //",
    "NG0391:579": "rtog pa'i smra bsam yul las 'das //",
    "NG0391:580": "zhes gsungs so //",
    "NG0391:581": "rdo rje sems dpa' nam mkha' che rgyal po rgyas pa'i rgyud las /",
    "NG0391:582": "bya byed rdzogs pa bsgom du med pa'i le'u ste nyer gnyis pa'o ///",
    "NG0391:583": "/ de nas bcom ldan 'das kyis yul la dmigs",
    "NG0391:584": "su med pa'i ting nge 'dzin la snyoms par zhugs",
    "NG0391:585": "ched du brjod pa 'di brjod do //",
    "NG0391:586": "ji ltar snang ba'i chos rnams ni //",
    "NG0391:587": "rang gi byang chub sems yin pas //",
    "NG0391:588": "de la lta ba'i yul ma yin //",
    "NG0391:589": "mi rtog pas na mnyam pa nyid //",
    "NG0391:590": "de bzhin nam mkha'i dgongs pa ste //",
    "NG0391:591": "rnal 'byor zhes ni de la bya //",
    "NG0391:592": "dbang po'i ngo la snang ba rnams //",
    "NG0391:593": "rang gsal de la mi rtog @#//",
    "NG0391:594": "pas //",
    "NG0391:595": "de yang nam mkha'i dgongs pa rnams //",
    "NG0391:596": "rnal 'byor de bzhin nyid du gnas //",
    "NG0391:597": "tshig dang yi ge'i don rtogs pas //",
    "NG0391:598": "rtog med mnyam pa de bzhin nyid //",
    "NG0391:599": "de yang nam mkha'i dgongs par gnas //",
    "NG0391:600": "rnal 'byor ma bcos bsam med bzhag / bsam du med pa'i don 'di ni //",
    "NG0391:601": "snang ba rgya mtsho chen po ste //",
    "NG0391:602": "mi rtog nam mkha'i mtha' ltar yangs //",
    "NG0391:603": "nam mkha' bzhin du ye gnas so //",
    "NG0391:604": "zhes gsungs so //",
    "NG0391:605": "rdo rje sems dpa' nam mkha' che rgyal po rgyas pa'i rgyud las /",
    "NG0391:606": "tshig bshad bzhi pa'i dbang bskur ba dang lta ba yul med kyi le'u ste nyer gsum pa'o ///",
    "NG0391:607": "/ de nas bcom ldan 'das kyis don ma byas",
    "NG0391:608": "par grub pa'i ting nge 'dzin la snyoms par zhugs",
    "NG0391:609": "nas ched du brjod pa 'di brjod do //",
    "NG0391:610": "ji ltar snang ba de bzhin nyid du gcig /",
    "NG0391:611": "gcig la su yang 'chos par ma byed cig /",
    "NG0391:612": "ma bcos mnyam ba'i rgyal po de la ni //",
    "NG0391:613": "mi rtog chos sku'i dgongs pa bde la gnas //",
    "NG0391:614": "zhes gsungs so //",
    "NG0391:615": "rdo rje sems dpa' nam mkha' che rgyal po rgyas pa'i rgyud las /",
    "NG0391:616": "nges tshig bzhi ba'i le'u ste nyer bzhi pa'o ///",
    "NG0391:617": "/ de nas bcom ldan 'das la /",
    "NG0391:618": "rdo rje sems dpas 'di skad ces gsol to //",
    "NG0391:619": "e ma ho ngo mtshar che'o //",
    "NG0391:620": "rgyal po rgyas pa'i rgyud 'di ni tshig tu mi",
    "NG0391:621": "gnas ba de sems can skal ba chung ba lags",
    "NG0391:622": "sam / sems dpa' chen po rgyud 'di tshig dang",
    "NG0391:623": "yi ger bri las 'das pas dus kyi tha ma",
    "NG0391:624": "la 'byung yang srid //",
    "NG0391:625": "mi 'byung yang srid /",
    "NG0391:626": "'byung na yang gang zag gcig la 'byung la //",
    "NG0391:627": "de gang dang yang ma bral ba'o //",
    "NG0391:628": "de 'byung ba'i tshe mi dmigs pa'i stobs dang */",
    "NG0391:629": "mi dmigs pa'i shes rab dang *//",
    "NG0391:630": "mi dmigs pa'i btang snyoms dang */",
    "NG0391:631": "mi dmigs pa'i rig pa rang gsal te mi yul",
    "NG0391:632": "thams cad ma skyes pa'i chos nyid las rang bzhin",
    "NG0391:633": "gyis mi 'da' ba dang *//",
    "NG0391:634": "rang bzhin gyis mi nyams pa dang */",
    "NG0391:635": "rang bzhin gyis phyogs med par gyur to //",
    "NG0391:636": "rgyud 'di thos pa'i sems can thams cad kun tu",
    "NG0391:637": "bzang po'i rang bzhin du gyur nas 'da' ba med",
    "NG0391:638": "pa'i sangs rgyas su gyur to //",
    "NG0391:639": "rgyud 'di thos pa'i yid rang byung ye shes su gyur nas /",
    "NG0391:640": "gnyis su med pa ma btsal ba'i thig ler gyur to //",
    "NG0391:641": "rdo rje sems dpa' la sogs pa'i 'khor rnams rjes su rang ngo *//",
    "NG0391:642": "rgyud yongs su gtad pa'i le'u ste nyer lnga pa'o ///",
    "NG0391:643": "/ rgyal po rgyas rgyud snying por gyur ba'o //"
}