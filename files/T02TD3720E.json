{
    "T02TD3720E:1b-0": "@1b # // rgya gar skad du /",
    "T02TD3720E:1b-1": "ma h'a y'a na me la pa na pra d'i pam /",
    "T02TD3720E:1b-2": "bod skad du /",
    "T02TD3720E:1b-3": "theg pa chen po bsdus pa'i sgron ma /",
    "T02TD3720E:1b-4": "sangs rgyas dang byang chub sems dpa' thams cad la phyag 'tshal [dd] lo ;",
    "T02TD3720E:1b-5": "/ nyes pa'i dri ma ma lus spangs shing chos nyid zab mo rgya mtsho lta bu gzigs //",
    "T02TD3720E:1b-6": "thugs rjes 'khor ba ji srid bar du bzhugs shing gzhan gyi don mdzad pa'i //",
    "T02TD3720E:1b-7": "thub pa'i dbang po sras dang bcas pa rnams la phyag 'tshal lo //",
    "T02TD3720E:1b-8": "mdo rgyud kun las btus pa'i theg chen bsdus pa'i sgron ma 'di //",
    "T02TD3720E:1b-9": "ma rig dbang du song ba'i sems can rnams kyi don du bdag gis rab gsal bya //",
    "T02TD3720E:1b-10": "de la rigs kyi bu'am rigs kyi bu mo rigs dang skal ba dang ldan pa des sangs rgyas kyi bstan pa la ji ltar 'jug par bya zhe na /",
    "T02TD3720E:1b-11": "des ni sangs rgyas kyi bstan pa la rim gyis 'jug pa la bslab par bya'i cig car ni ma yin te /",
    "T02TD3720E:1b-12": "de ltar yang bcom ldan 'das kyis lang kar gshegs pa'i mdo las gsungs te /",
    "T02TD3720E:1b-13": "bcom ldan 'das la byang chub sems dpa' blo gros chen pos zhus pa /",
    "T02TD3720E:2a-0": "bcom @2a * //",
    "T02TD3720E:2a-1": "ldan 'das rang gi sems rim gyis sam cig car gyis dag par 'gyur lags /",
    "T02TD3720E:2a-2": "bcom ldan 'das kyis bka' stsal pa /",
    "T02TD3720E:2a-3": "blo gros chen po rang gi sems ni rim gyis 'jug pas rnam par dag ste cig car ni ma yin no //",
    "T02TD3720E:2a-4": "blo gros chen po 'di lta ste shing aa mra'i 'bras bu ni rim gyis smin par 'gyur gyi cig car ni ma yin no //",
    "T02TD3720E:2a-5": "blo gros chen po de bzhin du sems can rnams kyi sems kyang rim gyis rnam par dag ste cig car ni ma yin no //",
    "T02TD3720E:2a-6": "blo gros chen po 'di lta ste rdza mkhan gyi sa snod rnams ni rim gyis byed kyi cig car ni ma yin no //",
    "T02TD3720E:2a-7": "blo gros chen po de bzhin du de bzhin gshegs pa yang sems can rnams kyi sems rim gyis rnam par spyod ste cig car ni ma yin no //",
    "T02TD3720E:2a-8": "blo gros chen po 'di lta ste sa chen po las rtsa ba dang shing gel pa dang sman dang nags tshal rnams rim gyis 'jug par skye'i cig car ni ma yin no //",
    "T02TD3720E:2a-9": "de bzhin du blo gros chen po de bzhin gshegs pa yang sems can rnams kyi sems rim gyis sbyong ste cig car ni ma yin no //",
    "T02TD3720E:2a-10": "blo gros chen po 'di lta ste bzhad gad dang /",
    "T02TD3720E:2a-11": "rol mo dang /",
    "T02TD3720E:2a-12": "glu dang pi wang dang /",
    "T02TD3720E:2a-13": "sil snyan dang /",
    "T02TD3720E:2b-0": "rol mo la mkhas pa ni rim gyis 'byung gi cig car ni ma @2b yin no //",
    "T02TD3720E:2b-1": "de bzhin du blo gros chen po de bzhin gshegs pa yang sems can rnams kyi sems rim gyis rnam par sbyong ste cig car ni ma yin no //",
    "T02TD3720E:2b-2": "rim pa 'di gnyis ni sa'i snying po'i mdo las gsungs te /",
    "T02TD3720E:2b-3": "gang la mtho ris theg pa yod min //",
    "T02TD3720E:2b-4": "de la nyan thos theg pa med de /",
    "T02TD3720E:2b-5": "gang la nyan thos theg pa yod min //",
    "T02TD3720E:2b-6": "de la rang rgyal theg pa med de //",
    "T02TD3720E:2b-7": "gang la rang rgyal theg pa yod min //",
    "T02TD3720E:2b-8": "de la theg pa chen po med de //",
    "T02TD3720E:2b-9": "zhes gsungs so //",
    "T02TD3720E:2b-10": "sems can dang po'i las can rnams //",
    "T02TD3720E:2b-11": "dam pa'i chos la 'jug pa la //",
    "T02TD3720E:2b-12": "thabs 'di rdzogs pa'i sangs rgyas kyis ;",
    "T02TD3720E:2b-13": "/ skas kyi rim pa lta bur gsungs //",
    "T02TD3720E:2b-14": "des na sangs rgyas kyi bstan pa la rim gyis bslab par bya'o //",
    "T02TD3720E:2b-15": "de'i phyir rigs kyi bu'am rigs kyi bu mo dal 'byor gyi rten thob pa rigs dang skal ba dang ldan pa des dang po dkon mchog gsum la skyabs su phyin la /",
    "T02TD3720E:2b-16": "dad pa dang ngo tsha shes pa dang khrel yod pa dang ldan pa des srog gcod pa dang /",
    "T02TD3720E:2b-17": "ma byin phar len pa dang /",
    "T02TD3720E:2b-18": "mi tshangs par spyod pa dang /",
    "T02TD3720E:2b-19": "brdzun dang /",
    "T02TD3720E:2b-20": "phra ma dang /",
    "T02TD3720E:2b-21": "ngag 'khyal pa dang /",
    "T02TD3720E:2b-22": "tshig rtsub mo dang /",
    "T02TD3720E:2b-23": "brnab sems dang /",
    "T02TD3720E:2b-24": "gnod sems dang /",
    "T02TD3720E:2b-25": "log lta dang /",
    "T02TD3720E:2b-26": "chad spang ba dang /",
    "T02TD3720E:2b-27": "dran pa dang /",
    "T02TD3720E:2b-28": "shes bzhin dang /",
    "T02TD3720E:2b-29": "bag yod pa la gnas par bya'o //",
    "T02TD3720E:2b-30": "rin po che'i phreng ba las /",
    "T02TD3720E:2b-31": "gsod pa yis ni tshe thung 'gyur //",
    "T02TD3720E:2b-32": "rnam par 'tshe ba gnod pa mang //",
    "T02TD3720E:2b-33": "rku ba yis ni longs spyod phongs //",
    "T02TD3720E:2b-34": "byi po byed pa dgra dang bcas //",
    "T02TD3720E:2b-35": "brdzun du smra bas skur pa ste //",
    "T02TD3720E:2b-36": "phra ma yis ni bshes dang 'bye //",
    "T02TD3720E:2b-37": "tshig rtsub kyis ni mi snyan thos //",
    "T02TD3720E:2b-38": "ma 'brel pa yis tshig mi btsun //",
    "T02TD3720E:2b-39": "brnab sems yid la re ba 'joms //",
    "T02TD3720E:2b-40": "gnod sems 'jigs pa sbyin par bshad //",
    "T02TD3720E:2b-41": "log par lta bas lta ngan nyid //",
    "T02TD3720E:2b-42": "chang 'thung ba yis blo 'khrul te //",
    "T02TD3720E:2b-43": "ma byin pas ni dbul ba nyid //",
    "T02TD3720E:2b-44": "log pas 'tsho bas slu ba ste //",
    "T02TD3720E:2b-45": "khengs pa yis ni rigs ngan nyid //",
    "T02TD3720E:2b-46": "phrag dog gis ni gzi chung nyid //",
    "T02TD3720E:2b-47": "khro bas kha dog ngan pa nyid //",
    "T02TD3720E:2b-48": "mkhas la mi 'dri blun pa nyid //",
    "T02TD3720E:2b-49": "mi nyid la ni 'bras bu 'di //",
    "T02TD3720E:2b-50": "kun gyi dang por ngan 'gro'o //",
    "T02TD3720E:2b-51": "mi dge zhes bya de dag gi / rnam smin grags pa gang yin pa //",
    "T02TD3720E:3a-0": "@3a * // dge ba dag ni thams cad la //",
    "T02TD3720E:3a-1": "'bras bu de ni bzlog ste 'byung //",
    "T02TD3720E:3a-2": "chags dang zhe sdang gti mug dang //",
    "T02TD3720E:3a-3": "des bskyed las ni mi dge ba //",
    "T02TD3720E:3a-4": "ma chags zhe sdang gti mug med //",
    "T02TD3720E:3a-5": "des bskyed las ni dge ba yin //",
    "T02TD3720E:3a-6": "mi dge ba las sdug bsngal kun //",
    "T02TD3720E:3a-7": "de bzhin ngan 'gro thams cad do //",
    "T02TD3720E:3a-8": "dge las bde 'gro thams cad dang //",
    "T02TD3720E:3a-9": "skye ba kun du bde ba dag /'byung ba 'di la the tshom med //",
    "T02TD3720E:3a-10": "yid dang lus dang ngag gis ni //",
    "T02TD3720E:3a-11": "mi dge kun las ldog bya zhing //",
    "T02TD3720E:3a-12": "dge la rtag tu 'jug par bya //",
    "T02TD3720E:3a-13": "chos 'di rnam pa gnyis su bshad //",
    "T02TD3720E:3a-14": "chos 'dis dmyal ba yi dags dang //",
    "T02TD3720E:3a-15": "dud 'gro dag las rnam grol zhing //",
    "T02TD3720E:3a-16": "lha dang mi yi nang dag tu //",
    "T02TD3720E:3a-17": "bde dpal rgyal srid rgyas pa thob //",
    "T02TD3720E:3a-18": "bsam gtan tshad med gzugs med ni //",
    "T02TD3720E:3a-19": "tshangs sogs bde ba myong bar byed //",
    "T02TD3720E:3a-20": "de ltar mtho ris chos 'di dang //",
    "T02TD3720E:3a-21": "de yi 'bras bu mdor bsdus pa'o //",
    "T02TD3720E:3a-22": "zhes gsungs so //",
    "T02TD3720E:3a-23": "des ni mi dge ba bcu las log cing 'khor ba la yid spro ba bzlog ste yid ches pa'i dad pa dang dad pa'i dad pa dang /",
    "T02TD3720E:3a-24": "'dod pa'i dad pa brtan po bskyed la srog gis bsdus pa'i sems can thams cad la byams pa dang snying rje sngon du 'gro bas sems can la blta ba'i sems kyis dkon mchog gsum la snying po byang chub la thug gi bar du skyabs su 'gro ba dang /",
    "T02TD3720E:3a-25": "dge ba'i bshes gnyen mkhas pa dang /",
    "T02TD3720E:3a-26": "btsun pa dang /",
    "T02TD3720E:3a-27": "snying rje dang ldan pa dang /",
    "T02TD3720E:3a-28": "chos dang zang zing la ser sna dang phrag dog med cing bya ba la yid gzhungs pa dang ;",
    "T02TD3720E:3a-29": "skyo ba med cing rigs dang spobs pa dang kha dog dang ldan pa la byang chub mchog tu sems bskyed par bya'o //",
    "T02TD3720E:3a-30": "de nas dad pa dang /",
    "T02TD3720E:3a-31": "ngo tsha shes pa dang /",
    "T02TD3720E:3a-32": "khrel yod pa dang /",
    "T02TD3720E:3a-33": "dran pa dang /",
    "T02TD3720E:3a-34": "shes bzhin dang /",
    "T02TD3720E:3a-35": "bag yod pa la gnas te /",
    "T02TD3720E:3a-36": "byang chub kyi sems dang /",
    "T02TD3720E:3a-37": "sdom pa dang 'gal ba'i las brtags te spang bar bya'o //",
    "T02TD3720E:3a-38": "srog gis bsdus pa'i sems can la byams pa dang /",
    "T02TD3720E:3a-39": "snying rje sngon du 'gro bas srog gcod pa dang /",
    "T02TD3720E:3a-40": "ma byin par len pa dang /",
    "T02TD3720E:3a-41": "'dod pa la phyin ci log pa dang /",
    "T02TD3720E:3a-42": "brdzun dang /",
    "T02TD3720E:3a-43": "phra ma dang /",
    "T02TD3720E:3a-44": "tshig rtsub dang /",
    "T02TD3720E:3a-45": "ngag 'khyal pa dang /",
    "T02TD3720E:3b-0": "brnab @3b sems dang /",
    "T02TD3720E:3b-1": "gnod sems dang /",
    "T02TD3720E:3b-2": "log lta dang /",
    "T02TD3720E:3b-3": "sha dang nya dang chang dang sgog pa dang la phug dang /",
    "T02TD3720E:3b-4": "rgya skyegs kyi las dang /",
    "T02TD3720E:3b-5": "til gyi las dang /",
    "T02TD3720E:3b-6": "zhing las la sogs pa ni rtag tu spang bar bya'o //",
    "T02TD3720E:3b-7": "dge slong dang byang chub tu sems bskyed pa dang /",
    "T02TD3720E:3b-8": "dam tshig dang ldan pa la gus par bya zhing brnyas par mi bya'o //",
    "T02TD3720E:3b-9": "sbyangs pa'i yon tan dang ldan zhing rang la rnam par 'tshe ba la bzod par bya'o //",
    "T02TD3720E:3b-10": "byang chub kyi sems rgyun du bsgom zhing smon lam rgya chen po gdab par bya'o //",
    "T02TD3720E:3b-11": "bla ma dang /",
    "T02TD3720E:3b-12": "dkon mchog dang /",
    "T02TD3720E:3b-13": "phan 'dogs pa dang /",
    "T02TD3720E:3b-14": "sdug bsngal ba dang /",
    "T02TD3720E:3b-15": "nad pa dang /",
    "T02TD3720E:3b-16": "nad g-yog pa dang /",
    "T02TD3720E:3b-17": "phra ma dang /",
    "T02TD3720E:3b-18": "glo bur gyi mgron po dang /",
    "T02TD3720E:3b-19": "bram ze la zas dang /",
    "T02TD3720E:3b-20": "gos dang /",
    "T02TD3720E:3b-21": "btung ba dang /",
    "T02TD3720E:3b-22": "sman dang /",
    "T02TD3720E:3b-23": "rin po che dang /",
    "T02TD3720E:3b-24": "mar me dang /",
    "T02TD3720E:3b-25": "dri dang /",
    "T02TD3720E:3b-26": "spos dang /",
    "T02TD3720E:3b-27": "yo byad kyi dngos po sbyin zhing /",
    "T02TD3720E:3b-28": "lus dang bsod nams kyi dngos po thams cad gtong ba dang /",
    "T02TD3720E:3b-29": "chos dang mi 'jigs pa sbyin pa dang /",
    "T02TD3720E:3b-30": "gzhan gyis dgos pa'i grogs dang nad g-yog la sogs pa bya'o //",
    "T02TD3720E:3b-31": "rin po che'i phreng ba las /",
    "T02TD3720E:3b-32": "gom pa bdun pa'i dus su yang //",
    "T02TD3720E:3b-33": "bdog pa kun gtong sems 'chang ba //",
    "T02TD3720E:3b-34": "byang chub sems dpa' rnams la ni //",
    "T02TD3720E:3b-35": "bsod nams mkha' 'dra dpag med skye //",
    "T02TD3720E:3b-36": "gsung /",
    "T02TD3720E:3b-37": "rgyal ba'i yum las kyang /",
    "T02TD3720E:3b-38": "rab 'byor 'di ji snyam du sems shar phyogs kyi nam mkha' tshad gzung bar sla'am /",
    "T02TD3720E:3b-39": "rab 'byor gyis gsol pa /",
    "T02TD3720E:3b-40": "bcom ldan 'das de ni ma lags so //",
    "T02TD3720E:3b-41": "rab 'byor de bzhin du byang chub sems dpa' gang mi gnas par sbyin pa yongs su gtong ba de'i bsod nams kyi phung po yang tshad gzung bar sla ba ma yin no //",
    "T02TD3720E:3b-42": "yang de nyid las /",
    "T02TD3720E:3b-43": "rab 'byor 'di lta ste dper na /",
    "T02TD3720E:3b-44": "mig dang ldan pa'i mi zhig mun par zhugs na ci yang mi mthong ba de bzhin du gang dngos por ltung bas sbyin pa yongs su gtong ba'i byang chub sems dpar blta'o //",
    "T02TD3720E:3b-45": "rab 'byor 'di lta ste dper na nam langs te nyi ma shar nas mig dang ldan pa'i mis gzugs rnam pa sna tshogs dag mthong ba de bzhin du gang dngos por ma lhung bas sbyin pa yongs su gtong ba'i byang chub sems dpar blta'o zhes gsungs so //",
    "T02TD3720E:4a-0": "des na gang sbyin pa de @4a * //",
    "T02TD3720E:4a-1": "'khor gsum yongs su dag par byin na nyid byang chub sems dpa' rnams kyis phyin ci ma log pa'i sbyin pa ste mya ngan las 'das pa'i rgyur 'gyur ba'o //",
    "T02TD3720E:4a-2": "de yang gti mug med pa'i dge ba'i rtsa ba'o //",
    "T02TD3720E:4a-3": "de bzhin du thos pa dang /",
    "T02TD3720E:4a-4": "bsam pa dang /",
    "T02TD3720E:4a-5": "bsgom pa dang /",
    "T02TD3720E:4a-6": "dka' thub la gnas pa dang /",
    "T02TD3720E:4a-7": "gzhan gyi grogs byed pa'i tshe lus dang sems kyi sdug bsngal byung ba dang du blang ba dang /",
    "T02TD3720E:4a-8": "de bzhin du bdag gi pa la gnod pa mthong ba'i tshe gnyen po bsran thub par bya ba dang /",
    "T02TD3720E:4a-9": "gnod pa byed pa dang /",
    "T02TD3720E:4a-10": "gnod pa'i dngos po dang /",
    "T02TD3720E:4a-11": "gnod bya rnams sgyu ma lta bu dang stong par shes te bzod pa la gnas par bya'o //",
    "T02TD3720E:4a-12": "de ltar bzod pa la gnas pa'i gang zag ni 'di nyid la lus dang sems bde ba dang /",
    "T02TD3720E:4a-13": "'khor mang ba dang /",
    "T02TD3720E:4a-14": "lha la sogs pa srung ba dang /",
    "T02TD3720E:4a-15": "tshe 'phos nas kyang sangs rgyas kyi zhing khams dag par skye ba dang /",
    "T02TD3720E:4a-16": "rigs bzang ba dang ;",
    "T02TD3720E:4a-17": "gzugs dang kha dog bzang ba dang /",
    "T02TD3720E:4a-18": "nad med pa dang /",
    "T02TD3720E:4a-19": "tshe ring ba dang /",
    "T02TD3720E:4a-20": "'khor g-yog byams pa dang /",
    "T02TD3720E:4a-21": "'byor pa phun sum tshogs par skye zhing mtho ris lha dang mi'i rgyal por 'gyur ba dang /",
    "T02TD3720E:4a-22": "mthar thug mya ngan las 'das pa'i rgyur 'gyur ro //",
    "T02TD3720E:4a-23": "de ltar bzod pa dang ldan pa des le lo dang snyom las dang zhum pa bsal te /",
    "T02TD3720E:4a-24": "dge ba'i las la sems spro ba dang yid gzhungs par bya'o //",
    "T02TD3720E:4a-25": "le lo dang snyom las dang sems zhum pa la gnas na sbyin pa nas shes rab kyi bar du med do //",
    "T02TD3720E:4a-26": "bsdu ba'i dngos po bzhi med do //",
    "T02TD3720E:4a-27": "sbyangs pa'i yon tan dang tshad med pa dang dran pa nye bar gzhag pa dang /",
    "T02TD3720E:4a-28": "yang dag par spong ba dang /",
    "T02TD3720E:4a-29": "rdzu 'phrul gyi rkang ba dang /",
    "T02TD3720E:4a-30": "dbang po lnga dang /",
    "T02TD3720E:4a-31": "byang chub kyi yan lag bdun dang /",
    "T02TD3720E:4a-32": "'phags pa'i lam yan lag brgyad thob pa med do //",
    "T02TD3720E:4a-33": "dkon mchog mchod pa dang /",
    "T02TD3720E:4a-34": "gzhan gyi grogs bya ba dang /",
    "T02TD3720E:4a-35": "dge ba'i bshes gnyen bsten pa med do //",
    "T02TD3720E:4a-36": "de'i phyir na dge ba'i las la dus rtag tu mgo dang gos la me 'bar ba gsod pa bzhin du bya'o //",
    "T02TD3720E:4a-37": "dkon mchog gsum dang bla ma dang grogs tshangs pa mtshungs par spyod pa dang /",
    "T02TD3720E:4a-38": "bslab pa la gus pa bskyed par bya'o //",
    "T02TD3720E:4a-39": "sems can thams cad la pha dang ma dang /",
    "T02TD3720E:4b-0": "mkhan @4b po dang /",
    "T02TD3720E:4b-1": "slob dpon dang /",
    "T02TD3720E:4b-2": "ston pa'i 'du shes bskyed la ma gus pa dang /",
    "T02TD3720E:4b-3": "brnyas pa dang /",
    "T02TD3720E:4b-4": "zhe sdang dang /",
    "T02TD3720E:4b-5": "khong khro dang /",
    "T02TD3720E:4b-6": "nga rgyal dang /",
    "T02TD3720E:4b-7": "khyad du gsod pa spang ba la nan tan bya ba dang /",
    "T02TD3720E:4b-8": "de ltar dge ba la lus dang ngag dang sems las su rung na lus dang sems ldang ba yang ba dang /",
    "T02TD3720E:4b-9": "dge ba'i tshogs mang po dang ldan par 'gyur ro //",
    "T02TD3720E:4b-10": "de ltar dge ba la gnas pa'i gang zag la lha dang /",
    "T02TD3720E:4b-11": "klu dang /",
    "T02TD3720E:4b-12": "gnod sbyin dang /",
    "T02TD3720E:4b-13": "dri za dang /",
    "T02TD3720E:4b-14": "lha ma yin dang /",
    "T02TD3720E:4b-15": "nam mkha'i lding dang /",
    "T02TD3720E:4b-16": "lto 'phye chen po la sogs pa dga' zhing gus pa dang srung ba byed par 'gyur ro //",
    "T02TD3720E:4b-17": "de'i phyir 'dun pa dang dad pa la gnas te dge ba'i bshes gnyen bsten pa dang de la dam pa'i chos nyan pa dang tshul bzhin du bsam pa dang /",
    "T02TD3720E:4b-18": "de'i don yid la bsgom pa dang /",
    "T02TD3720E:4b-19": "bla ma dang dkon mchog la mchod pa dang /",
    "T02TD3720E:4b-20": "bsdu ba'i dngos po bzhi dang /",
    "T02TD3720E:4b-21": "'phags pa'i bden pa bzhi dang /",
    "T02TD3720E:4b-22": "rjes su dran pa drug dang /",
    "T02TD3720E:4b-23": "'phags pa'i nor bdun yid la bya ba dang /",
    "T02TD3720E:4b-24": "ngo tsha shes pa dang /",
    "T02TD3720E:4b-25": "khrel yod pa la gnas te bslab pa la gus par bya ba dang /",
    "T02TD3720E:4b-26": "gzhan gyi 'khrul pa la mi brtag pa dang /",
    "T02TD3720E:4b-27": "rang gi 'khrul pa la brtag pa dang /",
    "T02TD3720E:4b-28": "nga rgyal spangs te zhi zhing dul ba la gnas par bya ba dang /",
    "T02TD3720E:4b-29": "dran pa dang shes bzhin la gnas te /",
    "T02TD3720E:4b-30": "lus dang ngag dang yid kyi las don yod par bya ba dang /",
    "T02TD3720E:4b-31": "dben pa la gnas te zhi gnas dang lhag mthong bsgom pa dang /",
    "T02TD3720E:4b-32": "'khor ba'i skyon dang mya ngan las 'das pa'i yon tan yid la bya ba dang /",
    "T02TD3720E:4b-33": "chos thams cad sgyu ma lta bu dang /",
    "T02TD3720E:4b-34": "chu zla lta bu dang /",
    "T02TD3720E:4b-35": "mig yor lta bu dang /",
    "T02TD3720E:4b-36": "smig rgyu lta bu dang /",
    "T02TD3720E:4b-37": "rmi lam lta bu dang /",
    "T02TD3720E:4b-38": "brag ca lta bu dang /",
    "T02TD3720E:4b-39": "dri za'i grong khyer lta bu dang /",
    "T02TD3720E:4b-40": "mig 'phrul lta bu dang /",
    "T02TD3720E:4b-41": "'ja' tshon lta bu dang /",
    "T02TD3720E:4b-42": "glog lta bu dang /",
    "T02TD3720E:4b-43": "chu'i chu bur lta bu dang /",
    "T02TD3720E:4b-44": "me long gi gzugs brnyan lta bu ste /",
    "T02TD3720E:4b-45": "sgyu ma'i dpe bcu gnyis lta bur yid la bya ba dang /",
    "T02TD3720E:4b-46": "rang bzhin gyis 'od gsal zhing skye ba med par yid la bya'o //",
    "T02TD3720E:4b-47": "de ltar dge ba la spro ba dang /",
    "T02TD3720E:4b-48": "'dun pa dang /",
    "T02TD3720E:4b-49": "dad par gyur pa'i gang zag des 'khor ba'i rtsa ba 'jig rten gyi chos brgyad la me dang /",
    "T02TD3720E:4b-50": "mtshon dang /",
    "T02TD3720E:4b-51": "dug dang /",
    "T02TD3720E:5a-0": "zug rngu lta bu'i 'du shes bskyed pa ting nge 'dzin dang rjes su @5a * //",
    "T02TD3720E:5a-1": "mthun pa'i gnas su zas kyi tshod rig pa dang /",
    "T02TD3720E:5a-2": "srod dang tho rangs mi nyal bar rnal 'byor la brtson par bya'o //",
    "T02TD3720E:5a-3": "de yang yid du 'ong ba'i sems can nas phyogs bcu'i sems can thams cad la byams pa dang snying rje rgyun ma chad par rtag tu gus par bsgom par bya'o ;",
    "T02TD3720E:5a-4": "/ byams pa dang snying rjes rgyud brlan na zhe sdang dang khong khro zhi bar 'gyur ro //",
    "T02TD3720E:5a-5": "'phags pa klu sgrub kyi zhal nas kyang byams pa'i phan yon gsungs pa /",
    "T02TD3720E:5a-6": "ro dang ldan pa'i kha zas dag / nyin re dus gsum byin pa bas //",
    "T02TD3720E:5a-7": "byams pa yud tsam thang cig gi / bsod nams gang la char mi phod //",
    "T02TD3720E:5a-8": "lha mi byams par 'gyur ba dang //",
    "T02TD3720E:5a-9": "de dag kyang ni bsrung ba dang //",
    "T02TD3720E:5a-10": "yid bde ba dang bde mang dang //",
    "T02TD3720E:5a-11": "dug dang mtshon gyis gnod med dang //",
    "T02TD3720E:5a-12": "'bad pa med par longs spyod thob //",
    "T02TD3720E:5a-13": "tshangs pa'i 'jig rten skye 'gyur te //",
    "T02TD3720E:5a-14": "gal te grol bar ma gyur kyang //",
    "T02TD3720E:5a-15": "byams chos yon tan brgyad thob bo //",
    "T02TD3720E:5a-16": "zhes gsungs so //",
    "T02TD3720E:5a-17": "gzhan yang byams pa dang snying rje'i phan yon ni zla ba sgron ma'i mdo dang chos yang dag par sdud pa'i mdo las shes par bya'o ;",
    "T02TD3720E:5a-18": "/ gzhan yang rang dang gzhan gyi lus mi gtsang ba'i 'du shes rgyun ma chad par dus rtag tu yid la bya'o ;",
    "T02TD3720E:5a-19": "/ de ltar yang rin po che'i phreng ba las gsungs pa /",
    "T02TD3720E:5a-20": "bud med chags pa phal cher ni //",
    "T02TD3720E:5a-21": "bud med gzugs gtsang sems las byung //",
    "T02TD3720E:5a-22": "bud med lus la don du ni //",
    "T02TD3720E:5a-23": "gtsang ba cung zad yod ma yin //",
    "T02TD3720E:5a-24": "kha ni kha chu rul ba dang //",
    "T02TD3720E:5a-25": "so rkyag mi gtsang snod yin no //",
    "T02TD3720E:5a-26": "sna ni rnag sna bas sna chu'i snod //",
    "T02TD3720E:5a-27": "mig ni mig rdul mchi ma'i snod //",
    "T02TD3720E:5a-28": "lto ba'i khong ni bshang gci dang //",
    "T02TD3720E:5a-29": "glo ba mchin pa'i snod yin no //",
    "T02TD3720E:5a-30": "rmongs pas bud med ma mthong ba //",
    "T02TD3720E:5a-31": "de yi lus la chags par byed //",
    "T02TD3720E:5a-32": "mi shes 'ga' zhig mi gtsang ba'i //",
    "T02TD3720E:5a-33": "bum pa brgyan la chags pa ltar //",
    "T02TD3720E:5a-34": "'jig rten mi shes rmongs pa yis //",
    "T02TD3720E:5a-35": "bud med rnams la de bzhin no //",
    "T02TD3720E:5a-36": "lus rul shin tu dri nga ba //",
    "T02TD3720E:5a-37": "chags bral rgyu ni gang yin pa //",
    "T02TD3720E:5a-38": "de la'ang 'jig rten ches chags na //",
    "T02TD3720E:5a-39": "gang gis 'dod chags bral bar 'gyur //",
    "T02TD3720E:5a-40": "ji ltar bshang gci bcer ba la //",
    "T02TD3720E:5a-41": "khyi phag rab tu chags pa ltar//",
    "T02TD3720E:5b-0": "@5b de bzhin bshang gci bcer ba la //",
    "T02TD3720E:5b-1": "'dod ldan rnams ni chags par 'gyur //",
    "T02TD3720E:5b-2": "lus kyi grong khyer mi gtsang ba //",
    "T02TD3720E:5b-3": "'byung ba'i bu ga dod pa gang //",
    "T02TD3720E:5b-4": "de ni skye bo blun po yis //",
    "T02TD3720E:5b-5": "dga' ba'i don du nye bar brtags //",
    "T02TD3720E:5b-6": "khyod rang nyid kyis bshang gci sogs //",
    "T02TD3720E:5b-7": "so sor mi gtsang mthong nas ni //",
    "T02TD3720E:5b-8": "de 'dus lus la ji lta bur //",
    "T02TD3720E:5b-9": "yid du 'ong ba nyid du 'gyur //",
    "T02TD3720E:5b-10": "khrag dang khu ba 'dres pa yi //",
    "T02TD3720E:5b-11": "sa bon mi gtsang snying pos skyed //",
    "T02TD3720E:5b-12": "mi gtsang gzugs su shes bzhin du //",
    "T02TD3720E:5b-13": "'di la 'dod pa gang gis chags //",
    "T02TD3720E:5b-14": "mi gtsang phung po de'i rlan gyis //",
    "T02TD3720E:5b-15": "brlan pa pags pas g-yogs pa gang //",
    "T02TD3720E:5b-16": "nyal ba de nyid bud med dang //",
    "T02TD3720E:5b-17": "lto ba sprad de nyal bar zad //",
    "T02TD3720E:5b-18": "gzugs bzang ba'am gzugs ngan nam //",
    "T02TD3720E:5b-19": "rgan nam yang na gzhon yang rung //",
    "T02TD3720E:5b-20": "bud med gzugs kun mi gtsang na //",
    "T02TD3720E:5b-21": "khyod chags khyad par ga la skye //",
    "T02TD3720E:5b-22": "gal te mi gtsang kha dog bzang //",
    "T02TD3720E:5b-23": "shin tu gsal la dbyibs legs kyang //",
    "T02TD3720E:5b-24": "de la chags par mi 'os ltar //",
    "T02TD3720E:5b-25": "bud med gzugs la 'ang de bzhin no //",
    "T02TD3720E:5b-26": "khong rul phyi rol pags pas g-yogs //",
    "T02TD3720E:5b-27": "ro myags 'di yi rang bzhin ni //",
    "T02TD3720E:5b-28": "shin tu mi bzad snang bzhin du //",
    "T02TD3720E:5b-29": "mi gtsang bar ni mthong ma gyur //",
    "T02TD3720E:5b-30": "mi gtsang gang ba'i bum pa 'di //",
    "T02TD3720E:5b-31": "phyi rol bkra yang smad pa ltar //",
    "T02TD3720E:5b-32": "mi gtsang ba yi rang bzhin lus //",
    "T02TD3720E:5b-33": "mi gtsang gang ba cis mi smad //",
    "T02TD3720E:5b-34": "ji ltar bud med gzugs mi gtsang //",
    "T02TD3720E:5b-35": "khyod kyi rang lus de dang 'dra //",
    "T02TD3720E:5b-36": "de bas phyi dang nang nyid la //",
    "T02TD3720E:5b-37": "'dod chags bral ba rigs min nam //",
    "T02TD3720E:5b-38": "rma dgu dag nas 'dzag pa can //",
    "T02TD3720E:5b-39": "bdag nyid mngon sum 'khru byed kyang //",
    "T02TD3720E:5b-40": "lus mi gtsang bar mi rtogs nas //",
    "T02TD3720E:5b-41": "khyod la bshad pas ci zhig phan //",
    "T02TD3720E:5b-42": "zhes gsungs so //",
    "T02TD3720E:5b-43": "gzhan yang shes rab kyi pha rol tu phyin pa'i mdo dang dkon mchog sprin gyi mdo las kyang shes par bya'o //",
    "T02TD3720E:5b-44": "s'a lu ljang pa'i mdo las 'byung ba bzhin du phyi rten cing 'brel par 'byung ba dang /",
    "T02TD3720E:5b-45": "nang rten cing 'brel par 'byung ba yang shes rab kyi mig gis blta bar bya'o //",
    "T02TD3720E:5b-46": "de ltar byams pa dang /",
    "T02TD3720E:5b-47": "snying rje dang /",
    "T02TD3720E:5b-48": "mi sdug pa dang /",
    "T02TD3720E:6a-0": "rten cing 'brel par 'byung ba'i don @6a * //",
    "T02TD3720E:6a-1": "yid la byed pa'o //",
    "T02TD3720E:6a-2": "'og nas lhag mthong bsgom pa'i dus su yang mdor na ting nge 'dzin thams cad kyi nyes pa drug yod de /",
    "T02TD3720E:6a-3": "le lo dang /",
    "T02TD3720E:6a-4": "dmigs pa brjed pa dang /",
    "T02TD3720E:6a-5": "bying ba dang /",
    "T02TD3720E:6a-6": "rgod pa dang /",
    "T02TD3720E:6a-7": "mi rtsol ba dang rtsol ba'o //",
    "T02TD3720E:6a-8": "de rnams kyi gnyen por spong ba'i 'du byed brgyad bsgom mo //",
    "T02TD3720E:6a-9": "'di lta ste dad pa dang /",
    "T02TD3720E:6a-10": "'dun pa dang /",
    "T02TD3720E:6a-11": "brtson 'grus dang /",
    "T02TD3720E:6a-12": "shin tu sbyangs pa dang /",
    "T02TD3720E:6a-13": "dran pa dang /",
    "T02TD3720E:6a-14": "shes bzhin dang /",
    "T02TD3720E:6a-15": "sems pa dang /",
    "T02TD3720E:6a-16": "btang snyoms so //",
    "T02TD3720E:6a-17": "de la gong ma bzhi ni le lo'i gnyen po yin te /",
    "T02TD3720E:6a-18": "'di ltar ting nge 'dzin gyi yon tan dag la mngon par yid ches pa'i mtshan nyid dang ldan pa'i dad pas rnal 'byor pa rnams de la 'dod pa skye'o //",
    "T02TD3720E:6a-19": "de nas 'dod pas brtson 'grus rtsom mo //",
    "T02TD3720E:6a-20": "de brtson 'grus kyi stobs kyis lus dang sems las su rung ba nyid du byed do //",
    "T02TD3720E:6a-21": "de nas lus dang sems shin tu sbyangs par gyur pas le lo ldog ste /",
    "T02TD3720E:6a-22": "de bas na dad pa la sogs pa ni le lo spong ba'i gnyen po'o //",
    "T02TD3720E:6a-23": "dran pa ni dmigs pa brjed pa'i gnyen po'o //",
    "T02TD3720E:6a-24": "shes bzhin ni bying ba dang rgod pa'i gnyen po ste /",
    "T02TD3720E:6a-25": "bying ba dang rgod pa yang dag par rtogs pa'i phyir ro //",
    "T02TD3720E:6a-26": "bying ba dang rgod pa rab tu ma zhi ba'i dus na mi rtsol ba'i gnyen po ste /",
    "T02TD3720E:6a-27": "de'i gnyen por sems pa bsgom mo //",
    "T02TD3720E:6a-28": "bying ba dang rgod pa rab tu zhi ste gang gi tshe sems rnal du 'jug pa de'i tshe rtsol ba nyes pa yin te /",
    "T02TD3720E:6a-29": "de'i gnyen por de'i tshe btang snyoms bsgom mo //",
    "T02TD3720E:6a-30": "spong ba'i 'du byed brgyad po de dag dang ldan na ting nge 'dzin shin tu skyon med par 'gyur ro //",
    "T02TD3720E:6a-31": "ting nge 'dzin la skyon med na rdzu 'phrul la sogs phan yon rnams sgrub par byed do //",
    "T02TD3720E:6a-32": "de ltar sems las su rung bar gyur pa des bden pa gnyis kyi don la 'jug par bya ste /",
    "T02TD3720E:6a-33": "dbu ma rtsa ba las gsungs pa /",
    "T02TD3720E:6a-34": "sangs rgyas rnams kyis chos bstan pa //",
    "T02TD3720E:6a-35": "bden pa gnyis la yang dag brten //",
    "T02TD3720E:6a-36": "'jig rten kun rdzob bden pa dang //",
    "T02TD3720E:6a-37": "de bzhin don dam bden pa'o //",
    "T02TD3720E:6a-38": "gang gis bden pa gnyis po yi //",
    "T02TD3720E:6a-39": "rnam dbye rnam par mi shes pa //",
    "T02TD3720E:6a-40": "de dag sangs rgyas bstan pa yi //",
    "T02TD3720E:6b-0": "zab mo de dag rnam mi @6b shes ;",
    "T02TD3720E:6b-1": "/ zhes gsungs so //",
    "T02TD3720E:6b-2": "de la kun rdzob kyi bden pa ni rnam pa gnyis te /",
    "T02TD3720E:6b-3": "yang dag pa'i kun rdzob dang /",
    "T02TD3720E:6b-4": "log pa'i kun rdzob bo //",
    "T02TD3720E:6b-5": "de la yang dag pa'i kun rdzob ni ma brtags na nyams dga' ba don byed nus pa'i dngos po'o //",
    "T02TD3720E:6b-6": "log pa'i kun rdzob na snang bzhin du don byed pas stong pa'i phyir ro //",
    "T02TD3720E:6b-7": "don dam pa'i bden pa ni rang bzhin gyis rnam par dag pa spros pa'i mtha' dang bral ba /",
    "T02TD3720E:6b-8": "skye ba dang gnas pa dang 'gag pas stong pas brjod du med pa dbyibs dang bral ba'o //",
    "T02TD3720E:6b-9": "de ltar dri ma med par grags pa'i mdo las kyang /",
    "T02TD3720E:6b-10": "gzugs kyi rang bzhin ni stong pa ste bshig pas stong pa ni ma yin no //",
    "T02TD3720E:6b-11": "de bzhin du tshor ba nas rnam par shes pa'i bar du bshig pas stong pa ni ma yin te /",
    "T02TD3720E:6b-12": "rang bzhin dang bral ba'i phyir ro zhes gsungs so //",
    "T02TD3720E:6b-13": "gsang ba 'dus pa'i rgyud las kyang /",
    "T02TD3720E:6b-14": "rang sems gzod nas ma skyes pa //",
    "T02TD3720E:6b-15": "stong pa nyid kyi rang bzhin no //",
    "T02TD3720E:6b-16": "zhes gsungs so //",
    "T02TD3720E:6b-17": "chos yang dag par sdud pa'i mdo las kyang gsungs te /",
    "T02TD3720E:6b-18": "chos thams cad ni dmigs pa med pa ste de la rnam par shes pa mi 'jug go //",
    "T02TD3720E:6b-19": "yang de nyid las /",
    "T02TD3720E:6b-20": "bcom ldan 'das chos thams cad mi mthong ba ni yang dag pa mthong ba'o zhes gsungs so //",
    "T02TD3720E:6b-21": "de ltar chos thams cad rang bzhin med pa yin na 'jig rten mtha' dag nam mkha'i me tog dang 'dra bar 'gyur te /",
    "T02TD3720E:6b-22": "de'i phyir mthong ba dang /",
    "T02TD3720E:6b-23": "thos pa dang /",
    "T02TD3720E:6b-24": "bye brag phyed pa dang /",
    "T02TD3720E:6b-25": "'phags pa dang 'phags pa ma yin pa'i tha snyad la sogs pa med par 'gyur ro zhe na klan ka 'di ni snying po yod pa ma yin te /",
    "T02TD3720E:6b-26": "dngos po rnams kyi rang bzhin ni //",
    "T02TD3720E:6b-27": "rigs pa'i lam gyi rjes 'brang bar //",
    "T02TD3720E:6b-28": "gzhan dag 'dod pa sel bar byed //",
    "T02TD3720E:6b-29": "de phyir rgol ba ngan gnas med //",
    "T02TD3720E:6b-30": "yod dang med pa gang yang rung //",
    "T02TD3720E:6b-31": "khas mi len pa gang yin pa //",
    "T02TD3720E:6b-32": "sus kyang klan ka bya mi nus //",
    "T02TD3720E:6b-33": "byis pa'i gnas skabs nas bzung ste thams cad mkhyen pa'i ye shes kyi bar du snang ba nyams su myong ba gang ma brtags na nyams dga' ba'i dngos po ni kho bos bkag pa med de /",
    "T02TD3720E:6b-34": "ser skya la sogs pas brtags pa gang yin pa de ni med do //",
    "T02TD3720E:7a-0": "de'i phyir chos thams cad rang @7a * //",
    "T02TD3720E:7a-1": "bzhin med par smra ba 'di ni stong pa nyid kyi don log par mthong ba ma yin no //",
    "T02TD3720E:7a-2": "de phyir yang dag nyid du na //",
    "T02TD3720E:7a-3": "dngos po gang yang grub pa med //",
    "T02TD3720E:7a-4": "de phyir de bzhin gshegs rnams kyis //",
    "T02TD3720E:7a-5": "chos rnams thams cad ma skyes gsungs //",
    "T02TD3720E:7a-6": "dngos po rnams ni rnam dpyad na //",
    "T02TD3720E:7a-7": "de dang de la gcig nyid med //",
    "T02TD3720E:7a-8": "gang la gcig nyid yod min pa //",
    "T02TD3720E:7a-9": "de la du ma nyid kyang med //",
    "T02TD3720E:7a-10": "yang dag par grub pa'i dngos po gang yang med de gcig dang du ma'i rang bzhin dang bral ba'i phyir ro //",
    "T02TD3720E:7a-11": "gcig dang du ma ma gtogs par //",
    "T02TD3720E:7a-12": "rnam pa gzhan dang ldan pa yi /",
    "T02TD3720E:7a-13": "dngos po mi rung 'di gnyis ni //",
    "T02TD3720E:7a-14": "phan tshun spangs te gnas phyir ro //",
    "T02TD3720E:7a-15": "de'i phyir na yang dag par na skye ba dang gnas pa dang 'gag pa yang yod par mi 'gyur ro //",
    "T02TD3720E:7a-16": "de lta bas na blo gros rgya mtshos bstan pa las gsungs pa /",
    "T02TD3720E:7a-17": "gang dag rten cing 'brel 'byung ba //",
    "T02TD3720E:7a-18": "de dag dngos nyid ci yang min //",
    "T02TD3720E:7a-19": "gang dag ngo bo nyid med pa //",
    "T02TD3720E:7a-20": "de dag gang du'ang 'byung ba med //",
    "T02TD3720E:7a-21": "ces gsungs so //",
    "T02TD3720E:7a-22": "glang po'i rtsal gyi mdo las kyang /",
    "T02TD3720E:7a-23": "gang zhig skyes par gyur pa yi //",
    "T02TD3720E:7a-24": "chos de gang yang mi dmigs na //",
    "T02TD3720E:7a-25": "'byung ba med pa'i chos rnams la //",
    "T02TD3720E:7a-26": "byis pa dag ni 'byung bar 'dod //",
    "T02TD3720E:7a-27": "ces gsungs so //",
    "T02TD3720E:7a-28": "yang smras pa /",
    "T02TD3720E:7a-29": "bdag dang gzhan smras dngos 'di dag / rang las ma yin gzhan las min //",
    "T02TD3720E:7a-30": "gnyis las ma yin rgyu med min //",
    "T02TD3720E:7a-31": "dngos po gang dang gang yang ni //",
    "T02TD3720E:7a-32": "skye pa nam yang yod ma yin //",
    "T02TD3720E:7a-33": "de ltar ma skyes ngo bo la //",
    "T02TD3720E:7a-34": "sus kyang klan ka bya ru med //",
    "T02TD3720E:7a-35": "dkon mchog 'byung gnas kyi mdo las kyang /",
    "T02TD3720E:7a-36": "gang la rang bzhin yod pa ma yin te //",
    "T02TD3720E:7a-37": "rang bzhin med pas gzhan rkyen ji ltar 'gyur //",
    "T02TD3720E:7a-38": "rang bzhin med pas gzhan gyis ji ltar bskyed //",
    "T02TD3720E:7a-39": "ces gsungs so //",
    "T02TD3720E:7a-40": "yab dang sras mjal ba'i mdo las kyang gsungs pa /",
    "T02TD3720E:7a-41": "chos gang la rang bzhin ma mchis pa de ni dngos po ma mchis pa'o //",
    "T02TD3720E:7a-42": "gang la dngos po ma mchis pa de yongs su ma grub pa'o //",
    "T02TD3720E:7a-43": "gang yongs su ma grub pa de ni mi skyed pa'o //",
    "T02TD3720E:7a-44": "gang mi skye ba de ni mi 'gag pa'o //",
    "T02TD3720E:7b-0": "gang ma skyes ma 'gags pa de ni 'das pa zhes bgyi bar @7b gdags pa ma lags /",
    "T02TD3720E:7b-1": "ma 'ongs pa dang da ltar byung ba zhes gdags par bgyi ba ma lags so //",
    "T02TD3720E:7b-2": "de ltar na don dam par ni dngos po dang dngos po med pa dang /",
    "T02TD3720E:7b-3": "skye ba dang mi skye ba dang /",
    "T02TD3720E:7b-4": "stong pa dang mi stong pa la sogs pa'i spros pa'i dra ba mtha' dag dang bral ba'o //",
    "T02TD3720E:7b-5": "de phyir rtag chad lta ba rnams //",
    "T02TD3720E:7b-6": "gzhung 'di la ni ring du spangs //",
    "T02TD3720E:7b-7": "de yang kun rdzob kyi bden pa la brten nas ni rgyu mthun pa'i 'bras bu 'byung ste /",
    "T02TD3720E:7b-8": "rgyu rnam par dag pa las ni 'bras bu rnam par dag pa 'byung ste /",
    "T02TD3720E:7b-9": "dad pa dang /",
    "T02TD3720E:7b-10": "'dun pa dang /",
    "T02TD3720E:7b-11": "ngo tsha shes pa dang /",
    "T02TD3720E:7b-12": "khrel yod pa dang /",
    "T02TD3720E:7b-13": "bag yod pa la gnas te /",
    "T02TD3720E:7b-14": "sbyin pa nas shes rab kyi bar la slob pa dang /",
    "T02TD3720E:7b-15": "bsdu ba'i dngos po dang /",
    "T02TD3720E:7b-16": "tshad med pa dang /",
    "T02TD3720E:7b-17": "sbyangs pa'i yon tan la nan tan byed pa dang /",
    "T02TD3720E:7b-18": "dran pa nye bar gzhag pa dang /",
    "T02TD3720E:7b-19": "yang dag par spong ba dang /",
    "T02TD3720E:7b-20": "rdzu 'phrul gyi rkang pa la sogs pa la nan tan byed pa ni 'khor los sgyur ba'i rgyal po dang /",
    "T02TD3720E:7b-21": "tshangs pa dang /",
    "T02TD3720E:7b-22": "brgya byin dang /",
    "T02TD3720E:7b-23": "nyan thos kyi byang chub dang /",
    "T02TD3720E:7b-24": "rang sangs rgyas kyi byang chub dang /",
    "T02TD3720E:7b-25": "bla na med pa yang dag par rdzogs pa'i sangs rgyas thob par 'gyur te /",
    "T02TD3720E:7b-26": "dper na sa bon grung po la sogs pa las 'bras bu 'byung ba bzhin no zhes gsungs so //",
    "T02TD3720E:7b-27": "rgyu rnam par ma dag pa gang zhe na /",
    "T02TD3720E:7b-28": "de yang bcom ldan 'das kyis rdo rje phreng ba'i rgyud las gsungs pa /",
    "T02TD3720E:7b-29": "gsang ba pa'i bdag po nyon cig / lus kyi nyes par spyod pa ni rnam pa gsum mo //",
    "T02TD3720E:7b-30": "ngag gi nyes par spyod pa ni rnam pa bzhi'o //",
    "T02TD3720E:7b-31": "yid kyi nyes par spyod pa ni rnam pa gsum ste /",
    "T02TD3720E:7b-32": "de dag gis sems can dmyal bar ltung bar 'gyur ro //",
    "T02TD3720E:7b-33": "phyag na rdo rjes gsol ba /",
    "T02TD3720E:7b-34": "lus kyi nyes par spyod pa dang /",
    "T02TD3720E:7b-35": "ngag gi nyes par spyod pa dang /",
    "T02TD3720E:7b-36": "yid kyi nyes par spyod pa du zhig mchis pa bcom ldan 'das kyis bshad du gsol /",
    "T02TD3720E:7b-37": "bde bar gshegs pa bshad du gsol /",
    "T02TD3720E:7b-38": "bcom ldan 'das kyis bka' stsal pa /",
    "T02TD3720E:7b-39": "gsang ba pa'i bdag po nyes par spyod pa de nyid ni lci bar gyur ba dang tha mal pa rnams te /",
    "T02TD3720E:7b-40": "de la pha dang /",
    "T02TD3720E:7b-41": "ma dang /",
    "T02TD3720E:7b-42": "bla mar gyur pa la sogs pa la gsod pa dang /",
    "T02TD3720E:7b-43": "brdeg pa ni nyes par spyod pa lci ba'o//",
    "T02TD3720E:8a-0": "@8a * // srog gcod pa la sogs pa mi dge ba'i las kyi lam rnams ni nyes par spyod pa tha mal pa'o //",
    "T02TD3720E:8a-1": "ngag gi nyes par spyod pa gang zhe na /",
    "T02TD3720E:8a-2": "dam pa'i chos spong ba dang /",
    "T02TD3720E:8a-3": "lha rnams la tshig rtsub mo smra ba dang /",
    "T02TD3720E:8a-4": "pha ma dang bla mar gyur pa la sogs pa rnams la tshig ngan pa smra ba ni ngag gi nyes pa lci ba'o //",
    "T02TD3720E:8a-5": "skyes bu 'ga' zhig gang zag dad pas nan tan nyams su len cing dge ba rtsom pa'i gtam gyi skabs de ni 'jig rten pha rol med do zhes bya ba'i rgya che ba'i tshig 'jig rten las 'das pa'i brdzun smra bas dge ba'i las kyi bar chad byed pa dang /",
    "T02TD3720E:8a-6": "tshig 'khyal pa smra ba dang /",
    "T02TD3720E:8a-7": "lkog 'phyas byed pa dang /",
    "T02TD3720E:8a-8": "mi dge ba'i las kyi lam gyi gtam rnams ni ngag gi nyes par spyod pa tha mal pa'o //",
    "T02TD3720E:8a-9": "yid kyi nyes par spyod pa ni bla ma dang /",
    "T02TD3720E:8a-10": "pha dang ma dang theg pa chen po la zhugs pa'i sems can rnams yang dag par spong ba la zhugs pa dang /",
    "T02TD3720E:8a-11": "yang dag par rdzogs pa'i sangs rgyas la ngan sems pa dang /",
    "T02TD3720E:8a-12": "gnod par sems pa ni yid kyi nyes par spyod pa lci ba'o //",
    "T02TD3720E:8a-13": "dud 'gro la sogs pa tha mal pa'i sems can rnams la ngan sems dang gnod par sems pa ni tha mal pa'o zhes gsungs so//",
    "T02TD3720E:8a-14": "de ltar 'bras bu ni rgyu'i rjes su 'jug pa'i phyir na dge ba la 'jug cing mi dge ba las ldog par bya'o //",
    "T02TD3720E:8a-15": "da ni ming la mngon par zhen pa rnams kyi 'khrul pa bsal ba'i phyir don dam pa'i bden pa'i ming gi rnam grangs 'ga' zhig la 'jug par bya ste /",
    "T02TD3720E:8a-16": "de la dang po 'od gsal ba dang ;",
    "T02TD3720E:8a-17": "thams cad stong pa dang /",
    "T02TD3720E:8a-18": "dngos po med pa dang /",
    "T02TD3720E:8a-19": "snang ba med pa dang /",
    "T02TD3720E:8a-20": "bdag med pa dang /",
    "T02TD3720E:8a-21": "mya ngan las 'das pa dang /",
    "T02TD3720E:8a-22": "srog med pa dang /",
    "T02TD3720E:8a-23": "gang zag med pa dang /",
    "T02TD3720E:8a-24": "gso ba med pa dang /",
    "T02TD3720E:8a-25": "skye ba med pa dang /",
    "T02TD3720E:8a-26": "'gag pa med pa dang /",
    "T02TD3720E:8a-27": "yi ge med pa dang /",
    "T02TD3720E:8a-28": "tshig med pa dang /",
    "T02TD3720E:8a-29": "brjod du med pa dang /",
    "T02TD3720E:8a-30": "bsam gyis mi khyab pa dang /",
    "T02TD3720E:8a-31": "mtha' yas pa dang /",
    "T02TD3720E:8a-32": "grangs med pa dang /",
    "T02TD3720E:8a-33": "dbang po las 'das pa dang /",
    "T02TD3720E:8a-34": "gnas med pa dang /",
    "T02TD3720E:8a-35": "mtshan nyid med pa dang /",
    "T02TD3720E:8a-36": "'dus ma byas pa dang /",
    "T02TD3720E:8a-37": "mtshan ma med pa dang /",
    "T02TD3720E:8a-38": "zad pa med pa dang /",
    "T02TD3720E:8a-39": "sgrib pa med pa dang /",
    "T02TD3720E:8b-0": "tshul @8b gcig pa dang /",
    "T02TD3720E:8b-1": "zhi ba dang /",
    "T02TD3720E:8b-2": "nam mkha' dang mnyam pa dang /",
    "T02TD3720E:8b-3": "rang bzhin gyis dag pa dang /",
    "T02TD3720E:8b-4": "thog ma med pa dang /",
    "T02TD3720E:8b-5": "dbus med pa dang /",
    "T02TD3720E:8b-6": "tha ma med pa dang /",
    "T02TD3720E:8b-7": "'gro ba med pa dang /",
    "T02TD3720E:8b-8": "'ong ba med pa dang /",
    "T02TD3720E:8b-9": "ring po ma yin pa dang /",
    "T02TD3720E:8b-10": "nye ba ma yin pa ste /",
    "T02TD3720E:8b-11": "de ltar rtogs par dka' ba'i gnas so //",
    "T02TD3720E:8b-12": "de'i phyir gsang ba 'dus pa'i rgyud las kyang /",
    "T02TD3720E:8b-13": "byang chub kyi sems ni de bzhin gshegs pa thams cad kyi ye shes 'byung ba med pa'i gnas lta bu ste /",
    "T02TD3720E:8b-14": "byang chub kyi sems de yang lus la mi gnas /",
    "T02TD3720E:8b-15": "ngag la mi gnas /",
    "T02TD3720E:8b-16": "sems la mi gnas so //",
    "T02TD3720E:8b-17": "chos gang khams gsum na mi gnas pa de skye ba yang med /",
    "T02TD3720E:8b-18": "'gag pa yang med pa ste /",
    "T02TD3720E:8b-19": "'di ni ye shes 'byung ba'i gnas so zhes gsungs so //",
    "T02TD3720E:8b-20": "de ltar /",
    "T02TD3720E:8b-21": "gzod nas zhi zhing ma skyes pa'i //",
    "T02TD3720E:8b-22": "rang bzhin dag pa'i chos nyid la //",
    "T02TD3720E:8b-23": "byis pa'i blo dang ldan pa rnams //",
    "T02TD3720E:8b-24": "yod dang med par rtog par byed //",
    "T02TD3720E:8b-25": "ces gsungs so //",
    "T02TD3720E:8b-26": "de'i phyir byis pa so so'i skye bo thog ma med pa nas sgro 'dogs pa dang skur pa 'debs pas dkrugs shing log pa'i lta ba can gyis dag pa'i chos kyi dbyings 'od gsal ba'i don rtogs par dka' ba'i phyir na sgyu ma rnam par dag pa yid la bya'o //",
    "T02TD3720E:8b-27": "phung po khams dang skye mched rnams //",
    "T02TD3720E:8b-28": "gzugs brnyan lta bur yongs shes na //",
    "T02TD3720E:8b-29": "yul gyi 'dom la mi chags so //",
    "T02TD3720E:8b-30": "de ltar yang shes rab kyi pha rol tu phyin pa brgyad stong pa las gsungs pa /",
    "T02TD3720E:8b-31": "rab 'byor gyis smras pa /",
    "T02TD3720E:8b-32": "lha'i bu dag mya ngan las 'das pa yang rmi lam lta bu sgyu ma lta bur nga smra'o //",
    "T02TD3720E:8b-33": "mya ngan las 'das pa las kyang ches lhag pa'i chos gzhan zhig yod kyang de yang sgyu ma lta bu rmi lam lta bu zhes gsungs so //",
    "T02TD3720E:8b-34": "de bzhin du rgyal ba skyed ma las kyang /",
    "T02TD3720E:8b-35": "gzugs nas rnam pa thams cad mkhyen pa'i ye shes kyi bar du sgyu ma lta bu rmi lam lta bur gsungs so //",
    "T02TD3720E:8b-36": "de ltar ye shes rdo rje kun las btus pa zhes bya ba rnal 'byor chen po'i rgyud las kyang gsungs pa /",
    "T02TD3720E:8b-37": "sems dang sems las byung ba'i rnal 'byor chen po ni bde ba chen po'i ting nge 'dzin to //",
    "T02TD3720E:8b-38": "de ni sgyu ma'i dpes nye bar mtshon pa ste /",
    "T02TD3720E:9a-0": "de bas na sangs rgyas kyi zhing @9a * //",
    "T02TD3720E:9a-1": "gangg'a'i klung gi bye ma snyed kyi de bzhin gshegs pa thams cad ni sgyu ma lta bu dang /",
    "T02TD3720E:9a-2": "chu zla lta bu dang /",
    "T02TD3720E:9a-3": "mig yor lta bu dang /",
    "T02TD3720E:9a-4": "smig rgyu lta bu dang /",
    "T02TD3720E:9a-5": "rmi lam lta bu dang /",
    "T02TD3720E:9a-6": "brag ca lta bu dang /",
    "T02TD3720E:9a-7": "dri za'i grong khyer dang /",
    "T02TD3720E:9a-8": "mig 'phrul dang /",
    "T02TD3720E:9a-9": "'ja' tshon dang /",
    "T02TD3720E:9a-10": "glog dang ;",
    "T02TD3720E:9a-11": "chu'i chu bur dang /",
    "T02TD3720E:9a-12": "me long gi gzugs brnyan te /",
    "T02TD3720E:9a-13": "sgyu ma'i dpe bcu gnyis kyis bde ba chen po'i ting nge 'dzin nye bar mtshon par 'gyur ba yin te /",
    "T02TD3720E:9a-14": "de ltar phyogs bcu'i 'jig rten gyi khams na gnas pa'i de bzhin gshegs pa thams cad 'khor ba ji snyed pa'i bar du sgyu ma lta bu'i ting nge 'dzin gyis bzhugs nas sangs rgyas kyi zhing nas sangs rgyas kyi zhing du sems can gyi don mdzad do zhes gsungs so //",
    "T02TD3720E:9a-15": "dpal gsang ba 'dus pa'i rgyud las kyang gsungs pa /",
    "T02TD3720E:9a-16": "kye bcom ldan 'das de bzhin gshegs pa thams cad rmi lam 'di ni bdag gis khams gsum du rmi lam mthong bar bya'o snyam du mi sems so //",
    "T02TD3720E:9a-17": "rmi lam yang bdag gis rmi lam mthong ngo snyam du mi sems te /",
    "T02TD3720E:9a-18": "khams gsum gyi bya ba de rnams kyang rmi lam lta bu rmi lam dang 'dra ba rmi lam las byung ba'o //",
    "T02TD3720E:9a-19": "de bzhin du de bzhin gshegs pa thams cad dang byang chub sems dpa' rnams dang sems can thams cad rmi lam lta bu bdag med pa'o //",
    "T02TD3720E:9a-20": "srog med pa'o //",
    "T02TD3720E:9a-21": "gang zag med pa'o zhes gsungs so //",
    "T02TD3720E:9a-22": "glang po'i rtsal gyi mdo las kyang /",
    "T02TD3720E:9a-23": "sh'a ri'i bu 'di ji snyam du sems /",
    "T02TD3720E:9a-24": "gang chos rnams kyi ngo bo nyid shes pa de yod pa yin nam /",
    "T02TD3720E:9a-25": "'on te med pa yin /",
    "T02TD3720E:9a-26": "gsol ba /",
    "T02TD3720E:9a-27": "bcom ldan 'das gang chos thams cad kyi ngo bo nyid 'tshal ba de ni sgyu ma'i ngo bo nyid 'tshal lo //",
    "T02TD3720E:9a-28": "de ci'i slad du zhe na /",
    "T02TD3720E:9a-29": "bcom ldan 'das kyis chos thams cad sgyu ma ngo bo nyid do zhes bstan pa'i slad du ste zhes gsungs so //",
    "T02TD3720E:9a-30": "yab dang sras mjal ba'i mdo las kyang /",
    "T02TD3720E:9a-31": "me long yongs su dag pa la //",
    "T02TD3720E:9a-32": "ji ltar rang bzhin med pa yi //",
    "T02TD3720E:9a-33": "gzugs brnyan snang ba de bzhin du //",
    "T02TD3720E:9a-34": "ljon pa chos rnams shes par gyis //",
    "T02TD3720E:9a-35": "zhes gsungs so //",
    "T02TD3720E:9a-36": "rigs pa drug cu pa las kyang /",
    "T02TD3720E:9a-37": "dngos po gzugs brnyan lta bur ni //",
    "T02TD3720E:9b-0": "ye shes mig gis @9b rab mthong na //",
    "T02TD3720E:9b-1": "bdag nyid chen po de dag ni //",
    "T02TD3720E:9b-2": "yul gyi 'dam la mi chags so //",
    "T02TD3720E:9b-3": "zhes gsungs so //",
    "T02TD3720E:9b-4": "theg pa chen po nyi shu pa las kyang /",
    "T02TD3720E:9b-5": "dngos po rnams kyi rang bzhin ni //",
    "T02TD3720E:9b-6": "gzugs brnyan dang ni mtshungs par 'dod //",
    "T02TD3720E:9b-7": "ces gsungs so //",
    "T02TD3720E:9b-8": "rin chen phreng ba las kyang gsungs pa /",
    "T02TD3720E:9b-9": "so so'i skye bo la gsang ba //",
    "T02TD3720E:9b-10": "gang yin de ni zab pa'i chos //",
    "T02TD3720E:9b-11": "'jig rten sgyu ma lta bu nyid //",
    "T02TD3720E:9b-12": "sangs rgyas bstan pa bdud rtsi yin //",
    "T02TD3720E:9b-13": "ji ltar sgyu ma'i glang po la //",
    "T02TD3720E:9b-14": "skye dang 'jig pa nyid snang yang //",
    "T02TD3720E:9b-15": "de la don gyis yang dag tu //",
    "T02TD3720E:9b-16": "skye dang 'jig pa nyid med ltar //",
    "T02TD3720E:9b-17": "de bzhin sgyu 'dra'i 'jig rten la //",
    "T02TD3720E:9b-18": "skye dang 'jig pa nyid snang yang //",
    "T02TD3720E:9b-19": "dam pa'i don du skye ba dang //",
    "T02TD3720E:9b-20": "'jig pa nyid ni yod ma yin //",
    "T02TD3720E:9b-21": "ji ltar sgyu ma'i glang po ni //",
    "T02TD3720E:9b-22": "gang nas mi 'ong gang mi 'gro //",
    "T02TD3720E:9b-23": "sems rmongs tsam du zad pas na //",
    "T02TD3720E:9b-24": "yang dag nyid du gnas pa med //",
    "T02TD3720E:9b-25": "de bzhin sgyu 'dra'i 'jig rten ni //",
    "T02TD3720E:9b-26": "gang nas ma 'ongs gar mi 'gro //",
    "T02TD3720E:9b-27": "sems rmongs tsam du zad pas na //",
    "T02TD3720E:9b-28": "yang dag nyid du gnas pa med //",
    "T02TD3720E:9b-29": "ces gsungs so //",
    "T02TD3720E:9b-30": "de ltar phung po dang khams dang skye mched rnams ni sgyu ma'i rang bzhin te /",
    "T02TD3720E:9b-31": "sgyu ma'i rnal 'byor yid la byed pa'i gang zag ni nyon mongs pa med pa dang /",
    "T02TD3720E:9b-32": "las dang /",
    "T02TD3720E:9b-33": "sdug bsngal las grol bar 'gyur te /",
    "T02TD3720E:9b-34": "rim gyis sgyu ma'i rang bzhin stong par shes pa 'byung ste /",
    "T02TD3720E:9b-35": "de lta bas na chos thams cad sgyu ma lta bur yid la byas na ye shes sgyu ma lta bu nyid thob par 'gyur ro //",
    "T02TD3720E:9b-36": "de lta bas na lus dang ngag dang sems sgyu ma lta bus nyon mongs pa dang las dang sdug bsngal sgyu ma lta bu las log la /",
    "T02TD3720E:9b-37": "tshogs gnyis sgyu ma lta bu la 'jug na 'khor ba sgyu ma las thar bar byed pa 'di ni yang dag pa'i lam mo //",
    "T02TD3720E:9b-38": "de ltar na sgyu ma'i dpe brgyad dam bcu gnyis la brten te 'jug par bya'o //",
    "T02TD3720E:9b-39": "byis pa so so'i skye bo shes rab kyi mthu chung ba rnams kyis lam ma nor bar 'jug pa'i rim pa dang /",
    "T02TD3720E:9b-40": "lam gyi ngo bo mi shes pa rnams kyi don du bla ma dang mdo sde dang rgyud sde la brten nas gzhung du bkod pa'o //",
    "T02TD3720E:9b-41": "theg chen don bsdus sgron ma 'di //",
    "T02TD3720E:9b-42": "gzhung du bkod pa'i bsod nams des //",
    "T02TD3720E:10a-0": "'gro ba ma lus thams cad @10a * //",
    "T02TD3720E:10a-1": "dag ; sku gsum myur du thob par shog / theg pa chen po'i don bsdus pa'i sgron ma zhes bya ba /",
    "T02TD3720E:10a-2": "slob dpon nag po zhabs kyis mdzad pa rdzogs so /",
    "T02TD3720E:10a-4": "// / rgya gar gyi mkhan po krishna ba de nyid dang /",
    "T02TD3720E:10a-5": "lo tsva ba dge slong chos kyi shes rab kyis bsgyur cing zhus te gtan la phab pa'o//"
}