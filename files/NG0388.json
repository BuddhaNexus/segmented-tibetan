{
    "NG0388:1": "@#// bod skad du /",
    "NG0388:2": "byang chub sems sgom pa yi ge med pa'i rgyud /",
    "NG0388:3": "bcom ldan 'das dpal rdo rje 'dzin pa la phyag 'tshal lo //",
    "NG0388:4": "chos kyi dbyings gting dpag dka' ba'i don zab mo",
    "NG0388:5": "zhes bya ba'i ting nge 'dzin la snyoms par zhugs",
    "NG0388:6": "nas / thams cad yi ge med pa'i rang bzhin du bde ba mchog gis gzigs te /",
    "NG0388:7": "rang bzhin gzung du med pa'i don 'di bka' stsal to //",
    "NG0388:8": "rang bzhin rang gis rtogs gyur nas //",
    "NG0388:9": "dngas snyigs med pa'i zab mo nyid //",
    "NG0388:10": "dang ba nyid na zab mo yis //",
    "NG0388:11": "lung du sgom bsgrub kun dang bral //",
    "NG0388:12": "byang chub sems nyid ltar mi mthong *//",
    "NG0388:13": "'bad pas don nyid kun dang bral //",
    "NG0388:14": "bsgoms pas nyams rnyed mi 'gyur ro //",
    "NG0388:15": "de la bdud rnam bzhi 'byung ste //",
    "NG0388:16": "gzigs pa gzugs dang grags pa sgra //",
    "NG0388:17": "'od kyi bdud dang bslu ba rnams //",
    "NG0388:18": "rang gi rgyud ni 'byung ba'o //",
    "NG0388:19": "ye shes phyin ci ma log pa //",
    "NG0388:20": "dang po bzlas dang brjod du med //",
    "NG0388:21": "sems kyi skad cig dang po la //",
    "NG0388:22": "chos so cog gi rtsa ba ste //",
    "NG0388:23": "bslab par bya zhing goms par bya //",
    "NG0388:24": "shin tu goms pa'i stobs ldan na //",
    "NG0388:25": "mtshan ma spyi dang rang gis spangs //",
    "NG0388:26": "theg pa kun dang khyad par 'jug / rang ka ma la ga la gnas //",
    "NG0388:27": "ma bsgrubs thams cad lhun gyis rdzogs //",
    "NG0388:28": "rtog pa thams cad mi g.yo brtan //",
    "NG0388:29": "nges don snying po bla na med //",
    "NG0388:30": "byang chub sems sgom pa'i rgyud yi ge med pa las /",
    "NG0388:31": "chos nyid kyi skabs ///",
    "NG0388:32": "/ ring pa'i rgyu nyid rnams spangs la //",
    "NG0388:33": "nye ba nyid du 'jug pa yi //",
    "NG0388:34": "bsam pa dag dang ldan pas ni //",
    "NG0388:35": "thams cad tshul bzung man ngag brtag / thabs che thabs myur thabs gsang pas //",
    "NG0388:36": "mtshan ma'i don la rnam mi brtag / dbyings nyid rig pa skad cig la //",
    "NG0388:37": "mthong ba thams cad blo yis bslad //",
    "NG0388:38": "ma mthong mthong phyir mthong ba ni //",
    "NG0388:39": "gong na med de de ltar min //",
    "NG0388:40": "mtshan ma'i bag chags rgyu ba chad //",
    "NG0388:41": "de yang mtshan ma'i mthar phyin no //",
    "NG0388:42": "mtshan nyid ye shes gsang ba ste //",
    "NG0388:43": "don dam blo yi spyod yul min //",
    "NG0388:44": "rtogs dang ma rtogs nyid kyi cha //",
    "NG0388:45": "zung du 'jug dang 'od gsal med //",
    "NG0388:46": "dbang dang dam tshig cha lag rdzogs //",
    "NG0388:47": "'khor ba mya ngan 'das mthar phyin //",
    "NG0388:48": "yon tan kun gyi tshogs nyid @#//",
    "NG0388:49": "de //",
    "NG0388:50": "dngos med cing yang snang ba'i sems //",
    "NG0388:51": "cig char 'jug pa'i rnal 'byor pas //",
    "NG0388:52": "stong pa nyid la blo gtad de //",
    "NG0388:53": "mthar phyin 'gag med bka' yang dag / ye shes zab mo'i ngo bo yis //",
    "NG0388:54": "ma bsams ma sbyangs rab zhi ba'i //",
    "NG0388:55": "rnam rtog nyid kyang ye shes sku //",
    "NG0388:56": "bla med rdzogs chen brjod las 'das //",
    "NG0388:57": "rang byung rang zhi rang la gnas //",
    "NG0388:58": "mthong med rtsol ba las 'das pa //",
    "NG0388:59": "byang chub nam mkha'i rang bzhin no //",
    "NG0388:60": "byang chub kyi sems sgom pa yi ge med pa las /",
    "NG0388:61": "rang bzhin nang gi skabs ///",
    "NG0388:62": "/ mthong ba med pa'i dbyings nyid la //",
    "NG0388:63": "ye shes zab mo'i skad cig mas //",
    "NG0388:64": "rang bzhin 'byung ba rab tu ste //",
    "NG0388:65": "de yi rtsol bral yang dag nyid //",
    "NG0388:66": "ye nas rang bzhin gnas pa yis //",
    "NG0388:67": "mnyam pa'i dbyings kyis kun la khyab //",
    "NG0388:68": "ye shes kyis kyang de bzhin no //",
    "NG0388:69": "dbyings la ye shes rab 'byor ba //",
    "NG0388:70": "de nyid sangs rgyas sa las 'das //",
    "NG0388:71": "shes rab thabs rdzogs rtog pas bskyed //",
    "NG0388:72": "de nyid sangs rgyas sa nyid do //",
    "NG0388:73": "stong dang mi stong tshig las 'das //",
    "NG0388:74": "bsam med dag par gnas pa ste //",
    "NG0388:75": "rgyu dang 'bras bu lhun grub pas //",
    "NG0388:76": "gnyen pos ma bcos rab tu zhi //",
    "NG0388:77": "rang bzhin zhi ba thabs chen po //",
    "NG0388:78": "bag chags rgyun nyid rang bzhin chad //",
    "NG0388:79": "bkag nas chad pa'i shin tu srog / srog las sdug bsngal byung tshor te //",
    "NG0388:80": "mthong dang ltar ni med pa ste //",
    "NG0388:81": "ye nas rang byung dbyings de la //",
    "NG0388:82": "ye nas rang byung ye shes dpal //",
    "NG0388:83": "rang la rang byung ye shes de //",
    "NG0388:84": "rig pa'i bya ras sod par bya //",
    "NG0388:85": "rig pas ma sod ma tshor 'chor //",
    "NG0388:86": "bde ba nyams te bying ba yin //",
    "NG0388:87": "yang dag bde ba ma yin no //",
    "NG0388:88": "bde ba rnyed pas thams cad 'dus //",
    "NG0388:89": "byang chub sems sgom pa yi ge med pa'i rgyud las /",
    "NG0388:90": "mthong bas ltar med pa'i skabs ///",
    "NG0388:91": "/ stong pa nyid las gzhan min pas //",
    "NG0388:92": "stong lta de ni thabs rgyal po //",
    "NG0388:93": "rgyal po mtho bo mi yi mchog / de yis las rnams gzhan las btsal //",
    "NG0388:94": "gzhan rnams las rnams gang byas kyang *//",
    "NG0388:95": "rgyal po min te phal pa la //",
    "NG0388:96": "rgyal las dmangs 'byung tha mar rgyal //",
    "NG0388:97": "ye nas rgyal po rgyal ba yang *//",
    "NG0388:98": "zungs thub rgyal pos dmangs rnams kyang *//",
    "NG0388:99": "'bad rtsol med pa'i thabs kyis bcom //",
    "NG0388:100": "rgyal po dpa' bo thams cad 'joms //",
    "NG0388:101": "bcom pas rgyal 'khor shin tu bzang *//",
    "NG0388:102": "bzang mi dmos pa'i rgyal po ste //",
    "NG0388:103": "kun las dpags pa yin par grags //",
    "NG0388:104": "dpa' bo de bsad slar 'tsho ba //",
    "NG0388:105": "de ni rgyal po rdzu 'phrul can //",
    "NG0388:106": "byang chub kyi sems yi ge med pa'i rgyud las /",
    "NG0388:107": "ye shes zung mar bstan pa'i skabs ///",
    "NG0388:108": "/ gang gis dpag cing mtshon du med //",
    "NG0388:109": "de ni chos dbyings zad ma ste //",
    "NG0388:110": "gang gis ma bskyed rang 'byung ba //",
    "NG0388:111": "phyogs ris kun dang bral ba ste //",
    "NG0388:112": "yi ge med de dbyings kyi mchog / gleng bral tshig la dbyings 'das pas //",
    "NG0388:113": "sna tshogs sogs pa'i spyod @#//",
    "NG0388:114": "yul min //",
    "NG0388:115": "shin tu phra bas rnam brtags la //",
    "NG0388:116": "rtsing pos dpyad na phra ma dag / sgra phyir 'brangs na grub mtha' nyams //",
    "NG0388:117": "rtsol ba 'ba' zhig 'ching ba'i rgyu //",
    "NG0388:118": "ma btsal ba na rtsom pa zhig / de ni bcom ldan 'das zhes bya //",
    "NG0388:119": "mi dmigs dbyings kyi ngang nyid ni //",
    "NG0388:120": "cis kyang mi dmigs dngos snang ba //",
    "NG0388:121": "mkha' zhes pa nyid dbyings kyi don //",
    "NG0388:122": "byang chub kyi sems sgom pa yi ge med pa las /",
    "NG0388:123": "dbyings kyi don bstan pa'i skabs ///",
    "NG0388:124": "/ chos dbyings dag pa'i mkha' klong la //",
    "NG0388:125": "rgyu med spangs pa'i ye shes dbab //",
    "NG0388:126": "ye shes nyid de chos skur dag / de ltar sangs rgyas chos sku de //",
    "NG0388:127": "sangs rgyas kyis kyang gzigs su med //",
    "NG0388:128": "chos dbyings spros med spros bral la //",
    "NG0388:129": "ye shes lhun grub ma bskyed pas //",
    "NG0388:130": "de bzhin rang 'byung rig pa yin //",
    "NG0388:131": "yi ge med pa'i rgyud du grags //",
    "NG0388:132": "rmad du byung ba spros dang bral //",
    "NG0388:133": "spros med dbyings dang ye shes ni //",
    "NG0388:134": "nam mkha'i dbyings te ye shes so //",
    "NG0388:135": "nam mkha' la ni nam mkha' sgom //",
    "NG0388:136": "de las nyams pa'i 'khor lo yin //",
    "NG0388:137": "dig ma rmi lam lta bu la //",
    "NG0388:138": "'di dang 'di zhes bstan du med //",
    "NG0388:139": "mkhas pa man ngag gsum dang ldan //",
    "NG0388:140": "byang chub kyi sems sgom pa yi ge med pa las /",
    "NG0388:141": "dbyings dang ye shes gnyis su med par bstan pa'i skabs ///",
    "NG0388:142": "/ blun po rtog ge'i shes pa nyid //",
    "NG0388:143": "yod dag med pa'i chos la spyod //",
    "NG0388:144": "byang chub sems la ming med pas //",
    "NG0388:145": "dmigs na rtog dang 'khor ba nyid //",
    "NG0388:146": "rnam par rtog pa'i rgyu brtags na //",
    "NG0388:147": "rgyu yi rgyu de 'bras bu+i' mchog / der shes rig pa'i ye shes nyid //",
    "NG0388:148": "dbyings dang ye shes brtags pa'i mthus //",
    "NG0388:149": "snying po bstan du med pa'o //",
    "NG0388:150": "shes pa thang sha ma chad par //",
    "NG0388:151": "kun bzang nga las mi g.yo bar //",
    "NG0388:152": "ye nas blang dor med pas na //",
    "NG0388:153": "sems nyid gang la'ang gtad mi bya //",
    "NG0388:154": "rtag chad bde ba'i rlung yin pas //",
    "NG0388:155": "chos dang bde kun grub pa med //",
    "NG0388:156": "rnam dag 'khor ba'i don med pas //",
    "NG0388:157": "rdzogs sangs rgyas pas chos rnams med //",
    "NG0388:158": "rtog pa can la sna tshogs snang *//",
    "NG0388:159": "dbyings dang ye shes gnyis yod na //",
    "NG0388:160": "'di ni ye shes dbyings ma yin //",
    "NG0388:161": "byang chub nyid la byang chub gnas //",
    "NG0388:162": "rgyun gnas bag chags brtas pa'i mthus //",
    "NG0388:163": "shes pa nang du rub pa yin //",
    "NG0388:164": "mthong ba med pa chos kyi sku //",
    "NG0388:165": "sems ni nam mkha' dang 'dra ste //",
    "NG0388:166": "gang du mi g.yo cir mi brtag / g.yos na nyams te chags na 'khor //",
    "NG0388:167": "byang chub kyi sems sgom pa yi ge med pa las /",
    "NG0388:168": "sgom pa'i skyon bstan pa'i skabs ///",
    "NG0388:169": "/ sems mi g.yo ba mnyam pa nyid //",
    "NG0388:170": "spyod yul thams cad las 'das pas //",
    "NG0388:171": "mtshon pa las ni mi mtshon pa //",
    "NG0388:172": "sgrub pa las 'das mi bsgrub pa //",
    "NG0388:173": "smra ru med pas mi bsgoms pa //",
    "NG0388:174": "de ni gnyis med nyams zhes bya //",
    "NG0388:175": "rnam shes yul la mi 'brang ba //",
    "NG0388:176": "byang chub chen po zhes bya ba //",
    "NG0388:177": "rang 'byung chen po zang thal @#//",
    "NG0388:178": "ba //",
    "NG0388:179": "sems ni dmigs med mkha' dang 'dra //",
    "NG0388:180": "nam mkha' la ni nam mkha' rol //",
    "NG0388:181": "mkha' ru sgom pas mkhar mi smra //",
    "NG0388:182": "spyod yul gang la'ang mi spyad na //",
    "NG0388:183": "ye shes ye shes me bo che //",
    "NG0388:184": "mi g.yo ba ni de nyid do //",
    "NG0388:185": "yang dag phyin phyir g.yo ba med //",
    "NG0388:186": "mi gnas pa la'ang mi gnas te //",
    "NG0388:187": "gal te sems la gtad yod pas //",
    "NG0388:188": "sems kyis sems 'ching mi 'chor ro //",
    "NG0388:189": "snang ba med pas mi btsal gzhag / byang chub",
    "NG0388:190": "kyi sems sgom pa yi ge med pa'i rgyud las",
    "NG0388:191": "/ zab mor bstan pa'i skabs //    // rang byung snying po rang 'byung bas //",
    "NG0388:192": "byang chub sems la rgyu rkyen med //",
    "NG0388:193": "yul nyid sgyu mar shes pa de yang rtog / smra med gleng bral de la sems gang med //",
    "NG0388:194": "blo med kun bral chos rnams 'dzin mi byed //",
    "NG0388:195": "ma g.yos mnyam pa sems kyi gtsor bstan no //",
    "NG0388:196": "gang du ma mthong dngos ma grub //",
    "NG0388:197": "dngos grub yang dag don ma yin //",
    "NG0388:198": "ci yi ngo bo cir mi brtags //",
    "NG0388:199": "bde gshegs ma lus lam rgan yin //",
    "NG0388:200": "bsgrub bya grub par bya ba'i chos //",
    "NG0388:201": "rtog pa'i dbang gis sna tshogs 'dzin //",
    "NG0388:202": "rdzogs sangs rgyas pas chos rnams med //",
    "NG0388:203": "'du 'bral med pa chos kyi sku //",
    "NG0388:204": "mtshan ma mtshan ma med pa nyid //",
    "NG0388:205": "yul la rig pa'i gnas mi bca' //",
    "NG0388:206": "byang chub kyi sems sgom pa yi ge med pa'i rgyud las /",
    "NG0388:207": "rang rig pa'i skabs ///",
    "NG0388:208": "/ de nas chos kyi dbyings gting dpag dka' ba'i ting nge 'dzin las bzhengs nas /",
    "NG0388:209": "'khor gyi bde bar gshegs pa rnams la rigs kyi",
    "NG0388:210": "bu dag ces bos nas byang chub sems sgom pa",
    "NG0388:211": "yi ge med pa'i rgyud 'di'i don mthong ngam //",
    "NG0388:212": "thos sam rtogs sam //",
    "NG0388:213": "'di'i don dang ldan pa dang *//",
    "NG0388:214": "thog rgyu dbab pa dang *//",
    "NG0388:215": "phugs pa shin tu dka' ste /",
    "NG0388:216": "spros pa dang bral ba bde bar gshegs pa rnams kyis gzigs par dka'o //",
    "NG0388:217": "de nas dpa' bo'i mchog la bde bar gshegs pa rnams kyis gsol ba /",
    "NG0388:218": "byang chub kyi sems bsgom pa yi ge med pa'i",
    "NG0388:219": "rgyud du gsungs pa 'di gang ltar yang ma 'khums",
    "NG0388:220": "pa lags te / shin tu brtags dka' ba'i don lags te /",
    "NG0388:221": "de bzhin nyid kyi don ma bcos pa 'di bka' stsal pa la yi rang ste /",
    "NG0388:222": "mngon par bka' stsal ba'i tshe na /",
    "NG0388:223": "thams cad slar yang yi ge med pa'i rang bzhin du gyur /",
    "NG0388:224": "byang chub kyi sems sgom pa yi ge med pa'i rgyud ces bya ba /",
    "NG0388:225": "man ngag gi snying po don dam pa'i don dam pa las /",
    "NG0388:226": "thams cad yi ge med par gyur pa'i skabs shin tu brtag dka' ba'i don rdzogs so ///",
    "NG0388:227": "/ rgya gar gyi mkhan po shri sing+ha dang dz+nya",
    "NG0388:228": "na gar+b+ha zer ba 'dug bod kyi lo tsa ba"
}