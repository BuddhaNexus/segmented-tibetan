{
    "NK063(gu)004:1": "// dpal gsang ba snying po'i bsdus don 'od zer mtha' yas zhes bya ba bzhugs so //",
    "NK063(gu)004:3": " thugs mchog rdo rje mi bskyod la //",
    "NK063(gu)004:4": "lhag pa'i lha phyir phyag btsal nas //",
    "NK063(gu)004:5": "rgyud don la dbye de bsdus don //",
    "NK063(gu)004:6": "bde blag rtog phyir 'dir dgod bya //",
    "NK063(gu)004:7": "dpal gsang ba'i snying po 'di la gnyis te /",
    "NK063(gu)004:8": "rgyud kyi mtshan bstan pa dang /",
    "NK063(gu)004:9": "mtshan de dang ldan pa'i rgyud don dngos so //",
    "NK063(gu)004:10": "de la gsum ste /",
    "NK063(gu)004:11": "klad kyi don ston pa la phyag btsal ba dang /",
    "NK063(gu)004:12": "gzhung gi don yi ge'i rgyud bshad pa dngos dang /",
    "NK063(gu)004:13": "mjug gi don rgyud rdzogs pa'i bya ba bstan pa'o //",
    "NK063(gu)004:14": "gnyis pa ni /",
    "NK063(gu)004:15": "bka' rang gnyer gzhung tshogs le'u nyer gnyis la /",
    "NK063(gu)004:16": "slob dpon gdams ngag gis lnga ste /",
    "NK063(gu)004:17": "rgyud 'byung ba'i rgyu gleng gzhi phun sum tshogs pa dang /",
    "NK063(gu)004:18": "rkyen gleng bslang ba dang /",
    "NK063(gu)004:19": "'bras bu rgyud don dngos dang /",
    "NK063(gu)004:20": "de dag la khyab byed du rgyud kyi dgos 'brel dang /",
    "NK063(gu)004:21": "'khor la rgyud gdams shing gtad pa'o //",
    "NK063(gu)004:22": "dang po rgyud kyi rgyu gleng gzhi la gnyis /",
    "NK063(gu)004:23": "le'u'i gzhung dang /",
    "NK063(gu)004:24": "mtshan no //",
    "NK063(gu)004:25": "dang po la gsum ste /",
    "NK063(gu)004:26": "thun mong ma yin pa'i sgo nas gleng gzhi mdor bstan pa dang /",
    "NK063(gu)004:27": "de rgyas par bshad pa dang /",
    "NK063(gu)004:28": "mdor bsdus pa'o //",
    "NK063(gu)004:29": "gnyis pa la gsum ste /",
    "NK063(gu)004:30": "ston pa dang /",
    "NK063(gu)004:31": "gnas dang /",
    "NK063(gu)004:32": "'khor phun sum tshogs pa'o //",
    "NK063(gu)004:33": "dang po la gnyis te /",
    "NK063(gu)004:34": "ston pa'i rang bzhin dang /",
    "NK063(gu)004:35": "ston pa'i ngo bo'i 'chad pa'i skyes bu dang mtshan thun mong du bstan pa'o //",
    "NK063(gu)004:36": "gnas la lnga ste /",
    "NK063(gu)004:37": "rang bzhin dang /",
    "NK063(gu)004:38": "ngo bo dang /",
    "NK063(gu)004:39": "khyad par dang /",
    "NK063(gu)004:40": "mtshan nyid dang /",
    "NK063(gu)004:41": "gdan khri'o //",
    "NK063(gu)004:42": "ngo bo la bdun te /",
    "NK063(gu)004:43": "gzhi dang /",
    "NK063(gu)004:44": "rgyu dang /",
    "NK063(gu)004:45": "rgya khyon dang /",
    "NK063(gu)004:46": "dbyibs dang /",
    "NK063(gu)004:47": "rtse mo dang /",
    "NK063(gu)004:48": "rgyan dang /",
    "NK063(gu)004:49": "'og gzhi 'bur 'phang dang bcas pa'o //",
    "NK063(gu)004:50": "rgyan la gnyis te /",
    "NK063(gu)004:51": "spyi'i rgyan dang /",
    "NK063(gu)004:52": "bye brag gi rgyan no //",
    "NK063(gu)004:53": "khyad par la gsum ste /",
    "NK063(gu)004:54": "glo 'bur dang /",
    "NK063(gu)004:55": "sgo dang /",
    "NK063(gu)004:56": "rta babs kyi don no //",
    "NK063(gu)004:57": "'khor la gsum ste /",
    "NK063(gu)004:58": "rnam grangs dang /",
    "NK063(gu)004:59": "sku mdog dang /",
    "NK063(gu)004:60": "tshad do //",
    "NK063(gu)004:61": "dang po la gnyis te /",
    "NK063(gu)004:62": "rang bzhin gnyis su med pa'i dang /",
    "NK063(gu)004:63": "rig pa khyad par can gyi 'khor ro //",
    "NK063(gu)004:64": "dang po la gnyis te /",
    "NK063(gu)004:65": "rigs kyi yab lnga dang /",
    "NK063(gu)004:66": "yum lnga'o //",
    "NK063(gu)004:67": "rigs khyad par can gyi la gnyis te /",
    "NK063(gu)004:68": "rgyal sras sems dpa'i dang /",
    "NK063(gu)004:69": "'jigs byed chen po'i 'khor ro //",
    "NK063(gu)004:70": "dang po la gnyis te /",
    "NK063(gu)004:71": "nang gi sems dpa' yab yum dang /",
    "NK063(gu)004:72": "phyi'i sems dpa' yab yum mo //",
    "NK063(gu)004:73": "tshad la gnyis te /",
    "NK063(gu)004:74": "khyab pa'i tshad dang /",
    "NK063(gu)004:75": "mang ba'i tshad do //",
    "NK063(gu)004:76": "gleng gzhi bsdus pa la gsum ste /",
    "NK063(gu)004:77": "gsungs pa lo rgyus su brjod pa dang /",
    "NK063(gu)004:78": "bsdus pa dngos gleng gzhi'i nges tshig dang bcas pa dang /",
    "NK063(gu)004:79": "gsang sngags mtshon par byed pa'i tshig go //",
    "NK063(gu)004:80": "don gnyis pa rkyen gleng bslang ba la gnyis te /",
    "NK063(gu)004:81": "le'u'i gzhung dang /",
    "NK063(gu)004:82": "mtshan no //",
    "NK063(gu)004:83": "dang po la gnyis te /",
    "NK063(gu)004:84": "gzhung dngos gleng bslang ba dang /",
    "NK063(gu)004:85": "de'i ngos tshig go //",
    "NK063(gu)004:86": "dang po la gnyis te /",
    "NK063(gu)004:87": "thun mong ma yin par gleng bslang ba dang /",
    "NK063(gu)004:88": "thun mong du'o //",
    "NK063(gu)004:89": "dang po la gnyis /",
    "NK063(gu)004:90": "gsang dbang bskur ba dang /",
    "NK063(gu)004:91": "dbang gnyis kyi las thun mong du bstan pa'o //",
    "NK063(gu)004:92": "dang po la gnyis te /",
    "NK063(gu)004:93": "gleng bslang nas dbang bskur ba dngos dang /",
    "NK063(gu)004:94": "gsang dbang thob pa'i yon tan nges tshig dang bcas pa pa'o //",
    "NK063(gu)004:95": "dang po la gnyis te /",
    "NK063(gu)004:96": "dbang bskur ba'i ched du yab yum gyis snyoms par zhugs pa lo rgyus su brjod pa dang /",
    "NK063(gu)004:97": "nyams su bstar ba'i don las rdzas kyis dbang bskur zhing de'i rtogs pa brjod pa'o //",
    "NK063(gu)004:98": "dbang gnyis kyi las la gsum ste /",
    "NK063(gu)004:99": "gsungs pa lo rgyus su brjod pa dang /",
    "NK063(gu)004:100": "sems bskyed cing ji ltar dbang bskur ba'i rim pa dngos dang /",
    "NK063(gu)004:101": "de'i yon tan no //",
    "NK063(gu)004:102": "bar pa la lnga ste /",
    "NK063(gu)004:103": "g.yo ldang byang sems dang /",
    "NK063(gu)004:104": "'jig 'jug dang /",
    "NK063(gu)004:105": "gnas pa dang /",
    "NK063(gu)004:106": "smon pa dang /",
    "NK063(gu)004:107": "'gro 'ong byang chub kyi sems so //",
    "NK063(gu)004:108": "thun mong du gleng bslang ba la gnyis te /",
    "NK063(gu)004:109": "'khor gyis zhus pa dang /",
    "NK063(gu)004:110": "ston pas gnang ba'o //",
    "NK063(gu)004:111": "dang po la gnyis te /",
    "NK063(gu)004:112": "lo rgyus su brjod pa dang /",
    "NK063(gu)004:113": "gsang ba bzhis chod pa'i gdul bya'i ched du rgyud bshad par zhus pa dngos so //",
    "NK063(gu)004:114": "ston pas gnang ba la gnyis te /",
    "NK063(gu)004:115": "thugs rje bskyed nas gsungs pa lo rgyus su brjod pa dang /",
    "NK063(gu)004:116": "lhun grub kyi chos ston pa'i ched du spro bar zhal gyis bzhes pa'o //",
    "NK063(gu)004:117": "gsum pa rgyud don le'u gsum pa la gnyis te /",
    "NK063(gu)004:118": "gzhung dang /",
    "NK063(gu)004:119": "mtshan no //",
    "NK063(gu)004:120": "dang po la gnyis te /",
    "NK063(gu)004:121": "rgyas pa dang /",
    "NK063(gu)004:122": "bsdus te bstan pa'o //",
    "NK063(gu)004:123": "dang po la gnyis te /",
    "NK063(gu)004:124": "bstan pa 'byung ba'i spyi'i gleng gzhi dang /",
    "NK063(gu)004:125": "yongs su shes par bya ba rgyud dngos kyi lta ba'o //",
    "NK063(gu)004:126": "dang po la gnyis te /",
    "NK063(gu)004:127": "gleng gzhi'i rgyu dang /",
    "NK063(gu)004:128": "de'i ngo bo dngos so //",
    "NK063(gu)004:129": "de la gnyis te /",
    "NK063(gu)004:130": "spyir dang /",
    "NK063(gu)004:131": "bye brag tu bstan pa'o /",
    "NK063(gu)004:132": "de la bzhi ste /",
    "NK063(gu)004:133": "sku'i mdzad pa dang /",
    "NK063(gu)004:134": "thugs kyi mdzad pa dang /",
    "NK063(gu)004:135": "bsam gyis mi khyab pa'i mdzad pa dang /",
    "NK063(gu)004:136": "gsung gi mdzad pa'o //",
    "NK063(gu)004:137": "de la gnyis te /",
    "NK063(gu)004:138": "mdor dang /",
    "NK063(gu)004:139": "rgyas pa'o //",
    "NK063(gu)004:140": "de la gnyis te /",
    "NK063(gu)004:141": "nyon mongs pa la dgongs te dbye ba dang /",
    "NK063(gu)004:142": "gnyen po la dgongs te bsdu ba'o //",
    "NK063(gu)004:143": "yongs su shes par bya ba rgyud dngos kyi lta ba la gnyis te /",
    "NK063(gu)004:144": "ston pas gsungs te sdud pa pos lo rgyus su brjod de mtshams sbyar ba dang /",
    "NK063(gu)004:145": "ji ltar gtan la dbab bya'i lta ba dngos so //",
    "NK063(gu)004:146": "de la gnyis te /",
    "NK063(gu)004:147": "gtan la dbab bya 'khor ba'i chos dang /",
    "NK063(gu)004:148": "'bebs byed mya ngan las 'das pa theg pa chen po'i yon tan no //",
    "NK063(gu)004:149": "dang po la gsum ste /",
    "NK063(gu)004:150": "gzhal bya dang /",
    "NK063(gu)004:151": "gtan tshigs dang /",
    "NK063(gu)004:152": "grub mtha'i 'bras bu rdo rje'i theg pa bstan pa'o //",
    "NK063(gu)004:153": "bar pa la gnyis te /",
    "NK063(gu)004:154": "thun mong bden pa'i dang /",
    "NK063(gu)004:155": "thun mong ma yin pa'i gtan tshigs so //",
    "NK063(gu)004:156": "de la gnyis te /",
    "NK063(gu)004:157": "rtogs pa'i dang /",
    "NK063(gu)004:158": "dag pa'i gtan tshigs so //",
    "NK063(gu)004:159": "dang po la gnyis te /",
    "NK063(gu)004:160": "rgyu gcig pa'i rtogs pa dang /",
    "NK063(gu)004:161": "yig 'bru'i tshul gyis rtogs pa'o //",
    "NK063(gu)004:162": "mya ngan las 'das pa'i theg pa la lnga ste /",
    "NK063(gu)004:163": "theg pa'i khyad par dang /",
    "NK063(gu)004:164": "rang bzhin snang ba dang /",
    "NK063(gu)004:165": "sangs rgyas dang chos la 'byung 'jig dar nub med pa dang /",
    "NK063(gu)004:166": "rgyud kyi che ba dang /",
    "NK063(gu)004:167": "gdul bya dang mthun par gsungs pa'ang yang dag par gsung du med par bstan pa'o //",
    "NK063(gu)004:168": "rgyud kyi che ba la gnyis te /",
    "NK063(gu)004:169": "bstan pa'i 'byung gnas yin pa dang //",
    "NK063(gu)004:170": "lung gi spyi 'grel yin pa'o //",
    "NK063(gu)004:171": "lung gi spyi 'grel yin pa'o //",
    "NK063(gu)004:172": "le'u bsdus pa la bzhi ste /",
    "NK063(gu)004:173": "gsungs pa lo rgyus su brjod pa dang /",
    "NK063(gu)004:174": "bsdus pa dngos dang /",
    "NK063(gu)004:175": "gsang sngags mtshon pa'i tshig dang /",
    "NK063(gu)004:176": "bsdus pa'i yon tan no //",
    "NK063(gu)004:177": "le'u bzhi pa la gsum ste /",
    "NK063(gu)004:178": "gsungs pa lo rgyus su rjod pa dang /",
    "NK063(gu)004:179": "gzhung dang /",
    "NK063(gu)004:180": "mtshan no //",
    "NK063(gu)004:181": "gzhung la gnyis te /",
    "NK063(gu)004:182": "rgyas pa dang /",
    "NK063(gu)004:183": "bsdus pa'o //",
    "NK063(gu)004:184": "dang po la bzhi ste /",
    "NK063(gu)004:185": "yi ge ji ltar byung ba'i tshul dang /",
    "NK063(gu)004:186": "yi ge byung ba'i mthu dang /",
    "NK063(gu)004:187": "lam pa'i dbang du sems sbyang ba dang /",
    "NK063(gu)004:188": "yi ge'i don bshad pa'o //",
    "NK063(gu)004:189": "sems sbyang ba la gsum ste /",
    "NK063(gu)004:190": "a la sems sbyang ba dang /",
    "NK063(gu)004:191": "yi ge gzhan la sems sbyang ba dang /",
    "NK063(gu)004:192": "de ye shes kyi rgyur bstan pa'o //",
    "NK063(gu)004:193": "don bshad pa la gsum ste /",
    "NK063(gu)004:194": "lo rgyus su brjod pa dang /",
    "NK063(gu)004:195": "don bshad pa dngos dang /",
    "NK063(gu)004:196": "mjug bsdu ba'o //",
    "NK063(gu)004:197": "bar pa la gnyis te /",
    "NK063(gu)004:198": "spyi'i mtshan nyid kyi don dang /",
    "NK063(gu)004:199": "rang gi mtshan nyid kyi don no //",
    "NK063(gu)004:200": "dang po la bzhi ste /",
    "NK063(gu)004:201": "yi ge'i che ba dang /",
    "NK063(gu)004:202": "rang bzhin dang /",
    "NK063(gu)004:203": "byed las dang /",
    "NK063(gu)004:204": "nges tshig go //",
    "NK063(gu)004:205": "dang po la gnyis te /",
    "NK063(gu)004:206": "yi ge sku gsum gyi bdag nyid du sangs rgyas pa dang /",
    "NK063(gu)004:207": "sangs rgyas de dag gi sku gsung thugs kyi mtshon byed du bstan pa'o //",
    "NK063(gu)004:208": "dang po la gsum ste /",
    "NK063(gu)004:209": "don bden pa dbyer med pa'i rang bzhin chos skur dang /",
    "NK063(gu)004:210": "yi ge bsdus pa'i chos thams cad la dbang sgyur ba longs sku dang /",
    "NK063(gu)004:211": "de nyid sna tshogs su snang bas don mdzad pa sprul skur bstan pa'o //",
    "NK063(gu)004:212": "de la gsum ste /",
    "NK063(gu)004:213": "gsung du dang /",
    "NK063(gu)004:214": "thugs su dang /",
    "NK063(gu)004:215": "sku ru bstan pa'o //",
    "NK063(gu)004:216": "rang gi mtshan nyid la gnyis te /",
    "NK063(gu)004:217": "khyab byed kyi yi ge gsum gyi dang /",
    "NK063(gu)004:218": "yi ge bzhi bcu rtsa gnyis kyi don bshad pa'o //",
    "NK063(gu)004:219": "de la bdun te /",
    "NK063(gu)004:220": "kun tu bzang mo'i yi ge dang /",
    "NK063(gu)004:221": "rigs lnga yab yum gyi dang /",
    "NK063(gu)004:222": "sems dpa' sgo ba dang bcas pa dang /",
    "NK063(gu)004:223": "sgo ma bzhi'i dang /",
    "NK063(gu)004:224": "kun tu bzang po'i dang /",
    "NK063(gu)004:225": "thub pa drug gi dang /",
    "NK063(gu)004:226": "byang gi sgo ba'i yi ge'o //",
    "NK063(gu)004:227": "sems dpa' sgo ba dang bcas pa la bzhi ste /",
    "NK063(gu)004:228": "nang gi sems dpa' shar gyi sgo ba dang bcas pa'i yi ge dang /",
    "NK063(gu)004:229": "nang gi sems ma lho'i sgo ba dang bcas pa'i dang /",
    "NK063(gu)004:230": "phyi sems dpa' nub kyi sgo ba dang bcas pa'i dang /",
    "NK063(gu)004:231": "phyi'i sems ma'i yi ge'o //",
    "NK063(gu)004:232": "bsdus pa la bzhi ste /",
    "NK063(gu)004:233": "lo rgyus su brjod pa dang /",
    "NK063(gu)004:234": "bsdus pa dngos dang /",
    "NK063(gu)004:235": "gsang sngags mtshon pa dang /",
    "NK063(gu)004:236": "yon tan no //",
    "NK063(gu)004:237": "le'u lnga pa la gsum ste /",
    "NK063(gu)004:238": "gsungs pa lo rgyus su brjod pa dang /",
    "NK063(gu)004:239": "gzhung dang /",
    "NK063(gu)004:240": "mtshan no //",
    "NK063(gu)004:241": "bar pa la gnyis te /",
    "NK063(gu)004:242": "dngos dang /",
    "NK063(gu)004:243": "de la mnyes pa'i tshul gyis mjug bsdu ba'o //",
    "NK063(gu)004:244": "dang po la brgyad de /",
    "NK063(gu)004:245": "grub pa'i rgyu dang /",
    "NK063(gu)004:246": "rtogs pa'i lta ba dang /",
    "NK063(gu)004:247": "bsgom pa'i dgos ched dang /",
    "NK063(gu)004:248": "blo bzhag pa'i thabs dang /",
    "NK063(gu)004:249": "de nyid thams cad du rang snang ba dang //",
    "NK063(gu)004:250": "de las dkyil 'khor bsgom pa dang /",
    "NK063(gu)004:251": "des kar dag pas blang dor dang bral ba dang /",
    "NK063(gu)004:252": "de la 'dris par bslabs pas dngos grub 'grub pa'i tshul lo //",
    "NK063(gu)004:253": "gnyis pa la gnyis te /",
    "NK063(gu)004:254": "gdams pa nye bar bstan pa dang /",
    "NK063(gu)004:255": "ji ltar gtan la dbab pa dngos so //",
    "NK063(gu)004:256": "tha ma'i grub tshul la gnyis te //",
    "NK063(gu)004:257": "mdor dang /",
    "NK063(gu)004:258": "rgyas pa'o //",
    "NK063(gu)004:259": "de la gnyis te /",
    "NK063(gu)004:260": "thun mong gi dngos grub dang /",
    "NK063(gu)004:261": "mchog gi'o //",
    "NK063(gu)004:262": "de la'ang gnyis te /",
    "NK063(gu)004:263": "mdor dang /",
    "NK063(gu)004:264": "rgyas pa'o //",
    "NK063(gu)004:265": "le'u drug pa la gsum ste /",
    "NK063(gu)004:266": "lo rgyus dang /",
    "NK063(gu)004:267": "gzhung dang /",
    "NK063(gu)004:268": "mtshan no //",
    "NK063(gu)004:269": "gzhung la gnyis te /",
    "NK063(gu)004:270": "rgyas pa dang /",
    "NK063(gu)004:271": "bsdus pa'o //",
    "NK063(gu)004:272": "dang po la gsum ste /",
    "NK063(gu)004:273": "rang bzhin gyi dkyil 'khor dang /",
    "NK063(gu)004:274": "lhag pa ting dkyil dang /",
    "NK063(gu)004:275": "rang bzhin 'bras bu mthar phyin pa sku'i dkyil 'khor ro //",
    "NK063(gu)004:276": "bar pa la gsum ste /",
    "NK063(gu)004:277": "rten gzhal yas khang dang /",
    "NK063(gu)004:278": "brten pa lha dang /",
    "NK063(gu)004:279": "dkyil 'khor gyi tshad dam che ba'o //",
    "NK063(gu)004:280": "dang po la gnyis te /",
    "NK063(gu)004:281": "ngo bo rgyan dang bcas pa dang /",
    "NK063(gu)004:282": "gdan no //",
    "NK063(gu)004:283": "brten pa lha la gsum /",
    "NK063(gu)004:284": "bzhugs tshul bzhugs gnas dang bcas pa dang /",
    "NK063(gu)004:285": "thugs phyag mtshan dang /",
    "NK063(gu)004:286": "sku mdog tshul dang bcas pa'o //",
    "NK063(gu)004:287": "rang bzhin sku'i dkyil 'khor la bzhi ste /",
    "NK063(gu)004:288": "sku'i mtshan nyid dang /",
    "NK063(gu)004:289": "phrin las dang /",
    "NK063(gu)004:290": "de 'grub pa'i tshul dang /",
    "NK063(gu)004:291": "de gsungs pa'i yon tan no //",
    "NK063(gu)004:292": "'grub tshul la gnyis te /",
    "NK063(gu)004:293": "byang chub sems dpa'i dang /",
    "NK063(gu)004:294": "sngags kyi lam gyis 'grub tshul lo //",
    "NK063(gu)004:295": "dang po la gnyis te /",
    "NK063(gu)004:296": "sgrib pa sbyong zhing 'bras bu thob tshul dang /",
    "NK063(gu)004:297": "des thob pa 'bras bu'i ngo bo sku gsum mo //",
    "NK063(gu)004:298": "sngags kyi 'grub tshul la'ang gnyis te /",
    "NK063(gu)004:299": "'grub tshul sangs rgyas kyi sa gnyis dang /",
    "NK063(gu)004:300": "grub pa'i ngo bo sku lngar bstan pa'o //",
    "NK063(gu)004:301": "bsdus pa la gsum ste /",
    "NK063(gu)004:302": "lo rgyus dang /",
    "NK063(gu)004:303": "dngos dang /",
    "NK063(gu)004:304": "gsang sngags mtshon pa'i tshig go //",
    "NK063(gu)004:305": "le'u bdun pa la gsum ste /",
    "NK063(gu)004:306": "lo rgyus dang /",
    "NK063(gu)004:307": "gzhung dang /",
    "NK063(gu)004:308": "mtshan no //",
    "NK063(gu)004:309": "gzhung la gnyis te /",
    "NK063(gu)004:310": "lhag pa ting nge 'dzin gsung gi dkyil 'khor dang /",
    "NK063(gu)004:311": "rang bzhin gsung gi dkyil 'khor ro //",
    "NK063(gu)004:312": "dang po la gsum /",
    "NK063(gu)004:313": "dam tshig gi dkyil 'khor bskyed pa'i sngags dang /",
    "NK063(gu)004:314": "ye shes kyi dkyil 'khor spyan drang ba'i sngags dang /",
    "NK063(gu)004:315": "de'i yon tan no //",
    "NK063(gu)004:316": "dang po la gsum ste /",
    "NK063(gu)004:317": "rten gzhal yas bskyed pa dang /",
    "NK063(gu)004:318": "brten pa lha bskyed pa dang /",
    "NK063(gu)004:319": "dbang bskur zhing byin gyis brlabs pa'o //",
    "NK063(gu)004:320": "brten pa lha la lnga //",
    "NK063(gu)004:321": "rigs lnga yab yum bskyed pa'i dang /",
    "NK063(gu)004:322": "sems dpa' yab yum gyi dang /",
    "NK063(gu)004:323": "sgo ba yab yum gyi dang /",
    "NK063(gu)004:324": "kun tu bzang po yab yum gyi dang /",
    "NK063(gu)004:325": "thub pa drug bskyed pa'i sngags so //",
    "NK063(gu)004:326": "sems dpa' la gnyis /",
    "NK063(gu)004:327": "nang gi sems dpa' yab yum gyi dang /",
    "NK063(gu)004:328": "phyi'i sems dpa' yab yum mo //",
    "NK063(gu)004:329": "dbang bskur zhing byin gyis brlab pa la gsum /",
    "NK063(gu)004:330": "lo rgyus dang /",
    "NK063(gu)004:331": "sngags dngos dang /",
    "NK063(gu)004:332": "de'i yon tan no //",
    "NK063(gu)004:333": "dang po la gnyis /",
    "NK063(gu)004:334": "dbang bskur ba'i dang /",
    "NK063(gu)004:335": "byin gyis brlab pa'i sngags so //",
    "NK063(gu)004:336": "ye shes kyi dkyil 'khor spyan drang ba la lnga ste /",
    "NK063(gu)004:337": "snyan gsan dbab pa dang /",
    "NK063(gu)004:338": "spyan drang ba dang /",
    "NK063(gu)004:339": "rig pa'i me tog dor ba dang /",
    "NK063(gu)004:340": "dngos grub bskul ba dang /",
    "NK063(gu)004:341": "bstim pa'i sngags so //",
    "NK063(gu)004:342": "rang bzhin gsung gi dkyil 'khor la gsum ste /",
    "NK063(gu)004:343": "gsung lnga'i mtshan nyid dang /",
    "NK063(gu)004:344": "byed las dang /",
    "NK063(gu)004:345": "rnam grangs pa'i sgos nas mjug bsdu ba'o //",
    "NK063(gu)004:346": "dang po la lnga ste /",
    "NK063(gu)004:347": "skye med don gyi dang /",
    "NK063(gu)004:348": "brjod pa tshig gi dang /",
    "NK063(gu)004:349": "rig pa byin gyis rlabs kyi dang /",
    "NK063(gu)004:350": "dbyer med rdo rje'i dang /",
    "NK063(gu)004:351": "tshangs pa dbyangs kyi gsung ngo //",
    "NK063(gu)004:352": "le'u brgyad pa la gsum ste /",
    "NK063(gu)004:353": "lo rgyus dang /",
    "NK063(gu)004:354": "gzhung dang /",
    "NK063(gu)004:355": "mtshan no //",
    "NK063(gu)004:356": "gzhung la lnga /",
    "NK063(gu)004:357": "rang bzhin gyi phyag rgya dang /",
    "NK063(gu)004:358": "lhag pa ting nge 'dzin gyi phyag rgya dang /",
    "NK063(gu)004:359": "lta ba'i phyag rgya dang /",
    "NK063(gu)004:360": "phyag rgya spros pa dang bcas pa'i ting nge 'dzin dang /",
    "NK063(gu)004:361": "phyag rgya rnam grangs bsdus pa'i sgo nas mjug bsdu ba'o //",
    "NK063(gu)004:362": "lhag pa ting nge 'dzin gyi phyag rgya la gnyis /",
    "NK063(gu)004:363": "phyag rgya'i rgyu dang /",
    "NK063(gu)004:364": "phyag rgya dngos so //",
    "NK063(gu)004:365": "de la gnyis /",
    "NK063(gu)004:366": "rigs lnga spyi'i dam tshig gi phyag rgya dang /",
    "NK063(gu)004:367": "lha so so'i phyag rgya'o //",
    "NK063(gu)004:368": "de la lnga ste /",
    "NK063(gu)004:369": "rigs lnga yab yum gyi dang /",
    "NK063(gu)004:370": "sems dpa' yab yum gyi dang /",
    "NK063(gu)004:371": "sgo ba yab yum gyi dang /",
    "NK063(gu)004:372": "thub pa drug gi dang /",
    "NK063(gu)004:373": "kun bzang yab yum gyi phyag rgya'o //",
    "NK063(gu)004:374": "phyag rgya spros pa dang bcas pa la gnyis /",
    "NK063(gu)004:375": "snang ba rnam 'byed la ji ltar bslab pa dang /",
    "NK063(gu)004:376": "des don byed tshul lo //",
    "NK063(gu)004:377": "le'u dgu pa la gsum ste /",
    "NK063(gu)004:378": "lo rgyus dang /",
    "NK063(gu)004:379": "gzhung dang /",
    "NK063(gu)004:380": "mtshan no //",
    "NK063(gu)004:381": "gzhung la gsum ste /",
    "NK063(gu)004:382": "dkyil 'khor dang /",
    "NK063(gu)004:383": "dbang dang /",
    "NK063(gu)004:384": "tshogs sgrub pa'o //",
    "NK063(gu)004:385": "dang po la gnyis /",
    "NK063(gu)004:386": "phra mo la blo sbyangs pa'i ru yis bsnyen pa bya ba las mi 'da' ba dang /",
    "NK063(gu)004:387": "dkyil 'khor gyi las kyi rim pa dngos bstan pa'o //",
    "NK063(gu)004:388": "de la gsum ste /",
    "NK063(gu)004:389": "zhi ba'i dkyil 'khor dang /",
    "NK063(gu)004:390": "khro bo'i dkyil 'khor zhi ba ltar dang /",
    "NK063(gu)004:391": "mchog gi dkyil 'khor yang zhi ba ltar shes par gdams pa'o //",
    "NK063(gu)004:392": "dang po la bcu ste /",
    "NK063(gu)004:393": "sa chog bya ba dang /",
    "NK063(gu)004:394": "tshad dang /",
    "NK063(gu)004:395": "thig dang /",
    "NK063(gu)004:396": "tshon dang /",
    "NK063(gu)004:397": "dkyil 'khor bri ba dang /",
    "NK063(gu)004:398": "lha dgod pa dang /",
    "NK063(gu)004:399": "rab gnas bya ba dang /",
    "NK063(gu)004:400": "sbyin sreg bya ba dang /",
    "NK063(gu)004:401": "dkyil 'khor du 'jug pa dang /",
    "NK063(gu)004:402": "zhugs pa'i yon tan no //",
    "NK063(gu)004:403": "tshad la bzhi ste /",
    "NK063(gu)004:404": "bsdus pa'i dang /",
    "NK063(gu)004:405": "'bring po'i dang /",
    "NK063(gu)004:406": "rgyas pa'i dang /",
    "NK063(gu)004:407": "mchog gi tshad do //",
    "NK063(gu)004:408": "thig la gnyis /",
    "NK063(gu)004:409": "'go ma ye btang ba dang /",
    "NK063(gu)004:410": "byin gyis brlabs la gdab pa'o //",
    "NK063(gu)004:411": "tshon la gnyis /",
    "NK063(gu)004:412": "dgos ched dang /",
    "NK063(gu)004:413": "byin gyis brlab pa'o //",
    "NK063(gu)004:414": "rab gnas la drug /",
    "NK063(gu)004:415": "yo byad dgram pa dang /",
    "NK063(gu)004:416": "stong pa nyid kyi ting nge 'dzin gyis sbyang ba dang /",
    "NK063(gu)004:417": "rol mo lta bu'i ting nge 'dzin gyis dkyil 'khor bskyed pa dang /",
    "NK063(gu)004:418": "ting nge 'dzin gnyis kyis sbyangs shing bskyed pa'i yon tan dang /",
    "NK063(gu)004:419": "ye shes can gzhug pa dang /",
    "NK063(gu)004:420": "mchod pa bya ba'o //",
    "NK063(gu)004:421": "de la gsum /",
    "NK063(gu)004:422": "phyi nang gi mchod pa dang /",
    "NK063(gu)004:423": "lhag pa ting nge 'dzin gyi mchod pa dang /",
    "NK063(gu)004:424": "gsang ba'i mchod pa bya ba'o //",
    "NK063(gu)004:425": "dkyil 'khor du 'jug pa la gnyis /",
    "NK063(gu)004:426": "slob dpon dang slob ma 'jug pa dang /",
    "NK063(gu)004:427": "slob ma la lha bsgom par nan tan bya ba'o //",
    "NK063(gu)004:428": "dbang la gsum /",
    "NK063(gu)004:429": "dbang gi rgyu yon dbul ba dang /",
    "NK063(gu)004:430": "snod dang sbyar la bskur ba dang /",
    "NK063(gu)004:431": "gsang dbang gi dkyil 'khor ro //",
    "NK063(gu)004:432": "dang po la gnyis /",
    "NK063(gu)004:433": "dngos dang /",
    "NK063(gu)004:434": "de'i 'bras bu'o //",
    "NK063(gu)004:435": "gsang dbang gi dkyil 'khor la gnyis /",
    "NK063(gu)004:436": "tshad dang /",
    "NK063(gu)004:437": "de ji ltar bri ba'o //",
    "NK063(gu)004:438": "dang po la gnyis /",
    "NK063(gu)004:439": "sor bzhi pa dang /",
    "NK063(gu)004:440": "mdzub gang ba'o //",
    "NK063(gu)004:441": "tshogs sgrub la gsum ste /",
    "NK063(gu)004:442": "sgrub pa po dang /",
    "NK063(gu)004:443": "'bras bu 'grub pa'i dus dang /",
    "NK063(gu)004:444": "de ltar bsgrubs pa'i 'bras bu'o //",
    "NK063(gu)004:445": "'grub pa'i dus la gnyis /",
    "NK063(gu)004:446": "gnas skabs su tshe dbang 'grub pa dang /",
    "NK063(gu)004:447": "mthar thug tu sku lnga 'grub pa'i dus so //",
    "NK063(gu)004:448": "'bras bu la gnyis /",
    "NK063(gu)004:449": "'grub tshul dang /",
    "NK063(gu)004:450": "de ltar grub pa'i 'bras bu rang gi ngo bo dngos so //",
    "NK063(gu)004:451": "dang po la gnyis /",
    "NK063(gu)004:452": "'grub tshul rang snang du bstan pa dang /",
    "NK063(gu)004:453": "de dpe'i sgo nas bstan pa'o //",
    "NK063(gu)004:454": "rang gi ngo bo la gsum /",
    "NK063(gu)004:455": "rgyu rkyen las ma skyes shing don byed nus pa dang /",
    "NK063(gu)004:456": "gcig dang du ma dang bral ba'i don rang byung gi ye shes su bstan pa dang /",
    "NK063(gu)004:457": "thams cad mkhyen pa'i ye shes kyis gdul bya gzigs tshul lo //",
    "NK063(gu)004:458": "le'u bcu pa la gsum ste /",
    "NK063(gu)004:459": "lo rgyus dang /",
    "NK063(gu)004:460": "gzhung dang /",
    "NK063(gu)004:461": "mtshan no //",
    "NK063(gu)004:462": "gzhung la gsum ste /",
    "NK063(gu)004:463": "dbang bskur ba'i rim pa dang /",
    "NK063(gu)004:464": "de ma bskur ba'i skyon dang /",
    "NK063(gu)004:465": "bskur ba'i yon tan no //",
    "NK063(gu)004:466": "dang po la gsum ste /",
    "NK063(gu)004:467": "phan pa'i dbang bcu dang /",
    "NK063(gu)004:468": "nus pa'i dbang lnga dang /",
    "NK063(gu)004:469": "zab mo'i dbang gsum bskur ba'o //",
    "NK063(gu)004:470": "le'u bcu gcig pa dang bcu gnyis pa sdeb nas tshogs sgrub pa la gsum ste /",
    "NK063(gu)004:471": "lo rgyus su brjod pa gnyis dang /",
    "NK063(gu)004:472": "gzhung gnyis dang /",
    "NK063(gu)004:473": "mtshan gnyis so //",
    "NK063(gu)004:474": "gzhung la gnyis te /",
    "NK063(gu)004:475": "tshogs bsgrub pa'i phyir gzhung gnyis sdeb pa dngos dang /",
    "NK063(gu)004:476": "de gsungs pa'i tshul lo //",
    "NK063(gu)004:477": "dang po la gnyis te /",
    "NK063(gu)004:478": "mtshan nyid gsum mdor dang /",
    "NK063(gu)004:479": "rgyas par bstan pa'o //",
    "NK063(gu)004:480": "de la gsum ste /",
    "NK063(gu)004:481": "rgyu shes pa'i dang /",
    "NK063(gu)004:482": "rkyen 'jug pa'i dang /",
    "NK063(gu)004:483": "'bras bu mthar phyin pa'i mtshan nyid do //",
    "NK063(gu)004:484": "dang po la gnyis /",
    "NK063(gu)004:485": "gtan tshigs dang /",
    "NK063(gu)004:486": "grub mtha' 'bras bu gzhan du zhen pa dgag pa'o //",
    "NK063(gu)004:487": "dang po la gsum ste /",
    "NK063(gu)004:488": "rtogs pa bzhi'i dang /",
    "NK063(gu)004:489": "dag pa gsum gyi dang /",
    "NK063(gu)004:490": "mnyam pa bzhi'i gtan tshigs so //",
    "NK063(gu)004:491": "rkyen 'jug pa la gnyis te /",
    "NK063(gu)004:492": "rim gyis dang /",
    "NK063(gu)004:493": "cig car ba'o //",
    "NK063(gu)004:494": "dang po la gnyis te /",
    "NK063(gu)004:495": "gang bsgrub pa'i gzhung phun sum tshogs pa dang /",
    "NK063(gu)004:496": "ji ltar bsgrub pa'i thabs phun sum tshogs pa'o //",
    "NK063(gu)004:497": "dang po la gsum /",
    "NK063(gu)004:498": "sgrub pa po dang /",
    "NK063(gu)004:499": "gnas dang yo byad thun mong du bstan pa dang /",
    "NK063(gu)004:500": "dus so //",
    "NK063(gu)004:501": "bsgrub pa'i thabs la gnyis te /",
    "NK063(gu)004:502": "zhi ba'i sgo nas dang /",
    "NK063(gu)004:503": "khro ba'i sgo nas bsgrub pa'o //",
    "NK063(gu)004:504": "dang po la gnyis /",
    "NK063(gu)004:505": "bsnyen sgrub bzhi mdor dang /",
    "NK063(gu)004:506": "de rgyas par bstan pa'o //",
    "NK063(gu)004:507": "de la bzhi ste /",
    "NK063(gu)004:508": "bsnyen pa dang /",
    "NK063(gu)004:509": "nye ba'i bsnyen pa dang /",
    "NK063(gu)004:510": "sgrub pa dang /",
    "NK063(gu)004:511": "sgrub pa chen po'o //",
    "NK063(gu)004:512": "dang po la gnyis /",
    "NK063(gu)004:513": "sngon du bya ba dang /",
    "NK063(gu)004:514": "bya ba las kyi bsnyen pa'o //",
    "NK063(gu)004:515": "de la gsum ste /",
    "NK063(gu)004:516": "tshom bu gcig pa la dang /",
    "NK063(gu)004:517": "gsum pa la dang /",
    "NK063(gu)004:518": "lnga pa la bsnyen pa bya ba'o //",
    "NK063(gu)004:519": "nye ba'i bsnyen pa dang sgrub pa thun mong du bstan pa la gnyis te /",
    "NK063(gu)004:520": "rnal 'byor pas bye brag tu bsgom pa dang /",
    "NK063(gu)004:521": "tshom bu'i lha bsgrub pa'i thabs dngos so //",
    "NK063(gu)004:522": "de la gsum /",
    "NK063(gu)004:523": "tshom bu gcig pa bsgrub pa dang /",
    "NK063(gu)004:524": "gsum pa bsgrub pa dang /",
    "NK063(gu)004:525": "lnga pa bsgrub pa'o //",
    "NK063(gu)004:526": "sgrub pa chen po la gnyis te //",
    "NK063(gu)004:527": "sgrub byed yo byad la ji ltar spyad pa'i thabs dang /",
    "NK063(gu)004:528": "de'i bsgrub bya dngos grub kyi don dngos so //",
    "NK063(gu)004:529": "dang po la gnyis /",
    "NK063(gu)004:530": "yo byad bzhi la spyad thabs dang /",
    "NK063(gu)004:531": "+aa li k+aa li la spyad thabs so //",
    "NK063(gu)004:532": "de la gsum /",
    "NK063(gu)004:533": "+aa li sbyor ba la spyad thabs dang /",
    "NK063(gu)004:534": "k+aa li sgrol ba la spyad thabs dang /",
    "NK063(gu)004:535": "de ltar spyad par sgrub pa la rtsod pa'i skyon spong ba dang bcas pa'o //",
    "NK063(gu)004:536": "dang po la gsum /",
    "NK063(gu)004:537": "spyad par bya ba'i yul dang /",
    "NK063(gu)004:538": "ji ltar spyad pa'i thabs dang /",
    "NK063(gu)004:539": "dngos grub chen po yum gyi mkha' nas blang ba'i yon tan no //",
    "NK063(gu)004:540": "dngos grub dngos la gnyis /",
    "NK063(gu)004:541": "de 'byung ba'i rgyu'am gzhi /",
    "NK063(gu)004:542": "dkyil 'khor gyi bkod pa rdzas kyi dngos grub dngos so //",
    "NK063(gu)004:543": "'bras bu mthar phyin pa'i mtshan nyid la gnyis te /",
    "NK063(gu)004:544": "rim gyis pa dang /",
    "NK063(gu)004:545": "cig car ba'o //",
    "NK063(gu)004:546": "dang po la gsum /",
    "NK063(gu)004:547": "yo byad lnga la spyad pa'i 'bras bu dang /",
    "NK063(gu)004:548": "tshe la dbang ba'i rig 'dzin gyi cha lugs dang /",
    "NK063(gu)004:549": "mthar thug pa'i 'bras bu bstan pa'o //",
    "NK063(gu)004:550": "le'u bcu gsum pa la gsum ste /",
    "NK063(gu)004:551": "lo rgyus su brjod pa dang /",
    "NK063(gu)004:552": "gzhung dang /",
    "NK063(gu)004:553": "mtshan no //",
    "NK063(gu)004:554": "bar pa la gnyis /",
    "NK063(gu)004:555": "dngos dang /",
    "NK063(gu)004:556": "de gsungs pa'i tshul gyis mjug bsdu ba'o //",
    "NK063(gu)004:557": "dang po la bdun te /",
    "NK063(gu)004:558": "mtshon par byed pa'i sgo dang /",
    "NK063(gu)004:559": "myong bar byed pa'i thabs dang /",
    "NK063(gu)004:560": "mngon du gyur pa'i 'bras bu dang //",
    "NK063(gu)004:561": "rgyud 'di la mos pa tsam gyi yon tan dang /",
    "NK063(gu)004:562": "'di snod dang ldan pa'i yul la bstan pa dang /",
    "NK063(gu)004:563": "man ngag gi che ba dang /",
    "NK063(gu)004:564": "snod ldan la sbyin zhing snod ngan la byin pa'i nyes dmigs so //",
    "NK063(gu)004:565": "dang po la gnyis /",
    "NK063(gu)004:566": "mtshon bya theg pa'i sgo dang /",
    "NK063(gu)004:567": "de ji ltar mtshon pa'i thabs so //",
    "NK063(gu)004:568": "myong bar byed pa'i thabs la gdams ngag gis lnga las /",
    "NK063(gu)004:569": "lta ba rtogs nas dang por de bzhin nyid kyi ting nge 'dzin bsgom pa dang /",
    "NK063(gu)004:570": "de nas snying rje chen po'i ting nge 'dzin bsgom pa dang /",
    "NK063(gu)004:571": "de nas phyag rgya gcig pa'i ting nge 'dzin bsgom pa dang /",
    "NK063(gu)004:572": "de nas spros pa bsgom pa dang /",
    "NK063(gu)004:573": "de nas tshogs sgrub pas 'bras bu rang la snang",
    "NK063(gu)004:574": "tshul dang lngas phyi shes rab grol lam gyi dbang",
    "NK063(gu)004:575": "du bshad pa'o // gzhung de nyid la yang /",
    "NK063(gu)004:576": "kun tu bzang po'i thig le bsgom pa'i man ngag dang /",
    "NK063(gu)004:577": "kun tu bzang mo'i dang /",
    "NK063(gu)004:578": "sbyor ba dag pa'i dang /",
    "NK063(gu)004:579": "khyab gdal chen po'i man ngag dang bzhis thabs lam gdams ngag steng sgo'i dbang du bshad pa'o //",
    "NK063(gu)004:580": "de nyid la yang /",
    "NK063(gu)004:581": "thabs nyid shes rab tu sbyor ba dang /",
    "NK063(gu)004:582": "shes rab nyid thabs su sbyor ba dang /",
    "NK063(gu)004:583": "thabs shes rab dbyer med du sbyor ba dang gsum gyis gsang ba 'og sgo'i dbang du bshad pa'o //",
    "NK063(gu)004:584": "mngon du gyur pa'i 'bras bu la gnyis /",
    "NK063(gu)004:585": "lam du gyur pa'i dang /",
    "NK063(gu)004:586": "mthar phyin pa'i 'bras bu'o //",
    "NK063(gu)004:587": "dang po la gsum /",
    "NK063(gu)004:588": "tshe dbang dang /",
    "NK063(gu)004:589": "phyag rgya chen po dang /",
    "NK063(gu)004:590": "lhun gyis grub pa'o //",
    "NK063(gu)004:591": "de la gnyis /",
    "NK063(gu)004:592": "de'i ngo bo dang /",
    "NK063(gu)004:593": "des mthar thug pa'i 'bras bu la sbyor tshul lo //",
    "NK063(gu)004:594": "mthar phyin pa'i 'bras bu la gnyis /",
    "NK063(gu)004:595": "bdag don grub pa dang /",
    "NK063(gu)004:596": "gzhan don mdzad pa'i tshul lo //",
    "NK063(gu)004:597": "man ngag gi che ba la gsum ste /",
    "NK063(gu)004:598": "rgyal ba'i gshegs bshul yin pa dang /",
    "NK063(gu)004:599": "rnal 'byor pa'i lam yin pa dang /",
    "NK063(gu)004:600": "'bras bu'i thugs yin pa'o //",
    "NK063(gu)004:601": "le'u bcu bzhi pa la gsum ste /",
    "NK063(gu)004:602": "lo rgyus dang /",
    "NK063(gu)004:603": "gzhung dang /",
    "NK063(gu)004:604": "mtshan no //",
    "NK063(gu)004:605": "gzhung la drug ste /",
    "NK063(gu)004:606": "sku la bstod pa dang /",
    "NK063(gu)004:607": "gsung la bstod pa dang /",
    "NK063(gu)004:608": "thugs la dang /",
    "NK063(gu)004:609": "yon tan la dang /",
    "NK063(gu)004:610": "phrin las la dang /",
    "NK063(gu)004:611": "de dag la spyir bstod pa'o //",
    "NK063(gu)004:612": "le'u bco lnga pa la gnyis te /",
    "NK063(gu)004:613": "le'u'i gzhung dang /",
    "NK063(gu)004:614": "mtshan no //",
    "NK063(gu)004:615": "dang po la gnyis /",
    "NK063(gu)004:616": "gang gdul bya gtso bo ji ltar btul ba dgos ched kyi gleng gzhi dang /",
    "NK063(gu)004:617": "'khor gyi mkha' 'gro dam la btags te ming gi dbang bskur nas mu ran la bkod tshul lo //",
    "NK063(gu)004:618": "dang po la bzhi ste /",
    "NK063(gu)004:619": "gang gis 'dul byed kyi gnyen po dang /",
    "NK063(gu)004:620": "gang gdul bya'i yul dang /",
    "NK063(gu)004:621": "ji ltar 'dul thabs kyi phrin las dang /",
    "NK063(gu)004:622": "de ltar btul ba'i 'bras bu'o //",
    "NK063(gu)004:623": "gdul bya la gnyis /",
    "NK063(gu)004:624": "gol ba'i rgyu dang /",
    "NK063(gu)004:625": "'bras bu'o //",
    "NK063(gu)004:626": "dang po la gnyis /",
    "NK063(gu)004:627": "spyir sems can thams cad gol ba'i dang /",
    "NK063(gu)004:628": "bye brag tu ru tra gol ba'i rgyu'o //",
    "NK063(gu)004:629": "'bras bu la gnyis te /",
    "NK063(gu)004:630": "rnam par smin pa'i dang /",
    "NK063(gu)004:631": "rgyu mthun pa'i 'bras bu'o //",
    "NK063(gu)004:632": "dang po la gnyis /",
    "NK063(gu)004:633": "dmyal bar dang /",
    "NK063(gu)004:634": "yi dwags su skye ba blangs pa'o //",
    "NK063(gu)004:635": "rgyu mthun pa la gnyis te /",
    "NK063(gu)004:636": "skye ba blangs pa dngos dang /",
    "NK063(gu)004:637": "de'i lus dang mthu'i mtshan nyid bstan pa'o //",
    "NK063(gu)004:638": "ji ltar 'dul thabs la gnyis /",
    "NK063(gu)004:639": "thams cad mkhyen pa'i thugs rjes gzigs nas 'dul ba mdor dang /",
    "NK063(gu)004:640": "de rgyas par bstan pa'o //",
    "NK063(gu)004:641": "de la bcu gnyis te /",
    "NK063(gu)004:642": "ting nge 'dzin gyi cho 'phrul dang /",
    "NK063(gu)004:643": "che mchog longs spyod rdzogs pa'i dkyil 'khor dang /",
    "NK063(gu)004:644": "kun brjod pa'i cho 'phrul dang /",
    "NK063(gu)004:645": "sprul pa rdzu 'phrul gyi cho 'phrul dang /",
    "NK063(gu)004:646": "byin gyis rlabs kyi cho 'phrul dang /",
    "NK063(gu)004:647": "chos snang ba'i cho 'phrul dang /",
    "NK063(gu)004:648": "sprul pa chen po'i dkyil 'khor dang /",
    "NK063(gu)004:649": "phrin las rmad du byung ba'i ngo bo dang /",
    "NK063(gu)004:650": "'khor sprul pa'i cho 'phrul dang /",
    "NK063(gu)004:651": "yongs su rdzogs pa'i dkyil 'khor dang /",
    "NK063(gu)004:652": "'khor bsdus pa'i cho 'phrul dang /",
    "NK063(gu)004:653": "ngo mtshar tshogs kyi dkyil 'khor ro //",
    "NK063(gu)004:654": "de la bzhi ste /",
    "NK063(gu)004:655": "gnas ma bskyed pa dang /",
    "NK063(gu)004:656": "yul ma bskyed pa dang /",
    "NK063(gu)004:657": "sgo ma bskyed pa dang /",
    "NK063(gu)004:658": "khros par bskul ba'o //",
    "NK063(gu)004:659": "de ltar btul ba'i 'bras bu la bzhi ste /",
    "NK063(gu)004:660": "dbang bskur te gnas spar bas snang ba rnam par 'byed pa thob pa dang /",
    "NK063(gu)004:661": "dam bcas nas lus gdan du phul ba dang /",
    "NK063(gu)004:662": "'khor phul ba dang /",
    "NK063(gu)004:663": "'khor dam la btags pa'o //",
    "NK063(gu)004:664": "le'u bcu drug pa la gsum ste /",
    "NK063(gu)004:665": "lo rgyus su brjod pa dang /",
    "NK063(gu)004:666": "gzhung dang /",
    "NK063(gu)004:667": "mtshan no //",
    "NK063(gu)004:668": "gzhung la gnyis te /",
    "NK063(gu)004:669": "gsung gi dkyil 'khor mngon du phyung ba dngos dang /",
    "NK063(gu)004:670": "de'i yon tan no //",
    "NK063(gu)004:671": "dang po la gnyis te /",
    "NK063(gu)004:672": "dam tshig gi dkyil 'khor bskyed pa'i sngags dang /",
    "NK063(gu)004:673": "ye shes kyi dkyil 'khor spyan drangs pa la sogs pa las kyi rim pa'i sngags so //",
    "NK063(gu)004:674": "dang po la gsum ste /",
    "NK063(gu)004:675": "rigs lnga yab yum bcu'i rtsa ba bskyed pa las dang bcas pa'i dang /",
    "NK063(gu)004:676": "khro mo nyi shu rtsa ba bskyed pa las dang bcas pa'i dang /",
    "NK063(gu)004:677": "dbang phyug ma nyer brgyad kyi rgyu ma nor ba rtsa ba'i sngags so //",
    "NK063(gu)004:678": "khro mo nyi shu'i sngags la gsum /",
    "NK063(gu)004:679": "gnas ma brgyad bskyed pa'i dang /",
    "NK063(gu)004:680": "yul ma brgyad bskyed pa'i dang /",
    "NK063(gu)004:681": "sgo ma bzhi bskyed pa'i sngags so //",
    "NK063(gu)004:682": "las kyi rim pa'i sngags la gsum ste /",
    "NK063(gu)004:683": "snyan gsan dbab cing spyan drang ba'i sngags dang /",
    "NK063(gu)004:684": "rig pa'i me tog dor zhing dngos grub bskul ba'i dang /",
    "NK063(gu)004:685": "drin lan du mchod cing bstim pa'i sngags so //",
    "NK063(gu)004:686": "le'u bcu bdun pa la gsum ste /",
    "NK063(gu)004:687": "lo rgyus su brjod pa dang /",
    "NK063(gu)004:688": "gzhung dang /",
    "NK063(gu)004:689": "mtshan no //",
    "NK063(gu)004:690": "gzhung la gnyis te /",
    "NK063(gu)004:691": "sku'i dkyil 'khor mngon du phyung ba dngos dang /",
    "NK063(gu)004:692": "de'i yon tan no //",
    "NK063(gu)004:693": "dang po la gnyis /",
    "NK063(gu)004:694": "rten gzhal yas khang dang /",
    "NK063(gu)004:695": "brten pa lha'o //",
    "NK063(gu)004:696": "dang po la gnyis /",
    "NK063(gu)004:697": "gzhal yas khang gi ngo bo rgyan dang bcas pa dang /",
    "NK063(gu)004:698": "gdan no //",
    "NK063(gu)004:699": "brten pa lha la gnyis /",
    "NK063(gu)004:700": "gtso bo dang /",
    "NK063(gu)004:701": "'khor gyi rang bzhin no //",
    "NK063(gu)004:702": "dang po la bzhi /",
    "NK063(gu)004:703": "sku mdog dang /",
    "NK063(gu)004:704": "zhal phyag dang /",
    "NK063(gu)004:705": "rgyan dang /",
    "NK063(gu)004:706": "phyag mtshan no //",
    "NK063(gu)004:707": "le'u bco brgyad pa la gsum ste /",
    "NK063(gu)004:708": "lo rgyus su brjod pa dang /",
    "NK063(gu)004:709": "gzhung dang /",
    "NK063(gu)004:710": "mtshan no //",
    "NK063(gu)004:711": "gzhung la gnyis te /",
    "NK063(gu)004:712": "gzhung dngos dang /",
    "NK063(gu)004:713": "de gsungs pa'i yon tan no //",
    "NK063(gu)004:714": "gzhung dngos la gnyis te /",
    "NK063(gu)004:715": "mchod pa dang /",
    "NK063(gu)004:716": "de'i 'bras bu'o //",
    "NK063(gu)004:717": "dang po la bzhi ste /",
    "NK063(gu)004:718": "zhe sdang sgrol ba'i dang /",
    "NK063(gu)004:719": "'dod chags sbyor ba'i dang /",
    "NK063(gu)004:720": "gti mug dam rdzas kyi dang /",
    "NK063(gu)004:721": "'dod pa yon tan gyi mchod pa'o //",
    "NK063(gu)004:722": "le'u bcu dgu pa la gsum ste /",
    "NK063(gu)004:723": "lo rgyus su brjod pa dang /",
    "NK063(gu)004:724": "gzhung dang /",
    "NK063(gu)004:725": "mtshan no //",
    "NK063(gu)004:726": "gzhung la gnyis te /",
    "NK063(gu)004:727": "dam tshig dngos dang /",
    "NK063(gu)004:728": "de'i yon tan no //",
    "NK063(gu)004:729": "dang po la bdun te /",
    "NK063(gu)004:730": "dam tshig gi che ba dang /",
    "NK063(gu)004:731": "rnam grangs mdor bstan pa dang /",
    "NK063(gu)004:732": "mnyam pa'i dam tshig gi skyon yon dang bcas pa dang /",
    "NK063(gu)004:733": "dam tshig nyams pa'i skyon dang /",
    "NK063(gu)004:734": "dam tshig gi rang bzhin dang /",
    "NK063(gu)004:735": "dam tshig gi rnam grangs rgyas par bshad pa dang /",
    "NK063(gu)004:736": "de ma nyams pa'i yon tan no //",
    "NK063(gu)004:737": "dang po la gnyis /",
    "NK063(gu)004:738": "mdor dang /",
    "NK063(gu)004:739": "rgyas pa'o //",
    "NK063(gu)004:740": "de la bzhi ste /",
    "NK063(gu)004:741": "srog bcod pa'i dang /",
    "NK063(gu)004:742": "ma byin par len pa'i dang /",
    "NK063(gu)004:743": "rdzun du smra ba'i dang /",
    "NK063(gu)004:744": "mi tshangs par spyod pa'i dam tshig 'dus la dag pa'o //",
    "NK063(gu)004:745": "rnam grangs mdor bstan pa la gsum ste /",
    "NK063(gu)004:746": "rtsa ba'i dam tshig dang /",
    "NK063(gu)004:747": "yan lag gi dam tshig dang /",
    "NK063(gu)004:748": "nyams pa'i skyon gyis de las 'da' bar dka' ba'o //",
    "NK063(gu)004:749": "nyams pa'i skyon la gsum /",
    "NK063(gu)004:750": "nyams pa dang 'grogs pa'i dang /",
    "NK063(gu)004:751": "rtsa ba nyams pa'i dang /",
    "NK063(gu)004:752": "yan lag nyams pa'i skyon no //",
    "NK063(gu)004:753": "rnam grangs rgyas pa la gnyis /",
    "NK063(gu)004:754": "sum brgya drug cur dbye ba dang /",
    "NK063(gu)004:755": "gdul bya la dgongs te dbye ba'o //",
    "NK063(gu)004:756": "le'u nyi shu pa la gsum ste /",
    "NK063(gu)004:757": "lo rgyus su brjod pa dang /",
    "NK063(gu)004:758": "gzhung dang /",
    "NK063(gu)004:759": "mtshan no //",
    "NK063(gu)004:760": "gzhung la gnyis /",
    "NK063(gu)004:761": "phrin las dngos dang /",
    "NK063(gu)004:762": "de gsungs pa'i yon tan no //",
    "NK063(gu)004:763": "dang po la bzhi ste /",
    "NK063(gu)004:764": "rdzas dang /",
    "NK063(gu)004:765": "lu gu rgyud kyi glu bro'i sgo nas phrin las bya ba dang /",
    "NK063(gu)004:766": "lhag ma'i las dang /",
    "NK063(gu)004:767": "bro gar glu tshig gi yon tan dang /",
    "NK063(gu)004:768": "gzungs ma dang /",
    "NK063(gu)004:769": "gtso bo'i sems bstan pa'o //",
    "NK063(gu)004:770": "dang po la bzhi /",
    "NK063(gu)004:771": "drag po'i dang /",
    "NK063(gu)004:772": "dbang gi dang /",
    "NK063(gu)004:773": "rgyas pa'i dang /",
    "NK063(gu)004:774": "zhi ba'i phrin las so //",
    "NK063(gu)004:775": "de bzhi char la lnga lnga ste /",
    "NK063(gu)004:776": "ling ga bca' ba dang /",
    "NK063(gu)004:777": "drag po'i dkyil 'khor bskyed pa dang /",
    "NK063(gu)004:778": "bsgrub bya'i las /",
    "NK063(gu)004:779": "mchod sbyin bya ba yon tan dang bcas pa dang /",
    "NK063(gu)004:780": "lu gu rgyud kyi bro'i las yon tan dang bcas pa'o //",
    "NK063(gu)004:781": "lhag ma'i la gnyis te /",
    "NK063(gu)004:782": "mdor dang /",
    "NK063(gu)004:783": "rgyas pa'o //",
    "NK063(gu)004:784": "de la gsum /",
    "NK063(gu)004:785": "dam tshig bsgrag cing las la bskul ba dang /",
    "NK063(gu)004:786": "las de ma bsgrubs pa'i skyon dang /",
    "NK063(gu)004:787": "las bsgrubs pa'i yon tan no //",
    "NK063(gu)004:788": "bro gar glu tshig bstan pa la drug ste /",
    "NK063(gu)004:789": "khrag 'thung yab yum kyi glu tshig gis las bzhi ka 'grub pa dang /",
    "NK063(gu)004:790": "phyogs kyi khro mos dbang dang rgyas pa 'grub pa dang /",
    "NK063(gu)004:791": "mtshams kyi khro mos zhi drag 'grub pa dang /",
    "NK063(gu)004:792": "phyogs kyi phra men mas drag po 'grub pa dang /",
    "NK063(gu)004:793": "mtshams kyi phra men gyis kyang drag po 'grub pa dang /",
    "NK063(gu)004:794": "dbang phyug mas pho nya dang mngag gzhug gi las thams cad 'grub pa'o //",
    "NK063(gu)004:795": "le'u nyer gcig pa la gsum ste /",
    "NK063(gu)004:796": "lo rgyus su brjod pa dang /",
    "NK063(gu)004:797": "gzhung dang /",
    "NK063(gu)004:798": "mtshan no //",
    "NK063(gu)004:799": "gzhung la gnyis /",
    "NK063(gu)004:800": "bstod pa dngos dang /",
    "NK063(gu)004:801": "de'i yon tan no //",
    "NK063(gu)004:802": "dang po la drug ste /",
    "NK063(gu)004:803": "sku la dang /",
    "NK063(gu)004:804": "gsung la dang /",
    "NK063(gu)004:805": "thugs la dang /",
    "NK063(gu)004:806": "yon tan la dang /",
    "NK063(gu)004:807": "phrin las la dang /",
    "NK063(gu)004:808": "dbang chen gyi dkyil 'khor la bstod pa'o //",
    "NK063(gu)004:809": "spyi don lnga pa rgyud gdams shing gtad pa la gsum ste /",
    "NK063(gu)004:810": "sdud pa pos gsungs pa lo rgyus su brjod de mtshams sbyar ba dang /",
    "NK063(gu)004:811": "le'u'i gzhung dang /",
    "NK063(gu)004:812": "le'u'i mtshan no //",
    "NK063(gu)004:813": "gzhung la gnyis te /",
    "NK063(gu)004:814": "rang bzhin gyi rgyud ye nas sangs rgyas pa las mi 'gyur bas 'bod cig par gdams pa dang /",
    "NK063(gu)004:815": "bstan pa dar zhing rgyas par bya ba'i phyir mtshon byed kyi rgyud gtad pa dngos so //",
    "NK063(gu)004:816": "de la gsum /",
    "NK063(gu)004:817": "lhan cig pa'i 'khor sdud pa po la gtad pa dang /",
    "NK063(gu)004:818": "go phye ba'i 'khor gang zag chos mig can la gtad pa dang /",
    "NK063(gu)004:819": "nges par lung bstan pa'i sgo nas gtad pa'i 'thad pa dang bcas pa'o //",
    "NK063(gu)004:820": "mjug gi don rgyud rdzogs pa'i bya ba la gsum /",
    "NK063(gu)004:821": "rgyud kyi mdzad pa rdzogs nas dgongs pa mnyam pa nyid la bzhugs tshul dang /",
    "NK063(gu)004:822": "che ba dang ldan pa gsang ba bstan pa'i rgyud kyi khungs dang /",
    "NK063(gu)004:823": "yongs su mi nub pa'i phyir 'di las thams cad",
    "NK063(gu)004:824": "spros te chos kyi 'khor lo bskor ba las 'bras",
    "NK063(gu)004:825": "bu'i mchog tu bstan pa'o //",
    "NK063(gu)004:826": "dpal gsang ba snying po'i bsdus don 'od zer mtha'",
    "NK063(gu)004:827": "yas zhes bya ba dpal sman lung du mi bskyod",
    "NK063(gu)004:828": "rdo rjes bkod pa'o //"
}