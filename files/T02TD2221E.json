{
    "T02TD2221E:62a-0": "@62a # // rgya gar skad du /",
    "T02TD2221E:62a-1": "shr'i ao di ya na bi ni gu hya ma h'a gu hya tattho pa de sha /",
    "T02TD2221E:62a-2": "bod skad du /",
    "T02TD2221E:62a-3": "dpal aurgyan nas byung ba gsang ba'i gsang ba chen po de kho na nyid kyi man ngag / dpal rdo rje sems dpa' la phyag 'tshal lo //",
    "T02TD2221E:62a-4": "thugs rje chen po la phyag 'tshal lo //",
    "T02TD2221E:62a-5": "lus gnas cha shas bcas par rtog / nges 'byung de nyid cha shas med //",
    "T02TD2221E:62a-6": "cha shas can dang cha med pa //",
    "T02TD2221E:62b-0": "shes 'di @62b grol ba the tshom med //",
    "T02TD2221E:62b-1": "dngos po thams cad mnyam pa nyid //",
    "T02TD2221E:62b-2": "myur du 'jug pa dka' ba nyid //",
    "T02TD2221E:62b-3": "dpe dang gtan tshigs rnam par spangs //",
    "T02TD2221E:62b-4": "rang bzhin gyis ni 'od gsal zhing //",
    "T02TD2221E:62b-5": "gnyug ma ru ni gnas pa ste //",
    "T02TD2221E:62b-6": "dpyad pa'i yul las 'das pa yin //",
    "T02TD2221E:62b-7": "rtsod med zhi ba mtshon cha med //",
    "T02TD2221E:62b-8": "nges pa'i chos kyi dbyings la gnas //",
    "T02TD2221E:62b-9": "bskul ba med cing 'gyur ba med //",
    "T02TD2221E:62b-10": "shin tu stong zhing rdul med pa //",
    "T02TD2221E:62b-11": "sgra las 'das shing yon tan spangs //",
    "T02TD2221E:62b-12": "dngos po kun gyis rang bzhin gnas //",
    "T02TD2221E:62b-13": "gang zhig 'gro la rnam gnas pa //",
    "T02TD2221E:62b-14": "de ni sangs rgyas sku ru rtogs //",
    "T02TD2221E:62b-15": "dpe med brtag pa med pa ru //",
    "T02TD2221E:62b-16": "mkhas pas ma lus bsgom par bya //",
    "T02TD2221E:62b-17": "ma brtags par ni gang rtog pa //",
    "T02TD2221E:62b-18": "de yis thams cad brtag pa yin //",
    "T02TD2221E:62b-19": "rtog pa de dang sdug bsngal 'khor //",
    "T02TD2221E:62b-20": "nga yis rgyud du gsal ma byas //",
    "T02TD2221E:62b-21": "shes nyen can la de yi chos ;",
    "T02TD2221E:62b-22": "/ so so ru ni bstan pa yin //",
    "T02TD2221E:62b-23": "nyon mongs sgrib pa med pa dang //",
    "T02TD2221E:62b-24": "las rnams thams cad rnam par spangs //",
    "T02TD2221E:62b-25": "de nyid 'dir ni rab shes na //",
    "T02TD2221E:62b-26": "srid pa'i rtog las rnam grol 'gyur //",
    "T02TD2221E:62b-27": "dngos rnams rang bzhin dag pa la //",
    "T02TD2221E:62b-28": "rang bzhin nyid du rtog byed pa //",
    "T02TD2221E:62b-29": "de yis don dam shes min de //",
    "T02TD2221E:62b-30": "las kyi zhags pas bcings pa yin //",
    "T02TD2221E:62b-31": "kha cig dkyil 'khor las byed yin //",
    "T02TD2221E:62b-32": "kha cig 'gying zhing gsang sngags zlos //",
    "T02TD2221E:62b-33": "kha cig dag ni gsang sngags 'chang //",
    "T02TD2221E:62b-34": "kha cig sbyin sreg mchod sbyin byed //",
    "T02TD2221E:62b-35": "kha cig nga rgyal gyis ni gnas //",
    "T02TD2221E:62b-36": "kha cig 'dod chags zhe sdang bsten //",
    "T02TD2221E:62b-37": "de kun las kyi 'khor bar gnas //",
    "T02TD2221E:62b-38": "gang du 'gro ba gnas gyur pa'i //",
    "T02TD2221E:62b-39": "gsang chen 'di ni shes gyur na //",
    "T02TD2221E:62b-40": "gang la 'ang sdig pa yod min zhing //",
    "T02TD2221E:62b-41": "dgag par bya ba ci yang med //",
    "T02TD2221E:62b-42": "las rnams thams cad byas kyang ni //",
    "T02TD2221E:62b-43": "gos med skur ni rnam par grol //",
    "T02TD2221E:62b-44": "las rnams thams cad de la gnas //",
    "T02TD2221E:62b-45": "las rnams kun gyi gtso bo yin //",
    "T02TD2221E:62b-46": "sku gsung thugs la sogs pa dang //",
    "T02TD2221E:62b-47": "dbang po'i yid bcas shin tu gnas //",
    "T02TD2221E:62b-48": "rtag tu legs par dpyad pa ste //",
    "T02TD2221E:63a-0": "lus kyi nyes @63a * //",
    "T02TD2221E:63a-1": "bas gos med pa //",
    "T02TD2221E:63a-2": "rang bzhin dag pas sku gsum gnas //",
    "T02TD2221E:63a-3": "kun rtog yid kyi shes pa min //",
    "T02TD2221E:63a-4": "de bas dngos po thams cad ni //",
    "T02TD2221E:63a-5": "nyin mtshan bcas te de la gnas //",
    "T02TD2221E:63a-6": "mthong sogs de yi rang bzhin nyid //",
    "T02TD2221E:63a-7": "thams cad mkhyen pa rol zhing bzhugs //",
    "T02TD2221E:63a-8": "shes rab thabs kyi cho ga yis //",
    "T02TD2221E:63a-9": "las dang chos ni mnyam nyid du //",
    "T02TD2221E:63a-10": "rnal 'byor pa yis sbyar bar bya //",
    "T02TD2221E:63a-11": "mnyam dang mi mnyam snyoms sems pa //",
    "T02TD2221E:63a-12": "chos dang las ni mnyam nyid du //",
    "T02TD2221E:63a-13": "rnal 'byor pa yis sbyar bar bya //",
    "T02TD2221E:63a-14": "yon tan ldan dang yon tan med ;",
    "T02TD2221E:63a-15": "/ rang nyid byed po sdud po gtso //",
    "T02TD2221E:63a-16": "gsang chen 'gro ba la gnas pa //",
    "T02TD2221E:63a-17": "mngon pa'i nga rgyal can gyis min //",
    "T02TD2221E:63a-18": "sems dang sems byung rang bzhin gyis //",
    "T02TD2221E:63a-19": "bde ba chen por rang nyid sad //",
    "T02TD2221E:63a-20": "'khor bar med pa'i dngos po gang //",
    "T02TD2221E:63a-21": "byang chub sems kyi rang bzhin bsgom //",
    "T02TD2221E:63a-22": "gnyi ga'i rang bzhin dbyer med pa //",
    "T02TD2221E:63a-23": "sems kyi rang bzhin shes nas ni //",
    "T02TD2221E:63a-24": "sems kyi rgyu ba kun spangs te //",
    "T02TD2221E:63a-25": "mnyam pa'i ro la gnas par bya //",
    "T02TD2221E:63a-26": "gsang ba chen po gnas med pa //",
    "T02TD2221E:63a-27": "rnal 'byor pa yi gsang chen sbyor //",
    "T02TD2221E:63a-28": "dpal au rgyan nas byung ba /",
    "T02TD2221E:63a-29": "gsang ba'i gsang ba chen po de kho na nyid kyi man ngag ces bya ba slob dpon chen po d'a ri ka pas mdzad pa rdzogs so//"
}