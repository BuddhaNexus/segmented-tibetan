{
    "T02TD3355E:36b-0": "@36b # // rgya gar skad du /",
    "T02TD3355E:36b-1": "pradzny'a p'a ra mi t'a s'a dha nam /",
    "T02TD3355E:36b-2": "bod skad du /",
    "T02TD3355E:36b-3": "shes rab kyi pha rol tu phyin ma'i sgrub thabs /",
    "T02TD3355E:37a-0": "shes rab kyi pha rol tu phyin ma la phyag 'tshal @37a * //",
    "T02TD3355E:37a-1": "lo ;",
    "T02TD3355E:37a-2": "/ sngon du bstan pa'i cho gas stong pa nyid bsgoms pa'i rjes la /",
    "T02TD3355E:37a-3": "aa las skyes pa'i zla ba'i dkyil 'khor la /",
    "T02TD3355E:37a-4": "mdog ser po'i yi ge dh'i:yongs su gyur pa las sna tshogs kyi padma la ha ser po aa la sogs pa dbyangs yig bcu drug gis yongs su bskor ba /",
    "T02TD3355E:37a-5": "de nas ka la sogs pa'i yi ge sum cu rtsa gnyis kyis yongs su bskor ba /",
    "T02TD3355E:37a-6": "de las sgeg mo dang /",
    "T02TD3355E:37a-7": "phreng ba ma dang /",
    "T02TD3355E:37a-8": "gar ma dang /",
    "T02TD3355E:37a-9": "glu ma dang /",
    "T02TD3355E:37a-10": "me tog ma dang /",
    "T02TD3355E:37a-11": "bdug spos ma dang /",
    "T02TD3355E:37a-12": "mar me ma dang /",
    "T02TD3355E:37a-13": "dri ma ste /",
    "T02TD3355E:37a-14": "rnal 'byor ma brgyad do //",
    "T02TD3355E:37a-15": "'di thams cad yongs su gyur pa las ye shes zla ba las byung ba'i 'od gsal ba'o //",
    "T02TD3355E:37a-16": "de'i steng du padma'o //",
    "T02TD3355E:37a-17": "de'i steng du shes rab kyi pha rol tu phyin pa'i po ti'o //",
    "T02TD3355E:37a-18": "de'i steng du zla ba'i dkyil 'khor gnyis pa'o //",
    "T02TD3355E:37a-19": "'di thams cad yongs su gyur pa las bcom ldan 'das ma shes rab kyi pha rol tu phyin ma mdog ser mo zhal gcig ma /",
    "T02TD3355E:37a-20": "phyag gnyis ma de bzhin gshegs pa lnga'i dbu rgyan can /",
    "T02TD3355E:37a-21": "chos 'chad pa'i phyag rgya dang ldan pa sna tshogs kyi padma dang zla ba'i gdan la bzhugs pa /",
    "T02TD3355E:37a-22": "rgyan thams cad dang /",
    "T02TD3355E:37a-23": "na bza' dang ldan pa /",
    "T02TD3355E:37a-24": "g-yon pa dang g-yas pa'i logs su autpa la la gnas pa'i shes rab kyi pha rol tu phyin pa'i po ti 'chang ba'o //",
    "T02TD3355E:37a-25": "sngags ni aom a'a:dh'i:h'um sv'a h'a /",
    "T02TD3355E:37a-26": "h'um ser po ni dpral bar ro //",
    "T02TD3355E:37a-27": "a'a:dkar po ni mgrin pa'o //",
    "T02TD3355E:37a-28": "dh'i:ser po ni snying gar ro //",
    "T02TD3355E:37a-29": "h'um nag po ni lte bar ro zhes bya'o //",
    "T02TD3355E:37a-30": "bzlas pa'i dus su skad cig ma bzhi rjes su bsam par bya'o //",
    "T02TD3355E:37a-31": "shes rab kyi pha rol tu phyin ma'i sgrub thabs rdzogs so //",
    "T02TD3355E:37a-32": "pandi ta don yod rdo rje dang /",
    "T02TD3355E:37a-33": "khams pa lo ts'a ba dge slong ba ris bsgyur cing zhus pa'o//"
}