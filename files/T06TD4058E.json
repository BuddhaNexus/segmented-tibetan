{
    "T06TD4058E:10a-0": "@10a * // rgya gar skad du /",
    "T06TD4058E:10a-1": "tri sva bh'a ba nir de sha /",
    "T06TD4058E:10a-2": "bod skad du /",
    "T06TD4058E:10a-3": "rang bzhin gsum nges par bstan pa /",
    "T06TD4058E:10a-4": "bcom ldan 'das 'jig rten dbang phyug la 'tshal lo //",
    "T06TD4058E:10a-5": "brtags dang gzhan gyi dbang dang ni //",
    "T06TD4058E:10a-6": "yongs su grub pa nyid dag ste //",
    "T06TD4058E:10a-7": "rang bzhin gsum po brtan rnams kyi /",
    "T06TD4058E:10a-8": "zab mo yi ni shes byar 'dod //",
    "T06TD4058E:10a-9": "rkyen gyi dbang gis 'jug pa dang //",
    "T06TD4058E:10a-10": "brtags pa tsam gyi dngos yin pas //",
    "T06TD4058E:10a-11": "gang zhig snang de gzhan dbang ste //",
    "T06TD4058E:10a-12": "ji snang de kun brtags pa yin //",
    "T06TD4058E:10a-13": "gang snang de yi ji ltar snang //",
    "T06TD4058E:10a-14": "rtag tu med pa gang yin de //",
    "T06TD4058E:10a-15": "gzhan du 'gyur med ces bya bas //",
    "T06TD4058E:10a-16": "yongs su grub pa'i rang bzhin yin //",
    "T06TD4058E:10a-17": "de dag gang snang kun brtags te //",
    "T06TD4058E:10a-18": "ji ltar snang de gnyis po'o //",
    "T06TD4058E:10a-19": "de la de med gang yin pa //",
    "T06TD4058E:10a-20": "de nyid de yi gnyis med chos //",
    "T06TD4058E:10a-21": "gang phyir de la med brtags dang //",
    "T06TD4058E:10a-22": "de yi ji ltar don brtags pa //",
    "T06TD4058E:10a-23": "de ltar shin tu med pas na//",
    "T06TD4058E:10a-24": "sems ni kun rtogs zhes bya yin //",
    "T06TD4058E:10a-25": "rgyu dang 'bras bu'i dngos po yis //",
    "T06TD4058E:10a-26": "sems de rnam pa gnyis 'dod do //",
    "T06TD4058E:10a-27": "kun gzhi rnam shes zhes bya dang //",
    "T06TD4058E:10a-28": "'jug pa zhes bya rnam bdun no //",
    "T06TD4058E:10a-29": "dang po kun nyon mongs sa bon //",
    "T06TD4058E:10a-30": "bag chags bsags pas sems zhes bya //",
    "T06TD4058E:10a-31": "gnyis pa rnam pa sna tshogs su //",
    "T06TD4058E:10a-32": "rab tu 'jug pas brjod pa yin //",
    "T06TD4058E:10a-33": "yang dag ma yin kun rtog de //",
    "T06TD4058E:10a-34": "rnam par smin dang de bzhin du //",
    "T06TD4058E:10a-35": "dar 'dzin gzhan du snang ba yi //",
    "T06TD4058E:10a-36": "dbye bas rnam pa gsum du'ang 'dod //",
    "T06TD4058E:10a-37": "dang po rnam smin bdag nyid de //",
    "T06TD4058E:10a-38": "'di ni rtsa ba'i rnam shes yin //",
    "T06TD4058E:10b-0": "gzhan @10b ni 'jug pa'i rnam par shes //",
    "T06TD4058E:10b-1": "blta bya mthong byed rtog pas 'jug / yod dang med pa gnyis dang gcig / kun nas nyon mongs rnam byang dag / mtshan nyid kyis ni rab dbye bas //",
    "T06TD4058E:10b-2": "rang bzhin dag ni zab par 'dod //",
    "T06TD4058E:10b-3": "yod par bzung ba gang yin pa //",
    "T06TD4058E:10b-4": "de nyid shin tu med pa ste //",
    "T06TD4058E:10b-5": "des na brtags pa'i rang bzhin te //",
    "T06TD4058E:10b-6": "yod dang med pa'i mtshan nyid 'dod //",
    "T06TD4058E:10b-7": "'khrul pa'i ngo bor yod pa dang //",
    "T06TD4058E:10b-8": "ji ltar snang bzhin med pa ste //",
    "T06TD4058E:10b-9": "des na gzhan gyi dbang de yang //",
    "T06TD4058E:10b-10": "yod dang med pa'i mtshan nyid 'dod //",
    "T06TD4058E:10b-11": "gang phyir gnyis po med pa dang //",
    "T06TD4058E:10b-12": "gnyis su med par yod pa ste //",
    "T06TD4058E:10b-13": "des na yongs su grub rang bzhin //",
    "T06TD4058E:10b-14": "yod dang med pa'i mtshan nyid 'dod //",
    "T06TD4058E:10b-15": "brtag pa'i don gyi rnam gnyis te //",
    "T06TD4058E:10b-16": "yod dang med pa ngo bor gcig / des na byis pa brtags rang bzhin //",
    "T06TD4058E:10b-17": "gnyis dang gcig gi bdag nyid 'dod //",
    "T06TD4058E:10b-18": "snang ba'i cha yi gnyis yin la //",
    "T06TD4058E:10b-19": "'khrul ba tsam dngos gcig yin pas //",
    "T06TD4058E:10b-20": "gzhan dbang zhes bya'i rang bzhin yang //",
    "T06TD4058E:10b-21": "gnyis dang gcig gi bdag nyid 'dod //",
    "T06TD4058E:10b-22": "gnyis kyi ngo bo'i rang bzhin nyid //",
    "T06TD4058E:10b-23": "gnyis su med par gcig gyur pas /",
    "T06TD4058E:10b-24": "yongs su grub pa'i rang bzhin yang //",
    "T06TD4058E:10b-25": "gnyis dang gcig gi bdag nyid 'dod //",
    "T06TD4058E:10b-26": "brtags dang gzhan gyi dbang dag ni //",
    "T06TD4058E:10b-27": "shes bya kun nyon mongs mtshan nyid //",
    "T06TD4058E:10b-28": "yongs su grub pa rnam byang gi / mtshan nyid du ni 'dod pa yin //",
    "T06TD4058E:10b-29": "mi bden gnyis po'i rang bzhin te //",
    "T06TD4058E:10b-30": "dngos med rang bzhin nyid yin pas //",
    "T06TD4058E:10b-31": "brtags pa'i rang bzhin zhes bya las //",
    "T06TD4058E:10b-32": "grub pa'i mtshan nyid gzhan ma yin //",
    "T06TD4058E:10b-33": "gnyis med pa yi rang bzhin nyid //",
    "T06TD4058E:10b-34": "gnyis pos med pa'i rang bzhin pas //",
    "T06TD4058E:10b-35": "yongs su grub las brtags pa yi //",
    "T06TD4058E:10b-36": "mtshan nyid gzhan min shes par bya //",
    "T06TD4058E:10b-37": "bden min ji ltar snang gyur pa //",
    "T06TD4058E:10b-38": "de ltar med pa'i rang bzhin pas //",
    "T06TD4058E:10b-39": "gzhan dbang zhes bya'i rang bzhin las //",
    "T06TD4058E:10b-40": "yongs grub mtshan nyid tha dad min //",
    "T06TD4058E:10b-41": "yang dag min pa gnyis rang bzhin //",
    "T06TD4058E:10b-42": "ji ltar snang ba'i dngos med pas //",
    "T06TD4058E:10b-43": "yongs grub las kyang gzhan dbang ge / mtshan nyid tha dad min zhes bya //",
    "T06TD4058E:11a-0": "tha snyad @11a * //",
    "T06TD4058E:11a-1": "la ni ltos pa yi //",
    "T06TD4058E:11a-2": "rang bzhin dbye ba'i go rims dang //",
    "T06TD4058E:11a-3": "de la 'jug pa'i dbang byas pa'i //",
    "T06TD4058E:11a-4": "rtogs pa'i rim pa bzhin du brjod //",
    "T06TD4058E:11a-5": "kun brtags tha snyad bdag nyid de //",
    "T06TD4058E:11a-6": "tha snyad 'dogs pa gzhan bdag nyid //",
    "T06TD4058E:11a-7": "tha snyad yongs su chad pa yi //",
    "T06TD4058E:11a-8": "rang bzhin yang ni gzhan du 'dod //",
    "T06TD4058E:11a-9": "sngon du gnyis po bdag med la //",
    "T06TD4058E:11a-10": "zhugs pas gzhan dbang la 'jug ste //",
    "T06TD4058E:11a-11": "yod pa ma yin gnyis po dag / de la rtags tsam yin phyir ro //",
    "T06TD4058E:11a-12": "de nas gnyis dngos med rang bzhin //",
    "T06TD4058E:11a-13": "yongs grub la ni 'dir 'jug ste //",
    "T06TD4058E:11a-14": "'di ltar de nyid de yi tshe //",
    "T06TD4058E:11a-15": "yod dang med pa dag tu'ang brjod //",
    "T06TD4058E:11a-16": "rang bzhin gsum po de dag ni //",
    "T06TD4058E:11a-17": "dmigs med gnyis med mtshan nyid de //",
    "T06TD4058E:11a-18": "shin tu med dang de bzhin med //",
    "T06TD4058E:11a-19": "de dngos med pa'i rang bzhin no //",
    "T06TD4058E:11a-20": "sngags mthus sgyu ma byas pa yis //",
    "T06TD4058E:11a-21": "ji nas glang po snang gyur pa //",
    "T06TD4058E:11a-22": "rnam pa tsam zhig snang bar 'dod //",
    "T06TD4058E:11a-23": "glang po kun du yod ma yin //",
    "T06TD4058E:11a-24": "brtags pa'i rang bzhin glang po 'dra //",
    "T06TD4058E:11a-25": "gzhan dbang de'i rnam lta bu'o //",
    "T06TD4058E:11a-26": "de la glang po dngos med gang //",
    "T06TD4058E:11a-27": "de 'dra yongs su grub par 'dod //",
    "T06TD4058E:11a-28": "rtsa ba'i sems las gnyis bdag tu //",
    "T06TD4058E:11a-29": "yang dag ma yin kun rtog snang //",
    "T06TD4058E:11a-30": "gnyis po shin tu med pas na //",
    "T06TD4058E:11a-31": "de ni rnam pa tsam du yod //",
    "T06TD4058E:11a-32": "rtsa ba'i rnam shes sngags dang 'dra //",
    "T06TD4058E:11a-33": "de bzhin nyid ni shing 'drar 'dod //",
    "T06TD4058E:11a-34": "rnam rtog glang po'i rnam pa 'dra //",
    "T06TD4058E:11a-35": "gnyis ni glang po lta bu'o //",
    "T06TD4058E:11a-36": "don gyi de nyid rig pa na //",
    "T06TD4058E:11a-37": "yongs su shes dang spang ba dang //",
    "T06TD4058E:11a-38": "thob bya go rims ji bzhin du //",
    "T06TD4058E:11a-39": "cig car mtshan nyid gsum rig byed //",
    "T06TD4058E:11a-40": "dmigs su med pa yong shes dang //",
    "T06TD4058E:11a-41": "snang ba dag ni spong bar 'dod //",
    "T06TD4058E:11a-42": "gnyis su med pas dmigs pas na //",
    "T06TD4058E:11a-43": "thob bya mngon du byas pa'ang yin //",
    "T06TD4058E:11a-44": "glang po dmigs su med pas na //",
    "T06TD4058E:11a-45": "de yi rnam pa nub 'gyur te //",
    "T06TD4058E:11a-46": "shing gi dum bu dmigs 'gyur ba //",
    "T06TD4058E:11a-47": "sgyu ma la ni ji bzhin du //",
    "T06TD4058E:11a-48": "'di ltar gnyis po mi dmigs tshe //",
    "T06TD4058E:11a-49": "gnyis su snang ba nub par 'gyur //",
    "T06TD4058E:11a-50": "nub na de yi yongs grub pa //",
    "T06TD4058E:11b-0": "gnyis dngos @11b mid pa rtog par 'gyur //",
    "T06TD4058E:11b-1": "mi mthun blo yi dbang sgyur dang //",
    "T06TD4058E:11b-2": "don med bzhin du blos mthong dang //",
    "T06TD4058E:11b-3": "ye shes gsum ga'i rjes 'brang dang //",
    "T06TD4058E:11b-4": "'bad med grol bar thal 'gyur phyir //",
    "T06TD4058E:11b-5": "sems tsam du ni nyer dmigs te //",
    "T06TD4058E:11b-6": "shes bya'i don la dmigs mi bya //",
    "T06TD4058E:11b-7": "shes bya'i don ni dmigs med pas //",
    "T06TD4058E:11b-8": "sems kyang dmigs su med pa yin //",
    "T06TD4058E:11b-9": "gnyis po dmigs su med pas na //",
    "T06TD4058E:11b-10": "chos kyi dbyings la dmigs par 'gyur //",
    "T06TD4058E:11b-11": "chos kyi dbyings la dmigs pa yis //",
    "T06TD4058E:11b-12": "phun sum tshogs pa nyer dmigs 'gyur //",
    "T06TD4058E:11b-13": "phun sum tshogs pa nyer dmigs pas //",
    "T06TD4058E:11b-14": "sku gsum bdag nyid bla med pa'i //",
    "T06TD4058E:11b-15": "byang chub blo ldan gyis thob nas //",
    "T06TD4058E:11b-16": "bdag gzhan don ni rab grub 'gyur //",
    "T06TD4058E:11b-17": "slob dpon dbyig gnyen gyis mdzad pa'i rang bzhin gsum nges par bstan pa rdzogs so /",
    "T06TD4058E:11b-20": "// / pandi ta chen po sh'an ti bha dra dang /",
    "T06TD4058E:11b-21": "zhu chen gyi lo ts'a ba 'gos lhas btsas kyis gtan la phab ste legs par bsgyur ba'o//"
}