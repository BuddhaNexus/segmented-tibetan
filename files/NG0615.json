{
    "NG0615:0": "[(]6[)]@#// so //",
    "NG0615:1": "sku lnga bsgrubs na nga spangs so //",
    "NG0615:2": "'khor ba spangs na spangs so //",
    "NG0615:3": "myang 'das bsgrubs na nga spangs so //",
    "NG0615:4": "ma rig spangs na nga spangs so //",
    "NG0615:5": "ye shes bsgrub na nga spangs so //",
    "NG0615:6": "rnam rtog spangs na nga spangs so //",
    "NG0615:7": "chos nyid bsgrubs na nga spangs so //",
    "NG0615:8": "sems can spangs na nga spangs so //",
    "NG0615:9": "sangs rgyas bsgrubs na nga spangs so //",
    "NG0615:10": "bdag gzhan spangs na nga spangs so //",
    "NG0615:11": "bdag med bsgrubs na nga spangs so //",
    "NG0615:12": "gnyis 'dzin spangs na nga spangs so //",
    "NG0615:13": "gnyis med bsgrubs na nga spangs so //",
    "NG0615:14": "mi gsal spong na nga spangs so //",
    "NG0615:15": "gsal bar bsgrubs na nga spangs so //",
    "NG0615:16": "ci phyir gnyis snang thamasacad ni //",
    "NG0615:17": "dgag bsgrubs byung pas dgos pa med //",
    "NG0615:18": "lta ba bltas na lta ba men //",
    "NG0615:19": "lta ba lta byed rtsol ba'i nad //",
    "NG0615:20": "sgom pa bsgom na sgom pa men //",
    "NG0615:21": "sgom pa sgom byed rtsol ba'i nad //",
    "NG0615:22": "spyod pa spyod na spyod pa med //",
    "NG0615:23": "spyod pas spyad na spyod pa'i nad //",
    "NG0615:24": "'bras bu bsgrubs na 'bras bu men //",
    "NG0615:25": "'bras bu bsgrubs na 'bras bu'i nad //",
    "NG0615:26": "gnyis snang shes pa ma chod na //",
    "NG0615:27": "ji ltar bsgrubs kyang grol mi 'gyur //",
    "NG0615:28": "zhes sungs so //",
    "NG0615:29": "dgag bsgrubs spangs thob kyis thugs rje chen po mi",
    "NG0615:30": "'grub par bstan pa'i le'u ste nyi shu rtsa bdun",
    "NG0615:31": "pa'o // // de nas yang thugs rje chen po",
    "NG0615:32": "nyid kyi 'di skad ces gsungs so //",
    "NG0615:33": "e ma'o //",
    "NG0615:34": "nga ni snang srid kun la snang *//",
    "NG0615:35": "snang yang snang ste nga ma mthong *//",
    "NG0615:36": "ma mthong pa yi ngang la zhog / nga ni snod bcud kun la khyab //",
    "NG0615:37": "kun la khyab pas ngos gzung med //",
    "NG0615:38": "ngos gzung med pa'i ngang la zhog / nga ni kun gyi dngos gzhi yin /",
    "NG0615:39": "dngos gzhi yin te grub pa med /",
    "NG0615:40": "grub pa med pa'i ngang la zhog / thams cad nga yis phye ba yin //",
    "NG0615:41": "phye mkhan rtogs pa gcig kyang med //",
    "NG0615:42": "ma phyed pa yi ngang la zhog / nga ni kun la snang ba yin //",
    "NG0615:43": "kun gyis nga ni mthong ba med //",
    "NG0615:44": "mi snang ba yi ngang la zhog / ngas ni thams cad byas pa ste //",
    "NG0615:45": "kun gyi byas pa byas pa med //",
    "NG0615:46": "ma byas pa yi ngang la zhog / nga ni ye nas yod pa ste /",
    "NG0615:47": "ye nas yod pa'i ngang la zhog / nga ni sus kyang ma btsal lo //",
    "NG0615:48": "ma btsal ba yi ngang la zhog / nga ni thams cad spangs pa ste //",
    "NG0615:49": "kun gyis nga ni ma spangs so //",
    "NG0615:50": "ma spangs pa yi nga la zhog / nga ni",
    "NG0615:51": "thams cad bsgrubs pa ste / nga ni sus kyang",
    "NG0615:52": "ma bsgrubs so // ma bsgrubs pa yi ngang la zhog / nga ni thams cad btags pa ste //",
    "NG0615:53": "nga ni sus kyang ma btags so //",
    "NG0615:54": "ma btags pa yi ngang la zhog / nga ni thams cad mtshon pa ste //",
    "NG0615:55": "nga ni sus kyang ma mtshon to //",
    "NG0615:56": "ma mtshon pa yi ngang la zhog / nga ni thams cad shes pa ste //",
    "NG0615:57": "nga ni sus kyang ma shes so //",
    "NG0615:58": "ma shes pa yi ngang la zhog / nga ni thams cad bskyed pa ste //",
    "NG0615:59": "nga ni sus kyang bskyed pa med //",
    "NG0615:60": "ma bskyed pa yi ngang la zhog / nga ni thams cad rtogs pa ste //",
    "NG0615:61": "nga ni sus kyang ma rtogs so //",
    "NG0615:62": "ma @#//",
    "NG0615:63": "rtogs pa'i ngang la zhog / nga la lta bar 'dod pa rnams //",
    "NG0615:64": "lta bar ma byed rang dgar zhog / bltas pas mthong ba'i yul med kyi //",
    "NG0615:65": "ma bltas bzhag pas nga lta mthong *//",
    "NG0615:66": "nga la bsgom par 'dod pa rnams //",
    "NG0615:67": "ma bsgom g.yo med ngang la zhog / 'gyur med nga yi bsgom pa mthong //",
    "NG0615:68": "nga la spyod par 'dod pa rnams //",
    "NG0615:69": "spyad par ma byed rtsol med ngang la zhog / byar med rtsol med nga yi spyod pa mthong *//",
    "NG0615:70": "nga la 'bras bu 'dod pa rnams //",
    "NG0615:71": "thob rgyu med pas rang sa nyid du zhog / gzhan na med pas nga yi 'bras bu thob //",
    "NG0615:72": "ces gsungs so //",
    "NG0615:73": "thugs rje chen po'i dgongs pa ma bcos rnal du",
    "NG0615:74": "gzhag pa'i le'u ste nyi shu rtsa brgya pa'o //",
    "NG0615:75": "// thugs rje chen pos yang gsungs pa //",
    "NG0615:76": "nga ni theg pa'i spyi rtse yin //",
    "NG0615:77": "mtshan nyid sde gsum nga la rdzogs //",
    "NG0615:78": "nyan thos theg pa nga la rdzogs //",
    "NG0615:79": "nyan ni skye med don la nyan //",
    "NG0615:80": "thos ni ma 'gags rig par thos //",
    "NG0615:81": "gzung 'dzin bdag med dbye bsal med //",
    "NG0615:82": "nyan thos ma spangs ngang gis rdzogs //",
    "NG0615:83": "rang rgyal theg pa nga la rdzogs //",
    "NG0615:84": "rang ni rig par rang nyid la //",
    "NG0615:85": "rgyal ni chags sdang gnyis las rgyal //",
    "NG0615:86": "dgag sgrub rten 'brel 'byung 'jug med //",
    "NG0615:87": "rang rgyal ma spangs ngang gis rdzogs //",
    "NG0615:88": "mdo sde byang chub sems dpa' ni //",
    "NG0615:89": "mdo ni sems dpa' skye ba med //",
    "NG0615:90": "sde ni rnam grangs sems la 'dus //",
    "NG0615:91": "byang ni rnam rtog chos skur byang *//",
    "NG0615:92": "sems ni 'gyur med don la sems //",
    "NG0615:93": "dpa' ni nyon mongs zil gyis gnon //",
    "NG0615:94": "byang sems mdo sde ma spangs rdzogs //",
    "NG0615:95": "kri ya'i theg pa nga la rdzogs //",
    "NG0615:96": "kri ni chos nyid dbyings chen la //",
    "NG0615:97": "ya ni skye dang 'gag pa med //",
    "NG0615:98": "phyi dag nang dag gsang ba dag / kri ya'i theg pa ma spangs rdzogs //",
    "NG0615:99": "u pa ya yi theg pa nga la rdzogs //",
    "NG0615:100": "u ni chos nyid skye med la //",
    "NG0615:101": "pa ni rang gsal 'gag pa med //",
    "NG0615:102": "ya ni yar lta mar spyod dag / u pa ya ni ma spangs rdzogs //",
    "NG0615:103": "yo ga'i theg pa nga la rdzogs //",
    "NG0615:104": "yo ni ma lus chos nyid klong *//",
    "NG0615:105": "ga ni rnam rtog dbyings su thim //",
    "NG0615:106": "yo ga'i theg pa ma spangs rdzogs //",
    "NG0615:107": "ma ha yo ga nga la rdzogs //",
    "NG0615:108": "ma ni chos can sna tshogs la //",
    "NG0615:109": "ha ni chos nyid dbye bsal med //",
    "NG0615:110": "yo ni gnyis med bde ba che //",
    "NG0615:111": "ga ni thabs dang shes rab dang *//",
    "NG0615:112": "ma ha yo ga ma spangs rdzogs //",
    "NG0615:113": "a nu'i theg pa nga la rdzogs //",
    "NG0615:114": "a ni skye med byang chub sems //",
    "NG0615:115": "nu ni 'gag med ye shes yin //",
    "NG0615:116": "yo ni dbyings dang ye shes la //",
    "NG0615:117": "ga ni dbyings dang ye shes gnyis //",
    "NG0615:118": "gnyis med rang byung gsal bar spyod //",
    "NG0615:119": "a nu yo ga ma spangs rdzogs //",
    "NG0615:120": "a ti yo ga'i rdzogs lug ni //",
    "NG0615:121": "a ni ma skyes snying po'i glong *//",
    "NG0615:122": "ti ni chos nyid mi 'gyur ba //",
    "NG0615:123": "yo ni theg pa'i spyi bsdus yin //",
    "NG0615:124": "ga ni mi 'gyur chos kyi dbyings //",
    "NG0615:125": "a ti yo ga ma spangs rdzogs //",
    "NG0615:126": "nga ni thugs rje chen po yin //",
    "NG0615:127": "thugs ni chos nyid zad mi shes //",
    "NG0615:128": "rje @#//",
    "NG0615:129": "ni theg dgu spyi chings yin //",
    "NG0615:130": "chen po 'gran zla med pas che //",
    "NG0615:131": "zhes gsungs so //",
    "NG0615:132": "thugs rje chen po'i theg pa theg dgu ma spangs",
    "NG0615:133": "ngang gis rdzaugs pa'i le'u ste nyi shu rtsa dgu",
    "NG0615:134": "pa'o /// / thugs rje chen pos yang gsungs pa //",
    "NG0615:135": "nga ni thugs rje chen po yin //",
    "NG0615:136": "chos kun tshig dang brjod pa med //",
    "NG0615:137": "brgyad khri bzhi stong theg pa rdzogs //",
    "NG0615:138": "ma bris dkyil 'khor rang gsang rdzogs //",
    "NG0615:139": "dbang bskur dbang dang rim pa rdzogs //",
    "NG0615:140": "ma bsrungs dam tshig bsrung bya rdzogs //",
    "NG0615:141": "ma bsgrubs lha dang snying po rdzogs //",
    "NG0615:142": "ma mchod mchod dang gtor ma rdzogs //",
    "NG0615:143": "ma bstod bstod dang dges pa rdzogs //",
    "NG0615:144": "ma bshags bshag pa 'gyod tshangs rdzogs //",
    "NG0615:145": "byin gyis ma brlabs byin brlabs rdzogs //",
    "NG0615:146": "bla med dgos 'dod dngos grub rdzogs //",
    "NG0615:147": "ma mchod tshogs dang gtor ma rdzogs //",
    "NG0615:148": "ma blangs ma bsrungs sdom khrims rdzogs //",
    "NG0615:149": "sa lam ma bgrod ma phyin rdzogs //",
    "NG0615:150": "pha rol phyin drug ma spyad rdzogs //",
    "NG0615:151": "smon lam ma btab bsam dgu rdzogs //",
    "NG0615:152": "ma btab rang 'byung tsha tsa rdzogs //",
    "NG0615:153": "ma bskor chos dbyings bskor ba rdzogs //",
    "NG0615:154": "rang gsal mar me ma btang rdzogs /",
    "NG0615:155": "ma btsal mnyam pa'i lha phyag rdzogs //",
    "NG0615:156": "sems dpa' gtsang ma'i chu gtor rdzogs //",
    "NG0615:157": "mnos tshad bsam tshad yod tshad rdzogs //",
    "NG0615:158": "snang srid skye 'gro ma bskyed rdzogs //",
    "NG0615:159": "byas pas mi zin byar med ngang la rdzogs //",
    "NG0615:160": "bsgrubs pas mi 'grub yid smaun re dogs rdzogs //",
    "NG0615:161": "nga yi thugs kyi dgongs pa ni //",
    "NG0615:162": "gang gis shes pa thams cad shes par 'gyur //",
    "NG0615:163": "nga yi dgongs pa rtogs na theg dgu'i lta ba rtogs //",
    "NG0615:164": "nga yi dgongs pa grub na theg dgu'i sgom pa grub //",
    "NG0615:165": "nga yi dgongs pa tshig gcig shes na thams cad sangs rgyas 'gyur //",
    "NG0615:166": "zhes gsungs so //",
    "NG0615:167": "thugs rje chen po'i dgongs par thams cad rdzogs par",
    "NG0615:168": "btan pa'i le'u ste sum cu tham pa'o // //",
    "NG0615:169": "de nas thugs rje chen pos yang gsungs pa //",
    "NG0615:170": "nga ni thugs rje chen po yin /",
    "NG0615:171": "lta ru med pa'i lta ba de bltas pas /",
    "NG0615:172": "mthong du med pa'i chos nyid byang sems mthong *//",
    "NG0615:173": "bsgom du med pa'i sgom pa de bsgoms pas //",
    "NG0615:174": "zhi rgyu med pa'i rnam rtog mtshan ma zhi //",
    "NG0615:175": "spyad du med pa'i don la rang spyad pas //",
    "NG0615:176": "bya ba med pa'i las rnams thams cad grub //",
    "NG0615:177": "sgrub tu med pa'i 'bras bu+u rang bsgrubs pas //",
    "NG0615:178": "thob tu med pa'i sku gsum sangs rgyas thob //",
    "NG0615:179": "thugs rje chen po'i dgongs pa la //",
    "NG0615:180": "theg pa dgu yi 'gran du med //",
    "NG0615:181": "theg pa rim pa dgu po yi //",
    "NG0615:182": "rang ltar blaus btags tshig la zhen //",
    "NG0615:183": "lta ba blos btags tshig la zhen //",
    "NG0615:184": "lta ba mthar lhung grol mi nus //",
    "NG0615:185": "sgom pa blo bsgom nyams la zhen //",
    "NG0615:186": "sgom pa mthar lhung grol mi nus //",
    "NG0615:187": "spyod pa ched byas chags zhen bcas //",
    "NG0615:188": "spyod pa mthar lhung grol mi nus //",
    "NG0615:189": "'bras bu re dogs yid smaun bcas //",
    "NG0615:190": "'bras bu @#//",
    "NG0615:191": "mthar lhung grol mi nus //",
    "NG0615:192": "blos btags theg pa rim dgu yi //",
    "NG0615:193": "rang la bzhag nas rgyang du btsal //",
    "NG0615:194": "btsal kyang bskal pa brgyar mi rnyed //",
    "NG0615:195": "dmun long nam mkha'i mtha' tshol 'dra //",
    "NG0615:196": "blos btags chos rnams ma zad na //",
    "NG0615:197": "nams kyang 'khor ba'i gnas su 'khyams //",
    "NG0615:198": "blo 'das rang la zhen kyang blo chos yin //",
    "NG0615:199": "thugs rje chen po'i dgongs pa theg pa'i rtse mo yin //",
    "NG0615:200": "snang srid chos rnams rang grol bas lta ba'i rtse mo yin //",
    "NG0615:201": "chos rnams grub mtha' med pas theg pa'i rtse mo yin //",
    "NG0615:202": "blo zad rnam rtog zad pas theg pa'i rtse mo yin //",
    "NG0615:203": "theg pa'i 'jug sgo med pas theg pa'i rtse mo yin //",
    "NG0615:204": "theg pa rim dgu'i rtser phyin rten med lta ba'i rtse mo yin //",
    "NG0615:205": "theg pa rim dgu'i spyi bcings rtog med sgom pa'i rtse mo yin //",
    "NG0615:206": "theg pa rim dgu'i phyis phyung byar med spyod pa'i rtse mo yin //",
    "NG0615:207": "theg pa rim dgu'i bcud bsdus re med 'bras bu'i rtse mo yin /",
    "NG0615:208": "zhes gsungs so //",
    "NG0615:209": "thugs rje chen po'i lta ba dgu'i rtse mor bstan",
    "NG0615:210": "pa'i le'u ste sum cu so gcig pa'o // //",
    "NG0615:211": "de nas byang chub sems dpa' sgr-ib pa rnam sel",
    "NG0615:212": "stan las langs nas /",
    "NG0615:213": "phyag btsal bskor ba byas nas byang chub sems dpa'",
    "NG0615:214": "spyan ras gzigs dbang phyug la 'di skad ces gsol",
    "NG0615:215": "to // e ma ho /",
    "NG0615:216": "byang chub sems dpa' spyan ras gzigs //",
    "NG0615:217": "theg dgu'i rtse mo'i lta ba gsungs //",
    "NG0615:218": "de las mtho ba yod dam med //",
    "NG0615:219": "thugs rje chen pos 'di skad gsungs //",
    "NG0615:220": "nga yi lta ba dpag mi lang *//",
    "NG0615:221": "theg pa kun gyi yang rtse yin //",
    "NG0615:222": "lta ba mtho ba'i spyi gnon yin //",
    "NG0615:223": "bsgom pa mkhan gyi gnyen po yin //",
    "NG0615:224": "spyod pa mkhan gyi sun 'byin yin //",
    "NG0615:225": "'bras bu 'dod pa'i phyag ma yin //",
    "NG0615:226": "sangs rgyas thugs kyi dgongs pa yin //",
    "NG0615:227": "bden pa gnyis su 'dod pa yi //",
    "NG0615:228": "byang chub sems dpas de mi mthong *//",
    "NG0615:229": "yul semasaganyis su 'dod pa yi //",
    "NG0615:230": "nyan thos pa yis de mi mthong *//",
    "NG0615:231": "gzung 'dzin gnyis su 'dod pa yi //",
    "NG0615:232": "rang sangs rgyas kyis de mi mthong *//",
    "NG0615:233": "dag pa rnam gsum spyod pa yi //",
    "NG0615:234": "kri ya pa yis de mi mthong *//",
    "NG0615:235": "lta spyod 'brel par 'dod pa yi //",
    "NG0615:236": "u pa ya yis de mi mthong *//",
    "NG0615:237": "skye 'gag gnyis su 'dod pa yi //",
    "NG0615:238": "yo ga pa yis de mi mthong */",
    "NG0615:239": "thabs dang shes rab gnyis 'dod pa'i //",
    "NG0615:240": "ma ha yo gas de mi mthong */",
    "NG0615:241": "dbyings dang ye shes gnyis 'dod pa'i //",
    "NG0615:242": "a nu yo gas de mi mthong */",
    "NG0615:243": "thams cad chos skur 'dod pa yi //",
    "NG0615:244": "a ti yo gas de mi mthong *//",
    "NG0615:245": "rang lta mngon par zhen pas de mi mthong *//",
    "NG0615:246": "gzhan lta rgyab kyis phyogs pas de mi mthong *//",
    "NG0615:247": "sangs rgyas thugs kyi dgongs pa ni //",
    "NG0615:248": "theg pa kun gyi yang rtse yin //",
    "NG0615:249": "rang sems chos sku dngos med la //",
    "NG0615:250": "rig pa'i ming 'dogs ma byed cig / lta lta",
    "NG0615:251": "po ru ma sems shig / bsgom sgom po ru",
    "NG0615:252": "ma sems shig / spyod spyod po ru ma sems",
    "NG0615:253": "shig / bsgrub bsgrub po ru @#//",
    "NG0615:254": "ma sems shig / thob thob po ru ma sems",
    "NG0615:255": "shig / stong stong po ru ma sems shig /",
    "NG0615:256": "gsal gsal po ru+u ma sems shig / bde bde",
    "NG0615:257": "po ru ma sems shig / lhan lhan po ru+u",
    "NG0615:258": "ma sems shig / tsen tsen po ru ma sems",
    "NG0615:259": "shig / gnas gnas po ru ma sems shig /",
    "NG0615:260": "lhod lhod po ru ma sems shig / sems kyis",
    "NG0615:261": "bsams so ma sems shig / blo yis bcos so",
    "NG0615:262": "ma sems shig / sangs rgyas dgongs pa'i yang rtse",
    "NG0615:263": "ni // mtshon du med pa'i byang chub sems //",
    "NG0615:264": "smra brjod med pa'i ngang la zhog / bstan du med pa'i byang chub sems //",
    "NG0615:265": "blo las 'das pa'i ngang la zhog / blta ru med pa'i byang chub sems //",
    "NG0615:266": "blta bya lta byed med par zhog / bsam du med pa'i byang chub sems //",
    "NG0615:267": "bsgom du med pa'i ngang la zhog / spyad du med pa'i byang chub sems //",
    "NG0615:268": "bya btsal med pa'i ngang la zhog / bsgrub tu med pa'i byang chub sems //",
    "NG0615:269": "re dogs bsgrub med ngang la zhog / bsrung du med pa'i byang chub sems //",
    "NG0615:270": "bsrung med dri med ngang la zhog / bya btsal bral ba'i byang chub sems //",
    "NG0615:271": "byar med spros pa'i ngang la zhog / spros pa med pa'i byang chub sems //",
    "NG0615:272": "spros bral chos nyid ngang la zhog / gzhag par byed pa bzhag pa med //",
    "NG0615:273": "lta ru med de lta ba khyad par 'phags //",
    "NG0615:274": "bsgom du med de sgom pa khyad par 'phags //",
    "NG0615:275": "spyad du med de spyod pa khyad par 'phags //",
    "NG0615:276": "bsgrub tu med de 'bras bu khyad par 'phags //",
    "NG0615:277": "bsrung du med de dam tshig khyad par 'phags //",
    "NG0615:278": "btsal du med de spyod pa khyad par 'phags //",
    "NG0615:279": "gang yang byar med yang rtse khyad par 'phags //",
    "NG0615:280": "bya ba thams cad btang nas ni //",
    "NG0615:281": "bya med ngang la gnas par bya //",
    "NG0615:282": "rang nyid rang sar ngang gis gnas //",
    "NG0615:283": "bsgrub tu med de ye nas grub //",
    "NG0615:284": "rai med rang gnas chos sku yin //",
    "NG0615:285": "de las spags sa ga la yod //",
    "NG0615:286": "ces gsungs so //",
    "NG0615:287": "lta ba mthar thug thugs rje chen po'i dgongs pa /",
    "NG0615:288": "spags shing 'dus pa'i le'u ste sum cu so gnyis",
    "NG0615:289": "pa'o // // de nas byang chub sems dpa' sgrib",
    "NG0615:290": "pa rnam sel gyis /",
    "NG0615:291": "byang chub sems dpa' spyan ras gzigs la 'di skad zhus //",
    "NG0615:292": "e ma 'o /",
    "NG0615:293": "thugs rje'i bdag nyid snying rje che //",
    "NG0615:294": "thugs dgongs nam mkha'i mtha' dang mnyam //",
    "NG0615:295": "lta ba'i yang rtse khyad du 'phags //",
    "NG0615:296": "de las dpag tu yod dam med //",
    "NG0615:297": "thugs rje chen pos yang gsungs pa //",
    "NG0615:298": "e ma 'dus pa'i 'khor tshogs rnams //",
    "NG0615:299": "lta ba yang thog khyad par 'phags //",
    "NG0615:300": "sku gsum bsgrubs pas sangs mi rgya //",
    "NG0615:301": "ma bsgrubs rang sar rang grol zhog / sems dang rig pa yid dang gsum //",
    "NG0615:302": "ma spangs ma blang rang sar zhog / rig pa stong pa gnyis med gsum //",
    "NG0615:303": "ma spangs ma blang rang sar zhog / snang ba stong pa gnyis med gsum //",
    "NG0615:304": "ma spangs ma blang rang sar zhog / tshig dang mtshon pa btags pa gsum //",
    "NG0615:305": "ma spangs ma blang rang sar zhog / blang bya dor @#//",
    "NG0615:306": "bya 'dzin bya gsum //",
    "NG0615:307": "ma spangs ma blang rang sar zhog / rtsol dang bsgrub dang dor dang gsum //",
    "NG0615:308": "spang bla ma byed rang sar zhog / snang ba btags pa zhen pa gsum //",
    "NG0615:309": "spang blang med par rang sar zhog / ming dang btags pa blo btags gsum //",
    "NG0615:310": "spang blang med par rang sar zhog / blo yul yid smon med gzug gsum //",
    "NG0615:311": "spang blang med par rang sar zhog / rtsol byas rtsol med yid smon gsum /",
    "NG0615:312": "spang blang ma byed rang sar zhog / grub 'dod thob 'dod re 'dod gsum //",
    "NG0615:313": "spang blang ma byed rang sar zhog / rtog tshogs gzung 'dzin chags zhen gsum //",
    "NG0615:314": "spang blang ma byed rang sar zhog / de gsum bsgrubs pas sangs mi rgya //",
    "NG0615:315": "spang blang ma byed rang sar zhog / dgag bsgrub spong len blang dor gsum //",
    "NG0615:316": "spang blang ma byed rang sar zhog / yi ge tshig dang ming dang gsum //",
    "NG0615:317": "spang blang ma byed rang sar zhog / zhog ces",
    "NG0615:318": "bya ba blo yi tshig / gzhag dang ma bzhag",
    "NG0615:319": "gang yang med // blta ru med pa'i lta ba ltos //",
    "NG0615:320": "mthong du med pa'i chos nyid rang byung mthong *//",
    "NG0615:321": "sgom du med pa'i sgom pa sgom //",
    "NG0615:322": "zhi rgyu med pa'i rnal 'byor ngang la zhi //",
    "NG0615:323": "spyad du med pa'i rang bzhin don la spyad //",
    "NG0615:324": "bya ba med pa'i ma bcos rnal ma grub //",
    "NG0615:325": "bsgrub tu med pa'i 'bras bu rang bsgrubs pas //",
    "NG0615:326": "skye 'gag med pa'i chos nyid mngon du gyur //",
    "NG0615:327": "shar du med pa'i ye shes nyi ma shar //",
    "NG0615:328": "sangs du med pa'i ma rig mun pa sangs //",
    "NG0615:329": "mi 'gyur gdeng dang ldan pas snang srid rgya yis thebs //",
    "NG0615:330": "skye med klong nas 'gyu med chos sku thob //",
    "NG0615:331": "snang gsal dngos med longs spyo rdzaugs skur grub //",
    "NG0615:332": "sna tshogs gnyis med thugs rje sprul pa'isku //",
    "NG0615:333": "sku gsum dbyer med gcig ste bde ba chen po'i sku //",
    "NG0615:334": "don la chos nyid ngang las mi 'gyur rdo rje lta bu'i sku //",
    "NG0615:335": "sku lnga thob tu med pa'i tshul gyis thob pa las //",
    "NG0615:336": "sangs rgyas zhes su ming du de la btags //",
    "NG0615:337": "nga yi lta ba yang thog khyad du 'phags //",
    "NG0615:338": "dus gsum sangs rgyas grangs med byon gyur kyang *//",
    "NG0615:339": "nga yi lta ba de las spog mi 'gyur //",
    "NG0615:340": "zhe gsungs so //",
    "NG0615:341": "thugs rje chen po'i lta ba yang thog gi le'u",
    "NG0615:342": "ste sum cu so gsum pa'o // // de nas",
    "NG0615:343": "thugs rje chen po la /",
    "NG0615:344": "byang chub sems dpa' sgrib pa rnam sel gyis yang zhus pa /",
    "NG0615:345": "chos dbyings mnyam pa ris med las //",
    "NG0615:346": "'gro drug snang tshul drug tu shar //",
    "NG0615:347": "'khor ba thog mtha' med par 'khor //",
    "NG0615:348": "'khor ba'i thog mtha' ji ltar bcad //",
    "NG0615:349": "thugs rje chen pos 'di skad gsungs //",
    "NG0615:350": "thog ma kun gzhi 'khor 'das klong chen de //",
    "NG0615:351": "rgyu yis mi bskyed rkyen gyi mi 'jig par //",
    "NG0615:352": "ngo bo mi 'gyur rang bzhin ma bcos pa //",
    "NG0615:353": "mig med brjod med btags pa'i gzhi yang med //",
    "NG0615:354": "smra med brjod med mtshon pa'i gzhi yang med //",
    "NG0615:355": "mtha' med dbus med phyogs mtshams yongs dang bral //",
    "NG0615:356": "'khor med 'das med @#//",
    "NG0615:357": "sangs rgyas sems can med //",
    "NG0615:358": "bde med sdug med gnyis snang gang yang med //",
    "NG0615:359": "'khor 'das gnyis ka'i gzhi la ming btags med //",
    "NG0615:360": "'gro drug 'khor ba'i snang tshul ni //",
    "NG0615:361": "gzhi yi chos nyid ma rig pa //",
    "NG0615:362": "med la yod pa'i ngo bo byung *//",
    "NG0615:363": "min pa'i don la yin par bzung *//",
    "NG0615:364": "mi rtag pa la rtag par bzung *//",
    "NG0615:365": "gnyis med don la gnyis su bzung *//",
    "NG0615:366": "sdug bsngal rnams la bden par bzung *//",
    "NG0615:367": "phyogs ris med la dgra gnyen bzung *//",
    "NG0615:368": "de la sogs pa yid bzung gis //",
    "NG0615:369": "rmi lam tshul du sdug bsngal myong *//",
    "NG0615:370": "rigs drug khams gsum 'khor bar 'khor //",
    "NG0615:371": "lha yi longs spyod bde ba dang *//",
    "NG0615:372": "ltung ba'i sdug bsngal yid 'khrul snang *//",
    "NG0615:373": "lha min drag rtsal longs spyod dang *//",
    "NG0615:374": "'thab rtsod 'chi 'pho yid 'khrul yin //",
    "NG0615:375": "mi yi dga' bde longs spyod dang *//",
    "NG0615:376": "'pho 'gyur 'chi sa yid 'khrul yin //",
    "NG0615:377": "byol song glen lkugs bkol spyad dang *//",
    "NG0615:378": "gsod gcod rdeg spyod yid 'khrul yin //",
    "NG0615:379": "yi dgas bkres skom zas mi rnyed //",
    "NG0615:380": "de yang yid 'khrul snang ba yin //",
    "NG0615:381": "dmyal ba tsha grang sdug bsngal yang *//",
    "NG0615:382": "de yang yid 'khrul snang ba yin //",
    "NG0615:383": "sdug bsngal gzhan las 'byungs sa med //",
    "NG0615:384": "gzhan gy-is byas nas byung ba med //",
    "NG0615:385": "rang gis ma rig rmongs pa yis //",
    "NG0615:386": "yid sems ngo ma shes pas len //",
    "NG0615:387": "sdug bsngal sna tshogs yid kyis myong *//",
    "NG0615:388": "'khor ba'i thog ma de ltar byung *//",
    "NG0615:389": "'khor ba'i tha ma gcod pa'i dus //",
    "NG0615:390": "'gro ba'i mi lus thob tsa na //",
    "NG0615:391": "kun gzhi'i sems kyi gnas lugs la //",
    "NG0615:392": "dngos med gzugs med kha dog mtshon pa med //",
    "NG0615:393": "chos dbyings spros pa med pa byang chub sems shes bya //",
    "NG0615:394": "'das pa'i sangs rgyas kun gyi gzhi ma yin //",
    "NG0615:395": "de las rtsal gyi rig pa ma 'gags pa //",
    "NG0615:396": "gzhi yi rlung gi yid kyi 'gyu ba bskyod //",
    "NG0615:397": "rnam shes dbang po lnga yi sgor zhugs nas //",
    "NG0615:398": "dug lnga rnam rtog yid kyi dran rig skyes //",
    "NG0615:399": "chags sdang ming btags sna tshogs rjes phyir 'breng */",
    "NG0615:400": "khams gsum 'khor bar skye ba'i 'gram gzhi btsugs //",
    "NG0615:401": "'khor bar skye ba da res gcod //",
    "NG0615:402": "g.yos pa med pa chos dbyings glong chen stong ra der //",
    "NG0615:403": "yid rig dran sems dug lnga klong du thim //",
    "NG0615:404": "ming tshig btang snang thams cad klong du thim /",
    "NG0615:405": "gzung 'dzin blang bya dor bya thams cad klong du",
    "NG0615:406": "thim // gnyis 'dzin chags 'dzin thams cad klong du thim //",
    "NG0615:407": "dran tshad 'gyus tshad thams cad klong du thim //",
    "NG0615:408": "smras tshad brjod tshad glengs tshad klong du thim //",
    "NG0615:409": "mthong tshad thos tshad dran tshad klong du thim //",
    "NG0615:410": "btags snang blo yul thams cad klong du thim //",
    "NG0615:411": "dgag bsgrub spong len thams cad dbyings su thim //",
    "NG0615:412": "dper na ci dang 'dra zhe na /",
    "NG0615:413": "ma yi pang du bu thim 'dra //",
    "NG0615:414": "lan tshwa chu la thim pa 'dra //",
    "NG0615:415": "chu la chu bur thim pa 'dra //",
    "NG0615:416": "yur chu rgya mtshor bsleb pa 'dra //",
    "NG0615:417": "'khyag pa chu ru zhu ba 'dra //",
    "NG0615:418": "char pa mtsho la bab pa @#//",
    "NG0615:419": "'dra //",
    "NG0615:420": "mkha' la gzha' tshon thim pa 'dra //",
    "NG0615:421": "sprin tshogs nam mkhar yal ba 'dra //",
    "NG0615:422": "chu nang zla ba shar ba 'dra //",
    "NG0615:423": "'o ma chu dang 'dres pa 'dra //",
    "NG0615:424": "chos nyid ma yi klong chen nas //",
    "NG0615:425": "rig rtsal ma 'gags bu skyes pa //",
    "NG0615:426": "ma la bu skyes ma la thim //",
    "NG0615:427": "ma dang bu ru dbyer mi phyaid //",
    "NG0615:428": "ma la bu thim ye sangs rgyas //",
    "NG0615:429": "rnam rtog rang sar grol bas sprul pa'i sku //",
    "NG0615:430": "rang bzhin rang sa zin pas longs spyod rdzogs pa'i sku //",
    "NG0615:431": "skye med rang sa zin pa'i chos kyi sku //",
    "NG0615:432": "sku gsum dbyer med bde ba chen po'i sku //",
    "NG0615:433": "rang sems rang gis rtogs pas ngo bo nyid kyi sku //",
    "NG0615:434": "sku lnga rang chas yod par rtogs pas 'khor ba'i mtha' ma chod //",
    "NG0615:435": "ces gsungs so //",
    "NG0615:436": "'khor ba thog mtha' gcod pa'i le'u ste sum cu",
    "NG0615:437": "so bzhi pa'o // // de nas thugs rje chen",
    "NG0615:438": "pos spros pa gcod pa la bzla ba 'di gsungs",
    "NG0615:439": "so // nyon cig 'dus pa'i 'khor tshogs rnams //",
    "NG0615:440": "nga yi dgongs pa spag mi lang *//",
    "NG0615:441": "'char sgo ye shes med par spros pa chod //",
    "NG0615:442": "'khrul sgo ma rig med par spros pa chod //",
    "NG0615:443": "'khor 'das gnyis su med par spros pa chod //",
    "NG0615:444": "dngos po dngos med med par spros pa chod //",
    "NG0615:445": "rig dang ma rig med par spros pa chod //",
    "NG0615:446": "'gyur med mi 'gyur med par spros pa chod //",
    "NG0615:447": "brtags dang ma brtags med par spros pa chod //",
    "NG0615:448": "dbye dang mi dbye med par spros pa chod //",
    "NG0615:449": "dgag dang mi dgag med par spros pa chod //",
    "NG0615:450": "spang dang blang ba med par spros pa chod //",
    "NG0615:451": "gzung dang 'dzin pa med par spros pa chod //",
    "NG0615:452": "bya dang mi bya med par spros pa chod //",
    "NG0615:453": "bgrod dang mi bgrod med par spros pa chod //",
    "NG0615:454": "bzhag dang ma bzhag med par spros pa chod //",
    "NG0615:455": "grub dang ma grub med par spros pa chod //",
    "NG0615:456": "gnas dang ma gnas med par spros pa chod //",
    "NG0615:457": "btang dang ma btang med par spros pa chod //",
    "NG0615:458": "yin dang min pa med par spros pa chod //",
    "NG0615:459": "gsal dang mi gsal med par spros pa chod //",
    "NG0615:460": "rtog dang mi rtog med par spros pa chod //",
    "NG0615:461": "bde dang mi bde med par spros pa chod //",
    "NG0615:462": "mi spang spong ba med par spros pa chod //",
    "NG0615:463": "mi thob thob pa med par spros pa chod //",
    "NG0615:464": "snang dang mi snang med par spros pa chod //",
    "NG0615:465": "sems dang mi sems dran tshad spros pa chod //",
    "NG0615:466": "yid dang mi y-id 'gyus tshad spros pa chod //",
    "NG0615:467": "blo dang mi blo spros tshad spros pa chod //",
    "NG0615:468": "bsams dang mi bsam dran tshogs spros pa chod //",
    "NG0615:469": "btag dang mi btag yin min spros pa chod //",
    "NG0615:470": "lta dang mi blta med par spros pa chod //",
    "NG0615:471": "bsgom dang mi bsgom med par spros pa chod //",
    "NG0615:472": "spyod dang mi spyod med par spros pa chod //",
    "NG0615:473": "thob dang ma thob med par spros pa chod //",
    "NG0615:474": "bsams dang mi bsam dran rtog med par spros pa chod //",
    "NG0615:475": "ces sungs so //",
    "NG0615:476": "gnyis snang thams cad kyi spros pa bcad pa'i le'u",
    "NG0615:477": "ste sum cu so lnga pa'o // // thugs rje",
    "NG0615:478": "chen pos yang gsung pa //",
    "NG0615:479": "nga yi lta sgom spyod 'bras @#//",
    "NG0615:480": "la //",
    "NG0615:481": "theg pa gzhan gyi spag tu med //",
    "NG0615:482": "brgyad khri bzhi stong theg pa'i sgo //",
    "NG0615:483": "mi mthun lta ba so so yang *//",
    "NG0615:484": "brjod kyi mi lang bsam mi khyab //",
    "NG0615:485": "de dag gang dang gang lta yang *//",
    "NG0615:486": "nan btags ltas pas grol mi nus //",
    "NG0615:487": "sems btags ltas pas blo yul rnams //",
    "NG0615:488": "blta bya lta byed gos ma thos mkhan rnams //",
    "NG0615:489": "gang yang med par khas len med //",
    "NG0615:490": "lta ba zhen 'dod med par spros pa chod //",
    "NG0615:491": "brgyad khri bzhi stong theg pa'i sgo //",
    "NG0615:492": "sgom pa mi mthun so so yang *//",
    "NG0615:493": "brjod kyi mi lang bsam mi khyab //",
    "NG0615:494": "yid kyi btson bzung grol mi nus //",
    "NG0615:495": "sgom yul sgom mkhan sgom nyams rnams //",
    "NG0615:496": "gang yang bsgaum du med pa ni //",
    "NG0615:497": "sgom pa blos sgom med par spros pa chod //",
    "NG0615:498": "brgyad khri bzhi stong theg pa'i sgo //",
    "NG0615:499": "mi mthun spyod pa ji snyed pa //",
    "NG0615:500": "brjod kyi mi lang bsam mi khyab //",
    "NG0615:501": "spyad bya spyod byed spyod rgyu ni //",
    "NG0615:502": "ched byed spyod pas grol mi nus //",
    "NG0615:503": "spyod pa byar med zhen med ni //",
    "NG0615:504": "bya bral byed pa med par spros pa chod //",
    "NG0615:505": "brgyad khri bzhi stong theg pa'i sgo //",
    "NG0615:506": "'bras bu thob lugs ji snyed pa //",
    "NG0615:507": "spangs nas sangs rgyas thob dod pa //",
    "NG0615:508": "yid smon 'bras bu grol mi nus //",
    "NG0615:509": "chos sku dmigs med bsgrub las 'das //",
    "NG0615:510": "'bras bu thob bya thob byed med //",
    "NG0615:511": "spang thob med par chos sku rang la gnas //",
    "NG0615:512": "spros pa med pas spros pa chod //",
    "NG0615:513": "brgyad khri bzhi stong theg pa'i sgo //",
    "NG0615:514": "de yi man ngag brjod mi lang *//",
    "NG0615:515": "blo yis 'khrid pa'i gdams las grol mi nus //",
    "NG0615:516": "snying po stong pa chen po'i klong yangs nas //",
    "NG0615:517": "snang srid 'khor 'das thams cad de las byung *//",
    "NG0615:518": "byung yang byung ste thim yang klong du thim //",
    "NG0615:519": "'khor 'das ro gcig thams cad chos nyid klong *//",
    "NG0615:520": "man ngag rang sar grol bas ye sangs rgyas par blo thag chod //",
    "NG0615:521": "ces gsungs so //",
    "NG0615:522": "lta sgom spyod pa 'bras bu man ngag bzhi'i spros",
    "NG0615:523": "pa bcad pa'i le'u ste sum cu so drug pa'o",
    "NG0615:524": "// de nas 'jig rten dbang phyug stan las langs te /",
    "NG0615:525": "sangs rgyas snang ba mtha' yas la bskor ba byas te //",
    "NG0615:526": "mdun du 'dug ste 'di skad ces gsol to //",
    "NG0615:527": "e ma 'o //",
    "NG0615:528": "yang dag rdzogs pa'i sangs rgyas sku //",
    "NG0615:529": "chos sku sangs rgyas nyid kyi gsungs //",
    "NG0615:530": "longs sku thugs rje chen pos gsung *//",
    "NG0615:531": "rgyud 'di'i mtshan ni ji ltar lags //",
    "NG0615:532": "de skad gsol ba gsan nas kyang *//",
    "NG0615:533": "rdzogs sangs rgyas kyis bka' stsal pa //",
    "NG0615:534": "e ma 'dus pa'i 'khor tshogs nyon //",
    "NG0615:535": "rgyud 'di'i mtshan gyi rnam grangs ni //",
    "NG0615:536": "theg pa ma lus 'di las byung *//",
    "NG0615:537": "theg pa'i spyi rgyud ces kyang bya //",
    "NG0615:538": "theg pa dgu yi spyi bcings pa //",
    "NG0615:539": "theg pa spyi bcings rgyud ces bya //",
    "NG0615:540": "theg pa dgu yi yang rtse yang thog yin //",
    "NG0615:541": "theg dgu'i nges don rgyud ces bya //",
    "NG0615:542": "chos rnams thams cad la zlo bas //",
    "NG0615:543": "la zlo chen po'i rgyud ces bya //",
    "NG0615:544": "chos rnams thams cad spros gcod pas //",
    "NG0615:545": "spros gcod chen po'i rgyud cesabya //",
    "NG0615:546": "'khor ba'i thog @#//",
    "NG0615:547": "mtha' gcod pa'i rgyud ces bya //",
    "NG0615:548": "thugs rje chen po'i dgong pa yin / thugs rje chen po rang byung rgyud ces bya //",
    "NG0615:549": "thugs rje chen po dgongs pa'i ngang *//",
    "NG0615:550": "gsal dag ye shes ston pas na //",
    "NG0615:551": "ye shes rang byung rgyud ces bya //",
    "NG0615:552": "om ma ni pad+me hum /",
    "NG0615:553": "om a' hum hrih om ma ni pad+me hum /",
    "NG0615:554": "om ma ni pad+me hum /",
    "NG0615:555": "dgos 'dod ma lus 'byung ba'i phyir //",
    "NG0615:556": "nor bu rin chen rgyud ces bya //",
    "NG0615:557": "rgyud kyi rgyal po don chen 'di //",
    "NG0615:558": "byang chub sems dpa' rnams la gtad //",
    "NG0615:559": "ces gsungs so //",
    "NG0615:560": "rgyud kyi mtshan bstan pa'i le'u ste sumu cu so bdun pa'o ///",
    "NG0615:561": "/ rgyud 'di'i byung tshul bstan pa ni /",
    "NG0615:562": "chos sku snang ba mtha' yas dang *//",
    "NG0615:563": "longs sku+u spyan ras gzigs dbang gis //",
    "NG0615:564": "thugs kyi dkyil nas ston nas ni //",
    "NG0615:565": "mgur gyi bum pa'i nang du dril //",
    "NG0615:566": "ljags kyi pad+ma'i rtse la ston //",
    "NG0615:567": "stong gsum chos kyi sgras bkang nas //",
    "NG0615:568": "bde ba can gyi zhing khams su //",
    "NG0615:569": "byang chub sems dpa' rnams la bshad //",
    "NG0615:570": "sprul sku pad+ma 'byung gnas kyis //",
    "NG0615:571": "brag phug ma ra ti ga ru //",
    "NG0615:572": "thugs rje chen po'i zhal gzigs nas //",
    "NG0615:573": "lung bstan rgyud 'di bshad nas ni //",
    "NG0615:574": "yo ga tshe yi dngos grub brnyes //",
    "NG0615:575": "thug rje chen pos gtad rgya gsung *//",
    "NG0615:576": "nyon cig sprul sku pad+ma rgyal //",
    "NG0615:577": "rgyud 'di gtad pa'i gang zag ni //",
    "NG0615:578": "phyogs ris chung la dad pa che //",
    "NG0615:579": "ser sna chung la gtog phod che //",
    "NG0615:580": "nyon mongs chung la shes rab che //",
    "NG0615:581": "chags zhen chung la dam tshig che //",
    "NG0615:582": "de la rgyu 'di bshad cing gtad //",
    "NG0615:583": "dam tshig bsrung zhing rnam smin 'dzem //",
    "NG0615:584": "dam pa chos nyid don du ni //",
    "NG0615:585": "lus srog 'phangs pa med par gtong *//",
    "NG0615:586": "rin chen la sogs 'dod pa'i yon //",
    "NG0615:587": "ma chags 'phangs pa med par 'bul //",
    "NG0615:588": "de la rgyu 'di bshad cing gtad //",
    "NG0615:589": "blo che blo yangs blo zab blo rno la //",
    "NG0615:590": "byang chub sems ldan 'gro don brtson //",
    "NG0615:591": "rgyud 'jam khong yangs nyams su len //",
    "NG0615:592": "de la rgyud 'di bshad cing gtad //",
    "NG0615:593": "bla ma gtsug 'khur dad gus mos pas bsten //",
    "NG0615:594": "yid ches the tshom med par bka' bzhin bsgrub //",
    "NG0615:595": "zang zing nor la mi chags bla ma'i phyogs su 'bul //",
    "NG0615:596": "dge ba'i sems dang ldan cing phyi ma don du gnyer //",
    "NG0615:597": "snod ldan skal ldan de la rgyud 'di gtad cing bshad //",
    "NG0615:598": "rgyu 'di mi bstan sba ba ni //",
    "NG0615:599": "shes rab kha yan 'dod pa che //",
    "NG0615:600": "dam tshig med la snying rje chung *//",
    "NG0615:601": "gdung sems med la gdong 'das byed //",
    "NG0615:602": "brtson 'grus chung la blo sna rgod /",
    "NG0615:603": "de la rgyud 'di mi bstan no //",
    "NG0615:604": "dam med nga rgyal g.yo sgyu can //",
    "NG0615:605": "slob dpon gsang nas rang che 'byin //",
    "NG0615:606": "rin chen yod med thabs kyi 'brel //",
    "NG0615:607": "man ngag mi bsgrub zong du 'tshong *//",
    "NG0615:608": "de la rgyud 'di mi bstan no //",
    "NG0615:609": "gdams ngag ma thob bar du ni //",
    "NG0615:610": "ngo dga' kha gsag g.yo sgyus 'brel //",
    "NG0615:611": "dam med khrel med phyi mi 'khor //",
    "NG0615:612": "gdung sems med par mched grogs slu //",
    "NG0615:613": "de lta bu la mi bstan no //",
    "NG0615:614": "snod med @#//",
    "NG0615:615": "rnams la bstan gyur na //",
    "NG0615:616": "bka' bsrung mkha' 'gro'i bka' chad 'ong *//",
    "NG0615:617": "snod dang ldan par gyur pa la //",
    "NG0615:618": "rim gyis dgon par khrid nas ni //",
    "NG0615:619": "lo gsum bar du brtags la bstan //",
    "NG0615:620": "snod mchog gser gyi bum pa ru //",
    "NG0615:621": "bcud mchog seng ge'i 'o ma blug / ces gsungs so //",
    "NG0615:622": "gtad rgya'i le'u ste so brgyad pa'o ///",
    "NG0615:623": "/ 'phags pa spyan ras gzigs dbang phyug thugs rje",
    "NG0615:624": "chen po rang byung ye shes rtsa ba'i rgyud rdzogs",
    "NG0615:625": "so // // bdag ni pad+ma 'byung gnas kyis //",
    "NG0615:626": "sangs rgyas snang ba mtha' yas dang *//",
    "NG0615:627": "thugs rje chen po'i zhal mthong nas //",
    "NG0615:628": "'chi med tshe yi dngos grub brnyes //",
    "NG0615:629": "phyi ma ci 'byung da lta shes //",
    "NG0615:630": "rgyud 'di 'byung ba'i dus tshod ni //",
    "NG0615:631": "'khyag pa 'khyag yul bod khams 'dir //",
    "NG0615:632": "bde gshegs bstan pa mar 'grib pas //",
    "NG0615:633": "lha khang 'thab ra 'cha' ba dang *//",
    "NG0615:634": "gtsug lag me yis sreg pa dang *//",
    "NG0615:635": "dge slong sde 'khrug byed pa dang *//",
    "NG0615:636": "chos gos 'og tu mtshon 'dzugs dang *//",
    "NG0615:637": "btsun pa bud med bsten pa dang *//",
    "NG0615:638": "btsun ma khyim thab byed pa dang *//",
    "NG0615:639": "dge slong tshong dpon byed pa'i dus //",
    "NG0615:640": "sngags pa dam tshig mi srung zhing *//",
    "NG0615:641": "skye bo ngo tsha khrel dang bral //",
    "NG0615:642": "chos mdzad gtso bo'i mdun sa 'dzin //",
    "NG0615:643": "nor dang bsud dang bya dga'i phyir //",
    "NG0615:644": "mkhan slob rgyal khrims zhal che gcod //",
    "NG0615:645": "chos ltar bcos pas bod khams 'gengs //",
    "NG0615:646": "sangs rgyas bstan pa nyams pa'i dus //",
    "NG0615:647": "de tshe thugs rje chen po yi //",
    "NG0615:648": "bod khams 'dul bar byed pa yi //",
    "NG0615:649": "sku gsung thugs rten rang byung 'ong *//",
    "NG0615:650": "om ma ni pad+me hum /",
    "NG0615:651": "om ma ni pad+me hum /",
    "NG0615:652": "khyad par yi ge drug pas 'dul //",
    "NG0615:653": "skal ldan las 'phro ldan pa dang *//",
    "NG0615:654": "rgyud 'di sprod la nyams su long *//",
    "NG0615:655": "ma bstan sgrau skur gnas su 'gro //",
    "NG0615:656": "lta bas thag chod gdeng ldan 'gyur //",
    "NG0615:657": "'khor 'das rgyud 'dis shan phye la /",
    "NG0615:658": "sangs rgyas da lta nyid du 'gyur //",
    "NG0615:659": "chongs shig sdoms shig skal ldan rnams //",
    "NG0615:660": "gter rgya /",
    "NG0615:661": "sbas rgya /",
    "NG0615:662": "gtad rgya /",
    "NG0615:663": "rgya gsum btab pa sho ra re /",
    "NG0615:664": "bstan pa 'byung dus su bstan pa'i le'u ste sum cu dgu pa'o //  // gter rgya /",
    "NG0615:665": "sbas rgya /",
    "NG0615:666": "gtad rgya /",
    "NG0615:667": "o d+yan gyi mkhan po chen po sprul pa'i sku pad+ma 'byung gnas kyis rang 'gyur du gsungs pa'o //"
}