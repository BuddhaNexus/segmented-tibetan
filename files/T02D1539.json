{
    "T02D1539:150a-0": "@150a # // rgya gar skad du /",
    "T02D1539:150a-1": "sa ha dz'a mandala tri a'a lo ka sa ha dza n'a ma //",
    "T02D1539:150a-2": "bod skad du /",
    "T02D1539:150a-3": "lhan cig skyes pa'i dkyil 'khor gsum gsal bar byed pa zhes bya ba /",
    "T02D1539:150a-4": "dpal he ru ka la phyag 'tshal lo //",
    "T02D1539:150a-5": "byed rgyu la sogs rnam par spangs //",
    "T02D1539:150a-6": "skye 'jig tshogs bral mi gnas pa //",
    "T02D1539:150a-7": "gnyis med he ru ka dpal la //",
    "T02D1539:150a-8": "btud de lhan cig skyes pa bri //",
    "T02D1539:150a-9": "lus kyi dkyil 'khor zhes bya dang //",
    "T02D1539:150a-10": "bha ga'i dkyil 'khor zhes bya dang //",
    "T02D1539:150a-11": "byang chub sems kyi dkyil 'khor te //",
    "T02D1539:150a-12": "dkyil 'khor rnam pa gsum du bshad //",
    "T02D1539:150a-13": "ra ni me ru bstan pa ste //",
    "T02D1539:150a-14": "khrag dang mkhris pa yang dag 'byung //",
    "T02D1539:150a-15": "bad kan gyis ni khyab nas su //",
    "T02D1539:150b-0": "rdul dang rgyus pa'ang @150b 'byung ba yin //",
    "T02D1539:150b-1": "de dag gtso bo rlung yin te //",
    "T02D1539:150b-2": "ha ni kun du 'gro bar brjod //",
    "T02D1539:150b-3": "rus pa yi ni mtshams rnams su //",
    "T02D1539:150b-4": "sa bon lngas ni khyab pa yin //",
    "T02D1539:150b-5": "ra ni rkan la gnas pa ste //",
    "T02D1539:150b-6": "sa bon bzhi ni bla na med //",
    "T02D1539:150b-7": "re'u mig dang po'i gnas su ni //",
    "T02D1539:150b-8": "sa bon lnga las brgyan pa ste //",
    "T02D1539:150b-9": "ha ni dbyangs yig drug pa dang //",
    "T02D1539:150b-10": "lnga pa rnams par shes par grags //",
    "T02D1539:150b-11": "ha zhes bya ba kun nas ni //",
    "T02D1539:150b-12": "sangs rgyas thams cad 'dus pa ste //",
    "T02D1539:150b-13": "rdo rje padma mnyam sbyor bas //",
    "T02D1539:150b-14": "dngos dang sngos med 'dres gyur te //",
    "T02D1539:150b-15": "bshad gci bad kan khrag dang ni //",
    "T02D1539:150b-16": "de bzhin lnga pa khu ba ste //",
    "T02D1539:150b-17": "bdud rtsi lnga yi rang bzhin lus //",
    "T02D1539:150b-18": "rus pa rkang dang khu ba ste //",
    "T02D1539:150b-19": "pha las skyes par bstan pa yin //",
    "T02D1539:150b-20": "sha dang khrag dang pags pa yin //",
    "T02D1539:150b-21": "ma las skyes par rab tu bshad //",
    "T02D1539:150b-22": "rnam pa gnyis la ril po gcig / gnyis byung las ni du ma'o //",
    "T02D1539:150b-23": "gcig dang du ma'i tshul las ni //",
    "T02D1539:150b-24": "rdo rje can du brjod pa yin //",
    "T02D1539:150b-25": "he ru ka sogs lnga yi ni //",
    "T02D1539:150b-26": "lus kyi dkyil 'khor nyams dga' ba //",
    "T02D1539:150b-27": "ji skad gsungs pa'i sgo bzhir ldan //",
    "T02D1539:150b-28": "rang gi yan lag las byung ba'i //",
    "T02D1539:150b-29": "ka ba brgyad kyis brtan pa yin //",
    "T02D1539:150b-30": "dngos grub kun du mnyam pas na //",
    "T02D1539:150b-31": "gru bzhi bar ni rab tu grags //",
    "T02D1539:150b-32": "sku gsung thugs kyi tshul gyis ni //",
    "T02D1539:150b-33": "gcig nyid 'khor lo gsum du brjod //",
    "T02D1539:150b-34": "bla ma brgyud pa'i rim pas ni //",
    "T02D1539:150b-35": "rdzogs pa'i dkyil 'khor nyid du gsal //",
    "T02D1539:150b-36": "bhee ram la sogs tshul bzhin gnas //",
    "T02D1539:150b-37": "mgo bo'i padma ri rab yin //",
    "T02D1539:150b-38": "rkang mthil gzhu yi dbyibs kyis ni //",
    "T02D1539:150b-39": "rlung gi dkyil 'khor nyid du gsal //",
    "T02D1539:150b-40": "gru gsum rked pa'i phyogs nyid na //",
    "T02D1539:150b-41": "me yi dkyil 'khor nyid du gnas //",
    "T02D1539:150b-42": "lto ba zlum po chu zhes brjod //",
    "T02D1539:150b-43": "snying ga gru bzhi sa zhes brjod //",
    "T02D1539:150b-44": "sgal tshigs ri rab lhun po'o //",
    "T02D1539:150b-45": "der ni mgo bo'i char gnas pa //",
    "T02D1539:150b-46": "sum cu rtsa gnyis 'dam skyes la //",
    "T02D1539:150b-47": "dbyangs dang gsal byed yang dag rdzogs //",
    "T02D1539:150b-48": "byang chub sems ni sum cu gnyis //",
    "T02D1539:150b-49": "mgo bo'i dbus nas glad pa zhes //",
    "T02D1539:150b-50": "bya bar grags pa de nyid ni //",
    "T02D1539:150b-51": "padma'i dbus gyur gang yin pa //",
    "T02D1539:150b-52": "zla ba'i dkyil 'khor zhes byar brjod //",
    "T02D1539:150b-53": "de yi dbus na yi ge he //",
    "T02D1539:150b-54": "mi shigs thig le'i gzugs can te //",
    "T02D1539:150b-55": "mi gsal gsal ba'i bdag nyid can //",
    "T02D1539:151a-0": "sa bon gzugs kyis yang dag @151a * //",
    "T02D1539:151a-1": "gnas //",
    "T02D1539:151a-2": "de nyid brtan dang g-yor bcas pa'i //",
    "T02D1539:151a-3": "'gro ba kun gyi rtsa ba ste //",
    "T02D1539:151a-4": "lus can kun gyi gzugs rnams kyi //",
    "T02D1539:151a-5": "dang por de las skyes pa yin //",
    "T02D1539:151a-6": "nyin mtshan bdud rtsi 'dzag pas na //",
    "T02D1539:151a-7": "me ni mnyes par byed pa ste //",
    "T02D1539:151a-8": "de nyid kyis ni sgra yang phyed //",
    "T02D1539:151a-9": "des ni dkyil 'khor yongs rdzogs par //",
    "T02D1539:151a-10": "'gyur ba nyid du the tshom med //",
    "T02D1539:151a-11": "de nyid dkyil 'khor zhes bshad de //",
    "T02D1539:151a-12": "dngos po rnams kyi snying po mchog / de ni len cing 'dzin pas na //",
    "T02D1539:151a-13": "lus kyi dkyil 'khor nyid du 'dod //",
    "T02D1539:151a-14": "rtsa rnams su ni yang dag 'jug / de yi sgo ni rnam pa gnyis //",
    "T02D1539:151a-15": "de dag 'dus pa'i dus su ni //",
    "T02D1539:151a-16": "lha yi lus su dmigs par 'gyur //",
    "T02D1539:151a-17": "steng 'og sgo ni rnam gnyis te //",
    "T02D1539:151a-18": "'og sgor rnam par shes pa nyid //",
    "T02D1539:151a-19": "steng gi sgo ru khams rnams te //",
    "T02D1539:151a-20": "rnal 'byor pas ni rtsa rnams kun //",
    "T02D1539:151a-21": "'dus nas 'jug pa bsam par bya //",
    "T02D1539:151a-22": "lus la rtag tu steng sgor ni //",
    "T02D1539:151a-23": "rdo rje can ni rgyud du gnas //",
    "T02D1539:151a-24": "steng 'og 'khrul 'khor gsum la ni //",
    "T02D1539:151a-25": "sgo dgu yis ni yang dag sgor //",
    "T02D1539:151a-26": "sku gsung thugs kyi bye brag gis //",
    "T02D1539:151a-27": "rnam pa gsum du 'khrul pas na //",
    "T02D1539:151a-28": "mchog dang par dang tha ma yi //",
    "T02D1539:151a-29": "'khrul 'khor gsum du yang dag gnas //",
    "T02D1539:151a-30": "ka ba gcig dang sgo dgu ste //",
    "T02D1539:151a-31": "rags pa lnga ni lhag pa'i lha //",
    "T02D1539:151a-32": "bu ga dgu yi lam dag ni //",
    "T02D1539:151a-33": "sgo dgu zhes ni bya bar grags //",
    "T02D1539:151a-34": "tha ma lus kyi sgo yin te //",
    "T02D1539:151a-35": "sbom po'i lha ni rnam par sprul //",
    "T02D1539:151a-36": "gang gis 'di shes sems ldan zhing //",
    "T02D1539:151a-37": "skyes bu rnal 'byor pa zhes bya //",
    "T02D1539:151a-38": "dus rnams kun du rtag par ni //",
    "T02D1539:151a-39": "'gro dang 'od ba'i khyad par gyis //",
    "T02D1539:151a-40": "rkang med rkang gnyis bzhi sogs la //",
    "T02D1539:151a-41": "rlung la sogs pa'i bye brag gis //",
    "T02D1539:151a-42": "dbugs ni rnam pa bzhir gnas la //",
    "T02D1539:151a-43": "sems gnas pa yi cho gas gnyis //",
    "T02D1539:151a-44": "thim dang 'jug pa'i cho ga'o //",
    "T02D1539:151a-45": "thim pa rtag tu gnas pa ste //",
    "T02D1539:151a-46": "'jug pa 'gro dang 'ong ba yin //",
    "T02D1539:151a-47": "de ltar gang gis mi shes pa //",
    "T02D1539:151a-48": "sems med skyes bu rnal 'byor min //",
    "T02D1539:151a-49": "me dang de bzhin rlung dang ni //",
    "T02D1539:151a-50": "dbang chen dang ni de bzhin chu //",
    "T02D1539:151a-51": "'khor lo sems kyi 'pho ba ste //",
    "T02D1539:151a-52": "steng dang logs dang thad kar sogs //",
    "T02D1539:151a-53": "gsum pa yid kyi sgo yin te //",
    "T02D1539:151a-54": "zla ba nyi ma'i bye brag gis //",
    "T02D1539:151b-0": "'jug dang 'byung @151b ba'i sgo yi mchog / gtso bo steng dang 'og ces grags //",
    "T02D1539:151b-1": "'og sgor rnam par shes pa ste //",
    "T02D1539:151b-2": "steng gi sgo ru khams rnams su //",
    "T02D1539:151b-3": "rnam snang la sogs sangs rgyas rnams //",
    "T02D1539:151b-4": "steng gi sgo nas bskyod nas su //",
    "T02D1539:151b-5": "de rnams 'og tu yang dag gnas //",
    "T02D1539:151b-6": "'og tu spyan drangs steng gshegs gsol //",
    "T02D1539:151b-7": "spyan drang gshegs gsol tshul gyis ni //",
    "T02D1539:151b-8": "mkha' 'gro ma yi sbyor ba yis //",
    "T02D1539:151b-9": "dus gsum sangs rgyas rtag tu bzhugs //",
    "T02D1539:151b-10": "'jug pa dang ni 'byung ba yis //",
    "T02D1539:151b-11": "yon tan skyon ni 'phel 'gyur te //",
    "T02D1539:151b-12": "bde dang sdug bsngal rang bzhin nyid //",
    "T02D1539:151b-13": "lhan cig skyes pas grub ste gnas //",
    "T02D1539:151b-14": "'di ni bcom ldan rdo rje can //",
    "T02D1539:151b-15": "tshogs 'di dag gis sems can rnams //",
    "T02D1539:151b-16": "sangs rgyas nyid du the tshom med //",
    "T02D1539:151b-17": "zla ba bcus ni sa rnams pas //",
    "T02D1539:151b-18": "sems can sa bcu'i dbang phyug yin //",
    "T02D1539:151b-19": "snying gi dbus gyur padma ni //",
    "T02D1539:151b-20": "'dab ma brgyad pa lte bar bcas //",
    "T02D1539:151b-21": "de yi dbus gyur dpa' bo ni //",
    "T02D1539:151b-22": "h'um gi sa bon mi shigs la //",
    "T02D1539:151b-23": "kha ba lta bu 'dzag pa ste //",
    "T02D1539:151b-24": "b'a santa zhes bshad pa yin //",
    "T02D1539:151b-25": "lus can rnams kyi snying dga' byed //",
    "T02D1539:151b-26": "rgod ma'i kha ni me yi gzugs //",
    "T02D1539:151b-27": "bdag med ti la ka zhes brjod //",
    "T02D1539:151b-28": "lus kyi rlung gis bskyod nas su //",
    "T02D1539:151b-29": "lte ba'i dkyil 'khor nas 'bar te //",
    "T02D1539:151b-30": "b'a santa dang 'dus pas na //",
    "T02D1539:151b-31": "bya ba dang ni byed pa'i dngos //",
    "T02D1539:151b-32": "'di ni ji ltar bde bar rol //",
    "T02D1539:151b-33": "btsun mo'i bha ga bde can du //",
    "T02D1539:151b-34": "khu ba'i gzugs kyis yang dag bzhugs //",
    "T02D1539:151b-35": "de ma rtogs par bde ba med //",
    "T02D1539:151b-36": "bde ba spangs na'ang de mi dmigs //",
    "T02D1539:151b-37": "nus med ltos dang bcas pa'i phyir //",
    "T02D1539:151b-38": "lha yi sbyor bas bde ba'o //",
    "T02D1539:151b-39": "de phyir sangs rgyas dngos min zhing //",
    "T02D1539:151b-40": "dngos po med pa nyid kyang min //",
    "T02D1539:151b-41": "phyag dang zhabs sogs rnam spangs te //",
    "T02D1539:151b-42": "don dam bde ba gzugs yod min //",
    "T02D1539:151b-43": "des na 'gro kun lhan skyes dga' //",
    "T02D1539:151b-44": "lhan skyes zhes bya rnam par brjod //",
    "T02D1539:151b-45": "sems kyi rang bzhin rnam dag pas //",
    "T02D1539:151b-46": "rang bzhin gyis ni mya ngan 'das //",
    "T02D1539:151b-47": "dbyibs dang kha dog la sogs pas //",
    "T02D1539:151b-48": "'on kyang tha mal zhen par 'gyur //",
    "T02D1539:151b-49": "lha yi gzugs kyi sbyor ba yis //",
    "T02D1539:151b-50": "bskyed pa tsam du gnas pa yin //",
    "T02D1539:151b-51": "'di dag rnal 'byor ma rnams kyi //",
    "T02D1539:151b-52": "bstan pa bla na med pa yin //",
    "T02D1539:151b-53": "rtsa chen sum cu rtsa gnyis kyang //",
    "T02D1539:152a-0": "byang chub sems ni rin @152a * //",
    "T02D1539:152a-1": "po che'i //",
    "T02D1539:152a-2": "snying po len pas dkyil 'khor yin //",
    "T02D1539:152a-3": "de ni phyi nang sna tshogs kyi //",
    "T02D1539:152a-4": "khyab bya'i gzugs kyis yang dag gnas //",
    "T02D1539:152a-5": "phyi ni gzugs dang sgra sogs pa //",
    "T02D1539:152a-6": "dbang po thams cad 'jug pa'o //",
    "T02D1539:152a-7": "nang gi khu ba la sogs pa //",
    "T02D1539:152a-8": "sgrub pa'i rdzas su gnas pa ste //",
    "T02D1539:152a-9": "phyi dang nang gi de dag nyid //",
    "T02D1539:152a-10": "byang chub sems ni rdo rje can //",
    "T02D1539:152a-11": "sbom pa dang ni phra gzugs kyis //",
    "T02D1539:152a-12": "'gro ba sangs rgyas rang bzhin nyid //",
    "T02D1539:152a-13": "de ni sangs rgyas byang sems kyi //",
    "T02D1539:152a-14": "dam tshig don du gsungs pa ste //",
    "T02D1539:152a-15": "tshe 'di nyid du sangs rgyas ni //",
    "T02D1539:152a-16": "thob pa'ang dkyil 'khor las byung ste //",
    "T02D1539:152a-17": "nyan thos rang rgyal de bzhin du //",
    "T02D1539:152a-18": "tshangs sogs la yang dkyil 'khor skyes //",
    "T02D1539:152a-19": "'byung gnas sgra tshul nges 'byung rnams //",
    "T02D1539:152a-20": "dam tshig gcig pa'i spyod yul yin //",
    "T02D1539:152a-21": "'jig rten gsum na rnyed dka' ba //",
    "T02D1539:152a-22": "thog ma dbus mthar yang dag gnas //",
    "T02D1539:152a-23": "gtsub shing btsubs [?] pa'i sbyor de bzhin //",
    "T02D1539:152a-24": "sngags bzlas bsam gtan la sogs ldan //",
    "T02D1539:152a-25": "k'a li bung ba zhes bshad de //",
    "T02D1539:152a-26": "bung ba rdo rje 'jigs byed yin //",
    "T02D1539:152a-27": "k'a li nam mkha'i mtha' klas pa'i //",
    "T02D1539:152a-28": "chos kyi dbyings kyi rang bzhin no //",
    "T02D1539:152a-29": "rgyud dang rgyu yi gsang 'dzin pa'i //",
    "T02D1539:152a-30": "lus ni ma lus de las byung //",
    "T02D1539:152a-31": "phung po skye mched khams rnams dang //",
    "T02D1539:152a-32": "dbang po kun gyi bdud rtsi dag / de dag kun las drangs nas su //",
    "T02D1539:152a-33": "rtsa ba dbus su thim par bya //",
    "T02D1539:152a-34": "'jigs byed rdo rje sgra yis ni //",
    "T02D1539:152a-35": "sbyor ba'i rdzas ni dbyung bar bya //",
    "T02D1539:152a-36": "ham ni char ba'i rgyun du brjod //",
    "T02D1539:152a-37": "dbyangs yig dang po'i sa bon ni //",
    "T02D1539:152a-38": "de yi dbus su gzung bar bya //",
    "T02D1539:152a-39": "k'a li me tog tshul du shes //",
    "T02D1539:152a-40": "rdo rje can gyi lus me tog /'khor ba bskyed pa ma yin zhing //",
    "T02D1539:152a-41": "thams cad kyi ni sa gzhi yin //",
    "T02D1539:152a-42": "ye shes chu yi rgya mtsho 'dir //",
    "T02D1539:152a-43": "shes rab chu srin nya la sogs //",
    "T02D1539:152a-44": "gnyis med 'dam gyi dbus nas ni //",
    "T02D1539:152a-45": "thabs kyi myu gu skyes pa yin //",
    "T02D1539:152a-46": "bandu ka ni rgyas 'dra ba //",
    "T02D1539:152a-47": "sbrang rtsi bdud rtsi'i gnas yin no //",
    "T02D1539:152a-48": "k'a li nyid kyang bdud rtsi ste //",
    "T02D1539:152a-49": "me tog chu ni 'dzin pa po //",
    "T02D1539:152a-50": "gnyis las skyes pa lus yin te //",
    "T02D1539:152a-51": "bdud rtsi chu yi cho ga mchog / dang po rdo rje bdud rtsi'i chu //",
    "T02D1539:152a-52": "rnam pa ltar ni 'byung ba yin //",
    "T02D1539:152a-53": "reg na dro ba me yin te //",
    "T02D1539:152a-54": "du bar snang ba rlung yin no //",
    "T02D1539:152b-0": "zhu bar gyur na chu yin @152b te ;",
    "T02D1539:152b-1": "/ gzugs su snang ba sa yin no //",
    "T02D1539:152b-2": "ye shes rdo rjes byin brlabs pa //",
    "T02D1539:152b-3": "rnam pa lngar ni rab tu skyes //",
    "T02D1539:152b-4": "sems can sangs rgyas nyid mod kyi //",
    "T02D1539:152b-5": "'on kyang glo bur dri mas bsgribs //",
    "T02D1539:152b-6": "de spangs pa ni sangs rgyas nyid //",
    "T02D1539:152b-7": "'jig rten de nyid mi shes gang //",
    "T02D1539:152b-8": "dug zos pas ni brgyal bar 'gyur //",
    "T02D1539:152b-9": "de nyid shes pas spong 'gyur ltar //",
    "T02D1539:152b-10": "gti mug spang na mya ngan 'da' //",
    "T02D1539:152b-11": "dug gi dum bu gang nyid kyis //",
    "T02D1539:152b-12": "skye bo thams cad 'chi 'gyur ba //",
    "T02D1539:152b-13": "dug gi de nyid shes pa yis //",
    "T02D1539:152b-14": "dug gis dug ni sel bar 'gyur //",
    "T02D1539:152b-15": "ji ltar rlung nad ldan pa la //",
    "T02D1539:152b-16": "sran ma'i bza' ba sbyin par bya //",
    "T02D1539:152b-17": "bzlog pas sman du brtag par bya //",
    "T02D1539:152b-18": "srid pa srid pa nyid kyis sbyong //",
    "T02D1539:152b-19": "rnam rtog yang dag rtog spangs te //",
    "T02D1539:152b-20": "ji ltar rna bar chu zhugs pa //",
    "T02D1539:152b-21": "slar blugs pa yis 'byung bar 'gyur //",
    "T02D1539:152b-22": "de bzhin dngos por rtog pa yang //",
    "T02D1539:152b-23": "de yi tshul gyis dag par 'gyur //",
    "T02D1539:152b-24": "dper na me yis tshig pa dag / slar la me la bsro bar bya ;",
    "T02D1539:152b-25": "/ de bzhin 'dod chags mes tshig pa //",
    "T02D1539:152b-26": "'dod chags me nyid bsten par bya //",
    "T02D1539:152b-27": "skye bo mi bzad pa yi las //",
    "T02D1539:152b-28": "gang dang gang gis bcings gyur pa //",
    "T02D1539:152b-29": "thabs dang bcas na de nyid kyis //",
    "T02D1539:152b-30": "srid pa'i 'chang las grol bar 'gyur //",
    "T02D1539:152b-31": "skye bo 'dod chags kyis bcings te //",
    "T02D1539:152b-32": "'dod chags nyid kyis grol bar 'gyur //",
    "T02D1539:152b-33": "slar bzlog pa yi sgom pa yi //",
    "T02D1539:152b-34": "nang gi mu stegs can gyis min //",
    "T02D1539:152b-35": "mi shes rmongs pa'i sems can rnams //",
    "T02D1539:152b-36": "ji srid ye shes rnams spangs te //",
    "T02D1539:152b-37": "phyi rol dngos po la gnas shing //",
    "T02D1539:152b-38": "rtog pa'i dra bas dkris pa'i tshe //",
    "T02D1539:152b-39": "bsod nams dang ni sdig pa yi //",
    "T02D1539:152b-40": "phung po gnyis su brtags pa yin //",
    "T02D1539:152b-41": "chos ni rang bzhin rnam dag ste //",
    "T02D1539:152b-42": "skye ba med cing gnas med las //",
    "T02D1539:152b-43": "mi shes bsgribs pa'i skye bo la //",
    "T02D1539:152b-44": "sdig dang bsod nams sangs rgyas gsungs //",
    "T02D1539:152b-45": "drang ba'i thabs su mdzad pas na //",
    "T02D1539:152b-46": "sdig dang bsod nams gnyis ka yang //",
    "T02D1539:152b-47": "dper na chu yis gang ba'i klung //",
    "T02D1539:152b-48": "rgal 'dod skye bos shing drung ni //",
    "T02D1539:152b-49": "rtsva sogs bsdus te 'jus nas su //",
    "T02D1539:152b-50": "rgal te pha rol rgal ba dang //",
    "T02D1539:152b-51": "dor nas bde bar 'gro bar 'gyur //",
    "T02D1539:152b-52": "de bzhin chos dang chos min la //",
    "T02D1539:152b-53": "brten nas 'khor ba'i pha rol 'gro //",
    "T02D1539:152b-54": "bde ba'i byang chub thob 'gyur nas //",
    "T02D1539:152b-55": "chos dang chos min rab tu spong //",
    "T02D1539:153a-0": "de bas @153a * //",
    "T02D1539:153a-1": "rtog pa'i tshig btang ste //",
    "T02D1539:153a-2": "zab mo'i chos la 'jug par bya //",
    "T02D1539:153a-3": "de bzhin gshegs pas gsungs pa'i lam //",
    "T02D1539:153a-4": "lam rig pa ni rtog mi 'gyur //",
    "T02D1539:153a-5": "rnam rtog rmongs pa chen po ste //",
    "T02D1539:153a-6": "'khor ba'i rgya mtshor ltung byed yin //",
    "T02D1539:153a-7": "mi rtog ting 'dzin la gnas nas //",
    "T02D1539:153a-8": "mkha' bzhin dri ma med par 'gyur //",
    "T02D1539:153a-9": "dbang po gnyis ni snyoms zhugs las //",
    "T02D1539:153a-10": "sku gsung thugs 'dus ye shes kyis //",
    "T02D1539:153a-11": "ye shes can ni tshe 'di la //",
    "T02D1539:153a-12": "nga rgyal gyis ni rnam pa kun //",
    "T02D1539:153a-13": "spangs nas rgyal ba'i gzugs rdzogs 'gyur //",
    "T02D1539:153a-14": "mi shes pa yi sprul pa yi //",
    "T02D1539:153a-15": "sna tshogs las las yang dag skyes //",
    "T02D1539:153a-16": "skyes pa bud med gzugs mi smad //",
    "T02D1539:153a-17": "sku yi rdo rje dam tshig yin //",
    "T02D1539:153a-18": "sems kyi rdo rje smad mi bya //",
    "T02D1539:153a-19": "ngon rtog dra bas bcings pa yi //",
    "T02D1539:153a-20": "sems can sna tshogs bskyab pa ni //",
    "T02D1539:153a-21": "thugs kyi rdo rje'i dam tshig yin //",
    "T02D1539:153a-22": "brlang dang rtsub dang mi mnyan pa'i //",
    "T02D1539:153a-23": "tshig dag smra bar mi byed cing //",
    "T02D1539:153a-24": "mnyan na bde bar smra byed pa //",
    "T02D1539:153a-25": "gsung gi rdo rje'i dam tshig yin //",
    "T02D1539:153a-26": "ji ltar bud med byis gtam rjes yi rang //",
    "T02D1539:153a-27": "chags pa'i gtam ni rnam pa du ma smra //",
    "T02D1539:153a-28": "de bzhin rnal 'byor lam ngan ston pa dang //",
    "T02D1539:153a-29": "lam yang ma bshad 'ching pa'i rgyur 'gyur ro //",
    "T02D1539:153a-30": "de nas gang gi tshe rig pa grub pa'i sgrub",
    "T02D1539:153a-31": "pa por gyur ba'i tshe rtags 'di dag 'byung ste",
    "T02D1539:153a-32": "// sa chen po g-yo zhing yid du 'ong ba'i sgra grags pa dang //",
    "T02D1539:153a-33": "phyogs thams cad du 'od chen po bskal ba'i me lta bu 'byung ba dang //",
    "T02D1539:153a-34": "bdud kyi gnas rnams su cha lang lta bu'i sgra",
    "T02D1539:153a-35": "grags pas skar ma mda' gtong zhing rgya mtsho chen",
    "T02D1539:153a-36": "po 'khrug pa dang //",
    "T02D1539:153a-37": "rdo char 'bab pa dang /",
    "T02D1539:153a-38": "phyag rgya'i snying po can gyi ye shes kyi me",
    "T02D1539:153a-39": "'bar bas bsgyings shing khams gsum po snang bar mdzad",
    "T02D1539:153a-40": "de // tshangs pa la sogs pa phyogs skyong chen po rnams dang rig pa 'dzin pa dang //",
    "T02D1539:153a-41": "mtsho sman la sogs pa dang /",
    "T02D1539:153a-42": "sum cu rtsa gsum gyi lha rnams lhags te me",
    "T02D1539:153a-43": "tog dang rol mo sna tshogs pa'i sgra rnams kyis",
    "T02D1539:153a-44": "nam mkha' la gnas te mchod cing //",
    "T02D1539:153a-45": "mtsho sman dang rig pa 'dzin pa'i bu mo rnams glu lan cing gar byed la /",
    "T02D1539:153a-46": "mi'am ci la sogs pa rnams dga' zhing rtse la rgyal bar gyur cig pa'i sgra 'byin to //",
    "T02D1539:153a-47": "lha rnams kyi legs pa'i sbyin pa dang /",
    "T02D1539:153a-48": "dga' ldan nas 'og min gyi bar gyi lha rnams",
    "T02D1539:153b-0": "gus par @153b phyag dang me tog gi char 'bebs",
    "T02D1539:153b-1": "so // mdor na sgrub pa po de la khams",
    "T02D1539:153b-2": "gsum na yod pa'i mchod pa rnams kyis mchod par",
    "T02D1539:153b-3": "so // byed do // rig pa'i skyes bu grub pa dang //",
    "T02D1539:153b-4": "gar yang mi 'gro gar mi gnas //",
    "T02D1539:153b-5": "thog ma dbus mtha' rnam par spangs //",
    "T02D1539:153b-6": "gnyis med srid gsum snang ba po //",
    "T02D1539:153b-7": "'gro kun thams cad shes pa po //",
    "T02D1539:153b-8": "kun don kun gyi sems kun nas //",
    "T02D1539:153b-9": "sdig pa kun las rnam par grol //",
    "T02D1539:153b-10": "yon tan kun gyis rgyan du byas //",
    "T02D1539:153b-11": "kun phan zhi ba mtshungs med pa //",
    "T02D1539:153b-12": "rtag 'char mgon skyob rnam rtog spangs //",
    "T02D1539:153b-13": "dbyibs dang kha dog las 'das pa //",
    "T02D1539:153b-14": "rgyal po rgyal ba'i spyod yul yin //",
    "T02D1539:153b-15": "bshig dka' bas na rdo rje ste //",
    "T02D1539:153b-16": "nyon mongs gdung sel zla ba yin //",
    "T02D1539:153b-17": "'jigs pa med pas seng ge ste //",
    "T02D1539:153b-18": "'jug par dka' bas rgya mtsho yin //",
    "T02D1539:153b-19": "de la sogs pa sna tshogs 'dus //",
    "T02D1539:153b-20": "rnal 'byor pa ni de nyid 'gyur //",
    "T02D1539:153b-21": "rtog pa kun las rnam grol yang //",
    "T02D1539:153b-22": "de nyid gcig tu 'gro don mdzad//",
    "T02D1539:153b-23": "mdzad pa rnam pa bcu gnyis ston //",
    "T02D1539:153b-24": "de ltar khyab par sna tshogs pas //",
    "T02D1539:153b-25": "rmi lam lta bur gar mdzad de //",
    "T02D1539:153b-26": "sgrub pas sgyu ma'i skyes bu bzhin //",
    "T02D1539:153b-27": "'gro ba'i don ni rab tu mdzad //",
    "T02D1539:153b-28": "grub dang lung bstan ma thob kyang //",
    "T02D1539:153b-29": "rgyud dang bla ma'i man ngag la //",
    "T02D1539:153b-30": "brten nas gzhan la phan blos byas //",
    "T02D1539:153b-31": "'di las bsod nams gang bsags pas //",
    "T02D1539:153b-32": "sa gsum skye bo ma lus pa //",
    "T02D1539:153b-33": "lam la rmongs pa dag gyur nas //",
    "T02D1539:153b-34": "rnal ma'i lam dang phrad gyur te //",
    "T02D1539:153b-35": "log lta skye bar ma gyur cig / bskal ba'i snyigs ma rtsod dus su //",
    "T02D1539:153b-36": "tshul chen rgya mtsho lta bur byung gyur yang //",
    "T02D1539:153b-37": "mig bral long ba rnams ni kha phyir bltas //",
    "T02D1539:153b-38": "de bas de la phan phyir brtsams pa yin //",
    "T02D1539:153b-39": "rnyed dang phrad par dga' bas skye bo rnams //",
    "T02D1539:153b-40": "dam pa brten la lam la 'bad pa gyis //",
    "T02D1539:153b-41": "dka' bas 'jug cing gzhan nas rtsol mi dgos //",
    "T02D1539:153b-42": "lhan cig skyes pas mtshon byas mtshon byed rnams //",
    "T02D1539:153b-43": "rang la gdod nas grub pa gnas pa yin ;",
    "T02D1539:153b-44": "/ de nas mthun pa'i grogs dang lhan cig tu //",
    "T02D1539:153b-45": "ma yengs brtson pas goms par bya bar 'os //",
    "T02D1539:153b-46": "lhan cig skyes pa'i dkyil 'khor gsum gsal bar byed",
    "T02D1539:153b-47": "pa zhes bya ba mkhas pa chen po dzny'a na",
    "T02D1539:153b-48": "sh'ris mdzad pa rdzogs so //"
}