{
    "T02D1571:248a-0": "@248a # // rgya gar skad du /",
    "T02D1571:248a-1": "badzra b'a r'a h'i s'a dha nam /",
    "T02D1571:248a-2": "bod skad du /",
    "T02D1571:248a-3": "rdo rje phag mo'i sgrub thabs /",
    "T02D1571:248a-4": "dpal rdo rje rnal 'byor ma la phyag 'tshal lo //",
    "T02D1571:248a-5": "bde ba dam pa rgyun gyi rgyu //",
    "T02D1571:248a-6": "rdo rje phag mo la btud de //",
    "T02D1571:248a-7": "de yi sgrub thabs drag po ni //",
    "T02D1571:248a-8": "mdor bsdus pa ni brtsam par bya //",
    "T02D1571:248a-9": "mam las nyi ma la gnas pa'i hr'i: dkar po'i",
    "T02D1571:248a-10": "'od zer thon nas rab tu gtum mo la sogs",
    "T02D1571:248a-11": "pa 'khor lo gsum gyi lha mo rnams dang /",
    "T02D1571:248a-12": "do rje phag mo la sogs pa yang dag par mchod de /",
    "T02D1571:248a-13": "ngo bo nyid kyi yang dag par mos pas stong",
    "T02D1571:248a-14": "pa nyid la sogs pa'i sngon du 'gro bas padma",
    "T02D1571:248a-15": "dmar po'i steng du mam las byung ba'i nyi ma",
    "T02D1571:248a-16": "la h'um dkar po las skyes pa'i rdo rje dkar",
    "T02D1571:248b-0": "po rtse @248b lnga pa las skyes pa'i rdo rje",
    "T02D1571:248b-1": "phag mo spyan gsum dmar ba /",
    "T02D1571:248b-2": "zhal mtshe ba gtsigs pa /",
    "T02D1571:248b-3": "skra grol ba /",
    "T02D1571:248b-4": "rdo rje phreng ba gnyis kyi bar du thong ba'i phreng ba 'dzin pa /",
    "T02D1571:248b-5": "phyag rgya lngas rgyas btab pa /",
    "T02D1571:248b-6": "phyag g-yas pa na rdo rje bsnams pa /",
    "T02D1571:248b-7": "g-yon na thod pa dang kha t'am gang snams [*snam?] pa //",
    "T02D1571:248b-8": "g-yas brkyang pas bzhugs pa /",
    "T02D1571:248b-9": "gcer bu lha dang mi dang lha ma yin rnams 'jags par mdzad pa //",
    "T02D1571:248b-10": "'od zer mtha' yas pa 'phro ba'i hr'i: nyi ma",
    "T02D1571:248b-11": "la gnas pas snying gar byin gyis brlabs pa'i rdo",
    "T02D1571:248b-12": "rje phag mor bdag nyid bsgom par bya'o //",
    "T02D1571:248b-13": "rang gi sngags kyi 'od zer gyis ye shes kyi",
    "T02D1571:248b-14": "'khor lo bkug ste de cho ga bzhin du bcug",
    "T02D1571:248b-15": "ste / aom yo ga shuddha: sarba dharm'a yo ga shuddho&amp; ham /",
    "T02D1571:248b-16": "de'i 'od zer gyis de bzhin gshegs pa thams cad",
    "T02D1571:248b-17": "bkug nas gnas dbang bskyur bas spyi bor mi bskyod",
    "T02D1571:248b-18": "par gyur par blta'o //",
    "T02D1571:248b-19": "rab tu gtum mo la sogs pas bdag nyid la mchod nas bdud rtsi myang bar bya ste /",
    "T02D1571:248b-20": "lte bar sna tshogs padma la nyi ma dmar ba",
    "T02D1571:248b-21": "la hr'i: dkar po phreng ba'i rnam pa lta bur",
    "T02D1571:248b-22": "sngags kyi phreng ba dkar po kha nas 'thon nas",
    "T02D1571:248b-23": "sangs rgyas kyi yon tan la sogs pa blangs te",
    "T02D1571:248b-24": "/ lte ba'i bu gar zhugs pa las bzlas par bya'o //",
    "T02D1571:248b-25": "bsod nams yongs su bsngo ba la sogs pa bya ste /",
    "T02D1571:248b-26": "langs nas de'i gzugs kyis rgyun du bya'o //",
    "T02D1571:248b-27": "thun mtshams gzhan yang de bzhin bya'o //",
    "T02D1571:248b-28": "aa las gyur pa'i lce padma'i rnam pa la yi",
    "T02D1571:248b-29": "ge h'um 'phros pas ji srid 'dod kyi bar du",
    "T02D1571:248b-30": "thun bzhir sngags zlos pa'i rnal 'byor bsgom par bya'o",
    "T02D1571:248b-31": "// de ltar bstan bcos thams cad la mkhas shing rtsod pa chen por 'gyur ro ;",
    "T02D1571:248b-32": "/ dug la sogs bdud rtsir 'gyur ro //",
    "T02D1571:248b-33": "dbang du byas pa la sogs pa de'i sa bon",
    "T02D1571:248b-34": "dmar po dang kha dog dmar pos sngon bzhin du",
    "T02D1571:248b-35": "bya'o // rnal 'byor ma yi 'khor lo gtso //",
    "T02D1571:248b-36": "rdo rje phag mo sgrub pa'i thabs //",
    "T02D1571:248b-37": "byas las dge ba gang thob pa //",
    "T02D1571:248b-38": "des ni bdag dang sems can rnams //",
    "T02D1571:248b-39": "dus yun ring la mi ltos par //",
    "T02D1571:248b-40": "bla med byang chub rgyal gyur cig / rdo rje phag mo'i sgrub thabs //",
    "T02D1571:248b-41": "slob dpon mkhas pa chen po rdo rje dril bu pas mdzad pa rdzogs so /",
    "T02D1571:248b-43": "// / rgya gar gyi mkhan po su ma ti k'irti dang /",
    "T02D1571:248b-44": "bod kyi lo ts'a ba mkhas pa chen por mar",
    "T02D1571:249a-0": "pa chos kyi dbang phyug gis bsgyur cing @249a *"
}