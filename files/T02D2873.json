{
    "T02D2873:215b-0": "@215b # // rgya gar skad du //",
    "T02D2873:215b-1": "tsakra au pa de sha n'a ma /",
    "T02D2873:215b-2": "bod skad du /",
    "T02D2873:215b-3": "'khor lo'i man ngag ces bya ba /",
    "T02D2873:215b-4": "dpal phyag na rdo rje la phyag 'tshal lo //",
    "T02D2873:215b-5": "rnal 'byor sngon du bsnyen byas pas //",
    "T02D2873:215b-6": "drag po'i las la sbyar bya ste //",
    "T02D2873:215b-7": "las sbyor cis kyang ma thul na//",
    "T02D2873:215b-8": "'khor lo'i las la 'jug par bya //",
    "T02D2873:215b-9": "sbyor ba 'di la zhugs gyur na //",
    "T02D2873:215b-10": "brlag par 'gyur te the tshom med //",
    "T02D2873:215b-11": "drag po'i las kyi 'khrul 'khor 'di //",
    "T02D2873:215b-12": "ting nge 'dzin gyi mtshon yin te //",
    "T02D2873:215b-13": "rtse gcig bsgoms pas 'grub pa las //",
    "T02D2873:215b-14": "kun gyis 'grub par mi nus so //",
    "T02D2873:215b-15": "'di ni zhe sdang 'khor lo ste //",
    "T02D2873:215b-16": "drag po 'khrugs pa'i rdzu 'phrul gyis //",
    "T02D2873:215b-17": "dmigs na lha'ang brlag par 'gyur //",
    "T02D2873:215b-18": "'das dang ma byon da ltar gyi //",
    "T02D2873:215b-19": "sangs rgyas rnams kyi thugs brtol nas //",
    "T02D2873:215b-20": "gzungs sngags drag po'i 'khrul 'khor 'dis //",
    "T02D2873:215b-21": "myur du bsgrims te bsgral ba na //",
    "T02D2873:215b-22": "nam mkha' nyid kyang 'jig 'gyur na //",
    "T02D2873:215b-23": "bsgrub bya'i rnam shes smos ci dgos //",
    "T02D2873:215b-24": "'di ni dgug pa'i 'khor lo ste //",
    "T02D2873:215b-25": "sga tsha thal chen grog mo'i zhing //",
    "T02D2873:215b-26": "bong bu'i spangs dang sa gnyan las //",
    "T02D2873:215b-27": "klu rigs rnams kyi gzugs bya ste //",
    "T02D2873:215b-28": "snying po ti dang ming bcug la //",
    "T02D2873:215b-29": "dgug pa'i dgongs pa 'di ltar bya //",
    "T02D2873:216a-0": "tha ma'i phat las @216a * //",
    "T02D2873:216a-1": "dza: 'phros te //",
    "T02D2873:216a-2": "dza: las lcags kyu'i dbyibs byung nas //",
    "T02D2873:216a-3": "bsgrub bya'i rnam shes bkug par bsam //",
    "T02D2873:216a-4": "khugs nas sgrub pa'i las la 'jug / de nas gsad pa'i 'khor lo brtsams //",
    "T02D2873:216a-5": "stong nyid dang las ae las ni //",
    "T02D2873:216a-6": "mthing ga gru gsum chos 'byung dbus //",
    "T02D2873:216a-7": "yam las rlung gi dkyil 'khor te //",
    "T02D2873:216a-8": "ram las me ri lnga yi dbus //",
    "T02D2873:216a-9": "'bar ba'i 'khor lo bskyed par bya //",
    "T02D2873:216a-10": "bhr'um badzra tsakra raksha h'um //",
    "T02D2873:216a-11": "bh'um las srid pa'i 'khor lo ni //",
    "T02D2873:216a-12": "spu gri gcod pa'i 'khor lo bskyed //",
    "T02D2873:216a-13": "badzra rdo rje'i 'khor lo ni //",
    "T02D2873:216a-14": "me 'bar dpal dang bcas par bsam //",
    "T02D2873:216a-15": "tsakra phyogs mtshams 'khor lo ni//",
    "T02D2873:216a-16": "rdo rje ra ba'i 'khor lo bsgom //",
    "T02D2873:216a-17": "raksha zhes pas steng srung ba'i //",
    "T02D2873:216a-18": "byin gyis brlabs pa'i 'khor lo bskyed //",
    "T02D2873:216a-19": "h'um rnams las ni bde gshegs sku //",
    "T02D2873:216a-20": "cho ga yan lag gsum gyis bskyed //",
    "T02D2873:216a-21": "thugs kar ye shes 'khor lo bsgom //",
    "T02D2873:216a-22": "ye shes sems dpa'i thugs ka ru //",
    "T02D2873:216a-23": "nyi stengs dpa' po 'bru lnga dgod //",
    "T02D2873:216a-24": "mu khyud rtsa ba'i sngags kyis bskor //",
    "T02D2873:216a-25": "bde gshegs bka' dang dam tshig las //",
    "T02D2873:216a-26": "mi 'da' ba yi 'khor lo la //",
    "T02D2873:216a-27": "zil gyis mnan pa'i sngags rnams dgod //",
    "T02D2873:216a-28": "phyogs mtshams mtshon cha'i 'khor lo la //",
    "T02D2873:216a-29": "gnad la dbab pa'i sngags rnams dgod //",
    "T02D2873:216a-30": "rdo rje srid pa'i 'khor lo la //",
    "T02D2873:216a-31": "tshar bcad pa yi sngags rnams bsam //",
    "T02D2873:216a-32": "byin rlabs srung ba'i 'khor lo'i dbus //",
    "T02D2873:216a-33": "mi bskyod zhe sdang rdo rje ste //",
    "T02D2873:216a-34": "mthing nag sdigs mdzub rdo rje bcas //",
    "T02D2873:216a-35": "sems dpa'i skyil krung nyi zla'i gdan //",
    "T02D2873:216a-36": "'khor lo yi ni rtsibs dag la //",
    "T02D2873:216a-37": "bcom ldan gtum po khros pa'i sku //",
    "T02D2873:216a-38": "rdo rje dang ni sdigs mdzub bcas //",
    "T02D2873:216a-39": "zhal nas sngags kyi sgra sgrogs pas //",
    "T02D2873:216a-40": "log 'dren tshogs rnams 'joms par byed //",
    "T02D2873:216a-41": "de ltar 'khor lo chen po bsgoms //",
    "T02D2873:216a-42": "ye shes 'khor lo spyan drangs te //",
    "T02D2873:216a-43": "mchod bstod sdig bshags la sogs bya //",
    "T02D2873:216a-44": "phyag rgya bzhi yis de la bstim //",
    "T02D2873:216a-45": "sku gsung thugs su byin gyis brlabs //",
    "T02D2873:216a-46": "rjes su gnang ba gsum ldan gyis //",
    "T02D2873:216a-47": "chos kyi rgyal por dbang bskur te //",
    "T02D2873:216a-48": "de nas 'khor lo bskor 'dod na //",
    "T02D2873:216a-49": "thugs ka'i h'um las 'od 'phros pas //",
    "T02D2873:216a-50": "ye shes sems dpa'i thugs dam bskul //",
    "T02D2873:216b-0": "de las 'od 'phros @216b sngags la phog / sngags las 'od 'phros 'khor lo bskul //",
    "T02D2873:216b-1": "'khor lo 'od zer 'bar ba yis //",
    "T02D2873:216b-2": "steng 'og phyogs mtshams 'khor lo bskor //",
    "T02D2873:216b-3": "thub cing rab tu bsreg par bsam //",
    "T02D2873:216b-4": "bdag nyid kyis ni sngags bzlas pas //",
    "T02D2873:216b-5": "sngags kyi 'khor lo rim par bskor //",
    "T02D2873:216b-6": "gzas pa po yi snying ga ru //",
    "T02D2873:216b-7": "ya yis bskyod de h'um gis bsdu //",
    "T02D2873:216b-8": "phat kyis rnam par 'thor zhing bsregs //",
    "T02D2873:216b-9": "srid pa rdo rje'i 'khor los gtub //",
    "T02D2873:216b-10": "phyogs mtshams mtshon cha'i 'khor lo yis //",
    "T02D2873:216b-11": "phog na thams cad brlag par 'gyur //",
    "T02D2873:216b-12": "tsitta thugs kyi sgrub pa ste //",
    "T02D2873:216b-13": "shin tu gnod na khong du bskor //",
    "T02D2873:216b-14": "'phral du gsod na rten la bskor //",
    "T02D2873:216b-15": "skabs su gnod na dgug cing bskor //",
    "T02D2873:216b-16": "bskor nas brlag par gdon mi za //",
    "T02D2873:216b-17": "'khrul 'khor 'di yi sbyor ba yis //",
    "T02D2873:216b-18": "gzhan gyis byas pa'i rig sngags dang //",
    "T02D2873:216b-19": "byad dang bka' nyan pho nya dang //",
    "T02D2873:216b-20": "'khor lo'i ting 'dzin la sogs rnams //",
    "T02D2873:216b-21": "gnod sbyor thams cad 'jig byed cing //",
    "T02D2873:216b-22": "gzhan gyis byas pa'i rig sngags gcod //",
    "T02D2873:216b-23": "rig sngags drag po'i gzungs sngags kyi 'khrul 'khor zhes bya ba /",
    "T02D2873:216b-24": "slob dpon su b'a g'i shva ra k'i rtis mdzad pa rdzogs so /",
    "T02D2873:216b-26": "// / rgya bod gnyis la grags par gyur pa yi //",
    "T02D2873:216b-27": "mdo sngags don la mkhas pa'i d'i pam ka ra la //",
    "T02D2873:216b-28": "sgra sgyur bod na mkhas pa'i rgyal po brtson seng gis //"
}