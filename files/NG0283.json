{
    "NG0283:0": "[(]18[)]@#// bya //",
    "NG0283:1": "byang chub sems phebs bla ma ste //",
    "NG0283:2": "rtsa dang rlung gi las shes na //",
    "NG0283:3": "dga' ba bzhi yang brten par bya //",
    "NG0283:4": "sa dang chu dang me dang rlung *//",
    "NG0283:5": "drod la phebs dang byang chub sems //",
    "NG0283:6": "gnas bzhi dag tu zin par bya //",
    "NG0283:7": "de nas phra mo'i thig le dang *//",
    "NG0283:8": "na da'i rtags dag byung ba na //",
    "NG0283:9": "byang chub sems kyi blta bar bya //",
    "NG0283:10": "de ltar rtags dag byung ba na //",
    "NG0283:11": "smig sgyu srin bu me khyer dang *//",
    "NG0283:12": "du ba lta bu mthong bar bya //",
    "NG0283:13": "de bzhin gshegs pa thams cad kyi sku gsung thugs rdo rje karma ku ru'i rgyud las /",
    "NG0283:14": "snying po sngags dang spyod pa dang gsang ba'i le'u",
    "NG0283:15": "ste drug pa'o // // de nas bcom ldan 'das",
    "NG0283:16": "gsang ba'i bdag po dgyes pa chen po de bzhin",
    "NG0283:17": "rnam par zlog pa zhes bya ba'i ting nge 'dzin",
    "NG0283:18": "la snyoms par zhugs nas /",
    "NG0283:19": "zhi ba las khro bo'i ngang tshul du bzhengs nas /",
    "NG0283:20": "sku 'bar ba las drag po'i chas kyis kun tu brgyan nas /",
    "NG0283:21": "ha ha dang hum hum dang */",
    "NG0283:22": "b+h+yo dang ru lu la sogs pa'i sgras stong gsum",
    "NG0283:23": "gyi stong chen po'i 'jig rten gyi khams kun thugs",
    "NG0283:24": "ka'i 'od zer gyis bkang nas /",
    "NG0283:25": "'gro ba'i don byas slar 'dus pa las /",
    "NG0283:26": "'dus ma thag tu 'khor gyi gtso bo khro bo",
    "NG0283:27": "dang khro mo la sogs pa rigs kyi lha mo",
    "NG0283:28": "du ma dang */ stag dang */",
    "NG0283:29": "khyi dang */",
    "NG0283:30": "spyang ki dang */",
    "NG0283:31": "wa dang */",
    "NG0283:32": "ce spyang dang */",
    "NG0283:33": "de la sogs te ye shes las grub pa'i dur bya sna tshogs pa dang */",
    "NG0283:34": "gzhan yang ye shes kyi ma mo chen mo khro mo mi pham ma dang */",
    "NG0283:35": "ral pa gcig ma dang */",
    "NG0283:36": "'phel byed ma la sogs pa'i khro mo rnams dang */",
    "NG0283:37": "lhan cig tu 'khod de bzhugs pa las /",
    "NG0283:38": "ston pa dpal ki la yas 'khor rnams la ya mtshan skyed pa dang */",
    "NG0283:39": "'dul ba'i don du 'di skad ces bka' stsal to //",
    "NG0283:40": "e ma ho //",
    "NG0283:41": "e ma ho ngo mtshar chos /",
    "NG0283:42": "skye ba med las thams cad skyes //",
    "NG0283:43": "skyes bu 'dul ba'i chos yin te //",
    "NG0283:44": "zhi khror ston pa ngo mtshar che //",
    "NG0283:45": "ngo mtshar rmad du byung ba'i rgyud //",
    "NG0283:46": "stong pa chen po'i byang chub sems //",
    "NG0283:47": "gzugs rnams nyid kyi rgyud du grags /",
    "NG0283:48": "zhes bka' stsal pas /",
    "NG0283:49": "'khor rnams ya mtshan skyes nas 'di skad ces bka' stsal to //",
    "NG0283:50": "ston pa sangs rgyas bcom ldan 'das //",
    "NG0283:51": "gang zhig me yis tshig pa la //",
    "NG0283:52": "me yis gso ba ya mtshan che //",
    "NG0283:53": "gang zhig chu yis 'gag pa la //",
    "NG0283:54": "chu rnams dag gis dbyung bar bya //",
    "NG0283:55": "de yi byin rlabs ya mtshan che //",
    "NG0283:56": "de ltar stong pa chen po la //",
    "NG0283:57": "stong pa'i bya byed ya mtshan che //",
    "NG0283:58": "zhi bas mi 'dul gdug pa la //",
    "NG0283:59": "khro bos 'dul ba ya mtshan che //",
    "NG0283:60": "zhes gsol pa dang */",
    "NG0283:61": "gleng bslang pa dang */",
    "NG0283:62": "gleng slong ba las /",
    "NG0283:63": "ya mtshan rmad du byung ba'i chos du mas ma 'ongs pa thams cad yid ches pa dang */",
    "NG0283:64": "'dul bar byed dang de dag gang dang gang lam du 'khyer ba dang */",
    "NG0283:65": "chos thams cad rang bzhin gyis ye nas sangs rgyas pa la /",
    "NG0283:66": "kun rdzob tu gang ltar 'dul ba'i chos la ji ltar ngo mtshar rmad du byung ba ltar / @#//",
    "NG0283:67": "ya mtshan rmad du byung nas /",
    "NG0283:68": "ston pa dang 'khor rnams tha mi dad pa'i gzhung gis 'dul ba'i don du bstan pa'o //",
    "NG0283:69": "de bzhin gshegs pa thams cad kyi sku gsung thugs mi zad pa'i rgyud /",
    "NG0283:70": "karma ku ru las drag po gleng gzhi'i le'u ste bdun pa'o ///",
    "NG0283:71": "/ de nas de bzhin gshegs pa dgyes pa chen",
    "NG0283:72": "po de bzhin rnam par zlog pa zhes bya ba'i",
    "NG0283:73": "ting nge 'dzin la snyoms par zhugs nas /",
    "NG0283:74": "dkyil 'khor gyi mtshams sbyor ba 'di gsungs so //",
    "NG0283:75": "zhi ba shin tu zhi ba las //",
    "NG0283:76": "khro bo'i ngang tshul bzung ba dang *//",
    "NG0283:77": "dkyil 'khor gnyis kyi mtshams sbyar dang *//",
    "NG0283:78": "gang gis mi 'dul gang gis 'dul //",
    "NG0283:79": "shin tu khro zhing gtum pa la //",
    "NG0283:80": "zhi bas phan par mi 'gyur te //",
    "NG0283:81": "shes rab thabs su sbyor ba yis //",
    "NG0283:82": "khro bor de bzhin gshegs kun mdzad //",
    "NG0283:83": "zhes gsungs nas /",
    "NG0283:84": "drag po'i dkyil 'khor la mnyam par gzhag go / de nas dgyes pa chen po de /",
    "NG0283:85": "dpal ki la ya'i rgyal po zhal gsum phyag drug pa /",
    "NG0283:86": "zhabs bzhi pa rgyan thams cad kyis brgyan pa zhig tu gyur nas /",
    "NG0283:87": "dbyings dang ye shes gnyis su med pa 'di ched du brjod do /",
    "NG0283:88": "khrag 'thung thugs su gnas pa ni //",
    "NG0283:89": "ye shes rtse mo mchog yin te //",
    "NG0283:90": "hum gsum las ni bzlas pa'i phyir //",
    "NG0283:91": "rtse mo med pa'i las su bstan //",
    "NG0283:92": "zhes ched du brjod do //",
    "NG0283:93": "de nas dpal ki la ya'i rgyal po des /",
    "NG0283:94": "phrin las phun sum tshogs pa'i gzhi 'di gsungs so //",
    "NG0283:95": "de ni gzugs dang byin rlabs dang *//",
    "NG0283:96": "bzlas brjod dang ni phrin las dang *//",
    "NG0283:97": "dus dang gnas dang bdag nyid do //",
    "NG0283:98": "phun sum tshogs pa bdun po yis //",
    "NG0283:99": "btab na ci 'dod sbyin no zhes //",
    "NG0283:100": "dam tshig bdag pos rab gsungs te //",
    "NG0283:101": "rang gi bka' las rang mi 'da' //",
    "NG0283:102": "'das na lha yang rlag pa'i phyir //",
    "NG0283:103": "zhes gsungs so //",
    "NG0283:104": "de nas bcom ldan 'das karma he ru kas /",
    "NG0283:105": "'di skad ces gsol to //",
    "NG0283:106": "bcom ldan 'das de ni rgyal po'i tshig yin te /",
    "NG0283:107": "rje'u yi tshig gcig bka' stsol dang */",
    "NG0283:108": "sdom dang yan lag bcas pa ni //",
    "NG0283:109": "gser mig g.yu yis spras pa 'dra //",
    "NG0283:110": "zhes gsol pa dang */",
    "NG0283:111": "de nas bcom ldan 'das kyis bka' stsal pa //",
    "NG0283:112": "nyon cig karma he ru ka / snga ma smras pa rgyal po na //",
    "NG0283:113": "lhug pa rje'u yi tshig yin te /",
    "NG0283:114": "zhes gsungs nas /",
    "NG0283:115": "brtag pa'i rgyal po phyi ma 'di gsungs so //",
    "NG0283:116": "'di lta ste /",
    "NG0283:117": "de phun sum tshogs pa bdun yod de /",
    "NG0283:118": "de la bdag nyid phun sum tshogs pa dang */",
    "NG0283:119": "dus phun sum tshogs pa dang */",
    "NG0283:120": "gnas phun sum tshogs pa dang */",
    "NG0283:121": "gzugs phun sum tshogs pa dang *//",
    "NG0283:122": "byin rlabs phun sum tshogs pa dang */",
    "NG0283:123": "bzlas brjod phun sum tshogs pa dang */",
    "NG0283:124": "phrin las phun sum tshogs pa'o //",
    "NG0283:125": "zhes gsungs so //",
    "NG0283:126": "de nas yang karma he ru kas dpal ki la ya'i rgyal po la 'di skad ces gsol to //",
    "NG0283:127": "bcom ldan 'das rje'u dang rgyal po'i bka' stsal pa /",
    "NG0283:128": "dmangs kyi tshig gcig bka' stsol dang */ @#//",
    "NG0283:129": "zhes gsol to //",
    "NG0283:130": "bcom ldan 'das dpal ki la ya yi rgyal pos bka' stsal pa /",
    "NG0283:131": "nyon cig karma he ru ka / rje'u yi tshig ni de 'dra na //",
    "NG0283:132": "dmangs kyi tshig rnams bdag gis bshad /",
    "NG0283:133": "zhes gsol nas /",
    "NG0283:134": "bshad pa'i rgyal po 'di bshad do //",
    "NG0283:135": "bdag nyid phun sum tshogs pa ni /",
    "NG0283:136": "byang chub la gzhol zhing mang du thos pa dang */",
    "NG0283:137": "las la mkhas pa dang */",
    "NG0283:138": "lha nye bar gyur ba dang */",
    "NG0283:139": "mi phyed pa'i dad pa thob pa dang */",
    "NG0283:140": "drag cing ldog pa med pa'i sems dang ldan pa dang */",
    "NG0283:141": "phrag dog dang 'bras bu gzhan la re ba mi 'jog pa dang */",
    "NG0283:142": "dam tshig ma nyams pa 'di rnams ni /",
    "NG0283:143": "bdag nyid phun sum tshogs pa 'di gsungs so /",
    "NG0283:144": "sku gsung thugs mi zad pa karma ku ru'i rgyud las /",
    "NG0283:145": "sdom dang yan lag tu bcas pa'i gzhi phun sum",
    "NG0283:146": "tshogs pa'i le'u ste brgyad pa'o // // de nas",
    "NG0283:147": "yang bcom ldan 'das kyis /",
    "NG0283:148": "dus phun sum tshogs pa 'di bshad do //",
    "NG0283:149": "tshes bcu bdun man chad mar gyi ngo dang */",
    "NG0283:150": "nyin mtshan gyi gung dang */",
    "NG0283:151": "bsnyen pa tshang ba dang */",
    "NG0283:152": "rtags byung ba dang la sogs te /",
    "NG0283:153": "'di ni dus phun sum tshogs pa'o //",
    "NG0283:154": "zhes gsungs so //",
    "NG0283:155": "de nas yang phun sum tshogs pa 'di bshad do //",
    "NG0283:156": "gnas phun sum tshogs pa ni /",
    "NG0283:157": "gnas chen po dang */",
    "NG0283:158": "shing rkang gcig pa dang */",
    "NG0283:159": "gnod par nges pa ste /",
    "NG0283:160": "'di ni gnas phun sum tshogs pa'i zhes bshad do //",
    "NG0283:161": "de nas yang gzugs phun sum tshogs pa bshad do //",
    "NG0283:162": "de la gzugs phun sum tshogs pa ni /",
    "NG0283:163": "thugs kyi phyag rgya'i dbyibs la bya ste /",
    "NG0283:164": "phur pa ni skabs 'dir lcags sam /",
    "NG0283:165": "lcags sna lnga'am /",
    "NG0283:166": "seng ldeng la sogs tsher ma can gyi shing la sor brgyad dam /",
    "NG0283:167": "sor bcu gnyis par byas la /",
    "NG0283:168": "mgo mjug ma nor bar byas la /",
    "NG0283:169": "rtsa ba'i ngos la mgo bya /",
    "NG0283:170": "mgo sor gcig la rgya mdud /",
    "NG0283:171": "sked sor gcig la rgya mdud /",
    "NG0283:172": "stod zur brgyad /",
    "NG0283:173": "smad zur gsum pa /",
    "NG0283:174": "ri rab ltar brjid par 'dug pa ni /",
    "NG0283:175": "gzugs phun sum tshogs pa zhes bshad do //",
    "NG0283:176": "de nas yang byin rlabs phun sum tshogs pa 'di bshad do //",
    "NG0283:177": "byin rlabs phun sum tshogs pa zhes bya ba ni /",
    "NG0283:178": "thog ma nyid du sku gsum du byin gyis brlab par bya ste /",
    "NG0283:179": "dang po kho nar stong pa nyid du bsgom ste /",
    "NG0283:180": "chos skur byin gyis brlab pa dang */",
    "NG0283:181": "de'i 'og tu rgya mdud gzhal yas khang du dmigs te /",
    "NG0283:182": "phyogs bzhi dbus dang lngar hum sgril ma lnga gzhag ste /",
    "NG0283:183": "dbus su he ru ka / shar du khams gsum rnam par rgyal ba /",
    "NG0283:184": "lhor gshin rje'i gshed /",
    "NG0283:185": "nub tu rta mgrin /",
    "NG0283:186": "byang du stobs po che /",
    "NG0283:187": "'di rnams so so'i snying po dran pa tsam gyis bskul te /",
    "NG0283:188": "gzugs dang gnyis su med par 'khod pa dang */",
    "NG0283:189": "'khor rgyas par dmigs te phyi nang gi mchod pa ci 'byor pa phul te /",
    "NG0283:190": "dam tshig rjes su bskul nas /",
    "NG0283:191": "gnyis su med pa'i rgyan rdzogs pa ni longs spyod rdzogs pa'i skur byin gyis brlabs pa'o //",
    "NG0283:192": "de @#//",
    "NG0283:193": "la sras phur pa khro bor bskyed pa ni /",
    "NG0283:194": "lte ba yan chad mthing nag la /",
    "NG0283:195": "dbu skra kham pa zur gsum gyi thabs su 'greng ba /",
    "NG0283:196": "brang gis 'gro ba chen po dang */",
    "NG0283:197": "thod rlon gyis bcings shing bzhad pa /",
    "NG0283:198": "spyan gsum sdang mig tu bgrad pa /",
    "NG0283:199": "spyan g.yon pa phur bu la gzigs pa /",
    "NG0283:200": "mche ba gtsigs pa rab tu rngam pa /",
    "NG0283:201": "dur khrod kyi me dpung gi nang na /",
    "NG0283:202": "lte ba man chad lcags kyi phur pa zur gsum pa /",
    "NG0283:203": "e'i nang du sum cha tsam nub pa /",
    "NG0283:204": "phyag bzhi pa ste /",
    "NG0283:205": "g.yas kyi gong na sta re kha yar bstan te stag pas rdeg par byed pa /",
    "NG0283:206": "'og ma na rdo rje ri rab kyis gnon pa'i thabs su 'dzin pa /",
    "NG0283:207": "g.yon dang po na rdo rje kha t+wam 'khrol zhing bdud kyi khams gsum 'jigs pa /",
    "NG0283:208": "'og ma na phur pa zur gsum pa 'debs pa'i thabs su gzas shing ngan song gsum 'jig pa /",
    "NG0283:209": "stobs dang mthu dang dpung la sogs pa khro bo",
    "NG0283:210": "thams cad 'dul pa las lhag par che ba gcig",
    "NG0283:211": "'og tu phyung ba ste /",
    "NG0283:212": "rtag pa chen por bzhugs par bsam pa 'di ni /",
    "NG0283:213": "sprul pa'i skur byin gyis brlabs pa'o //",
    "NG0283:214": "de bzhin gshegs pa thams cad kyi sku gsung thugs mi zad pa karma ku ru'i rgyud las /",
    "NG0283:215": "dus dang gnas dang rdzas la brten nas mngon par",
    "NG0283:216": "sangs rgyas pa'i le'u ste dgu pa'o // // de",
    "NG0283:217": "nas yang dpal ki la ya'i rgyal pos /",
    "NG0283:218": "byin gyis brlab pa 'di gsungs so /",
    "NG0283:219": "de la rigs lngar byin gyi brlab par bya ste /",
    "NG0283:220": "'bru lngas gnas lngar byin gyis brlab pa'o //",
    "NG0283:221": "de nas yang sku gsung thugs su byin gyis brlab par bya ste /",
    "NG0283:222": "spyi bo'i gtsug tu a+om /",
    "NG0283:223": "sked par hrih /",
    "NG0283:224": "rtse mor phat bsam mo //",
    "NG0283:225": "de nas yang dpal ki la ya'i rgyal pos 'di skad bshad do //",
    "NG0283:226": "de'i 'og tu thugs ye shes rtse gcig par byin gyis brlab par bya ste /",
    "NG0283:227": "zur gsum du phat gsum /",
    "NG0283:228": "ngos gsum du hum gsum gzhag pa'o //",
    "NG0283:229": "de nas yang sku gsung thugs kyi brtags pa dang */",
    "NG0283:230": "rigs kyi khro bo'i byin gyis brlab pa 'di bshad do //",
    "NG0283:231": "de nas yang sku brtag pa dang */",
    "NG0283:232": "rigs so so'i khro bo rnams kyis byin gyis brlab cing dbang bskur bar bya ste /",
    "NG0283:233": "khro bo'i dkyil 'khor de dag nyid /",
    "NG0283:234": "phyogs bcur 'phros nas slar 'dus pa ste /",
    "NG0283:235": "hum hum dang phat phat kyi sgra 'byin cing de nyid sku+u la bstims te /",
    "NG0283:236": "dbang dang byin rlabs thams cad kyis tshim par bya'o //",
    "NG0283:237": "de nas yang 'di bshad par bya ste /",
    "NG0283:238": "de nas 'gro ba'i don la gshegs na /",
    "NG0283:239": "phyogs bcu'i de bzhin gshegs pa thams cad kyis stong grogs mdzad par gnang ngo *//",
    "NG0283:240": "sngon zhal gyis bzhes pa lags pas de'i stong grogs mdzad cing */",
    "NG0283:241": "de'i sku la 'jug pa dang */",
    "NG0283:242": "bdag nyid dang bdag nyid chen po nyid du dbang bskur zhing */",
    "NG0283:243": "byin gyis brlab pa'i phyir /",
    "NG0283:244": "lag mthil g.yas par ma las nyi ma'i dkyil 'khor du gyur pa'i steng du hum /",
    "NG0283:245": "g.yon pa'i lag mthil du a las zla ba'i @#//",
    "NG0283:246": "dkyil 'khor du gyur pa'i steng du a bsam la gung mo la om /",
    "NG0283:247": "mthe bong la hum /",
    "NG0283:248": "mdzub mo la tram /",
    "NG0283:249": "srin lag la hrih /",
    "NG0283:250": "mthe'u chung la ha /",
    "NG0283:251": "'di rnams zla ba'i dkyil 'khor gyi steng du bzhag ste /",
    "NG0283:252": "su+u ra ta s+t+wam zhes brjod la thal mo mnyam par sbyar /",
    "NG0283:253": "badzra any+dza li hum zhes brjod nas sor mo cung zad bsnol badzra b+han+d+ha hum /",
    "NG0283:254": "zhes brjod nas /",
    "NG0283:255": "sor mo rgyab tu bsnol la bsdam mo //",
    "NG0283:256": "sa ma ya s+t+wam /",
    "NG0283:257": "zhes brjod la /",
    "NG0283:258": "phur pa blangs te 'chang ba'i bar du bcug nas /",
    "NG0283:259": "lag pa'i rting pa phye nas /",
    "NG0283:260": "mthe bong srin lag dang mthe'u chung gi bar du phur pa bcug la /",
    "NG0283:261": "mthe bong gis cung zad bsgul zhing dril lo //",
    "NG0283:262": "om badzra a be sha a a zhes brjod pas",
    "NG0283:263": "phyogs bcu dus gsum gyi bde bar gshegs pa yab",
    "NG0283:264": "yum sras dang bcas pa thams cad /",
    "NG0283:265": "zhe sdang rjes su dran pa'i sku yungs 'bru tsam",
    "NG0283:266": "bar mtshams med par phur pa la bsdu zhing bstim",
    "NG0283:267": "mo // de nas yang ki la ya'i rgyal po des /",
    "NG0283:268": "bshad pa'i rgyal po 'di nyid bshad do //",
    "NG0283:269": "sku gsung thugs kyi bdag po chen po nyid du",
    "NG0283:270": "rdzogs par byin gyis brlab cing dbang bskur bar bya",
    "NG0283:271": "ste / sor mo rgyab tu bsnol la /",
    "NG0283:272": "gung mo gnyis gzhib pa'i bar du phur pa bzung nas /",
    "NG0283:273": "om badzra sa twa ra dza hum zhes bzlas /",
    "NG0283:274": "de nas sor mo rnams sug sug por byas la /",
    "NG0283:275": "lag pa'i rting pas phur pa bzung la /",
    "NG0283:276": "om tri b+hur b+hu ba phat /",
    "NG0283:277": "ces brjod /",
    "NG0283:278": "de nas sor mo rnams rgyab tu bsnol te /",
    "NG0283:279": "mthe bong gzhib pa'i bar du phur pa bcug la /",
    "NG0283:280": "ha na ha na dip+ta tsakra hum phat /",
    "NG0283:281": "ces brjod nas dril te /",
    "NG0283:282": "bdag nyid chen po thams cad gnyis su med par",
    "NG0283:283": "sbyor ba mdzad pa'i gzi byin thams cad phur pa'i",
    "NG0283:284": "sku la zhugs pas stong khams thams cad gang bar",
    "NG0283:285": "me stag 'phro zhing dmigs pa thams cad nges par",
    "NG0283:286": "'grub pa'i byin rlab dang */",
    "NG0283:287": "dbang chen po dang ldan par gyur te /",
    "NG0283:288": "mdun gyi nam mkha' e'i gdan la bzhugs su gsol nas /",
    "NG0283:289": "yungs kar gyi rgyal pos brdeg cing */",
    "NG0283:290": "gu gul sbyar mas bdug la /",
    "NG0283:291": "phyi nang gi mchod pa ci 'byor pa thams cad dbul bar bya'o //",
    "NG0283:292": "de nas yid la brnag pa'i phrin las bcol te /",
    "NG0283:293": "'di ni byin rlab phun sum tshogs pa'o //",
    "NG0283:294": "zhes yang dag par bshad do /",
    "NG0283:295": "de bzhin gshegs pa thams cad kyi sku gsung thugs mi zad pa /",
    "NG0283:296": "karma ku ru'i rgyud las /",
    "NG0283:297": "rdzogs pa'i sangs rgyas kyis phur pa nyid la dbang",
    "NG0283:298": "bskur ba dang byin gyis brlabs kyis 'gro ba'i don",
    "NG0283:299": "la thogs chags med par byed pa'i le'u ste bcu",
    "NG0283:300": "pa'o // // de nas yang karma he ru kas",
    "NG0283:301": "/ bcom ldan 'das ki la ya'i rgyal po la 'di skad ces gsol to //",
    "NG0283:302": "kye rdzogs pa'i sangs rgyas kyi sangs 'phral la rgyas pa ma yin te /",
    "NG0283:303": "ye nyid nas ni rdzogs sangs rgyas //",
    "NG0283:304": "dmangs rigs bzlas brjod ji ltar lags //",
    "NG0283:305": "zhes gsol to //",
    "NG0283:306": "bcom ldan 'das kyis bka' stsal @#//",
    "NG0283:307": "pa //",
    "NG0283:308": "bzlas brjod phun sum tshogs pa ni //",
    "NG0283:309": "bdag nyid las kyi lhar bsgoms la //",
    "NG0283:310": "snying gar nyi ma'i dkyil 'khor du /",
    "NG0283:311": "hum mthing nag gcig bzhag nas /",
    "NG0283:312": "om badzra ki li ki la ya /",
    "NG0283:313": "che ge mo zhig ma ra ya phat /",
    "NG0283:314": "cesabarjod pas /",
    "NG0283:315": "phur pa'i khro bo ci 'dra ba gcig byung bar gyur te /",
    "NG0283:316": "phyogs bcu thams cad du sems can gyi don byas nas phur pa la bstim mo //",
    "NG0283:317": "'di 'dra ba 'bum mam /",
    "NG0283:318": "bdun 'bum bye ba'am /",
    "NG0283:319": "sa ya yan chad bzlas pa bya ste /",
    "NG0283:320": "bsnyen pa gtang ba 'dod na /",
    "NG0283:321": "phur pa nyid snying ga'i hum la bsdus te /",
    "NG0283:322": "'di ni bzlas brjod phun sum tshogs pa'o //",
    "NG0283:323": "zhes bshad do //",
    "NG0283:324": "de nas yang karma he ru kas ki la ya la 'di skad ces gsol to //",
    "NG0283:325": "bcom ldan 'das mgon po chen po khyod //",
    "NG0283:326": "phrin las gang lags bshad du gsol //",
    "NG0283:327": "bdag gzhan las gnyis bshad du gsol //",
    "NG0283:328": "sngon gyi las dang gzhung gi las //",
    "NG0283:329": "dgug dang bcing dang dgrol ba rnams //",
    "NG0283:330": "ji ltar lags pa bshad du gsol //",
    "NG0283:331": "bcom ldan 'das kyis bka' stsal pa //",
    "NG0283:332": "phrin las phun sum tshogs pa ni //",
    "NG0283:333": "thog ma nyid du brtag pa'i sa rnyed nas /",
    "NG0283:334": "bgegs bskrad pa dang mtshams bcad pa la sogs pa bya ste /",
    "NG0283:335": "skad cig ma'i ting 'dzin gyis khro bo'i sdang mig dang */",
    "NG0283:336": "mtshon cha'i char dang */",
    "NG0283:337": "rdo rje gnod sbyin la sogs pas bgegs bskrad la /",
    "NG0283:338": "phur pa bcu khro bo bcur byin gyis brlabs te /",
    "NG0283:339": "phyogs bcur btab nas ci tsam 'dod pa bsrung bar mtshams bcad do //",
    "NG0283:340": "dang po rigs lnga'i lha mnyes par byas te /",
    "NG0283:341": "de nas las kyi lha mnyes par byas la /",
    "NG0283:342": "de nas ting nge 'dzin gong nas 'byung ba dang */",
    "NG0283:343": "bsnyen pa rnams tshang nas /",
    "NG0283:344": "gnas chen por dkyil 'khor gru gsum pa /",
    "NG0283:345": "rtse mo lho phyogs su bstan te /",
    "NG0283:346": "zhing chen gyi thal ba dang */",
    "NG0283:347": "ske rtse dang */",
    "NG0283:348": "lan tshwa dang */",
    "NG0283:349": "zhing chen gyi rak+ta dang */",
    "NG0283:350": "srum ma'i lo ma dang */",
    "NG0283:351": "khre dang */",
    "NG0283:352": "ju tshe'i phub ma dang */",
    "NG0283:353": "grog mkhar gyi sa dang */",
    "NG0283:354": "bong bu'i bdud rtsi las sprus te /",
    "NG0283:355": "zhing chen thal ba ma rnyed na /",
    "NG0283:356": "til nag po la gzhi blangs te /",
    "NG0283:357": "gzugs byas kyang rung */",
    "NG0283:358": "ri mo bris te mdog smug nag tu byas te /",
    "NG0283:359": "la sogs pa la zhing gi rak+tas hum che mo ma ra ya phat /",
    "NG0283:360": "ces bris nas snying gar blan te /",
    "NG0283:361": "dkyil 'khor gyi steng du gan rkyal du bzhag nas /",
    "NG0283:362": "mgo lho phyogs su bstan te /",
    "NG0283:363": "gdon de nyid dgug pa ni /",
    "NG0283:364": "mngag gzhug gam khro bo sum b+ha ni'i sbyong ba yang rung */",
    "NG0283:365": "gsang ba'i thugs ka'am rang gi snying gar zla ba'i dkyil 'khor la dza dzah /",
    "NG0283:366": "'di 'dra ba dmar po gcig bzhag la dzahhum bam hoh /",
    "NG0283:367": "badzra am ku sha dzah che ge mo zhig hum dza zhes brjod nas /",
    "NG0283:368": "mngag gzhug lha mo lcags kyu can grangs med pa brgyud mar byung nas /",
    "NG0283:369": "bgegs kyi snying ga nas bzung ste der 'ong ba dang */",
    "NG0283:370": "dzahhum bam hoh /",
    "NG0283:371": "badzra che ge mo pra be sha hum /",
    "NG0283:372": "zhes ci ran brjod nas /",
    "NG0283:373": "gzugs sam ri mo la phab @#//",
    "NG0283:374": "ste dzahhum bam hoh /",
    "NG0283:375": "zhes brjod nas lcags kyu dang */",
    "NG0283:376": "zhags pa dang */",
    "NG0283:377": "lcags sgrog gi phyag rgyas bcings pa dang */",
    "NG0283:378": "bsdams pa dang */",
    "NG0283:379": "de'i sems 'khrug par byas nas /",
    "NG0283:380": "e'i nang du rtsi mo'i 'og tu song bar bsam la /",
    "NG0283:381": "de nas phur pa blangs te /",
    "NG0283:382": "las kyi lha'i snying po dang bcas pas drag tu cung zad cig bskul la /",
    "NG0283:383": "thal mo sbyar thabs kyis gsor te /",
    "NG0283:384": "rdo rje sder mo'i sngags bzlas la /",
    "NG0283:385": "ting 'dzin gsal bar ma gyur gyi bar du dril nas /",
    "NG0283:386": "ting nge 'dzin khugs pa dang */",
    "NG0283:387": "gnod byed kyi steng du rtse mo nas gang tsam gyis ma reg par gzas la /",
    "NG0283:388": "khro bo'i sked pa nas lag pa g.yon pas bzung te /",
    "NG0283:389": "rdo rje tho ba'am s+t+wa re yi stag pas brdeg cing */",
    "NG0283:390": "rdo rje sder mo'i sngags lan gsum mam lan bdun nam /",
    "NG0283:391": "nyi shu rtsa gcig tu bzlas shing btab ste /",
    "NG0283:392": "seng lding gi phur pa sor brgyad pa gcig snying gar gdab /",
    "NG0283:393": "gcig dpral bar gdab /",
    "NG0283:394": "bzhi dpung mgo gnyis dang */",
    "NG0283:395": "brla'i nang rol gnyis su gdab /",
    "NG0283:396": "lte ba'i khung du yang gdab bo //",
    "NG0283:397": "rdo rje sder mo'i sngags ni /",
    "NG0283:398": "na mahsa man+ta ka ya wa' ga tsit+ta badzra nan /",
    "NG0283:399": "om g+ha g+ha g+ha ta ya che ge mo phat /",
    "NG0283:400": "sarba dush+tam ki li ki la sarba pa pam phat /",
    "NG0283:401": "hum hum hum badzra ki la ya badzra d+ha ro",
    "NG0283:402": "a dz+nya pa ya ti ka ya wa' ka tsit+ta",
    "NG0283:403": "badzra ki li ki la ya hum phat /",
    "NG0283:404": "ces drag tu brjod do //",
    "NG0283:405": "phur pa de dag bab zin nas /",
    "NG0283:406": "de'i steng du las kyi lha'i phyag rgya dang */",
    "NG0283:407": "sngags kyis mnan te /",
    "NG0283:408": "lag pa gnyis sor mo bsnol te /",
    "NG0283:409": "mthe bong dang mthe'u chung gnyis ngos sbyar te brkyang la gzhan ma ni rgyab drang por bsrang */",
    "NG0283:410": "de'i sngags la /",
    "NG0283:411": "om karma badzra kro d+ha hum phat swa ha /",
    "NG0283:412": "lan nyi shu rtsa gcig bzlas te g.yas phyogs nas bskor la /",
    "NG0283:413": "ki la ya'i mgo la lan gsum tu gtug go",
    "NG0283:414": "/ de nas yang phur pa slar mi dbyung zhing",
    "NG0283:415": "*/ sus kyang ma phyin par slar mi dbyung zhing */",
    "NG0283:416": "lhag par yang mi phyin par lhag par yang zung cing thal phyin par bsam mo //",
    "NG0283:417": "de nas dam tshig gi phyag rgya bstan par byas te /",
    "NG0283:418": "sor mo rnams rgyab tu bsnol te bcangs la gung mo gnyis gzhib la /",
    "NG0283:419": "rtse mo bsgrengs la rnon par byas te phur pa'i slad du mnan /",
    "NG0283:420": "phur pa'i lha dang bgegs che ge mo khyod dam tshig las ma 'da' zhig bar bsgo zhing */",
    "NG0283:421": "sngags 'di lan bdun bzlas so //",
    "NG0283:422": "om badzra sa twa sa ma ya hum phat /",
    "NG0283:423": "ces brjod do //",
    "NG0283:424": "'di ni sems ma dam tshig rdo rje'i sngags dang phyag rgya ste /",
    "NG0283:425": "bsgo ba thams cad nyan par bsam /",
    "NG0283:426": "de nas sor mo rnams nang du bsnol te /",
    "NG0283:427": "mthe bong mthe'u chung gnyis ngos sbyar la bsgreng */",
    "NG0283:428": "khu tshur mi bcang bar sor mo rnams phyir bskyed de /",
    "NG0283:429": "phur pa'i steng du mnan cing sngags 'di brjod do //",
    "NG0283:430": "om badzra kro d+ha ha na ha na da ha da ha /",
    "NG0283:431": "pa tsa pa tsa /",
    "NG0283:432": "ban+d+ha ban+d+ha /",
    "NG0283:433": "ts+tshin+d+ha ts+tshin+d+ha /",
    "NG0283:434": "hum hum phat phat /",
    "NG0283:435": "ces nyi shu rtsa gcig bzlas so //",
    "NG0283:436": "stobs po che'i sngags dang phyag rgya ste /",
    "NG0283:437": "gong du bka' @#//",
    "NG0283:438": "nyan pa bdag gi dbang du gyur nas /",
    "NG0283:439": "ci bsgo ba thams cad bdag gi bran bzhin las byed par 'gyur ro //",
    "NG0283:440": "de nas yungs kar rgyal pos brdeg / gu gul",
    "NG0283:441": "sbyar ma bdug la bzhag / de nas lag pa",
    "NG0283:442": "gnyis rgyab sbyar / mthe'u chung gcig la gcig mkhyud /",
    "NG0283:443": "mdzub mo gnyis kha bgram g.yas g.yon du bzung ste /",
    "NG0283:444": "yid tsam dgu bar byas /",
    "NG0283:445": "lhag ma rnams nang du bcangs la /",
    "NG0283:446": "mdzub mo gnyis mche bar bsams te /",
    "NG0283:447": "rkang pa g.yon pas dgra bgegs kyi snying gar mnan la /",
    "NG0283:448": "sngags 'di lan bdun bzlas so //",
    "NG0283:449": "om badzra yak+sha kro d+ha kha kha ha ha hum hum hum phat phat /",
    "NG0283:450": "ces brjod do //",
    "NG0283:451": "de nas rdo rje be con gyi sngags dang phyag rgya ste /",
    "NG0283:452": "lag pa sor mo lu gu rgyud du bsnol la /",
    "NG0283:453": "mthe bong g.yas pa g.yon gyi steng du bzhag la /",
    "NG0283:454": "mdzub mo gnyis ngos sbyar te sbreng nas /",
    "NG0283:455": "sdang mig bgrad cing brdeg pa sngags 'di lan bdun nam /",
    "NG0283:456": "nyi shu rtsa gcig gam /",
    "NG0283:457": "brgya rtsa brgyad bzlas so //",
    "NG0283:458": "om badzra kro d+ha ma ha ba la ha na",
    "NG0283:459": "da ha pa tsa bi d+h+wa na sa ma ya",
    "NG0283:460": "dza ti lam po da ra uts+tshush+ma kro d+ha hum",
    "NG0283:461": "phat / ces brjod do /",
    "NG0283:462": "de nas yungs kar gyi rgyal pos brdeg cing gu",
    "NG0283:463": "gul gyis bdug la bzhag go / las 'di shin",
    "NG0283:464": "tu brtan cing grub par mdzod cig par bsam mo",
    "NG0283:465": "// cung zad byin chung ba 'dra na /",
    "NG0283:466": "rdo rje brjid gnon gyi bsam gtan gyis mnan par bya ste /",
    "NG0283:467": "khro bo rnams kyi spyi bor bsdus pa'i steng du",
    "NG0283:468": "hum mthing nag la rdo rje ljang gu rgya gram",
    "NG0283:469": "me lce'i phreng bas bskor ba rgya gam gyi steng",
    "NG0283:470": "du yi ge su ser po gser btso ma'i kha",
    "NG0283:471": "dog 'dra ba cig bsam la /",
    "NG0283:472": "om badzra su me ru hum hum sa ma ya s+t+wam /",
    "NG0283:473": "zhes brjod pas /",
    "NG0283:474": "gser gyi ri rab dpag tshad bye ba gru bzhi pa zhig tu gyur pa'i steng du /",
    "NG0283:475": "bcom ldan 'das don yod grub pa /",
    "NG0283:476": "sku mdog ljang gu dbu gsum phyag drug pa /",
    "NG0283:477": "g.yas kyi dang po na 'khor lo 'bar ba phyar te bsnams pa /",
    "NG0283:478": "g.yon gyi dang po rdo rje rgya gram thugs kar brten pa /",
    "NG0283:479": "'khor dpag tu med pa dang bcas pas pho brang btab pas /",
    "NG0283:480": "khro bo rnams kyang shin tu gzir zhing mi g.yo ba dang */",
    "NG0283:481": "las ma grub na bskal pa'i bar yang mnan par bsam mo //",
    "NG0283:482": "phrin las kyang de bzhin du bcol te bzhag go / yo byad thams cad kyang nag por bsham /",
    "NG0283:483": "gtor ma nag po cha gcig bsham /",
    "NG0283:484": "dam tshig can 'khor dang bcas pa dang */",
    "NG0283:485": "'jig rten pa thams cad la bsngo zhing las la bcol /",
    "NG0283:486": "drag po'i gtor ma cha gcig / gdon de nyid",
    "NG0283:487": "bkug la zar gzhug go / phrin las 'di'i dus",
    "NG0283:488": "su phra men ma dang */",
    "NG0283:489": "gnod sbyin mo dang */",
    "NG0283:490": "srin mo rnams kyang spyan drangs shing gtor ma dbul /",
    "NG0283:491": "las bcol te /",
    "NG0283:492": "sngags kyi rgyal po 'di brjod par bya'o //",
    "NG0283:493": "dzahhum bam hoh /",
    "NG0283:494": "e h+ye hi b+ha ga ban /",
    "NG0283:495": "b+hi d+hi ya kro d+ha dza b+h+yo ru lu ru lu hum /",
    "NG0283:496": "zhes lan gsum brjod pas spyan drangs so //",
    "NG0283:497": "om pra ti dza hum /",
    "NG0283:498": "zhes brjod pas gtor @#//",
    "NG0283:499": "ma 'bul lo //",
    "NG0283:500": "om sa ma ya a mr-ita ar+g+ham pra tits+tsha hum swa ha /",
    "NG0283:501": "zhes bzlas te /",
    "NG0283:502": "a mr-i ta phul nas ci 'dod pa'i las bcol lo //",
    "NG0283:503": "'di ni phrin las phun sum tshogs pa zhes bshad pa'i rgyal pos yang dag par bshad do //",
    "NG0283:504": "de bzhin gshegs pa thams cad kyi sku gsung thugs mi zad pa'i rgyud /",
    "NG0283:505": "karma ku ru las rten dang brten can du gyur",
    "NG0283:506": "pa'i phrin las 'jig rten 'di nas pha rol tu",
    "NG0283:507": "sgrol ba'i las kyi rgyal po'i le'u ste bcu gcig",
    "NG0283:508": "pa'o // // de nas yang bcom ldan 'das dpal",
    "NG0283:509": "ki la ya'i rgyal po la /",
    "NG0283:510": "karma he ru kas gsol pa /",
    "NG0283:511": "e ma ho sangs rgyas bcom ldan 'das //",
    "NG0283:512": "ma mthong rmongs la bstan pa'i phyir //",
    "NG0283:513": "gzugs brnyan dkyil 'khor bstan pa dang *//",
    "NG0283:514": "las kyi sham bu hom khung rnams //",
    "NG0283:515": "dpa' bos yang dag bshad du gsol //",
    "NG0283:516": "zhes gsol to //",
    "NG0283:517": "dpa' bo nyid kyis bka' stsal pa /",
    "NG0283:518": "nyon cig rigs kyi he ru ka / rje'u dmangs dang rgyal po'i tshul //",
    "NG0283:519": "yang ni bdag gis bshad par bya //",
    "NG0283:520": "zhi ba'i gnas dang drag po'i gnas //",
    "NG0283:521": "snga ma nyid las brtag par bya //",
    "NG0283:522": "de lta bu yi gnas rnyed nas //",
    "NG0283:523": "sngon gyi las rnams rab brtags nas //",
    "NG0283:524": "man+dal 'dom gang mda' gang ngam //",
    "NG0283:525": "che chung tshad ni ma nges te //",
    "NG0283:526": "dpangs su khru gang brtsig par bya //",
    "NG0283:527": "cha mnyam chag chag go ma ye //",
    "NG0283:528": "bdud rtsi dag gis rab bya ste //",
    "NG0283:529": "bcu gnyis rtsa bco lnga yang lnga rtsa gnyis te /  / bu mos legs par bkal ba yi //",
    "NG0283:530": "thig skud ma nyams gsang ba yis //",
    "NG0283:531": "dkyil 'khor cha ni bsnyam par bya //",
    "NG0283:532": "zur bzhi tshangs thig btab nas ni //",
    "NG0283:533": "snam bu brgyad du bgo bar bya //",
    "NG0283:534": "dbus su 'khor lo rtsibs bzhi pa //",
    "NG0283:535": "lte ba mu khyud dag gis bskor //",
    "NG0283:536": "de yi phyi rim snam bu la //",
    "NG0283:537": "srung ma rnams kyi khyams dag bya //",
    "NG0283:538": "de yi phyi rim snam bu la //",
    "NG0283:539": "sgo ma bzhi yi rang bzhin te //",
    "NG0283:540": "de yi phyi rim snam bu la //",
    "NG0283:541": "de bzhin lcags ri btang bar bya //",
    "NG0283:542": "lte ba dag ni nag po te //",
    "NG0283:543": "de la gru gsum gru gsum bya //",
    "NG0283:544": "'khor lo bzhi ni ser po ste //",
    "NG0283:545": "de yi gong ras nag por bya //",
    "NG0283:546": "bar khyams dmar la sgo khyams ser //",
    "NG0283:547": "gru chad ljang gu lcags ri nag / de bzhin tshon gyis bkye ba la //",
    "NG0283:548": "dbus su karma yab yum ste //",
    "NG0283:549": "shar nas brtsams te khro bo bzhi //",
    "NG0283:550": "rim pa bzhin du dgod par bya //",
    "NG0283:551": "de yi phyi rim snam bu la //",
    "NG0283:552": "srung ma rnams ni spel mar dgod //",
    "NG0283:553": "sgo la sgo ma bzhi rnams te //",
    "NG0283:554": "lcags ri la ni dbang phyug ma //",
    "NG0283:555": "don gyis sangs rgyas yin mod kyang *//",
    "NG0283:556": "bran gyi tshul du mu ran bzhugs //",
    "NG0283:557": "dbus kyi gtso bo'i mdun nyid du //",
    "NG0283:558": "sras mchog bdun po de bzhin gzhag / de ltar don gyi lha bkod nas //",
    "NG0283:559": "mchod pa rnams kyang de bzhin gzhag / de nas mchod pa'i las bya ba //",
    "NG0283:560": "rgyal po rgyal po de bzhin te //",
    "NG0283:561": "rgyal thebs karma ging gis bya //",
    "NG0283:562": "de nas las rnams mtha' ru bskyal //",
    "NG0283:563": "de bzhin gshegs pa thams @#//",
    "NG0283:564": "cad kyi sku gsung thugs mi zad pa karma ku ru'i rgyud las /",
    "NG0283:565": "dkyil 'khor gyi bca' gzhi dang lha bkod pa'i le'u ste bcu gnyis pa'o ///",
    "NG0283:566": "/ de nas yang karma he ru kas /",
    "NG0283:567": "bcom ldan 'das la 'di skad ces gsol to //",
    "NG0283:568": "kye kye sangs rgyas bcom ldan 'das //",
    "NG0283:569": "drag po las kyi sham bu ste //",
    "NG0283:570": "me yi cho ga bshad du gsol //",
    "NG0283:571": "zhes gsol to //",
    "NG0283:572": "bcom ldan 'das kyis bka' stsal pa //",
    "NG0283:573": "dkyil 'khor dbus nas shar lho'i mtshams //",
    "NG0283:574": "me yi dkyil 'khor gru gang bya //",
    "NG0283:575": "de la kha khyer gsum dang ldan //",
    "NG0283:576": "zabs dang rgyar yang mnyam pa la //",
    "NG0283:577": "hom khung sor ni bzhi par bya //",
    "NG0283:578": "dang po la yang thod pa gsum //",
    "NG0283:579": "bar ma dag la mtshon cha lnga //",
    "NG0283:580": "tha ma rtsang dmar dag gis bskor //",
    "NG0283:581": "yang na dkyil 'khor chen po dang *//",
    "NG0283:582": "'brel pa nyid du bya ba yi //",
    "NG0283:583": "dkyil 'khor rnam gsum rdzogs pa dang *//",
    "NG0283:584": "gang la dmigs pa'i ling+ga la //",
    "NG0283:585": "dgug gzhug las rnams tshang bar bya //",
    "NG0283:586": "gcad dang gtub dang gdab pa rnams //",
    "NG0283:587": "rdo rje sder la sogs pas bya //",
    "NG0283:588": "de nas me lha spyan yang drang *//",
    "NG0283:589": "dad pa dang ni dam tshig gis //",
    "NG0283:590": "tshur gshegs tshur gshegs 'byung ba che //",
    "NG0283:591": "me lha drang srong bram ze mchog / sum cu rtsa lnga'i lnga tshigs ni //",
    "NG0283:592": "lnga pa me lha zhes kyang bya //",
    "NG0283:593": "rab tu spun la sku mdog ser //",
    "NG0283:594": "mgrin pa ring la gsung yang snyan //",
    "NG0283:595": "thugs rje'i dbang gis spyan drangs te //",
    "NG0283:596": "'bar ba'i nang du bzhugs nas ni //",
    "NG0283:597": "sreg blug zhal zas bzhes su gsol //",
    "NG0283:598": "khyod la phrin las bcol ba ni //",
    "NG0283:599": "hom khung ma nyams dam pa 'dir //",
    "NG0283:600": "drongs shig drongs shig me drongs shig / spor cig",
    "NG0283:601": "spor cig me spor cig / zur phud can gyis",
    "NG0283:602": "me gsos la / kha 'bar ma yis me bus shig / bram ze bu mo lnga brgya yang *//",
    "NG0283:603": "khyod kyi g.yog dang bran du khol //",
    "NG0283:604": "thugs dam rgyud bskul bcol ba'i phrin las mdzod //",
    "NG0283:605": "dzahhum bam hoh //",
    "NG0283:606": "na mo badzra pa ni b+h+ya /",
    "NG0283:607": "nag mo ag+ne ye /",
    "NG0283:608": "ki li ki la ya /",
    "NG0283:609": "dan ta la si /",
    "NG0283:610": "ma ha a gats+tsha hum /",
    "NG0283:611": "b+han+d+ha swa ha /",
    "NG0283:612": "de nas bzhugs su gsol /",
    "NG0283:613": "dzahhum bam hoh /",
    "NG0283:614": "e h+ye hi ma ha shud+d+he de ba r-i shi /",
    "NG0283:615": "ha da sa da na ti ma ha hi da ha ut+ma ha ram sa ma /",
    "NG0283:616": "san ti si ti b+ha ga / om ag+ne ye ha bya ka bya /",
    "NG0283:617": "ma ha na ya swa ha /",
    "NG0283:618": "de nas yang rigs pa'i rgyal pos 'di gsungs so //",
    "NG0283:619": "yang dag bden pa'i snying po 'di /",
    "NG0283:620": "dzahhu~m bam hoh /",
    "NG0283:621": "om badzra ag+ne ram /",
    "NG0283:622": "zhes brgya rtsa brgyad bzlas so //",
    "NG0283:623": "de nas sbar ba'i rig pa 'di gsungs so //",
    "NG0283:624": "tsi ri shag ram /",
    "NG0283:625": "hi pa ra shag ram //",
    "NG0283:626": "yam ram yam ram yam ram /",
    "NG0283:627": "zhes lan bdun brjod de /",
    "NG0283:628": "de nas yang rig pa 'di gsungs so //",
    "NG0283:629": "ma kyin ram by-i ram /",
    "NG0283:630": "he la te shu ram /",
    "NG0283:631": "the khyer se na ram /",
    "NG0283:632": "ma ram ma ram zhes bya'o //",
    "NG0283:633": "de nas yang 'di gsungs so //",
    "NG0283:634": "he la byi lam /",
    "NG0283:635": "la byi lam /",
    "NG0283:636": "rat+na rmi byi lam /",
    "NG0283:637": "zhes gsungs so //",
    "NG0283:638": "de nas bsreg rdzas dbul bar bya //",
    "NG0283:639": "ling+ga ming rus dang bcas par //",
    "NG0283:640": "til nag dug sna sha sna rnams //",
    "NG0283:641": "drag po'i @#//",
    "NG0283:642": "sngags ni mthar brjod do //",
    "NG0283:643": "lha rnams dga' mgu rang ba'i phyir //",
    "NG0283:644": "mchod pa phul nas rgyal thabs bya //",
    "NG0283:645": "de bzhin gshegs pa thams cad kyi sku gsung thugs mi zad pa karma ku ru'i rgyud las /",
    "NG0283:646": "me'i las bstan pa'i le'u ste bcu gsum pa'o //",
    "NG0283:647": "// de nas bcom ldan 'das kyis rig pa'i rgyal",
    "NG0283:648": "po 'di gsungs so //",
    "NG0283:649": "hu~m hu~m hu~m hu~m hu~m hu~m hu~m hu~m hu~m hu~m /",
    "NG0283:650": "dzahhu~m bam hoh /",
    "NG0283:651": "hu~m hu~m hu~m hu~m hu~m hu~m hu~m hu~m hu~m hu~m /",
    "NG0283:652": "de nas yang 'di gsungs so //",
    "NG0283:653": "om karma shri he ru ka / ki li ki la ya ma ha tsan+da /",
    "NG0283:654": "sarba dush+tam /",
    "NG0283:655": "da ka ha na /",
    "NG0283:656": "da ha pa tsa hu~m phat /",
    "NG0283:657": "sarba a mo g+ha sid+d+hi kro d+hi shwa ri hu~m phat /",
    "NG0283:658": "om badzra trai lo kya bi dza ya badzra kro d+ha hu~m phat /",
    "NG0283:659": "kro d+hi shwa ri hu~m /",
    "NG0283:660": "om badzra kro d+ha ya man+ta ka hu~m phat /",
    "NG0283:661": "om kro d+hi shwa ri hu~m /",
    "NG0283:662": "om badzra kro d+ha ha ya gri ba hu~m phat /  kro d+hi shwa ri hu~m /",
    "NG0283:663": "om ma ha ba la badzra kro d+ha hu~m phat /",
    "NG0283:664": "kro d+hi shwa ri hu~m /",
    "NG0283:665": "zhes yang dag par thugs las phyung ngo */",
    "NG0283:666": "de nas yang 'di gsungs so //",
    "NG0283:667": "phyag rgya bzhi dang ldan pa yi //",
    "NG0283:668": "yab yum sku ni gsal bar bskyed //",
    "NG0283:669": "om dang ahdang hu~m rnams kyi //",
    "NG0283:670": "'phro 'du las kyi phyag rgya yis //",
    "NG0283:671": "gnas bzhi dag tu rgya yis gdab //",
    "NG0283:672": "bsnyen pa dang ni nye bsnyen dang *//",
    "NG0283:673": "sgrub pa dang ni sgrub pa che //",
    "NG0283:674": "de ltar dkyil 'khor rdzogs pa dang *//",
    "NG0283:675": "rang bzhin dkyil 'khor spyan yang drangs //",
    "NG0283:676": "dzahhu~m bam hoh /",
    "NG0283:677": "e h+ye hi b+ha ga wan bin+d+ha ya ar+g+ham pra tits+tsha hu~m /",
    "NG0283:678": "ru lu ru lu /",
    "NG0283:679": "a ra li hrim hrim /",
    "NG0283:680": "de nas mnyes dang mgu ba'i phyir /",
    "NG0283:681": "yang 'di gsungs so //",
    "NG0283:682": "om badzra push+pea hu~m /",
    "NG0283:683": "na mahshri he ru ka hu~m /",
    "NG0283:684": "d+hu pe d+hu a hu~m /",
    "NG0283:685": "a lo ke hri a hu~m /",
    "NG0283:686": "g+han+d+he a hu~m /",
    "NG0283:687": "nai wid+ya a hu~m /",
    "NG0283:688": "na mahshri he ru ka hu~m /",
    "NG0283:689": "zhes phyi'i mchod pa gsungs so //",
    "NG0283:690": "de nas gsang ba'i mchod pa 'khor lor 'bul ba 'di gsungs so //",
    "NG0283:691": "om ma ha shri he ru ka sa ma ya a mr-i ta ar+g+ham pra tits+tsha ho //",
    "NG0283:692": "karma shri he ru ka karma kro d+hi shwa ri kha ram kha hi /",
    "NG0283:693": "zhes gsungs so //",
    "NG0283:694": "de nas bstod pa'i rgyal po 'dis bstod do //",
    "NG0283:695": "hu~m khams gsum thugs rjes 'dren pa'i yak+sha he ru",
    "NG0283:696": "ka / srid gsum sdangs par byad pa'i yak+sha he",
    "NG0283:697": "ru ka / sa gsum zil gyis gnon pa'i yak+sha",
    "NG0283:698": "he ru ka / 'gro ba mthar phyin sku gsung",
    "NG0283:699": "thugs mnga' ba // sku yi chos kyis gdug byad zil gyis gnon //",
    "NG0283:700": "gsung gi nga ros bdud dgra rlag par byed //",
    "NG0283:701": "thugs kyi 'od zer bkye bas las dang nyon mongs 'joms //",
    "NG0283:702": "yon tan rdzogs pa'i sku gsung thugs la phyag 'tshal bstod //",
    "NG0283:703": "de nas yang sras mchog la bstod pa'i rgyal po 'dis bstod do //",
    "NG0283:704": "rigs lnga rgyal ba khrag 'thung mang po'i tshogs //",
    "NG0283:705": "sku gsung thugs kyi sras mchog ki la ya //",
    "NG0283:706": "chos sku mi 'gyur sku mdog mthing nag la //",
    "NG0283:707": "zhe sdang bdud 'dul kham nag gyen du 'khyil //",
    "NG0283:708": "'khor ba mi spang thod rlon phreng bas bcings //",
    "NG0283:709": "gdug pa'i klu 'dul sbrul gyis rab tu brgyan //",
    "NG0283:710": "spyan gsum bgrad pas 'khor ba zhe la gnon //",
    "NG0283:711": "mche ba @#//",
    "NG0283:712": "gtsigs pa'i skye shi rtsa ba gcod //",
    "NG0283:713": "rdzu 'phrul phyag bzhi g.yas kyi gong ma na //",
    "NG0283:714": "ye shes s+t+wa res khams gsum rdul du rlog /",
    "NG0283:715": "g.yas 'og rgya gram 'khor ba zil gyis gnon /",
    "NG0283:716": "/ g.yon gyi dang pos kha t+wam bdud khams 'dul",
    "NG0283:717": "// g.yon 'og phur pas ngan song gnas gsum 'jig",
    "NG0283:718": "/ bskal pa'i me dpung 'bar ba'i klong dkyil na",
    "NG0283:719": "// // lte ba man chad sku smad ni //",
    "NG0283:720": "ut+pal sngon po'i mdog 'dra ba //",
    "NG0283:721": "chos nyid rig pa'i ye shes rtse gcig po //",
    "NG0283:722": "shes rab yum gyi mkha' yi pho brang nas //",
    "NG0283:723": "stobs dang mthu dpung khro bo 'bum pas lhag / chos sku longs spyod rtag par sku sprul pa //",
    "NG0283:724": "ye shes ki la ya la phyag 'tshal bstod //",
    "NG0283:725": "de nas yang 'di gsungs so //",
    "NG0283:726": "las kyi rigs mchog bdud bzhi 'dul ba'i gtso //",
    "NG0283:727": "bdud kyi rigs rnams rdul du rlog mdzad cing *//",
    "NG0283:728": "bla med byang chub gnas su 'dren mdzad pa //",
    "NG0283:729": "karma he ru ka la phyag 'tshal bstod //",
    "NG0283:730": "ces gsungs so //",
    "NG0283:731": "de bzhin gshegs pa thams cad kyi sku gsung thugs mi zad pa karma ku ru'i rgyud las /",
    "NG0283:732": "rig pa'i rgyal po dang bstod pa'i le'u ste bcu",
    "NG0283:733": "bzhi pa'o // // de nas yang bcom ldan 'das",
    "NG0283:734": "kyis 'khor rnams la /",
    "NG0283:735": "bdag dang khyed du bcas pas rgyud 'di nyid kyis",
    "NG0283:736": "'gro ba'i don byos shig / ces gsungs nas mi",
    "NG0283:737": "snang bar gyur to //",
    "NG0283:738": "de nas 'khor rnams kyis rgyud 'chad pa'i skyes bu la bstod pa /",
    "NG0283:739": "hum khro la khros pa'i rgyal po yis //",
    "NG0283:740": "khro bo nye bar zhi mdzad pa /",
    "NG0283:741": "khro zhi che la phyag 'tshal te //",
    "NG0283:742": "zhi bas mi 'dul khro bor ston /",
    "NG0283:743": "khro bos 'dul la phyag 'tshal lo //",
    "NG0283:744": "zhes mgrin gcig dbyangs gcig par bstod nas mi snang bar gyur to //",
    "NG0283:745": "karma ku ru'i rgyud las /",
    "NG0283:746": "yongs su gtad pa'i le'u ste bco lnga pa'o //",
    "NG0283:747": "// rgya gar gyi mkhan po bi ma la mi",
    "NG0283:748": "tra dang */ lots+tsha ba a tsar+ya gnyags dz+nya nas gtan la phab pa las /",
    "NG0283:749": "rma rin chen mchog gis skad gsar bcad kyis gtugs pa'o //"
}