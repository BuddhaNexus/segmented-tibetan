{
    "NK099(te)003:0": "rdzogs pa chen po'i spyi chings bzhugs so //",
    "NK099(te)003:1": "rgyud thams cad kyi rgyal po /",
    "NK099(te)003:2": "lung thams cad kyi 'brel /",
    "NK099(te)003:3": "man ngag thams cad kyi nying khu bstan pa thams cad kyi mdzod chen po /",
    "NK099(te)003:4": "theg pa thams cad kyi yang rtse /",
    "NK099(te)003:5": "dkyil 'khor thams cad kyi me long /",
    "NK099(te)003:6": "dgongs pa thams cad kyi mthar thug /lta sgom thams cad kyi sgron me /",
    "NK099(te)003:7": "sangs rgyas thams cad kyi dgongs pa'i snying po /",
    "NK099(te)003:8": "de ltar che ba dgu dang ldan pa'i rdzogs pa chen po 'di gtan la 'beb pa la /",
    "NK099(te)003:9": "spyi don rnam pa brgyad kyi ston te /",
    "NK099(te)003:10": "rdzogs pa chen po'i ngo bo bstan pa dang /",
    "NK099(te)003:11": "nges tshig dang /",
    "NK099(te)003:12": "dbye ba dang /",
    "NK099(te)003:13": "rnam grangs dang /",
    "NK099(te)003:14": "khyad par du 'phags lugs dang /",
    "NK099(te)003:15": "mtshan nyid dang /",
    "NK099(te)003:16": "rdzogs tshul dang /",
    "NK099(te)003:17": "rdzogs chen rtogs pa'i dgongs pa dang /",
    "NK099(te)003:18": "'bras bu bstan pa'o //",
    "NK099(te)003:19": "de la rdzogs pa chen po'i ngo bo ni /",
    "NK099(te)003:20": "chos thams cad kyi dbyings skye ba med pa /",
    "NK099(te)003:21": "'khrul rtog gis ma bslad pa'i stong gsal /",
    "NK099(te)003:22": "rgya ma chad pa de nyid yin no //",
    "NK099(te)003:23": "nges tshig ni /",
    "NK099(te)003:24": "rdzogs zhes pas ma rdzogs pa'i chos gang yang med de /",
    "NK099(te)003:25": "phyi rol pa nas bzung ste theg pa'i rim pa thams cad dang /",
    "NK099(te)003:26": "'khor 'das kyi chos thams cad stong gsal chen por rdzogs so zhes pa ni /",
    "NK099(te)003:27": "chos nyid 'gyur ba med pa /",
    "NK099(te)003:28": "chen po ni theg pa gzhan pas che bas dgongs pa khyad par du 'phags so //",
    "NK099(te)003:29": "rdzogs pa chen po'i dbye ba ni gnyis te /",
    "NK099(te)003:30": "gol sa mthar thug gi rdzogs chen dang /",
    "NK099(te)003:31": "nyams len 'bras bu'i rdzogs chen no //",
    "NK099(te)003:32": "gol sa la gsum ste /",
    "NK099(te)003:33": "kha 'byams blo'i rdzogs chen dang /",
    "NK099(te)003:34": "bar do yongs grol gyi rdzogs chen dang /",
    "NK099(te)003:35": "mtshan ma tshig bral gyi rdzogs chen no //",
    "NK099(te)003:36": "dang po ni rdzogs chen sangs rgyas kyi dgongs pa'i mthar thug yin pa la /",
    "NK099(te)003:37": "gnas lugs kyi don ma nor ba ni ma rtogs",
    "NK099(te)003:38": "shing nyams su ma lon pas kha chag tsam du",
    "NK099(te)003:39": "don gyi tshig bzang po rnams kha tshig tu song",
    "NK099(te)003:40": "ba yin no // gnyis pa bar do rang grol ni /",
    "NK099(te)003:41": "rdzogs pa chen po'i lta sgom bzang po dang /",
    "NK099(te)003:42": "zab mo thams cad nyams su len pa thang chad nas /",
    "NK099(te)003:43": "chos thams cad ye grol dang /",
    "NK099(te)003:44": "rang grol yin pa'i gtan tshigs dang /",
    "NK099(te)003:45": "khungs mang po khyer nas nyams su ma blangs pas brod rtags dang nyams ma shar bar /",
    "NK099(te)003:46": "sangs rgyas yin zhes zer cing dge ba mi spyod /",
    "NK099(te)003:47": "sdig pa mi spang ba rnams so //",
    "NK099(te)003:48": "de ni chad par lta ba rnams yin te /",
    "NK099(te)003:49": "las dge sdig gang yang med par lta ba ni /",
    "NK099(te)003:50": "tsha ba'i dmyal bar skye ba lung nas bshad do //",
    "NK099(te)003:51": "gsum pa mtshan ma tshig gi rdzogs chen ni /",
    "NK099(te)003:52": "tshig tsam du chos thams cad skye ba med pa yin zer nas /",
    "NK099(te)003:53": "lung khung mang po 'dren cing tha mal gyi rnam rtog /ma spangs par /",
    "NK099(te)003:54": "chos thams cad dngos po dang mtshan mar bzung nas",
    "NK099(te)003:55": "rtogs ldan du khas len pa rnams ni rtag par",
    "NK099(te)003:56": "lta ba yin no //",
    "NK099(te)003:57": "gol na sems can dmyal ba mnar med par skye'o //",
    "NK099(te)003:58": "gnyis pa nyams len 'bras bu'i rdzogs chen ni /",
    "NK099(te)003:59": "spros bcas thabs kyi rdzogs chen dang /",
    "NK099(te)003:60": "spros med shes rab kyi rdzogs chen no //",
    "NK099(te)003:61": "spros bcas ni /",
    "NK099(te)003:62": "nyan thos kyi theg pa nas bzung nas /",
    "NK099(te)003:63": "a ti'i theg pa'i bar du spang blang dgag sgrub",
    "NK099(te)003:64": "che chung mtho dman phyogs ris la sogs pa med",
    "NK099(te)003:65": "par thabs sna tshogs kyis lam du 'khyer te /",
    "NK099(te)003:66": "de rnams kyang mtha' bral stong gsal chen por yongs su rdzogs par byed pa'o //",
    "NK099(te)003:67": "spros med shes rab kyi rdzogs chen la gsum ste /",
    "NK099(te)003:68": "gnas lugs gzhi'i rdzogs chen /",
    "NK099(te)003:69": "rim 'jug lam gyi rdzogs chen dang //",
    "NK099(te)003:70": "mthar thug 'bras bu'i rdzogs chen no //",
    "NK099(te)003:71": "dang po ni /",
    "NK099(te)003:72": "gzhi dngos po gshis kyi don de ngo bo ka",
    "NK099(te)003:73": "dag /rang bzhin lhun grub kyi ngo bor gzhugs te",
    "NK099(te)003:74": "/ de la ka nas dag pas 'khrul ma myong /",
    "NK099(te)003:75": "ye nas ma bcos ma bslad par bzhugs te lhun grub tu gnas so //",
    "NK099(te)003:76": "ngo bo rang bzhin thugs rje gsum dang sku lnga ye shes lnga dang /",
    "NK099(te)003:77": "ma spangs ma 'dres par yongs su rdzogs par gnas so //",
    "NK099(te)003:78": "de rtogs pa ni lam ma bsgrod par dbang po rnon pos rtogs pa tsam gyis sangs rgyas so //",
    "NK099(te)003:79": "rim 'jug pa ni lam rim gyis pa dang /",
    "NK099(te)003:80": "cig char du 'jug pa gnyis las /",
    "NK099(te)003:81": "dang po ni dbang dang dam tshig thob par byas te /",
    "NK099(te)003:82": "sems 'dzin dang /",
    "NK099(te)003:83": "bsam gtan dang /",
    "NK099(te)003:84": "sgom pa ting nge 'dzin la rim gyis bslabs te /",
    "NK099(te)003:85": "de nas sangs rgyas kyi da gongs pa mthar thug pa'i don rnams rdzogs par byed pa'o //",
    "NK099(te)003:86": "cig car ba ni gsum ste /",
    "NK099(te)003:87": "skyon bral yon tan gyi rdzogs chen dang /",
    "NK099(te)003:88": "mtshan ma tshig bral gyi rdzogs chen dang /",
    "NK099(te)003:89": "stong gsal don gyi rdzogs chen dang gsum /",
    "NK099(te)003:90": "dang po ni thos bsam sgom gsum gyis blo'i sgro 'dogs bcad de /",
    "NK099(te)003:91": "de nas lta ba phyin ci ma log par rtogs /",
    "NK099(te)003:92": "sgom pas nyams su blangs /",
    "NK099(te)003:93": "spyod pas bogs 'don te la zla'o //",
    "NK099(te)003:94": "rtag /chad /",
    "NK099(te)003:95": "bying /",
    "NK099(te)003:96": "rgod /",
    "NK099(te)003:97": "blang /",
    "NK099(te)003:98": "dor /",
    "NK099(te)003:99": "re dogs gol sgrib thams cad kyi mtha' dang bral te /",
    "NK099(te)003:100": "sangs rgyas kyi dgongs pa mthar thug pa phyin ci",
    "NK099(te)003:101": "ma log pa mtha' bral yongs su rdzogs pa'i ngang",
    "NK099(te)003:102": "la gnas pa ni /",
    "NK099(te)003:103": "skyon thams cad dang bral te yon tan rdzogs pa'o //",
    "NK099(te)003:104": "mtshan ma tshig bral ni /",
    "NK099(te)003:105": "phyi nang gi chos thams cad chos kyi dbyings skye",
    "NK099(te)003:106": "'gag med pa thig le nyag gcig tu rtogs pa",
    "NK099(te)003:107": "ni tshig dang yi ge las 'das te /",
    "NK099(te)003:108": "mtshan ma'i dngos po gang yang ma grub pa'o //",
    "NK099(te)003:109": "stong gsal don gyi rdzogs chen ni /",
    "NK099(te)003:110": "snang zhing srid pa'i chos thams cad byang chub sems las byung zhing sems su 'dus te /",
    "NK099(te)003:111": "byang chub sems ni rig pa'i ye shes yin /",
    "NK099(te)003:112": "rig pa'i ye shes de ni rgyud lung man ngag",
    "NK099(te)003:113": "gis gtan la phab pa'i dus na ngo bo dang",
    "NK099(te)003:114": "dbyings dang kha dog 'khor 'das la sogs pa gang",
    "NK099(te)003:115": "yang ma grub par snang ba rang snang /",
    "NK099(te)003:116": "shar ba rang shar /",
    "NK099(te)003:117": "rang byung rang grol tu gnas te /",
    "NK099(te)003:118": "de nyid skyon yon thams cad ka nas dag ste /",
    "NK099(te)003:119": "re dogs kyi mtha' thams cad las 'das shing gang gi ngo bor yang ma grub /",
    "NK099(te)003:120": "stong zhing gsal la gang gis yang mi dmigs pas /",
    "NK099(te)003:121": "bde zhing rtog med du gnas pa de nyid du ma 'dus pa'i chos gang yang med do //",
    "NK099(te)003:122": "stong zhing gsal ba byang chub sems //",
    "NK099(te)003:123": "sangs rgyas kun gyi snying po yin //",
    "NK099(te)003:124": "zhes sogs rdzogs pa chen po'i rnam grangs ni /",
    "NK099(te)003:125": "spyir rdzogs chen la sde chen po gsum /",
    "NK099(te)003:126": "klong chen po dgu /",
    "NK099(te)003:127": "bam po khri chig stong /",
    "NK099(te)003:128": "rgyud sde khri phrag gcig /mchong chen po brgyad cu /",
    "NK099(te)003:129": "gzer chen po lnga brgya dang brgyad cu /",
    "NK099(te)003:130": "gnad kyi gdams ngag khri drug stong /",
    "NK099(te)003:131": "ngo sprod stong dang dgu brgya /",
    "NK099(te)003:132": "la bzla ba'i gdams ngag khri phrag gsum /",
    "NK099(te)003:133": "shan 'byed kyi gdams ngag stong phrag dgu /"
}