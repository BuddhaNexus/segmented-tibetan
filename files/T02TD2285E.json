{
    "T02TD2285E:142b-0": "@142b # // rgya gar skad du /",
    "T02TD2285E:142b-1": "aa mri ta siddhi m'u la n'a ma /",
    "T02TD2285E:142b-2": "bod skad du /",
    "T02TD2285E:142b-3": "bdud rtsi grub pa'i rtsa ba zhes bya ba /",
    "T02TD2285E:142b-4": "dpal he ru ka la phyag 'tshal lo //",
    "T02TD2285E:142b-5": "spyan gsum rab ldan dbu bcas sku mdog dmar //",
    "T02TD2285E:143a-0": "@143a * // 'chi ba'i 'jigs sel rnal 'byor pho mo yi //",
    "T02TD2285E:143a-1": "phyag rgya 'dzin cing birwa ting 'dzin gyis //",
    "T02TD2285E:143a-2": "skyob mdzad phyag rgya'i zhabs la bdag 'dud do //",
    "T02TD2285E:143a-3": "phyag rgya chen po rnams bshad bya //",
    "T02TD2285E:143a-4": "mi ni gang gis thos pa la //",
    "T02TD2285E:143a-5": "lha rnams kun gyis bkur sti mdzad //",
    "T02TD2285E:143a-6": "skye ba bye ba stong dag tu //",
    "T02TD2285E:143a-7": "legs las rgya chen rnams byas pas //",
    "T02TD2285E:143a-8": "de thob 'khor ba'i rgya mtsho la //",
    "T02TD2285E:143a-9": "pha rol tu ni rnal 'byor 'gro //",
    "T02TD2285E:143a-10": "g-yon pa'i rting pas bshang lam dgag / g-yas pa cung zad brkyang byas la //",
    "T02TD2285E:143a-11": "mtheb chen bol gong lag pas gzung //",
    "T02TD2285E:143a-12": "snying ga lkog mas mnan pa ni //",
    "T02TD2285E:143a-13": "sgo dgu dgag pa'i sbyor ba'o //",
    "T02TD2285E:143a-14": "de yi rtsa gsum dag la ni //",
    "T02TD2285E:143a-15": "rim pa bzhin du bsnun par bya //",
    "T02TD2285E:143a-16": "'di ni las kyi phyag rgya'o //",
    "T02TD2285E:143a-17": "rkang pa gcig pa sems bsdu zhing //",
    "T02TD2285E:143a-18": "rlung rnams gcig tu bsdus bya ste //",
    "T02TD2285E:143a-19": "rlung gis bsdam pa brtsam par bya //",
    "T02TD2285E:143a-20": "nyi zla gnyis ni gcig par bya //",
    "T02TD2285E:143a-21": "de ltar byas na rlung ni 'gag /'di ni dam tshig phyag rgya'o //",
    "T02TD2285E:143a-22": "bshang lam 'khor lo gyen du bzlog / thig le sgra bcas gyen du bslang //",
    "T02TD2285E:143a-23": "rtsa rnams thams cad rab tu g-yo //",
    "T02TD2285E:143a-24": "mchog gi rtsa ni gyen du 'ong //",
    "T02TD2285E:143a-25": "lus ngag yid gsum sbyor ba yis //",
    "T02TD2285E:143a-26": "sku gsung thugs ni bsgrub par bya //",
    "T02TD2285E:143a-27": "goms pa brtan par gyur pa yis //",
    "T02TD2285E:143a-28": "rang gi me ni gsal ba'o //",
    "T02TD2285E:143a-29": "phyag rgya 'di yis thams cad du //",
    "T02TD2285E:143a-30": "rnal 'byor pa ni nges par 'gro //",
    "T02TD2285E:143a-31": "'di ni kha sbyor sbyor ba ste ;",
    "T02TD2285E:143a-32": "/ rtsa ba'i gdams par 'dod pa'o //",
    "T02TD2285E:143a-33": "'di ni rlung gi sbyor ba yin //",
    "T02TD2285E:143a-34": "mkhas pa rnams kyis 'di bsgrub po //",
    "T02TD2285E:143a-35": "phyag rgya gnyis su shes par bya //",
    "T02TD2285E:143a-36": "ji bzhin bsdam pa'i cho ga shes //",
    "T02TD2285E:143a-37": "dzo ni lha mo'i phyag rgya yin //",
    "T02TD2285E:143a-38": "ling+ga'i phyag rgya lha yin no //",
    "T02TD2285E:143a-39": "pho dang mo yi sbyor ba las //",
    "T02TD2285E:143a-40": "phyi rol du ni skyes pa 'byung //",
    "T02TD2285E:143a-41": "ji bzhin sbyor ba 'di gnyis kyis //",
    "T02TD2285E:143a-42": "skye ba nang du gsang bar bya //",
    "T02TD2285E:143a-43": "rtsa ni bud med gzugs can te //",
    "T02TD2285E:143a-44": "skyes pa med na 'bras bu med //",
    "T02TD2285E:143a-45": "phyag rgya che dang bsdams pa che //",
    "T02TD2285E:143a-46": "dbye ba med na 'bras bu med //",
    "T02TD2285E:143b-0": "rlung ni @143b 'khor lo gcig tu bsdu //",
    "T02TD2285E:143b-1": "ji srid bsdams pa bzhin du bya //",
    "T02TD2285E:143b-2": "rnal 'byor ba yis bshig par bya //",
    "T02TD2285E:143b-3": "rang gi rlung sems bshig par bya //",
    "T02TD2285E:143b-4": "sbyor ba'i rim pas bshig par bya //",
    "T02TD2285E:143b-5": "rlung ni stobs dang ldan byas la //",
    "T02TD2285E:143b-6": "dbu ma'i sgo ru gzhug bya ste //",
    "T02TD2285E:143b-7": "'khor lo bzhi po rlung gis dbug / lag gnyis ling+ga'i phyag rgya bca' //",
    "T02TD2285E:143b-8": "de ni sa la gzhag nas su //",
    "T02TD2285E:143b-9": "rkang pa'i tse mos la gzugs //",
    "T02TD2285E:143b-10": "brla ni brdab par bya ba yis //",
    "T02TD2285E:143b-11": "rlung gis rlung ni bshig par bya //",
    "T02TD2285E:143b-12": "rlung gis rlung la bteg par bya //",
    "T02TD2285E:143b-13": "rlung gis rlung ni gsad par bya //",
    "T02TD2285E:143b-14": "rlung gis yongs la khyab pa yis //",
    "T02TD2285E:143b-15": "rlung gis dngos grub thams cad sbyin //",
    "T02TD2285E:143b-16": "rlung gis 'chi ba med par 'gyur //",
    "T02TD2285E:143b-17": "des ni bdud rtsi grub par ni //",
    "T02TD2285E:143b-18": "bi rwa nga yis yang dag bshad //",
    "T02TD2285E:143b-19": "legs par bsdams pa lus kyi las //",
    "T02TD2285E:143b-20": "rdo rje rlung rtse bye ba yis //",
    "T02TD2285E:143b-21": "lhun po yi ni bar dag tu //",
    "T02TD2285E:143b-22": "dgug pa'i sbyor ba 'di yis ni //",
    "T02TD2285E:143b-23": "tshangs sogs mdud pa bshig par bya //",
    "T02TD2285E:143b-24": "lhun po'i steng du lha rnams 'gro //",
    "T02TD2285E:143b-25": "lhun po dag ni g-yo 'gyur te //",
    "T02TD2285E:143b-26": "des ni thams cad brgyal bar 'gyur //",
    "T02TD2285E:143b-27": "tshangs pa la sogs lha rnams bsad //",
    "T02TD2285E:143b-28": "dang po yi ni sbyor ba yis //",
    "T02TD2285E:143b-29": "tshangs pa'i mdud pa bshig par bya //",
    "T02TD2285E:143b-30": "de nas dbang phyug mdud pa bshig / de bshig nas ni bishnu bshig / de nas gti mug la sogs spangs //",
    "T02TD2285E:143b-31": "gtsug tor sgo ni sbas pa la //",
    "T02TD2285E:143b-32": "rlung gis sgo ni rnam par dbye //",
    "T02TD2285E:143b-33": "de ni 'bigs pa chen po'o //",
    "T02TD2285E:143b-34": "bsdam pa che dang 'bigs pa che ;",
    "T02TD2285E:143b-35": "; phyag rgya che ni gsum pa yin //",
    "T02TD2285E:143b-36": "'di ni gsang dbang gsum yin no //",
    "T02TD2285E:143b-37": "'di dag gis na sbyor grub grags //",
    "T02TD2285E:143b-38": "de nyid gsum ni gang rig pas //",
    "T02TD2285E:143b-39": "de ni 'jig rten gsum rig go //",
    "T02TD2285E:143b-40": "gang gis 'di la goms byas na //",
    "T02TD2285E:143b-41": "thams cad kyi ni mnga' bdag 'gyur //",
    "T02TD2285E:143b-42": "gsang ba lha yi lha rnams dang //",
    "T02TD2285E:143b-43": "mi yi bdag po'i bdag por 'gyur //",
    "T02TD2285E:143b-44": "dbang bskur kun la dbang ba yin //",
    "T02TD2285E:143b-45": "thams cad ma lus lhag par 'gyur //",
    "T02TD2285E:143b-46": "des na lha rnams kun gyi dbang //",
    "T02TD2285E:143b-47": "chos kyi phyag rgyar 'dod pa'o //",
    "T02TD2285E:143b-48": "phyag rgya che la goms par bya //",
    "T02TD2285E:144a-0": "phyag rgya @144a * //",
    "T02TD2285E:144a-1": "'di las thams cad 'byung //",
    "T02TD2285E:144a-2": "grub pa chen po 'byung ba yin //",
    "T02TD2285E:144a-3": "phyag rgya chen po gang yin pa //",
    "T02TD2285E:144a-4": "rnam gnyis de ni dam pa dang //",
    "T02TD2285E:144a-5": "'chi ba las ni grol ba dang //",
    "T02TD2285E:144a-6": "lus sems dag la bde ba 'byung //",
    "T02TD2285E:144a-7": "sems la gnas pa tsam gyis kyang //",
    "T02TD2285E:144a-8": "mngal du skye bar mi 'gyur ro //",
    "T02TD2285E:144a-9": "dang po'i ming ni yi ge yin //",
    "T02TD2285E:144a-10": "sbyor ba ldan pa bshad par bya //",
    "T02TD2285E:144a-11": "dad dang ldan pa'i sbyor ba yin //",
    "T02TD2285E:144a-12": "rnal 'byor pa ni nges par ni //",
    "T02TD2285E:144a-13": "phyag rgya chen po 'grub pa yin //",
    "T02TD2285E:144a-14": "phyag rgya chen po bshad par bya //",
    "T02TD2285E:144a-15": "rkang pa lag pa bsdam bya ste //",
    "T02TD2285E:144a-16": "rlung ni lan gsum 'thungs byas la //",
    "T02TD2285E:144a-17": "rtsa rnams thams cad 'then par bya //",
    "T02TD2285E:144a-18": "langs pas rtsa rnams gyen du phyogs //",
    "T02TD2285E:144a-19": "nad rnams thams cad bcom nas ni //",
    "T02TD2285E:144a-20": "phyag rgya chen po'i don yang rdzogs //",
    "T02TD2285E:144a-21": "ji ltar nam mkha' bar snang la //",
    "T02TD2285E:144a-22": "sprin tshogs 'bar ba 'khrigs pa de ;",
    "T02TD2285E:144a-23": "; rlung gi shugs kyis gtor ba ltar //",
    "T02TD2285E:144a-24": "de ltar lus 'di dag la ni //",
    "T02TD2285E:144a-25": "nad kyis yongs su bsgos gyur kyang //",
    "T02TD2285E:144a-26": "thabs kyi rlung gis gzhom par bya //",
    "T02TD2285E:144a-27": "'di ni phyag rgya chen po'o //",
    "T02TD2285E:144a-28": "dzha ye dha yi karma yi //",
    "T02TD2285E:144a-29": "lag pas 'byung ba lnga dag kyang //",
    "T02TD2285E:144a-30": "las kyi bya bas mnye bya zhing ;",
    "T02TD2285E:144a-31": "/ bsdams pa chen pos gnas pa yi //",
    "T02TD2285E:144a-32": "stobs kyi 'khor lo 'di yis ni //",
    "T02TD2285E:144a-33": "steng du lha yi 'jig rten skrag / lag pa brkyang bskum 'di yis ni //",
    "T02TD2285E:144a-34": "phyogs bzhi dag kyang g-yo bar byed //",
    "T02TD2285E:144a-35": "rkang pa 'og tu brkyang pa yis //",
    "T02TD2285E:144a-36": "klu rnams thams cad skrag par byed//",
    "T02TD2285E:144a-37": "dbang po ngal zhing dub ba'i tshe //",
    "T02TD2285E:144a-38": "rtse gcig sems kyi ngang las gzhag / bsdam pa'i sbyor ba bshad par bya //",
    "T02TD2285E:144a-39": "rlung gis lus ni 'dzin par 'gyur //",
    "T02TD2285E:144a-40": "bsdam pa gnyis ni shes bya ste //",
    "T02TD2285E:144a-41": "ji ltar thig le gnas pa dang //",
    "T02TD2285E:144a-42": "dzo ni bha dha'i lha mo yin //",
    "T02TD2285E:144a-43": "mgrin pa bsdams pa lha yin no //",
    "T02TD2285E:144a-44": "dgang ba can dang bum pa can //",
    "T02TD2285E:144a-45": "phyag rgya gzung ba rnam par bya //",
    "T02TD2285E:144a-46": "lha dang lha min kun la gsang //",
    "T02TD2285E:144a-47": "rnal 'byor bsdam par bya ba yis //",
    "T02TD2285E:144a-48": "dbu ma'i sgo gu gtad par bya //",
    "T02TD2285E:144a-49": "lam gsum rnam par bkag byas la //",
    "T02TD2285E:144a-50": "rlung ni nang du gzung bar bya //",
    "T02TD2285E:144b-0": "srog ni @144b rlung yang rlan par bya //",
    "T02TD2285E:144b-1": "de ltar byas pas 'og tu 'bab //",
    "T02TD2285E:144b-2": "skad cig nyid la bsdam par bya //",
    "T02TD2285E:144b-3": "steng 'og rlung gi sbyor ba yis //",
    "T02TD2285E:144b-4": "mnyam pa'i rlung dang bsreg par bya //",
    "T02TD2285E:144b-5": "des ni gyen du bskyod par bya //",
    "T02TD2285E:144b-6": "bshang lam bsdams pa dang ldan pas //",
    "T02TD2285E:144b-7": "rlung ni rnam par bskum pa dang //",
    "T02TD2285E:144b-8": "gyen du blang ba byas pa yin //",
    "T02TD2285E:144b-9": "'khrul 'khor dang ni rlung sbyor gyis //",
    "T02TD2285E:144b-10": "dgram dang rab tu bsdam par bya //",
    "T02TD2285E:144b-11": "zung 'jug lam gsum bsgom par bya //",
    "T02TD2285E:144b-12": "'di ltar mi yi lus la ni //",
    "T02TD2285E:144b-13": "grub pa'i lam ni rab gsal ba //",
    "T02TD2285E:144b-14": "nyams myong skye zhing lus rgyas 'gyur //",
    "T02TD2285E:144b-15": "rgas par yang ni mi 'gyur ro //",
    "T02TD2285E:144b-16": "rtsa rnams rgyun gyis 'bab pa dang //",
    "T02TD2285E:144b-17": "rtag par 'og tu 'gro ba de //",
    "T02TD2285E:144b-18": "bsdams pa chen po 'di yis ni //",
    "T02TD2285E:144b-19": "rnam par ldog par 'gyur ba yin //",
    "T02TD2285E:144b-20": "gshis ni thur du 'gro ba yin //",
    "T02TD2285E:144b-21": "yur ba'i nang du chu 'bab pa ;",
    "T02TD2285E:144b-22": "/ de ni bsdams pas ldog par 'gyur //",
    "T02TD2285E:144b-23": "de bzhin nang gi lus la yang //",
    "T02TD2285E:144b-24": "lus kyi phyi rol 'gro ba de //",
    "T02TD2285E:144b-25": "rnal 'byor rtag tu shes par bya //",
    "T02TD2285E:144b-26": "lus kyi rtsa ni ma lus pa //",
    "T02TD2285E:144b-27": "'dis ni bsdams par rab tu grags //",
    "T02TD2285E:144b-28": "bsdams pa 'di yi mthu yis ni //",
    "T02TD2285E:144b-29": "lha rnams kun kyang gsal bar 'gyur //",
    "T02TD2285E:144b-30": "de ltar phyag rgya bzhi yis ni //",
    "T02TD2285E:144b-31": "lam gsum rnam par bkag pa'o //",
    "T02TD2285E:144b-32": "lam gcig pa ni gsal ba'o //",
    "T02TD2285E:144b-33": "grub pa lha yi lam du 'gro //",
    "T02TD2285E:144b-34": "skye dang 'chi ba'i lam gnyis po //",
    "T02TD2285E:144b-35": "'og ni lam du bshad pa yin//",
    "T02TD2285E:144b-36": "bsod nams dang ni sdig rgyu yi //",
    "T02TD2285E:144b-37": "de phyir skyon gnyis rnam par spangs //",
    "T02TD2285E:144b-38": "rlung gi de nyid bum pa can //",
    "T02TD2285E:144b-39": "de ni rab tu mnyam par bya //",
    "T02TD2285E:144b-40": "steng gi lam du rnam byas la //",
    "T02TD2285E:144b-41": "rlung dang lhan cig sbyor ba yis //",
    "T02TD2285E:144b-42": "bsdams pas chu rgyun 'gag pa ltar //",
    "T02TD2285E:144b-43": "'gro ba thams cad rnam par 'gog / des na de yi bka' drin gyis //",
    "T02TD2285E:144b-44": "dzo ni gdams pa zhes grags so //",
    "T02TD2285E:144b-45": "grub pa'i lam dang yang dag ldan //",
    "T02TD2285E:144b-46": "mi ni 'gyur te gzhan du min //",
    "T02TD2285E:144b-47": "phyag rgya 'di ni shes pa yis //",
    "T02TD2285E:144b-48": "dregs pa yod kyang don dang ldan //",
    "T02TD2285E:144b-49": "des na thams cad shes pa yin//",
    "T02TD2285E:145a-0": "@145a * // bdud rtsi grub pa zhes bya ba slob dpon chen po bi r'u pas mdzad pa rdzogs so /",
    "T02TD2285E:145a-2": "// / rgya gar gyi mkhan po rnal 'byor pa las grub pa thob pa'i rgya gar ae de bas bsgyur ba'o//"
}