{
    "NG0112:0": "/ rgya gar skad du /",
    "NG0112:1": "bo d+hi tsit+ta ma ha pa ra kra ma tan+t+ra /",
    "NG0112:2": "bod skad du /",
    "NG0112:3": "byang chub sems rtsal chen gyi rgyud /",
    "NG0112:4": "dpal kun tu bzang po la phyag 'tshal lo //",
    "NG0112:5": "'di skad bdag gis thos pa'i dus gcig na //",
    "NG0112:6": "de bzhin gshegs pa yang dag par rdzogs pa'i sangs",
    "NG0112:7": "rgyas rtag pa chen po'i ngo bo nyid kyi bzhugs",
    "NG0112:8": "pa thams cad kyi de kho na nyid la longs",
    "NG0112:9": "spyod pa / kun gyi rang bzhin rnam par dag",
    "NG0112:10": "pa gcig tu lhun gyis grub pa'i bdag nyid gang",
    "NG0112:11": "yang so so ma yin tha mi dad dbyer med",
    "NG0112:12": "pa'i de bzhin te /",
    "NG0112:13": "skyid sbyin pa chen po byang chub kyis snying po gang na tha na rtag par de bzhin no //",
    "NG0112:14": "de nas longs spyod chen po la rdzogs par spyod pa ni /",
    "NG0112:15": "nor bu rin po che'i zhal rab tu 'od gsal ba /",
    "NG0112:16": "'khar ba bzang po'i me long bzhin 'dzin cing spyod",
    "NG0112:17": "pa thams cad la mnga' mdzad pa'i mchog tu byung",
    "NG0112:18": "ba ni gtso bo'i khab na //",
    "NG0112:19": "nor bu rin po che'i tshul du 'dug nas thams cad kyi bsam pa sdud par byed do //",
    "NG0112:20": "de nas bcom ldan 'das dpal rdo rje sems dpa'",
    "NG0112:21": "chen po dang pad+ma can la sogs pa rnams kyis",
    "NG0112:22": "bdug pa dang sgeg mo la sogs pa rnams kyis",
    "NG0112:23": "mchod pas rgyas par mchod nas /",
    "NG0112:24": "shin tu snyan pa'i dbyangs kyis bstod do //",
    "NG0112:25": "de nas g.yas su lan gsum bskor nas /",
    "NG0112:26": "bcom ldan 'das dpal kun tu bzang po spyod pa thams cad la @#//",
    "NG0112:27": "mnga' brnyes pa'i spyan snga'i mdun du pus mo sa la btsugs nas 'dug go //",
    "NG0112:28": "'dug nas kyang bcom ldan 'das dpal kun tu bzang po cang mi gsung bar 'dzum pa mdzad do //",
    "NG0112:29": "de nas bcom ldan 'das dpal kun tu bzang po",
    "NG0112:30": "chen po'i spyan snga nas langs nas bcom ldan 'das",
    "NG0112:31": "chos thams cad kyi de kho na nyid rang bzhin",
    "NG0112:32": "gyis dben pa'i don zhu ba'i phyir 'di skad ces",
    "NG0112:33": "gsol to // byar med rtsal sprugs bdag med lam gyi 'bras //",
    "NG0112:34": "ma bcos rang bzhin gsang ba'i rang bzhin nyid //",
    "NG0112:35": "gnyis med rtsal sprugs blta spyod rnam dag nyid //",
    "NG0112:36": "bcom ldan 'das kyis bshad du gsol lags so //",
    "NG0112:37": "zhes gsol to //",
    "NG0112:38": "de nas bcom ldan 'das dpal kun tu bzang pos /",
    "NG0112:39": "rdo rje sems dpa' la sogs pa dang */",
    "NG0112:40": "mchod pa rnams dang bcas pa nyid kyi sku la bstims so //",
    "NG0112:41": "de nas bcom ldan 'das dpal kun tu bzang pos",
    "NG0112:42": "gnyis su med par dag pa'i ting nge 'dzin la",
    "NG0112:43": "snyoms par zhugs so //",
    "NG0112:44": "zhugs ma thag tu 'khor rnams sku las bton to //",
    "NG0112:45": "de nas de rnams dbang bskur bya ba'i phyir bcom ldan 'das kyis bka' stsal pa /",
    "NG0112:46": "phyi dang nang med thams cad chos kyi dbyings //",
    "NG0112:47": "rnam par dag pa'i spyod yul gnyis med la //",
    "NG0112:48": "sangs rgyas sems can yongs kyis med pa ste //",
    "NG0112:49": "bsgrub med rtsal sprugs smon pa med pa yi //",
    "NG0112:50": "ma nor dam pa'i lam chen lhun rdzogs pa //",
    "NG0112:51": "tsit+ta'i dkyil du rab tu bstim par bya'o //",
    "NG0112:52": "de nas bcom ldan 'das dpal kun tu bzang pos",
    "NG0112:53": "zhus pa'i don thugs su chud nas bka' stsal pa",
    "NG0112:54": "// kun gyi rang bzhin bla med zhi ba'i chos //",
    "NG0112:55": "rgyal ba'i lam mchog rje btsun dam pa nyid //",
    "NG0112:56": "gnyis med bde chen yongs kyis dag pa la //",
    "NG0112:57": "rgyal sogs lta spyod 'dzin sgom de bzhin gnas //",
    "NG0112:58": "zhes bka' stsal pa las /",
    "NG0112:59": "bcom ldan 'das dpal rdo rje sems dpa' la sogs pa yid rab tu mgu bar gyur nas /",
    "NG0112:60": "mchog gsum lhun gyis rdzogs pa sangs rgyas nyid de rgyal po che //",
    "NG0112:61": "rtog dpyod rnam dag gnyis med chos kyi dbyings //",
    "NG0112:62": "bstan pa'i lam chen de la gnyis med gnas //",
    "NG0112:63": "mnyam par shes phyir phyag kyang rab tu 'tshal //",
    "NG0112:64": "de nas bcom ldan 'das kun tu bzang po nyid kyis ched du brjod par bya ba brjod pa /",
    "NG0112:65": "sgro skur bcing grol dag pa'i chos dbyings la //",
    "NG0112:66": "blo rtog byis pa'i spyod pas ci zhig bslu //",
    "NG0112:67": "rgyu 'bras dbyer med sangs rgyas sems can zhing *//",
    "NG0112:68": "kun gyi spyod yul gzhi rtsa med pa la //",
    "NG0112:69": "'khrul pas nor pa'i lam du brtags pa yang *//",
    "NG0112:70": "bstan pa'i lam chen po las gzhan med pas //",
    "NG0112:71": "mnyam par shes pa sangs rgyas kun gyi rje //",
    "NG0112:72": "nga dang bdag tu brtags pas rab zhi ba'i //",
    "NG0112:73": "mchog tu rmad byung phyi dang nang kun dbyings //",
    "NG0112:74": "ye nas rnam par dag pa'i spyod yul la //",
    "NG0112:75": "sems can sangs rgyas gnyis med skal can @#//",
    "NG0112:76": "dbang *//",
    "NG0112:77": "bdag gzhan brtags pas mu stegs 'phrul pa'i lam //",
    "NG0112:78": "byis pas bslus pas chos spyod lam la btsud //",
    "NG0112:79": "phyin pa'i dus med rtogs pa'i dus med pas //",
    "NG0112:80": "gnyis med chos ni rnyed par ga la 'gyur //",
    "NG0112:81": "byang chub sems rtsal chen sprugs pa'i rgyud las /",
    "NG0112:82": "gleng gzhi'i le'u ste dang po'o //",
    "NG0112:84": "// de nas bcom ldan 'das dpal rdo rje sems dpas yang phyag 'tshal nas /",
    "NG0112:85": "bcom ldan 'das dpal chen po /",
    "NG0112:86": "bdag med gnyis med rnam par dag pa'i lam //",
    "NG0112:87": "gang la brten te bsgrub par bya //",
    "NG0112:88": "yang dag pa yi gtso bos bshad du gsol //",
    "NG0112:89": "zhes bcom ldan 'das la zhus pas /",
    "NG0112:90": "bcom ldan 'das dpal kun tu bzang pos don thugs su chud nas bka' stsal pa /",
    "NG0112:91": "dam pa'i dge bshes la brten te dang sems bskyed /",
    "NG0112:92": "rgyu lam de bgrod rim zhugs 'bras rnyed tshe //",
    "NG0112:93": "gnyis med bde bar phyin phyir de bzhin no //",
    "NG0112:94": "mi g.yo'i rang bzhin gnas pa'i chos nyid de //",
    "NG0112:95": "stong pa nyid de stong pa'i yul la gnas //",
    "NG0112:96": "brtags na mngon sum mi gnas rnyed mtha' med //",
    "NG0112:97": "lam la ltos pa'i gnas med bsam dang bral //",
    "NG0112:98": "rang bzhin nyid las yid mi 'jog pa ni //",
    "NG0112:99": "bdag med sman chen gtong ba'i slob dpon de //",
    "NG0112:100": "dge bshes kun las 'byung ba'i rin po che //",
    "NG0112:101": "bdag dang gzhan du bral ba'i ston mkhan nyid //",
    "NG0112:102": "gzhan nas ma byung rang rig byang chub sems //",
    "NG0112:103": "dpe'am tshad mas gzhig tu yod ma yin //",
    "NG0112:104": "ye shes 'byung 'jug zad pa'i rmugs pa nyid //",
    "NG0112:105": "dad pa'i dad pa sems bskyed yin par ni //",
    "NG0112:106": "dri med de bzhin gshegs pa rnams kyis gsungs //",
    "NG0112:107": "nyid kyis brjod pa bya ba brjod pa yi //",
    "NG0112:108": "rgyud drug 'gro ba rnams su snang ba yang *//",
    "NG0112:109": "bdag rtog pa yi 'khrul pa dag la snang *//",
    "NG0112:110": "dad pa'i lam las gud na yod ma yin //",
    "NG0112:111": "mtshams med mi dge sdig sogs sna tshogs pa //",
    "NG0112:112": "kha na ma tho 'jig rten 'di sangs te //",
    "NG0112:113": "gnyis med yongs su grub pa'i chos kyi rtsis //",
    "NG0112:114": "byang chub tshogs rdzogs chos las gzhan min no //",
    "NG0112:115": "dngos med chos kyi rang bzhin yin pas na //",
    "NG0112:116": "gzugs sgra dri ro reg bya la sogs kyang *//",
    "NG0112:117": "bya byed lhun grub snga ma de bzhin las //",
    "NG0112:118": "gud na yod pa ma yin bdag nyid che //",
    "NG0112:119": "snying po byang chub mchog ste rtag par bzhugs //",
    "NG0112:120": "byang chub sems rtsal chen sprugs pa'i rgyud las /",
    "NG0112:121": "chos thams cad kyi de kho na nyid rtogs par",
    "NG0112:122": "bya ba la rim gyis rtogs par bya ba dang",
    "NG0112:123": "*/ de nyid kyi don la cig char 'jug pa'i le'u ste gnyis pa'o //",
    "NG0112:125": "// de nas bcom ldan 'das dpal kun tu bzang pos brjod par bya ba ched du brjod pa /",
    "NG0112:126": "bya ba don la mi gnas gnyen pos bcos su med //",
    "NG0112:127": "ma byung mi rtog kun tu ji bzhin gnas //",
    "NG0112:128": "gzung ba'i yul med sems kyi gnas kyang med //",
    "NG0112:129": "gnyis med bde chen sangs rgyas kun spyod la //",
    "NG0112:130": "theg gsum 'khrul par @#//",
    "NG0112:131": "btags pas ci zhig bsnyad //",
    "NG0112:132": "ye shes gzhir gyur mi rtog ting 'dzin 'das //",
    "NG0112:133": "rnam pa cir mi rtog pas byang chub snying po la //",
    "NG0112:134": "bzhugs pas gnyis med ting 'dzin rgyal po thob //",
    "NG0112:135": "mi dmigs dmigs pa med pas chags gnas med *//",
    "NG0112:136": "mngon sum nyid du brtag med de bzhin nyid //",
    "NG0112:137": "sangs rgyas sems can gnyis med rgyu 'bras med //",
    "NG0112:138": "lam gyis bcos su 'di la ga la yod //",
    "NG0112:139": "thams cad mnyam gnas snying po'i rang bzhin las //",
    "NG0112:140": "gza' gtad yul la drang srong bsgom yid 'jog /",
    "NG0112:141": "sgom las ma 'khrul rang bzhin rtsal chen sprugs //",
    "NG0112:142": "byang chub sems rtsal chen sprugs pa'i rgyud las /",
    "NG0112:143": "don la blau gzhag pa'i thabs bstan pa'i le'u ste gsum pa'o //",
    "NG0112:145": "// de nas bcom ldan 'das dpal kun tu bzang pos brjod par bya ba'i don nyid kyis brjod pa /",
    "NG0112:146": "bdag med ma bcos phyi nang rnam par dag /",
    "NG0112:147": "ji bzhin mi bskyod mi skye 'gags pa med //",
    "NG0112:148": "dmigs pa'i yul bral bsngo ba'i dmigs pa dag /",
    "NG0112:149": "sangs rgyas phyi nang med pas sangs rgyas med //",
    "NG0112:150": "sdom 'dul dam tshig chags pa'i nad yin te //",
    "NG0112:151": "'da' dang mi 'da' dam tshig las 'das med //",
    "NG0112:152": "bsrungs kyang bde la rgyab phyogs nyams pa ni //",
    "NG0112:153": "sa bum bam rtsag rtsar yang bcer bcug kyang mthar 'jig tshul //",
    "NG0112:154": "phyogs bcur brtse ba'i rgya chad blang dor med //",
    "NG0112:155": "mi 'gyur yangs pa'i snying pos kun la khyab //",
    "NG0112:156": "ye khyab gnas pa'i sman chen ma byas na //",
    "NG0112:157": "mtho ris bgrod pa'i don des zin pa ni //",
    "NG0112:158": "thar pa'i dus med mchil pas nya zin 'dra //",
    "NG0112:159": "ltos pa'i chos bral bdag med gcig pu pa //",
    "NG0112:160": "mi len mi spang kun tu rang bzhin gnas //",
    "NG0112:161": "btsal bas rnyed pa'i yul med stong pa'i snying *//",
    "NG0112:162": "rtsol 'dod ri dwags smig rgyu bsnyeg pa 'dra //",
    "NG0112:163": "lhun rdzogs rang byung che ba'i yul la gnas //",
    "NG0112:164": "med pa ma yin med pa'i snying po 'byung *//",
    "NG0112:165": "gnyis med nyid kyang tshig gi mtha' dang bral //",
    "NG0112:166": "spyod pa las 'das sdom rtsol kun las 'phags /",
    "NG0112:167": "byang chub sems rtsal chen sprugs pa'i rgyud las /",
    "NG0112:168": "lhun gyis gnas pa dam tshig gi le'u ste bzhi pa'o //",
    "NG0112:170": "// de nas bcom ldan 'das kun tu bzang pos /",
    "NG0112:171": "ting nge 'dzin gyi don brjod par bya ba ched du brjod pa /",
    "NG0112:172": "bsam 'das bsam med don la bsam par bya //",
    "NG0112:173": "mdzub mos zla tshes mtshon mthong ji bzhin du //",
    "NG0112:174": "med pa'i snying po las ni yod pa 'byung *//",
    "NG0112:175": "'du shes bcom pa snyoms pa'i mtshan nyid de //",
    "NG0112:176": "byis pa yid spyod phyag rgyar 'dzin pa las //",
    "NG0112:177": "bsam pa'i ting 'dzin bcom pa'i ting 'dzin 'phags //",
    "NG0112:178": "nyid kyis nyid la brjod par byas pa ni //",
    "NG0112:179": "rang byung che ba'i sku nyid ji bzhin gnas //",
    "NG0112:180": "kun tu khyab pas bsnan pa'i chos med de //",
    "NG0112:181": "ye shes lhun rdzogs dbyings nyid dpag tu med //",
    "NG0112:182": "brtags kyang mthong med ye nas rnam par dag /",
    "NG0112:183": "gtsang sme med par @#//",
    "NG0112:184": "bza' dang sdig sogs spyod //",
    "NG0112:185": "dug gsum dug lnga'i snying po 'bar byed pa //",
    "NG0112:186": "ltos med rtsal chen 'di yi dam tshig mchog /",
    "NG0112:187": "mi dmigs rtsol ba las ni 'das pa yi //",
    "NG0112:188": "rang bzhin der mi bzhag ste 'dres par bya //",
    "NG0112:189": "ma 'thungs chu yis skom la mi phan bzhin //",
    "NG0112:190": "lce yi tshig de don du ma shes na //",
    "NG0112:191": "nad gang phan pa'i sman dang nad pa dag /",
    "NG0112:192": "'grogs kyang khong du ma btang mi 'tsho 'dra'o //",
    "NG0112:193": "byang chub sems rtsal chen sprugs pa'i rgyud las /",
    "NG0112:194": "bsam gtan ting nge 'dzin dang rdzogs pa'i rang bzhin dang */",
    "NG0112:195": "de shes par bya dgos pa'i le'u ste lnga pa'o //",
    "NG0112:197": "// de nas bcom ldan 'das dpal rdo rje sems dpas",
    "NG0112:198": "bcom ldan 'das kun tu bzang po la thal mo",
    "NG0112:199": "gdong du bzung nas cang mi smra bar pus btsug",
    "NG0112:200": "tu 'dug pas / bcom ldan 'das kun tu bzang pos nyid la nyid brjod pa /",
    "NG0112:201": "ngo bo nyid kyi gzhi rtogs ma nor lam //",
    "NG0112:202": "ci yang mi mnos pa yi chos spyad nas //",
    "NG0112:203": "bdag gzhan med pa'i 'bras thob ste //",
    "NG0112:204": "rtag tu bdag gzhan med pa'i 'bras bu thob //",
    "NG0112:205": "bdag gzhan thams cad cir yang mi mthong ngo *//",
    "NG0112:206": "du bas me mtshon bzhin du de yang bral //",
    "NG0112:207": "bden pa bzhin du rnam shes mi g.yo zhing *//",
    "NG0112:208": "sems rgyun skye ba med pa'i theg chen po //",
    "NG0112:209": "mi bden pa nyid ma skyes par shes na //",
    "NG0112:210": "mi bden rgyun bcad bden pa nyid la gnas //",
    "NG0112:211": "sems la sems med par ni shes gyur na //",
    "NG0112:212": "sems de la ni gcad du ci'ang med //",
    "NG0112:213": "da ltar gyi ni rnam shes mi skye zhing *//",
    "NG0112:214": "sems la sems med par ni shes 'gyur te //",
    "NG0112:215": "chos la chos med par yang shes pa ni //",
    "NG0112:216": "sangs rgyas thams cad dam pa de gsum spyod //",
    "NG0112:217": "snying po 'byung bas chos sku gzhan na med //",
    "NG0112:218": "spyod med spyad las 'das pas spyod pa'i mchog /",
    "NG0112:219": "de la snying po 'byung ste chos kyi sku'o //",
    "NG0112:220": "gzhan du don smra mu stegs 'khrul pa'i lam //",
    "NG0112:221": "skom pa chus gdungs smig rgyu bsnyegs pa 'dra //",
    "NG0112:222": "byang chub sems rtsal chen gyi rgyud las /",
    "NG0112:223": "spyod pa'i rnam grangs so sor bstan pa'i le'u ste drug pa'o //",
    "NG0112:225": "// de nas bcom ldan 'das kun tu bzang po nyid kyis ched du brjod pa 'di brjod do //",
    "NG0112:226": "mi gnas mi dmigs mi 'gyur byang chub sems //",
    "NG0112:227": "mngon sum mi gnas thabs kyis de la rol //",
    "NG0112:228": "ston pas bshad pa don gnyer rung ma yin //",
    "NG0112:229": "thos par mi rigs mnyan po'i tha snyad bral //",
    "NG0112:230": "chos dang chos min 'dres pa'i thig le 'di //",
    "NG0112:231": "lhag pa'i don yin pas na bshad du med //",
    "NG0112:232": "ji ltar grib ma bzung bar 'dod pas kyang *//",
    "NG0112:233": "lcags kyus bzung ngam snod du byas nas kyang *//",
    "NG0112:234": "gzugs brnyan grib ma gzugs la dag pa bzhin //",
    "NG0112:235": "sku yi phyag rgya spro bsdu gsal 'gyur ba //",
    "NG0112:236": "ting 'dzin brtan pas ji ltar bzung gyur kyang *//",
    "NG0112:237": "chos kyi dbyings la ye nas rnam par dag /",
    "NG0112:238": "rtog dpyod by-is pa'i chos las 'dzin pa @#//",
    "NG0112:239": "de //",
    "NG0112:240": "'khrul te byang chub rtog pas thob pa med //",
    "NG0112:241": "sangs rgyas ston pas chos rnams bshad pa ni //",
    "NG0112:242": "so so'i don rnams ji ltar 'dzin gyur kyang *//",
    "NG0112:243": "de nyid mi 'thob don chen nyid la dag /",
    "NG0112:244": "de phyir don 'di rnyed par ma gyur na //",
    "NG0112:245": "ston pas bshad pas 'di yi gting mi rnyed //",
    "NG0112:246": "kun tu 'od sa mi non 'tshang mi rgya //",
    "NG0112:247": "rgyu ma mkhan gyis sgyu ma sprul byas kyang *//",
    "NG0112:248": "skad cig tsam yang yod ma myong pa ltar //",
    "NG0112:249": "ston gsung tshig las sangs rgyas mi 'byung ba'i //",
    "NG0112:250": "sgyu bzhin skad cig tsam yang 'grub mi srid //",
    "NG0112:251": "byang chub don la 'khrul pa de dag ni //",
    "NG0112:252": "don med tshig bsrung chos la ye rngam za //",
    "NG0112:253": "blo 'chal tshig sgron blo la 'od 'bar bas //",
    "NG0112:254": "bde ba chen po'i don 'di ga la spog /",
    "NG0112:255": "ye shes snying po mthong bya'i stegs tsam du'o //",
    "NG0112:256": "byang chub sems rtsal chen gyi rgyud las /",
    "NG0112:257": "rang bzhin ngo bo de kho na nyid ma mthong",
    "NG0112:258": "na sangs rgyas par bya ba'i thabs med pa'i le'u",
    "NG0112:259": "ste bdun pa'o // //",
    "NG0112:260": "de nas bcom ldan 'das dpal kun tu bzang pos nyid kyis nyid la ched du brjod pa //",
    "NG0112:261": "e ma ho chen po lnga rod dag pa'i chos //",
    "NG0112:262": "bdag gzhan mi 'byed rgyu 'bras yongs kyis rdzogs //",
    "NG0112:263": "tshig gi don gser nor bu rin po che //",
    "NG0112:264": "gzhan nas btsal bas mi rnyed rang la gnas //",
    "NG0112:265": "yangs so che'o chos rnams rkyen gyi rtse //",
    "NG0112:266": "bzang ngo zhes sems nyid rnam par dag /",
    "NG0112:267": "theg pa'i 'bras bu nyid de rtsa ba'ang yin //",
    "NG0112:268": "snang med chos kyis ma zin gang yang med //",
    "NG0112:269": "blang dor bzang ngan mi 'byed bzang po'i mchog /",
    "NG0112:270": "dmyal rgyu'i skyon gyis mi gos pad+ma'i sku //",
    "NG0112:271": "sdig spyad byang chub chen po'i lhun la dag /",
    "NG0112:272": "tshogs chen gnyis rol bsod nams rgyas pa'i skur //",
    "NG0112:273": "'di ma mthong bar sangs rgyas 'dod pa ni //",
    "NG0112:274": "dmigs bu med par long bas don bgrod kyang *//",
    "NG0112:275": "gnas su mi son grogs ga 'chi bzhin no //",
    "NG0112:276": "byang chub sems rtsal chen gyi rgyud las /",
    "NG0112:277": "nyid kyi bshad pa'i rgyud kyi dngos po la rngams pa'i le'u ste brgyad pa'o //",
    "NG0112:279": "// de nas bcom ldan 'das dpal rdo rje kun tu",
    "NG0112:280": "bzang po nyid cang mi gsung bar bzhugs pa la",
    "NG0112:281": "// rdo rje 'dzin pas bstod pa /",
    "NG0112:282": "bcom ldan 'das kyi snying po dpe med sku //",
    "NG0112:283": "rnam grol zag pa med pa zla gsal 'dra //",
    "NG0112:284": "mgon po mchog nyid dpa' bo don ston pa'i //",
    "NG0112:285": "dpe med don 'dzin khyod la phyag kyang 'tshal //",
    "NG0112:286": "lam med lam dang bral ba'i snying po'i mchog /",
    "NG0112:287": "ye nas dag pa'i chos la phyag kyang 'tshal //",
    "NG0112:288": "'di don gus pas sangs rgyas sras rnams la'ang *//",
    "NG0112:289": "don 'dzin dpa' bo bzhin te phyag kyang 'tshal //",
    "NG0112:290": "chos lam de bzhin gsal ba'ang bzhin phyag 'tshal //",
    "NG0112:291": "'chad dang 'dri dang kha ton don bsgom zhing *//",
    "NG0112:292": "'dus shing 'dzin pa la'ang bzhin phyag 'tshal //",
    "NG0112:293": "de nas dpa' bos rgyud gtad pa'i don /",
    "NG0112:294": "bdag dang dbyer med rgyal ba kun gyi thugs //",
    "NG0112:295": "de bzhin mchog @#//",
    "NG0112:296": "gis sa la bzhugs pa la //",
    "NG0112:297": "snying po sangs rgyas thams cad bskyed mdzad pa'i //",
    "NG0112:298": "gsang ba'i thigs pa 'di ni bshad bya'i phyir //",
    "NG0112:299": "de bzhin mchog gi snod chen bzer par mdzod //",
    "NG0112:300": "byang chub sems rtsal chen gyi rgyud las /",
    "NG0112:301": "rgyud kyi bdag po la bstod pa dang */",
    "NG0112:302": "rgyud la bstod pa dang */",
    "NG0112:303": "gtad pa'i le'u ste dgu pa'o //",
    "NG0112:305": "// byang chub sems thigs pa ltar spyod pa dam tshig",
    "NG0112:306": "dang ting nge 'dzin rtsal sprugs pa'i rgyud rdzogs so"
}