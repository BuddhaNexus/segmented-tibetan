{
    "T02TD3530E:171b-0": "@171b # // rgya gar skad du /",
    "T02TD3530E:171b-1": "sv'a dh'ishth'a na kra ma m'a r'i tsyee s'a dha nam /",
    "T02TD3530E:171b-2": "bod skad du /",
    "T02TD3530E:171b-3": "rang byin gyis brlab pa'i rim pa'i 'od zer can gyi sgrub thabs /",
    "T02TD3530E:171b-4": "'phags ma 'od zer can la phyag 'tshal lo //",
    "T02TD3530E:171b-5": "dang por re zhig rang gi snying gar nyi ma'i gdan la h'um yig gi 'od zer gyis bcom ldan 'das ma gdan drangs te /",
    "T02TD3530E:171b-6": "dpag tu med pa'i mchod pa rnams kyis yang dag par mchod nas sdig pa bshags pa la sogs pa byas te /",
    "T02TD3530E:171b-7": "stong ba nyid bsgoms pa'i rjes la sna tshogs rdo rje'i rnam pa sems kyis bsams te /",
    "T02TD3530E:171b-8": "de yongs su gyur pa las rdo rje'i sa gzhi dang rdo rje'i ra ba la sogs pa bsams la /",
    "T02TD3530E:171b-9": "de'i dbus su dpal ao di y'a na nga gi gnas gru gsum dmar po de'i dbus su nyi ma la gnas pa'i rdo rje rtse lnga pa lte ba la h'um gis mtshan pa rnam par gnas pa /",
    "T02TD3530E:171b-10": "de yongs su gyur pa las byang chub sems kyi gzugs bskal pa chen po'i me lta bu me stag gyen du 'bar ba zil gyis mi non pa'i gad rgyangs can /",
    "T02TD3530E:171b-11": "zhabs g-yon brkyang gis bdud bzhi zil gyis yang dag par mnan pa /",
    "T02TD3530E:171b-12": "phyag bcu gnyis pa /",
    "T02TD3530E:171b-13": "zhal drug pa /",
    "T02TD3530E:171b-14": "spyan gsum pa /",
    "T02TD3530E:171b-15": "sku mdog dmar mo'o //",
    "T02TD3530E:171b-16": "g-yas kyi phyag drug rnams su ral gri dang /",
    "T02TD3530E:171b-17": "sna tshogs rdo rje dang /",
    "T02TD3530E:171b-18": "rdo rje rtse gcig dang /",
    "T02TD3530E:172a-0": "@172a * // dgra sta dang /",
    "T02TD3530E:172a-1": "mda' dang /",
    "T02TD3530E:172a-2": "gtun shing rnams bsnams pa'o //",
    "T02TD3530E:172a-3": "phyag g-yon pa rnams su sdigs mdzub dang bcas pa'i khab dang /",
    "T02TD3530E:172a-4": "rtse gsum dang /",
    "T02TD3530E:172a-5": "mya ngan med pa'i yal ga dang /",
    "T02TD3530E:172a-6": "gzhu dang /",
    "T02TD3530E:172a-7": "zhags pa dang /",
    "T02TD3530E:172a-8": "tshangs pa'i mgo bo rnams bsnams pa'o //",
    "T02TD3530E:172a-9": "mi mgo'i phreng ba 'phyang bas yan lag dang nying lag thams cad brgyan pa /",
    "T02TD3530E:172a-10": "stag gi pags pa'i stod g-yogs can /",
    "T02TD3530E:172a-11": "rtsa ba'i zhal dmar po /",
    "T02TD3530E:172a-12": "dkar po dang /",
    "T02TD3530E:172a-13": "nag po ni g-yon pa'i zhal gnyis so //",
    "T02TD3530E:172a-14": "ser po dang /",
    "T02TD3530E:172a-15": "nag po ni g-yas pa'i zhal gnyis so //",
    "T02TD3530E:172a-16": "steng du ni phag zhal nag po'o //",
    "T02TD3530E:172a-17": "ljags 'dril zhing skra kham pa gyen du 'bar ba /",
    "T02TD3530E:172a-18": "rnam par snang mdzad kyis dbu brgyan pa /",
    "T02TD3530E:172a-19": "lag 'gro dang rus pa'i rgyan gyis brgyan pa /",
    "T02TD3530E:172a-20": "rang gi 'od zer gyis bdud thams cad rnam par 'joms pa /",
    "T02TD3530E:172a-21": "phyogs bcur gnas pa'i mkha' 'gro ma dang /",
    "T02TD3530E:172a-22": "'byung po dang /",
    "T02TD3530E:172a-23": "ro langs dang /",
    "T02TD3530E:172a-24": "pheem k'a ra dang /",
    "T02TD3530E:172a-25": "ha ha zhes 'jigs pa'i sgra sgrogs pas yongs su bskor ba'i dur khrod brgyad kyis brgyan pa /",
    "T02TD3530E:172a-26": "dpal ldan ao di y'a na'i 'od zer can gyi bdag nyid du skad cig gis bskyed la mgo bo dang /",
    "T02TD3530E:172a-27": "mgrin pa dang /",
    "T02TD3530E:172a-28": "snying ga rnams su /",
    "T02TD3530E:172a-29": "aom a'a:h'um ngo //",
    "T02TD3530E:172a-30": "yan lag thams cad la phat kyi yi ge bsam par bya'o //",
    "T02TD3530E:172a-31": "de nas lte ba'i steng du sna tshogs chu skyes la zla ba dang nyi ma yang dag par sbyor ba'i dbus su h'um yig las padma'i rtsa ba'i rang bzhin sna tshogs kyi yi ge bsam par bya'o //",
    "T02TD3530E:172a-32": "aom badzra satve shva ri sarba dusht'an ha na ha na /",
    "T02TD3530E:172a-33": "da ha da ha /",
    "T02TD3530E:172a-34": "pa tsa pa tsa /",
    "T02TD3530E:172a-35": "aom m'a r'i tsyee m'am h'um h'um phat phat sv'a h'a /",
    "T02TD3530E:172a-36": "snying po'i sngags so //",
    "T02TD3530E:172a-37": "aom a'a:h'um bsgom pa'i sngags so //",
    "T02TD3530E:172a-38": "aom badzra bi t'a l'i h'um phat bzlas pa'i sngags so //",
    "T02TD3530E:172a-39": "aom m'a r'i tsyee aom m'am h'um h'um phat phat gnyis pa'i bzlas pa'i sngags so //",
    "T02TD3530E:172a-40": "de'i rjes su thun mtshams bzhir gtor ma'i sngags ni aom a'a ralli ho dza:h'um bam ho:aom badzra d'a k'i n'i sa ma ya stvam dri shya ho:kha kha kh'a hi kh'a hi sarba yaksha r'aksha sa bh'u ta pre ta pi sh'a tsa aunma da aa pasm'a ro d'a ki n+y'a da ya ai dam ba lim grihna th'a pi pa th'a m'a ti kra ma th'a ma h'a su kha bi briddha ye ma ma sa h'a yi ka bha ba tha h'um h'um phat phat sv'a h'a /",
    "T02TD3530E:172a-41": "zas la sogs pa la yang hr'i:yig gam h'um yig la sogs pas yang dag par sbyangs la spyad par bya'o //",
    "T02TD3530E:172a-42": "sku mdog dmar mo phyag bcu gnyis pa'i ao di y'a na'i rang byin gyis brlab pa'i rim pa'i 'od zer can gyi sgrub thabs rdzogs so /"
}