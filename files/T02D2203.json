{
    "T02D2203:143b-0": "@143b # // rgya gar skad du //",
    "T02D2203:143b-1": "badzra p'a ni n'i l'am ba ra dha ra n'a ma tantra t'i k'a //",
    "T02D2203:143b-2": "bod skad du /",
    "T02D2203:144a-0": "lag na @144a * //",
    "T02D2203:144a-1": "rdo rje gos sngon po can zhes bya ba'i rgyud kyi rgya cher bshad /",
    "T02D2203:144a-2": "dkon mchog gsum la phyag 'tshal lo //",
    "T02D2203:144a-3": "de nas 'phags pa gos sngon can gyis lcang lo can gyi pho brang du //",
    "T02D2203:144a-4": "'khor gnod sbyin la sogs pa la de'i tshe 'di skad ces bka' stsal to //",
    "T02D2203:144a-5": "rdo rje be con bshad pa la //",
    "T02D2203:144a-6": "bsdus pa'i las ni rnam pa lnga //",
    "T02D2203:144a-7": "bsnyen bsgrub gsad dang dbye ba dang //",
    "T02D2203:144a-8": "dman pa'i las te rnam pa lnga //",
    "T02D2203:144a-9": "bsnyen pa'i las ni 'di lta ste //",
    "T02D2203:144a-10": "yid 'ong dga' ba'i sa phyogs su //",
    "T02D2203:144a-11": "stegs bu me tog gcal bkram ste //",
    "T02D2203:144a-12": "khro bo'i sku gzugs gzhag par bya ;",
    "T02D2203:144a-13": "/ de la yan lag brgyad ldan pa'i //",
    "T02D2203:144a-14": "sngags kyi bsnyen pa rab tu 'bad //",
    "T02D2203:144a-15": "de tshe 'di yi rtags 'byung ste /",
    "T02D2203:144a-16": "shin tu sku gzugs 'dzum pa dang //",
    "T02D2203:144a-17": "me tog sngon po 'thu ba dang //",
    "T02D2203:144a-18": "gnod sbyin sde dpon byed pa dang //",
    "T02D2203:144a-19": "gos sngon rtag tu gon pa dang //",
    "T02D2203:144a-20": "rdo rje lag tu thogs pa dang ;",
    "T02D2203:144a-21": "/ rgya mtshor rkang pa bskyod pa dang //",
    "T02D2203:144a-22": "ri rab klad la bskor ba dang /",
    "T02D2203:144a-23": "rus sbal lag gis len pa dang //",
    "T02D2203:144a-24": "sprul brgyad lus la brgyan ba dang //",
    "T02D2203:144a-25": "rtag tu dam chos ston pa 'byung //",
    "T02D2203:144a-26": "de nas bsgrub pa brtsam par bya //",
    "T02D2203:144a-27": "sgrub pa byed pa rnam gnyis te //",
    "T02D2203:144a-28": "spyi yi sgrub dang bye brag sgrub ;",
    "T02D2203:144a-29": "/ bye brag sgrub pa 'di lta ste //",
    "T02D2203:144a-30": "bdag dang gzhan dang thun mong ngo //",
    "T02D2203:144a-31": "bdag gi don ni bshad bya ba //",
    "T02D2203:144a-32": "me brgyad 'khor lo sangs rgyas ldan //",
    "T02D2203:144a-33": "rkang mthil gnyis dang dpyi mig gnyis //",
    "T02D2203:144a-34": "lag mthil gnyis dang mgrin pa mdoms //",
    "T02D2203:144a-35": "de re ram las mi bskyed pa /",
    "T02D2203:144a-36": "rlung gnyis 'bras bu sa bon ldan //",
    "T02D2203:144a-37": "me brgyad 'khor lo rab bsgoms nas //",
    "T02D2203:144a-38": "de nyid sngags la rab 'bad na //",
    "T02D2203:144a-39": "zhag pa gus 'gong po 'bros par 'gyur //",
    "T02D2203:144a-40": "bcu gcig pa yis klu srin 'bros //",
    "T02D2203:144a-41": "zla gcig tu snyoms zhugs na //",
    "T02D2203:144a-42": "gnod sbyin thams cad 'bros par 'gyur //",
    "T02D2203:144a-43": "ci phyir nga sngon drag po yis //",
    "T02D2203:144a-44": "bsdu ba'i ting 'dzin rnam par bsgoms //",
    "T02D2203:144a-45": "g-yog 'khor tshogs ni 'dus nas ni //",
    "T02D2203:144a-46": "me bsgoms me yi sngags bzlas pas //",
    "T02D2203:144a-47": "tshogs kun tshig nas 'bros par 'gyur //",
    "T02D2203:144a-48": "bsdus nas bdud rtsi dri med gsos //",
    "T02D2203:144a-49": "mi gnas pa ru rnam par bsgom //",
    "T02D2203:144b-0": "@144b de bzhin de la 'bad par bya //",
    "T02D2203:144b-1": "chu brgyad 'khor lo sangs rgyas ldan //",
    "T02D2203:144b-2": "klad pa mgrin pa dpung mgo gnyis //",
    "T02D2203:144b-3": "snyid ga lte ba bral gnyis su //",
    "T02D2203:144b-4": "yi ge bam las chu bskyed pas //",
    "T02D2203:144b-5": "bdud rtsir bcas pas 'bras bur ldan //",
    "T02D2203:144b-6": "chu brgyad 'khor lor rab bsgoms nas /",
    "T02D2203:144b-7": "de nyid sngags la rab 'bad nas //",
    "T02D2203:144b-8": "lan cig bco brgyad chu yis ni //",
    "T02D2203:144b-9": "skyon dag bag chags dag par 'gyur //",
    "T02D2203:144b-10": "ci phyir nga sngon zhi ba yis //",
    "T02D2203:144b-11": "bag chags ngan pa'i nyen gyis zin //",
    "T02D2203:144b-12": "chu brgyad chu yi sngags bzlas pas //",
    "T02D2203:144b-13": "dag pas kun dga' grol bar 'gyur //",
    "T02D2203:144b-14": "rlung brgyad 'khor lo sangs rgyas ldan ;",
    "T02D2203:144b-15": "/ gong ma'i gnas brgyad yam las bskyed //",
    "T02D2203:144b-16": "me gnyis yang dag 'bras mchog de //",
    "T02D2203:144b-17": "thal bar 'gyur la gdon mi za //",
    "T02D2203:144b-18": "de yang drag po'i drag po'o //",
    "T02D2203:144b-19": "sa brgyad 'khor lo'i sangs rgyas ldan //",
    "T02D2203:144b-20": "gnas brgyad lam las sa grub pa //",
    "T02D2203:144b-21": "grub bzhi h'um ni 'bras bur ldan ;",
    "T02D2203:144b-22": "/ steng du 'phags pa gos sngon brgyad //",
    "T02D2203:144b-23": "dngos grub thams cad ldan byed pa'i //",
    "T02D2203:144b-24": "'khor lo brgyad kyi rnam pa ni //",
    "T02D2203:144b-25": "dam tshig 'khor lo de bzhin te //",
    "T02D2203:144b-26": "ji bzhin ye shes 'khor lo yang //",
    "T02D2203:144b-27": "de bzhin mdun na rnam par spro //",
    "T02D2203:144b-28": "sangs rgyas mdzad pa rdzogs phyir ro //",
    "T02D2203:144b-29": "gal te gzhan la sgrub na ni //",
    "T02D2203:144b-30": "rang nyid ji bzhin gos sngon can //",
    "T02D2203:144b-31": "gnod sbyin nyen gyis zin gyur na //",
    "T02D2203:144b-32": "dkyil 'khor 'khor lo rtsibs brgyad la //",
    "T02D2203:144b-33": "sde dpon nyi shu rtsa brgyad dgod //",
    "T02D2203:144b-34": "bu mo lo brgyad lon pa la //",
    "T02D2203:144b-35": "yan lag brgyad spros dris byugs nas //",
    "T02D2203:144b-36": "rin chen bum pa skus dbang bskur ;",
    "T02D2203:144b-37": "/ de nyid dbus nas gzungs thag 'dren //",
    "T02D2203:144b-38": "bzlas yungs gzungs sngags stong bzlas la //",
    "T02D2203:144b-39": "bdag nyid kha nas chu gtor bas //",
    "T02D2203:144b-40": "nad pa'i lus la chu brgyad bsgom //",
    "T02D2203:144b-41": "phral nas ji bzhin chu gtor bas //",
    "T02D2203:144b-42": "rdo rje khad pa khro bcur ldan //",
    "T02D2203:144b-43": "klu dang dpral ba'i las byed pa //",
    "T02D2203:144b-44": "slob ma med la mnyam gzhag ste //",
    "T02D2203:144b-45": "slob dpon gos sngon ting nge 'dzin ldan //",
    "T02D2203:144b-46": "'khar gzhong 'dab ma drug pa la //",
    "T02D2203:144b-47": "steng du cha gsum rigs drug dgod //",
    "T02D2203:144b-48": "nad pa'i lus la sna tshogs dgod //",
    "T02D2203:144b-49": "smyo gshang yang na bal po se'u //",
    "T02D2203:144b-50": "bya khyung ga rur byin gyis brlab //",
    "T02D2203:145a-0": "gsang @145a * //",
    "T02D2203:145a-1": "sngags gzir ba'i gsang sngags kyis //",
    "T02D2203:145a-2": "nad pa'i lus la bra ba cing gzir //",
    "T02D2203:145a-3": "lcags kyus mdun bkod steng du blang //",
    "T02D2203:145a-4": "de sos gyur na gnas su bskyal //",
    "T02D2203:145a-5": "khrus kyi dus na chu brgyad bsgom //",
    "T02D2203:145a-6": "tshe yi dus nas brgyad bsgom //",
    "T02D2203:145a-7": "phral ba'i rjes su rlung brgyad bsgom //",
    "T02D2203:145a-8": "yi dgas brjed byed bzlog 'dod na /",
    "T02D2203:145a-9": "tshon sna lnga yi skud pa lnga //",
    "T02D2203:145a-10": "bgegs gnyis bzlog pa'i sngags bzlas shing //",
    "T02D2203:145a-11": "mdud pa sngags bcas re re la //",
    "T02D2203:145a-12": "ye shes gos sngon re re bstim //",
    "T02D2203:145a-13": "thim 'gyur skud pa mgul btags na //",
    "T02D2203:145a-14": "yi dgas nyen rnams bzlog par 'gyur //",
    "T02D2203:145a-15": "nad kyi tshogs rnams bzlog 'dod na //",
    "T02D2203:145a-16": "skud pa dkar po dag bkrus te //",
    "T02D2203:145a-17": "me tog sngon pos mdog bsgyur la //",
    "T02D2203:145a-18": "sngags spel na sar btags na 'tsho //",
    "T02D2203:145a-19": "byis pa gdon las srung 'dod na /",
    "T02D2203:145a-20": "skud pa gong dang 'dra ba la /",
    "T02D2203:145a-21": "sngags bzlas bsrung ba'i mdud pa bya //",
    "T02D2203:145a-22": "thim nas byas pa'i mgul dug dgas //",
    "T02D2203:145a-23": "bsam gtan khro bo'i khang bar gzhug / nor 'dong bdag bsgrub bya ste //",
    "T02D2203:145a-24": "klu rnams byang shar mtshams su dgug / gtso bo'i sngags kyi khams gsum rgyal //",
    "T02D2203:145a-25": "bkrol la khro bo khams gsum rgyal //",
    "T02D2203:145a-26": "rnam thos sras la nor sbyin bsgom //",
    "T02D2203:145a-27": "rmi lam gser gyi dong tshe ster //",
    "T02D2203:145a-28": "snod stong dkon mchog gsum la bsngo //",
    "T02D2203:145a-29": "gang ba dag gis dkon mchog go //",
    "T02D2203:145a-30": "gsang pa'i las ni 'di lta ste //",
    "T02D2203:145a-31": "gang la bya ba'i dgra bo de'i //",
    "T02D2203:145a-32": "gzugs byas ste du dbab byas nas //",
    "T02D2203:145a-33": "lcags sam sngon po'i shing phur la //",
    "T02D2203:145a-34": "gos sngon drag por byin brlabs te //",
    "T02D2203:145a-35": "drag po'i gsang sngags bzlas shing gdab //",
    "T02D2203:145a-36": "thebs pa'i lus la sbrul nag gi / zhags pas bcings la gzhag byas nas /",
    "T02D2203:145a-37": "snying nang klu yi dkyil 'khor dgod //",
    "T02D2203:145a-38": "klu yod chu mig nang du sbas //",
    "T02D2203:145a-39": "des ni myur du gsod pa'o //",
    "T02D2203:145a-40": "dbye ba'i las ni 'di lta ste //",
    "T02D2203:145a-41": "thams cad dbye ba gong bzhin no //",
    "T02D2203:145a-42": "bsgrub byas lha dang dbra 'dod na //",
    "T02D2203:145a-43": "'og tu sme ba'i dud pa gtor //",
    "T02D2203:145a-44": "ting 'dzin bsgom ba 'di lta ste //",
    "T02D2203:145a-45": "bdag nyid drag po'i sngags bzlas pa //",
    "T02D2203:145a-46": "sngags kyi sprul pa sna tshogs spros //",
    "T02D2203:145a-47": "sprul pa drag bo'i khro tshogs kyis //",
    "T02D2203:145b-0": "'o @145b dod 'debs shing thal mo brdebs [?] //",
    "T02D2203:145b-1": "drag po'i mtshon cha'i thog phab pas //",
    "T02D2203:145b-2": "dus mtha' med cing drag shul che //",
    "T02D2203:145b-3": "de tshe 'di yi lta 'bros 'gyur //",
    "T02D2203:145b-4": "man na la ri rab chen po bas //",
    "T02D2203:145b-5": "sems ni ri rab dran pas gnon //",
    "T02D2203:145b-6": "dag ni ri rab smra bas gnon //",
    "T02D2203:145b-7": "lus ni ri rab g-yo 'gul gnon ;",
    "T02D2203:145b-8": "/ phyag na rdo rje be co na can gyi",
    "T02D2203:145b-9": "rgyud phyi ma las rtog pa dang po rdzogs so",
    "T02D2203:145b-11": "// // de nas yang dag nge pa'i don ni rab bshad pa //",
    "T02D2203:145b-12": "dpal ldan gos sngon gsang ba'i bdag po khro bo'i sku //",
    "T02D2203:145b-13": "rgyud rnams kun gyi sdud pa bor ni rab grags kyang //",
    "T02D2203:145b-14": "'khor gyi klu rnams ma lus 'dul phyir ston pa mdzad //",
    "T02D2203:145b-15": "de dag ji srid don la ni //",
    "T02D2203:145b-16": "yang dag gsang bdag gos sngon can //",
    "T02D2203:145b-17": "rnal 'byor don la rab gnas nas //",
    "T02D2203:145b-18": "bla med 'khor lo'i don gsungs pa //",
    "T02D2203:145b-19": "kye ho sgrol ba byed pa can //",
    "T02D2203:145b-20": "chags par ba tu bde ba che //",
    "T02D2203:145b-21": "ma lus 'khor dang mya ngan 'das //",
    "T02D2203:145b-22": "rtag chad gnyis stong bde ba che //",
    "T02D2203:145b-23": "yang dag blan med pa'i klong //",
    "T02D2203:145b-24": "thams cad stong du cha gcig ste //",
    "T02D2203:145b-25": "mi gnas ma bral 'dus ma byas //",
    "T02D2203:145b-26": "bla med gos sngon mtshan nyid do //",
    "T02D2203:145b-27": "gsung dang bsdus pa'i rgyud rnams //",
    "T02D2203:145b-28": "grangs las 'das shing brjod du med //",
    "T02D2203:145b-29": "mdor bsdus rnam pa bzhin ru bstan //",
    "T02D2203:145b-30": "rtsa pa'i rgyud dang brtag pa'i rgyud //",
    "T02D2203:145b-31": "bshad pa'i rgyud dang phi rgyud ma /",
    "T02D2203:145b-32": "ston pa yid kyis rgyud 'di yang //",
    "T02D2203:145b-33": "gdul bya'i dbang du gsungs pa ste /",
    "T02D2203:145b-34": "klu 'dul dbang du gos sngon can //",
    "T02D2203:145b-35": "ma mo 'dul phyir ro sangs rgyud //",
    "T02D2203:145b-36": "gshin rje 'dul phyir gcer bu'i rgyud //",
    "T02D2203:145b-37": "bdud chen 'dul phyir gying chen rgyud //",
    "T02D2203:145b-38": "gza' chen 'dul phyir thugs gsang rgyud //",
    "T02D2203:145b-39": "mkha' 'gro 'dul phyir khyung chen rgyud //",
    "T02D2203:145b-40": "rgyal po 'dul phyir 'jigs byed rgyud //",
    "T02D2203:145b-41": "dgra bo 'dul phyir gnod byed rgyud //",
    "T02D2203:145b-42": "gnod sbyin 'dul phyir 'chi ba dag rgyud //",
    "T02D2203:145b-43": "gdul bya dgu yi dbang du ni //",
    "T02D2203:145b-44": "ston pa dgu yis rgyud dgu gsungs //",
    "T02D2203:145b-45": "ston pa dgu yang gcig yin te //",
    "T02D2203:145b-46": "gcig nyid bde gshegs sprul pa'o //",
    "T02D2203:145b-47": "phyag na rdo rje be con can gyi rgyud phyi ma las rtog pa gnyis pa rdzogs so /",
    "T02D2203:145b-49": "// /'di skad bstan pa'i dus gcig na //",
    "T02D2203:145b-50": "stong gsum stong gi 'jig rten khams //",
    "T02D2203:146a-0": "gang g'a'i klung @146a * //",
    "T02D2203:146a-1": "gi bye snyed na //",
    "T02D2203:146a-2": "sbrul ba'i rgyud dang ji snyed de //",
    "T02D2203:146a-3": "shin tu khro ba gdug cing gtum //",
    "T02D2203:146a-4": "ji lta ba yis thogs med sku //",
    "T02D2203:146a-5": "dbang bskur gsang ba'i bdag po yin //",
    "T02D2203:146a-6": "ji ltar khro bo'i dbang bskur ba //",
    "T02D2203:146a-7": "dbang thob phyag na rdo rje yin //",
    "T02D2203:146a-8": "mthu dang gzi brjid khyad par 'phags ;",
    "T02D2203:146a-9": "/ ji ltar zhi ba'i skur bstan kyang //",
    "T02D2203:146a-10": "thams cad zhi ba'i bdag nyid che //",
    "T02D2203:146a-11": "dkar po rdo rje 'dzin pa che //",
    "T02D2203:146a-12": "byang chub mang pos 'khor du bskor //",
    "T02D2203:146a-13": "ji ltar rgyas pa'i skur bstan yang //",
    "T02D2203:146a-14": "thams cad rgyas pa'i bdag nyid che //",
    "T02D2203:146a-15": "ser la sdang ba'i rin chen bdag / gshin rje'i tshogs kyis 'khor du bskor //",
    "T02D2203:146a-16": "de ltar dbang gi skur bstan kyang //",
    "T02D2203:146a-17": "thams cad dbang gi bdag nyid che //",
    "T02D2203:146a-18": "dmar nag padma'i kha dog thogs //",
    "T02D2203:146a-19": "klu tshogs mang pos 'khor du bskor //",
    "T02D2203:146a-20": "ji ltar drag po'i skur bstan kyang //",
    "T02D2203:146a-21": "thams cad drag po'i bdag nyid che //",
    "T02D2203:146a-22": "sngo nag rdo rje dbyug to 'phyar //",
    "T02D2203:146a-23": "lha srin sde brgyad 'khor du bskor //",
    "T02D2203:146a-24": "gsang ba'i bdag po gos sngon yang //",
    "T02D2203:146a-25": "rim par mngon par byang chub pas //",
    "T02D2203:146a-26": "bla med byang chub chen po brnyes //",
    "T02D2203:146a-27": "yang dag thogs med 'gro don byed //",
    "T02D2203:146a-28": "'khor lo thar lam rnam dag nas //",
    "T02D2203:146a-29": "yang dag gsang ba'i thig le las //",
    "T02D2203:146a-30": "aas brgyan zla ba'i dkyil 'khor bsam //",
    "T02D2203:146a-31": "de steng yi ge h'um nag bsam //",
    "T02D2203:146a-32": "h'um de kun gyis byin brlabs pas //",
    "T02D2203:146a-33": "rdo rje nag po h'um 'bar ldan //",
    "T02D2203:146a-34": "rdo rje kun gyis byin brlabs pa //",
    "T02D2203:146a-35": "sku gnyis grub pa'i bdag nyid che //",
    "T02D2203:146a-36": "mngon par khro bo'i bzlas pa bya //",
    "T02D2203:146a-37": "dpral ba mgrin pa mig gnyis dang //",
    "T02D2203:146a-38": "rna ba lus la sogs pa ru //",
    "T02D2203:146a-39": "phyag na rdo rje sa snying po //",
    "T02D2203:146a-40": "nam mkha'i snying po spyan ras gzigs //",
    "T02D2203:146a-41": "ming gi yi ge dang por bskyed //",
    "T02D2203:146a-42": "bde gshegs gsang bar byin brlabs pas //",
    "T02D2203:146a-43": "skye mched lha rnams 'bros par 'gyur //",
    "T02D2203:146a-44": "spyi bo snying ga mgrin pa dang //",
    "T02D2203:146a-45": "lte ba gsang ba gnas lnga ru //",
    "T02D2203:146a-46": "mi bskyod rnam snang rin po che //",
    "T02D2203:146a-47": "snang ba mtha' yas don yod grub //",
    "T02D2203:146a-48": "ming gi yi ge dang por bskyed //",
    "T02D2203:146a-49": "byin brlabs rigs lnga khros par bskyed //",
    "T02D2203:146a-50": "mig gnyis phyi rol me dpung nang //",
    "T02D2203:146a-51": "gos sngon khros pa mtshon gang bskyed //",
    "T02D2203:146b-0": "de ni @146b 'byung po 'dul ba'i mchog / snying nang gsang bdag gos sngon can //",
    "T02D2203:146b-1": "rdo rje dbyug to thogs pa sngo //",
    "T02D2203:146b-2": "de yi snying nad rdo rje gnag / zla ba'i gdan la bsam par bya //",
    "T02D2203:146b-3": "de dbus h'um las sngags kyis bskor //",
    "T02D2203:146b-4": "de yi 'od kyis bskul nas ni //",
    "T02D2203:146b-5": "bde bar gshegs pa spyan drangs nas /",
    "T02D2203:146b-6": "mdun na gnas la gsol gad ba cing //",
    "T02D2203:146b-7": "de yis bdag nyid byin brlabs 'gyur //",
    "T02D2203:146b-8": "de nas gsang sngags bzlas brjod bya //",
    "T02D2203:146b-9": "myur du nyen las thar ba dang //",
    "T02D2203:146b-10": "thugs rjes rmi lam lung ston 'gyur //",
    "T02D2203:146b-11": "ma lus dbang du bsdu bas 'grub //",
    "T02D2203:146b-12": "phyag na rdo rje be con can gyi rgyud phyi ma las rtog pa gsum pa rdzogs so /",
    "T02D2203:146b-14": "// /'di skad bshad pa'i dus gcig na //",
    "T02D2203:146b-15": "drag po 'bar ba'i gzhal yas su //",
    "T02D2203:146b-16": "dpal ldan gos sngon dkyil 'khor ldan //",
    "T02D2203:146b-17": "dbus na dpal ldan gos sngon ldan //",
    "T02D2203:146b-18": "sngon po rdo rje dbyug to bsnams //",
    "T02D2203:146b-19": "g-yas phyogs h'um las dpal ldan mgon ;",
    "T02D2203:146b-20": "/ nag po gri gug thod pa thogs //",
    "T02D2203:146b-21": "mche gtsigs mgo phreng do shal byas //",
    "T02D2203:146b-22": "mdun du h'um las khams gsum rgyal //",
    "T02D2203:146b-23": "dmar gnag thod dbyug sdigs mdzub thogs //",
    "T02D2203:146b-24": "mche gtsigs stag gi sham thabs can //",
    "T02D2203:146b-25": "g-yon du bee las rnam thos sras //",
    "T02D2203:146b-26": "ljang ser be con zhags pa bsnams //",
    "T02D2203:146b-27": "ha ha 'byin cing drag por bcas //",
    "T02D2203:146b-28": "rgyab tu na las mig mi bzang //",
    "T02D2203:146b-29": "sngo gnag ral gri sprul zhags bsnams //",
    "T02D2203:146b-30": "mche ba gtsigs shing shin tu 'jigs //",
    "T02D2203:146b-31": "'khor lo'i rtsibs kyi phyi mchan na //",
    "T02D2203:146b-32": "spos dang me tog mar me dri //",
    "T02D2203:146b-33": "ji bzhin phyogs su dgod par bya //",
    "T02D2203:146b-34": "sgeg mo phreng dang dbyangs can gar //",
    "T02D2203:146b-35": "nang gi mtshams la dgod par bya //",
    "T02D2203:146b-36": "aom na mo buddha dharma sam ghe bhya:/",
    "T02D2203:146b-37": "ai dam pu shpe/ dh'u be /",
    "T02D2203:146b-38": "gandhi /",
    "T02D2203:146b-39": "a'a lo ke ba lim ta p'u dza me ghas mu dra spha ra nas ma ye h'um /",
    "T02D2203:146b-40": "aom na mo n'i l'a mba rdha ra badzra p'a ni /",
    "T02D2203:146b-41": "ai dam pushpe /",
    "T02D2203:146b-42": "dh'u be /",
    "T02D2203:146b-43": "gandhe /",
    "T02D2203:146b-44": "a'a lo ke / ba lim ta p'u dza me gha h'um /",
    "T02D2203:146b-45": "aom na mo ma h'a k'a la h'um /",
    "T02D2203:146b-46": "ai dam pushpe /",
    "T02D2203:146b-47": "dh'u pe /",
    "T02D2203:146b-48": "gadhe /",
    "T02D2203:146b-49": "a'a lo ke h'um aom na ma:tree lo kya bi dza ya h'um //",
    "T02D2203:146b-50": "ai dam /",
    "T02D2203:146b-51": "aom na mo bi r'u pa k'a ye h'um /",
    "T02D2203:146b-52": "ai dam /",
    "T02D2203:146b-53": "aom na mo bi r'u dha ka ye h'um /",
    "T02D2203:146b-54": "ai dam /",
    "T02D2203:146b-55": "ae hye hi ma h'a bo dhi satva ming dang ldan /",
    "T02D2203:146b-56": "dza: h'um bam ho:mthar ldan pa //",
    "T02D2203:147a-0": "lcags kyu'i sbyor ba rab @147a * //",
    "T02D2203:147a-1": "tu bya ;",
    "T02D2203:147a-2": "/ phyag na rdo rje be con can gyi rgyud phyi ma las rtog pa bzhi pa rdzogs so /",
    "T02D2203:147a-4": "// /'di skad bshad pa'i dus gcig na //",
    "T02D2203:147a-5": "rdo rje gdan gyi rtse mo la /",
    "T02D2203:147a-6": "gnod sbyin tshogs rnams ma lus te //",
    "T02D2203:147a-7": "drag po rtog pa chen po 'di //",
    "T02D2203:147a-8": "rdo rje sgeg mi'i rtog par gsungs //",
    "T02D2203:147a-9": "gsang sngags bskul ba'i mtha' dang ldan //",
    "T02D2203:147a-10": "rtsa sngags dag la ming ldan pa //",
    "T02D2203:147a-11": "las sngags mtha' ma bsgyur mthar ldan //",
    "T02D2203:147a-12": "de yis las kun byed ba'i mchog / phyag na rdo rje khro bo'i sku //",
    "T02D2203:147a-13": "de nyid gzhan min bdag nyid sku //",
    "T02D2203:147a-14": "de ldan drag po'i thog chen 'bebs //",
    "T02D2203:147a-15": "gsang sngags ting 'dzin rab ldan na //",
    "T02D2203:147a-16": "phebs par 'gyur bar gdon mi za //",
    "T02D2203:147a-17": "ha na ha na badzra /",
    "T02D2203:147a-18": "n'i l'a mba ra ma h'a yaksha h'um phat /",
    "T02D2203:147a-19": "da ha da ha /",
    "T02D2203:147a-20": "pa tsa pa tsa /",
    "T02D2203:147a-21": "bndha h'um /",
    "T02D2203:147a-22": "hu lu hu lu phat /",
    "T02D2203:147a-23": "tishtha tishtha badzra /",
    "T02D2203:147a-24": "tstsi nda tstsinda badzra /",
    "T02D2203:147a-25": "bhinda badzra /",
    "T02D2203:147a-26": "sbo ta spho ta badzra /",
    "T02D2203:147a-27": "gri hna gri hna badzra /",
    "T02D2203:147a-28": "ta th'a ya ta th'a ya badzra /",
    "T02D2203:147a-29": "ha sa ya na ha sa ya na badzra /",
    "T02D2203:147a-30": "bri h'um aa na ya badzra /",
    "T02D2203:147a-31": "tsa kra tsa kra badzra /",
    "T02D2203:147a-32": "dza la pa ya badzra /",
    "T02D2203:147a-33": "n'i l'a mba ra ma h'a yaksha h'um phat /",
    "T02D2203:147a-34": "lce dang dbang bo khro bo dang //",
    "T02D2203:147a-35": "'od 'phros thag chen dbab par bya //",
    "T02D2203:147a-36": "khams gsum myur du sgrol bar 'gyur //",
    "T02D2203:147a-37": "ae ma gsang sngags ngo mtshar che //",
    "T02D2203:147a-38": "phyag na rdo rje be con can gyi rgyud phyi ma las rtog pa lnga pa rdzogs so //",
    "T02D2203:147a-40": "// 'di skad bshad pa'i dus gcig na //",
    "T02D2203:147a-41": "lha mo ro langs dkyil 'khor du //",
    "T02D2203:147a-42": "lha mo'i tshogs dang ldan cig tu //",
    "T02D2203:147a-43": "lha mo rnams kyis legs bstod pa //",
    "T02D2203:147a-44": "klu rnams 'dul ba'i mthu stobs can //",
    "T02D2203:147a-45": "dpal ldan gos sngon phyag 'tshal bstod //",
    "T02D2203:147a-46": "drag shul sku ni khros pa'i chas //",
    "T02D2203:147a-47": "klu rnams 'dul ba'i rtags 'chang zhing //",
    "T02D2203:147a-48": "khams gsum gdug pa kun sgrol zhing //",
    "T02D2203:147a-49": "klu rnams 'dul mdzad gos sngon khyod phyag 'tshal //",
    "T02D2203:147a-50": "ae ma brjod 'das drag thul gsung /",
    "T02D2203:147a-51": "gang rgyangs dgod cing 'od zer 'khyug / klu tshogs 'dul ba'i gsung 'chang ba //",
    "T02D2203:147a-52": "sna tshogs drag po gsum la phyag 'tshal bstod //",
    "T02D2203:147a-53": "ae ma mi dmigs dmigs pa che //",
    "T02D2203:147a-54": "rnam par dag las rab grub bas //",
    "T02D2203:147a-55": "ma lus dmigs med phra mo'i bdag /'od 'byung thugs la phyag 'tshal bstod //",
    "T02D2203:147b-0": "ae ma mi 'byung 'byung ba @147b che ;",
    "T02D2203:147b-1": "/ mtshan dang dpe byad khyad par 'phags //",
    "T02D2203:147b-2": "yon tan sna tshogs brjod las 'das //",
    "T02D2203:147b-3": "bla med gos sngon khyod la phyag 'tshal bstod //",
    "T02D2203:147b-4": "thogs pa me ba'i sku brnyes nas //",
    "T02D2203:147b-5": "zhes rgyas dbang drag las rnams kun //",
    "T02D2203:147b-6": "sku gsung thugs kyis thogs med 'grub //",
    "T02D2203:147b-7": "thogs med gos sngon phyag 'tshal bstod //",
    "T02D2203:147b-8": "h'um bskyed nag po mgon bo ste //",
    "T02D2203:147b-9": "gri gug phyag na snod thogs shing //",
    "T02D2203:147b-10": "snang ba dpal mgon thugs su sgrol //",
    "T02D2203:147b-11": "'khor lo'i mnga' bdag phyag 'tshal bstod //",
    "T02D2203:147b-12": "phyag na rdo rje be con can gyi rgyud phyi ma las rtog pa bsdus pa rdzogs so /",
    "T02D2203:147b-14": "// / rgyud kyi rgyal po rdo rje be con gos sngon can gyi rgyud //",
    "T02D2203:147b-15": "gu ya r'u pa'i zhal snga nas ni legs bsgyur bas //",
    "T02D2203:147b-16": "mkha' 'gro'i gling nas dum bu brgyad du legs bris pa //",
    "T02D2203:147b-17": "de yi bshad rgyud 'bum phrag phyed dang sum stong las ni phyung ba yin //"
}