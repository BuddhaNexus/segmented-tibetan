{
    "T02TD1604E:128a-0": "@128a # // rgya gar skad du /",
    "T02TD1604E:128a-1": "sarb'a rtha s'a dha ka badzra gho na s'a dha na n'a ma /",
    "T02TD1604E:128a-2": "bod skad du /",
    "T02TD1604E:128a-3": "rdo rje phag mo don kun grub pa'i sgrub thabs zhes bya ba /",
    "T02TD1604E:128a-4": "rje btsun rdo rje phag mo la phyag 'tshal lo //",
    "T02TD1604E:128a-5": "aom hrim gh'a ta ya sarba dusht'a na h'um phat sv'a h'a zhes bya bas gtor ma byin nas bsam gtan bya'o //",
    "T02TD1604E:128a-6": "lte ba'i dbus su ram gyur pa las me'i dkyil 'khor gru gsum pa /",
    "T02TD1604E:128a-7": "de'i dbus su padma dmar po 'dab ma bzhi pa /",
    "T02TD1604E:128a-8": "de'i steng du hr'i: yig bskal pa'i me lta bur 'bar bar gyur pa'o //",
    "T02TD1604E:128a-9": "de yongs su gyur pa las bdag nyid rdo rje phag mo sku mdog dmar mo /",
    "T02TD1604E:128a-10": "gcer bu yi dags kyi gdan la zhabs g-yas brkyang g-yon bskum pas gnas pa /",
    "T02TD1604E:128a-11": "dbu skra gyen du brdzes pa /",
    "T02TD1604E:128a-12": "thod pa'i dbu rgyan dang /",
    "T02TD1604E:128a-13": "phyag rgya lngas brgyan pa /",
    "T02TD1604E:128a-14": "phyag bzhi'i g-yas pas rdo rje dang lcags kyu 'dzin pa /",
    "T02TD1604E:128a-15": "g-yon pas kha tv'am bsten cing thod pa dang sdigs mdzub zhags pa 'dzin pa /",
    "T02TD1604E:128a-16": "zhal gcig ma /",
    "T02TD1604E:128a-17": "spyan gsum ma /",
    "T02TD1604E:128a-18": "khro gnyer drag tu gtsigs pa /",
    "T02TD1604E:128a-19": "'jigs mu rung ma /",
    "T02TD1604E:128b-0": "gsus khyim che ba dang ldan pa'i @128b rdo rje phag mor bsgom par bya'o //",
    "T02TD1604E:128b-1": "'dab ma bzhi la bdud rtsi lngas gang ba'i padma'i snod rnams bsam mo //",
    "T02TD1604E:128b-2": "aom badzra b'a r'a h'i a'a pe sha ya /",
    "T02TD1604E:128b-3": "sarba dusht'a na hr'im sv'a h'a /",
    "T02TD1604E:128b-4": "nye ba'i snying po'o //",
    "T02TD1604E:128b-5": "aom h'um hrim h'um /",
    "T02TD1604E:128b-6": "snying po'o //",
    "T02TD1604E:128b-7": "'bum phrag gcig bzlas par bya'o //",
    "T02TD1604E:128b-8": "mnyam par gzhag par gyur pas 'dir the tshom med par 'grub par 'gyur ro //",
    "T02TD1604E:128b-9": "aom a'a: hrim h'am ha: sngags 'dis bris sku'i drung du sha chen bye mar byas pa'i bdug spos dbul bar bya'o //",
    "T02TD1604E:128b-10": "ji srid du zhag nyi shu rtsa gcig gis 'grub par 'gyur te /",
    "T02TD1604E:128b-11": "rnam pa gzhan gyis ma yin no //",
    "T02TD1604E:128b-12": "aom hr'im h'am ha:ha:h'i phem phem phem phat kyi yi ges bdag nyid kyi bdud thams cad zhi ba'i don du mtshan mo gtor ma byin no //",
    "T02TD1604E:128b-13": "mtshan mo gtor ma dang nyer spyod lngas mchod par bya'o //",
    "T02TD1604E:128b-14": "gal te gang ci yang rung ba la smra bar bya'o //",
    "T02TD1604E:128b-15": "de yang 'dir the tshom med par rdo rje rnal 'byor mas byin gyis rlob par 'gyur ro //",
    "T02TD1604E:128b-16": "dpal rdo rje phag mo'i rtog pa las ;",
    "T02TD1604E:128b-17": "rdo rje phag mo kun grub pa'i sgrub thabs rdzogs so /",
    "T02TD1604E:128b-19": "// / rgya gar shar phyos kyi pandi ta chen po shr'i ban ratna'i zhal snga nas dang /",
    "T02TD1604E:128b-20": "lo ts'a ba 'jam dpal ye shes kyis bsgyur ba'o//"
}