{
    "T02D1640:268a-0": "@268a * // bdun tshigs kyi cho ga bzhugs /",
    "T02D1640:268a-2": "* // gang zhig tshe 'phos te bdun tshigs kyi dus su",
    "T02D1640:268a-3": "dge rtsa byed na ming byang ngam gos la sogs",
    "T02D1640:268a-4": "pa'i mtshan ma cig la rten bcas la //",
    "T02D1640:268a-5": "de nas mandala bya ba dang /",
    "T02D1640:268a-6": "mchod pa dang gtor ma gzhung bzhin du bshams te /",
    "T02D1640:268a-7": "de nas bdag lhag pa'i lhar bsgoms la /",
    "T02D1640:268a-8": "ye shes kyi dkyil 'khor spyan drangs la /",
    "T02D1640:268a-9": "mdun gyi nam mkha' la bsgoms la /",
    "T02D1640:268a-10": "mchod pa'i khyad par rnams kyis mchod /",
    "T02D1640:268a-11": "mkha' 'gro ma rnams la gtor ma bsngos la /",
    "T02D1640:268a-12": "de nas bstod pa dang 'dod pa'i don la gsol ba gdab par bya'o //",
    "T02D1640:268a-13": "de nas bdag nyid kyi snying ga'i sa bon gyis 'od zer spros te /",
    "T02D1640:268a-14": "tshe 'das kyi sems yi ge aa thung ngu'i gzugs 'od zer gyi lcags kyus bkug la //",
    "T02D1640:268a-15": "rten gang yin pa de la bstim ste /",
    "T02D1640:268a-16": "rnam smin gyi lus de nyid du bsams te /",
    "T02D1640:268a-17": "bdag gi snying ga'i sa bon gyis 'od zer spros te /",
    "T02D1640:268a-18": "bsgrub bya'i snying gar thim pas /",
    "T02D1640:268b-0": "@268b las dang nyon mongs pa'i bag chags kyi sgrib pa sbyangs nas /",
    "T02D1640:268b-1": "lus shel dag pa dang 'dra bar bsam mo //",
    "T02D1640:268b-2": "de nas nam mkha' la bsgoms pa'i ye shes kyi",
    "T02D1640:268b-3": "dkyil 'khor rnams kyi rig pa'i lha mo rnams kyis",
    "T02D1640:268b-4": "phyag na bsnams pa'i bum pa'i bdud rtsi'i chu rgyun",
    "T02D1640:268b-5": "rnams kyis dbang bskur bas /",
    "T02D1640:268b-6": "sgrib pa thams cad byang bar bsam //",
    "T02D1640:268b-7": "de nas bzlas pa bya ste /",
    "T02D1640:268b-8": "bdag gi snying ga'i sa bon gyi yi ge las /",
    "T02D1640:268b-9": "bzlas pa'i sngags kyi phreng ba las sbrul 'khyil pa'i tshul du bskor bar bsams la /",
    "T02D1640:268b-10": "de nas phreng sngags gang yin pa'i bzlas pa byas la /",
    "T02D1640:268b-11": "sngags kyi phreng ba las 'od zer 'phros pas /",
    "T02D1640:268b-12": "bsgrub bya'i snying gar thim nas lus ngag yid gsum",
    "T02D1640:268b-13": "gyi bag chags kyi sgrib pa'i dri ma thams cad",
    "T02D1640:268b-14": "sbyangs par bsam zhing bzlas pa bya'o //",
    "T02D1640:268b-15": "de nas smon lam gdab cing dge ba'i rtsa ba bsngo //",
    "T02D1640:268b-16": "de nas bsgrub bya'i shes pa aa thung ngu de yang rlung gi dkyil 'khor gyis bteg nas /",
    "T02D1640:268b-17": "nam mkha' la bzhugs pa'i gtso bo'i thugs kar thim par bsams te gnas btab pa'o //",
    "T02D1640:268b-18": "gal te rten med par gyur na /",
    "T02D1640:268b-19": "gang yin pa'i rnam smin gyi lus de nyid mngon sum dang 'dra bar bsams la /",
    "T02D1640:268b-20": "bsam rgyud gong ma bzhin du bya'o //",
    "T02D1640:268b-21": "de ltar bdun pa thams cad la bya'o //"
}