{
    "NG0047:1": "@#// rgya gar skad du /",
    "NG0047:2": "a ma la shud+d+ha tan+t+ra rat+na maha pra ka ta na ma /",
    "NG0047:3": "bod skad du /",
    "NG0047:4": "dri med ka dag gi rgyud /",
    "NG0047:5": "rin po che gsal ba chen po zhes bya ba /",
    "NG0047:6": "bcom ldan 'das ye ji bzhin pa'i rdo rje 'chang chen po /",
    "NG0047:7": "skyon ka dag yon tan lhun gyis grub pa'i ston pa /",
    "NG0047:8": "dri ma med pa'i dgongs pa mnga' ba /",
    "NG0047:9": "rin po che 'od 'bar ba'i dpal la phyag 'tshal lo //",
    "NG0047:10": "bud+d+ha sarba ma la /",
    "NG0047:11": "sa ma d+hi a ho /",
    "NG0047:12": "'di skad bdag gis thos pa'i dus gcig na //",
    "NG0047:13": "bcom ldan 'das ston pa 'od mi 'gyur ba rin po che dri med 'od gsal ba /",
    "NG0047:14": "ye ji bzhin pa chen po gzhon nu bum pa'i sku ru bzhugs pa /",
    "NG0047:15": "gzhon nu'i mtshan rab tu dngas pa /",
    "NG0047:16": "shes rab kyi skur bzhengs pa ste /",
    "NG0047:17": "chos nyid dri med ka dag gi klong */",
    "NG0047:18": "mi 'gyur ba'i gzhal med khang */",
    "NG0047:19": "phyi nang med par zang thal ba /",
    "NG0047:20": "rgya yongs su ma chad pa'i klong du rin po che 'od gsal bas /",
    "NG0047:21": "sprul sku'i gnas su shar ba ni /",
    "NG0047:22": "lho phyogs bde ldan yid 'dres pa'i tshal /",
    "NG0047:23": "pad+ma brtsegs pa'i pho brang */",
    "NG0047:24": "gsang chen rol pa'i dur khrod /",
    "NG0047:25": "me ri 'bar ba'i rtse la bzhugs te /",
    "NG0047:26": "dpal 'jigs byed kyi rgyal po la /",
    "NG0047:27": "mngon par 'khod pa'i mkha' 'gro rnam pa lnga dang */",
    "NG0047:28": "byang chub sems dpa' sprin gyi shugs can bdun dang */",
    "NG0047:29": "gsang ba'i bdag po rnams byin gyis rlabs kyis 'dus so //",
    "NG0047:30": "de'i tshe gsang ba'i bdag pos sna drangs te /",
    "NG0047:31": "'dus pa'i tshogs kyis mar me mdzad la brkyang phyag 'tshal te /",
    "NG0047:32": "bskor ba lan dgu mdzad de /",
    "NG0047:33": "'di skad ces gsol to //",
    "NG0047:34": "e ma ho /",
    "NG0047:35": "dpal gyi dpal mchog he ru ka / gsang ba yang gsang dri med ka dag don //",
    "NG0047:36": "rin chen 'od gsal chen po'i rgyud //",
    "NG0047:37": "ma rig mun pa bsal ba'i phyir //",
    "NG0047:38": "shes rab chen po sbar ba'i thabs //",
    "NG0047:39": "'dus pa'i tshogs la gsung du gsol //",
    "NG0047:40": "zhes zhus so //",
    "NG0047:41": "ston pas bka' stsal pa /",
    "NG0047:42": "e ma ho /",
    "NG0047:43": "gsang ba'i mdzod chen rin chen thugs kyi gter //",
    "NG0047:44": "'gyur med chos nyid gsang ba'i rgyas btab pa //",
    "NG0047:45": "shes rab ka dag chen po'i rgya dral nas //",
    "NG0047:46": "ka dag 'od gsal rgyud chen gter phyung ba //",
    "NG0047:47": "dbugs med 'gyur @#//",
    "NG0047:48": "ba ye shes rlung gi rta //",
    "NG0047:49": "rang byung ye shes mi bo chen pos chibs //",
    "NG0047:50": "yid las 'das pa'i shes rab ka dag mtshon //",
    "NG0047:51": "phyag tu bsnams te zla gam pad+ma can /",
    "NG0047:52": "gsung gi sgo mo chen por lam phyung nas //",
    "NG0047:53": "chos sku dri med ka dag la sogs pa //",
    "NG0047:54": "rin chen 'od gsal chen po ngas bshad kyi //",
    "NG0047:55": "'dus pa'i 'khor tshogs rna ba nges lhogs dang *//",
    "NG0047:56": "tshig gi bdud rtsis blo yi the tshom nad //",
    "NG0047:57": "gting nas phyung la gzhi dgongs chen po'i don //",
    "NG0047:58": "dri med ka dag rin chen 'od gsal 'di //",
    "NG0047:59": "skal ldan thugs la sgron ma gsal bar bstan //",
    "NG0047:60": "zhes gsungs so //",
    "NG0047:61": "dri med ka dag gi rgyud rin po che 'od gsal ba las /",
    "NG0047:62": "gleng gzhi'i le'u ste dang po'o //    // de nas yang gsang ba'i bdag pos zhus pa /",
    "NG0047:63": "kye kye bcom ldan dpal gyi dpal //",
    "NG0047:64": "chos nyid ka nas ji ltar dag / dag pa'i ngo bo ji ltar gnas //",
    "NG0047:65": "dri ma phra rags ci yis snang *//",
    "NG0047:66": "dag pa'i ngang du skyol thabs gang */",
    "NG0047:67": "'dus pa'i tshogs la gsung du gsol /",
    "NG0047:68": "zhes zhus so //",
    "NG0047:69": "ka dag gzhi nas dag la rang snang tshul //",
    "NG0047:70": "'byung gsum phra rags rnam pa gsum //",
    "NG0047:71": "dngas ma'i chu la sa btab rnyog dang mtshungs //",
    "NG0047:72": "ngo bo dri med ka dag gong ma bzhin //",
    "NG0047:73": "de ltar rtogs pa'i shes rab mig yod pas //",
    "NG0047:74": "rnam gsum ma thub ngo bo 'dug tshul yang *//",
    "NG0047:75": "gsum nyid byung tshul gnas tshul ngo la gsal //",
    "NG0047:76": "dbugs dang bral bas phra rags rang dag 'gyur //",
    "NG0047:77": "shes rab can la da lta nyid la dag / de ltar ma mthong rtsol bas dag 'gyur med //",
    "NG0047:78": "ces gsungs so //",
    "NG0047:79": "dri med ka dag gi rgyud rin po che 'od gsal chen po las /",
    "NG0047:80": "chos nyid ka dag / rin po che 'od gsal",
    "NG0047:81": "bar bstan pa'i le'u ste gnyis pa'o // // de",
    "NG0047:82": "nas yang rdo rje 'chang la zhus pa /",
    "NG0047:83": "kye kye bcom ldan dri ma med //",
    "NG0047:84": "rtog med ye shes rang gsal mnga' //",
    "NG0047:85": "rig pa ka nas ji ltar dag / dag pa'i ngo bo ji ltar gnas //",
    "NG0047:86": "dri ma phra rags ci yis snang *//",
    "NG0047:87": "dri ma dag par gang gis byed //",
    "NG0047:88": "'dus pa'i tshogs la gsung du gsol //",
    "NG0047:89": "rdo rje 'chang gis bka' stsal pa //",
    "NG0047:90": "skye 'gag med pa'i ye shes las //",
    "NG0047:91": "phyogs lhung med pa'i shes rab gsal //",
    "NG0047:92": "de nyid rig pa nyag gcig gsal //",
    "NG0047:93": "gdod nas dag pa'i rig pa la //",
    "NG0047:94": "sgo lnga'i chos can ka nas dag / rig pa zang thal spros med la //",
    "NG0047:95": "yid kyi rnam shes ka nas dag / rang gsal 'dzin med ye gnas la //",
    "NG0047:96": "ngar 'dzin nyon mongs can gyi yid //",
    "NG0047:97": "ma sbyangs ka nas dag pa yin //",
    "NG0047:98": "rig pa spros dang bral ba nyid //",
    "NG0047:99": "nyag gcig ka nas dag pa la //",
    "NG0047:100": "'phel 'grib gang stongs med pas na //",
    "NG0047:101": "kun gzhi ka nas dag pa yin //",
    "NG0047:102": "de dag yon tan phyogs snang ste //",
    "NG0047:103": "ngo bo 'dug tshul 'di ltar gnas //",
    "NG0047:104": "mi rtog ye shes rang gsal la //",
    "NG0047:105": "sems med rang rig ye gnas don //",
    "NG0047:106": "lha yi lha mchog bka' @#//",
    "NG0047:107": "stsal ba //",
    "NG0047:108": "rdo rje 'dzin sogs nges zung zhig / phyi nang med pa'i zang thal ni //",
    "NG0047:109": "chos nyid gzung 'dzin bral ba la //",
    "NG0047:110": "'byung bzhi'i sgrib pa ka nas dag / chos nyid mtshan med spros bral la //",
    "NG0047:111": "'byung bzhi'i mtshan ma ka nas dag / chos nyid 'byung ba med pa la //",
    "NG0047:112": "sa yi mtshan ma ka nas dag / chos nyid gdod nas dag pa la //",
    "NG0047:113": "chu yi mtshan ma ka nas dag / chos nyid rang gsal chen po la //",
    "NG0047:114": "me yi mtshan ma ka nas dag / chos nyid mi g.yo thogs med la //",
    "NG0047:115": "rlung gi mtshan ma ka nas dag / 'byung zad chos nyid ye gdangs la //",
    "NG0047:116": "nam mkha'i mtshan ma ka nas dag / chos nyid gdod nas dag pa'i rgya mtsho chen po la //",
    "NG0047:117": "'byung lnga'i rdul gyi mtshan ma ka nas dag / chos nyid kha dog med pa'i rang gsal la //",
    "NG0047:118": "'byung ba bzhi yi bag gi kha dog ka nas",
    "NG0047:119": "dag / ka dag ngang gi chos nyid 'dug tshul",
    "NG0047:120": "ni // yon tan mtshan nyid grangs las 'das mod kyang *//",
    "NG0047:121": "chos nyid don gyi 'dug tshul 'di ltar gnas //",
    "NG0047:122": "dngos med spros bral dag gsal zang thal de //",
    "NG0047:123": "mtshan ma'i rdzas med thams cad 'char ba'i rten //",
    "NG0047:124": "dag pa'i chu dang dag pa'i me long bzhin //",
    "NG0047:125": "dri ma phra rags rnam gsum snang ba yang *//",
    "NG0047:126": "chos nyid mtshan nyid ye nyid 'byung ba lnga //",
    "NG0047:127": "rig pa'i mtshan nyid ye nas 'byung ba lnga //",
    "NG0047:128": "de nyid mtshungs pas rin chen 'od gsal ba //",
    "NG0047:129": "de lnga'i nang du de las de ltar gsal //",
    "NG0047:130": "de gsum mtshungs pas mthu brtas rags par snang *//",
    "NG0047:131": "gcig la gcig 'thab dri ma phra bar snang *//",
    "NG0047:132": "dag pa'i klong du gong ma'i gdangs shar bas //",
    "NG0047:133": "chos nyid ngang la sgrib pa'i bag tu snang *//",
    "NG0047:134": "yon tan mtshungs pas 'od gsal phra rags snang *//",
    "NG0047:135": "blos btags phyi nas blta ba'i don bsgribs kyang *//",
    "NG0047:136": "gzhan la ltos 'gyur chos ma yin //",
    "NG0047:137": "rim gsal stong nyid snying por gnas //",
    "NG0047:138": "bum pa'i nang gi mar me bzhin //",
    "NG0047:139": "gsal la g.yo sems med pa'o //",
    "NG0047:140": "tshogs brgyad chos can snang ba yang *//",
    "NG0047:141": "rang rig 'byung lnga'i mtshan nyid kyis //",
    "NG0047:142": "phyogs re'i klong nas ye shes rlung *//",
    "NG0047:143": "dbugs med 'byung ba lngas bskyod pas //",
    "NG0047:144": "shes rab rlung 'byung snang ba lnga //",
    "NG0047:145": "'od lnga zer gyi tshul du shar //",
    "NG0047:146": "chos nyid ngang la 'od gsal ba //",
    "NG0047:147": "de ni rang byung ye shes la //",
    "NG0047:148": "bag chags ma lus yongs su smin //",
    "NG0047:149": "'byung ba yum lngas bskyed pa'o //",
    "NG0047:150": "de tshe sgo lnga snang ba de //",
    "NG0047:151": "ye shes rin chen 'od gsal yin //",
    "NG0047:152": "tshogs brgyad dri ma phra rags kyang *//",
    "NG0047:153": "bsal cing spangs pas mi 'dag ste //",
    "NG0047:154": "shes rab skye thabs rnam gnyis kyis //",
    "NG0047:155": "ma rig ling tog bsal ba yis //",
    "NG0047:156": "shes rab gsal ba'i spyan phye bas //",
    "NG0047:157": "dri med ka dag ngo la snang *//",
    "NG0047:158": "de dag snang tshul 'od gsal ba //",
    "NG0047:159": "de yi rim bstan gong ltar snang *//",
    "NG0047:160": "skad cig cha las 'dzin pa dag / de yis dri ma rang dag 'gyur //",
    "NG0047:161": "zhes gsungs so //",
    "NG0047:162": "dri med ka @#//",
    "NG0047:163": "dag chen po 'od gsal pa las /",
    "NG0047:164": "rig pa ka dag rin po che 'od gsal du",
    "NG0047:165": "bstan pa'i le'u ste gsum pa'o // // de nas",
    "NG0047:166": "yang gsang ba'i bdag pos zhus pa /",
    "NG0047:167": "kye kye bcom ldan mtha' las 'das //",
    "NG0047:168": "chos sku ka nas ji ltar dag dri ma phra rags ci yis snang *//",
    "NG0047:169": "dag pa'i thabs su gang rnams bstan //",
    "NG0047:170": "'dus pa'i tshogs la gsung du gsol //",
    "NG0047:171": "zhes zhus so //",
    "NG0047:172": "ji bzhin rdzogs pa dpal gyi dpal //",
    "NG0047:173": "khrag 'thung rgyal pos bka' stsal pa //",
    "NG0047:174": "nyon cig rdo rje 'dzin sogs kun //",
    "NG0047:175": "chos sku ka nas 'di ltar dag / chos sku dri med dag gsal la //",
    "NG0047:176": "gzung ba phra rags ka nas dag / rig pa dri med rang gsal la //",
    "NG0047:177": "'dzin pa phra rags ka nas dag / de phyir gnyis med zang thal la //",
    "NG0047:178": "gnyis snang der 'dzin ka nas dag / chos nyid dri med snying po ru //",
    "NG0047:179": "rig pa dri med rang gsal bas //",
    "NG0047:180": "chad pa'i dri ma ka nas dag / rig pa dri med stong gsal la //",
    "NG0047:181": "chos nyid dri med stong gsal gyis //",
    "NG0047:182": "gnyis su med pas rgyas btab pas //",
    "NG0047:183": "rtag pa'i dri ma ka nas dag / de dang mtshungs ba'i dri ma kun //",
    "NG0047:184": "ma bsal ka dag ye yin mod //",
    "NG0047:185": "'dug tshul ngo bo gnas lugs ni //",
    "NG0047:186": "dri med nam mkha'i snying po la //",
    "NG0047:187": "rtog med rig pa'i snying po shar //",
    "NG0047:188": "stong gsal dbyer med rang gsal la //",
    "NG0047:189": "rang gdangs mi 'gag mtshan ma med //",
    "NG0047:190": "thugs rje'i sgo nas ma 'gags pas //",
    "NG0047:191": "mi 'gyur ba ni sa yi bdag nyid che //",
    "NG0047:192": "dri med kun 'dus chu yi bdag nyid che //",
    "NG0047:193": "gzung 'dzin rtog med me yi bdag nyid che //",
    "NG0047:194": "dbyings la yin nam /",
    "NG0047:195": "gnyis la thogs med rlung gi bdag nyid che //",
    "NG0047:196": "rang gsal mi 'gag nam mkha'i bdag nyid che //",
    "NG0047:197": "'byung ba nga yi bdag nyid chos kyi sku //",
    "NG0047:198": "rig pa nyag gcig 'gyur med lhun gyis grub //",
    "NG0047:199": "spros med mkha' la nyi ma shar ba bzhin //",
    "NG0047:200": "chos nyid klong na rig pa 'gyur med gnas //",
    "NG0047:201": "dri ma phra rags snang ba yang *//",
    "NG0047:202": "'gyur med 'od gsal rags par snang *//",
    "NG0047:203": "dngos med spros bral 'od lnga 'phro //",
    "NG0047:204": "de stobs nyid kyis shin tu phra //",
    "NG0047:205": "yon tan snang char ngo ma shes //",
    "NG0047:206": "dri ma gzung 'dzin de yis byas //",
    "NG0047:207": "de phyir dri med 'od gsal yin //",
    "NG0047:208": "dag pa'i thabs su brda' dang ngag / brdas mtshon sgras ni brjod pa yin //",
    "NG0047:209": "ngo bo snang tshul gnyis rtogs pas //",
    "NG0047:210": "dri med ka dag chos kyi sku //",
    "NG0047:211": "dri med dag pa'i nam mkha' la //",
    "NG0047:212": "dri med ka dag rang bzhin shar //",
    "NG0047:213": "zang thal gsang ba'i sgo bzhi nas //",
    "NG0047:214": "ma bsgribs ye shes spyan la gsum //",
    "NG0047:215": "rin chen 'od la phra rags gsum //",
    "NG0047:216": "mi gnas ka dag ngo la snang *//",
    "NG0047:217": "gsal ba bkru ba ma byas par //",
    "NG0047:218": "dbugs dang bral bas rang dag 'gyur //",
    "NG0047:219": "zhes gsungs so //",
    "NG0047:220": "dri med ka dag gi rgyud rin po che 'od gsal chen po las /",
    "NG0047:221": "chos sku ka nas dag pa rin po che 'od gsal 'bar ba bstan pa'i le'i ste @#//",
    "NG0047:222": "bzhi pa'o //    // de nas rdo rje 'dzin pas zhus pa /",
    "NG0047:223": "kye kye bcom ldan mkhyen gsal rig / shes rab",
    "NG0047:224": "sku lnga ka nas ji ltar dag / shes rab",
    "NG0047:225": "sku lnga'i bzhugs tshul ji ltar gsal //",
    "NG0047:226": "dri ma phra rags rtsal snang ji ltar gsal //",
    "NG0047:227": "dag pa'i ngang du grol thabs ji ltar lags //",
    "NG0047:228": "'dus pa'i tshogs la nges par bka' stsol cig / rdo rje 'chang gis bka' stsal pa //",
    "NG0047:229": "rdo rje 'dzin pa nges zung zhig / chos sku snying po 'byung lngar ldan //",
    "NG0047:230": "rang gi rig pa mi 'gag par //",
    "NG0047:231": "bum pa'i nang gi mar me bzhin //",
    "NG0047:232": "'byung lnga'i go nas rig pa 'gyur //",
    "NG0047:233": "dbugs med 'gyu ba ye shes rlung *//",
    "NG0047:234": "shes rab gsal ba lngar ldan pas //",
    "NG0047:235": "'od kyi mtshan ma ka nas dag / gsal pa'i me tog shes rab sku lnga la //",
    "NG0047:236": "ma rig las byung yul gyi rjes 'brangs pas //",
    "NG0047:237": "dngos mtshan gzugs med rnam rtog chas //",
    "NG0047:238": "gsal 'grib skye dang 'gags par bcas //",
    "NG0047:239": "yid gnyis mtshan mar zhen snang ka nas dag /",
    "NG0047:240": "de med de 'dzin pa yi zhen pa ka nas",
    "NG0047:241": "dag / shes rab sku lnga'i 'dug tshul ni //",
    "NG0047:242": "chos sku 'byung lnga'i rang bzhin can //",
    "NG0047:243": "mi g.yo gsal la mi rtog pa //",
    "NG0047:244": "phyogs lhung med pa'i shes rab la //",
    "NG0047:245": "chos sku dran rtog med pa'i thugs //",
    "NG0047:246": "snying po bcud 'dril mtshan ma med pa'i sku //",
    "NG0047:247": "sku yi rang bzhin snying po 'byung ba lnga //",
    "NG0047:248": "dngos med 'gyur med yon tan dri ma med //",
    "NG0047:249": "thog ma gnyis med 'byung ba lnga yi bdag / de ltar ma 'gags rig pa'i ye shes rlung *//",
    "NG0047:250": "dbugs med 'gyu ba shes rab ngor snang ba //",
    "NG0047:251": "sa rlung dal gsal sku lnga 'char ba'i rgyu //",
    "NG0047:252": "chu yi rlung 'gyus sku lnga'i ngo bor 'gril //",
    "NG0047:253": "me yi rlung 'gyus sku lnga phyag rgyar rdzogs //",
    "NG0047:254": "rlung gi rlung 'gyus chos nyid klong du bskyod //",
    "NG0047:255": "sku mdog phyag rgya ma 'dres so sor gsal //",
    "NG0047:256": "rang bzhin ma 'gags brjod du med pa'i gsung *//",
    "NG0047:257": "shes rab don la mtshan ma'i phyag rgya med //",
    "NG0047:258": "shes rab rang bzhin ye nas gsal ba la //",
    "NG0047:259": "sprul ba'i sku lnga wal le khyug ge gsal //",
    "NG0047:260": "dngos mtshan med pas gdul byas mthong ba med //",
    "NG0047:261": "shes rab yin pas rang gsal 'gag pa med //",
    "NG0047:262": "yid 'das kun tu rgyu bas gzung 'dzin med //",
    "NG0047:263": "'dus byas tsam la sgyu ma tsam snang ngang *//",
    "NG0047:264": "yid kyi yul 'gyur phyogs mthun mtshan ma yang *//",
    "NG0047:265": "shes rab sku lnga rin chen 'od gsal te //",
    "NG0047:266": "rlung gi stobs las yid kyi rnam pa byung *//",
    "NG0047:267": "rlung lnga 'thabs pas 'byung lnga rdzogs par byas //",
    "NG0047:268": "chos nyid klong na ye shes sgyu ma tsam //",
    "NG0047:269": "me long gzugs snang chu zla 'ja' tshon tsam //",
    "NG0047:270": "ma 'gags dngos med ma 'dres so sor snang *//",
    "NG0047:271": "phyi nang blos btags shes rab sku bsgribs kyang *//",
    "NG0047:272": "shes rab ngo la dngos mtshan ka nas dag / de tsam snang ba shes rab sku yi gdangs //",
    "NG0047:273": "de ltar rtogs pa ka dag shes rab dang *//",
    "NG0047:274": "so sor rtog pa'i shes rab ngo la gsal //",
    "NG0047:275": "dbugs dang bral bas dri ma rang @#//",
    "NG0047:276": "dag 'gyur //",
    "NG0047:277": "chu lbu'i nang du byad kyi gdangs shar bzhin //",
    "NG0047:278": "stong gsal ma 'gags shin tu phra ba'i bdag / man shel klong na ma 'dres gsal ba ltar //",
    "NG0047:279": "chos sku dri med zang thal ngang na gsal //",
    "NG0047:280": "zhes gsungs so //",
    "NG0047:281": "dri me ka dag gi rgyud rin po che 'od gsal chen po las /",
    "NG0047:282": "shes rab ka dag gi rin po che 'od gsal",
    "NG0047:283": "bar bstan pa'i le'u ste lnga pa'o // // de",
    "NG0047:284": "nas rdo rje 'dzin pas zhus pa /",
    "NG0047:285": "kye kye bcom ldan thugs rje can //",
    "NG0047:286": "sprul sku ka nas ji ltar dag sprul sku'i gnas lugs ji ltar bzhugs //",
    "NG0047:287": "dri ma phra rags ci las byung *//",
    "NG0047:288": "dri ma gnyis po dag pa'i dag lugs gang */",
    "NG0047:289": "zhes zhus so //",
    "NG0047:290": "rang byung thugs rjes bka' stsal ba //",
    "NG0047:291": "chos nyid ka nas dag pa yi //",
    "NG0047:292": "me long g.ya' dag lta bu la //",
    "NG0047:293": "rang byung ye shes zer shar ba //",
    "NG0047:294": "mi 'gyu ba yi 'gyu ba ste //",
    "NG0047:295": "ye shes rlung gis zer lnga bskyed //",
    "NG0047:296": "thugs rje rgyun gyi thag par shar //",
    "NG0047:297": "chos nyid dag pa'i klong du 'khyil //",
    "NG0047:298": "'byung ba lnga yi rlung chen gyis //",
    "NG0047:299": "bskyed bsdus smin bskyed lnga byas pas //",
    "NG0047:300": "chos sku'i 'bras bu gzugs skur smin //",
    "NG0047:301": "mi bskyod rin 'byung mtha' yas grub //",
    "NG0047:302": "snang mdzad kun tu zhal du shar //",
    "NG0047:303": "de ni chos sku sprul pa'i sku //",
    "NG0047:304": "shes rab sku yi rtsal stobs yin //",
    "NG0047:305": "phyis ni gdul bya rang snang la //",
    "NG0047:306": "'dul byed rig pa rang snang gsal //",
    "NG0047:307": "shes bya'i dkyil 'khor 'od du gsal //",
    "NG0047:308": "rang byung sku lnga 'od kyi sbubs nas 'thon //",
    "NG0047:309": "che ba'i ye shes ma btsal lhun gyis grub /",
    "NG0047:310": "thugs rje'i rgyud las thun mong gdul bya sgrol //",
    "NG0047:311": "dri med sku gsung thugs las g.yos pa med //",
    "NG0047:312": "bag chags spubs su gzugs phung zhi ba'i sku //",
    "NG0047:313": "phra rags sgrib pa rtog ge'i ngang la snang *//",
    "NG0047:314": "sku lnga'i yon tan rin chen 'bar ba'i 'od //",
    "NG0047:315": "ngo bo ka dag phra rags gdod nas med //",
    "NG0047:316": "de ltar rtogs pas theg pa brgyad po ltar //",
    "NG0047:317": "rtsol bsgrub ma byas dri ma ka nas dag / ma btsal lhun grub sku dag ye shes gsal //",
    "NG0047:318": "so sor rtog pa'i shes rab spyan ngo la //",
    "NG0047:319": "dbugs dang bcas nas snying po gzhi la rdzogs //",
    "NG0047:320": "sgrib med ye shes 'gro ba kun la khyab //",
    "NG0047:321": "dbugs dang bral ba'i ka dag klong na gsal //",
    "NG0047:322": "ye shes 'od kyi bum pa'i gsang rum nas //",
    "NG0047:323": "phyag rgya'i snang ba gang bstan ngang du gnas //",
    "NG0047:324": "sku dang ye shes rgyu yin klong du thim //",
    "NG0047:325": "shes rab sku la mtshan ma'i gzugs med pas //",
    "NG0047:326": "mtshan ma'i sku la rtog pa mi mnga' bar //",
    "NG0047:327": "ye shes klong na tha dad med par bzhugs //",
    "NG0047:328": "zhes gsungs so //",
    "NG0047:329": "dri med ka dag rin po che 'od gsal chen po'i rgyud las /",
    "NG0047:330": "sprul sku ka dag rin po che 'od gsal bar bstan pa'i le'u ste drug pa'o ///",
    "NG0047:331": "/ rdo rje 'dzin pas yang zhus pa //",
    "NG0047:332": "kye kye bcom ldan ye shes thugs //",
    "NG0047:333": "ye shes ka dag ji ltar dag / rang gi ngo bo ji ltar gnas //",
    "NG0047:334": "dri gsum snang ba ci yis snang */",
    "NG0047:335": "dri ma dag par gang @#//",
    "NG0047:336": "gis byed //",
    "NG0047:337": "'dus pa'i tshogs la gsung du gsol //",
    "NG0047:338": "zhes zhus so //",
    "NG0047:339": "bcom ldan 'das kyis bka' stsal pa /",
    "NG0047:340": "e ma ho //",
    "NG0047:341": "rdo rje 'dzin pa la sogs nyon //",
    "NG0047:342": "dang por rgyu med rang byung ye shes ngang *//",
    "NG0047:343": "bar du rkyen med bde ba chen po'i ngang */",
    "NG0047:344": "ma bcos 'bras bu ye shes rnam lngar snang *//",
    "NG0047:345": "'dus byas 'phral byung ka nas dag pa'i don //",
    "NG0047:346": "phyogs lhung med pa'i shes rab las //",
    "NG0047:347": "'byed pa med pa'i shes rab shar //",
    "NG0047:348": "ma rig gti mug ka nas dag / dri ma",
    "NG0047:349": "phra ba'i phra ba dag / 'byed pa med pa'i",
    "NG0047:350": "shes rab dang *// mnyam nyid bde bar khod bsnyams pas //",
    "NG0047:351": "nga rgyal phrag dog dri ma phra pa med //",
    "NG0047:352": "shes rab rang gsal rang snang la //",
    "NG0047:353": "chags sdang skye ba'i yul med pas //",
    "NG0047:354": "rags pa'i dri ma ka nas dag / ye shes rang gi 'dug tshul ni //",
    "NG0047:355": "rnam grangs brtsi lugs grangs med kyang *//",
    "NG0047:356": "blo nyams phyogs tsam cha mthun yin //",
    "NG0047:357": "nges pa'i 'dug tshul ye shes lnga //",
    "NG0047:358": "lnga po gsum 'dus de nyid nyag gcig dang */",
    "NG0047:359": "chos rnams 'byung gnas ka nas dag / ka dag dbyings nyid chos sku ye shes nyid //",
    "NG0047:360": "snying po 'bru lnga phud che //",
    "NG0047:361": "de dang bral ba de nyid rang dag 'gyur //",
    "NG0047:362": "zhes gsungs so //",
    "NG0047:363": "dri med ka dag gi rgyud rin po che 'od gsal ba las /",
    "NG0047:364": "shes rab ka dag rin po che 'od du bstan",
    "NG0047:365": "pa'i le'u ste brgyad pa'o // // de nas yang",
    "NG0047:366": "gsang ba'i bdag pos zhus pa //",
    "NG0047:367": "kye kye bcom ldan mi g.yo mgon //",
    "NG0047:368": "dgongs pa ka dag ji ltar dag / dgongs pa'i 'dug tshul gang dang gang *//",
    "NG0047:369": "phra rags snang ba gang las byung *//",
    "NG0047:370": "bsal zhing bri ba'i thabs rnams gang */",
    "NG0047:371": "'dus pa'i tshogs la bshad du gsol //",
    "NG0047:372": "zhes zhus so //",
    "NG0047:373": "mi g.yo mgon gyis bka' stsal pa //",
    "NG0047:374": "e ma rdo rje 'dzin la sogs //",
    "NG0047:375": "ma bcos ngang las g.yos med rtog pa med //",
    "NG0047:376": "rgya mtsho 'dra ste mi g.yo yul med pas //",
    "NG0047:377": "rags pa'i dri ma snang ba ka nas dag / rang byung sku dang ye shes mi 'gag pas //",
    "NG0047:378": "don gyi ngo la gsal 'grib gdod nas med //",
    "NG0047:379": "de phyir rang bzhin me stag lta bu la //",
    "NG0047:380": "bying rmugs myos 'thibs ka nas dag / ka dag rang gi dgongs pa la //",
    "NG0047:381": "rang gi 'dug tshul bag chags kyi //",
    "NG0047:382": "zhen pa ye nas rnam par dag / de phyir",
    "NG0047:383": "phra ba'i phra ba dag / rang gi 'dug tshul",
    "NG0047:384": "gcig las med mod kyang *//",
    "NG0047:385": "blo dang sbyar nas rnam pa gnyis su bstan //",
    "NG0047:386": "bsgom du yod dang med dang rnam pa gnyis //",
    "NG0047:387": "bsgom du med pa'i don bstan pa //",
    "NG0047:388": "bsgom bya sku dang ye shes gnyis //",
    "NG0047:389": "rang gi rig par ye gnas pas //",
    "NG0047:390": "rig pa rgyun chad med pa la //",
    "NG0047:391": "ma rmugs gsal pa'i rtogs mtha' bral //",
    "NG0047:392": "ngang bzhag bsam bral nyid du bde //",
    "NG0047:393": "bsgoms na dgongs pa'i dgra gnyis gzhom //",
    "NG0047:394": "mi rtog pa yi dgra rgod pas //",
    "NG0047:395": "gsal ba'i dgra yang bying bas bsal //",
    "NG0047:396": "bya ba btang la dal bar bsdad //",
    "NG0047:397": "dbang po lnga yi sgo mi @#//",
    "NG0047:398": "bcad //",
    "NG0047:399": "blo 'phang bstod pa rgod pa na //",
    "NG0047:400": "mig yang mi bsgul gzhag par bya //",
    "NG0047:401": "dbugs kyang cung zad tsam bzung ste //",
    "NG0047:402": "'og sgo lhod la blo 'phang smad //",
    "NG0047:403": "grang sar mi bsdad chang bzang po //",
    "NG0047:404": "mi bzi tsam btung thun bzung ngo *//",
    "NG0047:405": "rkun ma gnyis po mel tshes bsrung */",
    "NG0047:406": "ma tshor yid la byed pa ye //",
    "NG0047:407": "dgongs pa rang sar bskul ba ni //",
    "NG0047:408": "yid rtog rkun bus mi rtog brku //",
    "NG0047:409": "'on tang dgongs pa dngos po'i gshis //",
    "NG0047:410": "de ni bsgom pa'i bslab thabs so //",
    "NG0047:411": "ma bcos ngang gis de la gnas //",
    "NG0047:412": "bying rgod ma shor rang bzhin no //",
    "NG0047:413": "gsal la mi rtog de nyid mi 'byed pas //",
    "NG0047:414": "bdag nyid chen po rang rig rgyal por bzhag / sku gsum rang bzhin rin chen 'od gsal ba //",
    "NG0047:415": "de yis mngon du gyur ba yin //",
    "NG0047:416": "nyams stobs mthong snang rang bzhin shugs kyis 'char //",
    "NG0047:417": "nyin gyi rigs la ji bzhin brda' la blta //",
    "NG0047:418": "snang ba phyung la yun du dmigs la gtad //",
    "NG0047:419": "mtshan gyi rigs la sgron ma'i snang ba blta //",
    "NG0047:420": "nyal ba'i dus su ma bcos ngang la bzhag / rlung gi rta la rig pa'i sku rgyu ba //",
    "NG0047:421": "kha dang thugs su rang snang snang ba shar //",
    "NG0047:422": "bag la nyal ba mngon du dbyung ba'i thabs //",
    "NG0047:423": "gong bstan bzhin du bzhag nas dbyung *//",
    "NG0047:424": "dri ma phra rags tsam du snang ba yang *//",
    "NG0047:425": "rang gi dri ma 'od du dbyung *//",
    "NG0047:426": "rang bzhin yon tan rin chen 'od gsal du //",
    "NG0047:427": "'phro rgod rtog dpyod rang gi rtsal yin pas //",
    "NG0047:428": "blo dman dag gi blo yi dri ma yang *//",
    "NG0047:429": "rtogs ldan ngo la rin chen 'od du gsal //",
    "NG0047:430": "de ltar rtogs pas rtsol ba ma byas par //",
    "NG0047:431": "shes pa'i ngo la da lta nyid nas dag / dbugs dang bral nas ka dag ngang la gnas //",
    "NG0047:432": "zhes gsungs so //",
    "NG0047:433": "dri med ka dag rin po che 'od gsal ba'i rgyud las /",
    "NG0047:434": "dgongs pa ka dag 'od gsal du bstan pa'i le'u",
    "NG0047:435": "ste dgu pa'o // // de nas ston pas gdams",
    "NG0047:436": "pa / e ma ho rdo rje lag na 'chang *//",
    "NG0047:437": "gsang ba'i don ni ngas bshad rgyud //",
    "NG0047:438": "kun la ma bstan rin chen gter du sbos //",
    "NG0047:439": "skal ldan can gyi bdud rtsi sman //",
    "NG0047:440": "skal med dug tu gyur ta re //",
    "NG0047:441": "zhes gsungs so //",
    "NG0047:442": "e ma ho rdo rje 'chang chen pos //",
    "NG0047:443": "dri med ka dag rin chen 'od gsal 'di //",
    "NG0047:444": "dri med dgongs pa 'dis rtogs pas //",
    "NG0047:445": "blo yi rnam rtog kun dang bral //",
    "NG0047:446": "mgon po nyid la rjes yi rang *//",
    "NG0047:447": "zhes gsungs so //",
    "NG0047:448": "dri med ka dag 'od gsal chen po'i rgyud las /",
    "NG0047:449": "rgyud gtad pa dang */",
    "NG0047:450": "rjes su yi rang ba'i le'u ste bcu pa'o //",
    "NG0047:451": "// rdzogs pa chen po dri med ka dag gi"
}