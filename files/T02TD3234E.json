{
    "T02TD3234E:8a-0": "@8a # // rgya gar skad du /",
    "T02TD3234E:8a-1": "aa shva ka k'a na t'a m'a r'i tsyee s'a dha nam /",
    "T02TD3234E:8a-2": "bod skad du /",
    "T02TD3234E:8a-3": "mya ngan med la dga' ba'i 'od zer can gyi sgrub thabs /",
    "T02TD3234E:8a-4": "rang gi snying gar sna tshogs padma zla ba'i steng du yi ge mam ser po rnam par bkod la de kho na bzhin du thams cad dang bdag nyid kyang so sor snang ba tsam du bsdus te /",
    "T02TD3234E:8a-5": "aom rang bzhin gyis rnam par dag pas chos thams cad rang bzhin rgyas rnam par dag pa ni bdag yin no zhes brjod par bya'o //",
    "T02TD3234E:8a-6": "de nas yi ge mam de yongs su gyur pa shing mya ngan med kyi phung po'o //",
    "T02TD3234E:8a-7": "yang yi ge mam mo /",
    "T02TD3234E:8a-8": "de dag thams cad yongs su gyur pas kyang bcom ldan 'das ma sku mdog ser mo zhal gcig phyag gnyis ma ste /",
    "T02TD3234E:8a-9": "rnam par snang mdzad kyis nye bar mdzes par byas pa'i rin po che'i dbu rgyan dang ldan pa /",
    "T02TD3234E:8a-10": "lhag par gsal bar byed pa'i gser gyi mdog can /",
    "T02TD3234E:8a-11": "sna tshogs padma dang zla ba la g-yon bskum pas gnas pa'i phag la bcibs pa /",
    "T02TD3234E:8a-12": "gzhon pa lang tshol ba bcing dregs ba dang ldan pa /",
    "T02TD3234E:8a-13": "mthor bteg pa'i phyag g-yon pas ni shing ljon pa mya ngan med kyi yal ga bsgril te bsnams pa /",
    "T02TD3234E:8a-14": "g-yas pas ni mchog sbyin pa'o //",
    "T02TD3234E:8a-15": "do shal la sogs pas sku brgyan par gyur pa /",
    "T02TD3234E:8a-16": "na bza' dkar po smad g-yogs su bsnams pa /",
    "T02TD3234E:8a-17": "rang gi snying ga'i yi ge mam las phag gi gzugs kyi 'od zer du ma spros pas ma rungs pa rnams 'joms par byed par bsam par bya ba'o //",
    "T02TD3234E:8a-18": "aom m'a r'i tsyee sv'a h'a /",
    "T02TD3234E:8a-19": "de nas ji lta ba bzhin du gshegs su gsol par ji ltar ba de bar rgyu bar bya ba'o //",
    "T02TD3234E:8a-20": "yul gzhan du 'jug na lam du 'gro bar gyur na ni /",
    "T02TD3234E:8a-21": "bdag nyid kyis stod g-yogs kyi grva nas bzung la sngags 'di lan bdun gyi bar du yongs su bsngags shing /",
    "T02TD3234E:8a-22": "bzlas pa'i gos kyi tha ma bzung ste ji lta ba bzhin du mdud pa byas la 'gro bar bya ste /",
    "T02TD3234E:8a-23": "chom rkun la sogs pas 'tshe bar mi 'gyur ro //",
    "T02TD3234E:8a-24": "mngon par 'dod pa'i yul du phyin nas ni mdud pa 'grol bar bya ba'o //",
    "T02TD3234E:8a-25": "'di ni gdams ngag go //",
    "T02TD3234E:8b-0": "mya ngan med la dga' ba'i 'od zer can gyi sgrub @8b thabs rdzogs so //",
    "T02TD3234E:8b-1": "aa bha ya las tshul khrims rgyal mtshan gyis bsgyur ba'o//"
}