{
    "T02D2752:132b-0": "@132b * // 'phags pa spyan ras gzigs sku gsum dang ldan pa la phyag 'tshal lo //",
    "T02D2752:132b-1": "de nas /",
    "T02D2752:132b-2": "mchod rdzogs sprul pa'i sku 'chang ba //",
    "T02D2752:132b-3": "zhes bya ba 'byung ba'i sgrub thabs bshad par bya'o //",
    "T02D2752:132b-4": "lus can kun gyi sems dbus la gnas bde chen 'dod gsal dri med sku //",
    "T02D2752:132b-5": "de stobs kyis snang dpe byad brgyad cu de bzhin mtshan mchog sum cu gnyis //",
    "T02D2752:132b-6": "bcu gnyis mdzad sogs ji lta ji ltar gdul bya'i rim bzhin de lta de //",
    "T02D2752:132b-7": "ston mdzad sku gsum rtag tu lhun grub 'jig rten mgon la phyag 'tshal 'dud //",
    "T02D2752:132b-8": "drang srong mchog gi pho brang mchog / po ta la yi ri bo yi //",
    "T02D2752:132b-9": "rtse nas skyob pa spyan ras gzigs //",
    "T02D2752:132b-10": "sku gsum zhes pa 'di bskyod bya //",
    "T02D2752:132b-11": "de ni zla ba'i kha dog go //",
    "T02D2752:132b-12": "zhal gsum g-yas sngo g-yon dmar //",
    "T02D2752:132b-13": "dbus dkar zhi ba'i spyan gsum //",
    "T02D2752:132b-14": "rab tu g-yo ba'i tshul yin //",
    "T02D2752:132b-15": "phyag drug dang po gnyis kyi //",
    "T02D2752:132b-16": "lte ba la gzhag mchog mdzad //",
    "T02D2752:132b-17": "g-yas kyi gnyis par chos 'chad //",
    "T02D2752:132b-18": "g-yon na padma 'dab rgyas //",
    "T02D2752:132b-19": "g-yas kyi gsum pa mchog spyin //",
    "T02D2752:133a-0": "g-yon pa bgrang @133a * //",
    "T02D2752:133a-1": "phreng 'dzin pa //",
    "T02D2752:133a-2": "zhabs gnyis skyil krung brtan bcas //",
    "T02D2752:133a-3": "mi g-yo 'dzum zhal dang po'o //",
    "T02D2752:133a-4": "de yi thugs ni pad rgyas //",
    "T02D2752:133a-5": "dri med mdzes dbus hr'i: yig / kun da ltar dkar 'od 'phro //",
    "T02D2752:133a-6": "mi brjed dran pas bsgom bya //",
    "T02D2752:133a-7": "aom a'a: hr'i: tri k'a ya lo ka n'a th'a",
    "T02D2752:133a-8": "sv'a pa r'a rth'a si ddha kar h'um h'um h'um",
    "T02D2752:133a-9": "/ nyi shu gcig bcas sngags 'di sngags pa yis //",
    "T02D2752:133a-10": "nam langs thog thag nyi ma 'char ka dang //",
    "T02D2752:133a-11": "zla ba tshe dang tshe brgyad nya ba'i tshe //",
    "T02D2752:133a-12": "stong nyid bde chen snying rje'i yid kyis bzlas //",
    "T02D2752:133a-13": "gang tshe mi rtog bskyed pa'i rim pa gsal gyur cing //",
    "T02D2752:133a-14": "sna tshogs phrin las sems la dbang gyur thob pa'i tshe //",
    "T02D2752:133a-15": "ci rigs rnam bzhi phrin las mthu la sbyar ba yis //",
    "T02D2752:133a-16": "'gro ba 'di dag myur du de yi dbang du 'gyur //",
    "T02D2752:133a-17": "de las sems ni dri med spros bral mi g-yo ste /",
    "T02D2752:133a-18": "'di ltar de ni gzung dang 'dzin pa'i g-yeng ba zad //",
    "T02D2752:133a-19": "de thob byed pa'i rdo rje 'dzin pa'i bka' drin las //",
    "T02D2752:133a-20": "sems ni sa bon hr'i: yig la gnas brtan pas 'grub //",
    "T02D2752:133a-21": "gang zhig nges pas skad cig de la phyogs bcu yi //",
    "T02D2752:133a-22": "rgyal dang de sras nyan thos la sogs 'khor mang po //",
    "T02D2752:133a-23": "snang dang mi snang bde chen phun tshogs ston pa'i sku //",
    "T02D2752:133a-24": "dngos gsum dri med dag pa'i sku gsung thugs 'grub 'gyur //",
    "T02D2752:133a-25": "rtogs pas mi zad stong nyid snying rje zung 'jug gang //",
    "T02D2752:133a-26": "mthong ba'i mthu las de nyid ma rtogs sems can la //",
    "T02D2752:133a-27": "ji ltar gang 'dul de lta de la de ston pa'i //",
    "T02D2752:133a-28": "mdzad pa dpag med 'od zer phung po las sprul bya //",
    "T02D2752:133a-29": "ji ltar sku gsum mdzad dang 'di dag nyid kyi las //",
    "T02D2752:133a-30": "thub pa rnams kyis bstan pa 'dzin pa'i sngags pa de nyid yin //",
    "T02D2752:133a-31": "de las nyin re 'ang bsod nams phung po mtha' yas 'gyur //",
    "T02D2752:133a-32": "zla brgyad dam gsum mam gcig na rtags mthong blo mchog 'gyur //",
    "T02D2752:133a-33": "tshangs dang brgya byin 'khor los sgyur sogs mgos gtugs phyag 'tshal dang //",
    "T02D2752:133a-34": "smin mtshams nas 'thon nyi zla skar tshogs rnam par 'phro ba dang //",
    "T02D2752:133a-35": "seng ge glang chen sha ra na gzhon phyogs bcur rgyug pa nyid //",
    "T02D2752:133a-36": "'od kyis lus thob bdud rtsi'i chu rgyun srin lag rtse nas 'bab pa'o //",
    "T02D2752:133b-0": "yang na rkang gnyis lha dang klu dbang gis bteg mkha' la @133b 'gro //",
    "T02D2752:133b-1": "po ta la dang dga' ldan bde ldan gnas sogs phyin pa dang //",
    "T02D2752:133b-2": "rin chen gzhal med sgo stong bye ba nas zhugs te stong gnas //",
    "T02D2752:133b-3": "mgon po nyid phyag glang chen sna ltas bdag gi spyi bor reg pa'o //",
    "T02D2752:133b-4": "'di dag mthong nas blo ldan snyems med the tshom med pa dang //",
    "T02D2752:133b-5": "brtson 'grus lhag bskyed slar yang ji skad bshad pa'i rnal 'byor la //",
    "T02D2752:133b-6": "sbyor ba lhag mos nyin re lan gsum sgom par byed na ni //",
    "T02D2752:133b-7": "mi de myur ru spyan ras gzigs kyi blo gros dam pa thob par 'gyur //"
}