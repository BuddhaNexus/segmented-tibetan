{
    "T02D3478:128a-0": "@128a # // rgya gar skad du /",
    "T02D3478:128a-1": "tsanda ma h'a ro sha na s'a dha na kalpa /",
    "T02D3478:128a-2": "bod skad du ;",
    "T02D3478:128a-3": "gtum po chen po'i sgrub thabs cho ga dang bcas pa /",
    "T02D3478:128a-4": "'phags pa mi g-yo ba la phyag 'tshal lo //",
    "T02D3478:128a-5": "pus mo'i lha nga sar btsugs phyag g-yas ral gri bsnams //",
    "T02D3478:128a-6": "cig shos phyag ni khu tshur sdigs mdzub zhags pa bsnams //",
    "T02D3478:128a-7": "sku lus sra mkhregs gtum zhing 'bar ba khro ba'i spyan //",
    "T02D3478:128a-8": "bgegs 'joms mi g-yo srid pa'i bgegs rnams zhi bar mdzad //",
    "T02D3478:128a-9": "phyogs bcur bzhugs pa'i sangs rgyas dang //",
    "T02D3478:128a-10": "byang chub sems dpa' 'dren pa rnams //",
    "T02D3478:128a-11": "de rnams rnam pa sna tshogs pa'i //",
    "T02D3478:128a-12": "me tog la sogs blo yis mchod //",
    "T02D3478:128b-0": "sdug bsngal rnams bltas @128b bskyab pa'i phyir //",
    "T02D3478:128b-1": "bdag gi lus nyid dbul bar bgyi //",
    "T02D3478:128b-2": "sngags pas dge ba spel ba'i phyir //",
    "T02D3478:128b-3": "sdig pa rnams ni bshags par bgyi //",
    "T02D3478:128b-4": "rdzogs sangs rgyas dang byang sems tshogs //",
    "T02D3478:128b-5": "slob dang mi slob sems can gyi //",
    "T02D3478:128b-6": "bsod nams rang bzhin ma lus pa //",
    "T02D3478:128b-7": "de la rjes su yi rang ngo//",
    "T02D3478:128b-8": "dkon mchog gsum la skyabs su 'gro //",
    "T02D3478:128b-9": "rdzogs pa'i byang chub nges par bsten //",
    "T02D3478:128b-10": "tshad med pa yi gnas bzhi po //",
    "T02D3478:128b-11": "rim pa ji bzhin bsgom par bya //",
    "T02D3478:128b-12": "mtshan nyid dang bral stong pa nyid //",
    "T02D3478:128b-13": "rgyu dang bral bas mtshan ma med //",
    "T02D3478:128b-14": "smon lam las kyang rnam grol ba'i //",
    "T02D3478:128b-15": "ngo bo nyid kyi rang bzhin bsgom //",
    "T02D3478:128b-16": "sna tshogs padma nyi ma'i dbus //",
    "T02D3478:128b-17": "h'um yig las byung bzhugs par bsgom //",
    "T02D3478:128b-18": "dpa' bo spyan gnyis dmar po ste //",
    "T02D3478:128b-19": "phyag gnyis rin chen cod pan can //",
    "T02D3478:128b-20": "mgon po sdig pa 'phral du spang //",
    "T02D3478:128b-21": "ji ltar 'dod pa yongs su skong //",
    "T02D3478:128b-22": "zar ma'i me tog lta bu'i mdog / sangs rgyas dri med 'od zer 'gyed //",
    "T02D3478:128b-23": "mche bas mchu ni nges par mnan //",
    "T02D3478:128b-24": "rgyan rnams kun gyis rnam par brgyan //",
    "T02D3478:128b-25": "g-yon pa sdigs mdzub zhags pa ste //",
    "T02D3478:128b-26": "pus mo g-yon pa sa la btsugs //",
    "T02D3478:128b-27": "phyag na ral gri bsnams pa yi //",
    "T02D3478:128b-28": "dpal ldan khro bo gtum po che //",
    "T02D3478:128b-29": "'jigs byed chen po zur gyis gzigs ;",
    "T02D3478:128b-30": "/ mi bzad 'jigs par byed pa po //",
    "T02D3478:128b-31": "ye shes sems dpa' gzi brjid che //",
    "T02D3478:128b-32": "dam tshig sems dpa' mtshungs par blta //",
    "T02D3478:128b-33": "sngags pas de yi thugs ka ru //",
    "T02D3478:128b-34": "sa bon mtshan ma yang dag ldan //",
    "T02D3478:128b-35": "lha yi rnam par sbyor ba yis //",
    "T02D3478:128b-36": "bsam gtan skyon sngags bzlas bya //",
    "T02D3478:128b-37": "de las gsungs pa'i dngos grub ni //",
    "T02D3478:128b-38": "the tshom med pa nyid du 'thob //",
    "T02D3478:128b-39": "de la sngags kyi rgyal po ni 'di yin te /",
    "T02D3478:128b-40": "aom tsanda ma h'a ro sha na h'um phat //",
    "T02D3478:128b-41": "sngags kyi rgyal po 'di lan cig brjod pas /",
    "T02D3478:128b-42": "sdig pa thams cad nges par sreg cing thams cad du nges par srung ba dang /",
    "T02D3478:128b-43": "sbed par byed do //",
    "T02D3478:128b-44": "sran ma la sogs pa rnams kyis brabs na 'byung",
    "T02D3478:128b-45": "po la sogs pa'i 'jigs pa 'joms par byed do",
    "T02D3478:128b-46": "// kham phor so ma btang ba la thod le",
    "T02D3478:128b-47": "kor gyis mngon par bris nas sgo ltag la dbyangs",
    "T02D3478:128b-48": "na byis pa gsar du skyes pa rnams srung bar",
    "T02D3478:129a-0": "// byed do // spra tshil gyis gzugs sor bzhi'i tshad du byas nas @129a * //",
    "T02D3478:129a-1": "de'i snying gar bsgrub bya'i ming dang bcas pa'i sngags",
    "T02D3478:129a-2": "gro ga la mngon par bris te bcug nas de'i",
    "T02D3478:129a-3": "khar tsher ma bcug na phyir rgol ba phur bus",
    "T02D3478:129a-4": "'debs par 'gyur ro //",
    "T02D3478:129a-5": "rkang pa la btsugs na 'gro 'phro la rengs par 'gyur ro //",
    "T02D3478:129a-6": "snying gar btsugs na khros pa zhi bar 'gyur ro ;",
    "T02D3478:129a-7": "/ mi'i rje ngar gyi phur bu'am /",
    "T02D3478:129a-8": "lcags kyi phur bu gang dang gang gis ming bzung",
    "T02D3478:129a-9": "ste lus la btab na de dang de rnam par",
    "T02D3478:129a-10": "'jig par 'gyur ro //",
    "T02D3478:129a-11": "dgra'i sgo khar sbas na brlag par 'gyur ro //",
    "T02D3478:129a-12": "khyi nag po'i thod pa la ming dang bcas pa",
    "T02D3478:129a-13": "bris nas klu'i gnas su sbas na mdzes zin par",
    "T02D3478:129a-14": "'gyur ro ; / rabs chad kyi thod pa la",
    "T02D3478:129a-15": "sngags dang bcas te bris nas rabs chad kyi dur",
    "T02D3478:129a-16": "khrod du sbas na rabs chad par 'gyur ro //",
    "T02D3478:129a-17": "ro mtsho lkugs par sbas na thams cad rengs par 'gyur ro //",
    "T02D3478:129a-18": "me thab tu sbas na rims kyis 'chi'o //",
    "T02D3478:129a-19": "dur khrod kyi thal ba la mngon par bsngags nas",
    "T02D3478:129a-20": "dgra bo'i sgo glegs la btags na de skrod par",
    "T02D3478:129a-21": "'gyur ro // ral gri la mngon par bsngags nas g-yul du zhugs na rgyal bar 'gyur ro //",
    "T02D3478:129a-22": "bya ba gang la 'jug pa na gtor ma btang na de 'grub par 'gyur ro //",
    "T02D3478:129a-23": "sngags pas dge ba dang mi dge ba'i las gang",
    "T02D3478:129a-24": "dang gang 'dod ba bzlas pa tsam gyis 'grub par",
    "T02D3478:129a-25": "'gyur ro // bdag gis bris las gang thob pa'i //",
    "T02D3478:129a-26": "dge bas sems can don grub cing //",
    "T02D3478:129a-27": "des 'dir 'jig rten ma lus pa //",
    "T02D3478:129a-28": "rdzogs pa'i byang chub snod ldan shog / gtum po",
    "T02D3478:129a-29": "chen po'i sgrub thabs cho ga dang bcas pa rdzogs",
    "T02D3478:129a-30": "so / //"
}