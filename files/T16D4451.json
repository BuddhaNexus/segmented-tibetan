{
    "T16D4451:385b-0": "@385b * // lta ba rin chen sgron ma bzhugs //",
    "T16D4451:385b-2": "# // gdod nas ma skyes rnam dag byang chub sems //",
    "T16D4451:385b-3": "rgyal ba rgya mtsho'i thugs dang ye nas mnyam //",
    "T16D4451:385b-4": "rig dang gti mug sgyu ma'i khyad par las //",
    "T16D4451:385b-5": "srid dang rnam grol rgyu dang 'bras bur snang //",
    "T16D4451:385b-6": "dngos po med phyir dngos por rtog pa'ang med //",
    "T16D4451:385b-7": "chos can mi dmigs chos nyid yod ma yin //",
    "T16D4451:385b-8": "zhen pa bzlog phyir rkyen bshad ma gtogs pa ;",
    "T16D4451:385b-9": "/ chos kyi ngang la tshig med brjod du med //",
    "T16D4451:385b-10": "snang ba nyid na med pa'i smig rgyu la //",
    "T16D4451:385b-11": "shes ldan rnams ni med pa'i blo mi 'byung //",
    "T16D4451:385b-12": "chos rnams rang bzhin ma skyes rtogs pa yi //",
    "T16D4451:385b-13": "mkhas pas skye med stong par sgro mi 'dogs //",
    "T16D4451:385b-14": "ji bzhin ma skyes gdod nas zhi ba yi //",
    "T16D4451:385b-15": "gnyis med spros bral rang rig blo ldan pa //",
    "T16D4451:385b-16": "brjod med ngang tsam du yang mi gnas na //",
    "T16D4451:385b-17": "dngos dang tha snyad 'dzin par ga la 'gyur //",
    "T16D4451:385b-18": "bdag med chos sku byang chub snying po bas //",
    "T16D4451:385b-19": "gzhan nas btsal zhing thob ba ma yin yang //",
    "T16D4451:385b-20": "rmi lam sad nas gzugs dang bral ba bzhin //",
    "T16D4451:385b-21": "sgrib spangs byang chub thob ces rgyal bas gsungs //",
    "T16D4451:386a-0": "@386a * // rmi lam skyes bus dug 'thungs ji bzhin du //",
    "T16D4451:386a-1": "srid rgyu nyon mongs las rnams de ltar shes //",
    "T16D4451:386a-2": "rmi lam dug nad sdug bsngal bzod dka' ba //",
    "T16D4451:386a-3": "skye rgas na 'chi 'khor ba'i sdug bsngal yin //",
    "T16D4451:386a-4": "rmi lam nad sel sman dang 'dra ba ni //",
    "T16D4451:386a-5": "'phags lam rnam thar mang por rig par bya ;",
    "T16D4451:386a-6": "/ sdug bsngal khad kyis 'byor pa'i skad cig ma //",
    "T16D4451:386a-7": "shes rab ting 'dzin khyad par skye ba'i tshul //",
    "T16D4451:386a-8": "rmi lam nad bsal sos pa'i bde rnyed pa //",
    "T16D4451:386a-9": "sems kyi rang bzhin byang chub thob pa'i dpe //",
    "T16D4451:386a-10": "rmi lam nyid na rgyu 'bras mi bslu bzhin //",
    "T16D4451:386a-11": "ma rig gnyid log rnams la de ltar nges //",
    "T16D4451:386a-12": "rmongs pa'i gnyid sad shes rab ldan pa dang //",
    "T16D4451:386a-13": "'khor ba rmi lam lta bu'i dbang tsam du //",
    "T16D4451:386a-14": "'phags lam don brtson 'bras bu rig par gsal //",
    "T16D4451:386a-15": "rang bzhin mi 'gyur thob pa'i rlom sems med //",
    "T16D4451:386a-16": "mnyam pa'i don nyid blo dang ma mnyam na //",
    "T16D4451:386a-17": "tshig gi mnyam pas rtog pa'i klung mi bzlogs //",
    "T16D4451:386a-18": "dmyal sogs 'khor ba mnyam las ma g-yos kyang //",
    "T16D4451:386a-19": "sdug bsngal mi zad srid las 'khyam //",
    "T16D4451:386a-20": "ye nas rnam dag thob la med rig nas //",
    "T16D4451:386a-21": "shes rab thabs kyi rnal 'byor rab brtson zhing //",
    "T16D4451:386a-22": "sku gsung che ba'i yon tan kun bsdus pas //",
    "T16D4451:386a-23": "mtshan ma'i nyes dang ldan pa ga la yin //",
    "T16D4451:386a-24": "shes rab mchog gis log rtog sems sbyangs nas //",
    "T16D4451:386a-25": "ye shes tshogs chen rgyal ba chos kyi sku //",
    "T16D4451:386a-26": "dpe byad mtshan gyis ting 'dzin dbang thob nas //",
    "T16D4451:386a-27": "bsod nams tshogs chen rgyal ba gzugs kyi sku //",
    "T16D4451:386a-28": "rnam smin tshul gyis grub par mi lta zhing //",
    "T16D4451:386a-29": "ye shes gzhan nas thob par mi byed de //",
    "T16D4451:386a-30": "sku gsum ji bzhin sbyor bas 'bras bu'i mchog / rtsol byas bsgrub pa'i dbang gi rgyu yang yin //",
    "T16D4451:386a-31": "rang sems rnal 'byor shes rab ting 'dzin yin //",
    "T16D4451:386a-32": "sems can nyid na bde gshegs yul la 'jug / dag pa'i zhing du smon par mi byed de //",
    "T16D4451:386a-33": "snyigs ma lnga nyid bde ldan gnas su bsgom //",
    "T16D4451:386a-34": "shes rab gnas med chags ba'i rdul bral yang //",
    "T16D4451:386a-35": "snying rje sems can khams la skyo ba med //",
    "T16D4451:386a-36": "sgyu ma'i mtshan nyid ma 'gags mngon sum ste //",
    "T16D4451:386a-37": "mtshan med ro gcig don dam dbyings su rtogs //"
}