{
    "T02D2786:152b-0": "@152b * // 'phags pa thugs rje chen po dang ldan pa la phyag 'tshal lo //",
    "T02D2786:152b-1": "gsum la skyabs song sems bskyed ldan //",
    "T02D2786:152b-2": "'gro la phan 'dod bdag dul ba'i //",
    "T02D2786:152b-3": "skyes bu dam pa bsam gtan gyi //",
    "T02D2786:152b-4": "khang bur zhugs la rmi lam bsgom //",
    "T02D2786:152b-5": "btsun pa spyan ras gzigs kyi sku //",
    "T02D2786:152b-6": "btso ma gser gyi mdog ldan pa//",
    "T02D2786:153a-0": "@153a * // zhal gcig phyag bzhi g-yas dang po //",
    "T02D2786:153a-1": "'jigs skyob de bzhin g-yon du ni //",
    "T02D2786:153a-2": "padma dmar gnyis pa gnyis //",
    "T02D2786:153a-3": "ting 'dzin mchog gi phyag rgya'o //",
    "T02D2786:153a-4": "thugs kyi padmo kha zum pa'i //",
    "T02D2786:153a-5": "dbus su sems dngos hr'i: bsam bya //",
    "T02D2786:153a-6": "'di 'dra'i 'phags ba nyid du bdag / skad cig tsam gyis bsgoms nas ni //",
    "T02D2786:153a-7": "dge dang brtse dang dad pa yis //",
    "T02D2786:153a-8": "rnal 'byor rgyal po gnyid log bya //",
    "T02D2786:153a-9": "gang tshe gnyid du nye ba na //",
    "T02D2786:153a-10": "hr'i:yang thig le gnyis la bsdu //",
    "T02D2786:153a-11": "rim gyis thig le 'og ma yang //",
    "T02D2786:153a-12": "de bzhin thig le gong ma la'o //",
    "T02D2786:153a-13": "de las sna tshogs snang ba kun //",
    "T02D2786:153a-14": "rang gi lus la bsdus nas /",
    "T02D2786:153a-15": "de //",
    "T02D2786:153a-16": "pad dbus thig le nyag gcig la //",
    "T02D2786:153a-17": "chu la chu bzhin ji bzhen bzhag / sems ni",
    "T02D2786:153a-18": "dri med zung 'jug bdag / dngos med dngos bral",
    "T02D2786:153a-19": "rnam par dag /'od gsal chen po nyid la nyid",
    "T02D2786:153a-20": "// mngon sum mi g-yo brtan par gzung //",
    "T02D2786:153a-21": "tshul 'di rang bzhin mkha' 'dra ste //",
    "T02D2786:153a-22": "rnam pa thig le bde ba che //",
    "T02D2786:153a-23": "ngo bo kun tu ma 'gags pa'o //",
    "T02D2786:153a-24": "spyangs sdom can gyi chos gcig bzhed //",
    "T02D2786:153a-25": "de ltar sgyu 'dra chos kyi rang bzhin med //",
    "T02D2786:153a-26": "gzhan la ma rig bdag nyid snying dkyil brtan par gnas //",
    "T02D2786:153a-27": "rgyal ba rnams kyi gshegs shul gcig yin ma nor ba //",
    "T02D2786:153a-28": "bsgoms na de rjes rmi lam nyid du'ang de mthong 'gyur //",
    "T02D2786:153a-29": "gal te sgrib tshogs bud shing tshang tshing gis bsgribs pas //",
    "T02D2786:153a-30": "yang dag ji bzhin de tshe mngon du ma gyur na'ang //",
    "T02D2786:153a-31": "rnal 'byor rgyal pos re ba chad par mi bya ste //",
    "T02D2786:153a-32": "goms pa cung zad cig tu brtson 'grus g-yel mi bya //",
    "T02D2786:153a-33": "mdun gyis mkha' la sangs rgyas byang chub sems dpa' dang //",
    "T02D2786:153a-34": "nyan thos rang rgyal lha yi tshogs kyis yongs bskor ba'i //",
    "T02D2786:153a-35": "rgyal ba'i dkyil 'khor sprin gyi phung po ltar mthong 'gyur //",
    "T02D2786:153a-36": "de tshe de nas ring po mi thogs 'ong gsal 'thob //",
    "T02D2786:153a-37": "rnam dag 'khor lo padmo 'dam nas skyes pa bzhin //",
    "T02D2786:153a-38": "gnyid kyis myos 'gyur ma rig gis bslad blo gros 'di //",
    "T02D2786:153a-39": "rang gis rang dben mkha' la nyi ltar spros bral du //",
    "T02D2786:153a-40": "rtsol ba med nyid rang dbang mngon sum 'char bar byed //",
    "T02D2786:153a-41": "rmi lam skyes bus rmi lam gyi //",
    "T02D2786:153a-42": "grong du dga' dang mya ngan la //",
    "T02D2786:153a-43": "bzung ba rlom sems can yin la //",
    "T02D2786:153b-0": "de tshe de yes shes @153b par 'gyur //",
    "T02D2786:153b-1": "me long gzugs brnyan gsal ba ni //",
    "T02D2786:153b-2": "yod dang med dang gnyi ga dang //",
    "T02D2786:153b-3": "gnyis pa ma yin brjod min pa //",
    "T02D2786:153b-4": "de tshe yid ches mthong bar 'gyur //",
    "T02D2786:153b-5": "nam mkha'i ngos la dbang po'i gzhu //",
    "T02D2786:153b-6": "de bzhen ser sprin 'brug sgra can //",
    "T02D2786:153b-7": "thog mar skyes dang 'gag mi dmigs //",
    "T02D2786:153b-8": "'od gsal la gnas skyes bus shes //",
    "T02D2786:153b-9": "ji ltar smig rgyu'i rgyun 'bab pa //",
    "T02D2786:153b-10": "shar sogs nas ni gang zhig nas //",
    "T02D2786:153b-11": "ma 'ong sa gar yang mi 'gro ba //",
    "T02D2786:153b-12": "rmi lam mthong ba de yis shes //",
    "T02D2786:153b-13": "dril bu dang ni pi wang sgra //",
    "T02D2786:153b-14": "brag ca la sogs 'du byed ni //",
    "T02D2786:153b-15": "rnam par thar pa gsum gyi sogs //",
    "T02D2786:153b-16": "zab mo rnam par dben pa yang //",
    "T02D2786:153b-17": "snang dang mun pa thibs po dang //",
    "T02D2786:153b-18": "'od gsal bye brag med gyur pa //",
    "T02D2786:153b-19": "shin tu sbyangs pa'i gser bzhin du //",
    "T02D2786:153b-20": "dri bral rnam par dag pa rmad //",
    "T02D2786:153b-21": "ji srid 'dzin pa mang po la //",
    "T02D2786:153b-22": "zad dang mi skye bsre ba yin //",
    "T02D2786:153b-23": "ro gcig nyid du sbyor shes pa //",
    "T02D2786:153b-24": "rmi lam las gzhan rnal 'byor rmi //",
    "T02D2786:153b-25": "de ni sad pa nyid na 'ang //",
    "T02D2786:153b-26": "yid kyi dbang po tshim pa dang //",
    "T02D2786:153b-27": "'dod pa'i srid pa las blo ldog //",
    "T02D2786:153b-28": "chos 'di brjod pa tsam rtogs so //",
    "T02D2786:153b-29": "de ltar gzung dang 'dzin pa yi //",
    "T02D2786:153b-30": "dri ma dri ma bral ba dang //",
    "T02D2786:153b-31": "bral ba rang bzhin med pa yang //",
    "T02D2786:153b-32": "yid kyis mngon par 'du mi byed //",
    "T02D2786:153b-33": "'phags pa'i mig ces bshad pa ste//",
    "T02D2786:153b-34": "spyan ras gzigs kyi mthu yis so //"
}