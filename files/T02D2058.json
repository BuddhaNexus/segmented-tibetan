{
    "T02D2058:154b-0": "@154b # // rgya gar skad du /",
    "T02D2058:154b-1": "shr'i tsandra de b'i n'a ma s'a dha nam /",
    "T02D2058:154b-2": "bod skad du /",
    "T02D2058:154b-3": "dpal zla ba'i lha mo zhes bya ba'i sgrub thabs /",
    "T02D2058:154b-4": "aom shr'i zla ba'i lha mo zhes bya ba aa pa tsha ra de /",
    "T02D2058:154b-5": "gong bzhin du 'phags pa gshin rje gshed kyi rnal 'byor pas /",
    "T02D2058:154b-6": "mdun du aa pa tshar zhes bya ba'i lha mo",
    "T02D2058:154b-7": "rgyan kun gyis brgyan pa shin tu mdzes ma cig",
    "T02D2058:154b-8": "bsgoms la gong bzhin du dgug pa la sogs pa",
    "T02D2058:154b-9": "dang mchod pa byas te 'ong bar bsams na nges",
    "T02D2058:154b-10": "par 'grub par 'gyur ro //",
    "T02D2058:154b-11": "gal te bzlas pas 'grub par 'dod na de'i tshe",
    "T02D2058:154b-12": "ri'i rtse mo 'am skye bos dben pa'i gnas su",
    "T02D2058:155a-0": "gong @155a * // bzhin du mchod pa byas te sngags 'bum phrag gcig bzla bar bya'o //",
    "T02D2058:155a-1": "de nas nya'i dus su ji ltar 'byor pas mchod pa byas la /",
    "T02D2058:155a-2": "mar gyi mar mes mtshan thog thag la bzlas pa bya'o //",
    "T02D2058:155a-3": "de'i tho rangs lha mo 'ong bar 'gyur ro //",
    "T02D2058:155a-4": "byung ba dang tsandan gyi mchod yon dbul bar bya'o //",
    "T02D2058:155a-5": "bdag gis khyed kyi ci bgyi zhes zer na /",
    "T02D2058:155a-6": "bdag gi bud med gyis shig ces brjod do //",
    "T02D2058:155a-7": "de nas grub pa'i rjes dang dngul chu dang bcud",
    "T02D2058:155a-8": "len la sogs pa thams cad ster bar 'gyur ro",
    "T02D2058:155a-9": "// gang gis grub pa de lo stong thub par 'gyur ro //"
}