{
    "NK122(kho)001:1": "// dam pa bde gshegs kyis mdzad pa'i theg dgu spyi",
    "NK122(kho)001:2": "chings kyi rtsa ba gsung rab rin po che'i mdzod",
    "NK122(kho)001:3": "ces bya ba bzhugs so //",
    "NK122(kho)001:4": "'jam dpal gzhon nur gyur pa la phyag 'tshal lo //",
    "NK122(kho)001:5": "mnyam nyid chos sku gsang ba'i sku //",
    "NK122(kho)001:6": "longs spyod rdzogs sku sprul pa'i sku //",
    "NK122(kho)001:7": "sku lnga'i bdag nyid bcom ldan 'das //",
    "NK122(kho)001:8": "dpal ldan kun bzang phyag 'tshal lo //",
    "NK122(kho)001:9": "'phags tshogs kun la phyag 'tshal nas //",
    "NK122(kho)001:10": "shes ldan kun la phan gdags phyir //",
    "NK122(kho)001:11": "tshad ma gsum dang mi 'gal bar //",
    "NK122(kho)001:12": "theg pa kun gyi spyi chings brjod //",
    "NK122(kho)001:13": "chos rnams kun gyi gnas tshul ni //",
    "NK122(kho)001:14": "ldog phyogs rnam pa lnga ru 'gyur //",
    "NK122(kho)001:15": "gnas tshul 'khrul dang thugs rjes gzigs //",
    "NK122(kho)001:16": "thugs rje skyes nas don mdzad tshul //",
    "NK122(kho)001:17": "mtshon tshul brjod pa rim bstan kyang //",
    "NK122(kho)001:18": "bdag nyid chen po'i gtan tshigs kyis //",
    "NK122(kho)001:19": "ma 'dres yongs su rdzogs pas na //",
    "NK122(kho)001:20": "snga phyi med par mnyam rdzogs yin //",
    "NK122(kho)001:21": "thog mar bstan pa'i don nyid ni //",
    "NK122(kho)001:22": "dkyil 'khor gsum po dbyer med cing //",
    "NK122(kho)001:23": "shes bya kun gyi gzhir gnas pas //",
    "NK122(kho)001:24": "thams cad ngo bo mnyam pa yin //",
    "NK122(kho)001:25": "lhan cig byed dang nye bar len //",
    "NK122(kho)001:26": "ma rig rnam pa gnyis mthu yis //",
    "NK122(kho)001:27": "ma rtogs pa dang log par rtog /",
    "NK122(kho)001:28": "rgyal po'i phru gu 'khyams pa bzhin //",
    "NK122(kho)001:29": "gsum gnyis bzhi yi rkyen dag gis //",
    "NK122(kho)001:30": "bskyed dang phan dang stobs rgyas byed //",
    "NK122(kho)001:31": "'gro drug 'khrul pa'i snang ba rnams //",
    "NK122(kho)001:32": "zhen mthus rmi lam brtas pa bzhin //",
    "NK122(kho)001:33": "ye nas bde gshegs snying po las //",
    "NK122(kho)001:34": "rang gi rnam rtog las kyis sprul //",
    "NK122(kho)001:35": "bde sdug yul dus lus la sogs //",
    "NK122(kho)001:36": "bdag dang bdag gir so sor 'dzin //",
    "NK122(kho)001:37": "yang /",
    "NK122(kho)001:38": "srid pa ming tsam log pa'i stobs //",
    "NK122(kho)001:39": "de bas ting 'dzin mnyam dang bral //",
    "NK122(kho)001:40": "de la tha tshig phyi dang nang //",
    "NK122(kho)001:41": "rang bzhin phung po khams bzhin gnas //",
    "NK122(kho)001:42": "skye rgas na dang 'chi ba dang //",
    "NK122(kho)001:43": "'jig chags stong gnas bzhi po ni //",
    "NK122(kho)001:44": "rten 'brel bcu gnyis tshul dag tu //",
    "NK122(kho)001:45": "phyi nang gnyis ka 'khor ba'o //",
    "NK122(kho)001:46": "thams cad mkhyen pa'i ye shes kyis //",
    "NK122(kho)001:47": "gdul byar gzigs par mdzad pa yang //",
    "NK122(kho)001:48": "ma 'dres yongs su rdzogs pas na //",
    "NK122(kho)001:49": "rnam rtog mi mnga' sa ler mkhyen //",
    "NK122(kho)001:50": "log par rtog brtags rnam dag cing //",
    "NK122(kho)001:51": "de bzhin nyid las mi gzhan phyir //",
    "NK122(kho)001:52": "thugs rje chen pos 'brel pas na //",
    "NK122(kho)001:53": "'gro drug dus gnas ma lus snang //",
    "NK122(kho)001:54": "de bzhin nyid las ma g.yos te //",
    "NK122(kho)001:55": "chos kyi dbyings su dbyer med kyang //",
    "NK122(kho)001:56": "gzung 'dzin bral ba'i rig pa nyid //",
    "NK122(kho)001:57": "ye shes yul bral dus gcig 'char //",
    "NK122(kho)001:58": "thugs rje chen po'i byung tshul ni //",
    "NK122(kho)001:59": "rtag rgyun rang bzhin shugs skye dang //",
    "NK122(kho)001:60": "yul dang phrad nas skye ba dang //",
    "NK122(kho)001:61": "bskul zhing gsol btab tshul gyis skye //",
    "NK122(kho)001:62": "nam mkha' lta bu'i ye shes kyis //",
    "NK122(kho)001:63": "'byung bzhi lta bu'i gdul bya la //",
    "NK122(kho)001:64": "bya btsal med par brdal khyab pa'ang //",
    "NK122(kho)001:65": "mtha' dbus dbri bkol rgyun chad med //",
    "NK122(kho)001:66": "'gro drug gdul bya thams cad la //",
    "NK122(kho)001:67": "'byung chen yongs snyoms thugs rje yis //",
    "NK122(kho)001:68": "bskyed 'tsho brten sogs bya ba rnams //",
    "NK122(kho)001:69": "spang len med par rgyun du 'char //",
    "NK122(kho)001:70": "nyi ma lta bu'i thugs rje yis //",
    "NK122(kho)001:71": "gling bzhir gnas pa'i snang ba kun //",
    "NK122(kho)001:72": "dbri bkol med par khyab pa bzhin //",
    "NK122(kho)001:73": "spang len med pa'i thugs rje 'char //",
    "NK122(kho)001:74": "yang /",
    "NK122(kho)001:75": "ye shes sku mchog rang bzhin dkyil 'khor ni //",
    "NK122(kho)001:76": "zla rgyas lta bu spros pa mi mnga' yang //",
    "NK122(kho)001:77": "thugs rje nyi shar bzhin du snyoms mdzad pa //",
    "NK122(kho)001:78": "zhes gsungs lung gis bgrod dang sla //",
    "NK122(kho)001:79": "yang na /",
    "NK122(kho)001:80": "rtag rgyun 'byung ba 'di lta ste //",
    "NK122(kho)001:81": "gdul bya'i khams rnams ma lus par //",
    "NK122(kho)001:82": "dag dang ma dag grags ma grags //",
    "NK122(kho)001:83": "sprul pa'i 'khor lo rgyun mi chad //",
    "NK122(kho)001:84": "lung las kyang ni 'di skad gsungs //",
    "NK122(kho)001:85": "sprul pa ni ma byung ma myong rgyun du 'byung ba'o //",
    "NK122(kho)001:86": "de bzhin gshegs pa rnams ni de bzhin nyid las ma g.yos par /",
    "NK122(kho)001:87": "sems can gyi khams 'du shes mtha' thug pa med pa dang gzugs dang /",
    "NK122(kho)001:88": "sgra dang /",
    "NK122(kho)001:89": "spyod pa mtha' thug pa med pa rnams /",
    "NK122(kho)001:90": "mi mkhyen pa dang /",
    "NK122(kho)001:91": "mi gzigs pa dang /",
    "NK122(kho)001:92": "mi gnas pa dang /",
    "NK122(kho)001:93": "mi 'grel ba ni gang yang med do //",
    "NK122(kho)001:94": "de skad gsungs dgongs pa 'dus pa'i lung las kun",
    "NK122(kho)001:95": "bzang gis pas kun mkhyen gyis yang dag rdzogs pa'i",
    "NK122(kho)001:96": "sangs rgyas // gdul byar gyur pa yul la sprul pa rgyun chad med par 'byung ste /",
    "NK122(kho)001:97": "gtan tshigs ci'i phyir byung na thams cad kun //",
    "NK122(kho)001:98": "rang bzhin dbye ba med pa dang //",
    "NK122(kho)001:99": "zhen gnyis dag dang thugs rje'i phyir //",
    "NK122(kho)001:100": "zhen pa mi mnga' sa ler mkhyen //",
    "NK122(kho)001:101": "rang bzhin shugs kyis skye ba ni //",
    "NK122(kho)001:102": "dus gsum bde gshegs thams cad ni //",
    "NK122(kho)001:103": "zhen pa gnyis kyi mun pa dngas //",
    "NK122(kho)001:104": "'gro drug mun pa gnyis kyis bsgribs //",
    "NK122(kho)001:105": "gnyid sad pa yi skyes bu'i drung //",
    "NK122(kho)001:106": "gnyid kyis non pa ji lta bzhin //",
    "NK122(kho)001:107": "dam pa rnams kyi thugs rje yis //",
    "NK122(kho)001:108": "mi gzigs mi mkhyen gang yang med //",
    "NK122(kho)001:109": "yul dang phrad pa'i thugs rje ni //",
    "NK122(kho)001:110": "sngon byung thar pa nag po sogs //",
    "NK122(kho)001:111": "khyad par las kyis sbyangs pa yi //",
    "NK122(kho)001:112": "rdo rje theg la brten log ste //",
    "NK122(kho)001:113": "gol sa rnams su song ba dag /",
    "NK122(kho)001:114": "bdag gzhan kun la gnod pa las //",
    "NK122(kho)001:115": "kun mkhyen thugs rjes yongs gzigs nas //",
    "NK122(kho)001:116": "zhi ba'i dbyings las ma g.yos par //",
    "NK122(kho)001:117": "'bar ba chen po'i cha lugs kyis //",
    "NK122(kho)001:118": "'khor bcas dug gsum gnas su sbyong //",
    "NK122(kho)001:119": "rnam shes zag med dbyings su bsgral //",
    "NK122(kho)001:120": "dper na sbyin bdag phyug po yis //",
    "NK122(kho)001:121": "long sprang mthong bar gyur pa'i tshe //",
    "NK122(kho)001:122": "snying rje'i zas kyis tshim byas pas //",
    "NK122(kho)001:123": "bkren pa'i sdug bsngal bsal bzhin no //",
    "NK122(kho)001:124": "bskul zhing gsol ba gdab pa ni //",
    "NK122(kho)001:125": "ston pa mya ngan 'das rjes nas //",
    "NK122(kho)001:126": "brgya dang bcu gnyis lo yi dus //",
    "NK122(kho)001:127": "dri med grags sogs dam pa rnams //",
    "NK122(kho)001:128": "ma la ya yi rtse la lhags //",
    "NK122(kho)001:129": "bdag gzhan kun gyis don gyi phyir //",
    "NK122(kho)001:130": "gdung tshigs nyi shu rtsa gsum gyis //",
    "NK122(kho)001:131": "phyogs bcu'i rgyal la gsol ba gdab //",
    "NK122(kho)001:132": "rgyal ba'i thugs rjes de dgongs nas //",
    "NK122(kho)001:133": "sprul pa gsang bdag gnas su 'dus //",
    "NK122(kho)001:134": "lung chen tshig gis bgro bar byas //",
    "NK122(kho)001:135": "gsang bdag rgyal tshab chen po yis //",
    "NK122(kho)001:136": "gdung ba bsal bar zhal gyis bzhes //",
    "NK122(kho)001:137": "ma la ya yi rtse la byon //",
    "NK122(kho)001:138": "rdo rje theg pa char bzhin phab //",
    "NK122(kho)001:139": "ri rab rtse dang u rgyan gnas //",
    "NK122(kho)001:140": "lha min dbang po'i khang bzang dang //",
    "NK122(kho)001:141": "gnod sbyin rgyal po'i pho brang dang //",
    "NK122(kho)001:142": "mkha' 'gro pho mo'i gnas rnams su //",
    "NK122(kho)001:143": "gdul bya so so'i mos pa bzhin //",
    "NK122(kho)001:144": "bstan pa'i snying po gsang sngags bshad //",
    "NK122(kho)001:145": "rdo rje theg pa'i byin rlabs kyis //",
    "NK122(kho)001:146": "rgyal po dza sogs skal ldan rnams //",
    "NK122(kho)001:147": "tshe gcig rdzogs sangs rgyas gyur te //",
    "NK122(kho)001:148": "'khor bcas zhi ba chen por gshegs //",
    "NK122(kho)001:149": "slad nas 'gro ba skal ldan gyis //",
    "NK122(kho)001:150": "sgrub pa rtse gcig mos pa yis //",
    "NK122(kho)001:151": "rang rang lha la gsol btab pas //",
    "NK122(kho)001:152": "bsnyen sgrub yan lag gzhung bzhin spyad //",
    "NK122(kho)001:153": "lta spyod dam tshig ma nor te //",
    "NK122(kho)001:154": "bsam gtan brtson ldan mthar phyin pas //",
    "NK122(kho)001:155": "las dang nyon mongs dag gyur te //",
    "NK122(kho)001:156": "'dod pa lha yi zhal gzigs shing //",
    "NK122(kho)001:157": "lung bstan 'bras bu mngon du byas //",
    "NK122(kho)001:158": "de dag thugs rje bskul ba dang //",
    "NK122(kho)001:159": "dag thob gsol ba btab pa yi //",
    "NK122(kho)001:160": "thugs rje yin pa rgyal bas gsungs //",
    "NK122(kho)001:161": "thugs rje skyes nas don mdzad tshul //",
    "NK122(kho)001:162": "rnam pa gsum du shes bya ste //",
    "NK122(kho)001:163": "gdul bya 'dul thabs theg pa yang //",
    "NK122(kho)001:164": "re re'ang gsum du gnas pa yin //",
    "NK122(kho)001:165": "'dod la zhen dang nges par 'byung //",
    "NK122(kho)001:166": "gdul dka' drag po'i gdul bya rnams //",
    "NK122(kho)001:167": "'khor lo rgyun dang don dam nges //",
    "NK122(kho)001:168": "cho 'phrul mngon par 'byung ba gsum //",
    "NK122(kho)001:169": "rang bzhin shugs dang gnyen po'i thabs //",
    "NK122(kho)001:170": "las ngan las rgyun gcod pa gsum //",
    "NK122(kho)001:171": "gdul bya theg pa 'dul thabs su //",
    "NK122(kho)001:172": "mdor bsdus nas ni bstan pa yin //",
    "NK122(kho)001:173": "de dag rgyas par bshad pa ni //",
    "NK122(kho)001:174": "'khor lo rgyun gyi gdul bya ni /",
    "NK122(kho)001:175": "khams gsum gnas pa'i 'gro ba rnams //",
    "NK122(kho)001:176": "zhen gsum 'dod pa ma bral bas //",
    "NK122(kho)001:177": "'dod la zhen pa'i gdul byar brjod //",
    "NK122(kho)001:178": "'khor lo rgyun gyi theg pa yang //",
    "NK122(kho)001:179": "ye nas sangs rgyas zhes bsgrags pa //",
    "NK122(kho)001:180": "chen po lngar snang gang 'di dag /",
    "NK122(kho)001:181": "thugs rje rtag pa'i sangs rgyas te //",
    "NK122(kho)001:182": "'byung ba rgyun gyi bcom ldan 'das //",
    "NK122(kho)001:183": "ma bcos rtog bral ye nas dag /'gro drug sems can thams cad kyis //",
    "NK122(kho)001:184": "skye dang 'tsho dang rten pa yi //",
    "NK122(kho)001:185": "rgyu dang rkyen dang gnas pa yi //",
    "NK122(kho)001:186": "mi rtog ngang gis kun 'byung bas //",
    "NK122(kho)001:187": "ngang gis rgyun gyi 'khor lor gnas //",
    "NK122(kho)001:188": "cho 'phrul mngon par 'byung ba ni //",
    "NK122(kho)001:189": "de ltar rgyud kyi theg pa yis //",
    "NK122(kho)001:190": "rang bzhin shugs kyi gdul bya ste //",
    "NK122(kho)001:191": "'gro kun skye 'tsho brten nas ni //",
    "NK122(kho)001:192": "dam pa'i 'khor lo rab bskor nas //",
    "NK122(kho)001:193": "de nyid nyams su blang ba kun kyang mthar zag",
    "NK122(kho)001:194": "pa med pa'i dbyings 'phags pa'i lam la bkod do",
    "NK122(kho)001:195": "// dam pa'i sangs rgyas rnams kyis don dam nges",
    "NK122(kho)001:196": "pa'i theg pas 'dul ba'i gdul bya gtan tshigs ci'i",
    "NK122(kho)001:197": "phyir ma gyur na /",
    "NK122(kho)001:198": "spyod yul ma gyur pa'i //",
    "NK122(kho)001:199": "shin tu dug gsum bdo ba yis //",
    "NK122(kho)001:200": "gdul don dam nges pa'i theg pas bar dka' ba'i sems can rnams la //",
    "NK122(kho)001:201": "bskal pa'i 'khor lo gdul bya ste //",
    "NK122(kho)001:202": "zhen dang rmongs dang 'khrugs pa yi //",
    "NK122(kho)001:203": "las ngan 'du shes ngan pa rnams //",
    "NK122(kho)001:204": "rgyun gcod bsgyur ba'i phrin las ni //",
    "NK122(kho)001:205": "dam pa'i 'khor lo bskor byas nas //",
    "NK122(kho)001:206": "'dul bar ma gyur de dag la //",
    "NK122(kho)001:207": "bskal pa'i 'khor los las rgyun gcod //",
    "NK122(kho)001:208": "sred zhi 'tsho bral bskal pa yis //",
    "NK122(kho)001:209": "sems dang yid kyi las rgyun gcod //",
    "NK122(kho)001:210": "bzod ldan rmongs pa'i bskal pa yis //",
    "NK122(kho)001:211": "zhen pas chags pa'i las rgyun gcod //",
    "NK122(kho)001:212": "thabs 'dzin mtshon cha'i bskal pa yis //",
    "NK122(kho)001:213": "dngos pos dngos po thams cad gcod //",
    "NK122(kho)001:214": "lhag mthong me yi bskal pa yis //",
    "NK122(kho)001:215": "dngos po'i ra ba ma lus gcod //",
    "NK122(kho)001:216": "zhi gnas chu yi bskal pa yis //",
    "NK122(kho)001:217": "'dzin pas bag chags thams cad 'khru //",
    "NK122(kho)001:218": "thogs med rlung gi bskal pa yis //",
    "NK122(kho)001:219": "shes bya thogs med kun tu bskyod //",
    "NK122(kho)001:220": "shes rab nam mkha'i bskal pa yis //",
    "NK122(kho)001:221": "mtshan ma'i rgas rgud thams cad stong //",
    "NK122(kho)001:222": "snyigs mar gyur pa'i skabs rnams su //",
    "NK122(kho)001:223": "'dul ba rnam gnyis nub pas na //",
    "NK122(kho)001:224": "bskal sogs thugs rjes bstan pa ste //",
    "NK122(kho)001:225": "las ngan las rgyun gcod pa'i phyir //",
    "NK122(kho)001:226": "sdug bsngal rnams kyi rnam par snang //",
    "NK122(kho)001:227": "'das nas nub bo zhes pas na //",
    "NK122(kho)001:228": "ma 'das ma nub de nyid de //",
    "NK122(kho)001:229": "thugs rje'i shugs kyis 'dul ba yin //",
    "NK122(kho)001:230": "thabs dang theg pa gang dag pas //",
    "NK122(kho)001:231": "tha ma'i tha mar bshad pa yis //",
    "NK122(kho)001:232": "bar ma rgyas par bshad pa ni //",
    "NK122(kho)001:233": "srid pa'i chos rnams sdug bsngal te //",
    "NK122(kho)001:234": "thar pa 'dod pa'i skal can la //",
    "NK122(kho)001:235": "don dam nges pa'i theg pa yang //",
    "NK122(kho)001:236": "gnyen po'i thabs kyi 'dul thabs kyis //",
    "NK122(kho)001:237": "srid pa'i sdug bsngal rab bsal te //",
    "NK122(kho)001:238": "zag med dbyings la 'god pa rnams //",
    "NK122(kho)001:239": "don dam nges par brjod pa ste //",
    "NK122(kho)001:240": "de yang rnam pa gnyis yin te //",
    "NK122(kho)001:241": "zhar la byung dang theg pa'o //",
    "NK122(kho)001:242": "gsang ba'i snying po'i rgyud las kyang //",
    "NK122(kho)001:243": "ma rtogs pa dang log par rtog /",
    "NK122(kho)001:244": "phyogs rtogs yang dag nyid ma rtogs //",
    "NK122(kho)001:245": "'dul ba dgongs pa gsang ba dang //",
    "NK122(kho)001:246": "rang bzhin gsang ba'i don rnams te //",
    "NK122(kho)001:247": "zhes gsungs phyir na bye brag tu //",
    "NK122(kho)001:248": "ma rtogs phyal ba rgyang 'phen te //",
    "NK122(kho)001:249": "log rtogs mur rtug mu stegs pa //",
    "NK122(kho)001:250": "'di dag srid pa 'khor ba'i chos //",
    "NK122(kho)001:251": "don dam nges par mi brjod de //",
    "NK122(kho)001:252": "zhar la byung ba'i lta ba'o //",
    "NK122(kho)001:253": "ma rtogs phyal ba rgyang 'phen ni //",
    "NK122(kho)001:254": "khams gsum sems can 'di dag rnams //",
    "NK122(kho)001:255": "dge dang mi dge'i chos rnams la //",
    "NK122(kho)001:256": "'bras bu bde dang sdug bsngal dag /",
    "NK122(kho)001:257": "yod med gang du mi rtog cing //",
    "NK122(kho)001:258": "dus kyi skye ba snga phyi dag /",
    "NK122(kho)001:259": "yod med mi rtogs tshe 'di la //",
    "NK122(kho)001:260": "skye 'tsho brten pa'i las can te //",
    "NK122(kho)001:261": "lta ba med pa'i phyal ba pa //",
    "NK122(kho)001:262": "rgyang 'phen lta ba der mtshungs la //",
    "NK122(kho)001:263": "tshe 'di'i khyad par bsgrub pa'i phyir //",
    "NK122(kho)001:264": "gtsang sbra la sogs spyod byed cing //",
    "NK122(kho)001:265": "'jig rten lha yi gsang tshig brten //",
    "NK122(kho)001:266": "btsan phyug 'phen pa'i mthu stobs phyir //",
    "NK122(kho)001:267": "dmigs dang spyod pa'i khyad par can //",
    "NK122(kho)001:268": "yang dag don las gol ba dang //",
    "NK122(kho)001:269": "tshe 'di'i phan bsod bsgrub pa'i phyir //",
    "NK122(kho)001:270": "rgyang 'phen pa zhes grags pa yin //",
    "NK122(kho)001:271": "yang na mi shes bzhir smra ba //",
    "NK122(kho)001:272": "phyal ba dman rigs rigs ma nges //",
    "NK122(kho)001:273": "dman rigs 'jug pa'i skal med te //",
    "NK122(kho)001:274": "shes rig med par dud 'gro mtshungs //",
    "NK122(kho)001:275": "ma nges skal yod rkyen ma 'dzom //",
    "NK122(kho)001:276": "dal bcas 'byor pa med dang mtshungs //",
    "NK122(kho)001:277": "rgyang 'phen rigs chad 'du shes can //",
    "NK122(kho)001:278": "rigs chad rgyu rkyen skal med yin //",
    "NK122(kho)001:279": "'du shes can la'ang rnam bzhi ste //",
    "NK122(kho)001:280": "ya nga rnam g.yeng zhen pa can //",
    "NK122(kho)001:281": "mos pa'i 'du shes can nyid do //",
    "NK122(kho)001:282": "ya nga rnam smin drag po yis //",
    "NK122(kho)001:283": "sdug bsngal zab par 'phen byed pas //",
    "NK122(kho)001:284": "shes ldan bltas na skyi g.ya' bas //",
    "NK122(kho)001:285": "ya nga can zhes grags pa yin //",
    "NK122(kho)001:286": "g.yeng can tshe gcig ched phyir du //",
    "NK122(kho)001:287": "khe dang grags pas blo phrogs te //",
    "NK122(kho)001:288": "g.yeng ba'i bya blag sna tshogs byed //",
    "NK122(kho)001:289": "zhen pa'i 'du shes can nyid ni //",
    "NK122(kho)001:290": "zas nor rigs rgyud ched phyir du //",
    "NK122(kho)001:291": "brtson pas 'jig rten lha la brten //",
    "NK122(kho)001:292": "mig 'phrul nor dang rdzas bsgrub cing //",
    "NK122(kho)001:293": "gzhan gyi 'du shes bsgyur bar byed //",
    "NK122(kho)001:294": "mos pa can gyi mtshan nyid ni //",
    "NK122(kho)001:295": "lta ba phyal bar gnas pa la //",
    "NK122(kho)001:296": "dkon mchog gsum la skur mi byed //",
    "NK122(kho)001:297": "sdig pa'i las la ya nga zhing //",
    "NK122(kho)001:298": "cung zad dkar po'i sa bon ldan //",
    "NK122(kho)001:299": "brgyud nas sbyong ba'i las yod pa'o //",
    "NK122(kho)001:300": "log lta can la gnyis yod de //",
    "NK122(kho)001:301": "mur rtug pa dang mu stegs so //",
    "NK122(kho)001:302": "mur rtug pa'ang rnam gnyis te //",
    "NK122(kho)001:303": "rang bzhin log dang rkyen gyis log /",
    "NK122(kho)001:304": "dang po mi dge'i rkyen med kyang //",
    "NK122(kho)001:305": "las kyis sbyangs pas log par 'dzin //",
    "NK122(kho)001:306": "dge sdig rgyu 'bras tshe snga phyi //",
    "NK122(kho)001:307": "de dag thams cad med par lta //",
    "NK122(kho)001:308": "da lta snang ba glo bur ba //",
    "NK122(kho)001:309": "rgyu rkyen med par shugs kyis snang //",
    "NK122(kho)001:310": "snod bcud kun la de ltar rtog /",
    "NK122(kho)001:311": "gnyis pa rkyen gyis log pa ni //",
    "NK122(kho)001:312": "'od srungs rdzogs byed la sogs pas //",
    "NK122(kho)001:313": "lta ba yongs su 'dzin pa ste //",
    "NK122(kho)001:314": "dkar nag rnam smin med smra zhing //",
    "NK122(kho)001:315": "skye ba snga phyi med par smra //",
    "NK122(kho)001:316": "de nyid rang gi grub mthar 'dod //",
    "NK122(kho)001:317": "phyi ma med phyir mur rtug ste //",
    "NK122(kho)001:318": "rgyu 'bras med 'dod chad smra yin //",
    "NK122(kho)001:319": "mu stegs pa yi lta ba ni //",
    "NK122(kho)001:320": "bye brag bzhi ru shes bya ste //",
    "NK122(kho)001:321": "phra men spyod dang rten log 'chal //",
    "NK122(kho)001:322": "rtags tsam 'dzin dang lung phyogs brten //",
    "NK122(kho)001:323": "bye brag bzhi po 'di dag gis //",
    "NK122(kho)001:324": "rgyu 'bras snga phyi 'dod pa dang //",
    "NK122(kho)001:325": "ngan song gsum gyi 'jigs pa las //",
    "NK122(kho)001:326": "thar 'dod mtho ris thob 'dod kyang //",
    "NK122(kho)001:327": "lta log lta spyod ya char 'gyur //",
    "NK122(kho)001:328": "'bras bu'i zhe 'dod ma bral te //",
    "NK122(kho)001:329": "kun tu tshol ba'i lam du zhugs //",
    "NK122(kho)001:330": "phra men spyod pa'i mtshan nyid ni //",
    "NK122(kho)001:331": "thar pa 'dod cing bdag tu lta //",
    "NK122(kho)001:332": "mtho ris bzheng phyir mi dge bsgrub //",
    "NK122(kho)001:333": "phyin ci log pa bzhi la gnas //",
    "NK122(kho)001:334": "'di dag kun la dngos por smra //",
    "NK122(kho)001:335": "'dod dang lta spyod mi mtshungs pas //",
    "NK122(kho)001:336": "phra men spyad ces de la bya //",
    "NK122(kho)001:337": "rten log 'chal ba'i mtshan nyid ni //",
    "NK122(kho)001:338": "tshangs pa la sogs lha chen dag /",
    "NK122(kho)001:339": "bsod nams sbyangs pa'i stobs las byung //",
    "NK122(kho)001:340": "sbyangs stobs che bas mnga' dbang brnyes //",
    "NK122(kho)001:341": "byang chub sems dpa' mthu chen de //",
    "NK122(kho)001:342": "'jig rten kun gyi gtso bo 'gyur //",
    "NK122(kho)001:343": "log lta can gyis ma shes te //",
    "NK122(kho)001:344": "phya dang dbang phyug ming btags nas //",
    "NK122(kho)001:345": "de dag rang rgyud ye grub smra //",
    "NK122(kho)001:346": "de yi go 'phang thob 'dod phyir //",
    "NK122(kho)001:347": "me lnga bsten dang dbyug gu dang //",
    "NK122(kho)001:348": "khyi yi dka' thub la sogs kyis //",
    "NK122(kho)001:349": "log pa'i brtul zhugs sna tshogs byed //",
    "NK122(kho)001:350": "dug gsum rdul dang mun pa dang //",
    "NK122(kho)001:351": "snying stobs dag gi bye brag las //",
    "NK122(kho)001:352": "cha mnyam mi mnyam khyad par gyis //",
    "NK122(kho)001:353": "rgyu dang 'bras bu yin par smra //",
    "NK122(kho)001:354": "rin chen gsum la rten log nas //",
    "NK122(kho)001:355": "dngos brtags 'jig rten rten 'cha' bas //",
    "NK122(kho)001:356": "'chal ba'i spyod pa sna tshogs byed //",
    "NK122(kho)001:357": "thob bya'i 'bras bu mi thob ste //",
    "NK122(kho)001:358": "sdug bsngal can du phal cher gzhol //",
    "NK122(kho)001:359": "rten log 'chal ba'i mtshan nyid yin //",
    "NK122(kho)001:360": "rtags tsam 'dzin pa'i mtshan nyid ni //",
    "NK122(kho)001:361": "sprul pa snga ma 'das pa yi //",
    "NK122(kho)001:362": "bstan pa'i snyigs mar gyur pa'i tshe //",
    "NK122(kho)001:363": "bstan pa de yi gzugs brnyan la //",
    "NK122(kho)001:364": "'jug 'dod g.yon can rlom bcas kyi //",
    "NK122(kho)001:365": "shes rab gsum la ma sbyangs pas //",
    "NK122(kho)001:366": "bstan pa'i don la rtog dpyod byas //",
    "NK122(kho)001:367": "bden gnyis brjod bya'i don ma phig /",
    "NK122(kho)001:368": "zab mo'i don la zhen phyogs drangs //",
    "NK122(kho)001:369": "de gang yin zhe na rig byed kyi bu lhag",
    "NK122(kho)001:370": "spyod la sogs dang sgyu rtsal shes kyi bu ring",
    "NK122(kho)001:371": "'phur / pas //",
    "NK122(kho)001:372": "log par smra ba mang du byung //",
    "NK122(kho)001:373": "mu stegs kyi ston pa drug gsum bco brgyad ces bya ba lta ba dang grub mtha'/",
    "NK122(kho)001:374": "la ci 'dra byung na la rgyu las 'bras tshe snga phyi thams cad med nas 'gog pa yis //",
    "NK122(kho)001:375": "nyi tshe ba'i stong pa chad lta kho nar bltas so //",
    "NK122(kho)001:376": "la las yod par rnam par brtags pa yis //",
    "NK122(kho)001:377": "'bras bu rtag par rtog pa'i dngos po rang brgyud de rtag par lta'o mtshan mar smras //",
    "NK122(kho)001:378": "de dag gis bde bar gshegs pa'i bstan rin po che ci'i phyir mi rtogs zhe na pa ni //",
    "NK122(kho)001:379": "zab cing gsung rab 'di rgya mtsho ltar rgya che",
    "NK122(kho)001:380": "dgongs pa sna tshogs bstan pa gang zag gis mi",
    "NK122(kho)001:381": "rigs te dpag dka' bas //",
    "NK122(kho)001:382": "yin snyam rang gis dpyod gyi pas bka' zab mo'i don ma phig ste //",
    "NK122(kho)001:383": "log pa'i lta ba rtag chad sna tshogs 'dzin //",
    "NK122(kho)001:384": "rtags tsam 'dzin pa'i mu stegs pa des sems ni",
    "NK122(kho)001:385": "log pa'i lam du zhugs te rtag chad kyi don",
    "NK122(kho)001:386": "la gnas shing nyon mongs pa rang gar spyod pa'i",
    "NK122(kho)001:387": "// lus kyi sangs rgyas rtags chos gos rnam gsum la sogs pa 'dzin pas //",
    "NK122(kho)001:388": "rtags tsam 'dzin pa'i mu stegs pa ces de la bya'o //",
    "NK122(kho)001:389": "sprul sku sh+aakya seng ge'i bstan pa rgas te 'jigs la nye bas //",
    "NK122(kho)001:390": "snyigs ma'i lnga dus la deng sang bab ste gong gi //",
    "NK122(kho)001:391": "rtags tsam 'dzin pa'i 'gro ba de //",
    "NK122(kho)001:392": "deng sang nang pa'i sangs rgyas pa nang na shin tu mang bar gsungs so //",
    "NK122(kho)001:393": "lung gi rgyud sde bzhi dang sde snod gsum gyi",
    "NK122(kho)001:394": "phyogs tsam 'dzin par byed cing lta ba rtag chad",
    "NK122(kho)001:395": "kyi mthar song ba'i ni //",
    "NK122(kho)001:396": "rgyal ba'i bka' yi zhar byung gi theg pa yin bas //",
    "NK122(kho)001:397": "phyogs ni mthun pa tsam gyi sgra rjes su 'brel",
    "NK122(kho)001:398": "bas mu stegs de dag gi mtshan nyid rgyas par",
    "NK122(kho)001:399": "bshad cing gsal bar bstan pa ni lta ba log",
    "NK122(kho)001:400": "pa ste // grangs mthun pa las don nor pa song nas //",
    "NK122(kho)001:401": "zhen rang gis 'dod pa'i phyogs kyis 'khrul pa'i lam du zhugs nas //",
    "NK122(kho)001:402": "de'i nga rgyal gyis snyems pas de las bzlog par dka' ba'o //",
    "NK122(kho)001:403": "lung gi phyogs tsam 'dzin pa'i mu stegs pa de yang bye brag rnam bzhi ste //",
    "NK122(kho)001:404": "phyi rol pa dang yang dag pa //",
    "NK122(kho)001:405": "gsang sngags pa dang gsang chen te //",
    "NK122(kho)001:406": "phyi rol pa yang rnam pa gsum //",
    "NK122(kho)001:407": "bye brag pa dang tha snyad pa //",
    "NK122(kho)001:408": "rang snang phyogs gcig zhes bya ste //",
    "NK122(kho)001:409": "nyan thos bye brag mdo sde pa //",
    "NK122(kho)001:410": "rang sangs rgyas kyi lta ba las //",
    "NK122(kho)001:411": "cha mthun zhen pa log par song //",
    "NK122(kho)001:412": "yang dag pa yang rnam gsum ste //",
    "NK122(kho)001:413": "phra ba zab pa rgya che yangs //",
    "NK122(kho)001:414": "'di dag sems tsam rnam bden rdzun //",
    "NK122(kho)001:415": "dbu ma chen po'i lta ba las //",
    "NK122(kho)001:416": "cha mthun tsam gyis log par song //",
    "NK122(kho)001:417": "spyod pa phyogs mthun tsam du zhugs //",
    "NK122(kho)001:418": "ci tsam zab mo'i tshig brjod kyang //",
    "NK122(kho)001:419": "bdag 'dzin gnyis po ma spangs pas //",
    "NK122(kho)001:420": "bsam gtan nor ba'i lam du zhugs //",
    "NK122(kho)001:421": "rtsa ba 'di las gyes pa yi //",
    "NK122(kho)001:422": "log pa'i lta ba du ma byung //",
    "NK122(kho)001:423": "gsang sngags pa la'ang rnam gsum ste //",
    "NK122(kho)001:424": "rig byed rig spyod rig sbyor ba //",
    "NK122(kho)001:425": "bya ba spyod pa rnal 'byor las //",
    "NK122(kho)001:426": "lta ba spyod pa bsam gtan dag /",
    "NK122(kho)001:427": "cha mthun tsam ste don las log /'dzin pa zhen 'khrul mtha' la zhen //",
    "NK122(kho)001:428": "bder gshegs sprul sku'i snang ba las //",
    "NK122(kho)001:429": "phya dang dbang phyug dag tu 'khrul //",
    "NK122(kho)001:430": "rig byed smrang 'don la sogs pas //",
    "NK122(kho)001:431": "dka' thub dka' spyad ci bsgrub kyang //",
    "NK122(kho)001:432": "zhen pa'i mun pa ma dwangs pas //",
    "NK122(kho)001:433": "'khor ba nyid du skye mang brgyud //",
    "NK122(kho)001:434": "lta ba 'di las gyes pa yi //",
    "NK122(kho)001:435": "log pa'i lta ba du ma byung //",
    "NK122(kho)001:436": "gsang chen pa yang rnam gsum ste //",
    "NK122(kho)001:437": "brtul zhugs cher spyod pa dang ni //",
    "NK122(kho)001:438": "rgyal dpog pa dang rgyal thabs pa //",
    "NK122(kho)001:439": "bskyed dang rdzogs dang rdzogs chen las //",
    "NK122(kho)001:440": "lta ba spyod pa ting 'dzin dag /'dra mthun tsam gyi ltos 'khrul te //",
    "NK122(kho)001:441": "bde gshegs longs sku'i gzugs brnyan las //",
    "NK122(kho)001:442": "seng ge dang ni 'phrog byed dang //",
    "NK122(kho)001:443": "dbyig gi snying po dag tu 'khrul //",
    "NK122(kho)001:444": "'dra mthun spyod pa ci spyad kyang //",
    "NK122(kho)001:445": "sgro 'dogs zhen pa ma spangs pas //",
    "NK122(kho)001:446": "thar pa'i 'bras bu mi myong ste //",
    "NK122(kho)001:447": "lta spyod log pa'i dka' thub can //",
    "NK122(kho)001:448": "bsam pas 'bras bu dag par bzhed //",
    "NK122(kho)001:449": "rang rgyud spyod pa sna tshogs spyod //",
    "NK122(kho)001:450": "'di dag ya mtshan can zhes grags //",
    "NK122(kho)001:451": "de dag so so'i dbye ba yang //",
    "NK122(kho)001:452": "mdo tsam rab tu brjod bya ste //",
    "NK122(kho)001:453": "brtul zhugs pa ni gsang sngags kyi //",
    "NK122(kho)001:454": "thabs kyis zin pa'i spyod pa yis //",
    "NK122(kho)001:455": "bdag gzhan gnyis kyi don bsgrub pa //",
    "NK122(kho)001:456": "de yang cha mthun tsam las 'khrul //",
    "NK122(kho)001:457": "mnyam pa'i lta ba ma rtogs shing //",
    "NK122(kho)001:458": "brtul zhugs spyod pa cha mthun spyod //",
    "NK122(kho)001:459": "bdag gzhan gnyis ka chud gzan te //",
    "NK122(kho)001:460": "phal cher mtho ris mi myong na //",
    "NK122(kho)001:461": "thar pa'i 'bras bu ga la srid //",
    "NK122(kho)001:462": "log brtags zhen pa'i mthu brtas pas //",
    "NK122(kho)001:463": "'jig rten dngos grub phra mo dag /'byung bar 'gyur zhing ya mtshan skye //",
    "NK122(kho)001:464": "rgyal dpog rjes su rnal 'byor las //",
    "NK122(kho)001:465": "cha mthun tsam gyis 'khrul pa ste //",
    "NK122(kho)001:466": "chos dbyings nam mkha' mu med las //",
    "NK122(kho)001:467": "gtso bo bem po nyid du 'khrul //",
    "NK122(kho)001:468": "med las mi zad ye shes las //",
    "NK122(kho)001:469": "nang gi skyes bu byed par 'khrul //",
    "NK122(kho)001:470": "zab pa'i tshul du smra byas kyang //",
    "NK122(kho)001:471": "yang dag don chen ma rtogs pas //",
    "NK122(kho)001:472": "srid pa 'khor ba'i gnas su 'khyams //",
    "NK122(kho)001:473": "lta ba 'di yi bye brag las //",
    "NK122(kho)001:474": "zab bcos lta ba grangs mang byung //",
    "NK122(kho)001:475": "phal cher da lta'i rnal 'byor pa //",
    "NK122(kho)001:476": "sgom chen rnams kyi nang na mang //",
    "NK122(kho)001:477": "rgyal thabs shin tu rnal 'byor las //",
    "NK122(kho)001:478": "cha mthun tsam gyis 'khrul pa ste //",
    "NK122(kho)001:479": "de dag kun gyi lta ba ni //",
    "NK122(kho)001:480": "kun rdzob sgyu ma'i rten 'brel dang //",
    "NK122(kho)001:481": "don dam rten med brten pa med //",
    "NK122(kho)001:482": "gang zag sems kyi rang bzhin la //",
    "NK122(kho)001:483": "bdag gcig yod de mngon ma gyur //",
    "NK122(kho)001:484": "'di zhes bya ba'i khas len med //",
    "NK122(kho)001:485": "khams gsum sems can 'di dag rnams //",
    "NK122(kho)001:486": "kun rdzob don dam gong ma bzhin //",
    "NK122(kho)001:487": "kun gyi sems kyi rang bzhin la //",
    "NK122(kho)001:488": "bdag re yod de mngon ma gyur //",
    "NK122(kho)001:489": "dkar nag las kyi rnam smin dag /'dod na yod de mi 'dod med //",
    "NK122(kho)001:490": "'bras bu mngon du thob pa'i tshe //",
    "NK122(kho)001:491": "rig pa med pas ye shes med //",
    "NK122(kho)001:492": "dngos po med pas dwangs pa yin //",
    "NK122(kho)001:493": "bcud med nam mkha' dwangs pa ltar //",
    "NK122(kho)001:494": "gyur na chos sku yin zhes smra //",
    "NK122(kho)001:495": "bder gshegs thugs rje'i mdzad pa rnams //",
    "NK122(kho)001:496": "rig pa med pas thugs rje med //",
    "NK122(kho)001:497": "snang nyid sgyu ma'i skyes bu mtshungs //",
    "NK122(kho)001:498": "phal cher rang gis brtags par snang //",
    "NK122(kho)001:499": "de 'dra lta ba'i bye brag rnams //",
    "NK122(kho)001:500": "cha mthun log pa mang po byung //",
    "NK122(kho)001:501": "rgyu nyid chad par rtog pa dang //",
    "NK122(kho)001:502": "rgyu yi phyogs gcig chad par rtog /'bras bu chad par rtog pa dang //",
    "NK122(kho)001:503": "'bras bu phyogs gcig chad par rtog /",
    "NK122(kho)001:504": "rgyu 'bras kun tu chad par rtog /",
    "NK122(kho)001:505": "chad par lta ba'i rnam grangs yin //",
    "NK122(kho)001:506": "rgyu nyid rtag par rtog pa dang //",
    "NK122(kho)001:507": "rgyu yi phyogs gcig rtag par rtog /'bras bu rtag par rtog pa dang //",
    "NK122(kho)001:508": "'bras bu'i phyogs gcig rtag par rtog /",
    "NK122(kho)001:509": "rgyu 'bras kun tu rtag par rtog /",
    "NK122(kho)001:510": "rtag par lta ba'i rnam grangs yin //",
    "NK122(kho)001:511": "rtag dang chad pa'i bye brag rnams //",
    "NK122(kho)001:512": "log lta can gyi rnam grangs te //",
    "NK122(kho)001:513": "bla med theg pa las log yin //",
    "NK122(kho)001:514": "lta ba'i bye brag gong ma 'di //",
    "NK122(kho)001:515": "da dus snyigs ma'i deng sang la //",
    "NK122(kho)001:516": "gsang sngags theg par khas 'ches pa'i //",
    "NK122(kho)001:517": "shes rab gnyis la ma sbyangs pa //",
    "NK122(kho)001:518": "de dag kun gyi nang na'ang mang //",
    "NK122(kho)001:519": "log pa'i lta ba zab mo dag /",
    "NK122(kho)001:520": "shin tu zab pa'i tshul smras kyang //",
    "NK122(kho)001:521": "zhen pa'i mtha' gnyis ma spangs pas //",
    "NK122(kho)001:522": "srid pa'i gnas su yang yang 'khor //",
    "NK122(kho)001:523": "bsam gtan bye brag kha cig gis //",
    "NK122(kho)001:524": "'du shes med pa'i snyoms 'jug dang //",
    "NK122(kho)001:525": "skye mched bzhi sogs skyes nas ni //",
    "NK122(kho)001:526": "sngon du mkhas la ma brten pas //",
    "NK122(kho)001:527": "'bras bu nyid du yang dag blang //",
    "NK122(kho)001:528": "las kyi bag chags ma zad pas //",
    "NK122(kho)001:529": "tshe zad 'chi ba'i 'du shes 'byung //",
    "NK122(kho)001:530": "dkon mchog gsum la skur pa btab //",
    "NK122(kho)001:531": "mnar med gnas su ltung ba'ang mang //",
    "NK122(kho)001:532": "'di dag kun gyi bye brag ni //",
    "NK122(kho)001:533": "mdo rgyud kun la rgya cher yang //",
    "NK122(kho)001:534": "tshig tshogs mang pos 'jigs pa'i phyir //",
    "NK122(kho)001:535": "mdor bstan tsam las ma brjod do //",
    "NK122(kho)001:536": "phyi rol lta ba 'di dag rnams //",
    "NK122(kho)001:537": "'khor lo rgyun gyi gdul bya ste //",
    "NK122(kho)001:538": "sems la rtog pa thob pa yi //",
    "NK122(kho)001:539": "'bras bu tshol ba'i zhen phyogs can //",
    "NK122(kho)001:540": "kha cig sangs rgyas snga ma yi //",
    "NK122(kho)001:541": "bstan pa rgas par gyur pa'i tshe //",
    "NK122(kho)001:542": "rtog dpyod log par 'khrul pa dang //",
    "NK122(kho)001:543": "log par gyur pa 'ga' zhig ni //",
    "NK122(kho)001:544": "sangs rgyas slob ma thabs mkhas pas //",
    "NK122(kho)001:545": "skal dman thabs kyis gzhug pa'i phyir //",
    "NK122(kho)001:546": "lam tshol pa yi thabs su bstan //",
    "NK122(kho)001:547": "zhar las byung ba zhes kyang bya //",
    "NK122(kho)001:548": "sangs rgyas nye gnas zhes kyang bya //",
    "NK122(kho)001:549": "lung las kyang ni 'di skad du //",
    "NK122(kho)001:550": "mu stegs can la smad ci bya //",
    "NK122(kho)001:551": "rnam par snang mdzad ring ba'i rgyu //",
    "NK122(kho)001:552": "zhes gsungs phyir na zhar byung ngo //",
    "NK122(kho)001:553": "theg gsum dam pa'i dam pa ste //",
    "NK122(kho)001:554": "don dam nges pa'i theg pa yang //",
    "NK122(kho)001:555": "bye brag rnam pa gsum nyid de //",
    "NK122(kho)001:556": "kun 'byung 'dren dang dka' thub rig /",
    "NK122(kho)001:557": "dbang bsgyur thabs kyi theg pa yin //",
    "NK122(kho)001:558": "gdul bya'i phyogs kyang gsum nyid de //",
    "NK122(kho)001:559": "blo yi skal pa che chung las //",
    "NK122(kho)001:560": "dman dang 'bring dang chen po yin //",
    "NK122(kho)001:561": "de yi 'dul thabs de bzhin te //",
    "NK122(kho)001:562": "gnyen pos spangs dang thabs kyis bsgyur //",
    "NK122(kho)001:563": "ye shes chen po'i gnas su dag /",
    "NK122(kho)001:564": "gdul bya 'dul thabs theg pa gsum //",
    "NK122(kho)001:565": "so sor sprad de sdeb par bya //",
    "NK122(kho)001:566": "bye brag rgyas par bshad pa ni //",
    "NK122(kho)001:567": "theg gsum re re'ang gsum gsum ste //",
    "NK122(kho)001:568": "tha ma 'bring dang mchog gi tshul //",
    "NK122(kho)001:569": "des na theg pa dgu zhes grags //",
    "NK122(kho)001:570": "rig pa mchog 'bring tha ma'i phyir //",
    "NK122(kho)001:571": "gdul bya gsum la'ang gsum gsum ste //",
    "NK122(kho)001:572": "snod kyi bye brag rnam pa dgu //",
    "NK122(kho)001:573": "gdul bya dgu zhes rab tu grags //",
    "NK122(kho)001:574": "thabs kyang de bzhin bye brag dgu //",
    "NK122(kho)001:575": "dgu gsum nyi shu bdun du sdeb //",
    "NK122(kho)001:576": "dang po gsum yang 'di lta ste //",
    "NK122(kho)001:577": "nyan thos rang rgyal byang chub sems //",
    "NK122(kho)001:578": "gdul bya dman dang 'bring po dang //",
    "NK122(kho)001:579": "de bzhin mchog gi bye brag gis //",
    "NK122(kho)001:580": "nyon mongs spangs dang 'geg dang sbyong //",
    "NK122(kho)001:581": "'dul thabs gsum du rnam par bshad //",
    "NK122(kho)001:582": "tha ma'i tha ma'ang 'di lta ste //",
    "NK122(kho)001:583": "'jug sgo lta ba ting 'dzin dang //",
    "NK122(kho)001:584": "spyod dang tshul khrims lam gyi yun //",
    "NK122(kho)001:585": "'bras bu dag dang bdun du shes //",
    "NK122(kho)001:586": "mi rta ga sdug bsngal stong bdag med //",
    "NK122(kho)001:587": "bdag gtsang skyid rtag las bzlog pa //",
    "NK122(kho)001:588": "sangs rgyas theg pa spyi yi sgo //",
    "NK122(kho)001:589": "sdug bsngal kun 'byung 'gog pa lam //",
    "NK122(kho)001:590": "nyan thos theg pa'i 'jug sgo yin //",
    "NK122(kho)001:591": "snod bcud rdul phran sil bu dang //",
    "NK122(kho)001:592": "skad cig cha med nang gi sems //",
    "NK122(kho)001:593": "de la sogs pa'i bye brag ni //",
    "NK122(kho)001:594": "nyan thos theg pa'i lta ba yin //",
    "NK122(kho)001:595": "bden pa bzhi dang dbugs bgrangs 1ngang //",
    "NK122(kho)001:596": "zad par brgyad dang keng rus sogs //",
    "NK122(kho)001:597": "de dag bsam gtan bye brag yin //",
    "NK122(kho)001:598": "shin tu ya nga'i las spangs te //",
    "NK122(kho)001:599": "zhen pa'i dge ba phun sum tshogs //",
    "NK122(kho)001:600": "khrus dang gtsang sbra la sogs pas //",
    "NK122(kho)001:601": "gang yang kun rdzob mtshan ma'i tshul //",
    "NK122(kho)001:602": "thams cad spang blang dgag sgrub pa //",
    "NK122(kho)001:603": "nyan thos theg pa'i spyod pa yin //",
    "NK122(kho)001:604": "so sor thar pa'i rigs bdun te //",
    "NK122(kho)001:605": "sdom pa'i rtsa ba bcu gsum dang //",
    "NK122(kho)001:606": "nyis brgya lnga bcu lnga brgya dang //",
    "NK122(kho)001:607": "bslab pa'i gzhi lnga rdzogs pa ni //",
    "NK122(kho)001:608": "nyan thos bsrung ba'i tshul khrims yin //",
    "NK122(kho)001:609": "'jug nas sred pa zad kyi bar //",
    "NK122(kho)001:610": "bskal pa chen po brgya sogs yin //",
    "NK122(kho)001:611": "'bras bu srid pa'i sdug bsngal zad //",
    "NK122(kho)001:612": "dgra bcom skyes bu zung bzhi yin //",
    "NK122(kho)001:613": "lung las kyang ni 'di skad du //",
    "NK122(kho)001:614": "shin tu ya nga'i las spangs te //",
    "NK122(kho)001:615": "yid 'ong 'dul ba'i tshul bzung nas //",
    "NK122(kho)001:616": "rang gi bsam pa de bsgrub pas //",
    "NK122(kho)001:617": "so sor thar pa'i lam du snang //",
    "NK122(kho)001:618": "zhes gsungs lung gis bgrod dang gsal //",
    "NK122(kho)001:619": "rang sangs rgyas kyi theg pa ni //",
    "NK122(kho)001:620": "rten 'brel bcu gnyis 'jug pa'i sgo //",
    "NK122(kho)001:621": "lta ba phyi rol rdul phran la //",
    "NK122(kho)001:622": "gzugs kyi phung po bdag med pa'o //",
    "NK122(kho)001:623": "mar me rgyun zad lta bu ni //",
    "NK122(kho)001:624": "ma rig zad nas 'du byed zad //",
    "NK122(kho)001:625": "de nas rga shi'i bar du ste //",
    "NK122(kho)001:626": "de ltar zhen pa gnyis dgag pa //",
    "NK122(kho)001:627": "bsam gtan yin pa rgyal bas gsungs //",
    "NK122(kho)001:628": "spyod pa tshul khrims nyan thos dang //",
    "NK122(kho)001:629": "mthun par 'jug la khyad par du //",
    "NK122(kho)001:630": "gcig pur gnas pa sgrub pa'o //",
    "NK122(kho)001:631": "bskal pa chen po brgya yi bar //",
    "NK122(kho)001:632": "rgyal ba'i bka' la rab sbyangs pas //",
    "NK122(kho)001:633": "chos nyid rim gyis rtogs gyur kyang //",
    "NK122(kho)001:634": "smon lam rgya chen ma btab pas //",
    "NK122(kho)001:635": "'bras bu thob daka'i skye ba la //",
    "NK122(kho)001:636": "dge ba'i bshes gnyen ma bsten par //",
    "NK122(kho)001:637": "chu zla la sogs rkyen rnams kyis //",
    "NK122(kho)001:638": "rtog tshig nyams su blang ba'i tshe //",
    "NK122(kho)001:639": "bden pa mthong zhing srid pa zad //",
    "NK122(kho)001:640": "yid bzhin bde mchog sa la gnas //",
    "NK122(kho)001:641": "slad kyi 'gro don mdzad pa'i tshe //",
    "NK122(kho)001:642": "lus kyi sprul pa sna tshogs kyis //",
    "NK122(kho)001:643": "sangs rgyas byang chub mi bzhugs pa'i //",
    "NK122(kho)001:644": "bar skabs dag tu don mdzad pa'ang //",
    "NK122(kho)001:645": "gsung gi chos 'chad mi mkhyen par //",
    "NK122(kho)001:646": "sprul pa'i thabs kyi don mdzad pa'o //",
    "NK122(kho)001:647": "rang sangs rgyas su rnam par grags //",
    "NK122(kho)001:648": "lung las kyang ni 'di skad du //",
    "NK122(kho)001:649": "'di kun rten cing 'brel 'byung las //",
    "NK122(kho)001:650": "bdag med chos gcig med mthong bas //",
    "NK122(kho)001:651": "brjod med sprul pas chos rnams ston //",
    "NK122(kho)001:652": "zhes gsungs phyir na lung gis gsal //",
    "NK122(kho)001:653": "byang chub sems dpa'i theg pa ni //",
    "NK122(kho)001:654": "dbang po tha ma'i mchog gyur rnams //",
    "NK122(kho)001:655": "bden pa gnyis po 'jug pa'i sgo //",
    "NK122(kho)001:656": "'di dag rtogs pa'i lta ba ni //",
    "NK122(kho)001:657": "lang kar gshegs pa'i mdo las kyang //",
    "NK122(kho)001:658": "don rab 'byed pa'i bsam gtan dang //",
    "NK122(kho)001:659": "de bzhin nyid dmigs bsam gtan dang //",
    "NK122(kho)001:660": "de ltar lung gi gtan tshig gis //",
    "NK122(kho)001:661": "kun rdzob tsam du 'jig rten yod //",
    "NK122(kho)001:662": "don dam du ni rang bzhin med //",
    "NK122(kho)001:663": "phyi rol gnas dang nang 'di kun //",
    "NK122(kho)001:664": "yul rnams sems kyi 'khrul smra zhing //",
    "NK122(kho)001:665": "sems nyid dus matha'i skad cig ma //",
    "NK122(kho)001:666": "skad cig mi rtag rgyun gyi gnas //",
    "NK122(kho)001:667": "gang yang bden pa gnyis smra ba //",
    "NK122(kho)001:668": "rnam rig gnyis kyi lta ba yin //",
    "NK122(kho)001:669": "yul sems so sor rkyen gyis snang //",
    "NK122(kho)001:670": "yul rnams phra rags rdul cha ste //",
    "NK122(kho)001:671": "phyogs char gzhig na dngos po med //",
    "NK122(kho)001:672": "sems nyid thog matha'i skad cig ma //",
    "NK122(kho)001:673": "dus gsum gzhig na rang bzhin med //",
    "NK122(kho)001:674": "rkyen ni gnyis dang bzhi dag gis //",
    "NK122(kho)001:675": "snod bcud gnyis su snang ba'i tshe //",
    "NK122(kho)001:676": "kun rdzob sgyu ma'i mtshan nyid tsam //",
    "NK122(kho)001:677": "bden pa gnyis su phye ba yang //",
    "NK122(kho)001:678": "de nyid gzhan du brjod med tshul //",
    "NK122(kho)001:679": "de 'dra lta ba'i bye brag rnams //",
    "NK122(kho)001:680": "mdo sde spyod pa'i lta ba yin //",
    "NK122(kho)001:681": "ma rig 'khrul pa'i bag chags kyis //",
    "NK122(kho)001:682": "mig gi rab rib snang ba bzhin //",
    "NK122(kho)001:683": "phyi rol gnas dang nang 'di kun //",
    "NK122(kho)001:684": "mi bden bden ltar kun la snang //",
    "NK122(kho)001:685": "'khrul pa'i bag chags ma zad tshe //",
    "NK122(kho)001:686": "nam yang khegs par 'gyur ba min //",
    "NK122(kho)001:687": "nad zad rab rib dwangs pa bzhin //",
    "NK122(kho)001:688": "'khrul pa'i bag chags thams cad zad //",
    "NK122(kho)001:689": "thim pa med pa yul dang bral //",
    "NK122(kho)001:690": "gzhan song med par mngon 'khrul dwangs //",
    "NK122(kho)001:691": "'khrul rig mnyam du zad smra ba //",
    "NK122(kho)001:692": "dbu ma'i lta ba kha gcig bzhed //",
    "NK122(kho)001:693": "kha cig phyi nang snod bcud dag /",
    "NK122(kho)001:694": "bden pa gnyis su gnas pa las //",
    "NK122(kho)001:695": "snod ni sems kyi 'khrul pa ste //",
    "NK122(kho)001:696": "sems ni skad cig dus gsum bral //",
    "NK122(kho)001:697": "de nyid don dam bden pa yin //",
    "NK122(kho)001:698": "kun rdzob sgyu mar mi 'gags te //",
    "NK122(kho)001:699": "'khrul nyid 'khrul pa'i yul du snang //",
    "NK122(kho)001:700": "sems nyid dus gsum skad cig ma //",
    "NK122(kho)001:701": "'gag pa med pa kun rdzob yin //",
    "NK122(kho)001:702": "bden pa gnyis kyi bye brag kyang //",
    "NK122(kho)001:703": "ldog phyogs tsam gyis tha dad pa //",
    "NK122(kho)001:704": "dbu ma'i lta ba kha cig bzhed //",
    "NK122(kho)001:705": "de dag tsam min rim pa ste //",
    "NK122(kho)001:706": "don rab 'byed pa'i bsam gtan no //",
    "NK122(kho)001:707": "don min cig char 'jug pa ni //",
    "NK122(kho)001:708": "phyi dang nang 'di thams cad kun //",
    "NK122(kho)001:709": "kun rdzob tsam du 'jig rten yod //",
    "NK122(kho)001:710": "sgyu ma'i 'khrul pa ji bzhin te //",
    "NK122(kho)001:711": "don dam 'gag pa med pa'i phyir //",
    "NK122(kho)001:712": "'gro drug sems can thams cad kun //",
    "NK122(kho)001:713": "bag chags mthun pa'i snang ba ni //",
    "NK122(kho)001:714": "rang rang bsags pa ltar snang ngo //",
    "NK122(kho)001:715": "don dam gang la'ang dngos gzhi med //",
    "NK122(kho)001:716": "smra bsam las 'das ye shes yul //",
    "NK122(kho)001:717": "mtshan nyid gsum ldan don dam pa //",
    "NK122(kho)001:718": "bsgrub tshe mnyam par bzhag pa yin //",
    "NK122(kho)001:719": "rjes la sgyu ma lta bu yis //",
    "NK122(kho)001:720": "zhen chags bral ba'i spyod pa ni //",
    "NK122(kho)001:721": "kun rdzob snying rjes gnas pa yin //",
    "NK122(kho)001:722": "sems bskyed nas bzung mthar thug bar //",
    "NK122(kho)001:723": "gzhal dang sgom pas nyams su len //",
    "NK122(kho)001:724": "tshe gcig don dam bden pa gzigs //",
    "NK122(kho)001:725": "dbu ma'i lta ba kha cig bzhed //",
    "NK122(kho)001:726": "de dag la sogs bden pa gnyis //",
    "NK122(kho)001:727": "ris su dbye bar byed pa dang //",
    "NK122(kho)001:728": "kun rdzob sgyu ma'i mtshan nyid tsam //",
    "NK122(kho)001:729": "sbyin sogs pha rol phyin pa la //",
    "NK122(kho)001:730": "spyod pa byang chub lta ba yin //",
    "NK122(kho)001:731": "bsam gtan mnyam par bzhag pa'i tshe //",
    "NK122(kho)001:732": "nam mkha' lta bur spros dang bral //",
    "NK122(kho)001:733": "rjes la sgyu ma'i mtshan nyid tsam //",
    "NK122(kho)001:734": "zhen med tshul gyis gsal bar smra //",
    "NK122(kho)001:735": "byams dang snying rje rnam sbyong ba //",
    "NK122(kho)001:736": "byang chub sems dpa'i bsam gtan yin //",
    "NK122(kho)001:737": "sbyin sogs rnam par dkar ba'i las //",
    "NK122(kho)001:738": "zhen med tshul gyis spyod pa ni //",
    "NK122(kho)001:739": "byang chub sems dpa'i spyod pa yin //",
    "NK122(kho)001:740": "rtsa ba bzhi dang nyi shu dang //",
    "NK122(kho)001:741": "sdom pa'i bye brag mtha' yas pa //",
    "NK122(kho)001:742": "bsrung ba tshul khrims yin par bstan //",
    "NK122(kho)001:743": "byang chub sems dpa' rang gi'o //",
    "NK122(kho)001:744": "so sor thar pa'i sdom pa yi //",
    "NK122(kho)001:745": "bye brag rnam pa mtha' yas kyang //",
    "NK122(kho)001:746": "rten nam snod kyi tshul gyi phyir //",
    "NK122(kho)001:747": "byang sems yan lag sdom pa yin //",
    "NK122(kho)001:748": "grangs med bskal pa gsum dag gis //",
    "NK122(kho)001:749": "sems bskyed nas bzung sangs rgyas par //",
    "NK122(kho)001:750": "sgrib sbyong ye shes rdzogs tshul gyis //",
    "NK122(kho)001:751": "rim gyis 'jug pa yun gyi tshad //",
    "NK122(kho)001:752": "bcu gcig kun tu 'od kyi sa //",
    "NK122(kho)001:753": "sku gsum lhun gyis grub pa ni //",
    "NK122(kho)001:754": "mthar phyin pa yi 'bras bur bzhed //",
    "NK122(kho)001:755": "lung las kyang ni 'di skad du //",
    "NK122(kho)001:756": "yul med ma skyes phyogs dang bral //",
    "NK122(kho)001:757": "bdag med byams snyoms rtog las 'das //",
    "NK122(kho)001:758": "sa dang rnam thar bde bskrun pas //",
    "NK122(kho)001:759": "dngos med ngo bo nyid sku thob //",
    "NK122(kho)001:760": "ces gsungs lung gi bgrod dang gsal //",
    "NK122(kho)001:761": "dka' thub rig byed theg pa yang //",
    "NK122(kho)001:762": "yul gyi rnam pa gsum nyid de //",
    "NK122(kho)001:763": "bya ba spyod pa rnal 'byor rgyud //",
    "NK122(kho)001:764": "gdul bya'i blo shed bye brag gis //",
    "NK122(kho)001:765": "'bring po nyid la rnam gsum ste //",
    "NK122(kho)001:766": "tha ma 'bring dang mchog tu snang //",
    "NK122(kho)001:767": "'dul thabs de bzhin bye brag gsum //",
    "NK122(kho)001:768": "bya ba rgyud kyi theg pa yang //",
    "NK122(kho)001:769": "'jug sgo lta ba ting 'dzin dang //",
    "NK122(kho)001:770": "spyod dang dam tshig lam gyi yun //",
    "NK122(kho)001:771": "'bras bu dag dang bdun du bzhed //",
    "NK122(kho)001:772": "gsang sngags spyi yi 'jug sgo ni //",
    "NK122(kho)001:773": "bden gnyis dbyer med sgo nas 'jug /",
    "NK122(kho)001:774": "khyad par bya ba'i 'jug sgo ni //",
    "NK122(kho)001:775": "lus ngag yid gsum rnam dag pa //",
    "NK122(kho)001:776": "sku gsung thugs kyi rang bzhin 'jug /",
    "NK122(kho)001:777": "lta ba snod bcud chos 'di rnams //",
    "NK122(kho)001:778": "don dam spros mtha' bral ba las //",
    "NK122(kho)001:779": "kun rdzob sgyu ma'i mtshan nyid 'di //",
    "NK122(kho)001:780": "'khrul pa'i ngo la cir snang yang //",
    "NK122(kho)001:781": "de bzhin gshegs pa'i ngo bo nyid //",
    "NK122(kho)001:782": "'bras bu'i ngo bo ye nas gnas //",
    "NK122(kho)001:783": "chu dang gsher ba ji bzhin no //",
    "NK122(kho)001:784": "bden gnyis ye nas dbyer med pa //",
    "NK122(kho)001:785": "gsang sngags spyi yi lta ba yin //",
    "NK122(kho)001:786": "bya ba'i rnal 'byor bsam gtan ni //",
    "NK122(kho)001:787": "lus ngag yid gsum sku gsung thugs //",
    "NK122(kho)001:788": "drug gis 'jug pa'i tshul nyid kyis //",
    "NK122(kho)001:789": "lha yi dkyil 'khor gsal ba las //",
    "NK122(kho)001:790": "ye shes sems dpa'i dkyil 'khor ni //",
    "NK122(kho)001:791": "bkur 'os rje bo'i tshul nyid du //",
    "NK122(kho)001:792": "mdun gyi mkha' la spyan drangs te //",
    "NK122(kho)001:793": "phyag 'tshal la sogs yan lag bdun //",
    "NK122(kho)001:794": "bsod nams tshul gyi yongs bsags shing //",
    "NK122(kho)001:795": "bzlas brjod bsnyen pa rgyun mi bcad //",
    "NK122(kho)001:796": "dngos grub blangs te gtang rag gsol //",
    "NK122(kho)001:797": "bya ba'i ting 'dzin rim pa yin //",
    "NK122(kho)001:798": "bya ba'i rgyud kyi spyod pa ni //",
    "NK122(kho)001:799": "dag pa gsum gyi mtha' bzung nas //",
    "NK122(kho)001:800": "khrus dang gtsang sbra bder spyod nas //",
    "NK122(kho)001:801": "zhag grangs dus tshig gza' rgyu skar //",
    "NK122(kho)001:802": "gtsang ma'i yo byad la sogs pa //",
    "NK122(kho)001:803": "rten 'brel 'dzoms las grub par bzhed //",
    "NK122(kho)001:804": "bya bas bsrung ba'i tshul khrims ni //",
    "NK122(kho)001:805": "so sor thar dang byang chub sems //",
    "NK122(kho)001:806": "spyi yi sdom brtson mi bshig cing //",
    "NK122(kho)001:807": "lus ngag yid gsum dam tshig dag /'da' bar mi byed yan lag bcas //",
    "NK122(kho)001:808": "bye brag tshul gyis gnas pa yin //",
    "NK122(kho)001:809": "bya ba'i rnal 'byor 'grub pa'i yun //",
    "NK122(kho)001:810": "ring mthar mi tshe bcu drug gis //",
    "NK122(kho)001:811": "rgyal rigs bram ze gtsang ma dang //",
    "NK122(kho)001:812": "'dod pa'i lha dang gzugs kyi khams //",
    "NK122(kho)001:813": "gtsang ma'i lus 'dzin gsang sngags kyi //",
    "NK122(kho)001:814": "theg pa chen po bsgrub par 'gyur //",
    "NK122(kho)001:815": "bcu drug mtha' la zag bral nas //",
    "NK122(kho)001:816": "rang gi lha yi sku nyid kyi //",
    "NK122(kho)001:817": "phyag rgya chen po'i rig 'dzin 'gyur //",
    "NK122(kho)001:818": "rnam dag zhing du rab snang ste //",
    "NK122(kho)001:819": "brgya phrag bcu drug tshun chad kyis //",
    "NK122(kho)001:820": "rdo rje 'dzin pa'i sa non te //",
    "NK122(kho)001:821": "sku lnga lhun gyis 'grub par 'gyur //",
    "NK122(kho)001:822": "lung las kyang ni 'di skad du //",
    "NK122(kho)001:823": "lus ngag yid gsum rnam dag pas //",
    "NK122(kho)001:824": "khrus dang gtsang sbra bder spyod te //",
    "NK122(kho)001:825": "bkur 'os 'dun pa'i tshul bzung nas //",
    "NK122(kho)001:826": "rnal 'byor rdo rje 'dzin pa'i sa //",
    "NK122(kho)001:827": "zhes gsungs lung gis bgrod dang sla //",
    "NK122(kho)001:828": "spyod pa'i rnal 'byor bye brag bdun //",
    "NK122(kho)001:829": "dbang po 'bring gi 'bring gyur te //",
    "NK122(kho)001:830": "'jug sgo spyod dang dam tshig gsum //",
    "NK122(kho)001:831": "bya ba'i rnal 'byor dag dang mtshungs //",
    "NK122(kho)001:832": "lta ba rnal 'byor rjes su 'gro //",
    "NK122(kho)001:833": "bsam gtan rnam snang ting 'dzin las //",
    "NK122(kho)001:834": "de nyid bzhi yi tshul dag gis //",
    "NK122(kho)001:835": "bsnyen sgrub yan lag rdzogs par 'gyur //",
    "NK122(kho)001:836": "zag bcas sa la mi tshe bdun //",
    "NK122(kho)001:837": "skye ba gong dang 'dra ba las //",
    "NK122(kho)001:838": "de mthar zag gsum zad gyur nas //",
    "NK122(kho)001:839": "phyag rgya chen po'i rig 'dzin 'gyur //",
    "NK122(kho)001:840": "bsam gtan lam la rnam gnas te //",
    "NK122(kho)001:841": "brgya phrag bcu drug tshun chad kyis //",
    "NK122(kho)001:842": "rigs bzhi rdo rje 'chang gi sa //",
    "NK122(kho)001:843": "'bras bu thob pa gdon mi za //",
    "NK122(kho)001:844": "'di skad lung las gsungs pa ste //",
    "NK122(kho)001:845": "bya ba dag gi las spyod de //",
    "NK122(kho)001:846": "rnal 'byor rig 'dzin yar lta bas //",
    "NK122(kho)001:847": "mi g.yo sems dpa' mngon sum du //",
    "NK122(kho)001:848": "rnal 'byor rdo rje 'chang gi sa //",
    "NK122(kho)001:849": "zhes gsungs lung gis bgrod dang gsal //",
    "NK122(kho)001:850": "rnal 'byor theg pa rnam pa bdun //",
    "NK122(kho)001:851": "rnal 'byor rnam gnyis 'jug pa'i sgo //",
    "NK122(kho)001:852": "phyi rol nang dang gnas 'di kun //",
    "NK122(kho)001:853": "yul dngos ma skyes chos kyi dbyings //",
    "NK122(kho)001:854": "'dzin pa bdag med ye shes ngang //",
    "NK122(kho)001:855": "de nyid ye nas dbyer med pa //",
    "NK122(kho)001:856": "rnal 'byor zhes bya'i lta ba yin //",
    "NK122(kho)001:857": "bye brag rgya chen gzhan du btsal //",
    "NK122(kho)001:858": "mngon par byang chub rnam lnga yis //",
    "NK122(kho)001:859": "rang gi lha yi sku bskyed de //",
    "NK122(kho)001:860": "cho 'phrul bzhi yis rgyud sbyangs nas //",
    "NK122(kho)001:861": "ye shes dam tshig dbyer med pa //",
    "NK122(kho)001:862": "rnal 'byor theg pa'i ting 'dzin yin //",
    "NK122(kho)001:863": "rnal 'byor theg pa'i spyod pa ni //",
    "NK122(kho)001:864": "sems kyi spyod pa'i cho 'phrul te //",
    "NK122(kho)001:865": "ngag gi spyod pa sngags dang dbyangs //",
    "NK122(kho)001:866": "lus kyi spyod pa gar phyag rgya //",
    "NK122(kho)001:867": "de dag 'dzoms pas sgrub pa la //",
    "NK122(kho)001:868": "rdzas dang yo byad gtsor ma gsungs //",
    "NK122(kho)001:869": "'byor pa'i tshogs ni mchog tu bshad //",
    "NK122(kho)001:870": "bsrung ba'i tshul khrims bye brag ni //",
    "NK122(kho)001:871": "'og ma rnams dang ldan bzhin du //",
    "NK122(kho)001:872": "rigs lnga'i dam tshig mchog tu bshad //",
    "NK122(kho)001:873": "sdom gsum mi spangs bde gshegs rigs //",
    "NK122(kho)001:874": "bla ma rdo rje dril bu ldan //",
    "NK122(kho)001:875": "rtag tu bkur 'chang rdo rje'i rigs //",
    "NK122(kho)001:876": "chos dang zang zing mi 'jigs byams //",
    "NK122(kho)001:877": "sbyin gsum ldan pa rin chen rigs //",
    "NK122(kho)001:878": "phyi nang gsang ba'i theg pa ste //",
    "NK122(kho)001:879": "mnyam bsam pad+mo rigs kyi dam //",
    "NK122(kho)001:880": "'phags tshogs rtag tu mchod pa ni //",
    "NK122(kho)001:881": "las kyi rigs kyi dam tshig go //",
    "NK122(kho)001:882": "de dag bsrung bya'i dam tshig yin //",
    "NK122(kho)001:883": "mi tshe gsum gyi nang rol tu //",
    "NK122(kho)001:884": "phyag rgya chen po'i rig 'dzin 'grub //",
    "NK122(kho)001:885": "las dang nyon mongs kun byang nas //",
    "NK122(kho)001:886": "khams gsum 'jigs sogs zag pa bral //",
    "NK122(kho)001:887": "de tshe bcu drug tshun chad du //",
    "NK122(kho)001:888": "phra rags shes bya'i sgrib byang nas //",
    "NK122(kho)001:889": "stug po bkod pa'i sa non te //",
    "NK122(kho)001:890": "rdzogs sangs rgyas su nges par 'gyur //",
    "NK122(kho)001:891": "lung las kyang ni 'di skad gsungs //",
    "NK122(kho)001:892": "sems nyid yul las rtsal rdzogs te //",
    "NK122(kho)001:893": "yul nyid rigs pas mngon mthong nas //",
    "NK122(kho)001:894": "de nyid der ni mngon byas nas //",
    "NK122(kho)001:895": "rnal 'byor stug po bkod pa'i sa //",
    "NK122(kho)001:896": "zhes gsungs lung gis bgrod dang gsal //",
    "NK122(kho)001:897": "dbang bsgyur thabs kyi theg pa yang //",
    "NK122(kho)001:898": "gdul bya'i blo sher khyad par gyis //",
    "NK122(kho)001:899": "rnam pa gsum du snang ba ste //",
    "NK122(kho)001:900": "bskyed dang rdzogs dang shin tu rdzogs //",
    "NK122(kho)001:901": "tha ma bskyed pa'i rnal 'byor kyang //",
    "NK122(kho)001:902": "bdun du nges par snang ba ste //",
    "NK122(kho)001:903": "dbang po mchog gi tha ma ni //",
    "NK122(kho)001:904": "lta sgom spyod pa ched 'dzin can //",
    "NK122(kho)001:905": "thabs dang shes rab sgor zhugs pas //",
    "NK122(kho)001:906": "smin grol thabs kyi bye brag kun //",
    "NK122(kho)001:907": "kun kyang thabs dang shes rab 'jug /",
    "NK122(kho)001:908": "rnal 'byor chen po 'jug pa'i sgo //",
    "NK122(kho)001:909": "snod bcud 'jig rten chos 'di rnams //",
    "NK122(kho)001:910": "ye nas rgyal ba'i dkyil 'khor te //",
    "NK122(kho)001:911": "chen po lnga nyid bder gshegs lnga //",
    "NK122(kho)001:912": "'byung lnga dbyings phyug shes rab lnga //",
    "NK122(kho)001:913": "de dag dbyer med khyad par las //",
    "NK122(kho)001:914": "rtog tshogs sems dpa' sems ma ste //",
    "NK122(kho)001:915": "rtag chad mthar lta reg pa'i tshogs //",
    "NK122(kho)001:916": "khro bo khro mo'i ngang du gsal //",
    "NK122(kho)001:917": "thams cad rig pa'i cho 'phrul las //",
    "NK122(kho)001:918": "kun bzang rol pa 'gag pa med //",
    "NK122(kho)001:919": "de nyid dus na 'dus ma byas //",
    "NK122(kho)001:920": "ma skyes chos nyid bzang mo'i dbyings //",
    "NK122(kho)001:921": "ma skyes mi 'gag dbyer med pa //",
    "NK122(kho)001:922": "byang sems bde chen de bzhin nyid //",
    "NK122(kho)001:923": "rnal 'byor chen po'i lta ba yin //",
    "NK122(kho)001:924": "rnal 'byor chen po'i ting 'dzin ni //",
    "NK122(kho)001:925": "'bar des dkyil 'khor thams cad kun //",
    "NK122(kho)001:926": "bskyed pa rnam bzhi rim gyis bskyed //",
    "NK122(kho)001:927": "cho 'phrul rnam bzhi phyag rgya bzhi //",
    "NK122(kho)001:928": "dus bzhi'i rgyal ba'i dkyil 'khor dang //",
    "NK122(kho)001:929": "rig pa rang snang dkyil 'khor gnyis //",
    "NK122(kho)001:930": "chu dang chu bzhin dbyer med de //",
    "NK122(kho)001:931": "ma skyes chos nyid shes rab las //",
    "NK122(kho)001:932": "mi 'gag rgyal ba'i dkyil 'khor snang //",
    "NK122(kho)001:933": "thabs dang shes rab dbyer med pa //",
    "NK122(kho)001:934": "rnal 'byor chen po'i bsam gtan yin //",
    "NK122(kho)001:935": "rnal 'byor chen po'i spyod pa ni //",
    "NK122(kho)001:936": "bsnyen sgrub bzhi dang phrin las bzhi //",
    "NK122(kho)001:937": "sbyor sgrol la sogs spyod pa'i chos //",
    "NK122(kho)001:938": "bdag dang gzhan don bsgrub pa'i phyir //",
    "NK122(kho)001:939": "thabs kyis zin te nyams su blang //",
    "NK122(kho)001:940": "des ni bdag gzhan grol bar 'gyur //",
    "NK122(kho)001:941": "rnal 'byor chen po'i dam tshig ni //",
    "NK122(kho)001:942": "byang chub sems sogs rtsa ba bzhi //",
    "NK122(kho)001:943": "spyad pa lnga dang mi spangs lnga //",
    "NK122(kho)001:944": "dang du blang dang bsgrub pa dang //",
    "NK122(kho)001:945": "shes par bya ba lnga sogs dang //",
    "NK122(kho)001:946": "thun mong thun mong ma yin pa'i //",
    "NK122(kho)001:947": "bye brag sna tshogs bcas pa rnams //",
    "NK122(kho)001:948": "'das nyams med par nyams su blang //",
    "NK122(kho)001:949": "mi tshe gcig la mngon grub ste //",
    "NK122(kho)001:950": "rtsal mchog ldan pa'i skyes bu ni //",
    "NK122(kho)001:951": "lhag mar bcas pa'i lus nyid kyis //",
    "NK122(kho)001:952": "las dang nyon mongs kun bral nas //",
    "NK122(kho)001:953": "tshe la dbang sogs rig 'dzin thob //",
    "NK122(kho)001:954": "rig pa 'dzin pa'i tshe nyid kyis //",
    "NK122(kho)001:955": "skye 'chi med pa'i sa bzung nas //",
    "NK122(kho)001:956": "longs spyod rdzogs dang sprul pa yi //",
    "NK122(kho)001:957": "tshul gyis 'gro rnams rgyud sbyangs te //",
    "NK122(kho)001:958": "bder gshegs zhing rnams spyod byed cing //",
    "NK122(kho)001:959": "sems can sdug bsngal gnas las sgrol //",
    "NK122(kho)001:960": "rgyal tshogs nye ba'i sras gyur cing //",
    "NK122(kho)001:961": "byang chub sems dpa' kun gyi spun //",
    "NK122(kho)001:962": "'jig rten kun gyi rje bor lhag /",
    "NK122(kho)001:963": "brgya phrag bcu drug tshun chad du //",
    "NK122(kho)001:964": "shes bya phra sgrib byang gyur nas //",
    "NK122(kho)001:965": "rnal 'byor rtsal chen rdzogs pa'i sa //",
    "NK122(kho)001:966": "sku lnga lhun gyis grub par 'gyur //",
    "NK122(kho)001:967": "lung las kyang ni 'di skad du //",
    "NK122(kho)001:968": "tha ma bskyed pa gang snang ba //",
    "NK122(kho)001:969": "thabs dang shes rab rnam dag pas //",
    "NK122(kho)001:970": "brten pa lnga las sogs pa'i rdzas //",
    "NK122(kho)001:971": "rgyal ba lnga ru rdzogs sangs rgyas //",
    "NK122(kho)001:972": "rnal 'byor rtsal chen rdzogs pa'i sa //",
    "NK122(kho)001:973": "zhes gsungs lung gis bgrod dang gsal //",
    "NK122(kho)001:974": "'bring la rdzogs pa'i tshul snang ba //",
    "NK122(kho)001:975": "rnam grol rigs pa'i tan+t+ra ste //",
    "NK122(kho)001:976": "de yang ltos pa'i bye brag bdun //",
    "NK122(kho)001:977": "dbang po rab kyi 'bring gyur pa //",
    "NK122(kho)001:978": "dbyings dang ye shes 'jug pa'i sgo //",
    "NK122(kho)001:979": "rnal 'byor rdzogs pa'i lta ba ni //",
    "NK122(kho)001:980": "bla med sangs rgyas man chad nas //",
    "NK122(kho)001:981": "na raka dmyal khams yan chad du //",
    "NK122(kho)001:982": "snod bcud phra rags bem rig dang //",
    "NK122(kho)001:983": "dge sdig mtho dman bzang ngan rnams //",
    "NK122(kho)001:984": "bye brag rnam pa cir snang yang //",
    "NK122(kho)001:985": "ngo bo nyid kyis ma skyes pas //",
    "NK122(kho)001:986": "mi dmigs mi gnas spros dang bral //",
    "NK122(kho)001:987": "gzung dang mtshan ma'i dngos po med //",
    "NK122(kho)001:988": "ma skyes ma bcos sems kyi dbyings //",
    "NK122(kho)001:989": "de nyid 'gag pa med rtsal gyis //",
    "NK122(kho)001:990": "thams cad thams cad mi 'gags pa //",
    "NK122(kho)001:991": "ye shes rol pa'i rgyan du rdzogs //",
    "NK122(kho)001:992": "rdzogs pa'i rnal 'byor ting 'dzin ni //",
    "NK122(kho)001:993": "bzhi po rim gyis ma bskyed de //",
    "NK122(kho)001:994": "'bar des rgyal ba'i dkyil 'khor rnams //",
    "NK122(kho)001:995": "dwangs pa'i mtsho la gza' skar bzhin //",
    "NK122(kho)001:996": "rig pa rtsal gyi byin rlabs kyis //",
    "NK122(kho)001:997": "mi bskyed rdzogs pa'i tshul du bsgom //",
    "NK122(kho)001:998": "rnam grol rig pa'i spyod pa ni //",
    "NK122(kho)001:999": "rnal 'byor che dang bye brag med //",
    "NK122(kho)001:1000": "brtul zhugs nyi shu rtsa gsum po //",
    "NK122(kho)001:1001": "lung las bshad pa de dag yin //",
    "NK122(kho)001:1002": "bsrung ba'i dam tshig 'di lta ste //",
    "NK122(kho)001:1003": "sum brgya drug cu mtha' yas te //",
    "NK122(kho)001:1004": "gong 'og bsrung ba'i bye brag rnams //",
    "NK122(kho)001:1005": "'di yis mi bsrung gcig kyang med //",
    "NK122(kho)001:1006": "zla ba lo dang lo bcu gnyis //",
    "NK122(kho)001:1007": "bcu drug rgyun gyi khyad par gyis //",
    "NK122(kho)001:1008": "'khor lo tshogs chen mngon gyur rim //",
    "NK122(kho)001:1009": "phyag rgya chen po'i rig 'dzin du //",
    "NK122(kho)001:1010": "mngon du gyur pa lam gyi yun //",
    "NK122(kho)001:1011": "deng nas ring por mi thogs par //",
    "NK122(kho)001:1012": "brdal ba chos nyid sa zhes sam //",
    "NK122(kho)001:1013": "kun bzang dbye ba med pa'i sar //",
    "NK122(kho)001:1014": "thogs med mngon gyur lhun gyis grub //",
    "NK122(kho)001:1015": "lung las kyang ni 'di skad du //",
    "NK122(kho)001:1016": "mnyam pas mnyam pa'i don mthong nas //",
    "NK122(kho)001:1017": "mnyam rdzogs yul shes dbyings ye shes //",
    "NK122(kho)001:1018": "kun rig kun rdzogs kun tu snang //",
    "NK122(kho)001:1019": "thams cad brdal ba chos nyid sa //",
    "NK122(kho)001:1020": "zhes gsungs lung gis bgrod dang gsal //",
    "NK122(kho)001:1021": "theg pa kun gyi spyi dpal te //",
    "NK122(kho)001:1022": "shin tu rnal 'byor theg pa'i bla //",
    "NK122(kho)001:1023": "bya bral rdzogs pa'i rnal 'byor rgyud //",
    "NK122(kho)001:1024": "rang byung ye shes lhun grub pas //",
    "NK122(kho)001:1025": "tha snyad bye brag ma mchis kyang //",
    "NK122(kho)001:1026": "'og ma dag la ltos chos kyang //",
    "NK122(kho)001:1027": "'jug sgo la sogs bdun du dbye //",
    "NK122(kho)001:1028": "sngon sbyangs skyes bu skal ldan can //",
    "NK122(kho)001:1029": "dbang po rab kyi yang rab ni //",
    "NK122(kho)001:1030": "'di tshe gcig la mngon rdzogs nus //",
    "NK122(kho)001:1031": "'jug pa'i rten gyi gang zag yin //",
    "NK122(kho)001:1032": "lung las kyang ni 'di skad du //",
    "NK122(kho)001:1033": "gleng bral nyid la gnas pa yi //",
    "NK122(kho)001:1034": "rnal 'byor de ni skal ba bzang //",
    "NK122(kho)001:1035": "zhes pa dang /",
    "NK122(kho)001:1036": "sngon sbyangs skyes bu skal ldan rnal 'byor don //",
    "NK122(kho)001:1037": "bla ma'i man ngag snyan khungs thugs brgyud cing //",
    "NK122(kho)001:1038": "dad can rgyal ba'i thugs dang 'dra rnams khyer //",
    "NK122(kho)001:1039": "zhes pa dang /",
    "NK122(kho)001:1040": "bskal pa zhing gi rdul snyed du //",
    "NK122(kho)001:1041": "shin tu sbyangs la rab gnas shing //",
    "NK122(kho)001:1042": "dkyil 'khor ma lus bsnyen pa yi //",
    "NK122(kho)001:1043": "'bras bu gsang chen 'di yin te //",
    "NK122(kho)001:1044": "zhes gsungs phyir na lung gis gsal //",
    "NK122(kho)001:1045": "theg pa'i yang rtser 'jug pa ni //",
    "NK122(kho)001:1046": "bla med sangs rgyas man chad nas //",
    "NK122(kho)001:1047": "mnar med dmyal ba yan chad du //",
    "NK122(kho)001:1048": "gnyis snang phyi nang chos 'di rnams //",
    "NK122(kho)001:1049": "thams cad ma 'dres yongs rdzogs pas //",
    "NK122(kho)001:1050": "phyogs lhung bral ba 'jug sgo yin //",
    "NK122(kho)001:1051": "bya bral rdzogs pa'i lta ba ni //",
    "NK122(kho)001:1052": "chos kun ma 'dres yongs rdzogs pa'i //",
    "NK122(kho)001:1053": "'beb tshul brjod pa mtha' yas kyang //",
    "NK122(kho)001:1054": "skabs 'dir phyogs phran tsam zhig bzung //",
    "NK122(kho)001:1055": "'dir ni sgrub pa'i gtan tshigs bzhi //",
    "NK122(kho)001:1056": "rang bzhin skye ba med pa dang //",
    "NK122(kho)001:1057": "kun bzang rol pa 'gag pa med //",
    "NK122(kho)001:1058": "mtshan nyid dbye ba med pa dang //",
    "NK122(kho)001:1059": "ngo bo rang grol gtan tshigs te //",
    "NK122(kho)001:1060": "gtan tshigs bzhi ru rgyal bas bshad //",
    "NK122(kho)001:1061": "rang bzhin skye med gtan tshigs ni //",
    "NK122(kho)001:1062": "'khor 'das snang srid snod bcud dang //",
    "NK122(kho)001:1063": "dge sdig bzang ngan la sogs pa //",
    "NK122(kho)001:1064": "zhen brtags gnyis snang chos 'di rnams //",
    "NK122(kho)001:1065": "mthun snang cha la 'gag med par //",
    "NK122(kho)001:1066": "so so nyid nas chos nyid dang //",
    "NK122(kho)001:1067": "ma bcos ma byas gnyen po med //",
    "NK122(kho)001:1068": "bye brag tha snyad spyod yul bral //",
    "NK122(kho)001:1069": "mu mtha' med pas ye shes klong //",
    "NK122(kho)001:1070": "mtha' dbus med pas brdal ba che //",
    "NK122(kho)001:1071": "'od bsdu med pas thams cad khyab //",
    "NK122(kho)001:1072": "de yi bla dwags bye brag ni //",
    "NK122(kho)001:1073": "chos nyid ma skyes chos kyi dbyings //",
    "NK122(kho)001:1074": "mu med khyab brdal chen po'i klong //",
    "NK122(kho)001:1075": "ci bzhin pa yi dkyil 'khor dang //",
    "NK122(kho)001:1076": "rnal ma don gyi kun gzhi dang //",
    "NK122(kho)001:1077": "shes rab pha rol phyin la sogs //",
    "NK122(kho)001:1078": "skye med bla dwags bsam mtha' yas //",
    "NK122(kho)001:1079": "thams cad thams cad der gcig kyang //",
    "NK122(kho)001:1080": "de la phyogs ris mi mnga' phyir //",
    "NK122(kho)001:1081": "rang bzhin skye med gtan tshigs brjod //",
    "NK122(kho)001:1082": "rol pa 'gag med gtan tshigs ni //",
    "NK122(kho)001:1083": "bshad pa'i 'khor 'das snang srid dang //",
    "NK122(kho)001:1084": "snod bcud bde sdug rgyu 'bras dang //",
    "NK122(kho)001:1085": "gnyis par snang ba'i chos 'di rnams //",
    "NK122(kho)001:1086": "so so rang rtsal 'gag med de //",
    "NK122(kho)001:1087": "brtag pa'i zhen blos brtags bzhin no //",
    "NK122(kho)001:1088": "gang yang spangs len 'gag med phyir //",
    "NK122(kho)001:1089": "kun bzang rol pa'i rgyun zhes bya //",
    "NK122(kho)001:1090": "'gag pa med dang mthun snang dang //",
    "NK122(kho)001:1091": "lhun grub dkyil 'khor thams cad de //",
    "NK122(kho)001:1092": "theg pa kun gyis gzhal bya dang //",
    "NK122(kho)001:1093": "mu stegs log brtags 'khrul gzhi dang //",
    "NK122(kho)001:1094": "'jig rten pa yi zhen phyogs rnams //",
    "NK122(kho)001:1095": "thams cad 'di yin 'di las byung //",
    "NK122(kho)001:1096": "rtogs grol ma rtogs dus na 'ching //",
    "NK122(kho)001:1097": "log brtags shin tu 'ching bar gsungs //",
    "NK122(kho)001:1098": "the tshom lam yang yun ring ngo //",
    "NK122(kho)001:1099": "de la 'jig rten thun mong pa //",
    "NK122(kho)001:1100": "'byung chen nus pa nyid brtags te //",
    "NK122(kho)001:1101": "zhen pas yul gyi 'ching ba yin //",
    "NK122(kho)001:1102": "rtag par lta bas dngos por 'dzin //",
    "NK122(kho)001:1103": "rang gi grub mtha' nyid du 'dod //",
    "NK122(kho)001:1104": "nyan thos rnams kyi rdul phran te //",
    "NK122(kho)001:1105": "the tshom gcod pas cung zad grol //",
    "NK122(kho)001:1106": "rang sangs rgyas kyi rdul phran dang //",
    "NK122(kho)001:1107": "phyi nang rten 'brel brtags pa yis //",
    "NK122(kho)001:1108": "srid pa'i chos las 'da' bar 'gyur //",
    "NK122(kho)001:1109": "byang chub sems dpa' rnams kyis ni //",
    "NK122(kho)001:1110": "la las 'khrul gzhi sems su smra //",
    "NK122(kho)001:1111": "la las chad gzhi stong par smra //",
    "NK122(kho)001:1112": "kun rdzob bden par ming brtags te //",
    "NK122(kho)001:1113": "mi bslu'i tshul gyis gzhan don spyod //",
    "NK122(kho)001:1114": "gsang sngags theg pas lha ru 'dod //",
    "NK122(kho)001:1115": "de yang bye brag rnam gnyis te //",
    "NK122(kho)001:1116": "la las dag pa lha ru 'dod //",
    "NK122(kho)001:1117": "la las de nyid lha ru 'dod //",
    "NK122(kho)001:1118": "bya bral lhun gyis grub pa ni //",
    "NK122(kho)001:1119": "rang bzhin cir yang ma yin la //",
    "NK122(kho)001:1120": "rol pa cir yang mi 'gag pas //",
    "NK122(kho)001:1121": "phyogs lhung zhen 'dzin mi manga'o //",
    "NK122(kho)001:1122": "mtshan nyid dbyer med gtan tshigs ni //",
    "NK122(kho)001:1123": "chu nyid rlabs su shar ba'am //",
    "NK122(kho)001:1124": "lho sprin nyid na stong pa bzhin //",
    "NK122(kho)001:1125": "rol pa 'gag pa med dus na //",
    "NK122(kho)001:1126": "skye med dbyings las g.yos pa med //",
    "NK122(kho)001:1127": "'gag med rten 'brel mthu yis ni //",
    "NK122(kho)001:1128": "don byed rgyu rkyen sna tshogs smin //",
    "NK122(kho)001:1129": "rang bzhin nyid las nyams pa med //",
    "NK122(kho)001:1130": "lung las kyang ni 'di skad du //",
    "NK122(kho)001:1131": "rang bzhin gcig tu ma nges pas //",
    "NK122(kho)001:1132": "ci ltar bltas pa de ltar snang //",
    "NK122(kho)001:1133": "ces pa dang /",
    "NK122(kho)001:1134": "med pa'i rgyu las yongs gsal bas //",
    "NK122(kho)001:1135": "snang nyid rang bzhin sgyu ma 'dra //",
    "NK122(kho)001:1136": "zhes pa dang /",
    "NK122(kho)001:1137": "ji ltar nam mkha'i sprin bzhin du //",
    "NK122(kho)001:1138": "sna tshogs rnam pa cir snang yang //",
    "NK122(kho)001:1139": "de dus rang bzhin nyams pa med //",
    "NK122(kho)001:1140": "de sogs sna tshogs lung gis gsal //",
    "NK122(kho)001:1141": "bden gnyis dbyer med ces kyang bya //",
    "NK122(kho)001:1142": "byang sems dbyer med ces kyang bya //",
    "NK122(kho)001:1143": "dbyer med lhun grub ces kyang bya //",
    "NK122(kho)001:1144": "zung 'jug chen po zhes kyang bya //",
    "NK122(kho)001:1145": "mnyam rdzogs chen po zhes kyang bya //",
    "NK122(kho)001:1146": "de sogs grub matha'i bre brag gis //",
    "NK122(kho)001:1147": "sna tshogs bla dwags bsam mtha' yas //",
    "NK122(kho)001:1148": "rig pa rang grol gtan tshigs ni //",
    "NK122(kho)001:1149": "gang zhig skyes bu skal ldan can //",
    "NK122(kho)001:1150": "ma nor dam pa'i gsung la brten //",
    "NK122(kho)001:1151": "shes rab gsum gyis rgyud sbyangs te //",
    "NK122(kho)001:1152": "rgyu rkyen drug la me ltar g.yo //",
    "NK122(kho)001:1153": "gtan tshigs gsum la blo gdal bas //",
    "NK122(kho)001:1154": "srid pa'i chos rnams rang sar grol //",
    "NK122(kho)001:1155": "nyon mongs sdug bsngal shugs kyis zhi //",
    "NK122(kho)001:1156": "rnam shes yul sems gnas su dag /",
    "NK122(kho)001:1157": "rang byung ye shes klong du shar //",
    "NK122(kho)001:1158": "snang stong gang la'ang rten 'cha' bral //",
    "NK122(kho)001:1159": "phyogs lhung bral ba'i lta ba 'char //",
    "NK122(kho)001:1160": "bya bral rdzogs pa'i bsam gtan ni //",
    "NK122(kho)001:1161": "rang byung ye shes bde chen gyi //",
    "NK122(kho)001:1162": "klong du rang blo bdal ba ni //",
    "NK122(kho)001:1163": "shes sgrub dmigs pa'i rten cha bral //",
    "NK122(kho)001:1164": "rang rig yul bral ye shes ni //",
    "NK122(kho)001:1165": "bsam gtan kun gyi ngo bor byung //",
    "NK122(kho)001:1166": "lung las kyang ni 'di skad gsungs //",
    "NK122(kho)001:1167": "snang ba med pa'i chos nyid ni //",
    "NK122(kho)001:1168": "ma btsal bzhag na sgom pa yin //",
    "NK122(kho)001:1169": "zhes sogs gsungs pas mngon du 'byin //",
    "NK122(kho)001:1170": "bya bral rdzogs pa'i spyod pa ni //",
    "NK122(kho)001:1171": "spyod yul rgyun gyi 'khor lo la //",
    "NK122(kho)001:1172": "bya spyod bral ba'i rig pa 'char //",
    "NK122(kho)001:1173": "kun tu bzang po'i spyod pa ni //",
    "NK122(kho)001:1174": "dug gsum dug lnga la sogs rnams //",
    "NK122(kho)001:1175": "'gag med rang byung nyid du gsal //",
    "NK122(kho)001:1176": "spangs blang med pa'i spyod pa yin //",
    "NK122(kho)001:1177": "'dod yon kun bzang rgyan 'di dag /",
    "NK122(kho)001:1178": "bdag nyid chen po'i gtan tshig gis //",
    "NK122(kho)001:1179": "chos dbyings dag pa'i ngo bor shar //",
    "NK122(kho)001:1180": "rgyan dang cha lugs ldan spyod yin //",
    "NK122(kho)001:1181": "bla med theg pa man chad nas //",
    "NK122(kho)001:1182": "'jig rten bya spyod yan chad kun //",
    "NK122(kho)001:1183": "ched kyis dgag sgrub gang yang med //",
    "NK122(kho)001:1184": "rang byung ye shes nyid du gsal //",
    "NK122(kho)001:1185": "bsam gyis mi khyab spyod pa yin //",
    "NK122(kho)001:1186": "thog mtha' dus dang snod bcud rnams //",
    "NK122(kho)001:1187": "lhun grub rang byung ye shes kyi //",
    "NK122(kho)001:1188": "rtsal du ma gyur gang yang med //",
    "NK122(kho)001:1189": "bdag nyid chen po'i spyod pa yin //",
    "NK122(kho)001:1190": "spyod pa'i khyad par ci byung yang //",
    "NK122(kho)001:1191": "dgag sgrub ched 'dzin bral bas na //",
    "NK122(kho)001:1192": "spyod pa'i rgyal po byar med yin //",
    "NK122(kho)001:1193": "bya bral rdzogs pa'i dam tshig ni //",
    "NK122(kho)001:1194": "chos nyid ngang las 'da' nyams med //",
    "NK122(kho)001:1195": "rig pa ye shes 'da' nyams med //",
    "NK122(kho)001:1196": "ma bcos ting 'dzin 'da' nyams med //",
    "NK122(kho)001:1197": "spang blang med pa'i spyod pa yis //",
    "NK122(kho)001:1198": "bla med theg pa'i dam tshig dang //",
    "NK122(kho)001:1199": "byang chub sems dpa'i spyod pa dang //",
    "NK122(kho)001:1200": "sdom pa'i bye brag mtha' yas dang //",
    "NK122(kho)001:1201": "thun mong bya spyod thams cad kun //",
    "NK122(kho)001:1202": "ched du dgag pa gcig kyang med //",
    "NK122(kho)001:1203": "ched du 'dzin pa yang bral ba //",
    "NK122(kho)001:1204": "bla med theg pa'i dam tshig yin //",
    "NK122(kho)001:1205": "bla med theg pa'i 'grub yun ni //",
    "NK122(kho)001:1206": "chos kun ye nas sangs rgyas pas //",
    "NK122(kho)001:1207": "ngo bo'i dus zhes bshad pa yin //",
    "NK122(kho)001:1208": "gtan tshig gsum la blo gdal nas //",
    "NK122(kho)001:1209": "rig pa rang sar grol ba'i tshe //",
    "NK122(kho)001:1210": "thams cad mkhyen pa'i ye shes kyi //",
    "NK122(kho)001:1211": "'go bo zug pa yin pas na //",
    "NK122(kho)001:1212": "sa chen dang po nye bar non //",
    "NK122(kho)001:1213": "g.yo ba'i nyams zhes bya ba yin //",
    "NK122(kho)001:1214": "de nyid nyams su blang ba'i tshe //",
    "NK122(kho)001:1215": "sa chen gnyis pa non pa ste //",
    "NK122(kho)001:1216": "thob pa'i nyams zhes grags pa yin //",
    "NK122(kho)001:1217": "ma btsal lhun gyis grub pa'i tshe //",
    "NK122(kho)001:1218": "phyogs bcur bzhugs shing dus bzhir gshegs //",
    "NK122(kho)001:1219": "bder gshegs ma lus thams cad dang //",
    "NK122(kho)001:1220": "sku dang gsung thugs rdo rje ltar //",
    "NK122(kho)001:1221": "dbyer med brtan pa mthar phyin yin //",
    "NK122(kho)001:1222": "sa rnams kun gyi yang thog ste //",
    "NK122(kho)001:1223": "bgrod pa'i lam gyi tha ma non //",
    "NK122(kho)001:1224": "thams cad ma 'dres yongs rdzogs pas //",
    "NK122(kho)001:1225": "rdzogs pa'i spyir chibs sa zhes bya //",
    "NK122(kho)001:1226": "thams cad mthar phyin 'bras bu'i mchog /",
    "NK122(kho)001:1227": "ngo bo rnam grangs nges tshig dang //",
    "NK122(kho)001:1228": "bye brag snang tshul bstan pa ni //",
    "NK122(kho)001:1229": "ngo bo sku gsum lhun grub yin //",
    "NK122(kho)001:1230": "rnam grangs sku gsung thugs yon tan //",
    "NK122(kho)001:1231": "phrin las re re'ang lnga lnga ste //",
    "NK122(kho)001:1232": "rgyan gyi 'khor lo nyi shu lnga //",
    "NK122(kho)001:1233": "bye brag rnam grangs bsam mi khyab //",
    "NK122(kho)001:1234": "mthar phyin don bcas ldog med pas //",
    "NK122(kho)001:1235": "sgrub pa kun gyi mchog yin phyir //",
    "NK122(kho)001:1236": "'bras bu'i nges tshig rgyal bas gsungs //",
    "NK122(kho)001:1237": "bye brag theg pa'i thob tshul te //",
    "NK122(kho)001:1238": "phyogs gcig pa dang ma 'dres dang //",
    "NK122(kho)001:1239": "lhun grub ye shes rang 'char ba //",
    "NK122(kho)001:1240": "thob tshul yin te dbye ba med //",
    "NK122(kho)001:1241": "snang tshul nye bar bstan pa ni //",
    "NK122(kho)001:1242": "gnyis med ye shes rang byung ba //",
    "NK122(kho)001:1243": "de bzhin gshegs pa snang ba dang //",
    "NK122(kho)001:1244": "longs spyod mdzad pa rgya chen rnams //",
    "NK122(kho)001:1245": "rig 'dzin byang chub sems dpa'i tshogs //",
    "NK122(kho)001:1246": "smin pa rnams kyi spyod yul yin //",
    "NK122(kho)001:1247": "'gro drug mos pa bsam yas pas //",
    "NK122(kho)001:1248": "so so'i mthun snang bsam yas su //",
    "NK122(kho)001:1249": "dwangs pa'i mtsho la gza' skar bzhin //",
    "NK122(kho)001:1250": "'char ba de dag sprul pa'i sku //",
    "NK122(kho)001:1251": "sku gsum snang tshul tha dad kyang //",
    "NK122(kho)001:1252": "blo gsal nyi 'od gcig pa ltar //",
    "NK122(kho)001:1253": "ngo bo nyid la dbye ba med //",
    "NK122(kho)001:1254": "des na ma rtogs log par rtog /",
    "NK122(kho)001:1255": "phyogs rtogs yang dag nyid ma rtogs //",
    "NK122(kho)001:1256": "'dul ba dgongs pa gsang ba dang //",
    "NK122(kho)001:1257": "rang bzhin gsang ba'i don rnams ces //",
    "NK122(kho)001:1258": "rgyud las gsungs pa de ltar yin /",
    "NK122(kho)001:1259": "kun bzang la sogs rgyal ba rgya mtshos bstan pa dam chos rgya mtsho ji snyed rnams /",
    "NK122(kho)001:1260": "rgyal tshab rgyal sras smin pa rgya mtsho dgos 'brel tshul gyis dgongs dang rig pa rna brgyud pa //",
    "NK122(kho)001:1261": "rgyud gzhung rgya che rgya mtsho'i chu las ngang pas 'o ma'i bcud blangs ji bzhin du //",
    "NK122(kho)001:1262": "theg pa'i bye brag phyogs dang phyogs min nges sgrub 'di bsdus 'gro kun yongs la bsngo //",
    "NK122(kho)001:1263": "theg pa'i bye brag mtha' yas pa las mdo tsam",
    "NK122(kho)001:1264": "zhig bkod pa bla ma rin po che dam pa'i",
    "NK122(kho)001:1265": "zhal nas dris pa rdzogs so ////",
    "NK122(kho)001:1266": "ni gnas skabs re zhig bshad du ma mchis pa'o //",
    "NK122(kho)001:1267": "theg pa shan 'byed spyi chings 'di //",
    "NK122(kho)001:1268": "skyes chen yab sras rnam gsum gyis //",
    "NK122(kho)001:1269": "ma 'ong rjes 'jug rnams don du //",
    "NK122(kho)001:1270": "zhal gsungs yig bris mchan btab pa //",
    "NK122(kho)001:1271": "de don 'phags mchog drin chen gyis //",
    "NK122(kho)001:1272": "t+ai ka gsal byed byas na yang //",
    "NK122(kho)001:1273": "blo dman rnams kyis phig dka' bas //",
    "NK122(kho)001:1274": "de phyir bshad mchan 'di byas so //",
    "NK122(kho)001:1275": "don la nor 'khrul gyur srid na //",
    "NK122(kho)001:1276": "bshags te ma nor dge ba des //",
    "NK122(kho)001:1277": "'gro rnams smin grol lam 'jug nas //",
    "NK122(kho)001:1278": "mthar phyin sku lnga 'grub par shog /",
    "NK122(kho)001:1279": "mchan bu 'di ni tshul khrims snying rjes bskul ba'i ngor //",
    "NK122(kho)001:1280": "nam mkha' rgyal mtshan gyis pha yul 'bri zla ba sgang gi ri khrod du bris pa'o //",
    "NK122(kho)001:1281": "drin chen ga ga ke tu'i thugs rnam dag /",
    "NK122(kho)001:1282": "rgyud snying man ngag nying khu theg shan 'byed //",
    "NK122(kho)001:1283": "zhal gsung bshad mchan bsdus don rin chen phreng //",
    "NK122(kho)001:1284": "dngos dang ma 'ongs rnams kyi ched bkod do //",
    "NK122(kho)001:1285": "slob dpon chen po nam mkha' rgyal mtshan pa'i thugs",
    "NK122(kho)001:1286": "kyi dgongs pa zhal du phyungs pa'i mchan rang dang",
    "NK122(kho)001:1287": "sa gtsong blo gsal ba dang sems la 'dun pa",
    "NK122(kho)001:1288": "thob pa rnams kyi don du gsungs pa 'di /",
    "NK122(kho)001:1289": "'khor gyi nang nas 'bangs kyi tha mar gyur pa",
    "NK122(kho)001:1290": "tshul seng gis yul 'bri zla ba sgang gi gnam",
    "NK122(kho)001:1291": "gzung dben gnas dga' ldan ri khrod du bris pa'o",
    "NK122(kho)001:1292": "// 'di bris dge ba'i byin rlabs kyis //",
    "NK122(kho)001:1293": "bdag rgyud smin cing gzhan rgyud grol bar shog /'dir smras pa /",
    "NK122(kho)001:1294": "swasti sid+d+hi /",
    "NK122(kho)001:1295": "thub bstan gangs kyi ri la gnas bcas te //",
    "NK122(kho)001:1296": "phul byung shes rab dam pa'i rtsal rdzogs nas //",
    "NK122(kho)001:1297": "'jigs med spobs pa chen po'i seng ge'i sgras //",
    "NK122(kho)001:1298": "gsang chen smra ba'i dbang phyug bde gshegs nyid /",
    "NK122(kho)001:1300": "1 / dri med gsung gi nyi ma'i 'od zer gyis //",
    "NK122(kho)001:1301": "'gro blo'i rmongs pa'i mun pa rnam bsal nas //",
    "NK122(kho)001:1302": "blo gros pad+mo'i dpal kun rgyas byed pa'i //",
    "NK122(kho)001:1303": "bla med theg pa'i rnam bshad 'di rmad byung /",
    "NK122(kho)001:1305": "2 / gnas lnga rig pa'i dbang phyug pan chen rjes //",
    "NK122(kho)001:1306": "skye srid gnyis par zlos pa'i sgyu 'phrul gar //",
    "NK122(kho)001:1307": "tshe dbang rig pa 'dzin pa'i rgya mtsho yis //",
    "NK122(kho)001:1308": "bstan la rnam par dkar ba'i blo gros kyis /",
    "NK122(kho)001:1310": "3 / ma lus theg pa'i dbye bsdu ji snyed pa //",
    "NK122(kho)001:1311": "rgyal dang rgyal sras lam bzang spyi yi chings //",
    "NK122(kho)001:1312": "srid zhir snang ba'i dpal ster mtshungs bral ba //",
    "NK122(kho)001:1313": "lhag bsam dag pas spar du bsgrub pa las /",
    "NK122(kho)001:1315": "4 / dri med dge ba ston zla ltar dkar bas //",
    "NK122(kho)001:1316": "lus can gdung ba'i mun pa mthar byas nas //",
    "NK122(kho)001:1317": "bshad sgrub kun+da dkar po'i dpal rgyas te //",
    "NK122(kho)001:1318": "dge legs snang ba chen pos khyab gyur cig 5 /",
    "NK122(kho)001:1319": "ces pa'ang sprul pa'i sku rin po che tshe dbang rig 'dzin rgya mtshos /",
    "NK122(kho)001:1320": "rje btsun shes rab seng ge'i gsung dri ma med",
    "NK122(kho)001:1321": "pa 'di nyid rgyal bstan rin po che gsal bar",
    "NK122(kho)001:1322": "byed pa'i rgyan du dgongs nas mkhan rin po che",
    "NK122(kho)001:1323": "pad+ma badz+ra pas kyang phyi mo zhu dag byed pa",
    "NK122(kho)001:1324": "sogs / 'bad pa du mas bsgrub cing mthar phyin skabs /",
    "NK122(kho)001:1325": "mkhan ming lung rtogs bstan pa'i nyin byed dpal bzang pos spar byang du spel ba /",
    "NK122(kho)001:1326": "'dis kyang rdo rje theg pa'i bstan pa rin po che yun ring du gnas pa'i rgyur gyur cig //"
}