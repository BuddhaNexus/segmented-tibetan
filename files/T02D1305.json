{
    "T02D1305:212b-0": "@212b # // rgya gar skad du /",
    "T02D1305:212b-1": "nee r'atma yo gi ni s'a dha nam /",
    "T02D1305:212b-2": "bod skad du /",
    "T02D1305:212b-3": "bdag med rnal 'byor ma'i sgrub thabs /",
    "T02D1305:212b-4": "rdo rje sems dpa' la phyag 'tshal lo //",
    "T02D1305:212b-5": "dombi he ru ka'i zhal snga nas /",
    "T02D1305:212b-6": "kye yi rdo rje rnal 'byor ma rgyud las //",
    "T02D1305:212b-7": "de nyid thams cad yang dag bsdus pa yi //",
    "T02D1305:213a-0": "lha mo'i 'khor lo @213a * //",
    "T02D1305:213a-1": "bsgom pa gsungs pa'o //",
    "T02D1305:213a-2": "nam mkhar rje btsun bla ma dang //",
    "T02D1305:213a-3": "mi bskyod pa yi sku lta bu'i //",
    "T02D1305:213a-4": "mnga' bdag rdo rje dbang dmigs te //",
    "T02D1305:213a-5": "blo dang ldan pas phyag 'tshal mchod //",
    "T02D1305:213a-6": "snying gar rang gi sa bon bsam //",
    "T02D1305:213a-7": "mchod pa'i sprin ni rab tu dbul //",
    "T02D1305:213a-8": "rtag tu lha mo brgyad rnams kyis //",
    "T02D1305:213a-9": "bdud rtsi lnga yi sbyor ba las //",
    "T02D1305:213a-10": "rnal 'byor ma lnga dkar mo stsogs //",
    "T02D1305:213a-11": "bdud rtsi lnga ni 'dzin par brjod //",
    "T02D1305:213a-12": "sngon mo gtum mo dombi n'i //",
    "T02D1305:213a-13": "ro dang bcas te 'khyud par ldan //",
    "T02D1305:213a-14": "rtag tu sdig pa bshags pa dang //",
    "T02D1305:213a-15": "bsod nams nyid la rjes yi rang //",
    "T02D1305:213a-16": "dkon mchog gsum la skyabs su 'gro //",
    "T02D1305:213a-17": "byang chub sems ni rnam par gzung //",
    "T02D1305:213a-18": "dang por byams pa bsgom par bya //",
    "T02D1305:213a-19": "gnyis pa snying rje rnam par bsgom //",
    "T02D1305:213a-20": "gsum pa dga' ba bsgom par bya //",
    "T02D1305:213a-21": "kun gyi mtha' nas btang snyoms so //",
    "T02D1305:213a-22": "de rjes rgyal ba'i sngags brjod de //",
    "T02D1305:213a-23": "aom sh'u n+ya t'a dzny'a na badzra sva bh'a ba a'a tma ko&amp; ham //",
    "T02D1305:213a-24": "rang bzhin stong pa nyid du rnam bsgoms sngon gyi ni //",
    "T02D1305:213a-25": "rnal 'byor pas ni smon lam rjes su dran par bya //",
    "T02D1305:213a-26": "dang por re pha las ni nyi ma rnam par bsgom //",
    "T02D1305:213a-27": "nyi ma der ni h'um byung sna tshogs rdo rje ste //",
    "T02D1305:213a-28": "rdo rje de nyid kyis ni rnam par bsgom bya ba //",
    "T02D1305:213a-29": "ra ba dang ni gur yang rab tu bcing bar bya //",
    "T02D1305:213a-30": "shes rab ae yi gzugs can ma //",
    "T02D1305:213a-31": "blo ldan nam mkha'i khams bsam bya //",
    "T02D1305:213a-32": "der ni sa gzhi gru bzhi pa //",
    "T02D1305:213a-33": "ljang gu rnam par bsgom par bya //",
    "T02D1305:213a-34": "sa yi dkyil 'khor nang gnas par //",
    "T02D1305:213a-35": "chu yi dkyil 'khor bsgom par bya //",
    "T02D1305:213a-36": "chu yi dkyil 'khor dbus gnas par //",
    "T02D1305:213a-37": "me yi dkyil 'khor bsgom par bya //",
    "T02D1305:213a-38": "de la rlung gi dkyil 'khor lo //",
    "T02D1305:213a-39": "rlung gi dkyil 'khor nang gnas par //",
    "T02D1305:213a-40": "bdag kyang bsam par bya ba ste //",
    "T02D1305:213a-41": "ae wam nyid du bdag dang ni //",
    "T02D1305:213a-42": "'dres par gyur pa 'khor lo yin //",
    "T02D1305:213a-43": "gru bzhi pa la sgo bzhi pa //",
    "T02D1305:213a-44": "ka ba brgyad kyis nye bar brgyan //",
    "T02D1305:213a-45": "dra ba dra phyed yang dag ldan //",
    "T02D1305:213a-46": "rdo rje thig gis rnam par brgyan //",
    "T02D1305:213a-47": "'khor lo der ni srog song pa //",
    "T02D1305:213a-48": "bco lnga rnam par bsgom par bya //",
    "T02D1305:213a-49": "rnal 'byor ma yi phyogs mtshams las //",
    "T02D1305:213a-50": "gdan ni bco lnga nyid du brjod //",
    "T02D1305:213a-51": "gdan gyi steng du zla ba yin //",
    "T02D1305:213a-52": "zla steng rnam 'byed blo ldan pas //",
    "T02D1305:213a-53": "de dag nang song sa bon ni //",
    "T02D1305:213b-0": "@213b rtsa ba'i dbyangs yig la sogs bsam //",
    "T02D1305:213b-1": "me long mnyam nyid ye shes dag / zla ba nyi ma rab tu grags //",
    "T02D1305:213b-2": "aam las byung ba'i gi gug ni //",
    "T02D1305:213b-3": "so sor rtog pa nyid du brjod //",
    "T02D1305:213b-4": "'di rnams gcig gyur nan tan te //",
    "T02D1305:213b-5": "rdzogs pa chos dbyings dag pa ste //",
    "T02D1305:213b-6": "rnal 'byor ma ni rnams kyi lus //",
    "T02D1305:213b-7": "ye shes lnga yi bdag nyid grags //",
    "T02D1305:213b-8": "nyi zla dag dang gri gug gis //",
    "T02D1305:213b-9": "ji ltar chu ni 'dres 'gyur pa //",
    "T02D1305:213b-10": "yang ni 'dres par gyur nas phyis //",
    "T02D1305:213b-11": "bdag med rnal 'byor ma bskyed de //",
    "T02D1305:213b-12": "kha dog nag mo grags chen mo //",
    "T02D1305:213b-13": "phyag rgya ldas ni rnam par brgyan //",
    "T02D1305:213b-14": "g-yas na gri gug 'jigs chen ma //",
    "T02D1305:213b-15": "g-yon pa nyid ni padma'i snod //",
    "T02D1305:213b-16": "g-yas min par ni kha tv'am ga / stag gi pags pas smad dkris so //",
    "T02D1305:213b-17": "aa a'a ai a'i au /",
    "T02D1305:213b-18": "bdag med rnal 'byor ma la sogs pa rnams kyi brjod do //",
    "T02D1305:213b-19": "a'u ri r'i li /",
    "T02D1305:213b-20": "pukka s'i la sogs pa rnams kyi'o //",
    "T02D1305:213b-21": "l'i ae aee ao //",
    "T02D1305:213b-22": "sa bon rnams ni dkar mo la sogs pa rnams kyi brjod do //",
    "T02D1305:213b-23": "aoo aam sa bon dag na 'og dang steng gi gnas pa dag gir yang brjod do //",
    "T02D1305:213b-24": "sems dang phan pa rin chen bdag / tshe dpag med dang don grub kyis //",
    "T02D1305:213b-25": "bdag med la sogs phyag rgya gdab //",
    "T02D1305:213b-26": "shes rab 'phar mar rnam par gnas //",
    "T02D1305:213b-27": "sems dang phan pa'i rin chen bdag /",
    "T02D1305:213b-28": "tshe dpag med pa bde gshegs kyis //",
    "T02D1305:213b-29": "mtshams nas pukka s'i la sogs //",
    "T02D1305:213b-30": "rim pa'i rjes la phyag rgyas gdab //",
    "T02D1305:213b-31": "rnal 'byor ma ni bzhi rnams kyis //",
    "T02D1305:213b-32": "rtag tu bsgoms gnas nyid la ni //",
    "T02D1305:213b-33": "zhe sdang gti mug ser sna dang //",
    "T02D1305:213b-34": "'dod chags rdo rje phyag rgyas gdab //",
    "T02D1305:213b-35": "'og dang steng dang sku gsung gi / phyag rgyas byed pas rdzogs pa'o //",
    "T02D1305:213b-36": "phyag rgyas gdab dang rtag pa 'dis //",
    "T02D1305:213b-37": "de nas phyag rgya nyi shu brjod //",
    "T02D1305:213b-38": "dbang por rdo rje gshin goo r'i //",
    "T02D1305:213b-39": "chu bdag chu yi rnal 'byor ma //",
    "T02D1305:213b-40": "lus ngan rdo rje mkha' 'gro ma //",
    "T02D1305:213b-41": "dbus su bdag med rnal 'byor ma //",
    "T02D1305:213b-42": "dbang ldan du ni pukka s'i //",
    "T02D1305:213b-43": "de bzhin 'tshed mer ri khrod ma //",
    "T02D1305:213b-44": "bden bral du ni gtum mo sta //",
    "T02D1305:213b-45": "rlung du dombir brjod pa'o //",
    "T02D1305:213b-46": "yang ni shar sgor dkar mo ste //",
    "T02D1305:213b-47": "de bzhin lhor ni chom rkun ma //",
    "T02D1305:213b-48": "nub kyi sgo la ro langs ma //",
    "T02D1305:213b-49": "de bzhin byang du ghasma r'i //",
    "T02D1305:213b-50": "'og tu sa spyod mar bshad de //",
    "T02D1305:213b-51": "steng du mkha' spyod mar brjod do //",
    "T02D1305:214a-0": "ji ltar @214a * //",
    "T02D1305:214a-1": "bdag med rnal 'byor ma //",
    "T02D1305:214a-2": "thams cad dam par dga' ba'o //",
    "T02D1305:214a-3": "snying gar rang gis bon bsam //",
    "T02D1305:214a-4": "'od zer phyung ste de nas ni //",
    "T02D1305:214a-5": "sangs rgyas rnams ni spyan drangs te //",
    "T02D1305:214a-6": "lha mo brgyad kyis mchod par bya //",
    "T02D1305:214a-7": "phyi nas gsol ba gdab pa ni //",
    "T02D1305:214a-8": "bcom ldan bdag nyid chen po rnams //",
    "T02D1305:214a-9": "bcom ldan de bzhin gshegs pa kun //",
    "T02D1305:214a-10": "bdag la dbang bskur la sogs gsol //",
    "T02D1305:214a-11": "bum pa bdud rtsi lngas gang ba //",
    "T02D1305:214a-12": "mkhas pas sangs rgyas kyis dbang bskur //",
    "T02D1305:214a-13": "sangs rgyas kun gyis bskur nas ni //",
    "T02D1305:214a-14": "dbu rgyan la ni thugs bdag yin //",
    "T02D1305:214a-15": "dang por nag po bsgom par bya //",
    "T02D1305:214a-16": "gnyis pa dmar po bsgom par bya //",
    "T02D1305:214a-17": "gsum pa la ni ser por bsgom //",
    "T02D1305:214a-18": "de bzhin bzhi par ljang gu ste //",
    "T02D1305:214a-19": "lnga pa kha dog sngon po nyid //",
    "T02D1305:214a-20": "drug pa dkar po'i tshul can de //",
    "T02D1305:214a-21": "yan lag drug sgom rnal 'byor pas //",
    "T02D1305:214a-22": "phyi nas kha dog rnam par spangs //",
    "T02D1305:214a-23": "gzugs phung la ni rdo rje ma //",
    "T02D1305:214a-24": "tshor ba la ni dkar mor brjod //",
    "T02D1305:214a-25": "'du shes chu yi rnal 'byor ma //",
    "T02D1305:214a-26": "'du byed rdo rje mkha' 'gro ma //",
    "T02D1305:214a-27": "rnam shes phung po'i rang bzhin gyis //",
    "T02D1305:214a-28": "bdag med rnal 'byor ma rnams so //",
    "T02D1305:214a-29": "dkyil 'khor bdag mo 'jigs gzugs gnas //",
    "T02D1305:214a-30": "'jigs pa dang ni 'jigs pa mdzad //",
    "T02D1305:214a-31": "sa ni pukka s'i ru bshad //",
    "T02D1305:214a-32": "de bzhin chu khams ri khrod ma //",
    "T02D1305:214a-33": "me ni gtum mor shes par bya //",
    "T02D1305:214a-34": "rlung ni g-yung mor rab tu grags //",
    "T02D1305:214a-35": "gzugs la dkar mor rtag tu bshad //",
    "T02D1305:214a-36": "sgra la chom rkun ma rab grags //",
    "T02D1305:214a-37": "dri yi cha la ro langs ma //",
    "T02D1305:214a-38": "ro la ghasma r'i rab brjod //",
    "T02D1305:214a-39": "reg bya sa spyod mar bshad de //",
    "T02D1305:214a-40": "chos kyi dbyings la mkha' spyod ma //",
    "T02D1305:214a-41": "rtag tu 'di dag rnam dag pas //",
    "T02D1305:214a-42": "de nyid rnal 'byor pa yis 'grub //",
    "T02D1305:214a-43": "mig dag gti mug rdo rje yin //",
    "T02D1305:214a-44": "rna bar zhe sdang rdo rje ma //",
    "T02D1305:214a-45": "sna la ser sna mar bshad de //",
    "T02D1305:214a-46": "khal 'dod chags rdo rje ma //",
    "T02D1305:214a-47": "lus la phrag dog rdo rje ma //",
    "T02D1305:214a-48": "yid la bdag med rnal 'byor ma //",
    "T02D1305:214a-49": "go cha 'di rnams ches dag pas //",
    "T02D1305:214a-50": "dbang po rnams kyi rnam par sbyor //",
    "T02D1305:214a-51": "skyes pa'i thod pa'i phreng bas bskor //",
    "T02D1305:214a-52": "gri gug lta ni gcod pa ste //",
    "T02D1305:214a-53": "thod pa nyon mongs mgo bo yi //",
    "T02D1305:214a-54": "phreng ba'i steng du gnas pa'o //",
    "T02D1305:214a-55": "bla ma slob dpon 'dod lha la //",
    "T02D1305:214a-56": "phyag 'tshal don du 'khor lo gzung //",
    "T02D1305:214b-0": "bla ma @214b rdo rje 'dzin pa la //",
    "T02D1305:214b-1": "smod tshig mi mnyan pa yi phyir //",
    "T02D1305:214b-2": "nyan pa dag tu rna cha 'dzin //",
    "T02D1305:214b-3": "sngags zlos phyir ni mgul do ste //",
    "T02D1305:214b-4": "lag gdub srog chags gsod pa spangs //",
    "T02D1305:214b-5": "phyag rgya bsten phyir ska rags te //",
    "T02D1305:214b-6": "sangs rgyas lnga yi phyag rgya yis //",
    "T02D1305:214b-7": "rtag tu lus la gdab par bya //",
    "T02D1305:214b-8": "sngags ni /",
    "T02D1305:214b-9": "aom aa a'a ai a'i au a'u ri r'i li l'i ae aee ao aoo a'am sv'a h'a /",
    "T02D1305:214b-10": "phyag rgya'i rnam dag bshad bya ba //",
    "T02D1305:214b-11": "'khor lo'i gzugs kyis mi bskyod pa //",
    "T02D1305:214b-12": "'od dpag med pa rna cha'i bdag / mgul gyi",
    "T02D1305:214b-13": "phreng ba rin chen bdag / lag pa la ni",
    "T02D1305:214b-14": "rnam snang brjod // ska rags la ni don yod gnas //",
    "T02D1305:214b-15": "'di rnams dag la phyag rgya lnga //",
    "T02D1305:214b-16": "skyon ni yongs 'joms 'dzin pa ni //",
    "T02D1305:214b-17": "rnal 'byor mas ni rab tu bzung //",
    "T02D1305:214b-18": "nang gi rnal 'byor bshad par bya //",
    "T02D1305:214b-19": "mo gzugs 'jig rten dbang du byed //",
    "T02D1305:214b-20": "khro bo'i gzugs kyis sreg par byed //",
    "T02D1305:214b-21": "a'a li k'a li snyoms zhugs pas //",
    "T02D1305:214b-22": "phyi rol gyi ni gnyis gnyis bkab //",
    "T02D1305:214b-23": "grong khyer dkrug pa'i sngas ni //",
    "T02D1305:214b-24": "aom aa ka tsa ta ta pa ya sha sv'a h'a //",
    "T02D1305:214b-25": "'byung po thams cad pa'i gtor ma'i sngas ni //",
    "T02D1305:214b-26": "aom a'a ka ro mu kham sarba dha rm'a n'am /",
    "T02D1305:214b-27": "a'a dy'a nu tpanna tv'a ta /",
    "T02D1305:214b-28": "aom a'a: h'um phat sv'a h'a /",
    "T02D1305:214b-29": "rnal 'byor ma ni bdag med ma'i //",
    "T02D1305:214b-30": "sdom pa'i dbye ba bshad par bya //",
    "T02D1305:214b-31": "lte bar phyag rgya chen po gnas //",
    "T02D1305:214b-32": "rtag tu bde ba chen po 'dzag / rno phyir me yi gzugs su ni //",
    "T02D1305:214b-33": "de yang ma mo rnams kyis brtags //",
    "T02D1305:214b-34": "dang por dbyangs yig rang bzhin te //",
    "T02D1305:214b-35": "glor ni sangs rgyas rnams kyis brtags //",
    "T02D1305:214b-36": "'jig rten gsum du khyab gnas kyang //",
    "T02D1305:214b-37": "so so'i skye bos mi shes so //",
    "T02D1305:214b-38": "bdag med lus kyi nang na gnas //",
    "T02D1305:214b-39": "gzhom med pa ni kha 'og tu //",
    "T02D1305:214b-40": "rgyun mi 'chad par byang chub sems //",
    "T02D1305:214b-41": "sbyor bas rtag par 'dzin pa nyid //",
    "T02D1305:214b-42": "de phyir lus la rtsa gsum gnas //",
    "T02D1305:214b-43": "rkyang mor ma kun 'dar ma //",
    "T02D1305:214b-44": "sku gsung thugs kyi gzugs kyi ni //",
    "T02D1305:214b-45": "las kyi phyag rgya nyid du bcas //",
    "T02D1305:214b-46": "rkyang ma shes rab rang bzhin dang //",
    "T02D1305:214b-47": "ro ma thabs kyi yan lag gnas //",
    "T02D1305:214b-48": "aa ba dh'u t'i dbus gnas su //",
    "T02D1305:214b-49": "gzung dang 'dzin pa spangs pa ste //",
    "T02D1305:214b-50": "bde chen byed pa'i gzugs can ma //",
    "T02D1305:214b-51": "mi bskyod 'bab pa rkyang ma ste //",
    "T02D1305:214b-52": "ro ma khrag ni 'bab pa'o //",
    "T02D1305:214b-53": "kun 'dar mgon po dpag med kyi //",
    "T02D1305:214b-54": "rtag tu gnas kyi dngos po ma //",
    "T02D1305:215a-0": "las kyi phyag @215a * //",
    "T02D1305:215a-1": "rgya bde ba can //",
    "T02D1305:215a-2": "rang gi lus la rtsa rnam gsum //",
    "T02D1305:215a-3": "rdo rje rin chen chu skyes kyis //",
    "T02D1305:215a-4": "sku gsung thugs ni 'dzag pa ste //",
    "T02D1305:215a-5": "gcig pa'i dus ni rdo rje yi //",
    "T02D1305:215a-6": "rin chen 'dzin pas dpyid nyid do //",
    "T02D1305:215a-7": "dpag med mgon gyi mngon rdzogs pa'i //",
    "T02D1305:215a-8": "sangs rgyas rang bzhin brjod pa ste //",
    "T02D1305:215a-9": "mtshan mo'ang nyin par dag tu yang //",
    "T02D1305:215a-10": "rtag tu ye shes skye ba nyid //",
    "T02D1305:215a-11": "lhan cig skyes pa mchog dga' ba //",
    "T02D1305:215a-12": "pha yi bde ba bzang po 'bab //",
    "T02D1305:215a-13": "dper na gang yang mtshan mo'i khyim nang du //",
    "T02D1305:215a-14": "zas za lus kyis yongs su byed 'dod pa //",
    "T02D1305:215a-15": "spar ba mar me yis ni mun rum ltas //",
    "T02D1305:215a-16": "de bzhin gti mug mun pas bde ba yin //",
    "T02D1305:215a-17": "'di ltar shes bya srid pa'i mtsho dug chu //",
    "T02D1305:215a-18": "'dod chags la sogs sna 'thung khyab //",
    "T02D1305:215a-19": "bkres pas gdungs pa rlabs dang 'khril shing rnam 'khril mya ngam gcig pu 'gram chen po //",
    "T02D1305:215a-20": "gang phyir byang chub blo ldan skye bo skad cig kyang ni rang don gcig gnyer ba //",
    "T02D1305:215a-21": "gti mug zhags pa'i gos ni spangs nas pha rol mi 'gro bdag gis ngo mtshar che //",
    "T02D1305:215a-22": "blo bzangs dang po bskyed pa'i rim pa sgom par byed dang phan pa'i phyag rgya dang //",
    "T02D1305:215a-23": "sngags ni rnam dag gug skyed go cha thams cad nges par dran pa bral mi bya //",
    "T02D1305:215a-24": "phyi nas blo bzangs rangs shing skad cig rgyun du de nyid gcig gis sems dang ldan //",
    "T02D1305:215a-25": "rdzogs pa'i rim pa bsgom pa srid pa las byung lhan cig skyes pa rtag tu bsam //",
    "T02D1305:215a-26": "ra dha longs spyod tshong 'dus sna tshogs sbrang ldan kang kha'i khab ces bya ming du //",
    "T02D1305:215a-27": "stag zhon sna tshogs sbrul mgo gdengs pas brgyan cing gang zhig bzod ldan spyod pa gang //",
    "T02D1305:215a-28": "de nas gzhan phan 'dod phyir 'jig rten don du gang bshad sgrub thabs dbang po 'di //",
    "T02D1305:215a-29": "gsang ba'i shes rab yan lag 'du ba bdag gis gang bshad rgyal sras bzod par mdzod //",
    "T02D1305:215a-30": "bdud rtsi 'od kyi sgrub pa'i thabs rdzogs so /",
    "T02D1305:215a-32": "// / rgya gar gyi mkhan po ga ya dha ra dang /"
}