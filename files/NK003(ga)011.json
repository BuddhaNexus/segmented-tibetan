{
    "NK003(ga)011:0": "shes pas thams cad mthar phyin par grub pa'i mchod rten zhes bya ba'i gzungs bzhugs /",
    "NK003(ga)011:1": "rgya gar skad du /",
    "NK003(ga)011:2": "sarba pra dz+ny+aan+ta pa ra mi ta sing+ng+hi tset+ye na ma d+ha ra ni /",
    "NK003(ga)011:3": "bod skad du /",
    "NK003(ga)011:4": "shes pas thams cad mthar phyin par grub pa'i mchod rten zhes bya ba'i gzungs /",
    "NK003(ga)011:5": "dkon mchog gsum la phyag 'tshal lo //",
    "NK003(ga)011:6": "bcom ldan 'das rdo rje 'dzin pa la phyag 'tshal lo //",
    "NK003(ga)011:7": "bcom ldan 'das de bzhin gshegs pa dgra bcom pa",
    "NK003(ga)011:8": "yang dag par rdzogs pa'i sangs rgyas chos thams cad",
    "NK003(ga)011:9": "kyi tshul dang / 'dul ba dang /",
    "NK003(ga)011:10": "rnam par 'phrul ba'i gzi brjid kyi rgyal po la phyag 'tshal lo //",
    "NK003(ga)011:11": "phyag 'tshal dus gsum sangs rgyas la /",
    "NK003(ga)011:12": "phyag 'tshal dkon mchog gsum dge la /",
    "NK003(ga)011:13": "mi 'khrugs pa dang 'od dpag med /",
    "NK003(ga)011:14": "spyan ras gzigs la bdag phyag 'tshal /",
    "NK003(ga)011:15": "rigs gsum la yang phyag 'tshal lo //",
    "NK003(ga)011:16": "'di skad bdag gis thos pa'i dus gcig na /",
    "NK003(ga)011:17": "bcom ldan 'das rdo rje 'dzin pa chen po ri rab chen po sna lnga las grub pa /",
    "NK003(ga)011:18": "gzhi nyid mchod rten gyi rang bzhin du gnas pa'i steng na /",
    "NK003(ga)011:19": "rin po che sna tshogs pa'i khang pa dang /",
    "NK003(ga)011:20": "tshad med pa'i mchod rten bzhi dang /",
    "NK003(ga)011:21": "rang bzhin gyi mchod rten chen pa'i gnas yin pa'i",
    "NK003(ga)011:22": "phyir rtse mo'i dbyings kyang mchod rten du gyur pa'i",
    "NK003(ga)011:23": "gnas na lag na rdo rje dang /",
    "NK003(ga)011:24": "'jam dpal dang /",
    "NK003(ga)011:25": "spyan ras gzigs pa dang /",
    "NK003(ga)011:26": "byams pa la sogs pa'i sa bcu'i byang chub sems dpa' rnams dang /",
    "NK003(ga)011:27": "tshangs pa dang /",
    "NK003(ga)011:28": "brgya byin dang rgyal po chen po bzhi la sogs",
    "NK003(ga)011:29": "pa gtsang ris kyis mgon po rnams dang thabs gcig",
    "NK003(ga)011:30": "tu bzhugs so // de nas bcom ldan 'das kyi dbu'i gtsug gtor dang /",
    "NK003(ga)011:31": "thugs ka'i dpal gyi be'u la sogs pa rnams nas",
    "NK003(ga)011:32": "'od zer kha dog rnam pa sna tshogs pa bye",
    "NK003(ga)011:33": "ba khrag khrig brgya stong drug cu snyed cig bkye",
    "NK003(ga)011:34": "ste / stong gsum gyi stong chen po'i 'jig rten",
    "NK003(ga)011:35": "gyi khams grangs med pa bsam gyis mi khyab cing",
    "NK003(ga)011:36": "brjod kyis mi lang pa thams cad 'od zer gyi",
    "NK003(ga)011:37": "snang ba chen pos til gyi gang bu bzhin du",
    "NK003(ga)011:38": "gang zhing khyab par mdzad pas mtha' yas pa'i sems",
    "NK003(ga)011:39": "can thams cad long ba rnams kyis gzugs mthong ba",
    "NK003(ga)011:40": "ste / dang / 'on pa rnams kyis sgra thos pa dang /",
    "NK003(ga)011:41": "dig pa rnams kyi smra shes pa dang /",
    "NK003(ga)011:42": "theng bo rnams dang /",
    "NK003(ga)011:43": "zha bo rnams 'gro zhing yan lag rangs pa ngang /",
    "NK003(ga)011:44": "nad pa rnams nad dang bral ba dang //",
    "NK003(ga)011:45": "dmyal ba rnams tshe phri nas rim gyis sdug bsngal las thar pa dang /",
    "NK003(ga)011:46": "gzhan yang 'gro ba sems can rnams rim gyis dran pa rnyed par byas nas /",
    "NK003(ga)011:47": "nam mkha'i khams thams cad yid kyi mchod rten chos kyi skus gang zhing rgyas par byas te /",
    "NK003(ga)011:48": "'od zer de dag slar bcom ldan 'das kyi dbu'i",
    "NK003(ga)011:49": "gtsug tu 'dus pa las chos kyi sku'i gzugs brnyan",
    "NK003(ga)011:50": "du gyur to // de nas lag na rdo rje",
    "NK003(ga)011:51": "la sogs pa'i 'khor rnams ngo mtshar du gyur nas",
    "NK003(ga)011:52": "bcom ldan 'das la bla re dang /",
    "NK003(ga)011:53": "rgyal mtshan dang /",
    "NK003(ga)011:54": "'phan dang /",
    "NK003(ga)011:55": "gdugs dang /",
    "NK003(ga)011:56": "rnga yab dang /",
    "NK003(ga)011:57": "dril bu dang /",
    "NK003(ga)011:58": "dar dpyangs dang /",
    "NK003(ga)011:59": "spos dang /",
    "NK003(ga)011:60": "me tog dang /",
    "NK003(ga)011:61": "phreng ba dang /",
    "NK003(ga)011:62": "byug pa dang /",
    "NK003(ga)011:63": "mar me dang /",
    "NK003(ga)011:64": "bshos dang /",
    "NK003(ga)011:65": "rol mo la sogs pa'i mchod pa rnams kyis mchod",
    "NK003(ga)011:66": "nas bcom ldan 'das la 'di skad ces gsol to",
    "NK003(ga)011:67": "// bcom ldan 'das 'gro ba'i mgon po thugs rje",
    "NK003(ga)011:68": "chen po dang ldan pas mchod rten byin gyis brlab",
    "NK003(ga)011:69": "pa'i cho ga rig pa chen mo'i bi ma la",
    "NK003(ga)011:70": "ush+n+ai sha'i gzungs bshad du gsol /",
    "NK003(ga)011:71": "bcom ldan 'das kyis bka' stsal pa /",
    "NK003(ga)011:72": "mchod rten byin gyis brlab pa'i cho ga rig pa",
    "NK003(ga)011:73": "chen mo bi ma la ush+n+ai sha'i gzungs 'di ni",
    "NK003(ga)011:74": "/ rigs kyi bu'am /",
    "NK003(ga)011:75": "rigs kyi bu mo gang la la zhig gis 'dzin tam /",
    "NK003(ga)011:76": "'chang ngam /",
    "NK003(ga)011:77": "bris sam /",
    "NK003(ga)011:78": "klog gam /",
    "NK003(ga)011:79": "ming nyan par byed na /",
    "NK003(ga)011:80": "de mtshams med lnga dang /",
    "NK003(ga)011:81": "mi dge bcu dang /",
    "NK003(ga)011:82": "sdig pa'i las ci byas pa thams cad ma lus par byang bar 'gyur ro //",
    "NK003(ga)011:83": "bi ma la ush+n+ai sha'i rig pa chen mo'i mchod rten byin gyis brlab pa'i cho ga 'adi'o //",
    "NK003(ga)011:84": "tree ya d+hi sarba ta th+aa ga ta hri da ya gar+b+he /",
    "NK003(ga)011:85": "dz+wa la d+harma d+ha tu gar+b+he /",
    "NK003(ga)011:86": "sam ha ra na +aa yuhsa sho d+ha ya /",
    "NK003(ga)011:87": "pa pa sarba ta th+aa ga ta sa man+ta ush+ni sha bi ma le bi shud+d+ha s+w+aa h+aa /",
    "NK003(ga)011:88": "rig pa chen mo 'di gsungs ma thag tu 'jig",
    "NK003(ga)011:89": "rten gyi khams thams cad mchod rten gyi rang bzhin",
    "NK003(ga)011:90": "du gyur to // rig pa chen mo 'di gro",
    "NK003(ga)011:91": "ga'am ras sam shing shun la bris te rgyal mtshan",
    "NK003(ga)011:92": "gyi rtse mo la btags na /",
    "NK003(ga)011:93": "lha dang mi la sogs pa thams cad kyis mchod cing phyag bya ba dang /",
    "NK003(ga)011:94": "bkur sti bya ba'i 'os su gyur pa dang /",
    "NK003(ga)011:95": "rig pa chen mo 'di lus sam mgul du thogs na /",
    "NK003(ga)011:96": "de lha dang /",
    "NK003(ga)011:97": "mi dang /",
    "NK003(ga)011:98": "lha ma yin pa la sogs rnams kyis sangs rgyas nyid du blta bar 'gyur ro //",
    "NK003(ga)011:99": "bdag nyid ri brag gam /",
    "NK003(ga)011:100": "tshal lam /",
    "NK003(ga)011:101": "dgon pa'am /",
    "NK003(ga)011:102": "sa phyogs gang du 'gro ba'i tshe rig pa chen",
    "NK003(ga)011:103": "mo 'di brjod na ri dang sa phyogs thams cad",
    "NK003(ga)011:104": "mchod rten du 'dra bar 'gyur ro //",
    "NK003(ga)011:105": "tre ya d+h+we sarba ta th+aa ga ta hri da ya gar+b+he /",
    "NK003(ga)011:106": "dz+wa la d+harma d+h+aa tu gar+b+he /",
    "NK003(ga)011:107": "sam ha ra na +aa yuhsam sho d+ha ya /",
    "NK003(ga)011:108": "p+aa pam sarba ta tha ga ta sa man+ta ush+n+ai",
    "NK003(ga)011:109": "sha bi ma le bi shud+d+he ma h+aa bi ra",
    "NK003(ga)011:110": "dze ra gam+b+h+ai ra si /",
    "NK003(ga)011:111": "d+harma d+h+aa tu gar+b+he /",
    "NK003(ga)011:112": "bi bi s+aa ra a a lam s+w+aa h+aa /",
    "NK003(ga)011:113": "zhes brjod na /",
    "NK003(ga)011:114": "sa gzhi thams cad kyang mchod rten gyi rang bzhin du 'gyur ro //",
    "NK003(ga)011:115": "bdag nyid chu'am /",
    "NK003(ga)011:116": "chu bo'am /",
    "NK003(ga)011:117": "matsho'am /",
    "NK003(ga)011:118": "rgya mtsho la sogs pa gang la rgal ba na",
    "NK003(ga)011:119": "yang rig pa chen mo'i rigs sngags 'dis btab na",
    "NK003(ga)011:120": "chu de thams cad kyang mchod rten gyi rang bzhin",
    "NK003(ga)011:121": "du 'gyur ro // tree ya d+h+ae sarba ta th+aa ga ta hri da ya gar+b+he /",
    "NK003(ga)011:122": "dz+wa la d+harma d+ha tu gar+b+he /",
    "NK003(ga)011:123": "sam ha ra na +aa yuhsa sho d+ha ya /",
    "NK003(ga)011:124": "p+aa pam sarba ta th+aa ga ta sa man+ta /",
    "NK003(ga)011:125": "bi ma la ush+n+ai sha bi shud+he /",
    "NK003(ga)011:126": "ma h+aa bi ra dze ra gam+b+hi ra si /",
    "NK003(ga)011:127": "d+harma d+h+aa tu bi bi s+aa ra a ma ma ki s+w+aa h+aa /",
    "NK003(ga)011:128": "zhes brjod na /",
    "NK003(ga)011:129": "chu thams cad kyang mchod rten gyi rang bzhin du 'gyur ro //",
    "NK003(ga)011:130": "gzhan yang bdag nyid kyis nam mkha' gang nas gang",
    "NK003(ga)011:131": "khyab par rig pa chen mo'i sngags 'di btab na",
    "NK003(ga)011:132": "/ nam mkha' thams cad kyang mchod rten gyi rang bzhin du 'gyur ro //",
    "NK003(ga)011:133": "tree ya d+h+ai sarba ta th+aa ga ta hri da ya gar+b+he /",
    "NK003(ga)011:134": "dz+wa la d+harma d+h+aa tu gar+b+he /",
    "NK003(ga)011:135": "sa ha ra na /",
    "NK003(ga)011:136": "+aa yuhsa sho d+ha ya /",
    "NK003(ga)011:137": "p+aa pam sarba ta th+aa ga ta sa man+ta /",
    "NK003(ga)011:138": "bi ma la ush+n+ai sha bi shud+he /",
    "NK003(ga)011:139": "ma h+aa bi ra dze ra gam+b+hi ra si /",
    "NK003(ga)011:140": "d+harma d+h+aa tu bi bi s+aa ra a a e kha la s+w+aa h+aa /",
    "NK003(ga)011:141": "zhes brjod na /",
    "NK003(ga)011:142": "nam mkha'i khams thams cad mchod rten gyi rang bzhin du 'gyur te /",
    "NK003(ga)011:143": "phyag bya ba dang /",
    "NK003(ga)011:144": "bskor ba bya ba dang /",
    "NK003(ga)011:145": "mchod pa bya ba'i 'os su 'gyur ro //",
    "NK003(ga)011:146": "bi ma la ush+n+ai sha'i gzungs 'di bzlas te /",
    "NK003(ga)011:147": "'byung ba chen po lnga po gang la yang mchod rten btab na nyon mongs pa dang /",
    "NK003(ga)011:148": "sgrib pa thams cad dag par 'gyur ro //",
    "NK003(ga)011:149": "gzhan yang sa dang /",
    "NK003(ga)011:150": "shing dang /",
    "NK003(ga)011:151": "rdo dang /",
    "NK003(ga)011:152": "'jim pa dang /",
    "NK003(ga)011:153": "'bi 'bi gang yang rung ba la rig pa'i sngags 'dis btab ste /",
    "NK003(ga)011:154": "mchod rten btab na rin po che sna tshogs kyi mchod rten gyi rgyur 'gyur te /",
    "NK003(ga)011:155": "rat+na tseet+ye pany+tsa ye bi bi s+aa ra s+w+aa h+aa /",
    "NK003(ga)011:156": "zhes brjod nas pa'i lci ba la sogs pas byug",
    "NK003(ga)011:157": "na thams cad rin po che'i mchod rten gyi rgyur",
    "NK003(ga)011:158": "'gyur ro // rig pa chen po'i sngags 'di ma btab na /",
    "NK003(ga)011:159": "gang zhig gser dang /",
    "NK003(ga)011:160": "dngul dang /",
    "NK003(ga)011:161": "bee d+aur+ya la sogs pa rin po che sna bdun las mchod rten bzhengs su gsol yang rdo dang /",
    "NK003(ga)011:162": "shing dang khams sa dang 'dra bar 'gyur ro //",
    "NK003(ga)011:163": "de ci'i phyir zhe na /",
    "NK003(ga)011:164": "de ni 'di nyid rdzas kyi rang bzhin las snying",
    "NK003(ga)011:165": "po dang gsang sngags byin gyis brlabs pa ma bzhugs",
    "NK003(ga)011:166": "pa'i phyir ro // rig pa chen mo 'dis byin gyis brlabs te btab na /",
    "NK003(ga)011:167": "'byung ba chen po gang la mchod rten btab kyang",
    "NK003(ga)011:168": "bskal pa dpag tu med pa thams cad kyi sgrib",
    "NK003(ga)011:169": "pa'i dri ma dag nas /",
    "NK003(ga)011:170": "khyim bdag gi rigs shing s+aa la chen po lta",
    "NK003(ga)011:171": "bur skyes nas phyir mi ldog pa'i sa thob par",
    "NK003(ga)011:172": "'gyur ro // rig pa chen po 'dis byin gyis",
    "NK003(ga)011:173": "brlabs te rdo dang shing leb la sogs la mchod",
    "NK003(ga)011:174": "'gyur ro // rten btab na / de gdon mi",
    "NK003(ga)011:175": "za bar bram ze'i rigs shing s+aa la chen po",
    "NK003(ga)011:176": "lta bur skyes nas sa bcu rim gyis bgrod de",
    "NK003(ga)011:177": "'gyur ro // rten btab na / / bcu gcig kun tu 'od kyi sa thob par 'gyur ro //",
    "NK003(ga)011:178": "rig pa chen mo 'dis byin gyis brlabs te /",
    "NK003(ga)011:179": "gser dang /",
    "NK003(ga)011:180": "dngul dang /",
    "NK003(ga)011:181": "bee d+aur+ya la sogs pa la mchod rten btab na /",
    "NK003(ga)011:182": "de gdon mi za bar rgyal rigs shing s+aa la",
    "NK003(ga)011:183": "chen po lta bur skyes nas rdo rje 'dzin pa'i",
    "NK003(ga)011:184": "sa thob par 'gyur ro //",
    "NK003(ga)011:185": "gzhan yang rig pa chen mo'i sngags 'dis btan na",
    "NK003(ga)011:186": "mchod rten gcig btab na yang bye ba btab par",
    "NK003(ga)011:187": "'gyur ro // rig pa chen mo 'dis ma btab",
    "NK003(ga)011:188": "na bye ba btab kyang gcig dang 'dra bar 'gyur",
    "NK003(ga)011:189": "'gyur ro // ro // de'i ci'i phyir zhe na /",
    "NK003(ga)011:190": "gong ma bzhin no //",
    "NK003(ga)011:191": "rig pa chen po de'i sngags ni 'di yin te /",
    "NK003(ga)011:192": "tad+ya th+aa /",
    "NK003(ga)011:193": "s+au k+sh+me /",
    "NK003(ga)011:194": "s+au k+sh+me /",
    "NK003(ga)011:195": "shun+te /",
    "NK003(ga)011:196": "sh+aat+ne /",
    "NK003(ga)011:197": "ni r+aa ku le /",
    "NK003(ga)011:198": "ya sho te dzo /",
    "NK003(ga)011:199": "sarba bud+d+he /",
    "NK003(ga)011:200": "ad+hish+tha na /",
    "NK003(ga)011:201": "a d+hish+thi te /",
    "NK003(ga)011:202": "a nu mi de s+w+aa h+aa /",
    "NK003(ga)011:203": "'di'i cho ga ni 'di yin te /",
    "NK003(ga)011:204": "'jim pa'i gang bu la lan nyi shu rtsa gcig bzlas brjod byas te /",
    "NK003(ga)011:205": "mchod rten gcig btab na bye ba btab par 'gyur ro //",
    "NK003(ga)011:206": "brgya btab pa'i grangs dang phan yon ni 'phags pa",
    "NK003(ga)011:207": "nyan thos kyi dgra bcom pa rnams kyis kyang brjod",
    "NK003(ga)011:208": "par mi nus so //",
    "NK003(ga)011:209": "stong btab pa'i grangs dang phan yon ni byang chub",
    "NK003(ga)011:210": "sems dpa' rnams kyis kyang brjod par mi nus so",
    "NK003(ga)011:211": "// khri btab pa'i grangs dang phan yon ni de",
    "NK003(ga)011:212": "bzhin gshegs pa rnams kyis kyang brjod par mi nus",
    "NK003(ga)011:213": "// so // 'bum btab pa'i grangs dang phan yon",
    "NK003(ga)011:214": "ni phyogs bcu dus gsum gyi de bzhin gshegs pa",
    "NK003(ga)011:215": "rnams kyis kyang brjod par mi nus so //",
    "NK003(ga)011:216": "de bas na mchod pa'i rten lnga man chad gdab",
    "NK003(ga)011:217": "pa'i mchod pa'i cho ga bya ba'i thog mar mchod",
    "NK003(ga)011:218": "rten brtsigs pa'i gnas sam /",
    "NK003(ga)011:219": "mchod rten gyi 'jim pa'i gnas sam /",
    "NK003(ga)011:220": "mchod rten gyi 'jim pa gnas gang nas blang gi",
    "NK003(ga)011:221": "gnas der sa bdag byin gyis rlabs cing sa la",
    "NK003(ga)011:222": "gnas pa'i gdon bgegs bsam sbyor ngan pa mchod rten",
    "NK003(ga)011:223": "dang / dge ba la bar chad byed pa rnams mtshams gcad par bya ste /",
    "NK003(ga)011:224": "thig skud la rig pa chen mo'i sngags 'dis gdab ste /",
    "NK003(ga)011:225": "badz+ra s+au tra h'u phata /",
    "NK003(ga)011:226": "ces brjod nas thig skud de nyid rdo rje'i skud",
    "NK003(ga)011:227": "par dmigs nas mchod rten gyis khyon ji tsam ran",
    "NK003(ga)011:228": "pa dang 'jim ba'i sa khyon /",
    "NK003(ga)011:229": "ji tsam ran pa thig gis sa bcad /",
    "NK003(ga)011:230": "de bzhin du sa bcad nas gzhi de nyid mchod",
    "NK003(ga)011:231": "rten gyi rgyu rin po che rnam pa sna tshogs",
    "NK003(ga)011:232": "pa dang 'dra bar 'gyur ro //",
    "NK003(ga)011:233": "de nas sa de nyid la seng ldeng gi phur",
    "NK003(ga)011:234": "bu sor brgyad pa la rig pa chen mo'i sngags",
    "NK003(ga)011:235": "'di gdab par bya ste /",
    "NK003(ga)011:236": "badz+ra k+ai li k+ai khi k+ai la ya sarba dush+ta na h'u phata /",
    "NK003(ga)011:237": "ces bya ba 'di lan bdun bzlas te /",
    "NK003(ga)011:238": "rdo rje phur bur dmigs te dbus dang grwa bzhir gdab bo //",
    "NK003(ga)011:239": "de bzhin du btab na mi dang mi ma yin pa las bsrung bar 'gyur ro //",
    "NK003(ga)011:240": "sngon gyi las kyi rnam par smin pa ni ma gtogs so //",
    "NK003(ga)011:241": "seng ldeng gi phur bu ni mchod rten gyi 'jim",
    "NK003(ga)011:242": "pa'i sa ji tsam dgos pa ma blangs kyis bar",
    "NK003(ga)011:243": "du mi dbyung bar bzhag go //",
    "NK003(ga)011:244": "de nas til dang yungs kar la rig pa chen mo'i sngags 'di brjod par bya ste /",
    "NK003(ga)011:245": "a mri te ha na ha na h'u phata /",
    "NK003(ga)011:246": "ces lan bdun bzlas te /",
    "NK003(ga)011:247": "sa'i phyogs su gtor bas /",
    "NK003(ga)011:248": "sa'i phyogs de nyid kyang de bzhin gshegs pa'i bzhugs gnas dpag tu med par 'gyur /",
    "NK003(ga)011:249": "de ltar sa gzhi de bzhin gshegs pa'i bzhugs gnas su byin gyis brlabs te /",
    "NK003(ga)011:250": "bgegs kyi bsam sbyor ngan pa las mtshams bcad de /",
    "NK003(ga)011:251": "spos dang /",
    "NK003(ga)011:252": "me tog dang /",
    "NK003(ga)011:253": "gtor ma la sogs pa rnams kyis kyang sa phyogs de na gnas pa'i lha dang /",
    "NK003(ga)011:254": "klu dang /",
    "NK003(ga)011:255": "lha ma yin la sogs pa rnams la mchod cing bsngosa te /",
    "NK003(ga)011:256": "bi ma la ash+ni sha'i gzungs 'di bklags na /",
    "NK003(ga)011:257": "sa phyogs de yang shin tu bkra shis shing byin chags par 'gyur ro //",
    "NK003(ga)011:258": "de nas mchod rten gyi 'jim pa'i sa brko ba'i",
    "NK003(ga)011:259": "tshe rig pa chen mo'i sngags 'di bzlas te brko",
    "NK003(ga)011:260": "bar bya'o // badz+ra kha na kha na h'u phata /",
    "NK003(ga)011:261": "ces bzlas shing sa gzhi de nyid rin po che",
    "NK003(ga)011:262": "sna lngar gyur par dmigs te brkos na de bzhin",
    "NK003(ga)011:263": "gshegs pa'i sku rnam par dag pa'i rgyur 'gyur ro",
    "NK003(ga)011:264": "// de nas sa gtsang ma blangs pa de dag",
    "NK003(ga)011:265": "gnas gtsang ma gcig tu bzhag nas sa brdung ba'i",
    "NK003(ga)011:266": "cho ga ni tho ba la bdud rtsi 'khyil ba'i",
    "NK003(ga)011:267": "phyag rgya rdo rje rtse gsum pas mnan te /",
    "NK003(ga)011:268": "rig pa chen mo'i sngags 'dis btab ste brdung ngo //",
    "NK003(ga)011:269": "badz+ra mud+ga ra +aa ko ta ya +aa ko ta ya h'u phata /",
    "NK003(ga)011:270": "ces lan bdun bzlas te /",
    "NK003(ga)011:271": "rdo rje'i tho bar dmigs shing brdungs na nyon mongs pa dang /",
    "NK003(ga)011:272": "bag chags thams cad ma lus par byang zhing bcom par 'gyur ro //",
    "NK003(ga)011:273": "de nas 'jim pa bardzi ba'i spos chab la bdud rtsi 'khyil ba'i phyag rgyas gtugs te /",
    "NK003(ga)011:274": "spos chu de'i nang du yang chos nyid kyi yi",
    "NK003(ga)011:275": "ge a zhes bya ba dkar po las zla ba'i",
    "NK003(ga)011:276": "dkyil 'khor 'od dang bcas par dmigs te zla ba'i",
    "NK003(ga)011:277": "dkyil 'khor gyi 'od zer chen po des spos chu",
    "NK003(ga)011:278": "de khyab par gyur nas /",
    "NK003(ga)011:279": "spos chu nyid bdud rtsi'i rang bzhin du gyur par",
    "NK003(ga)011:280": "dmigs nas rig pa chen mo'i sngags 'di brjod par",
    "NK003(ga)011:281": "bya'o // a mri te h'u phata /",
    "NK003(ga)011:282": "ces bya ba bdun bzlas te byin gyis brlabs las /",
    "NK003(ga)011:283": "de nyid kyang bdud rtsi chen po'i chu rgyun dang 'dra bar 'gyur ro //",
    "NK003(ga)011:284": "de nas 'jim pa barji ba'i sngags chen mo 'di brjod par bya'o //",
    "NK003(ga)011:285": "badz+ra pra ma d+ha na ya h'u phata /",
    "NK003(ga)011:286": "ces lan bdun brjod de /",
    "NK003(ga)011:287": "'jim pa de nyid de bzhin gshegs pa'i skur 'gyur ro //",
    "NK003(ga)011:288": "de nas 'jim pa de nyid de bzhin gshegs pa'i",
    "NK003(ga)011:289": "sku bsam gyis mi khyab par byin gyis brlab pa",
    "NK003(ga)011:290": "ni 'jim pa de nyid la bdud rtsi 'khyil pa'i",
    "NK003(ga)011:291": "phyag rgya bcings te /",
    "NK003(ga)011:292": "rig pa chen mo'i gzungs 'di brjod par bya'o //",
    "NK003(ga)011:293": "na mo rat+na tra y+aa ya /",
    "NK003(ga)011:294": "tad+ya th+aa /",
    "NK003(ga)011:295": "s+auk+sh+me s+auk+sh+me /",
    "NK003(ga)011:296": "sh+aan+te sh+aat+ne /",
    "NK003(ga)011:297": "d+aan+te d+aan+te /",
    "NK003(ga)011:298": "ni r+aa ku le /",
    "NK003(ga)011:299": "ya sho ya sho /",
    "NK003(ga)011:300": "pa ti te dzo shud+d+he bi shud+d+he /",
    "NK003(ga)011:301": "sarba ta th+aa ga ta a d+hish+tha na /",
    "NK003(ga)011:302": "ad+hi sh+thi te /",
    "NK003(ga)011:303": "a na mahti he te s+w+aa h+aa /",
    "NK003(ga)011:304": "zhes bdag nyid kyis rig pa chen mo 'di lan bdun gsum nyi shu rtsa gcig bzlas te /",
    "NK003(ga)011:305": "rig pa chen mo'i sngags 'dis byin gyis brlabs nas",
    "NK003(ga)011:306": "'jim pa nyid las ye shes kyi 'od zer sna",
    "NK003(ga)011:307": "lnga phyogs bcur 'phros par 'gyur ro //",
    "NK003(ga)011:308": "phyogs bcur 'phros nas kyang sems can thams cad kyi don ji ltar 'dul bar byas par 'gyur ro //",
    "NK003(ga)011:309": "'od zer de dag slar 'dus pas kyang 'jim pa",
    "NK003(ga)011:310": "nyid rin po che sna lnga'i rang bzhin du gyur",
    "NK003(ga)011:311": "nas / de bzhin gshegs pa'i sku bsam gyis mi khyab pa'i rgyu rkyen dang ldan par 'gyur ro //",
    "NK003(ga)011:312": "de ltar yid kyis kyang dmigs so //",
    "NK003(ga)011:313": "de nas 'bi 'bi byed pa'i tshe rig pa chen",
    "NK003(ga)011:314": "mo 'di brjod par bya ste badz+ra +aa yu she",
    "NK003(ga)011:315": "s+w+aa h+aa / zhes lan bdun bzlas te byin gyis brlabs na /",
    "NK003(ga)011:316": "'bi 'bi nyid las ye shes kyi 'od zer gyi",
    "NK003(ga)011:317": "sprin gyis phyogs bcu'i 'jig rten gyi khams mtha' yas",
    "NK003(ga)011:318": "par 'phros shing khyab ste /",
    "NK003(ga)011:319": "'gro ba mang po'i don byed par 'gyur ro //",
    "NK003(ga)011:320": "'od zer gyi sprin phung de dag slar 'bi 'bi'i",
    "NK003(ga)011:321": "nang du 'dus pas kyang de nyid ye shes rin",
    "NK003(ga)011:322": "po che'i rang bzhin shel sgong ltar yongs su dag",
    "NK003(ga)011:323": "par 'gyur ro // de bzhin du yid kyis kyang dmigs so //",
    "NK003(ga)011:324": "de nas 'bi 'bi'i nang du bi ma la ush+ni sha'i snying po mu dra'i phyag rgyar byas pa'am /",
    "NK003(ga)011:325": "gro ga'am /",
    "NK003(ga)011:326": "ras sam /",
    "NK003(ga)011:327": "shog shog gam /",
    "NK003(ga)011:328": "shing shun la sngags bris pa dang /",
    "NK003(ga)011:329": "de'i nang du rigs lnga so so'i snying po /",
    "NK003(ga)011:330": "h'u t+r+aam h+r+ai +aa de rnams phrugs su sbyar te /",
    "NK003(ga)011:331": "'bi 'bi'i phyag rgyar byed pa'am /",
    "NK003(ga)011:332": "yi ger thim pa'am gang yang rung ste nang du stsal na /",
    "NK003(ga)011:333": "de bzhin gshegs pa'i thugs ye shes dang ldan par 'gyur ro //",
    "NK003(ga)011:334": "nang du stsol ba'i sngags 'di brjod par bya'o //",
    "NK003(ga)011:335": "badz+ra gar+b+he s+w+aa h+aa /",
    "NK003(ga)011:336": "zhes bya ba bzlas na de bzhin gshegs pa thams",
    "NK003(ga)011:337": "cad kyi thugs ye shes de'i nang du 'dus shing",
    "NK003(ga)011:338": "zhugs par 'gyur ro //",
    "NK003(ga)011:339": "yid kyis kyang dmigs so //",
    "NK003(ga)011:340": "de nas tsee t+ya'i phor bu'i nang du yungs kar ram /",
    "NK003(ga)011:341": "til mar gyis bsku ba'i sngags rig pa chen mo 'dir brjod par bya'o //",
    "NK003(ga)011:342": "a ra dze bi ra dze s+aa h+aa /",
    "NK003(ga)011:343": "zhes lan gsum bzlas shing byin gyis brlabs na de",
    "NK003(ga)011:344": "nyid thabs dang shes rab 'brel pa las chos kyi",
    "NK003(ga)011:345": "dbyings nyid kyi mchod rten du 'gyur ro //",
    "NK003(ga)011:346": "de bzhin du yid kyis kyang dmigs so //",
    "NK003(ga)011:347": "de nas mchod rten 'debs pa'i tshe rig pa chen mo 'di brjod par bya'o //",
    "NK003(ga)011:348": "badz+ra mud+ga ra +aa ko ta ya +aa ko ta ya h'u phata /",
    "NK003(ga)011:349": "ces bzlas shing mchod rten btab na dbyings dang ye",
    "NK003(ga)011:350": "shes gnyis su med par 'brel ba las chos kyi",
    "NK003(ga)011:351": "sku'i mchod rten du 'gyur ro //",
    "NK003(ga)011:352": "de nas bi ma la ush+n+ai sha'i snying po gang",
    "NK003(ga)011:353": "nas byung bas kyang mchod rten btab na dbyings dang",
    "NK003(ga)011:354": "ye shes gnyis su med par 'brel pa las chos",
    "NK003(ga)011:355": "kyi sku'i mchod rten 'byams klas par 'gyur ro //",
    "NK003(ga)011:356": "de nas mchod rten phor bu'i nang nas 'byung ba'i",
    "NK003(ga)011:357": "rig pa chen mo'i sngags 'di brjod la dbyung ngo",
    "NK003(ga)011:358": "// d+harma d+ha tu ye s+w+aa h+aa /",
    "NK003(ga)011:359": "d+harma d+ha tu gar+b+he s+w+aa h+aa /",
    "NK003(ga)011:360": "zhes lan bdun bzlas mchod rten phyung na thabs dang",
    "NK003(ga)011:361": "shes rab gnyis su med par 'brel ba las mchod",
    "NK003(ga)011:362": "rten chos kyi sku 'byams klas pa 'byung ste /",
    "NK003(ga)011:363": "'gro ba sems can thams cad kyi don 'khor ba",
    "NK003(ga)011:364": "ma stongs kyi bar du phun sum tshogs pa mdzad",
    "NK003(ga)011:365": "par 'gyur ro // de bzhin du yid kyis kyang dmigs so //",
    "NK003(ga)011:366": "de nas mchod rten snod nas phyung ba la 'khor",
    "NK003(ga)011:367": "lo gzugs pa'i rig pa chen mo'i sngags 'di brjod",
    "NK003(ga)011:368": "par bya'o // pra ma na ye s+w+aa h+aa /",
    "NK003(ga)011:369": "zhes bzlas nas 'khor lo btsugs na rin po che'i gdugs dang rin po che'i tog dang /",
    "NK003(ga)011:370": "rin po che'i rgyal mtshan dang /",
    "NK003(ga)011:371": "rin po che'i shar bu dang /",
    "NK003(ga)011:372": "dar gyi lhab lhub la sogs pa rnams kyis brgyan te /",
    "NK003(ga)011:373": "mya ngan 'das pa'i yon tan sna tshogs kyis brgyan te /",
    "NK003(ga)011:374": "'gro ba'i don yid bzhin du mdzad par 'gyur ro //",
    "NK003(ga)011:375": "de bzhin du yid kyis kyang dmigs so //",
    "NK003(ga)011:376": "de nas mchod rten la na bza' gsol ba'i tshe rig pa chen mo 'di bzlas la gsol to //",
    "NK003(ga)011:377": "d+harma d+ha tu swa b+h+aa ba bi shud+d+he d+harma te s+w+aa h+aa /",
    "NK003(ga)011:378": "zhes lan mang du bzlas te btab na chos kyi",
    "NK003(ga)011:379": "dbyings rnam par dag pa'i don dang ldan par 'gyur",
    "NK003(ga)011:380": "ro // de nas mchod rten btab pa'i dkyil 'khor",
    "NK003(ga)011:381": "mchod rten lngar btab na dkyil 'khor yang phyogs bzhi",
    "NK003(ga)011:382": "dbus dang lngar bri bar bya'o //",
    "NK003(ga)011:383": "de bzhin du mchod rten gyi grangs bargya'am /",
    "NK003(ga)011:384": "stong ngam gar btab pa de'i grangs dang mchod rten",
    "NK003(ga)011:385": "gyi shong tshad kyi dkyil 'khor gyi re'u mig rdo'i",
    "NK003(ga)011:386": "stegs bu brtsigs pa ni sa'am rdo leb bam /",
    "NK003(ga)011:387": "shing la sogs pa la dkyil 'khor gru bzhir bgyis te /",
    "NK003(ga)011:388": "'og gi khri yang seng ge'i khri'am /",
    "NK003(ga)011:389": "rin po che'i khri'am /",
    "NK003(ga)011:390": "pad+ma'i khri stegs su byas la de'i steng du go ma ye dang spos chus chag chag btab ste /",
    "NK003(ga)011:391": "dbus dang phyogs bzhir mchod rten bzhugs pa'i sa kun tu gur gum dang /",
    "NK003(ga)011:392": "tsan+dana gyi chus zlum por bskus la srad bus thig btab la dkyil 'khor bri bar bya ste /",
    "NK003(ga)011:393": "dkyil 'khor bri ba yang mchod rten lngar btab na",
    "NK003(ga)011:394": "dkyil gyi phyogs bzhi dbus dang lngar bri bar bya'o",
    "NK003(ga)011:395": "// de bzhin mchod rten gyi grangs bargya'am /",
    "NK003(ga)011:396": "stong gang btab pa de'i grangs kyi mchod rten gyi",
    "NK003(ga)011:397": "shong tshad kyi dkyil 'khor re'u mig rdo rje d+r+wa",
    "NK003(ga)011:398": "ba'i thig gis sa bcad par bya'o //",
    "NK003(ga)011:399": "mchod rten bzhag pa'i sa gzhi thams cad pad+ma 'dab ma brgyad par 'bri bar bya'o //",
    "NK003(ga)011:400": "de nas mchod rten dkyil 'khor du bzhugs pa'i tshe",
    "NK003(ga)011:401": "rig pa chen mo'i sngags 'di brjod la bzhugs su",
    "NK003(ga)011:402": "gsol lo // su pra tish+tha stu pe s+w+aa h+aa /",
    "NK003(ga)011:403": "zhes lan gsum bzlas te mchod rten bzhag na bdag",
    "NK003(ga)011:404": "dang gzhan gyi don phun sum tshogs par sbyong bar",
    "NK003(ga)011:405": "'gyur ro // de nas mchod rten dgod pa'i rim pa ni dang po dbus su dgod /",
    "NK003(ga)011:406": "de nas shar du dgod /",
    "NK003(ga)011:407": "de nas lho ru dgod /",
    "NK003(ga)011:408": "de nas nub tu dgod /",
    "NK003(ga)011:409": "de nas byang gi bar du rim pa bzhin du dgod par bya'o //",
    "NK003(ga)011:410": "dgod pa'i tshe rig pa chen mo'i sngags 'di brjod par bya'o //",
    "NK003(ga)011:411": "badz+ra pad+ma sa ma ye s+w+aa h+aa /",
    "NK003(ga)011:412": "zhes lan gsum du bzlas la rdo rje dang pad+ma'i gdan la bzhugs su gsol /",
    "NK003(ga)011:413": "zhes byas la sa gzhi dang /",
    "NK003(ga)011:414": "nam mkha'i khams dang /",
    "NK003(ga)011:415": "rgya mtsho'i mjings thams cad mchod rten gyis gang bar yid kyis kyang dmigs so //",
    "NK003(ga)011:416": "gzhan yang mchod rten re re btab nas thal byung dkyil 'khor steng du bzhugs la /",
    "NK003(ga)011:417": "spos dang /",
    "NK003(ga)011:418": "me tog la sogs pa mchod pa rnam pa lngas mchod cing bzhugs su gsol /",
    "NK003(ga)011:419": "mchod rten gyi kha dog la sogs pa bku ba ni zhi ba'i dkar po /",
    "NK003(ga)011:420": "rgyas pa'i ser po /",
    "NK003(ga)011:421": "dbang gi dmar po /",
    "NK003(ga)011:422": "bsrung ba'i ljang gur dmigs te /",
    "NK003(ga)011:423": "na bza' yang de de bzhin du gsol la yid kyis kyang de bzhin du dmigs so //",
    "NK003(ga)011:424": "de nas mchod rten gyi dkyil 'khor byin gyis brlab par bya ste /",
    "NK003(ga)011:425": "dkyil 'khor gyi steng du yi ge ram dmar po",
    "NK003(ga)011:426": "gnas pa las rig pa chen mo'i sngags 'di brjod",
    "NK003(ga)011:427": "par bya'o // h'u ram s+w+aa h+aa /",
    "NK003(ga)011:428": "zhes lan gsum bzlas pas de nyid ye shes kyi",
    "NK003(ga)011:429": "me dpung chen por rab tu 'bar nas gnas de",
    "NK003(ga)011:430": "dag gi rtog pa rnam par sbyangs te /",
    "NK003(ga)011:431": "dkyil 'khor gyi gzhi de nyid rin po che sna lnga las grub pa'i dkyil 'khor du 'gyur ro //",
    "NK003(ga)011:432": "de bzhin yid kyis kyang dmigs so //",
    "NK003(ga)011:433": "de nas dkyil 'khor le'u tshe lnga'am /",
    "NK003(ga)011:434": "bargya'am /",
    "NK003(ga)011:435": "stong ngam /",
    "NK003(ga)011:436": "gang bris pa'i dbus rnams su yi ge a dkar",
    "NK003(ga)011:437": "po gnas pa las rig pa chen mo'i sngags 'di",
    "NK003(ga)011:438": "brjod par bya ste /",
    "NK003(ga)011:439": "a ya tsan+d+ra man+dala h'u phata /",
    "NK003(ga)011:440": "ces grangs ji tsam ran par bzlas na mchod rten",
    "NK003(ga)011:441": "gyi gdan zla ba'i dkyil 'khor re rer 'gyur ro",
    "NK003(ga)011:442": "// de bzhin du yid kyis kyang dmigs so //",
    "NK003(ga)011:443": "de nas mchod rten gyi cho ga mdzad pa'i tshe kha shar nub gang ba der bltas la /",
    "NK003(ga)011:444": "bdag nyid rdo rje 'dzin pa'i sku phyag rgya chen por ting nge 'dzin gyis bsgyur te /",
    "NK003(ga)011:445": "snying gar zla ba'i dkyil 'khor gyi steng rdo rje",
    "NK003(ga)011:446": "rtse lnga pa ye shes kyi 'od dpung 'phro ba",
    "NK003(ga)011:447": "gnas par byas la /",
    "NK003(ga)011:448": "sku dang ba spu'i gseb thams cad nas kyang ye shes kyi 'od zer dang /",
    "NK003(ga)011:449": "sangs rgyas kyi dkyil 'khor dang bcas pa'i sprin phung",
    "NK003(ga)011:450": "bzhin du mtha' 'byam klas par 'phros shing sems can",
    "NK003(ga)011:451": "gyi khams thams cad du byin gyis brlabs shing don",
    "NK003(ga)011:452": "mdzad nas slar sku'i nang du thim par 'gyur te",
    "NK003(ga)011:453": "/ de bzhin du yid kyis kyang dmigs so //",
    "NK003(ga)011:454": "de nas mchod rten gyi gzhal yas khang bskyed pa",
    "NK003(ga)011:455": "ni mchod rten dkyil 'khor du bzhag pa la rdo",
    "NK003(ga)011:456": "rje dbyings ma'i phyag rgya bcing nas mchod rten gyi",
    "NK003(ga)011:457": "steng du reg par byas la /",
    "NK003(ga)011:458": "rig pa chen mo'i sngags 'di brjod par bya'o //",
    "NK003(ga)011:459": "badz+ra d+ha tu a d+hi tish+tha h'u /",
    "NK003(ga)011:460": "zhes bzlas te byin gyis brlabs pas rin po che",
    "NK003(ga)011:461": "sna tshogs kyi gzhal med khang gi nang na rin",
    "NK003(ga)011:462": "po che'i sa gzhi dang /",
    "NK003(ga)011:463": "chos kyi dbyings kyi dkyil 'khor gyi steng na zla",
    "NK003(ga)011:464": "ba'i gdan gyi dbus na mchod rten bzhugs par 'gyur",
    "NK003(ga)011:465": "ro // de bzhin du yid kyis kyang dmigs so //",
    "NK003(ga)011:466": "de ltar du mchod rten re re btab ste /",
    "NK003(ga)011:467": "bzhag nas /",
    "NK003(ga)011:468": "de la mchod pa'i rnam pas mchod nas ni seng ge'i rgyal mtshan dang /",
    "NK003(ga)011:469": "'bras chan dang /",
    "NK003(ga)011:470": "spyan gzigs sna tshogs dang 'dra zhing dgod pa dang /",
    "NK003(ga)011:471": "bla re dang /",
    "NK003(ga)011:472": "'phan dang /",
    "NK003(ga)011:473": "gdugs dang /",
    "NK003(ga)011:474": "phreng ba dang /",
    "NK003(ga)011:475": "bdug pa dang /",
    "NK003(ga)011:476": "mar me dang /",
    "NK003(ga)011:477": "spos dang /",
    "NK003(ga)011:478": "mchod pa'i rnam pa rnam par dag par sbyang pa'i rig pa chen mo 'di brjod par bya'o //",
    "NK003(ga)011:479": "sarba p+au dza push+pe s+w+aa h+aa /",
    "NK003(ga)011:480": "zhes bzlas te byin gyis brlabs pas kun tu bzang",
    "NK003(ga)011:481": "po'i mchod pa'i sprin phung phun sum tshogs pas rnam",
    "NK003(ga)011:482": "pas 'khrigs shing char gyi rgyun bzhin du 'babs par",
    "NK003(ga)011:483": "'gyur ro // de bzhin du yid kyis kyang dmigs so //",
    "NK003(ga)011:484": "mchod rten mchod pa rnam pa lnga po cha re res mchod cing /",
    "NK003(ga)011:485": "yon du dar bu chung dang /",
    "NK003(ga)011:486": "'phan la sogs pa'i bla re dang /",
    "NK003(ga)011:487": "gdugs bu chung yang rung ste re re dbul lo //",
    "NK003(ga)011:488": "de ltar cho ga bzhin du btab pa lags na",
    "NK003(ga)011:489": "dgongs pa rgyud kyi ting nge 'dzin gsal bar bya",
    "NK003(ga)011:490": "ba ni / mchod rten gyi phyogs bzhi dbus dang lngar rigs lnga'i sangs rgyas sku mdog dang /",
    "NK003(ga)011:491": "rgyan dang /",
    "NK003(ga)011:492": "cha lugs dang /",
    "NK003(ga)011:493": "'khor phun sum tshogs pa tshul bzhin du dgongs te dmigs par bya'o //",
    "NK003(ga)011:494": "ye shes lnga las grub pa'i mchod rten de yang",
    "NK003(ga)011:495": "rang bzhin gyis rnam par dag cing gsal ba de",
    "NK003(ga)011:496": "dag gi bum pa'i dbus su bi ma la ush+n+ai",
    "NK003(ga)011:497": "sha'i gzungs kyi snying po dang /",
    "NK003(ga)011:498": "rigs lnga so so'i snying po 'bru re re kha",
    "NK003(ga)011:499": "dog gser btso ma bzhin du dwangs shing 'tsher ba",
    "NK003(ga)011:500": "gcig tu dmigs la /",
    "NK003(ga)011:501": "de dag las ye shes kyi 'od zer sna tshogs",
    "NK003(ga)011:502": "'byams klas pa rigs lnga phyogs bcur 'phros pa las",
    "NK003(ga)011:503": "de bzhin gshegs pa'i sku'i sprin gyis nam mkha'i mtha'",
    "NK003(ga)011:504": "klas shing chos kyi dbyings kyi mur thugs par brgyan",
    "NK003(ga)011:505": "cing thub par gyur nas 'jig rten gyi khams thams",
    "NK003(ga)011:506": "cad byin gyis brlabs te /",
    "NK003(ga)011:507": "'gro ba thams cad kyi don 'di mdzad cing re ba bskang nas slar 'dus te /",
    "NK003(ga)011:508": "de nyid kyi dbu'i gtsug dang /",
    "NK003(ga)011:509": "thugs kar phog /",
    "NK003(ga)011:510": "phrin las kyi sgrib pa la sogs pa rnam par dag ste /",
    "NK003(ga)011:511": "sku dang /",
    "NK003(ga)011:512": "gsung dang /",
    "NK003(ga)011:513": "thugs rdo rje nyid du gyur par dmigs la /",
    "NK003(ga)011:514": "dung phor gyi nang du spos chab dang /",
    "NK003(ga)011:515": "dri sna tshogs sbyar ba'i ar+g+hasa gsol to //",
    "NK003(ga)011:516": "ar+g+ha'i phyag rgya bcings ba de'i steng du dung phor",
    "NK003(ga)011:517": "bzhag la spos chu'i nang du a dkar po las",
    "NK003(ga)011:518": "zla ba'i dkyil 'khor du gyur pa'i 'od zer gyis",
    "NK003(ga)011:519": "spos chu nyid ye shes kyi bdud rtsi'i rang bzhin",
    "NK003(ga)011:520": "du gyur par dgongs shing dmigs te /",
    "NK003(ga)011:521": "mchod pa 'bul ba'i rig pa chen mo 'di brjod par bya'o //",
    "NK003(ga)011:522": "a mri te ar+g+ham pra t+aits+tsha s+w+aa h+aa /",
    "NK003(ga)011:523": "zhes bzlas nas dbu'i spyi bor lan gsum du bdugs",
    "NK003(ga)011:524": "shing sbrings te phul bas 'phags pa thams cad mnyes",
    "NK003(ga)011:525": "par 'gyur ro // tshigs su yang 'phags pa thams cad mnyes par gyur cig ces kyang brjod do //",
    "NK003(ga)011:526": "de nas phyag rgya'i rgya mtsho'i sprin gyis dbu'i gtsug",
    "NK003(ga)011:527": "tu bkram ste ye shes kyi sku'i nang du 'dus",
    "NK003(ga)011:528": "shing phun sum tshogs pa'i dbang thams cad bskur bar",
    "NK003(ga)011:529": "dmigs so // de nas bi ma la ush+ni sha'i",
    "NK003(ga)011:530": "gzungs 'di bklag cing lan ci mang du brjod par",
    "NK003(ga)011:531": "byas nas bsngo ba dang smon lam rgyas gdab par",
    "NK003(ga)011:532": "dmigs so // bya'o // cho ga 'di bzhin du",
    "NK003(ga)011:533": "rdzogs par bya ba mi bde na rang gi lha",
    "NK003(ga)011:534": "nyid kyi ting nge 'dzin gyis skur sgyur ba las",
    "NK003(ga)011:535": "dgongs pa mnyams par bya ste /",
    "NK003(ga)011:536": "mchod rten dang /",
    "NK003(ga)011:537": "mchod pa'i yo byad la sogs pa thams cad rang",
    "NK003(ga)011:538": "bzhin gyis chos kyi dbyings rnam par dag par dgongs",
    "NK003(ga)011:539": "te / mchod rten btab na yang cho ga rgyas",
    "NK003(ga)011:540": "par bya ba dang 'dra ste 'gal ba med do",
    "NK003(ga)011:541": "te / // de bzhin du ma gyur na yang",
    "NK003(ga)011:542": "bi ma la ush+n+ai sha'i gzungs 'di klog pa dang",
    "NK003(ga)011:543": "te / // / 'dzin pa dang /",
    "NK003(ga)011:544": "yi ger 'dri zhing 'chang bas mchod rten btab na",
    "NK003(ga)011:545": "cho ga rgyas par mdzad pa nyid 'di yin te",
    "NK003(ga)011:546": "/ mchod rten de de bzhin gshegs pa'i skur bsgyur",
    "NK003(ga)011:547": "nas bdag gzhan gyi don phun sum tshogs pa ra",
    "NK003(ga)011:548": "byed par 'gyur ro //",
    "NK003(ga)011:549": "bi ma la ush+ni sha'i gzungs 'di ma brjod na",
    "NK003(ga)011:550": "mchod rten la mchod pa phul zhing mnga' gsol yang",
    "NK003(ga)011:551": "mnga' phul bar mi 'gyur ro //",
    "NK003(ga)011:552": "gzhung las kyang 'di skad ces 'byung ngo //",
    "NK003(ga)011:553": "rig sngags gsang sngags thams cad kyi //",
    "NK003(ga)011:554": "sngags kyi rang bzhin mi gsal zhing //",
    "NK003(ga)011:555": "dgongs pa'i ting 'dzin mi gsal bas //",
    "NK003(ga)011:556": "mchod rten la sogs sku gzugs rnams //",
    "NK003(ga)011:557": "btab kyang rdzogs par yong mi 'gyur //",
    "NK003(ga)011:558": "zhes 'byung ngo //",
    "NK003(ga)011:559": "gang zhig gsang sngags dang dgongs par ldan pas mchod",
    "NK003(ga)011:560": "rten dang sku gzugs btab pa'i yon tan 'di ji",
    "NK003(ga)011:561": "skad du / mchod rten cho ga dam pa 'di //",
    "NK003(ga)011:562": "bsod nams bgyis pa'i khyad par ni //",
    "NK003(ga)011:563": "gzungs 'di bzlas pa'i mchod rten gyis //",
    "NK003(ga)011:564": "gcig btab bye ba btab dang 'dra //",
    "NK003(ga)011:565": "yun ring dus nas 'khor ba yi //",
    "NK003(ga)011:566": "mtshams med lnga dang sdig dpung rnams //",
    "NK003(ga)011:567": "ji snyed yod pa ma lus 'byung //",
    "NK003(ga)011:568": "tshe ring phun sum tshogs par 'gyur //",
    "NK003(ga)011:569": "tshe rabs gzhan du skye ba na //",
    "NK003(ga)011:570": "rigs mchog dam par skyes nas kyang //",
    "NK003(ga)011:571": "longs spyod mchog dang rab ldan zhing //",
    "NK003(ga)011:572": "'khor los sgyur ba'i rgyal por skye //",
    "NK003(ga)011:573": "tshe rabs snga phyi dran par 'gyur //",
    "NK003(ga)011:574": "dus gsum 'jig rten thams cad du //",
    "NK003(ga)011:575": "dkon mchog gsum dang mi 'bral cing //",
    "NK003(ga)011:576": "bgegs dang gnod pas de mi skyod //",
    "NK003(ga)011:577": "bsam pa yongs su 'grub par 'gyur //",
    "NK003(ga)011:578": "mthar ni mngon par 'tshang rgya'o //"
}