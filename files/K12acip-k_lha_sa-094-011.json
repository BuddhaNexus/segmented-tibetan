{
    "K12acip-k_lha_sa-094-011:380b-0": "@380b rgya gar skad du /",
    "K12acip-k_lha_sa-094-011:380b-1": "a'arya lo ha dunda n'am dh'a ra n'i /",
    "K12acip-k_lha_sa-094-011:380b-2": "bod skad du /",
    "K12acip-k_lha_sa-094-011:380b-3": "'phags pa lcags mchu zhes bya ba'i gzungs /",
    "K12acip-k_lha_sa-094-011:380b-4": "sangs rgyas dang /",
    "K12acip-k_lha_sa-094-011:380b-5": "byang chub sems dpa' thams cad la phyag 'tshal lo //",
    "K12acip-k_lha_sa-094-011:380b-6": "'di skad bdag gi thos pa dus gcig na /",
    "K12acip-k_lha_sa-094-011:380b-7": "bcom ldan 'das yul ma ga dha na rgyu zhing aa mra'i tshal du gshegs te byon nas aa mra'i tshal du lus 'phags ri'i dbang po'i brag phug na bzhugs so //",
    "K12acip-k_lha_sa-094-011:380b-8": "de nas lha'i dbang po brgya byin gyis bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go /",
    "K12acip-k_lha_sa-094-011:380b-9": "phyogs gcig tu 'dug nas lha'i dbang po brgya byin gyis bcom ldan 'das la 'di skad ces gsol to //",
    "K12acip-k_lha_sa-094-011:380b-10": "bcom ldan 'das /",
    "K12acip-k_lha_sa-094-011:380b-11": "lha ma yin rnams dang /",
    "K12acip-k_lha_sa-094-011:380b-12": "mi rnams ni /",
    "K12acip-k_lha_sa-094-011:380b-13": "bstan pa la gnod par bgyid pa ste /",
    "K12acip-k_lha_sa-094-011:380b-14": "bcom ldan 'das /",
    "K12acip-k_lha_sa-094-011:380b-15": "lha ma yin dang /",
    "K12acip-k_lha_sa-094-011:380b-16": "'khor du mi gtogs pa'i bstan pa la yun ring bar gnod pa'i phyir rgol ba'i dgra lags na /",
    "K12acip-k_lha_sa-094-011:380b-17": "de la bcom ldan 'das kyis zhi bas mi 'dul na /",
    "K12acip-k_lha_sa-094-011:380b-18": "bdag la drag pos 'dul ba'i chos bstan du gsol /",
    "K12acip-k_lha_sa-094-011:380b-19": "theg pa'i chos dgra srung du gsol; de skad ces gsol pa dang /",
    "K12acip-k_lha_sa-094-011:380b-20": "bcom ldan 'das kyis lha'i dbang po brgya byin la 'di skad ces bka' stsal to //",
    "K12acip-k_lha_sa-094-011:380b-21": "lha'i dbang po /",
    "K12acip-k_lha_sa-094-011:381a-0": "khyod kyis thams cad la mi 'jigs pa sbyin ba'i @381a *//",
    "K12acip-k_lha_sa-094-011:381a-1": "lcags mchu'i gzungs ma rungs pa 'joms pa /",
    "K12acip-k_lha_sa-094-011:381a-2": "don thams cad byed pa /",
    "K12acip-k_lha_sa-094-011:381a-3": "dam ba'i chos srung ba /",
    "K12acip-k_lha_sa-094-011:381a-4": "'jigs pa thams cad rab tu zhi bar byed pa /",
    "K12acip-k_lha_sa-094-011:381a-5": "nad thams cad rab tu zhi bar byed pa /",
    "K12acip-k_lha_sa-094-011:381a-6": "dug thams cad 'jil ba /",
    "K12acip-k_lha_sa-094-011:381a-7": "mtshon thams cad rengs bar byed ba /",
    "K12acip-k_lha_sa-094-011:381a-8": "theg ba'i chos dgra srung pa /",
    "K12acip-k_lha_sa-094-011:381a-9": "rkang med dang /",
    "K12acip-k_lha_sa-094-011:381a-10": "rkang gnyis dang /",
    "K12acip-k_lha_sa-094-011:381a-11": "rkang bzhi thams cad rengs par byed pa /",
    "K12acip-k_lha_sa-094-011:381a-12": "rkang gnyis thams cad skrag tu 'jug pa /",
    "K12acip-k_lha_sa-094-011:381a-13": "dgra thams cad phung bar byed pa /",
    "K12acip-k_lha_sa-094-011:381a-14": "lha ma yin dang /",
    "K12acip-k_lha_sa-094-011:381a-15": "nam mkha' lding dang /",
    "K12acip-k_lha_sa-094-011:381a-16": "sbyin byed ma'i bu dang /",
    "K12acip-k_lha_sa-094-011:381a-17": "sha za dang /",
    "K12acip-k_lha_sa-094-011:381a-18": "brjed byed dang /",
    "K12acip-k_lha_sa-094-011:381a-19": "smyo byed dang /",
    "K12acip-k_lha_sa-094-011:381a-20": "bram ze'i srin po dang /",
    "K12acip-k_lha_sa-094-011:381a-21": "'byung po dang /",
    "K12acip-k_lha_sa-094-011:381a-22": "ro langs dang /",
    "K12acip-k_lha_sa-094-011:381a-23": "bya'i gdon dang /",
    "K12acip-k_lha_sa-094-011:381a-24": "srul po dang /",
    "K12acip-k_lha_sa-094-011:381a-25": "nam gru dang /",
    "K12acip-k_lha_sa-094-011:381a-26": "gnon po'i gdon dang /",
    "K12acip-k_lha_sa-094-011:381a-27": "gnon po dang /",
    "K12acip-k_lha_sa-094-011:381a-28": "brjed byed kyi gdon dang /",
    "K12acip-k_lha_sa-094-011:381a-29": "lha'i gdon dang /",
    "K12acip-k_lha_sa-094-011:381a-30": "klu'i gdon dang /",
    "K12acip-k_lha_sa-094-011:381a-31": "gnod sbyin gyi gdon dang /",
    "K12acip-k_lha_sa-094-011:381a-32": "dri za'i gdon dang /",
    "K12acip-k_lha_sa-094-011:381a-33": "mi'am ci'i gdon dang /",
    "K12acip-k_lha_sa-094-011:381a-34": "log 'dren gyi gdon dang /",
    "K12acip-k_lha_sa-094-011:381a-35": "ma mo'i gdon phung bar byed pa /",
    "K12acip-k_lha_sa-094-011:381a-36": "zas kyi rigs mi mthun pa za ba phung bar byed ba /",
    "K12acip-k_lha_sa-094-011:381a-37": "rims nad thams cad dang /",
    "K12acip-k_lha_sa-094-011:381a-38": "rlung las gyur pa dang /",
    "K12acip-k_lha_sa-094-011:381a-39": "mkhris pa las gyur pa dang /",
    "K12acip-k_lha_sa-094-011:381a-40": "bad kan las gyur pa dang /",
    "K12acip-k_lha_sa-094-011:381a-41": "'dus pa las gyur pa dang /",
    "K12acip-k_lha_sa-094-011:381a-42": "'gro ba drag shul du spyod pa phung bar byed pa /",
    "K12acip-k_lha_sa-094-011:381a-43": "'thab pa dang /",
    "K12acip-k_lha_sa-094-011:381a-44": "rtsod ba dang /",
    "K12acip-k_lha_sa-094-011:381b-0": "'tshang 'bru ba thams cad rab tu zhi bar byed pa lcags kyi mchu'i gzungs @381b nam mkha' lding drag po'i gzungs 'di zungs shig /",
    "K12acip-k_lha_sa-094-011:381b-1": "bstan pa la gnod pa skrag par byed pa /",
    "K12acip-k_lha_sa-094-011:381b-2": "char drag po dang /",
    "K12acip-k_lha_sa-094-011:381b-3": "ser ba drag bo 'bebs par byed pa'i gzungs brjod par bya'o //",
    "K12acip-k_lha_sa-094-011:381b-4": "tadya th'a /",
    "K12acip-k_lha_sa-094-011:381b-5": "ae he me te /",
    "K12acip-k_lha_sa-094-011:381b-6": "pra me ta tra /",
    "K12acip-k_lha_sa-094-011:381b-7": "go le bo le le bos so /",
    "K12acip-k_lha_sa-094-011:381b-8": "motte pa da te /",
    "K12acip-k_lha_sa-094-011:381b-9": "kh'a ratte /",
    "K12acip-k_lha_sa-094-011:381b-10": "kh'a ra ne /",
    "K12acip-k_lha_sa-094-011:381b-11": "g'a n'a g'a ne /",
    "K12acip-k_lha_sa-094-011:381b-12": "n'a ga pu ga ne /",
    "K12acip-k_lha_sa-094-011:381b-13": "mo ne pra h'i mo ne /",
    "K12acip-k_lha_sa-094-011:381b-14": "k'a li pra k'a li tsande /",
    "K12acip-k_lha_sa-094-011:381b-15": "mah'a tsande /",
    "K12acip-k_lha_sa-094-011:381b-16": "pra ti tsande /",
    "K12acip-k_lha_sa-094-011:381b-17": "be ge so na /",
    "K12acip-k_lha_sa-094-011:381b-18": "go n'a mo h'a /",
    "K12acip-k_lha_sa-094-011:381b-19": "pra mo h'a /",
    "K12acip-k_lha_sa-094-011:381b-20": "mah'a mo t'a /",
    "K12acip-k_lha_sa-094-011:381b-21": "pra mo h'a /",
    "K12acip-k_lha_sa-094-011:381b-22": "n'a sha ni /",
    "K12acip-k_lha_sa-094-011:381b-23": "pra n'a sha n'a dhi pra ti /",
    "K12acip-k_lha_sa-094-011:381b-24": "bal g'a ni /",
    "K12acip-k_lha_sa-094-011:381b-25": "pra ba la g'a ni /",
    "K12acip-k_lha_sa-094-011:381b-26": "nid dya ni /",
    "K12acip-k_lha_sa-094-011:381b-27": "p'a ni th'a ni /",
    "K12acip-k_lha_sa-094-011:381b-28": "kro dha ni /",
    "K12acip-k_lha_sa-094-011:381b-29": "pra ti kro dha ni /",
    "K12acip-k_lha_sa-094-011:381b-30": "ha na ha na /",
    "K12acip-k_lha_sa-094-011:381b-31": "bi ha na bi ha na /",
    "K12acip-k_lha_sa-094-011:381b-32": "sarba dushpra pra dusht'an /",
    "K12acip-k_lha_sa-094-011:381b-33": "n'a sha ya sarba aa bha ya pra de h'um phat/",
    "K12acip-k_lha_sa-094-011:381b-34": "sngags 'di brjod pa tsam gyis phyogs bcu kun tu g-yos /",
    "K12acip-k_lha_sa-094-011:381b-35": "kun tu rab tu g-yos /",
    "K12acip-k_lha_sa-094-011:381b-36": "'gul /",
    "K12acip-k_lha_sa-094-011:381b-37": "rab tu 'gul lo //",
    "K12acip-k_lha_sa-094-011:381b-38": "gnod pa thams cad kha bub tu brgyal lo //",
    "K12acip-k_lha_sa-094-011:381b-39": "ske tshe dang /",
    "K12acip-k_lha_sa-094-011:381b-40": "nyungs nag tu bsres la chu bo dang /",
    "K12acip-k_lha_sa-094-011:381b-41": "rgya mtsho dang /",
    "K12acip-k_lha_sa-094-011:381b-42": "ri bo la gtor ro //",
    "K12acip-k_lha_sa-094-011:381b-43": "de phyin chad char 'bebs par byed do //",
    "K12acip-k_lha_sa-094-011:381b-44": "yang chu bo dang /",
    "K12acip-k_lha_sa-094-011:381b-45": "rgya mtsho dang /",
    "K12acip-k_lha_sa-094-011:381b-46": "chu mig dang /",
    "K12acip-k_lha_sa-094-011:381b-47": "rdzing bu /",
    "K12acip-k_lha_sa-094-011:381b-48": "lu ma /",
    "K12acip-k_lha_sa-094-011:381b-49": "'bab chu gnyan rgur bu ram /",
    "K12acip-k_lha_sa-094-011:381b-50": "sbrang /",
    "K12acip-k_lha_sa-094-011:381b-51": "shing mngar /",
    "K12acip-k_lha_sa-094-011:381b-52": "sha ka ra /",
    "K12acip-k_lha_sa-094-011:381b-53": "klu sman sna tshogs 'o ma la bsngags la gtor ro //",
    "K12acip-k_lha_sa-094-011:381b-54": "de'i phyir ser ba chen po 'bebs so //",
    "K12acip-k_lha_sa-094-011:381b-55": "yid zlos bgyis te sprin la bltas la lha phyag bya zhing bzlas na /",
    "K12acip-k_lha_sa-094-011:381b-56": "ji ltar 'dod pa'i ser ba chen po 'bab par 'gyur ro //",
    "K12acip-k_lha_sa-094-011:382a-0": "shes rab can gyis 'phags pa lcags kyi mchu'i gzungs @382a *//",
    "K12acip-k_lha_sa-094-011:382a-1": "'di zungs shig /",
    "K12acip-k_lha_sa-094-011:382a-2": "chongs shig /",
    "K12acip-k_lha_sa-094-011:382a-3": "rjod cig /",
    "K12acip-k_lha_sa-094-011:382a-4": "gzhan la ma spel cig /",
    "K12acip-k_lha_sa-094-011:382a-5": "sbos shig /",
    "K12acip-k_lha_sa-094-011:382a-6": "thun mong du min no //",
    "K12acip-k_lha_sa-094-011:382a-7": "rgya mtsho'i chu rngo bzhin mi mngon par sbos shig /",
    "K12acip-k_lha_sa-094-011:382a-8": "gzhan gyis mi thub pa'i drag po'i gzungs 'thab pa'am /",
    "K12acip-k_lha_sa-094-011:382a-9": "rtsod pa'am /",
    "K12acip-k_lha_sa-094-011:382a-10": "'gyed pa'am /",
    "K12acip-k_lha_sa-094-011:382a-11": "gang du 'gro yang rung ste /",
    "K12acip-k_lha_sa-094-011:382a-12": "thams cad du rgyal bar 'gyur ro //",
    "K12acip-k_lha_sa-094-011:382a-13": "rgyal mtshan gyi rtse mo la byang bu gzugs so //",
    "K12acip-k_lha_sa-094-011:382a-14": "sngags pa rigs kyi bu'am /",
    "K12acip-k_lha_sa-094-011:382a-15": "rigs kyi bu mo gang dang gang gis yid rtse gcig tu bya'o //",
    "K12acip-k_lha_sa-094-011:382a-16": "dge slong pha dang /",
    "K12acip-k_lha_sa-094-011:382a-17": "dge slong ma dang /",
    "K12acip-k_lha_sa-094-011:382a-18": "dge tshul pha dang /",
    "K12acip-k_lha_sa-094-011:382a-19": "dge tshul ma'am /",
    "K12acip-k_lha_sa-094-011:382a-20": "dge bsnyen pha'am /",
    "K12acip-k_lha_sa-094-011:382a-21": "dge bsnyen ma gang yang rung ba bstan pa la gnod pa bzlog pa'i phyir yid la zungs shig /",
    "K12acip-k_lha_sa-094-011:382a-22": "chongs shig /",
    "K12acip-k_lha_sa-094-011:382a-23": "de skad ces bcom ldan 'das kyis bka' stsal pa dang /",
    "K12acip-k_lha_sa-094-011:382a-24": "lha'i dbang po brgya byin dang /",
    "K12acip-k_lha_sa-094-011:382a-25": "lha ma yin dang /",
    "K12acip-k_lha_sa-094-011:382a-26": "dri zar bcas pa'i bcas pa'i 'jig rten yi rang ste bcom ldan 'das kyis gsungs pa la mngon par bstod do //",
    "K12acip-k_lha_sa-094-011:382a-27": "'phags pa lcags mchu zhes bya ba'i gzungs rdzogs so ////"
}