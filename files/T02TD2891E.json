{
    "T02TD2891E:241b-0": "@241b * // rdo rje gos sngon po can gyi chu gtor bzhugs /",
    "T02TD2891E:241b-1": "skyabs 'gro sems bskyed byas la /",
    "T02TD2891E:241b-2": "bdag nyid phyag na rdo rje wal gyis bsgoms la lus ngag yid gsum byin gyis brlab par bya'o //",
    "T02TD2891E:241b-3": "de nas aom sva bh'a ba shuddha:sarba dharm'a:sv'a bh'a ba shuddhonya\\ham zhes brjod pas chu gtor gyi snod de stong par bsams la /",
    "T02TD2891E:241b-4": "stong pa'i ngang las bhr'um ser po las gtor ma'i snod rin po che'i khang bu brtsegs pa /",
    "T02TD2891E:241b-5": "ri'i rgyal po ri rab kyi tshad tsam du bsams te /",
    "T02TD2891E:241b-6": "de'i nang du gtor ma yi ge kham ljang gu las kha zas ro brgya pa /",
    "T02TD2891E:241b-7": "nam mkha'i tshad dang mnyam pa bsams te /",
    "T02TD2891E:241b-8": "de'i nang du /",
    "T02TD2891E:241b-9": "aom aa k'a ro mu kham sarba dharm'a n'am /",
    "T02TD2891E:241b-10": "a'adya nutpanna tv'a ta aom a'a:h'um zhes 'jig rten pa'i bdud rtsir byin gyis brlabs te /",
    "T02TD2891E:241b-11": "aom a'a: h'um gsum gyis byin gyis brlab /",
    "T02TD2891E:241b-12": "ye shes kyi bdud rtsir byin gyis brlab pa ni /",
    "T02TD2891E:241b-13": "aom ru ru sphu ru dzva la tishtha siddha lo tsa na sarba aartha s'a dha na ye sv'ah'a /",
    "T02TD2891E:241b-14": "zhes bya ba sangs rgyas spyan gyis sngags dang /",
    "T02TD2891E:241b-15": "nam mkha' mdzod kyi sngags kyis spel ba ni /",
    "T02TD2891E:241b-16": "aom na ma:sarba ta th'a ga te bhyo /",
    "T02TD2891E:241b-17": "bi shva mu khe bhya: sarba th'a kham autga te spha ra na hi mam ga ga na kham sv'ah'a /",
    "T02TD2891E:241b-18": "zhes lan gsum brjod do //",
    "T02TD2891E:241b-19": "rang gi sa bon las 'od 'phros pas nam mkha'i khams su hr'i: las padma dpag tu med pa bsams te /",
    "T02TD2891E:241b-20": "de'i steng du yi dam lha la sogs pa 'gro drug thams cad spyan drangs la //",
    "T02TD2891E:241b-21": "de rnams la yang 'od phogs pas sdig sgrib dag nas yi dam gyi lhar byas la /",
    "T02TD2891E:241b-22": "bdun rnam dag byas la bgegs bskrad pa ni aom badzra p'a ni aa mri te kunda li ha na ha na h'um phat ces bya'o //",
    "T02TD2891E:241b-23": "aom n'i l'am ba ra dha ra badzra p'a ni a'a dzny'a pa ya ti ai dam ba lim grihnam tu sa ma ya /",
    "T02TD2891E:241b-24": "raksham tu ma ma sarba siddham me pra yatstshantu ma ma sarba karma s'a du sv'ah'a /",
    "T02TD2891E:241b-25": "zhes pas yi dam rnams la dbul /",
    "T02TD2891E:242a-0": "@242a * // mgron gzhan rnams la yang sbyin pa na /",
    "T02TD2891E:242a-1": "na ma ssarba ta th'a ga ta aa ba lo ki te aom sam bha ra sam bha ra h'um zhes brjod pas byin gyis rlabs kyis phan tshun zhe 'gras pa med pa dang /",
    "T02TD2891E:242a-2": "'byor pa phun sum tshogs par byas nas sngags 'dis yid la ci 'dod pa dang /",
    "T02TD2891E:242a-3": "mig sngar ci mdzes pa mngon par dga' ba dang ;",
    "T02TD2891E:242a-4": "mi skye ba'i chos la bzod pa thob bar 'gyur ro //",
    "T02TD2891E:242a-5": "aom ru ru sphu ru dzva la tishtha siddhe lo tsa na sarba aartha s'a dha na ya sv'ah'a /",
    "T02TD2891E:242a-6": "sngags 'di gnyis lan bdun bdun du brjod do //",
    "T02TD2891E:242a-7": "de ni zang zing gi sbyin pa'o //",
    "T02TD2891E:242a-8": "chos kyi sbyin pa ni rten 'brel snying po dang //",
    "T02TD2891E:242a-9": "de nas //",
    "T02TD2891E:242a-10": "chos rnams thams cad rgyu las byung //",
    "T02TD2891E:242a-11": "de rgyu de bzhin gshegs pas gsungs //",
    "T02TD2891E:242a-12": "de la 'gog pa gang yin pa //",
    "T02TD2891E:242a-13": "dge sbyong chen pos 'di skad gsungs //",
    "T02TD2891E:242a-14": "sdig pa ci yang mi bgyi ste //",
    "T02TD2891E:242a-15": "dge ba phun sum tshogs par spyad //",
    "T02TD2891E:242a-16": "rang gi sems ni yongs su dul //",
    "T02TD2891E:242a-17": "'di ni sangs rgyas bstan pa yin //",
    "T02TD2891E:242a-18": "zhes pa dang //",
    "T02TD2891E:242a-19": "de nas smon lam gdab pa ni /",
    "T02TD2891E:242a-20": "dge ba 'di yis skye bo kun //",
    "T02TD2891E:242a-21": "bsod nams ye shes tshogs bsags te //",
    "T02TD2891E:242a-22": "bsod nams ye shes las byung ba'i //",
    "T02TD2891E:242a-23": "dam pa nyid ni thob par shog / ces pa'o //",
    "T02TD2891E:242a-24": "de nas bden pa bdar ba ni /",
    "T02TD2891E:242a-25": "sangs rgyas kyi bden pa dang /",
    "T02TD2891E:242a-26": "chos kyi bden pa dang /",
    "T02TD2891E:242a-27": "gsang sngags dang /",
    "T02TD2891E:242a-28": "rig sngags dang /",
    "T02TD2891E:242a-29": "phyag rgya dang /",
    "T02TD2891E:242a-30": "ting nge 'dzin dang /",
    "T02TD2891E:242a-31": "bdag gi bsam pa rnam par dag pa'i stobs kyis sems can thams cad kyi gnod pa thams cad zhi nas bar chad dang gnod pa thams cad spangs te byams pa'i sems dang ldan par gyur cig / bdag gi dge ba'i rtsa ba 'di dag gis //",
    "T02TD2891E:242a-32": "klu rnams gnod pa myur du zhi ba dang //",
    "T02TD2891E:242a-33": "bgegs dang log 'dren 'tshe ba med pa dang //",
    "T02TD2891E:242a-34": "bdag gi las rnams thams cad 'grub par mdzod //",
    "T02TD2891E:242a-35": "de nas rdo rje sems dpa'i yi ge brgya pa brjod la /",
    "T02TD2891E:242a-36": "badzra mu: zhes pas so sor rang gi gnas su gshegs par bya'o //",
    "T02TD2891E:242a-37": "rdo rje gos sngon po can gyi chu gtor gyi cho ga slob dpon 'gro ba zangs snying pos mdzad pa rdzogs so /",
    "T02TD2891E:242a-39": "// / rgya gar gyi mkhan po pandi ta te dza de ba dang /",
    "T02TD2891E:242a-40": "bod kyi sgra bsgyur gyi lo ts'a ba dge slong shes rab kyis zhus shing gtan la phab pa'o//"
}