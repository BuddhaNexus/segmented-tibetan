{
    "T02TD1822E:262a-0": "@262a # // rgya gar skad du /",
    "T02TD1822E:262a-1": "pra ti shtha bi dhi kra ma /",
    "T02TD1822E:262a-2": "bod skad du /",
    "T02TD1822E:262a-3": "rab tu gnas pa'i cho ga'i rim pa /",
    "T02TD1822E:262a-4": "rje btsun spyan ras gzigs dbang phyug la phyag 'tshal lo //",
    "T02TD1822E:262a-5": "lhan cig skyes pa'i bde ba yi //",
    "T02TD1822E:262a-6": "bdud rtsi'i ros ni nges gang pa'i //",
    "T02TD1822E:262a-7": "rdo rje'i 'dzin la rab btud nas //",
    "T02TD1822E:262a-8": "rab gnas cho ga bshad par bya //",
    "T02TD1822E:262a-9": "bde gshegs rnams kyis sngar gsungs pa'i //",
    "T02TD1822E:262a-10": "sna tshogs lung gi gzhung dag tu //",
    "T02TD1822E:262a-11": "dkyil 'khor chen po bkod sogs pa'i //",
    "T02TD1822E:262a-12": "rab gnas chog rgyas gsungs dang //",
    "T02TD1822E:262a-13": "rgud rnams de dang de dag tu //",
    "T02TD1822E:262a-14": "rdo rje 'dzin gyi rgyas gsungs dang //",
    "T02TD1822E:262a-15": "de bzhin grub pa'i slob dpon gyis //",
    "T02TD1822E:262a-16": "rab gnas gzhung dang mthun mdzad pa //",
    "T02TD1822E:262a-17": "de dag kun gyi gzhung bsdus te //",
    "T02TD1822E:262a-18": "nges pa'i tshig dang rnam dbye dang //",
    "T02TD1822E:262a-19": "cho ga'i rim pa gsum du bstan //",
    "T02TD1822E:262a-20": "de la nges pa'i tshig gis ni //",
    "T02TD1822E:262a-21": "pra ka na sha na ni ti shtha zhes pa ste mchog tu 'gyur pa dang //",
    "T02TD1822E:262a-22": "yun ring bas rab gnas zhes bya ste /",
    "T02TD1822E:262a-23": "de la mchog tu gyur pa ni ye shes sems dpa'i bdag nyid du bsgrub pa la bya la /",
    "T02TD1822E:262a-24": "yun ring ba ni 'khor ba ji srid du bzhugs pa la bya'o //",
    "T02TD1822E:262a-25": "rnam par dbye ba la gnyis te /",
    "T02TD1822E:262a-26": "gzhi rnam par dbye ba dang /",
    "T02TD1822E:262a-27": "sgrub thabs rnam par dbye ba'o //",
    "T02TD1822E:262a-28": "gzhi rnam par dbye ba ni gtsug lag khang dang /",
    "T02TD1822E:262a-29": "mchod rten dang /",
    "T02TD1822E:262a-30": "lha'i sku dang /",
    "T02TD1822E:262a-31": "ras bris la sogs pa dang rta babs dang /",
    "T02TD1822E:262b-0": "@262b rdo rings dang /",
    "T02TD1822E:262b-1": "shing ljon pa dang /",
    "T02TD1822E:262b-2": "chu mig la sogs bsku'i bdag nyid du bya ba'i zhi'o //",
    "T02TD1822E:262b-3": "bgrang phreng dang /",
    "T02TD1822E:262b-4": "'jig rten pa'i bstan bcos dang /",
    "T02TD1822E:262b-5": "'jig rten las 'das pa'i glegs bam la sogs pa ni gsung gi bdag nyid du bya ba'i gzhi'o //",
    "T02TD1822E:262b-6": "rdo rje 'khor lo la sogs pa lha'i mtshan ma thams cad ni thugs kyi bdag nyid du bya ba'i gzhi'o //",
    "T02TD1822E:262b-7": "sgrub thabs rnam par dbye ba ni /",
    "T02TD1822E:262b-8": "gtsug lag khang la sogs pa sku'i gzhi gang yin pa de stong pa nyid du bsgoms la /",
    "T02TD1822E:262b-9": "de las bhr'um /",
    "T02TD1822E:262b-10": "bh'um las 'khor lo /",
    "T02TD1822E:262b-11": "de las sku rnam par snang mdzad du bsgrub la /",
    "T02TD1822E:262b-12": "rab tu gnas par bya'o //",
    "T02TD1822E:262b-13": "bgrang phreng dang glegs bam la sogs pa gsung gi gzhi ni stong pa nyid las gsung rdo rje chos su bsgrubs la rab tu gnas par bya'o //",
    "T02TD1822E:262b-14": "rdo rje la sogs pa thugs kyi gzhi ni thugs mi bskyod par bsgrub la rab tu gnas par bya'o //",
    "T02TD1822E:262b-15": "cho ga'i rim pa bstan pa ni rgyas ba dang bsdus pa'o //",
    "T02TD1822E:262b-16": "de la rgyas pa ni rab gnas bya ba'i slob dpon yang ji lta bu zhe na //",
    "T02TD1822E:262b-17": "de nyid bcu yi tshul rig cing //",
    "T02TD1822E:262b-18": "zab cing rgya che'i chos dag dang /",
    "T02TD1822E:262b-19": "dkyil 'khor bri ba'i las la mkhas //",
    "T02TD1822E:262b-20": "sbyin sreg las dang rab gnas rig / gsang sngags tshul gyis rim la gus //",
    "T02TD1822E:262b-21": "nyan thos spyod pa spong byed pa //",
    "T02TD1822E:262b-22": "mkhas bzhi ba rig par ldan //",
    "T02TD1822E:262b-23": "khro ba chung zhing 'dod pa chung //",
    "T02TD1822E:262b-24": "nga rgyal spangs shing dbang po du la //",
    "T02TD1822E:262b-25": "rtsa ba'i ltung bsrung byed cing //",
    "T02TD1822E:262b-26": "sngags dang bsam gtan las la btson //",
    "T02TD1822E:262b-27": "ser sna yi ni dri ma spangs //",
    "T02TD1822E:262b-28": "dam pa'i rigs las skyes pa ste //",
    "T02TD1822E:262b-29": "sems can rnams la rjes brtse ba //",
    "T02TD1822E:262b-30": "des ni rab gnas bya bar 'os //",
    "T02TD1822E:262b-31": "slob ma yang ji lta bu zhe na /",
    "T02TD1822E:262b-32": "dang dang ldan zhing gtong la dga' //",
    "T02TD1822E:262b-33": "bslab pa yi ni gnas tshul 'dzin //",
    "T02TD1822E:262b-34": "sgyu dang g-yon rnam par spangs //",
    "T02TD1822E:262b-35": "bla ma la gus rjes brtser ldan //",
    "T02TD1822E:262b-36": "dge pa'i chos la rab tu brtson //",
    "T02TD1822E:262b-37": "dam pa de ni slob mar gzung //",
    "T02TD1822E:262b-38": "de nas rab gnas la sogs pa'i dam pa'i sgrub pa la 'jug par bya /",
    "T02TD1822E:262b-39": "de nas rab tu gnas pa'i bsgrub pa la 'jug ste /",
    "T02TD1822E:262b-40": "de yang bsnyen pa dang /",
    "T02TD1822E:262b-41": "lhag par gnas pa dang /",
    "T02TD1822E:262b-42": "lhag par gnas pa dang /",
    "T02TD1822E:262b-43": "rab tu gnas pa'o //",
    "T02TD1822E:262b-44": "de la bsnyen ba bya ba la //",
    "T02TD1822E:262b-45": "zla ba drug dang gza' bzhi dang //",
    "T02TD1822E:262b-46": "rgyu skar bcu bzhi gang yin dang //",
    "T02TD1822E:262b-47": "tshes grangs bdun gyi grangs nyid la //",
    "T02TD1822E:262b-48": "rgyal bal sogs rab gnas bya //",
    "T02TD1822E:262b-49": "de bas na dus de dag la bsnyen pa bya ste /",
    "T02TD1822E:262b-50": "de yang yid du 'ong ba'i gnas //",
    "T02TD1822E:262b-51": "gtsug lag khang dang khang bzangs la sogs pa zug rngu'i nyes pa spangs la dri gtsang khang du byas la /",
    "T02TD1822E:262b-52": "bla re dang /",
    "T02TD1822E:263a-0": "@263a * // gdugs dang /",
    "T02TD1822E:263a-1": "ba dan dang /",
    "T02TD1822E:263a-2": "yol ba dang /",
    "T02TD1822E:263a-3": "rgyal mtshan dang /",
    "T02TD1822E:263a-4": "rnga yab la sogs pas brgyan la /",
    "T02TD1822E:263a-5": "mandala dang mchod pa dang /",
    "T02TD1822E:263a-6": "gtor ma gzhung bzhin byas te /",
    "T02TD1822E:263a-7": "yi shes kyi dkyil 'khor sprul la mchod pa dang bstod pa sngon du 'gro bas zla ba'am ba phyed la sogs par sngon du bsnyen pa bya'o //",
    "T02TD1822E:263a-8": "de nas rab gnas kyi dbang du dkyil 'khor bzhengs na /",
    "T02TD1822E:263a-9": "sa'i cho ga sngon du song bas gzhung gang yin pa'i dkyil 'khor bya'o //",
    "T02TD1822E:263a-10": "de nas lhag par gnas pa bya ste /",
    "T02TD1822E:263a-11": "de la khrus sa'i stegs bu gru bzhi pa la dpangs khru do pa /",
    "T02TD1822E:263a-12": "so phag la sogs pa la legs par brtsegs pa /",
    "T02TD1822E:263a-13": "rdo thal gyis dkar par byug go //",
    "T02TD1822E:263a-14": "de nas rab gnas gang byed pa de phyogs gcig tu bzhugs la /",
    "T02TD1822E:263a-15": "de'i 'og tu slong ma lhag par gnas pa dang /",
    "T02TD1822E:263a-16": "bum pa lhag par gnas pa bya'o //",
    "T02TD1822E:263a-17": "de nas mchod pa dang gtor ma dang khrus kyi yo byad la sogs pa kun tshogs par bshams la bdag nyid lhag gang yin pa'i skur bsgoms la /",
    "T02TD1822E:263a-18": "srung ba'i 'khor lo yan chad gzhung bzhin du bsgoms te /",
    "T02TD1822E:263a-19": "dang po rab gnas bya ba'i lha la khrus bya'o //",
    "T02TD1822E:263a-20": "de yang sku gzugs yin na zhal shar phyogs su bstan la ras la sogs pa'i na bza' ser po gsol te /",
    "T02TD1822E:263a-21": "aom badzra basta h'um zhes pas so //",
    "T02TD1822E:263a-22": "de nas h'um bzlas pa'i nyungs kang dang /",
    "T02TD1822E:263a-23": "aom bzlas pa'i chu lag pa g-yas g-yon gyis la na gsum bskor te /",
    "T02TD1822E:263a-24": "gnyis ka mer bor te shis pa'i cho ga bya'o //",
    "T02TD1822E:263a-25": "de nas pa'i rnam lnga dang bdud rtsi lnga dang bcas pas /",
    "T02TD1822E:263a-26": "aom sarba ta th'a ga ta k'a ya bi sho dha ne sv'a h'a /",
    "T02TD1822E:263a-27": "zhes brjod cing d'ur ba'i pir gyis bsku'o //",
    "T02TD1822E:263a-28": "de nas ti lam ra dri zhim pas bsgos pa mkhar ba'i snod du bzhag ste /",
    "T02TD1822E:263a-29": "aom h'um hram hri kham zhes brjod cing d'ur ba'i bir gyis khyab par byug go //",
    "T02TD1822E:263a-30": "de nas til mar gsal ba'i phyir shing shun dri zhim pa dang sbyar ba'i chus bkru'o //",
    "T02TD1822E:263a-31": "de nas dkar gsum mngar gsum sbyar ba'i chus bkru'o //",
    "T02TD1822E:263a-32": "de nas skyu ru ra'i 'dag chas kyis bkru'o //",
    "T02TD1822E:263a-33": "de nas bum pa'i chus dbang bskur zhing bkru ste /",
    "T02TD1822E:263a-34": "rol mo'i sgra dang /",
    "T02TD1822E:263a-35": "bkra shis kyi tshigs su bcad pa brjod cing bum pa'i chus bkru'o //",
    "T02TD1822E:263a-36": "de'i tshe na ma mkha' la sangs rgyas dang byang chub sems dpa' rig pa'i tshogs dang bcas pa rnams kyis bdud rtsi'i chu rgyun gyi bum pas dbang bskur zhing bkru bar bsam mo //",
    "T02TD1822E:263a-37": "ji ltar bltams pa tsam gyis kyang //",
    "T02TD1822E:263b-0": "de bzhin gshegs kun khrus gsol @263b pa ;",
    "T02TD1822E:263b-1": "/ lha yi chu ni dag pa yis //",
    "T02TD1822E:263b-2": "de bzhin bdag gis sku khrus gsol //",
    "T02TD1822E:263b-3": "aom sarba ta th'a ga ta aa bhi she ka sa ma ya shri ye h'um sv'a h'a /",
    "T02TD1822E:263b-4": "zhes brjod cing bkru'o //",
    "T02TD1822E:263b-5": "de nas ras dmar pos sku la chags pa'i chu legs par phyi'o //",
    "T02TD1822E:263b-6": "'di ni khrus kyi cho ga'o //",
    "T02TD1822E:263b-7": "de nas tsandan dang bur kum la sogs pa'i dris lha'i thugs kar byug ste ;",
    "T02TD1822E:263b-8": "bardzra gandhe aa zhes pas so //",
    "T02TD1822E:263b-9": "de nas me tog dang /",
    "T02TD1822E:263b-10": "spos dang /",
    "T02TD1822E:263b-11": "mar me dang /",
    "T02TD1822E:263b-12": "bshos rnams rang rang gi sngags kyis phul la /",
    "T02TD1822E:263b-13": "rdo rje dang bcas pa'i lag pa chu la reg pas thugs ka dang /",
    "T02TD1822E:263b-14": "mgur dang /",
    "T02TD1822E:263b-15": "spyi bo dang /",
    "T02TD1822E:263b-16": "dpral par nye re ga bya'o //",
    "T02TD1822E:263b-17": "de nas pus mo g-yas pa sa la btsugs te /",
    "T02TD1822E:263b-18": "lag pa g-yas pas spos phor thogs te /",
    "T02TD1822E:263b-19": "g-yon pas dri bu gsil zhing /",
    "T02TD1822E:263b-20": "lce h'um la rdo rje bsams la /",
    "T02TD1822E:263b-21": "'di skad ces snyan gsan dbab cing gsol ba gdab bo //",
    "T02TD1822E:263b-22": "h'um bcom ldan rdo rje che ge mo //",
    "T02TD1822E:263b-23": "rig pa'i rgyal po phyag 'tshal bstod //",
    "T02TD1822E:263b-24": "slob ma rnams la brtse ba dang //",
    "T02TD1822E:263b-25": "khyed rnams la yang mchod pa'i phyir //",
    "T02TD1822E:263b-26": "mgon po thugs rje'i bdag nyid kyis //",
    "T02TD1822E:263b-27": "rab gnas nad par bgyid par 'tshal //",
    "T02TD1822E:263b-28": "gus pas bdag dang 'di la ni //",
    "T02TD1822E:263b-29": "bka' drin dag ni mdzad par rigs //",
    "T02TD1822E:263b-30": "sangs rgyas rnams ni bdag la dgongs //",
    "T02TD1822E:263b-31": "'jig rten mgon po brtse ba can //",
    "T02TD1822E:263b-32": "dgra bcom byang chub sems dpa' dang //",
    "T02TD1822E:263b-33": "gang yang gsang sngags lha rnams dang //",
    "T02TD1822E:263b-34": "lha dang 'jig rten skyong ba dang //",
    "T02TD1822E:263b-35": "gang yang 'byung po mthu chen rnams //",
    "T02TD1822E:263b-36": "bstan pa 'di la mngon dga' zhing //",
    "T02TD1822E:263b-37": "byang chub sems dpa'i rten byung ba'i //",
    "T02TD1822E:263b-38": "rdo rje yin spyan ldan rnams //",
    "T02TD1822E:263b-39": "rdo rje 'chang chen che ge bdag / rig pa'i rgyal po 'di yis ni //",
    "T02TD1822E:263b-40": "rab gnas dag ni bgyid par 'tshal //",
    "T02TD1822E:263b-41": "de bas bdag dang slob ma la //",
    "T02TD1822E:263b-42": "thugs brtser ldan pas byin rlabs mdzod /",
    "T02TD1822E:263b-43": "sa ma ya stvam aa ham /",
    "T02TD1822E:263b-44": "de skad lan gsum du brjod do //",
    "T02TD1822E:263b-45": "snyan gsan pha bcing gsol ba btab pas phyogs bcu'i sangs rgyas dang byang chub sems dpa' thams cad mdun gyi rnam mkha' la byon te dgongs par bsam mo //",
    "T02TD1822E:263b-46": "de nas rab gnas bya ba'i gzhi de stong pa nyid du bsgoms la de cho ga'i rim pas gang yin pa der bskyed pa'am /",
    "T02TD1822E:263b-47": "yang na yig 'bru tsam las skad cig tsam las bskyed la snying ga'i sa bon gyis ye shes sems dpa' spyan drang te /",
    "T02TD1822E:263b-48": "nam mkha' la bzhugs pa la aom aa rgha pri ta'i tstsha zhes pas yon chad dbul /",
    "T02TD1822E:263b-49": "aom ni ri ti bam zhes pas zhabs bsil dbul /",
    "T02TD1822E:264a-0": "aom sarb'a sho dha ne h'um @264a * //",
    "T02TD1822E:264a-1": "zhes pas zhabs bsil dbul lo //",
    "T02TD1822E:264a-2": "de nas me tog nas sgra brnyan gyi bar du dbul lo //",
    "T02TD1822E:264a-3": "dza: h'um bom ho: zhes pas dam tshig pa la bstims la /",
    "T02TD1822E:264a-4": "yang mchod pa rnams rim par phul te /",
    "T02TD1822E:264a-5": "lha gang yin pa de'i sngags ci nus kyis bzlas la /",
    "T02TD1822E:264a-6": "mthar yi ge brgya pa mu: dang bcas pas gshegs su gsol te /",
    "T02TD1822E:264a-7": "'di ni sta gon la gnas pa'i cho ga'o //",
    "T02TD1822E:264a-8": "de nas nang par dkyil 'khor ram stegs bu'i gnas der mchod pa'i yo byad cing 'byor ba thams cad bshams la /",
    "T02TD1822E:264a-9": "de nas bdag nyid lha gang yin par bsgoms te /",
    "T02TD1822E:264a-10": "mchod pa byin gyis brlab pa sngon du 'gro ba'i mchod pa yan chad byas la /",
    "T02TD1822E:264a-11": "de nas bgegs bsrung ba'i 'khor lo bsgoms te /",
    "T02TD1822E:264a-12": "gzhal yas khang sprul pa la sogs pa gnas skabs dang sbyar la bya /",
    "T02TD1822E:264a-13": "de nas gang rab gnas bya ba'i lha bskyed la /",
    "T02TD1822E:264a-14": "de'i rjes la lag pa g-yas pa spos snod thogs la g-yon pa dril bu gsil zhing /",
    "T02TD1822E:264a-15": "pus mo g-yas pa sa la btsugs nas lce h'um las rdo rjer bsams te /",
    "T02TD1822E:264a-16": "h'um bcom ldan zhes bya ba nas rlabs mdzod ces brjod nas /",
    "T02TD1822E:264a-17": "lha rnams bskul te /",
    "T02TD1822E:264a-18": "sang ni nas bya ba'i skabs su di ring zhes bya ba bcug la snyan gsan dbab bo //",
    "T02TD1822E:264a-19": "de nas ye shes sems dpa' snying ga'i sa bon gyi 'od zer gyis nam mkha' la spyan drangs la yon chab la sogs pas mchod de //",
    "T02TD1822E:264a-20": "dza: h'um bam ho: sad gug gzhug byas te dbyer med par bstims la /",
    "T02TD1822E:264a-21": "sngar gyi khrus kyi chogs khrus bya ste /",
    "T02TD1822E:264a-22": "de yang sku gzugs la ni dngos su khrus bya la /",
    "T02TD1822E:264a-23": "ras ris dang glegs ba ma la sogs pa la ni me long gi gzugs brnyan la khrus bya'o //",
    "T02TD1822E:264a-24": "de yang bcom ldan 'das de bzhin gshegs pa dag bcom pa yang dag par rdzogs pa'i sangs rgyas rig pa dang zhabs su ldan pa /",
    "T02TD1822E:264a-25": "bde bar gshegs pa /",
    "T02TD1822E:264a-26": "'jig rten mkhyen pa /",
    "T02TD1822E:264a-27": "skyes bu 'dul ba'i kha los sgyur ba /",
    "T02TD1822E:264a-28": "lha dang mi rnams kyi ston pa de la yo byad thams cad dang ldan pa'i khrus 'di gsol lo //",
    "T02TD1822E:264a-29": "ri bo lta bur mdzes pa yi //",
    "T02TD1822E:264a-30": "yon tan dam pa'i rgyan ldan pa //",
    "T02TD1822E:264a-31": "mchod gnas rin chen 'di dag la //",
    "T02TD1822E:264a-32": "bdag gis khrus ni gsol bar bgyi /",
    "T02TD1822E:264a-33": "ma rig 'joms pa'i nyi ma ste //",
    "T02TD1822E:264a-34": "srid pa'i nang ni sel pa'i sman //",
    "T02TD1822E:264a-35": "dam chos rin chen 'di la ni //",
    "T02TD1822E:264a-36": "bdag gis khrus ni gsol bar gyi //",
    "T02TD1822E:264b-0": "bskal @264b ba'i mtha' yid dngos 'joms pa //",
    "T02TD1822E:264b-1": "'jigs byed me yi cha byad can //",
    "T02TD1822E:264b-2": "mgon po snying rje'i stobs ldan la //",
    "T02TD1822E:264b-3": "bdag gis khrus ni gsol bar bgyi /",
    "T02TD1822E:264b-4": "mchog tu tshim zhing skal bzang ba //",
    "T02TD1822E:264b-5": "dam pa'i bdud rtsi mdzes cha byad //",
    "T02TD1822E:264b-6": "che ge mo dpal rdo rje la //",
    "T02TD1822E:264b-7": "bdag gis khrus ni gsol bar bgyi //",
    "T02TD1822E:264b-8": "gdul bya'i sems can gang dag la //",
    "T02TD1822E:264b-9": "rgyal ba'i sprul sku mang po yi //",
    "T02TD1822E:264b-10": "cha byad lha yi rnam pa la //",
    "T02TD1822E:264b-11": "bdag gis khrus ni gsol bar bgyi //",
    "T02TD1822E:264b-12": "snying rje yis ni nges gang rnams /",
    "T02TD1822E:264b-13": "rtag tu phan dang bde mdzad pa'i //",
    "T02TD1822E:264b-14": "mchog tu dul ba de dag la //",
    "T02TD1822E:264b-15": "bdag gis khrus ni gsol bar bgyi //",
    "T02TD1822E:264b-16": "sangs rgyas gzugs brnyan gnas dang ni //",
    "T02TD1822E:264b-17": "slob pa'i dge 'dun gnas kyis //",
    "T02TD1822E:264b-18": "gtsug lag khang dang gnas gzhan la //",
    "T02TD1822E:264b-19": "bdag gis khrus ni gsol bar bgyi //",
    "T02TD1822E:264b-20": "de nas yon chab la sogs pas mchod la //",
    "T02TD1822E:264b-21": "aom badzra aa bh'a ra na wa pu sha ne sv'a h'a /",
    "T02TD1822E:264b-22": "zhes pas rgyan ci 'byor ba dbul lo //",
    "T02TD1822E:264b-23": "de nas gang yin pa'i bstod pa bya'o //",
    "T02TD1822E:264b-24": "de nas 'di skad brjod do //",
    "T02TD1822E:264b-25": "gang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /",
    "T02TD1822E:264b-26": "bde par gshegs pa /",
    "T02TD1822E:264b-27": "'jig rten mkhyen pa /",
    "T02TD1822E:264b-28": "skyes bu 'dul ba'i kha los sgyur ba /",
    "T02TD1822E:264b-29": "bla na med pa lha dang mi rnams kyi ston pa de rgyu dang 'bras bu phun sum tshogs pa gsung pa /",
    "T02TD1822E:264b-30": "chos thams cad thugs su chud pa'i sangs rgyas bcom ldan 'das de bdag gis rab tu gnas par bgyi'o //",
    "T02TD1822E:264b-31": "gang bcom ldan 'das byang chub kyi phyogs sum cu rtsa bdun yang dag par rtogs shing mi dge ba bcu spangs pa /",
    "T02TD1822E:264b-32": "mi 'jigs pa bzhi dang /",
    "T02TD1822E:264b-33": "ma 'dres pa'i chos gsum dang /",
    "T02TD1822E:264b-34": "dran pa nye bar gzhag pa dang /",
    "T02TD1822E:264b-35": "snying rje chen po la sogs pa rnams yang dag par rjes su rtogs pa /",
    "T02TD1822E:264b-36": "ma lus pa'i bslab pa rgyas par byed pa'i chos rnams yang dag par rjes su rtogs pa bde bar gshegs pa gzhal du med pa'i yon tan gyi chos dang ldan pa'i sangs rgyas bcom ldan 'das 'di bdag gis rab tu gnas par bgyi'o //",
    "T02TD1822E:264b-37": "gang bcom ldan 'das bla na med pa'i tshul khrims la sogs pa phung bo lnga yang dag par rjes su rtogs pa /",
    "T02TD1822E:264b-38": "cho 'phrul gsum dang /",
    "T02TD1822E:264b-39": "tshangs pa'i gnas bzhi dang /",
    "T02TD1822E:264b-40": "'phags pa'i bden pa bzhi yang dag bar rjes su rtogs pa /",
    "T02TD1822E:265a-0": "phyin ci @265a * //",
    "T02TD1822E:265a-1": "log pa'i shes bya dang //",
    "T02TD1822E:265a-2": "ye shes la dbang brnyes pas nyon mongs pa la sogs pa bdud bzhi spangs pa'i sangs rgyas bcom ldan 'das 'di bdag gis rab tu gnas par bya'o //",
    "T02TD1822E:265a-3": "gang bcom ldan 'das pa rol tu phyin pa bcu dang /",
    "T02TD1822E:265a-4": "dpag tu med pa'i bsod nams dang ye shes kyi tshogs dang ldan pa skyes bu chen po'i mtshan cu rtsa gnyis kyis brgyan zhing dpe byad bzang po brgyad cus spras pa /",
    "T02TD1822E:265a-5": "sku lta bas chog mi shes pa /",
    "T02TD1822E:265a-6": "mthong na mi mthun pa med pa ste /",
    "T02TD1822E:265a-7": "rigs so sor de'i sku gcig tu mthar thug pa thob pa /",
    "T02TD1822E:265a-8": "'gro ba thams cad kyi gnye na /",
    "T02TD1822E:265a-9": "sangs rgyas bcom ldan 'das ldan 'das 'di bdag gis rab tu gnas par bgyi'o //",
    "T02TD1822E:265a-10": "de nas gser gyi thur ma aa nydza nas byugs pas spyan dbye ste /",
    "T02TD1822E:265a-11": "aom tsakshu tsakshu manta tsakshu bi sho dha na badzra sva h'um /",
    "T02TD1822E:265a-12": "zhes bzlas shing bye'o //",
    "T02TD1822E:265a-13": "de nas yang mchod pa'i khyad par kun gyis mchod de /",
    "T02TD1822E:265a-14": "dang por bum pas dbang bskur zhing khrus chab gsol /",
    "T02TD1822E:265a-15": "de nas me tog dbul te /",
    "T02TD1822E:265a-16": "'di ni mchog gi me tog ste //",
    "T02TD1822E:265a-17": "chu las skyes dang thang las skyes /",
    "T02TD1822E:265a-18": "mchog tu gus pas dbul bar bgyi //",
    "T02TD1822E:265a-19": "ci bde bar ni bzhes su gsol //",
    "T02TD1822E:265a-20": "aom badzra d'i pa h'um /",
    "T02TD1822E:265a-21": "'di ni mchog gi bdug spos te //",
    "T02TD1822E:265a-22": "lhan cig skyes dang sbyang ba'i spos //",
    "T02TD1822E:265a-23": "mchog tu gus pas dbul bar bgyi //",
    "T02TD1822E:265a-24": "ci bde bar ni bzhes su gsol //",
    "T02TD1822E:265a-25": "aom badzra dh'uppe h'um /",
    "T02TD1822E:265a-26": "mar me 'di ni phyogs kun du //",
    "T02TD1822E:265a-27": "'bar te mun ba thams cad sel //",
    "T02TD1822E:265a-28": "mi shes rab ribs la ba'i phyir //",
    "T02TD1822E:265a-29": "ci bde bar ni bzhes su gsol //",
    "T02TD1822E:265a-30": "aom badzra d'i pa h'um /",
    "T02TD1822E:265a-31": "'di ni mchog gi dri yin te //",
    "T02TD1822E:265a-32": "tsandan gru ku ma la sogs pa //",
    "T02TD1822E:265a-33": "mchog tu dad pas bdag 'bul na //",
    "T02TD1822E:265a-34": "ci bde bar ni bzhes su gsol //",
    "T02TD1822E:265a-35": "aom badzra gandhe h'um /",
    "T02TD1822E:265a-36": "'di ni mchog gi lha bas shos te //",
    "T02TD1822E:265a-37": "kha dog dri dang ror ldan pa'i //",
    "T02TD1822E:265a-38": "bza' dang bca' bar yang dag ldan //",
    "T02TD1822E:265a-39": "ci be bar ni bzhes su gsol //",
    "T02TD1822E:265a-40": "aom badzra ni wa te h'um /",
    "T02TD1822E:265a-41": "de nas 'dod pa snga'i longs spyod dbul te /",
    "T02TD1822E:265a-42": "gzugs sgra dri ro reg ldan pa'i //",
    "T02TD1822E:265a-43": "mchog tu gyur ba'i zas mchog 'di //",
    "T02TD1822E:265a-44": "bdag gi dad pas dbul bar bgyi //",
    "T02TD1822E:265a-45": "ci bde bar na bzhes su gsol /",
    "T02TD1822E:265a-46": "aom badzra de pya aa na nam m'a dhi dhya na pra'i na ne sv'a h'a /",
    "T02TD1822E:265a-47": "de nas rab nas kyi gzhi gang yin pa'i gnas skabs dang sbyar pa /",
    "T02TD1822E:265a-48": "lha khang dang mchod rten la sogs pa ni rnam par snang mdzad du sprul la bhr'um nas pas lha khang dang mchod de rten du gyur bar byas la /",
    "T02TD1822E:265a-49": "legs pa ma la ni yum ma ma //",
    "T02TD1822E:265b-0": "rdo rje chod su byas pa de aa zhes @265b bas yi ge'i rnam par gyur te /",
    "T02TD1822E:265b-1": "yi ge de'i sgo nas 'khor ba'i mtha'i bar du 'gro ba'i don byed par bsam mo //",
    "T02TD1822E:265b-2": "de nas bdud rtsi 'khyil pa'i sngags bzlas shing g-yas pas /",
    "T02TD1822E:265b-3": "rdo rje bzung ste skul sogs pa'i bu dang skyed pa zhabs su lan gsum bskor te /",
    "T02TD1822E:265b-4": "sku'i sum cha'i tshad kyi stegs bu'i khri pa ya yo med par ci mdzes su bzhugs te /",
    "T02TD1822E:265b-5": "aom su pra ti shtha badzre sv'a h'a /",
    "T02TD1822E:265b-6": "zhes pas brtan par bzhugs su gsol lo //",
    "T02TD1822E:265b-7": "de nas gnas pa'i lha de dag bya ni che zhing bkra shis pa dang yun ring du gnas par bya ba'i phyir chos skyong la gtor ma byin la gsol ba gdab / khyad par du ma t'a k'a la la gtor ma byin la /",
    "T02TD1822E:265b-8": "deng nas bzung ste khyod kyis nga'i bka' 'dan par byis la /",
    "T02TD1822E:265b-9": "gnas dang bcas pa 'di ji srid pa'i bar du srung zhing mgon dang skyabs mdzod cig par dbang bskur zhing rab tu gnas par bya'o //",
    "T02TD1822E:265b-10": "de nas rgyas pa'i sbyin sreg ts'a ru dang bcas pa bya'o //",
    "T02TD1822E:265b-11": "de nas bden pa'i byin rlabs brjod de /",
    "T02TD1822E:265b-12": "aom sangs rgyas dang chos dang dge 'dun gyi bden pa dang /",
    "T02TD1822E:265b-13": "rig sngags dang /",
    "T02TD1822E:265b-14": "gsang sngags dang /",
    "T02TD1822E:265b-15": "gzung sngags dang /",
    "T02TD1822E:265b-16": "snying po dang phyag rgya dang /",
    "T02TD1822E:265b-17": "rig pa'i lha thams cad kyi bka' bden pa dang /",
    "T02TD1822E:265b-18": "rten cing 'brel bar 'byung ba bsam gyis mi khyab pa'i bden pa dang /",
    "T02TD1822E:265b-19": "bden pa'i byin rlabs kyis bde bar gshegs pa'i sku gsung thugs kyi rten 'di zhes bya ba mchod pa dang /",
    "T02TD1822E:265b-20": "bstod pa dang /",
    "T02TD1822E:265b-21": "bzlas pa la sogs pa'i sgo nas rab tu gnas par bya bas /",
    "T02TD1822E:265b-22": "bde bar gshegs pa'i sku gzung thugs kyi ngo bo 'di dus 'di nas bzung nas 'khor ba ma stongs kyi bar du bdag dang yon bdag dang sems can thams cad thams cad kyi phyag gi gnas mchod pa'i rten /",
    "T02TD1822E:265b-23": "bsod nams bsags pa'i dpal lam gon du gyur te /",
    "T02TD1822E:265b-24": "zhal dro byin che 'gro ba skyobs pa'i mthu sbyin dang ldan nas /",
    "T02TD1822E:265b-25": "bdag dang sems can thams cad tshe dang /",
    "T02TD1822E:265b-26": "stobs dang /",
    "T02TD1822E:265b-27": "mdog dang /",
    "T02TD1822E:265b-28": "bde ba dang /",
    "T02TD1822E:265b-29": "longs spyod dang /",
    "T02TD1822E:265b-30": "dbang phyug dang /",
    "T02TD1822E:265b-31": "rigs dang /",
    "T02TD1822E:265b-32": "gzugs dang /",
    "T02TD1822E:265b-33": "dpal bzang po dpag tu med pa dang ldan par gyur cig / ngan 'gro las thar te bde pa'i go 'phang thob par gyur cig / longs spyod kyi mchog thob ba dang sems can thams cad kyi dpal mgon du gyur cig / lus dang sems kyi sdug bsngal dang /",
    "T02TD1822E:266a-0": "yid mi bde ba las nges bar gyur cig / bsam pa thams cad phun sum tshogs shing @266a * //",
    "T02TD1822E:266a-1": "byang chub sems la mchog tu gzhol bar gyur cig /'dod chags dang /",
    "T02TD1822E:266a-2": "zhe sdang dang /",
    "T02TD1822E:266a-3": "gti mug dang /",
    "T02TD1822E:266a-4": "nga rgyal dang /",
    "T02TD1822E:266a-5": "dregs pa dang /",
    "T02TD1822E:266a-6": "phrag dog dang /",
    "T02TD1822E:266a-7": "ser sna la sogs pa nyon mongs pa dang nye ba'i nyon mongs pa rnams par spangs par gyur cig / nyan thos dang rang sangs rgyas dang bla na med pa'i byang chub kyi 'bras bu thob cing myur du mi gnas pa'i mya ngan las 'das pa'i go 'phang thob par gyur cig / de nas bskor ba'i tshigs su bcad pa la sogs pa'i mdo 'don zhing bskor ba byas la phyag bya'o //",
    "T02TD1822E:266a-8": "de phyin chad bsod nams kyi rten btsugs pa'o //",
    "T02TD1822E:266a-9": "de nas slob ma'i dge ba spel ba'i phyir slob dpon gyis yon blang bar bya'o //",
    "T02TD1822E:266a-10": "khyod kyis ji ltar gsol ba btab pa yi //",
    "T02TD1822E:266a-11": "rab gnas gzhung las 'byung ba bzhin //",
    "T02TD1822E:266a-12": "brtse ba'i sems kyis yang dag byas //",
    "T02TD1822E:266a-13": "de bas ci 'byor bas mchod kyis //",
    "T02TD1822E:266a-14": "de nas slob mas chags pa'i sems kyis ci 'byor ba bla ma la dbul zhing mchod pa byas te /",
    "T02TD1822E:266a-15": "phyag byas la bskor ba bya'o //",
    "T02TD1822E:266a-16": "de ni cho ga rgyas par bstan pa'o //",
    "T02TD1822E:266a-17": "cho ga mdor bsdus pa ni bsnyen pa sngon du song bas lhag par gnas pa ma byas par nyi ma gcig la khrus la sogs pa kun rdzogs par snga ma ltar rab tu gnas par bya'o //",
    "T02TD1822E:266a-18": "rab gnas kyi ched du dkyil 'khor phrin rab gnas gang byed pa'i lha des gtso bo bya'o //",
    "T02TD1822E:266a-19": "lha khang la sogs pa ni rnam par snang mdzad kyis bya'o //",
    "T02TD1822E:266a-20": "'tshe ba'i don gyis rnal 'byor pho mo'i bgrang phreng la sogs pa ni sngags kyi yi ge 'bru gsum tsam gyis brlabs la sbyin no //",
    "T02TD1822E:266a-21": "gal te rab gnas ma byas pa'i skyon ni /",
    "T02TD1822E:266a-22": "rigs dang mi ldan skyes bu la //",
    "T02TD1822E:266a-23": "mi rnams kun gyis mchod mi byed //",
    "T02TD1822E:266a-24": "de bzhin rab gnas ma byas pa'i //",
    "T02TD1822E:266a-25": "sku gsung thugs kyi rten dag la //",
    "T02TD1822E:266a-26": "phyag 'tshal mchod pa 'bras bu med //",
    "T02TD1822E:266a-27": "sngags dang bral bas thal ba la //",
    "T02TD1822E:266a-28": "sbyin sreg byas bzhin 'bras bu med //",
    "T02TD1822E:266a-29": "de bas sku gsung thugs kyi rten //",
    "T02TD1822E:266a-30": "bzhengs nas ring por gzhag mi bya //",
    "T02TD1822E:266a-31": "dpal dang 'byor pa nyams 'gyur bas //",
    "T02TD1822E:266a-32": "de bas myur du rab gnas bya //",
    "T02TD1822E:266a-33": "bde gshegs bla ma'i bka' dang lung //",
    "T02TD1822E:266a-34": "mdo rgyas kun gyi gzhung bsdus pa //",
    "T02TD1822E:266a-35": "byis pas tshegs med rtogs bya'i phyir //",
    "T02TD1822E:266a-36": "gsal ba tsam zhig bris pa yin //",
    "T02TD1822E:266a-37": "rab tu gnas pa'i cho ga'i rim pa slob dpon nag po pas mdzad pa rdzogs so /",
    "T02TD1822E:266a-39": "// / de nyid dang 'gos lhas btsas kyis bsgyur ba'o /"
}