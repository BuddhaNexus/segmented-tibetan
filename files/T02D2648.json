{
    "T02D2648:294a-0": "@294a # // rgya gar skad du /",
    "T02D2648:294a-1": "sha t'aksha ra bi dhi:/",
    "T02D2648:294a-2": "bod skad du /",
    "T02D2648:294a-3": "yi ge brgya pa'i cho ga / dpal rdo rje sems dpa' la phyag 'tshal lo //",
    "T02D2648:294a-4": "rdo rje sems dpa'i dkyil 'khor dang //",
    "T02D2648:294a-5": "de bzhin rnam par snang mdzad dang //",
    "T02D2648:294a-6": "khams gsum rnam rgyal nyid dang ni //",
    "T02D2648:294a-7": "de bzhin spyan ras gzigs dbang phyug / mkha' snying rdo rje khu tshur dang //",
    "T02D2648:294a-8": "'jam dbyangs chos kyi 'khor lo can //",
    "T02D2648:294a-9": "mkha' mdzod de bzhin gnod sbyin dang //",
    "T02D2648:294a-10": "bsdus pa dag tu yongs su bsgrags //",
    "T02D2648:294a-11": "zhib mdung gis mtshan dkyil 'khor //",
    "T02D2648:294a-12": "ma mo ming po'i dkyil 'khor dang //",
    "T02D2648:294a-13": "sring mo rnams kyis bshad pa ste //",
    "T02D2648:294a-14": "dkyil 'khor bcu dang lnga rnams ni //",
    "T02D2648:294a-15": "pha rol phyin drug las bshad de //",
    "T02D2648:294a-16": "pha rol phyin pa'i sgo nas gsungs //",
    "T02D2648:294a-17": "dkyil 'khor rdo rje can de nyid //",
    "T02D2648:294a-18": "de bzhin bde bar gshegs pa'i dang //",
    "T02D2648:294a-19": "rdo rje me ltar 'bar nyid dang //",
    "T02D2648:294a-20": "'jig rten dbang dang mkha' snying po //",
    "T02D2648:294b-0": "@294b bsdus dang ming po'i gang yin dang //",
    "T02D2648:294b-1": "sring mo lha dang klu dag go //",
    "T02D2648:294b-2": "lha mo'i dkyil 'khor gzhan dag kyang //",
    "T02D2648:294b-3": "de bzhin mchog gyur bshad pa yin //",
    "T02D2648:294b-4": "rdo rje can dang rgyal nyid dang //",
    "T02D2648:294b-5": "rdo rje me 'bar padma gnyis //",
    "T02D2648:294b-6": "rin chen ming po sring mo dang //",
    "T02D2648:294b-7": "klu dang sdug bsngal grags bsdus pa //",
    "T02D2648:294b-8": "'di rnams nyid kyis ras ris rnams //",
    "T02D2648:294b-9": "gong nas gong du bshad pa yin //",
    "T02D2648:294b-10": "rdo rje can dang bde gshegs nyid //",
    "T02D2648:294b-11": "phyag na rdo rje 'jig rten dbang //",
    "T02D2648:294b-12": "mkha' snying bsdus par bshad pa ste //",
    "T02D2648:294b-13": "nyi shu rtsa brgyad dag tu bshad //",
    "T02D2648:294b-14": "dpal mchog dang po'i gsum pa las //",
    "T02D2648:294b-15": "de ni dkyil 'khor bshad bya ste//",
    "T02D2648:294b-16": "rdo rje can bde gshegs padma //",
    "T02D2648:294b-17": "mkha' snying ming po'i dkyil 'khor dang //",
    "T02D2648:294b-18": "sring mo klu dang sdug bsngal grags //",
    "T02D2648:294b-19": "gsum pa bcu par bshad pa yin //",
    "T02D2648:294b-20": "ras ris lnga pa snang bar grags //",
    "T02D2648:294b-21": "lha mo lnga yi dkyil 'khor rnams //",
    "T02D2648:294b-22": "bsdus pa nyi shu rtsa gcig tu //",
    "T02D2648:294b-23": "dpal mchog dang por bshad pa yin //",
    "T02D2648:294b-24": "rdo rje rnam snang nyi ma dang //",
    "T02D2648:294b-25": "'jig rten dbang dang mkha' snying dang //",
    "T02D2648:294b-26": "ming po rnams dang sring mo klu //",
    "T02D2648:294b-27": "sdug bsngal gdon dang bsdus pa'o //",
    "T02D2648:294b-28": "ras ris dkyil 'khor lnga rnams dang //",
    "T02D2648:294b-29": "bzhi pa dag tu yongs su bsgrags //",
    "T02D2648:294b-30": "dkyil 'khor rnams ni 'byung ba yi //",
    "T02D2648:294b-31": "mdor bsdus nas ni bshad bya ba //",
    "T02D2648:294b-32": "grangs ni bdun cu rtsa dgu ste //",
    "T02D2648:294b-33": "'di la rnam rtog bya mi dgos //",
    "T02D2648:294b-34": "dkyil 'khor rnams kyi grangs byas nas //",
    "T02D2648:294b-35": "da ni da lta nyid du yang //",
    "T02D2648:294b-36": "phyag rgya'i dum bu bsdus pa dang //",
    "T02D2648:294b-37": "mdor bsdus nas ni bshad par bya //",
    "T02D2648:294b-38": "dang po phyag rgya chen po nyid //",
    "T02D2648:294b-39": "de bzhin gnyis pa dam tshig ste //",
    "T02D2648:294b-40": "gsum pa chos kyi rgyar grags pa //",
    "T02D2648:294b-41": "bzhi pa las kyi rgya nyid do //",
    "T02D2648:294b-42": "rgya yi dum bu bsdus pa can //",
    "T02D2648:294b-43": "skye med nyid du shes bya ste //",
    "T02D2648:294b-44": "gang gi mchog tu gtsor grur gang //",
    "T02D2648:294b-45": "phyi nang thams cad yang dag 'dus //",
    "T02D2648:294b-46": "'di yi legs sbyor gtso bo yang //",
    "T02D2648:294b-47": "da ni ma lus bshad par bya //",
    "T02D2648:294b-48": "gang zhig gang dang yang dag sbyor //",
    "T02D2648:294b-49": "phyag rgya rim bzhin sbyar bar bya //",
    "T02D2648:294b-50": "phyag rgya che dang las su grags //",
    "T02D2648:294b-51": "yang dag sbyor bar bshad pa yin //",
    "T02D2648:294b-52": "dam tshig rgya dang chos kyang ni //",
    "T02D2648:294b-53": "'degs pa sbyor ba yin par 'dod //",
    "T02D2648:295a-0": "'di dag nyid kyi bsdus pa dag / ci 'dra ci phyir bshad bya @295a * //",
    "T02D2648:295a-1": "ste ;",
    "T02D2648:295a-2": "/ phyag rgya che dang yang dag sbyor //",
    "T02D2648:295a-3": "las kyi phyag rgyar bshad pa yin //",
    "T02D2648:295a-4": "gang phyir bsnams pa med na ni //",
    "T02D2648:295a-5": "nga rgyal 'byung bar mi 'gyur la //",
    "T02D2648:295a-6": "phyag rgya chen po bsten mi 'gyur //",
    "T02D2648:295a-7": "chos med par ni bsgrub bya yis //",
    "T02D2648:295a-8": "dam tshig phyag rgya bsten med pas //",
    "T02D2648:295a-9": "gang zhig bsgrub par bya sngags la //",
    "T02D2648:295a-10": "sa ma ya stvam zhes brjod bya //",
    "T02D2648:295a-11": "lus ni gnas pa med pa dang //",
    "T02D2648:295a-12": "dngos po med cing mtshan med la //",
    "T02D2648:295a-13": "skye ba med pa'i sbyor ba yis //",
    "T02D2648:295a-14": "phyag rgya 'di ni 'byung bar 'gyur //",
    "T02D2648:295a-15": "dang po zla ba byung ba la //",
    "T02D2648:295a-16": "de 'og yi ge'i gzugs can te //",
    "T02D2648:295a-17": "yi ge las ni mtshan ma byung //",
    "T02D2648:295a-18": "mtshan las rdo rje 'dzin rang nyid //",
    "T02D2648:295a-19": "me long mnyam nyid ye shes dang //",
    "T02D2648:295a-20": "so sor rtog dang bya ba'i bzhi //",
    "T02D2648:295a-21": "rnam par dag pa'ang nam mkha' ste //",
    "T02D2648:295a-22": "dngos med gnas pa lnga pa yin //",
    "T02D2648:295a-23": "phyag rgya chen por sar gyur cing //",
    "T02D2648:295a-24": "chu nyid dam tshig yin par bshad //",
    "T02D2648:295a-25": "chos kyi phyag rgya me nyid de //",
    "T02D2648:295a-26": "rlung ni las la rnam par gnas //",
    "T02D2648:295a-27": "'byung dang 'byung 'gyur yang dag sbyor //",
    "T02D2648:295a-28": "de bzhin khams dang skye mched dang //",
    "T02D2648:295a-29": "rgyu dang mi rgyu sna tshogs dang //",
    "T02D2648:295a-30": "de bzhin sa dang pha rol phyin //",
    "T02D2648:295a-31": "'di dag thams cad stong pa ste //",
    "T02D2648:295a-32": "phyag rgya'i sbyor ba rnam pa bzhir //",
    "T02D2648:295a-33": "mdor bsdus na ni 'byung 'gyur bas //",
    "T02D2648:295a-34": "de bas de dag nyid du dgrol //",
    "T02D2648:295a-35": "las ni chos la dgrol bar bya //",
    "T02D2648:295a-36": "chos kyang de bzhin dam tshig la //",
    "T02D2648:295a-37": "dam tshig kyang ni rgya chen la //",
    "T02D2648:295a-38": "rgya chen zla ba stong pa la'o //",
    "T02D2648:295a-39": "ye shes sems dpa' snying rdo rje //",
    "T02D2648:295a-40": "lce la yang ni rtse gsum pa //",
    "T02D2648:295a-41": "bzhi pa'ang sna tshogs rdo rje ste //",
    "T02D2648:295a-42": "phyag rgya'i dam tshig yin par bshad //",
    "T02D2648:295a-43": "gang gis bzhi po 'di dag gi //",
    "T02D2648:295a-44": "sbyor ba yang dag mi shes par //",
    "T02D2648:295a-45": "spro ba dang ni sdud pa nyid //",
    "T02D2648:295a-46": "de las dngos grub rgyab kyis phyogs //",
    "T02D2648:295a-47": "dam tshig ye shes sngags rnams kyi //",
    "T02D2648:295a-48": "chos kyi dbyings ni mtshan ma nyid //",
    "T02D2648:295a-49": "gal te dngos grub mchog 'dod na //",
    "T02D2648:295a-50": "bzlas brjod kyang ni 'di ltar bya //",
    "T02D2648:295a-51": "nyon mongs thams cad zlog byed pa'i //",
    "T02D2648:295a-52": "yi ge brgya ba dang por brjod //",
    "T02D2648:295a-53": "thog ma dbus dang tha mar yang //",
    "T02D2648:295a-54": "byin rlob byed pas bzlas par bya //",
    "T02D2648:295a-55": "bdag la byin rlob byed nyid dang //",
    "T02D2648:295a-56": "tshe yang ring bar 'phel byed cing //",
    "T02D2648:295a-57": "rgya rnams brtan por byed pa dang //",
    "T02D2648:295a-58": "sku gsung thugs rnams sgrub pa po //",
    "T02D2648:295b-0": "aom badzra @295b sa tva zhes brjod pa //",
    "T02D2648:295b-1": "gsang sngags rgyal po mchog gis bstod //",
    "T02D2648:295b-2": "theg chen mngon du phyogs rnams la'ang //",
    "T02D2648:295b-3": "khyab bdag ye shes lnga rang bzhin //",
    "T02D2648:295b-4": "gzugs dang sngags dang phyag rgya dang //",
    "T02D2648:295b-5": "mchod rten dkyil 'khor brtag pa yang //",
    "T02D2648:295b-6": "yi ge brgya sngags gcig 'dra ba //",
    "T02D2648:295b-7": "de 'dra'i bsod nams yod ma yin //",
    "T02D2648:295b-8": "yi ge brgya pa brjod pa las //",
    "T02D2648:295b-9": "bsod nams gang zhig legs gsungs pa //",
    "T02D2648:295b-10": "rdul phran gyi ni grangs snyed kyi //",
    "T02D2648:295b-11": "sangs rgyas kun gyis brgyan pa yin //",
    "T02D2648:295b-12": "gang zhig sa ma ya dang ni //",
    "T02D2648:295b-13": "ma nu p'a la ya zhes brjod //",
    "T02D2648:295b-14": "rjes su bdag bsrungs shes pa ni //",
    "T02D2648:295b-15": "thams cad kyi ni thun mod gis //",
    "T02D2648:295b-16": "lha rnams nye bar ston pa yin //",
    "T02D2648:295b-17": "badzra satva tve no dang //",
    "T02D2648:295b-18": "pa tishtha zhes bya ba dang //",
    "T02D2648:295b-19": "dri dho me bha ba dang ni //",
    "T02D2648:295b-20": "su toshyo me bha ba nyid //",
    "T02D2648:295b-21": "aa nu ragto me bha ba //",
    "T02D2648:295b-22": "su poshyo me bha ba dang //",
    "T02D2648:295b-23": "khams gsum sarba siddhimme //",
    "T02D2648:295b-24": "pra yatstsha sarba karma su //",
    "T02D2648:295b-25": "tsa zhes legs par brjod pa dang //",
    "T02D2648:295b-26": "me tsittam shre ya: ku ru //",
    "T02D2648:295b-27": "h'um dang ho'i thog mtha' can //",
    "T02D2648:295b-28": "yi ge ha ha bzhi po brjod //",
    "T02D2648:295b-29": "bha ga b'an ni bdag gam kun //",
    "T02D2648:295b-30": "sarba ta th'a ga tra nyid //",
    "T02D2648:295b-31": "badzra m'a me munytsa dang //",
    "T02D2648:295b-32": "badzr'i bha ba bzhi pa yin //",
    "T02D2648:295b-33": "ma h'a sa ma ya satva //",
    "T02D2648:295b-34": "a'a: nyid kun gyi thugs la gnas //",
    "T02D2648:295b-35": "de bas kun du khyab pa nyid //",
    "T02D2648:295b-36": "gsang sngags rgyal 'di bla med pa'i //",
    "T02D2648:295b-37": "sangs rgyas kun gyi snying po ni //",
    "T02D2648:295b-38": "yi ge brgya zhes bshad pa yin //",
    "T02D2648:295b-39": "ji srid dpal mchog dang po dang //",
    "T02D2648:295b-40": "dpal ldan de nyid bsdus pa'i rgyud //",
    "T02D2648:295b-41": "rnal 'byor rgyud dang bya ba nyid //",
    "T02D2648:295b-42": "mdo dang rtog pa gnyi ga las //",
    "T02D2648:295b-43": "dngos grub bsgrub par brtson pa las //",
    "T02D2648:295b-44": "gsang sngags rgyal po gsungs pa rnams //",
    "T02D2648:295b-45": "der ni bzlas pa'i bsod nams gang //",
    "T02D2648:295b-46": "de 'dir yi ge brgya pa yin //",
    "T02D2648:295b-47": "'dir bshad pa /",
    "T02D2648:295b-48": "badzra satva rdo rje can //",
    "T02D2648:295b-49": "sa ma ya rdor rgyal po nyid //",
    "T02D2648:295b-50": "ma nu p'a la chags pa ste //",
    "T02D2648:295b-51": "tishtha badzra dag legs pa //",
    "T02D2648:295b-52": "dri dho me bha ba rin chen //",
    "T02D2648:295b-53": "su to shyo me bha ba gzi aa nu ragto rgyal mtshan no //",
    "T02D2648:295b-54": "su toshyo me bha ba bzhad //",
    "T02D2648:295b-55": "sarba siddhimme pra yatstsha rdo rje chos //",
    "T02D2648:295b-56": "sarba karma su tsa mi rdo rje rnon po //",
    "T02D2648:295b-57": "tsittam shre ya: ku ru rgyu //",
    "T02D2648:295b-58": "h'am dang ha bzhi rdo rje smra //",
    "T02D2648:295b-59": "ho bha ga b'an ni rdo rje las //",
    "T02D2648:295b-60": "badzr'i bha ba rdo rje srung ba //",
    "T02D2648:295b-61": "sa ma ya gnod sbyin /",
    "T02D2648:295b-62": "a'a: ni khu tshur shes par bya //",
    "T02D2648:296a-0": "'dir @296a * //",
    "T02D2648:296a-1": "bshad pa /",
    "T02D2648:296a-2": "aom ni rig pa bha ga ste //",
    "T02D2648:296a-3": "h'um ni rdo rje gyur pa yin //",
    "T02D2648:296a-4": "ha bzhi dag ni ye shes te //",
    "T02D2648:296a-5": "nam mkha' rnam dag lnga pa'o //",
    "T02D2648:296a-6": "shug rag tva tse pi sha na //",
    "T02D2648:296a-7": "tsi tam nyid ni lnga pa'o //",
    "T02D2648:296a-8": "shes rab thabs dang ldan par ni //",
    "T02D2648:296a-9": "'di dag nyid kyis shes par bya //",
    "T02D2648:296a-10": "byang chub sems ni gnas med pa //",
    "T02D2648:296a-11": "de ni bskul ba nyid du bya //",
    "T02D2648:296a-12": "yi ge brgya pa brjod nas su //",
    "T02D2648:296a-13": "sangs rgyas sprin ni spro bar bya //",
    "T02D2648:296a-14": "shes rab thabs dang ror ldan pa //",
    "T02D2648:296a-15": "ru dhi rar bcas blangs nas ni //",
    "T02D2648:296a-16": "yi ge brgya pa'i 'khor lo ni //",
    "T02D2648:296a-17": "bcu drug rtsibs can rim gsum bri //",
    "T02D2648:296a-18": "lte bar rdo rje rgya gram bri //",
    "T02D2648:296a-19": "phyogs bzhi dag tu ha bzhi bri //",
    "T02D2648:296a-20": "bsgrub bya dngos su chud byas la //",
    "T02D2648:296a-21": "de nyid gsum ni bri bar bya //",
    "T02D2648:296a-22": "rtsibs la yi ge brgya pa yis //",
    "T02D2648:296a-23": "bcu drug rkang par byas pa bri //",
    "T02D2648:296a-24": "dang po bskor ba'i nang du ni //",
    "T02D2648:296a-25": "yi ge ma mo lnga bcus bskor //",
    "T02D2648:296a-26": "gnyis pa la ni 'dod rgyal bri //",
    "T02D2648:296a-27": "gsum par gtso bo gnod mdzes kyi //",
    "T02D2648:296a-28": "gro ga'i gzhi'am ras la bri //",
    "T02D2648:296a-29": "gi wang dag gam snag tsha yis //",
    "T02D2648:296a-30": "bcu bzhi dag la bris nas ni //",
    "T02D2648:296a-31": "gser gyis legs par g-yogs par bya //",
    "T02D2648:296a-32": "gal te bdag nyid dpal 'dod na //",
    "T02D2648:296a-33": "mchod cing rtag tu bcang bar bya //",
    "T02D2648:296a-34": "gang zhig yi ge brgya pa 'chang //",
    "T02D2648:296a-35": "dus min 'chi ba nyid dang ni //",
    "T02D2648:296a-36": "nad dang mya ngan 'byung mi 'gyur //",
    "T02D2648:296a-37": "gang zhig yi ge brgya pa 'chang //",
    "T02D2648:296a-38": "dbul dang sdug bsngal sogs mi 'byung //",
    "T02D2648:296a-39": "rgyal po'i sgo ni cher mchod cing //",
    "T02D2648:296a-40": "dgra rnams kyang ni zad par 'gyur //",
    "T02D2648:296a-41": "'dod pa thams cad rab tu 'grub //",
    "T02D2648:296a-42": "yi ge brgya pa gang zhig 'chang //",
    "T02D2648:296a-43": "bu 'dod pas ni bu rnyed cing //",
    "T02D2648:296a-44": "nor 'dod pas ni nor thob 'gyur //",
    "T02D2648:296a-45": "yul med pa ni yul thob cing //",
    "T02D2648:296a-46": "bu mos khyo ni dam pa rnyed //",
    "T02D2648:296a-47": "ji ltar sangs rgyas la rab dang //",
    "T02D2648:296a-48": "de bzhin gzhan gyis mi thub la //",
    "T02D2648:296a-49": "gal te tshe ni ring 'dod na //",
    "T02D2648:296a-50": "yi ge brgya pa bcang bar bya //",
    "T02D2648:296a-51": "som nyi yid gnyis rnam spangs nas //",
    "T02D2648:296a-52": "gang zhig yi ge brgya 'chang ba //",
    "T02D2648:296a-53": "tshe 'dir bde bar 'gyur ba dang //",
    "T02D2648:296a-54": "shi 'phos bde ba can du 'gro //",
    "T02D2648:296a-55": "gang zhig don ni rgyas pa dang //",
    "T02D2648:296a-56": "dad dang ldan zhing dbang po thul //",
    "T02D2648:296a-57": "bla ma la gus dul ba dang //",
    "T02D2648:296a-58": "phrag dog chags pa spangs la sbyin //",
    "T02D2648:296a-59": "gal te tshe 'di ring 'dod na //",
    "T02D2648:296a-60": "chad lta khros bcas sgyu can dang //",
    "T02D2648:296b-0": "bra ya @296b can dang gdug can la //",
    "T02D2648:296b-1": "sngags pas sbyin par mi bya'o //",
    "T02D2648:296b-2": "mi gtsang thams cad za ba'am //",
    "T02D2648:296b-3": "dgra yi nang du phyin na yang //",
    "T02D2648:296b-4": "gtsang mar gyur pas rab mchod la //",
    "T02D2648:296b-5": "yi ge brgya pa bcang bar bya //",
    "T02D2648:296b-6": "gnod mdzes mgon po'i spyan sngar ni //",
    "T02D2648:296b-7": "bum chu la brgyar bzlas nas su //",
    "T02D2648:296b-8": "dad dang ldan la byin na ni //",
    "T02D2648:296b-9": "tshe dang nad med 'phel bar 'gyur //",
    "T02D2648:296b-10": "sdug bsngal 'phrog cing dpal bskyed la //",
    "T02D2648:296b-11": "sdig pa thams cad bzlog pa ste //",
    "T02D2648:296b-12": "ngan 'gro thams cad gzhig pa'i phyir //",
    "T02D2648:296b-13": "yi ge brgya pa bcang bar bya //",
    "T02D2648:296b-14": "gang zhig yi ge brgya pa 'chang //",
    "T02D2648:296b-15": "dag byed bkra shis dpal dang ldan //",
    "T02D2648:296b-16": "bgegs rnams thams cad 'jig par byed //",
    "T02D2648:296b-17": "lha rnams kun gyi byin gyis rlob //",
    "T02D2648:296b-18": "zas dang de bzhin chang rnams la //",
    "T02D2648:296b-19": "yi ge brgya pa bzlas na ni //",
    "T02D2648:296b-20": "bdud rtsir byed pa'i mchog yin te //",
    "T02D2648:296b-21": "dug rnams ma lus sel bar byed //",
    "T02D2648:296b-22": "gang zhig yi ge brgya pa 'dzin //",
    "T02D2648:296b-23": "mkha' 'gro 'byung po ro langs dang //",
    "T02D2648:296b-24": "grib gnon dang ni brjed byed kyis //",
    "T02D2648:296b-25": "'tshe bar byed par mi nus so //",
    "T02D2648:296b-26": "rdo rje sems dpa' nyid kyis ni //",
    "T02D2648:296b-27": "yi ge brgya pa'i sngags gsungs te //",
    "T02D2648:296b-28": "bdud rtsir byed pa nyid dang ni //",
    "T02D2648:296b-29": "rga dang na dang 'jig byed pa'i //",
    "T02D2648:296b-30": "yi ge brgya pa brjod nas ni //",
    "T02D2648:296b-31": "mnyam par bzhag pas sngags zlos pa //",
    "T02D2648:296b-32": "ltung ba che dang ldan rnams kyang //",
    "T02D2648:296b-33": "sangs rgyas nges par mthong bar 'gyur //",
    "T02D2648:296b-34": "g-yul du rgyal mtshan la btags te //",
    "T02D2648:296b-35": "yi ge brgya pa mchod byas nas //",
    "T02D2648:296b-36": "rgyal po'i mdun du bzung na ni //",
    "T02D2648:296b-37": "dgra las rgyal zhing pha rol thub //",
    "T02D2648:296b-38": "g-yul sogs 'jigs pa mi bzad la //",
    "T02D2648:296b-39": "mtshon gyi char 'bab 'khrug pa ru //",
    "T02D2648:296b-40": "pha rol gnod pa byas na ni //",
    "T02D2648:296b-41": "rgyal 'gyur 'di la the tshom med //",
    "T02D2648:296b-42": "yi ge brgya pa bzlas pa yis //",
    "T02D2648:296b-43": "mtshon cha gzhon pa lam 'jug dang //",
    "T02D2648:296b-44": "rtsed mo glu gar dga' ston cher //",
    "T02D2648:296b-45": "'byor pa bde bar 'byung bar 'gyur //",
    "T02D2648:296b-46": "gsang sngags yi ge brgya bzlas na //",
    "T02D2648:296b-47": "blun po blo ni 'phel 'gyur la //",
    "T02D2648:296b-48": "skal ngan rnams kyang skal ldan 'gyur //",
    "T02D2648:296b-49": "byur dang sdug bsngal rnam par 'jig / gal te dngos grub sgrub 'dod na //",
    "T02D2648:296b-50": "dam tshig spyod pa la gnas shing //",
    "T02D2648:296b-51": "gsang sngags yi ge brgya bzlas pa //",
    "T02D2648:296b-52": "sngags pa yis ni rtag tu bya //",
    "T02D2648:296b-53": "dkyil 'khor sbyin sreg drus dag dang //",
    "T02D2648:296b-54": "sgrub pa ras ris bri ba dang //",
    "T02D2648:297a-0": "@297a * // rkang bsku mig sman sa 'og la //",
    "T02D2648:297a-1": "gus pas yi ge brgya pa bzlas //",
    "T02D2648:297a-2": "gsang sngags yi ge brgya bzlas pas //",
    "T02D2648:297a-3": "tshul 'chal brtul zhugs can 'gyur zhing //",
    "T02D2648:297a-4": "bcings pa 'ching ba las grol 'gyur //",
    "T02D2648:297a-5": "bud med nyid kyang skyes par 'gyur //",
    "T02D2648:297a-6": "yi ge brgya ba zhes bya ba //",
    "T02D2648:297a-7": "rang bzhin gyis ni grub pa ste //",
    "T02D2648:297a-8": "lan cig brjod pa tsam gyis kyang //",
    "T02D2648:297a-9": "shes rab pha rol phyin 'bras mnyam //",
    "T02D2648:297a-10": "sems rtogs par ni gang gsungs dang //",
    "T02D2648:297a-11": "byang chub sems ni bskyed pa dang //",
    "T02D2648:297a-12": "gang yang rdo rje'i bdag nyid gnas //",
    "T02D2648:297a-13": "ji bzhin rdo rje 'dzin pa bdag / da bzhin gshegs pa'i nga rgyal dang //",
    "T02D2648:297a-14": "me long la blta sngon 'gro dang //",
    "T02D2648:297a-15": "dbab dang brtan par bya ba dag / thams cad yi ge brgya pas bya //",
    "T02D2648:297a-16": "yi ge brgya pa zlos byed cing //",
    "T02D2648:297a-17": "sems dang mkha' la bzhag na ni //",
    "T02D2648:297a-18": "dag pa'i shel dang 'dra ba yi //",
    "T02D2648:297a-19": "bdud rtsi'i rgyun ni 'bab par 'gyur //",
    "T02D2648:297a-20": "rdo rje sems dpa' rang nyid ni ;",
    "T02D2648:297a-21": "/ mngon sum yi ge brgya nyid de //",
    "T02D2648:297a-22": "sangs rgyas mdzad pa mdzad pa'i phyir //",
    "T02D2648:297a-23": "sngags kyi gzugs kyis gzugs pa yin //",
    "T02D2648:297a-24": "tshe dang mdog dang gzi bskyed cing //",
    "T02D2648:297a-25": "lus ni zhi dang rgyas par 'gyur //",
    "T02D2648:297a-26": "ji srid nyi zla skar ma gnas //",
    "T02D2648:297a-27": "de srid lus ni brtan par byed //",
    "T02D2648:297a-28": "gang zhig yi ga brgya pa bsgrub //",
    "T02D2648:297a-29": "srog chags gsad par mi bya zhing //",
    "T02D2648:297a-30": "dkon mchog gsum ni yong mi spang //",
    "T02D2648:297a-31": "lha gzhan dag la phyag mi bya //",
    "T02D2648:297a-32": "yi ge brgya pa'i gsang sngags ni //",
    "T02D2648:297a-33": "rnal 'byor pa yi khyad par mthu //",
    "T02D2648:297a-34": "byang chub sems kyi rang bzhin dang //",
    "T02D2648:297a-35": "'dra ba ma byung 'byung mi 'gyur //",
    "T02D2648:297a-36": "nad ni chen por 'byung ba dang ;",
    "T02D2648:297a-37": "/ mu ge dgra dang 'thab pa dang //",
    "T02D2648:297a-38": "tshe dang gnod byed grib mas phog / yi ge brgya pa bzlas par bya //",
    "T02D2648:297a-39": "bdud kyi las nyid byung ba na //",
    "T02D2648:297a-40": "yi ge brgya pa bris nas ni //",
    "T02D2648:297a-41": "rgyal mtshan la ni btags nas su //",
    "T02D2648:297a-42": "phyogs kun du ni bskor bar bya //",
    "T02D2648:297a-43": "rdo rje sems dpa'i rang bzhin skur //",
    "T02D2648:297a-44": "bdag nyid yongs su bsams nas ni //",
    "T02D2648:297a-45": "rnga chen dag ni brdungs nas su //",
    "T02D2648:297a-46": "gu gul gyis ni bdug par bya //",
    "T02D2648:297a-47": "gang du spyod pa'i gnas las ni //",
    "T02D2648:297a-48": "dgra bo nges par 'byung ba dang //",
    "T02D2648:297a-49": "der ni bdud rnams 'jig 'gyur ba'i //",
    "T02D2648:297a-50": "dngos grub yi ge brgya pas bya //",
    "T02D2648:297a-51": "lcags las khru gang tsam gyis ni //",
    "T02D2648:297b-0": "zhi ba'i spos @297b khang byas nas su //",
    "T02D2648:297b-1": "yu ba rin chen rdo rjes brgyan //",
    "T02D2648:297b-2": "kha ni sna tshogs rdo rjes mtshan //",
    "T02D2648:297b-3": "snod nyid kyi ni nang dag tu //",
    "T02D2648:297b-4": "shin tu mdzes pa'i padma bya //",
    "T02D2648:297b-5": "de yi dbus su bri ba ni //",
    "T02D2648:297b-6": "rdo rje rtse gsum pa nyid de //",
    "T02D2648:297b-7": "drag cing 'bar ba'i phreng bas 'khrigs //",
    "T02D2648:297b-8": "bsreg pa'i bskal pa lta bur mchog / ha ha zhes bya'i sgra yis 'khrugs //",
    "T02D2648:297b-9": "ba yi mar dang yang dag ldan //",
    "T02D2648:297b-10": "sa ni legs par brdungs nas su //",
    "T02D2648:297b-11": "shin tu mdzes pa'i padmo ni //",
    "T02D2648:297b-12": "bris nas sngags pas 'dab brgyad dang //",
    "T02D2648:297b-13": "dbus su sna tshogs rdo rje bri //",
    "T02D2648:297b-14": "spos dang me tog rnams dang ni //",
    "T02D2648:297b-15": "zho dang bu ram kha ras mchod //",
    "T02D2648:297b-16": "ba yi rnam lngas bsang bya zhing //",
    "T02D2648:297b-17": "sha ni rnam par spang bar bya //",
    "T02D2648:297b-18": "'bru rnams kun dang ldan pa dang //",
    "T02D2648:297b-19": "til dang ma sha yang dag ldan //",
    "T02D2648:297b-20": "'byung po thams cad tshim byed pa //",
    "T02D2648:297b-21": "phyogs rnams kun du gtor bar bya //",
    "T02D2648:297b-22": "gang zhig khyim der gnas pa yi //",
    "T02D2648:297b-23": "'byung po ring du song nas ni //",
    "T02D2648:297b-24": "dpag tshad brgyar ni phyin nas su //",
    "T02D2648:297b-25": "ha ha zer zhing sems med gnas //",
    "T02D2648:297b-26": "ji srid nyi zla gnas kyi bar //",
    "T02D2648:297b-27": "khyim dang grong rda la ljongs rnams su //",
    "T02D2648:297b-28": "nor dang 'bru rnams 'byor pa dang //",
    "T02D2648:297b-29": "bya ba thams cad 'phel bar 'gyur //",
    "T02D2648:297b-30": "rdo rje sems dpa'i bsnyems pa yis //",
    "T02D2648:297b-31": "phyogs rnams kun du song nas ni //",
    "T02D2648:297b-32": "skad gdangs che ba dag gis ni //",
    "T02D2648:297b-33": "yi ge brgya pa'i sngags zlos shing //",
    "T02D2648:297b-34": "g-yas kyis rdo rje bsor byas la //",
    "T02D2648:297b-35": "g-yon gyis de bzhin dril bu gzung //",
    "T02D2648:297b-36": "aa mri ta h'um zhes brjod cing //",
    "T02D2648:297b-37": "rtag par phyogs su tsham dam bya //",
    "T02D2648:297b-38": "de 'og rdo rje bsdams pa yis //",
    "T02D2648:297b-39": "yu ba nas ni bzung nas su //",
    "T02D2648:297b-40": "rdo rje sems dpa' bsgyings pa yis //",
    "T02D2648:297b-41": "gsang sngags yi ge brgya pa bzlas //",
    "T02D2648:297b-42": "rig 'dzin 'dis ni zhi ba la //",
    "T02D2648:297b-43": "'byung po bzlog pa'i phyag bya zhing //",
    "T02D2648:297b-44": "gdon rnams ma lus rnam 'jig phyir //",
    "T02D2648:297b-45": "zhi ba'i mchog tu bshad pa yin //",
    "T02D2648:297b-46": "gtso bor gyur pa brgya nyid ni //",
    "T02D2648:297b-47": "lus nyid la ni rten byed pas //",
    "T02D2648:297b-48": "des na 'di yi ming gi gtso //",
    "T02D2648:297b-49": "rgyud 'dir yi ge brgya par bshad //",
    "T02D2648:297b-50": "mtshams med lnga dang ldan pa yang //",
    "T02D2648:297b-51": "yi ge brgya pa zhes bya ba'i //",
    "T02D2648:297b-52": "mtshan mchog gang gis thos gyur pa //",
    "T02D2648:297b-53": "ngan 'gro kun las grol bar 'gyur //",
    "T02D2648:297b-54": "gang la dmigs te gsang sngags ni //",
    "T02D2648:297b-55": "yi ge brgya zhes bya ba bri //",
    "T02D2648:298a-0": "rdo rje sems dpa' rang @298a * //",
    "T02D2648:298a-1": "nyid ni ;",
    "T02D2648:298a-2": "/'chi bdag sgor bzhud bsnams nas byon //",
    "T02D2648:298a-3": "glegs bam la ni bris nas su //",
    "T02D2648:298a-4": "de bzhin brgya rtsa brgyad pa ni //",
    "T02D2648:298a-5": "dbus su ga bur bcug nas bcang //",
    "T02D2648:298a-6": "khyim du dus gsum dag tu mchod //",
    "T02D2648:298a-7": "de ni dbul bor mi 'gyur la //",
    "T02D2648:298a-8": "nad kyang 'byung bar mi 'gyur zhing //",
    "T02D2648:298a-9": "yams dang gnod byed nyid dang ni //",
    "T02D2648:298a-10": "'chi bdag la ni rgyab kyis phyogs //",
    "T02D2648:298a-11": "gang zhig gsang sngags rgyal po 'di //",
    "T02D2648:298a-12": "lus dang ngag sems dang ba yis //",
    "T02D2648:298a-13": "mos pas mnyam gzhag bzlas na ni //",
    "T02D2648:298a-14": "sangs rgyas mchog nyid thob par 'gyur //",
    "T02D2648:298a-15": "de ni dus byed gyur pa na //",
    "T02D2648:298a-16": "dur khrod kyi ni sems can rnams //",
    "T02D2648:298a-17": "gang zhig dri ni snom byed pa //",
    "T02D2648:298a-18": "bde ba can du 'gro bar 'gyur //",
    "T02D2648:298a-19": "skye ba de dang de dag tu //",
    "T02D2648:298a-20": "'khor los sgyur ba'i rigs can 'gyur //",
    "T02D2648:298a-21": "mthar ni thar par gzhol 'gyur zhing //",
    "T02D2648:298a-22": "sangs rgyas nyid ni thob par 'gyur //",
    "T02D2648:298a-23": "las rnams thams cad byed 'di nyid //",
    "T02D2648:298a-24": "bya ba thams cad sgrub par byed //",
    "T02D2648:298a-25": "zhi dang rgyas par byed ba dang //",
    "T02D2648:298a-26": "tshe ring mngon par 'phel bar byed //",
    "T02D2648:298a-27": "gro ga'i gzhi la bris nas ni //",
    "T02D2648:298a-28": "gang zhig 'phral la 'chang byed pa //",
    "T02D2648:298a-29": "tshe zad gyur pa 'ang bde bar ni //",
    "T02D2648:298a-30": "lo ni sum brgya 'tsho bar 'gyur //",
    "T02D2648:298a-31": "'dir bshad pa //",
    "T02D2648:298a-32": "aom badzra sa tva rdo rje sems dpa'i sgo nas so //",
    "T02D2648:298a-33": "sa ma ya rdo rje rgyal po'i sgo nas so //",
    "T02D2648:298a-34": "ma nu p'a la ya rdo rje chags pa'i sgo nas so //",
    "T02D2648:298a-35": "badzra satva tve no pa tishtha rdo rje legs pa'i sgo nas so //",
    "T02D2648:298a-36": "dri dho me bha ba rdo rje rin chen gyi sgo nas so //",
    "T02D2648:298a-37": "su toshyo me bha ba rdo rje gzi brjid kyi sgo nas so //",
    "T02D2648:298a-38": "aa nu rakto me bha ba rdo rje rgyal mtshan gyi sgo nas so //",
    "T02D2648:298a-39": "su poshyo me bha ba rdo rje bzhad pa'i sgo nas so //",
    "T02D2648:298a-40": "sarba siddhimme pra yatstsha rdo rje chos kyi sgo nas so //",
    "T02D2648:298a-41": "sarba karma su tsa me rdo rje rnon po'i sgo nas so //",
    "T02D2648:298a-42": "tsittam shre ya: ku ru rdo rje rgyu'i sgo nas so //",
    "T02D2648:298a-43": "h'um ha ha ha ha rdo rje smra ba'i sgo nas so //",
    "T02D2648:298a-44": "ho bha ga b'a na sarba ta th'a ga ta badzra rdo rje las kyi sgo nas so //",
    "T02D2648:298a-45": "m'a me munytsa badzr'i bha ba rdo rje srung ba'i sgo nas so //",
    "T02D2648:298a-46": "ma h'a sa ma ya satva rdo rje gnod sbyin gyi sgo nas so //",
    "T02D2648:298a-47": "a'a: rdo rje khu tshur gyi sgo nas so //",
    "T02D2648:298a-48": "yi ge brgya pa bshad pa las //",
    "T02D2648:298a-49": "bsod nams legs par gang bsags pa //",
    "T02D2648:298a-50": "des ni 'jig rten ma lus pa //",
    "T02D2648:298a-51": "rdo rje 'dzin pa nyid gyur cig / yi ge brgya pa'i bshad pa la //",
    "T02D2648:298a-52": "slob dpon padma'i rdo rje lcags kyus stong phrag brgya",
    "T02D2648:298a-53": "pa las ji snyed pa rnams brjed du dogs nas",
    "T02D2648:298a-54": "bris pa yin no //",
    "T02D2648:298a-55": "sangs rgyas thams cad kyi snying po'i sngags /"
}