{
    "T02D2759:137b-0": "@137b * // 'phags pa spyan ras gzigs po ta la ke ri'i rtse mo pa la phyag 'tshal lo //",
    "T02D2759:137b-1": "de nas /",
    "T02D2759:137b-2": "ri mchog dkyel 'khor rgyal po khyod //",
    "T02D2759:137b-3": "ces 'byung ba'i sgrub pa'i thabs bshad par bya'o //",
    "T02D2759:137b-4": "thugs rje yi stobs ri mchog rtser //",
    "T02D2759:137b-5": "nyi shu rtsa lnga'i bdag nyid ston //",
    "T02D2759:137b-6": "'jig rten gsum mgon la btud de //",
    "T02D2759:137b-7": "de yi sgrub thabs mdor bsdus bri //",
    "T02D2759:137b-8": "dang por re zhig rnal 'byor gyi dbang phyug tshangs",
    "T02D2759:137b-9": "pa'i gnas bzhis yid nye bar brlan par byas la",
    "T02D2759:137b-10": "/ bsam gtan gyi khang bu la sogs pa'i gnas",
    "T02D2759:137b-11": "mal gang yin pa po ta la keri'i rgyal por",
    "T02D2759:137b-12": "byin gyis brlabs te /",
    "T02D2759:137b-13": "der gzhal med khang rin chen sna bdun gyi rang bzhin bkod pa phun sum tshogs par bkod pa //",
    "T02D2759:138a-0": "'phags pa spyan ras gzigs dbang phyug 'khor gyi dkyil 'khor dang bcas pa mngon par @138a * //",
    "T02D2759:138a-1": "blta bar bya'o //",
    "T02D2759:138a-3": "hr'i:/ 'dam skyes sdong bu 'dab brgyad dbus //",
    "T02D2759:138a-4": "bdag nyid 'jig rten dbang phyug bskyed //",
    "T02D2759:138a-5": "de ni zla mdog skyil krung phyed //",
    "T02D2759:138a-6": "mchog sbyin padma 'dzin pa'o //",
    "T02D2759:138a-7": "aa ai au ae /",
    "T02D2759:138a-8": "shar sogs phyogs dang mtshams rim bzhin //",
    "T02D2759:138a-9": "'khor lo rin chen padmo las //",
    "T02D2759:138a-10": "phyogs kyi kha dog gzhon nu'i tshul //",
    "T02D2759:138a-11": "gter chen bum pa bzhis gang ba'o //",
    "T02D2759:138a-12": "a'a a'i a'u aee /",
    "T02D2759:138a-13": "de mthar 'khor lo rtsibs brgyad la //",
    "T02D2759:138a-14": "phyogs mi phyogs kyi kha dog can //",
    "T02D2759:138a-15": "gti mug rdo rje sgrol ma can //",
    "T02D2759:138a-16": "bag chags rdo rje rdo rje 'dzin //",
    "T02D2759:138a-17": "'dod chags rdo rje zhags pa thogs //",
    "T02D2759:138a-18": "zhe sdang rdo rje ral gri bsnams //",
    "T02D2759:138a-19": "ao aoo aam aa:/",
    "T02D2759:138a-20": "byang shar la sogs mtshams bzhi yum //",
    "T02D2759:138a-21": "brtan pa'i rdo rje ri rab 'dzin //",
    "T02D2759:138a-22": "sbyor ba'i rdo rje zla ba dang //",
    "T02D2759:138a-23": "'bar ba'i rdo rje nyi ma can //",
    "T02D2759:138a-24": "stobs kyi rdo rje ba dan thogs //",
    "T02D2759:138a-25": "kha dog phyed gzugs sgeg mo'i tshul //",
    "T02D2759:138a-26": "ka tsa ta ta /",
    "T02D2759:138a-27": "khyams kyi shar sogs phyogs bzhir yang //",
    "T02D2759:138a-28": "phyogs mdog gar gyis rol pa mo //",
    "T02D2759:138a-29": "rdo rje gzugs mdzes me long can //",
    "T02D2759:138a-30": "rdo rje sgra snyan pi wang bsgreng //",
    "T02D2759:138a-31": "rdo rje dri mchog byung pa thogs //",
    "T02D2759:138a-32": "rdo rje ro bzangs zhal zas 'dzin //",
    "T02D2759:138a-33": "pa ya sha ksha:/",
    "T02D2759:138a-34": "de bzhin byang shar sogs grva bzhir //",
    "T02D2759:138a-35": "rdo rje reg ma gos mchog thogs//",
    "T02D2759:138a-36": "rdo rje chos ma chos 'byung can //",
    "T02D2759:138a-37": "rdo rje zhing ma mandal 'dzin //",
    "T02D2759:138a-38": "rdo rje snang ma sgron ma thogs //",
    "T02D2759:138a-39": "yid 'ong phyogs phyed mdog can la'o //",
    "T02D2759:138a-40": "ri r'i li l'i /",
    "T02D2759:138a-41": "de nas shar sogs sgo bzhir yang //",
    "T02D2759:138a-42": "lcags kyu zhags pa lcags sgrog dril //",
    "T02D2759:138a-43": "phyogs mdog cung zad khro ba'i tshul //",
    "T02D2759:138a-44": "de ltar kun phyag g-yon padmo //",
    "T02D2759:138a-45": "brtson pa'i cha byad pad zla la //",
    "T02D2759:138a-46": "rang gi sa bon las gyur mtshungs //",
    "T02D2759:138a-47": "de rjes sgyu ma ting 'dzin la //",
    "T02D2759:138a-48": "gnas nas dag pa rtogs par bya //",
    "T02D2759:138a-49": "gnas dang lus rab rnam par dag / dkyil 'khor 'khor lo zhes byar brjod //",
    "T02D2759:138a-50": "de bzhin lus dang sems rab dag / nyi shu lnga yi bdag nyid do //",
    "T02D2759:138a-51": "phem phem phem phem /",
    "T02D2759:138a-52": "de nas ye shes dkyil 'khor lha //",
    "T02D2759:138a-53": "ji bzhin bkug la mchod sogs bcas //",
    "T02D2759:138a-54": "gsol btab dam tshig mthu bskyed de //",
    "T02D2759:138a-55": "rig pa'i ting 'dzin ldan pas bzlas //",
    "T02D2759:138a-56": "aom a'a:hr'i:po ta la ke ru tu ma h'a k'a ru n'i ka h'um h'um phat sv'a h'a /",
    "T02D2759:138a-57": "aa ai au ae /",
    "T02D2759:138b-0": "a'a a'i @138b a'u aee /",
    "T02D2759:138b-1": "ao aoo aam aa:ka tsa ta ta /",
    "T02D2759:138b-2": "pa ya sha ksha:/",
    "T02D2759:138b-3": "ri r'i li l'i /",
    "T02D2759:138b-4": "h'um phat sv'a h'a /",
    "T02D2759:138b-5": "gal te dmigs pa'i sbyor ba yis //",
    "T02D2759:138b-6": "skyo bar gyur na sbyor bral ba //",
    "T02D2759:138b-7": "shin tu dmigs med zhi ba'i rgyu //",
    "T02D2759:138b-8": "mkhas pas rdzogs pa'i rim pa bsgom //",
    "T02D2759:138b-9": "nam zhig de las ldang 'dod tshe /",
    "T02D2759:138b-10": "snying rje chen pos blo bskyed la //",
    "T02D2759:138b-11": "dpal ldan nyi shu rtsa lnga'i bdag / dkyil 'khor mchod sogs bya phyir 'bad //",
    "T02D2759:138b-12": "bdun phrag gcig gam gnyis sam gsum //",
    "T02D2759:138b-13": "ji ste brgya'am bdun phrag bcus //",
    "T02D2759:138b-14": "dam tshig bsam gtan ldan spyod la //",
    "T02D2759:138b-15": "dngos grub the tshom mi bya'o //",
    "T02D2759:138b-16": "rdo rje 'dzin pas rgyud dang ni //",
    "T02D2759:138b-17": "bla ma sangs rgyas 'drar bshad de //",
    "T02D2759:138b-18": "rgyud bral bla ma spangs pa la //",
    "T02D2759:138b-19": "dngos grub yod par ma gsungs phyir //",
    "T02D2759:138b-20": "mtshan ma tsam mthong bdag gis 'dir //",
    "T02D2759:138b-21": "bla ma'i gsung gi rgyud don bsdus //",
    "T02D2759:138b-22": "dge 'dis 'gro kun po ta la'i //",
    "T02D2759:138b-23": "ri mchog nam zhig bgrod par 'gyur //"
}