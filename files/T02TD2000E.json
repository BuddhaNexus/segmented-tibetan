{
    "T02TD2000E:204a-0": "@204a * // rgya gar skad du /",
    "T02TD2000E:204a-1": "shr'i badzra bhee ra wa ba lim bi dhi:/",
    "T02TD2000E:204a-2": "bod skad du /",
    "T02TD2000E:204a-3": "dpal rdo rje 'jigs byed kyi gtor ma'i cho ga / dpal rdo rje 'jigs byed khros pa'i rgyal po la phyag 'tshal lo //",
    "T02TD2000E:204a-4": "gdod nas dag pa'i rang bzhin gyis //",
    "T02TD2000E:204a-5": "rdo rje 'jigs byed phyag 'tshal 'dud //",
    "T02TD2000E:204a-6": "bar chad zhi phyir gtor ma ni //",
    "T02TD2000E:204a-7": "'bad de yang dag bshad par bya //",
    "T02TD2000E:204a-8": "dpal ldan rdo rje 'jigs byed kyi //",
    "T02TD2000E:204a-9": "gtor ma byed par 'dod pa yis //",
    "T02TD2000E:204a-10": "bdud rtsi lnga la sogs pa yi //",
    "T02TD2000E:204a-11": "rdzas kyi gtor ma bsham par bya //",
    "T02TD2000E:204a-12": "sgrub po lha phyogs kha bltas la //",
    "T02TD2000E:204a-13": "skad cig tsam gyis 'jigs par bskyed //",
    "T02TD2000E:204a-14": "mdun du yam dang ram las ni //",
    "T02TD2000E:204a-15": "rlung dang me yi dbyibs can bskyed //",
    "T02TD2000E:204a-16": "de yi steng du sgyed gsum bsam //",
    "T02TD2000E:204a-17": "de steng aa las thod pa'i snod //",
    "T02TD2000E:204a-18": "nang du sha lnga bdud rtsi lnga //",
    "T02TD2000E:204a-19": "skad cig tsam gyis bsam par bya //",
    "T02TD2000E:204a-20": "steng du aom a'a: h'um yig rnams //",
    "T02TD2000E:204a-21": "go rims ji bzhin bsam par bya //",
    "T02TD2000E:204a-22": "'od spros sku sogs rim bkug la ;",
    "T02TD2000E:204a-23": "/ rim pa bzhin du bstim pa dang //",
    "T02TD2000E:204a-24": "de nyid gsum ni brjod pa yis //",
    "T02TD2000E:204a-25": "gtor ma dag par bsgom par bya //",
    "T02TD2000E:204a-26": "de nas rang gi snying ga'i h'um //",
    "T02TD2000E:204a-27": "'od spros rdo rje 'jigs byed sogs //",
    "T02TD2000E:204a-28": "lha rnams spyan drangs mdun du bsam //",
    "T02TD2000E:204a-29": "h'um brjod lce ni byin gyis brlab //",
    "T02TD2000E:204a-30": "aom hr'i: shtri: wi kri t'a na na h'um phat /",
    "T02TD2000E:204a-31": "badzra bhee ra wa aa dhi pa ti /",
    "T02TD2000E:204a-32": "ai mam ba lim /",
    "T02TD2000E:204a-33": "kha kha kh'a hi kh'a hi h'um phat sv'a h'a /",
    "T02TD2000E:204a-34": "zhes pas dbul ba'i sngags brjod bya //",
    "T02TD2000E:204a-35": "de rnams gsol bar bsams nas ni //",
    "T02TD2000E:204a-36": "las kyi bye brag phrin las bcol //",
    "T02TD2000E:204a-37": "ci 'dod pa yi dngos grub blang //",
    "T02TD2000E:204a-38": "khyad par drag po bcol ba ni //",
    "T02TD2000E:204a-39": "bla ma smod par byed pa dang //",
    "T02TD2000E:204a-40": "dkon mchog gsum la gnod byed dang //",
    "T02TD2000E:204a-41": "bstan pa la gnod byed pa dang //",
    "T02TD2000E:204a-42": "sems can kun la gnod byed dang //",
    "T02TD2000E:204a-43": "sngags rgyud la gnod byed pa'i mi //",
    "T02TD2000E:204a-44": "'di rnams khyed kyis gsad du gsol //",
    "T02TD2000E:204a-45": "zhes pas phrin las bcol lo //",
    "T02TD2000E:204a-46": "de nas gnang ba byin par bsam //",
    "T02TD2000E:204a-47": "de nas yi ge brgya pa brjod //",
    "T02TD2000E:204a-48": "aom a'a: h'um mu: sa mgron rnams ni ;",
    "T02TD2000E:204a-49": "/ rang bzhin gnas su gshegs su gsol //",
    "T02TD2000E:204a-50": "de ltar byas pa'i phan yon ni //",
    "T02TD2000E:204a-51": "bar du gcod pa zhi ba dang //",
    "T02TD2000E:204a-52": "mi mthun phyogs rnams 'joms pa dang //",
    "T02TD2000E:204a-53": "dngos grub dam pa thob par gyur //",
    "T02TD2000E:204a-54": "gzhan yang rab tu sbyor ba na //",
    "T02TD2000E:204a-55": "nad dang dgra la sogs pa yi //",
    "T02TD2000E:204a-56": "tshar gcod rjes gzung thams cad ni //",
    "T02TD2000E:204b-0": "de ma @204b thag tu 'grub par 'gyur //",
    "T02TD2000E:204b-1": "rdo rje 'jigs byed gtor ma yi //",
    "T02TD2000E:204b-2": "cho ga phun sum tshogs pa brtsams //",
    "T02TD2000E:204b-3": "gang yod bsod nams de yis ni //",
    "T02TD2000E:204b-4": "sems can ma lus dgra las rgyal bar shog / slob dpon chen po la li ta badzras mdzad pa rdzogs so//"
}