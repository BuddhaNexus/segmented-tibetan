{
    "NG0537:1": "@#// rgya gar skad du //",
    "NG0537:2": "sa ma ya sa ma ti kra ma gu h+ya na ma ma ha ya na su tra *//",
    "NG0537:3": "bod skad du //",
    "NG0537:4": "dam tshig rdzogs pa'i rim pa gsang ba zhes bya ba //",
    "NG0537:5": "theg pa chen po'i mdo //",
    "NG0537:6": "dpal rdo rje sems dpa' la phyag 'tshal lo //",
    "NG0537:7": "'di skad bdag gis thos pa'i dus gcig na //",
    "NG0537:8": "de bzhin gshegs pa thams cad kyi sku dang *//",
    "NG0537:9": "gsung dang *//",
    "NG0537:10": "thugs kyi gsang ba //",
    "NG0537:11": "dur khrod chen po'i gnas na /",
    "NG0537:12": "'khor byang chub sems dpa'i 'khor la sogs pa /",
    "NG0537:13": "'dodachags dang bral ba dang */",
    "NG0537:14": "'dod chags dang bcas pa thams cad kyis bskor nas bzhugs te /",
    "NG0537:15": "de'i tshe bcom ldan 'das rdo rje sems dpa' /",
    "NG0537:16": "de bzhin gshegs pa thams cad kyi bdag po /",
    "NG0537:17": "'jigs pa dang */",
    "NG0537:18": "gnod pa dang */",
    "NG0537:19": "'tshe ba dang */",
    "NG0537:20": "sdug bsngal thams cad sel bar mdzad pa /",
    "NG0537:21": "gsang ba chen po'i dam tshig ni dbye ba med par mngon par rdzogs par sangs rgyas so //",
    "NG0537:22": "de nas bcom ldan 'das la /",
    "NG0537:23": "byang chub sems dpa' phyag na rdo rjes 'di skad ces gsol to //",
    "NG0537:24": "kye bcom ldan 'das sdug bsngal thams cad las thar pa dang */",
    "NG0537:25": "'jigs pa thams cad las skyob pa gang lags /",
    "NG0537:26": "de skad ces gsil pa dang */",
    "NG0537:27": "bcom ldan 'das kyis bka' stsal pa /",
    "NG0537:28": "sems dpa' chen po 'jigs pa thams cad las skyob pa ni /",
    "NG0537:29": "de bzhin gshegs pa thams cad kyi dam tshig chen po'o //",
    "NG0537:30": "bcom ldan 'das de bzhin gshegs pa thams cad kyi dam tshig ces bgye ba de gang lags /",
    "NG0537:31": "bcom ltan 'das kyis bka' stsal pa /",
    "NG0537:32": "de bzhin gshegs pa thams cad kyi dam tshig ni 'da' bar bya ba ma yin pa'o //",
    "NG0537:33": "bcom ldan 'das 'da' bar bya ba ma yin pa de gang lags /",
    "NG0537:34": "bka' stsal pa /",
    "NG0537:35": "sems dpa' chen po gang la yon tan mchog 'byung ba dang */",
    "NG0537:36": "bsrung ba'i sa bon 'phel ba dang */",
    "NG0537:37": "gsol ba 'di ni bsrung bar bya'o //",
    "NG0537:38": "'di ni 'da' bar bya bar ma yin pa'o //",
    "NG0537:39": "gsol pa /",
    "NG0537:40": "bsrung bar bya ba ni du zhig lags /",
    "NG0537:41": "bka' stsal pa /",
    "NG0537:42": "de bzhin gshegs pa thams cad kyi dam tshig bsrung bar bya ba dang */",
    "NG0537:43": "'da' bar mi bya ba ni gsum ste /",
    "NG0537:44": "'di ltar gzhi'i sdom pa dang */",
    "NG0537:45": "spyi'i sdom pa dang */",
    "NG0537:46": "khyad par gyi sdom pa'o //",
    "NG0537:47": "bcom ldan 'das gzhi'i sdom pa bya ba de gang lags /",
    "NG0537:48": "bka' stsal pa /",
    "NG0537:49": "de bzhin gshegs pa thams cad kyi gzhi'isdom pa zhes bya ba ni //",
    "NG0537:50": "mas cad du thun mong du gyur pa dang */",
    "NG0537:51": "thams cad kyi rten du gyur pa /",
    "NG0537:52": "thams cad kyi rgyur 'gyur ba ste /",
    "NG0537:53": "de legs bar nyon la yid la zung zhig / gzhi yi sdom pa rnam gnyis te //",
    "NG0537:54": "so sor thar dang byang chub sems //",
    "NG0537:55": "de la so sor thar pa ni /",
    "NG0537:56": "dus dge ba dang dge bsnyen dang *//",
    "NG0537:57": "dge tshul dang ni dge slong gi / gnang ba med pa de nyid @#//",
    "NG0537:58": "do //",
    "NG0537:59": "byang chub sems dpa'i sdom pa ni //",
    "NG0537:60": "sbyin gtong ser sna rtsad nas gcod //",
    "NG0537:61": "'chal pa rab spong tshul khrims ldan //",
    "NG0537:62": "'khrug pa med cing bzod pa ste //",
    "NG0537:63": "le lo'i skyon bral brtson 'grus ldan //",
    "NG0537:64": "g.yeng med bsam gtan dag dang ldan //",
    "NG0537:65": "gti mug rab spangs shes rab ldan //",
    "NG0537:66": "sems can kun gyi don la brtson //",
    "NG0537:67": "skad 'ga' rang gi don dang bral //",
    "NG0537:68": "yon tan thob pa gzhan la gtong *//",
    "NG0537:69": "lus dang ngag yid dag pas khyab //",
    "NG0537:70": "khengs med snying rje'i sems dang ldan //",
    "NG0537:71": "zhi ba dang ni des pa dang *//",
    "NG0537:72": "gsongs por smra zhing 'jam por smra //",
    "NG0537:73": "rgan pa rnams la gus par byed //",
    "NG0537:74": "zhum pa yi ni sems dang bral //",
    "NG0537:75": "smra pa'i dge ba'i don du gtong *//",
    "NG0537:76": "sdig pa kun ni yongs su spong *//",
    "NG0537:77": "de la sogs pa'i yon tan tshogs //",
    "NG0537:78": "dpag med mtha' yas thams cad kun //",
    "NG0537:79": "gnang ba med par blang bar bya //",
    "NG0537:80": "'di ni gzhi yi dam tshig go / de bzhin gshegs pa thams cad kyi //",
    "NG0537:81": "gsang ba spyi yi dam tshig ni //",
    "NG0537:82": "dang po rdo rje slob dpon dag / mnyes par byas la thams cad blangs //",
    "NG0537:83": "bslab pa dag la rab tu 'bad //",
    "NG0537:84": "dgos pa kun gyi 'byung gnas spyir //",
    "NG0537:85": "'jig rten rin chen bdun gyis bkang *//",
    "NG0537:86": "'phangs med 'gyod pa med par dbul //",
    "NG0537:87": "gang gi srog lus 'bul byed na //",
    "NG0537:88": "'jig rten rdzas sogs ci zhig smos //",
    "NG0537:89": "ngag gi tshig 'khyal la sogs min //",
    "NG0537:90": "longs spyod dag kyang lang ba min //",
    "NG0537:91": "dge ba de yi mdun du spyad //",
    "NG0537:92": "de yi ming nas brjod mi bya //",
    "NG0537:93": "rang gnas mtshan brjod de bzhin te //",
    "NG0537:94": "kun gyis bkur na rjes su 'brang *//",
    "NG0537:95": "de las bzlog la rang gis 'bad //",
    "NG0537:96": "chibs dang chags gdan la sogs pa //",
    "NG0537:97": "de la mgo min 'og tu min //",
    "NG0537:98": "de yi bzhon pa kun la'ang min //",
    "NG0537:99": "rang che gzhan la smod mi bzlas //",
    "NG0537:100": "de bzhin bsad pa ral gris min //",
    "NG0537:101": "mdun du 'dug dang steng du min //",
    "NG0537:102": "glo dang sngon 'gro la sogs min //",
    "NG0537:103": "gang dang gang gi sbyor ba kun //",
    "NG0537:104": "bla ma dang ni 'gal bas min //",
    "NG0537:105": "mdor na mi dge'i chos rnams spang *//",
    "NG0537:106": "dge ba'i chos rnams dang du blang *//",
    "NG0537:107": "bla mas thos par chos min brjod //",
    "NG0537:108": "de la sogs pa mnyes par bya //",
    "NG0537:109": "'di ni bla ma'i dam tshig go / de la rig ma'i dam tshig ni //",
    "NG0537:110": "nan gyis len dang thabs med dang *//",
    "NG0537:111": "rtogs med dbang dang phyir byung dang *//",
    "NG0537:112": "'dod chags stobs chen ma gnang dang *//",
    "NG0537:113": "yul dus khams dang mi mthun spang *//",
    "NG0537:114": "de la gzhan du mkha' 'gros gsod //",
    "NG0537:115": "thams cad dus kyi dam tshig ni //",
    "NG0537:116": "lus ni sku yi dam tshig bsgoms //",
    "NG0537:117": "ngag ni gsung gi rdo rje ste //",
    "NG0537:118": "rnam shes thugs kyi rdo rjer bsgom //",
    "NG0537:119": "'di dag bzhi dang rab ldan na //",
    "NG0537:120": "bsod nams de las gzhan la min //",
    "NG0537:121": "sngags pas dus rnams thams cad du //",
    "NG0537:122": "tha mal spyod byas mi 'grub 'gyur //",
    "NG0537:123": "rdo rje'i dam tshig bshad bya ste //",
    "NG0537:124": "ming 'chang lhag par gnas ma byas //",
    "NG0537:125": "rgyu @#//",
    "NG0537:126": "dang tshad dang las 'khrul zhing *//",
    "NG0537:127": "'chang dag 'gong sogs spangs bya ste //",
    "NG0537:128": "dril bu 'phreng ba la sogs pa //",
    "NG0537:129": "de bzhin du ni shes par bya //",
    "NG0537:130": "'di las gzhan du nyams par 'gyur //",
    "NG0537:131": "bde gshegs sgrub pa'i dam tshig ni //",
    "NG0537:132": "gzhan du 'gro ba gzhan la sems //",
    "NG0537:133": "the tsom dang ni le lo dang *//",
    "NG0537:134": "de bzhin bzang ngan spong len byed //",
    "NG0537:135": "'di la gnas pa nyams par 'gyur //",
    "NG0537:136": "gsang ba sngags kyi dam tshig ni //",
    "NG0537:137": "mi zlos bar du bcad pa dang *//",
    "NG0537:138": "ngag gi nyes dang 'dres pa dag / mi dge ba dang sgra che dang *//",
    "NG0537:139": "chu dang skyen bul mtha' sogs ldan //",
    "NG0537:140": "'di yis dam tshig nyams par 'gyur //",
    "NG0537:141": "gang zhig grogs kyi dam tshig ni //",
    "NG0537:142": "tha mal grogs dang sdig pa'i grogs //",
    "NG0537:143": "mkhas pas nam yang spang bar bya //",
    "NG0537:144": "'gro dang 'dug dang nyal ba dang *//",
    "NG0537:145": "langs dang sa ris 'dri la sogs //",
    "NG0537:146": "ma 'dris ma snang yid mi bde //",
    "NG0537:147": "sems 'khrul pa la sogs pa spangs //",
    "NG0537:148": "rnal 'byor grogs kyi dam tshig ni //",
    "NG0537:149": "sems 'khrul la sogs de bzhin te //",
    "NG0537:150": "khyad par rang rang de bzhin bsam //",
    "NG0537:151": "dge slong grogs dang ldan gyur na //",
    "NG0537:152": "nyon mongs dgra ni skyed mi bya //",
    "NG0537:153": "tshangs par spyod pa'i gnas dag tu //",
    "NG0537:154": "mi tshangs spyod na nyams par 'gyur //",
    "NG0537:155": "gang tshe spyod pa la rten nas //",
    "NG0537:156": "mi tshangs spyod dang dus min dang *//",
    "NG0537:157": "grangs dang rdzas sogs 'khrul na nyams //",
    "NG0537:158": "man ngag sdom pa'i dam tshig ni //",
    "NG0537:159": "mi len dman la snyan pa dang *//",
    "NG0537:160": "rang gi ral gris gcod pa dang *//",
    "NG0537:161": "ma byin len dang bsam pa nyams //",
    "NG0537:162": "kun gyis bston na bsnyen bkur zhing *//",
    "NG0537:163": "gzhan gyis smad na zhum par byed //",
    "NG0537:164": "ngag rtsub pa la brnyas pa skye //",
    "NG0537:165": "thob na gzhan spel bsam dang ldan //",
    "NG0537:166": "ma thos don ma spogs pa dang *//",
    "NG0537:167": "mngon shes ldan la smod par byed //",
    "NG0537:168": "yon tan mi la yon tan 'dzin //",
    "NG0537:169": "grags pa thob na rang che 'dzin //",
    "NG0537:170": "'dug pa'i nang du ston par smod //",
    "NG0537:171": "gang la nyon mongs dbang gis nyams //",
    "NG0537:172": "snod kyi dam tshig chen po ni //",
    "NG0537:173": "mi 'chang dam la dman par 'dzin //",
    "NG0537:174": "gang yang gzhan du ston pa dang *//",
    "NG0537:175": "lhag par byed na nyams par 'gyur //",
    "NG0537:176": "zas la rten pa'i dam tshig ni //",
    "NG0537:177": "dus min za dang dman pa za //",
    "NG0537:178": "rnal 'byor med dang rnam rtog ldan //",
    "NG0537:179": "de yis nyams par 'gyur ba yin //",
    "NG0537:180": "tshogs kyi dam tshig chen po ni //",
    "NG0537:181": "lha dang grangs dang rdzas la sogs //",
    "NG0537:182": "ma tshogs bsam gtan bral sogs spangs //",
    "NG0537:183": "gang yang gtor ma'i dam tshig ni //",
    "NG0537:184": "mchog min la bsngo 'jig rten don //",
    "NG0537:185": "rnal 'byor mi byed rdzas rnams dman //",
    "NG0537:186": "gzhan gyis mthong dang sbyor ba log / 'di yis nyams 'gyur gzhan gyis min //",
    "NG0537:187": "sdang ba'i dus kyi dam tshig ni //",
    "NG0537:188": "myur du lang dang sngon du las //",
    "NG0537:189": "langs ma thag tu 'gro ba dang *//",
    "NG0537:190": "der ni yang dag bsam dang bral //",
    "NG0537:191": "slob dpon lha la phyag mi byed //",
    "NG0537:192": "de dus sdig pa sems pas nyams //",
    "NG0537:193": "'gro ba'i dus kyi dam tshig @#//",
    "NG0537:194": "ni //",
    "NG0537:195": "rgan pa'i sngon du 'gro ba dang *//",
    "NG0537:196": "rnal 'byor me dang blo gros dang *//",
    "NG0537:197": "rings par 'gro zhing dmigs rtsa dgod //",
    "NG0537:198": "sa dmigs rgyun spyod dbyar dus 'gro //",
    "NG0537:199": "phyin bas srog gcod khus 'debs dang *//",
    "NG0537:200": "gcig pu 'gro dang dus chig 'gro //",
    "NG0537:201": "brtson 'gro bud med dang grogs dang *//",
    "NG0537:202": "dge ba'i grogs spang sdig pa'i grogs //",
    "NG0537:203": "phal che'i nang du 'gro ba dang *//",
    "NG0537:204": "mtshon thogs rta sogs bzhon pa la //",
    "NG0537:205": "nyes yod shes kyang 'gro ba dang *//",
    "NG0537:206": "gang zhig zas dang 'grogs pa dang *//",
    "NG0537:207": "mtshan mo 'gro na nyams par 'gyur //",
    "NG0537:208": "'dug pa'i dus kyi dam tshig ni //",
    "NG0537:209": "dge slong bla ma'i gong 'dug la //",
    "NG0537:210": "'dug sa rgya chung gcig pu 'dug / bud med",
    "NG0537:211": "sdig grogs lhan cig 'dug / rnal 'byor med dang",
    "NG0537:212": "rings 'dug dang *// rkang brkyang lag bskum dag gis 'dug / gdan med 'od ma'i gdan dang ldan //",
    "NG0537:213": "pus gtsug thal mo sbyar ba spangs //",
    "NG0537:214": "sems dpa'i 'dug stangs dag gis 'dug / sta zur ston dang rgya cher lta //",
    "NG0537:215": "'di ltar nyams pas mkhas pas spangs //",
    "NG0537:216": "yid la byed pa'i dam tshig ni //",
    "NG0537:217": "ma byin len sogs yid la byed //",
    "NG0537:218": "dge spongs sdig la gnas par byed //",
    "NG0537:219": "mtshang 'dru ba yi bsam dang ldan //",
    "NG0537:220": "'di yis nyams par 'gyur ba yin //",
    "NG0537:221": "spyad bya'i dam tshig de nyid do //",
    "NG0537:222": "bzang dang btung ba'i dam tshig ni //",
    "NG0537:223": "las dang dad pa mchog gi phyir //",
    "NG0537:224": "bsam pa dngos su 'gyur ba yin //",
    "NG0537:225": "'di dag nyams par 'gyur na ni //",
    "NG0537:226": "gang zhig ston pa 'bras bu med //",
    "NG0537:227": "ji srid sangs rgyas bzhugs kyi bar //",
    "NG0537:228": "de srid ngan 'gror bar 'gyur //",
    "NG0537:229": "khyad par dam tshig bshad bya ste //",
    "NG0537:230": "gang du rang gi bsgrub pa yi //",
    "NG0537:231": "phyag rgyar smra bar byed pa dang *//",
    "NG0537:232": "phyag rgya'i gzugs brnyan ston par byed //",
    "NG0537:233": "gang zhig sngags rnams smra bar byed //",
    "NG0537:234": "sngags kyi gzugs brnyan ston par byed //",
    "NG0537:235": "gang gi cha rkyen phyogs su rtogs //",
    "NG0537:236": "thams cad ston par byed pa dang *//",
    "NG0537:237": "gsang ba'i bdag po smod par byed //",
    "NG0537:238": "lha la mchod pa rgyun gcod dang *//",
    "NG0537:239": "tshogs dang grogs kyi nang du byed //",
    "NG0537:240": "gzhan du yid kyis byed pa dang *//",
    "NG0537:241": "man+dal tsha tshwa la sogs spongs //",
    "NG0537:242": "rtags rnams 'chang bar mi byed pa //",
    "NG0537:243": "skyes bu'i dam tshig nyams pa yin //",
    "NG0537:244": "zhes gsungs ma thag tu //",
    "NG0537:245": "'dus pa chen po'i 'khor rnams kyis //",
    "NG0537:246": "bcom ldan 'das la bstod pa dang *//",
    "NG0537:247": "phyag 'tshal zhing me tog gtor te //",
    "NG0537:248": "'di skad ces gsol to //",
    "NG0537:249": "bcom ldan 'das de bzhin gshegs pa thams cad kyi man ngag nyams pa zhes bya ba gang lags /",
    "NG0537:250": "bka' stsal pa /",
    "NG0537:251": "sems dpa' chen po man ngag nyams pa zhes bya ba gsum ste /",
    "NG0537:252": "slob dpon la brten pa dang */",
    "NG0537:253": "yi ge la brten pa dang */",
    "NG0537:254": "bshad pa la brten pa'o //",
    "NG0537:255": "gsol pa /",
    "NG0537:256": "slob dpon la brten pa'i man ngag nyams pa gang lags /",
    "NG0537:257": "bka' stsal pa /",
    "NG0537:258": "slob dpon la brten pa'i man ngag nyams @#//",
    "NG0537:259": "pa ni bzhi ste /",
    "NG0537:260": "dman pa las nyams pa dang */",
    "NG0537:261": "nan gyis len pa dang */",
    "NG0537:262": "g.yo la sogs pas len pa dang */",
    "NG0537:263": "'di n-i slob dpon la brten pa'i man ngag nyams pa'o //",
    "NG0537:264": "gsol pa /",
    "NG0537:265": "yi ge la brten pa ste man ngag nyams pa de gang lags /",
    "NG0537:266": "bka' stsal pa /",
    "NG0537:267": "rigs kyi bu ye ge la brten te nyams pa zhes bya ba ni //",
    "NG0537:268": "yi ge mkhan gyis len pa dang */",
    "NG0537:269": "g.yos 'dri ba dang */",
    "NG0537:270": "dman pas nyams pa dang */",
    "NG0537:271": "gzhung nyams pa 'di ni yi ge la brten te man ngag nyams pa'o //",
    "NG0537:272": "gsol pa /",
    "NG0537:273": "bshad pa la brten te man ngag nyams pa zhes bya ba gang lags /",
    "NG0537:274": "bka' stsal pa /",
    "NG0537:275": "bshad pa nyams pa dang */",
    "NG0537:276": "bshad pa log pa dang */",
    "NG0537:277": "lung gcig la gcig gtong ba ni bshad pa nyams pa'o //",
    "NG0537:278": "de bas na de bzhin gshegs pa thams cad ni /",
    "NG0537:279": "thams cad la nyams pa med pas thub pa chen po zhes bya ba dang */",
    "NG0537:280": "yon tan gyi 'byung ba zhes bya ba dang */",
    "NG0537:281": "dgos pa'i rten zhes bya ba dang */",
    "NG0537:282": "'bras bu'i spong zhes bya ba dang */",
    "NG0537:283": "de skad ces bka' stsal pa dang */",
    "NG0537:284": "bcom ldan 'das la gsol pa /",
    "NG0537:285": "bcom ldan 'das man ngag gi dam tshig nyams pa zhes bya ba'i 'bras bu gang lags /",
    "NG0537:286": "bka' stsal pa /",
    "NG0537:287": "sems dpa' chen po /",
    "NG0537:288": "'jig rten gyi khams kyi sems can thams cad ngan sems can gyis bsad pa ni sla'i /",
    "NG0537:289": "de bzhin gshegs pa thams cad kyi man ngag dang dam tshig nyams pa ni de lta ma yin",
    "NG0537:290": "no //",
    "NG0537:291": "sems dpa' chen po srog dang bral ba ni sla'i /",
    "NG0537:292": "de bzhin gshegs pa thams cad kyi man ngag dang",
    "NG0537:293": "dam tshig nyams pa ni de lta ma yin no",
    "NG0537:294": "// de ci'i phyir zhe na /",
    "NG0537:295": "srog dang bral bas ni tshe 'di nyid kyi skye ba zad par 'gyur gyi /",
    "NG0537:296": "dam tshig nyams pa ni tshe rabs dang bskal pa",
    "NG0537:297": "chen po skar ma nam mkha' bye ba'i dus grangs",
    "NG0537:298": "su sdug bsngal las mi thar par 'gyur ro //",
    "NG0537:299": "sems dpa' chen po dam tshig nyams pa ni tshe",
    "NG0537:300": "'di dang phyi ma la sogs par bde ba'i skabs",
    "NG0537:301": "mi 'byed cing */ thub pa chen po ji skad",
    "NG0537:302": "du bstan pa'i sdug bsngal las thar par mi 'gyur",
    "NG0537:303": "mi 'byed cing */ ro // man ngag nyams pa ni /",
    "NG0537:304": "de'i sgrub pa dang bzlas pa la sogs pa ci byas kyang 'bras bu skye bar mi nus so //",
    "NG0537:305": "sems dpa' chen po gzhan yang ma rtags pa'i dam tshig kyang yod do //",
    "NG0537:306": "pags pa gyon pa dang */",
    "NG0537:307": "sha za ba dang */",
    "NG0537:308": "khrag 'thung ba dang */",
    "NG0537:309": "ta mal pa'i longs spyod chen po byed pa dang */",
    "NG0537:310": "btsong dang */",
    "NG0537:311": "la phug dang */",
    "NG0537:312": "sgog pa la sogs pa za bar byed pa 'di dag kyang dam tshigs nyams pa'o //",
    "NG0537:313": "gzhan yang sdom pa thams cad la legs par gnas pa ni /",
    "NG0537:314": "'jig rten dang 'jig rten las 'das pa'i bde ba thams cad thob par 'gyur ro //",
    "NG0537:315": "bcom ldan 'das sdom pa thob pa'i dus gang lags /",
    "NG0537:316": "bla mas gnang ba dang */",
    "NG0537:317": "byang chub sems bskyed pa dang */",
    "NG0537:318": "blo mchog dang ldan pa dang */",
    "NG0537:319": "bla ma la tshig brdzod pa gsum gyi tha @#//",
    "NG0537:320": "ma la'o //",
    "NG0537:321": "bcom ldan 'das kyi gang zag ces bya ba gang lags /",
    "NG0537:322": "bka' stsal pa /",
    "NG0537:323": "rten gyi gang zag ni nyan thos kyi rigs can dang */",
    "NG0537:324": "rang byang chub dang */",
    "NG0537:325": "byang chub sems dpa'i rigs can /",
    "NG0537:326": "theg pa chen po'i 'bras bu'i rigs can te /",
    "NG0537:327": "'di dag rang rang gi sdom pa la gnas par bya'o //",
    "NG0537:328": "gong ma ni ma yin no //",
    "NG0537:329": "sems dpa' chen po so sor thar pa'i bslab pa tsam la gnas pa dang */",
    "NG0537:330": "byang chub sems dpa'i bslab pa tsam la gnas pa dang */",
    "NG0537:331": "phyi'i bslab pa dang */",
    "NG0537:332": "nang gi bslab pa dang */",
    "NG0537:333": "brda mi byed pa dang */",
    "NG0537:334": "tshogs pa dag ma 'dus pa ston pa dang */",
    "NG0537:335": "byang chub kyi sems don mi gnyer ba dang */",
    "NG0537:336": "byang chub kyi sems spong ba 'di ni /",
    "NG0537:337": "gsang ba dang gsang ba chen po'i snod ma yin no //",
    "NG0537:338": "'di lta ste /",
    "NG0537:339": "dper na so ma btang ba dang */",
    "NG0537:340": "snod ngan pa'i nang du seng ge'i 'o ma blug pa na /",
    "NG0537:341": "snod des kyang phan mi thogs /",
    "NG0537:342": "bcud des kyang phan mi thogs te /",
    "NG0537:343": "snod ma yin pa lagasang ba yang de dang 'dra'o //",
    "NG0537:344": "bcom ldan 'das kyis de skad ces bka' stsal pa dang */",
    "NG0537:345": "'dus pa chen po'i 'khor de dag yi rangs te /",
    "NG0537:346": "bcom ldan 'das kyis gsungs pa la mngon par bstod do //",
    "NG0537:347": "de bzhin gshegs pa thams cad gsang ba'i dkyil 'khor las /",
    "NG0537:348": "gsang ba'i dam tshig chen po'i mdo rtog pa chen po'i rgyal po'o //"
}