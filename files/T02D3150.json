{
    "T02D3150:173b-0": "@173b # // rgya gar skad du /",
    "T02D3150:173b-1": "sha ta ksha ra s'a dha na /",
    "T02D3150:173b-2": "bod skad du /",
    "T02D3150:173b-3": "yi ge drug pa'i sgrub thabs /",
    "T02D3150:173b-4": "dang por re zhig sngags pas bde ba'i stan la nye bar gnas te /",
    "T02D3150:173b-5": "gdong ba'i gtsang sbra la sogs pa byas la /",
    "T02D3150:173b-6": "rang nyid kyi snying ga'i zla ba la gnas pa'i",
    "T02D3150:173b-7": "yi ge hr'i: dkar po las rnam par 'phros pa'i",
    "T02D3150:173b-8": "'od zer gyis / bla ma dang sangs rgyas dang byang chub sems dpa' rnams mdun du bltas pas /",
    "T02D3150:173b-9": "legs par mchod cing gsum la skyabs su 'gro ba la sogs pa rnams bya ste /",
    "T02D3150:173b-10": "dkon mchog gsum la bdag phyag mchi //",
    "T02D3150:173b-11": "zhes bya ba la sogs pas so //",
    "T02D3150:173b-12": "ji srid du sems can du bsdu bar bya bas bsdus par gyur pa /",
    "T02D3150:173b-13": "sgo nga las skyes pa dang /",
    "T02D3150:173b-14": "mngal las skyes pa dang /",
    "T02D3150:173b-15": "drod gsher las skyes pa dang /",
    "T02D3150:173b-16": "rdzus te skyes pa dang /",
    "T02D3150:173b-17": "gzugs can dang /",
    "T02D3150:173b-18": "gzugs can ma yin pa dang /",
    "T02D3150:173b-19": "'du shes yod pa dang /",
    "T02D3150:173b-20": "'du shes med pa dang /",
    "T02D3150:173b-21": "'du shes yod pa yang ma yin 'du shes med pa yang ma yin pa ste /",
    "T02D3150:173b-22": "ji srid du gang 'ga' zhig sems can gyi khams",
    "T02D3150:173b-23": "su gdags par bya bas btags par gyur pa rnams",
    "T02D3150:173b-24": "/ thams cad kyang bdag gis phung po lhag ma",
    "T02D3150:173b-25": "med pa'i mya ngan las 'das pa'i dbyings su legs",
    "T02D3150:173b-26": "par dgod par bya ba'o //",
    "T02D3150:173b-27": "de nas aom rang bzhin gyis rnam par dag pas",
    "T02D3150:173b-28": "chos thams cad rang bzhin gyis rnam par dag pa",
    "T02D3150:173b-29": "ni bdag yin no zhes bya ba lan gsum brjod",
    "T02D3150:173b-30": "par bya ba'o // de'i rjes su stong pa nyid yud tsam cig dmigs par bya'o //",
    "T02D3150:173b-31": "de'i rjes thogs la snying gar padma dkar po'i steng du zla ba'i dkyil 'khor ro //",
    "T02D3150:174a-0": "de'i steng du hr'i:dkar @174a * //",
    "T02D3150:174a-1": "po'i rnam pa'o //",
    "T02D3150:174a-2": "de la 'od zer 'bum phrag du ma kun nas 'phros par bsgoms la /",
    "T02D3150:174a-3": "des sems can rnams kyi yang thog ma med pa'i",
    "T02D3150:174a-4": "dus nas bsags pa'i 'dod chags la sogs pa'i nyon",
    "T02D3150:174a-5": "mongs pa'i tshogs rnams lhag ma ma lus par rnam",
    "T02D3150:174a-6": "par sbyangs te / slar yang de nyid la gzhug par bya'o //",
    "T02D3150:174a-7": "de yongs su gyur pa las bdag nyid 'jig rten",
    "T02D3150:174a-8": "dbang phyug gi gzugs su bsgom par bya ste rgyan",
    "T02D3150:174a-9": "thams cad kyis brgyan pa sku mdog dkar po phyag",
    "T02D3150:174a-10": "bzhi'i g-yon pas padma 'dzin pa /",
    "T02D3150:174a-11": "g-yas pa phreng ba 'dzin pa phyag gzhan dag gnyis",
    "T02D3150:174a-12": "kyis thugs kar thal mo kha sbyar nas gnas pa'o",
    "T02D3150:174a-13": "// phyag dang sku mdog de lta bu dang ldan pa dag gis nor bu 'dzin pa /",
    "T02D3150:174a-14": "g-yas phyogs na padma gzhan gyi steng na gnas pa'o //",
    "T02D3150:174a-15": "g-yon phyogs na de kho na bzhin du yi ge",
    "T02D3150:174a-16": "drug gi rig ma chen mo padma gzhan la gnas",
    "T02D3150:174a-17": "pa'o // de'i rjes la /",
    "T02D3150:174a-18": "aom rdo rje sems dpa' bde ba chen po dza: h'um bam ho: //",
    "T02D3150:174a-19": "dpa' bo khyod aa la la la la ho: aa:",
    "T02D3150:174a-20": "aa: aa: aa: zhes bya ba ni byin gyis rlob",
    "T02D3150:174a-21": "par byed pa'i sngags kyi rgyal po brjod par bya'o",
    "T02D3150:174a-22": "// de ltar bsgoms la de nas sangs rgyas thams",
    "T02D3150:174a-23": "cad kyi snying por gyur pa yid bzhin gyi nor",
    "T02D3150:174a-24": "bur brtags par bya ba'i gsang sngags kyi rgyal po",
    "T02D3150:174a-25": "'di bdag nyid 'jig rten dbang phyug gi snying ga'i",
    "T02D3150:174a-26": "zla ba'i dkyil 'khor la kha dog dkar po phreng",
    "T02D3150:174a-27": "ba'i rnam par kha nas phyir byung nas lte khung",
    "T02D3150:174a-28": "du legs par 'jug pa 'khor lo ltar 'khor ba'i",
    "T02D3150:174a-29": "tshul du mtshan ma med pa'i rnal 'byor gyis blta",
    "T02D3150:174a-30": "// bar bya'o // de ltar bzlas pa byas nas /",
    "T02D3150:174a-31": "g-yo ba dang gzhug pa la sogs pa 'thob ste /",
    "T02D3150:174a-32": "dad pa dang snying rje dang ldan zhing bla ma",
    "T02D3150:174a-33": "la gus pa'i rnal 'byor pa ni dus ring po",
    "T02D3150:174a-34": "mi thogs pan 'grub par 'gyur ro //",
    "T02D3150:174a-35": "aom ma ni pad me h'um /",
    "T02D3150:174a-36": "bzlas pa'i sngags so //",
    "T02D3150:174a-37": "de nas langs pa'i dus na ni sngags kyi rgyal po 'di brjod nas langs par bya ste /",
    "T02D3150:174a-38": "aom badzra satva sa ma ya /",
    "T02D3150:174a-39": "ma nu p'a la ya /",
    "T02D3150:174a-40": "badzra satva tve no pa tishtha /",
    "T02D3150:174a-41": "dri dho me bha ba su toshyo me bha ba /",
    "T02D3150:174a-42": "su poshyo me bha ba /",
    "T02D3150:174a-43": "aa nu rakto me bha ba /",
    "T02D3150:174a-44": "sarba siddhi mme pra yatstsha sarba karma su tsa me",
    "T02D3150:174a-45": "tsittam shri yam ku ru h'um ha ha ha ha",
    "T02D3150:174a-46": "ho:/ bha ga b'an sarba ta th'a ga ta badzra",
    "T02D3150:174a-47": "m'a me munytsa badzr'i bha ba ma h'a sa ma",
    "T02D3150:174b-0": "ya sa tva a'a: de skad brjod @174b la ji",
    "T02D3150:174b-1": "ltar bde bar rgyu bar bya ba'o //",
    "T02D3150:174b-2": "'phags pa yi ge drug pa rig pa chen mo'i sgrub thabs rdzogs so /"
}