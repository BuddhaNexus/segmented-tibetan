{
    "T02TD3784E:223b-0": "@223b # // rgya gar skad du /",
    "T02TD3784E:223b-1": "mam ga la aashta ka ;",
    "T02TD3784E:223b-2": "bod skad du /",
    "T02TD3784E:223b-3": "bkra shis brgyad pa /",
    "T02TD3784E:223b-4": "sangs rgyas dang byang chub sems dpa' thams cad la phyag 'tshal lo //",
    "T02TD3784E:223b-5": "'jam pa'i dpal dang 'jig rten mgon po rgyal ba mchog gi cod pan dang ni dzambha la //",
    "T02TD3784E:223b-6": "rdor sems byams pa phyag na rdo rje lag na autpal bzang skyong dang ni sgra gcan 'dzin //",
    "T02TD3784E:223b-7": "sangs rgyas rnam par snang mdzad la sogs sa gsum phyag rgyas nyes pa ma lus zad gyur pa //",
    "T02TD3784E:223b-8": "dgyes pa rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-0": "rdo rje h'um mdzad phyugs bdag 'dul byed rdo rje dril bu padma'i lag pa can dang @224a * //",
    "T02TD3784E:224a-1": "ni ;",
    "T02TD3784E:224a-2": "/ ha l'a ha l'a ser po dag dang dgra yi tshogs 'joms dakki'i rgyal po bdag nyid che //",
    "T02TD3784E:224a-3": "mi bskyod pa dang spos kyi glang po rin chen tog dang rab 'jigs mi g-yog shin rje'i dgra //",
    "T02TD3784E:224a-4": "dgyes pa rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-5": "yon tan tshogs mnga' byang chub sems kyis sems brgyan dge 'dun 'jig rten gsum gyis phyag byas dang //",
    "T02TD3784E:224a-6": "dga' ba rab grub sangs rgyas rtsod pa'i dri ma las rgyal he ru ka dang dbyig sngon can //",
    "T02TD3784E:224a-7": "sangs rgyas s'a la'i dbang po rgyal po rgyal ba'i yon rigs sems can kun la rjes brtse ba //",
    "T02TD3784E:224a-8": "dgyes pa rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-9": "shes rab skul byed sgrol ma dag dang ye shes tshogs ni bsags par gyur pa'i khro gnyer can //",
    "T02TD3784E:224a-10": "bdud kyi bdud gyur 'od zer can ma zhal gsum mdog ser 'jigs pa mtha' dag rab 'joms ma //",
    "T02TD3784E:224a-11": "rma bya chen mo m'a ma k'i dang dgra yi tshogs 'joms gos dkar mo dang sangs rgyas spyan //",
    "T02TD3784E:224a-12": "dgyes ma rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-13": "gandha ri dang lag na ltos 'gro zhags pa lcags kyu ral gri 'dzin byed dug sel ma //",
    "T02TD3784E:224a-14": "rdo rje lag pa ma dang phag mo dgra sta ral gri 'dzin byed chos kyi dbang phyug ma //",
    "T02TD3784E:224a-15": "bde mchog las byung ye shes dpa' bo dpung rgyan phyag drug rgyal mtshan rab tu 'chang byed pa //",
    "T02TD3784E:224a-16": "dgyes pa rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-17": "rgyal ba mchod byed pi wang phreng ma glu ma dang ni ri khrod bdug spos rdo rje ma //",
    "T02TD3784E:224a-18": "ro langs mar me dri yi rdo rje rab tu bzhad gdong bde 'gro dag dang mi pham ma //",
    "T02TD3784E:224a-19": "sangs rgyas byang chub dpal mo dang ni rgyal ba mtha' dag mnyes par byed pa'i dbyangs can ma ;",
    "T02TD3784E:224a-20": "/ dgyes ma rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224a-21": "rgyal ba mchog gis chos 'khor bskor gyur yangs pa can dang bya rgod phung po'i ri bo dang //",
    "T02TD3784E:224b-0": "lum bi ni dang mnyan yod dang ni sa yi steng gnas ko ka med dang byang @224b chub shing //",
    "T02TD3784E:224b-1": "dpal gyi be'u dang aa shad 'dab ma zhol 'bras me tog dpal 'bras dung dang 'khor lo can //",
    "T02TD3784E:224b-2": "dgyes pa rnams kyi dri med yid de don kun grub pa'i bkra shis khyod la stsal du gsol //",
    "T02TD3784E:224b-3": "gdugs dang d'ur ba padma dang ni rgyal mtshan dag dang nya dang bi wang sil snyan 'dzin //",
    "T02TD3784E:224b-4": "pheg pa dag dang rab gang bum pa thub pa gsung mchog rdo rje dril bu'i sgra dang ni //",
    "T02TD3784E:224b-5": "sangs rgyas cho 'phrul 'jo sgeg bzhad 'gros rnam par rol pa lha dang mi yis phyag byas pa //",
    "T02TD3784E:224b-6": "dgyes pa rnams kyis dri med yid bde don kun grub pa'i bkra shis khyod la stsal du gsol //",
    "T02TD3784E:224b-7": "rje btsun 'phags ma sgrol mas gsungs pa'i bkra shis brgyad pa rdzogs so /",
    "T02TD3784E:224b-9": "// / rgya gar gyi mkhan po bi na ya shr'i mi tra dang /",
    "T02TD3784E:224b-10": "lo ts'a ba ldan ma tshul khrims seng ges bsgyur ba'o//"
}