{
    "T02D3648:260b-0": "@260b # // rgya gar skad du /",
    "T02D3648:260b-1": "a'arya mee tri ya s'a dha nam /",
    "T02D3648:260b-2": "bod skad du /",
    "T02D3648:260b-3": "'phags pa byams pa'i sgrub thabs /",
    "T02D3648:260b-4": "rgyal ba byams pa la phyag 'tshal lo //",
    "T02D3648:260b-5": "thog mar aa las zla ba'i dkyil 'khor gyi steng",
    "T02D3648:260b-6": "du yi ge meem gser gyi mdog can las 'od",
    "T02D3648:260b-7": "zer 'phros pas / bla ma dang /",
    "T02D3648:260b-8": "sangs rgyas dang byang chub sems dpa'i tshogs dang /",
    "T02D3648:260b-9": "rgyal ba byams pa nyid gtso byas pas yang dag par bkug ste /",
    "T02D3648:260b-10": "aom sarba ta th'a ga ta k'a ya b'a ka",
    "T02D3648:260b-11": "tsitta pra na me na badzra bandha na ka ro",
    "T02D3648:260b-12": "mi zhes bya bas phyag 'tshal ba sngon du song",
    "T02D3648:260b-13": "bas / aom badzra pushpam a'a:h'um sv'a h'a /",
    "T02D3648:260b-14": "aom badzra dh'u pam a'a:h'um sv'ah'a /",
    "T02D3648:260b-15": "aom badzra d'i pam a'a:h'um sv'ah'a /",
    "T02D3648:260b-16": "aom badzra gandham a'a:h'um sv'ah'a /",
    "T02D3648:260b-17": "aom badzra nee bi dhyam a'a:h'um sv'ah'a /",
    "T02D3648:260b-18": "zhes pas byin gyis brlabs pas mchod pa'i tshogs phul la /",
    "T02D3648:260b-19": "de dag gi spyan sngar sdig pa bshags pa dang /",
    "T02D3648:260b-20": "rjes su yi rang ba dang /",
    "T02D3648:260b-21": "bskul ba dang /",
    "T02D3648:261a-0": "gsol ba gdab pa @261a * //",
    "T02D3648:261a-1": "dang ;",
    "T02D3648:261a-2": "bsngo ba dang /",
    "T02D3648:261a-3": "sems bskyed pa byas nas /",
    "T02D3648:261a-4": "byams pa dang /",
    "T02D3648:261a-5": "snying rje dang dga' ba dang /",
    "T02D3648:261a-6": "btang snyoms las tshangs pa'i gnas ba la sogs par yid la bya'o //",
    "T02D3648:261a-7": "de nas aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3648:261a-8": "zhes bya ba'i sngags lan gsum gyi bar du brjod de /",
    "T02D3648:261a-9": "brdzun pa'i rnam par rtog pa goms par byas pa'i bag chags kyi dbang du gyur pa /",
    "T02D3648:261a-10": "rang gi sems dang mig 'phrul mkhan gyis nye bar sprul pa'i sems can dang /",
    "T02D3648:261a-11": "snod kyi 'jig rten gyi rnam par 'khrul pa'i dri ma sbyang bar bya ba'i phyir /",
    "T02D3648:261a-12": "rdul dang /",
    "T02D3648:261a-13": "khug rna dang du ba dang /",
    "T02D3648:261a-14": "kha ba dang sprin dang /",
    "T02D3648:261a-15": "sprin gyi grib ma dang bral ba /",
    "T02D3648:261a-16": "ston ka'i nyi ma phyed kyi nam mkha' lta bur",
    "T02D3648:261a-17": "chos kyi dbyings mtha' dang dbus med pa'i rang bzhin",
    "T02D3648:261a-18": "du phyi nang dang bcas pa'i 'jig rten gsum po",
    "T02D3648:261a-19": "ma lus pa rnam par blta par bya'o //",
    "T02D3648:261a-20": "de ltar yud tsam zhig rnam par dag pa'i rang",
    "T02D3648:261a-21": "bzhin rab tu rtog pa nam mkha' rdo rje'i ting",
    "T02D3648:261a-22": "nge 'dzin te / de la gnas pa pam las padma dang /",
    "T02D3648:261a-23": "aa las zla ba'i dkyil 'khor gyi steng du /",
    "T02D3648:261a-24": "yi ge mee zhes bya ba'i 'od kyis phyi nang dang snod bcud mtha' dag sbyangs te /",
    "T02D3648:261a-25": "thub pa skyes mchog byams pa ni //",
    "T02D3648:261a-26": "zhal gsum spyan gsum gyis rnam brgyan //",
    "T02D3648:261a-27": "de yi gdan ni padma ste //",
    "T02D3648:261a-28": "sems dpa'i skyil krung gis bzhugs pa ;",
    "T02D3648:261a-29": "/ phyag bzhi yis ni rnam par mdzes //",
    "T02D3648:261a-30": "bla med chos ston phyag rgya yis //",
    "T02D3648:261a-31": "phyag gnyis dang po rnam par brgyan //",
    "T02D3648:261a-32": "phyag g-yas gnyis pa nyer bskyod pas //",
    "T02D3648:261a-33": "mchog tu sems can skyong ba po //",
    "T02D3648:261a-34": "g-yon phyag lha rdzas yal ga 'dud //",
    "T02D3648:261a-35": "klu shing me tog bcas pa'o //",
    "T02D3648:261a-36": "sangs rgyas sprin ni rab 'phros shing //",
    "T02D3648:261a-37": "byang chub sems kyi rang bzhin 'bar //",
    "T02D3648:261a-38": "dngos grub chen po mchog bsgom bya //",
    "T02D3648:261a-39": "de nas snga ma bzhin du mchod de /",
    "T02D3648:261a-40": "dza:h'um bam ho:zhes pa'i yi ge bzhis drangs nas /",
    "T02D3648:261a-41": "dam tshig sems dpa' rang nyid la dgug pa dang /",
    "T02D3648:261a-42": "gzhug pa dang /",
    "T02D3648:261a-43": "bcing ba dang /",
    "T02D3648:261a-44": "dges par byas la /",
    "T02D3648:261a-45": "dbang bskur bar gsol ba gdab par bya'o //",
    "T02D3648:261a-46": "de'i rjes la sku gsung thugs kyis byin gyis brlabs nas /",
    "T02D3648:261a-47": "rang bzhin gyis 'od gsal ba nyid kyis rdzogs pa'i rim pa bsgom par bya'o //",
    "T02D3648:261a-48": "de 'og phyag rgya bcings byas la //",
    "T02D3648:261a-49": "mnyam par gzhag par gsang sngags bzlas //",
    "T02D3648:261a-50": "lag gnyis so sor dag tu bya //",
    "T02D3648:261b-0": "khu tshur bcings te @261b sdigs mdzub gnyis //",
    "T02D3648:261b-1": "mthe bo'i dbus su gzhug bya ste //",
    "T02D3648:261b-2": "me tog rnam pa'i mchod pas so //",
    "T02D3648:261b-3": "aom meem mee tri mee tri ye sv'a h'a /",
    "T02D3648:261b-4": "'phags pa byams pa'i sgrub thabs slob dpon thogs med kyis mdzad pa rdzogs so /",
    "T02D3648:261b-6": "// / jo bo chen po dang /",
    "T02D3648:261b-7": "dge bshes ston pas bsgyur ba las dus phyis pandi ta chen po buddha shr'i dang ;",
    "T02D3648:261b-8": "gnubs lo ts'a bas dag par bcos so //"
}