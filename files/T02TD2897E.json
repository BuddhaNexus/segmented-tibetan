{
    "T02TD2897E:250b-0": "@250b * // phyag na rdo rje rdo rje snying po'i man ngag ces bya ba'i sgrub thabs bzhugs //",
    "T02TD2897E:250b-1": "bcom ldan 'das rdo rje snying po la phyag 'tshal lo //",
    "T02TD2897E:250b-2": "thog mar rnal 'byor pas yid dang mthun pa'i gnas su byi dor bya ba dang /",
    "T02TD2897E:250b-3": "ba'i rnam lngas byug pa la sogs pa rgyud nas ji ltar 'byung ba bzhin byas la /",
    "T02TD2897E:250b-4": "yo byad tshogs pa dang /",
    "T02TD2897E:250b-5": "stan bde pa la 'dug ste /",
    "T02TD2897E:250b-6": "rang gi snying ga'i sa bon las 'od 'phros pas bla ma dang bcom ldan 'das phyag na rdo rje dang /",
    "T02TD2897E:250b-7": "sangs rgyas dang byang chub sems dpa' la sogs pa mdun gyi nam mkha' la spyan drangs te /",
    "T02TD2897E:250b-8": "phyag 'tshal ba dang mchod pa dbul ba dang /",
    "T02TD2897E:250b-9": "yon lag bdun pa byas la de'i rjes su tshad med pa bzhi bsgom par bya'o //",
    "T02TD2897E:250b-10": "de nas aom sva bh'a ba shuddha: sarba dharm'a:sva bh'a ba shuddhonya\\ham zhes bya bas rgyu ba dang mi rgyu ba thams cad rnam par dag par bya'o //",
    "T02TD2897E:250b-11": "de'i rjes la mdun du pam las padma'i steng du aa las zla ba'i dkyil 'khor bsam /",
    "T02TD2897E:250b-12": "de'i steng du h'um /",
    "T02TD2897E:250b-13": "de 'phros 'dus pas sems can gyi sdig pa dang sdug bsngal bsal nas slar 'dus pa las rdo rje'o //",
    "T02TD2897E:250b-14": "de yongs su gyur pa las rang nyid bcom ldan 'das rdo rje snying po sku mdog sngon po zhal gcig phyag gnyis pa /",
    "T02TD2897E:250b-15": "g-yas pa rdo rje 'phyar ba /",
    "T02TD2897E:250b-16": "g-yon sdigs mdzub bstan pa /",
    "T02TD2897E:250b-17": "zhabs g-yas bskum //",
    "T02TD2897E:250b-18": "g-yon brkyang ba /",
    "T02TD2897E:250b-19": "gdug pa'i tshogs kyis sku la brgyan par bsgom /",
    "T02TD2897E:250b-20": "de nas rang gi snying ga'i sa bon las 'od 'phros pas ye shes sems dpa' spyan drangs la mchod de nas rang la bstim par bya'o //",
    "T02TD2897E:250b-21": "de nas dbang bskur bar bya ste /",
    "T02TD2897E:250b-22": "rang gi spyi bor mi bskyod pa bsgom par bya'o //",
    "T02TD2897E:250b-23": "de'i rjes la sku gsung thugs byin gyis brlabs te ji srid du sems mi 'phro bar gzhag par bya'o //",
    "T02TD2897E:250b-24": "mi rtog pa bsgom par bya'o //",
    "T02TD2897E:250b-25": "drag po'i las byed par 'dod na rdzas la sogs pa ni gong du bshad pa bzhin no //",
    "T02TD2897E:250b-26": "ram las nyi ma'i steng du h'um /",
    "T02TD2897E:250b-27": "de las 'od 'phros pas rdul phra rab thams cad rdo rje'i snying por byas te 'dus pa las rdo rje'o //",
    "T02TD2897E:251a-0": "@251a * // de las rang nyid phyag na rdo rjer bsgom par bya'o //",
    "T02TD2897E:251a-1": "yang na skad cig gis stong par bsams te /",
    "T02TD2897E:251a-2": "cho ga gsum gyis phyag na rdo rjer ldang bar bya'o //",
    "T02TD2897E:251a-3": "yang na badzra badzra h'um zhes brjod pa tsam gyis skad cig gi tshe chu las nya ldang ba ltar rdo rje snying por ldang bar bya'o //",
    "T02TD2897E:251a-4": "de ltar bsgoms nas ldang bar 'dod na /",
    "T02TD2897E:251a-5": "rang gi snying gar sa bon gyi mthar /",
    "T02TD2897E:251a-6": "badzra badzra h'um zhes brjod pas rang brtan par byas la /",
    "T02TD2897E:251a-7": "bcom ldan 'das kyis dug 'jig par byed pa'i sngags brgya'am lnga bcu la sogs pa thog ma nyid du zlos par bya ste /",
    "T02TD2897E:251a-8": "des klu'i dug 'jil bar byed pa'o //",
    "T02TD2897E:251a-9": "de nas mtha' yas bskyed par bya ste /",
    "T02TD2897E:251a-10": "mdun du 'o ma can gyi rgya mtsho'am /",
    "T02TD2897E:251a-11": "de'i steng du pam las padma'i steng du phu: las /",
    "T02TD2897E:251a-12": "klu mtha' yas sku mdog ljang gu / zhal gcig phyag gnyis pa stod mi /",
    "T02TD2897E:251a-13": "smad sbrul /",
    "T02TD2897E:251a-14": "mgo la sprul mgo dgu yod pa /",
    "T02TD2897E:251a-15": "sbrul rigs lnga'i gdan la bzhugs pa /",
    "T02TD2897E:251a-16": "rang dang 'dra ba'i btsun mos 'khyud par bsam mo //",
    "T02TD2897E:251a-17": "de nas rang gi snying ga'i sa bon las 'od 'phros pas /",
    "T02TD2897E:251a-18": "klu'i gnas nas mtha' yas rang rgyud la bkug la bstim par bya'o //",
    "T02TD2897E:251a-19": "de nas bdag la bka' nod par byas la /",
    "T02TD2897E:251a-20": "klu'i srog snying dang bcas pa bzlas te /",
    "T02TD2897E:251a-21": "'di ni bsnyen pa'i sngags so //",
    "T02TD2897E:251a-22": "de yang tshogs sogs pa la ni /",
    "T02TD2897E:251a-23": "rang dang klu gnyis ka'i sa bon las 'od zer dkar po 'phros /",
    "T02TD2897E:251a-24": "'dus pas sdig pa thams cad dag par bsam mo //",
    "T02TD2897E:251a-25": "drag po la ni 'od zer nag po dang dmar po dang me lta bu'am /",
    "T02TD2897E:251a-26": "yang na rang dang 'dra ba'i khro bo'am rlung grangs med pa 'phros te /",
    "T02TD2897E:251a-27": "de dag gis gnod pa dpag tu med pa byed par bsam mo //",
    "T02TD2897E:251a-28": "de yang rgyun du ni bsnyen pa nyid do //",
    "T02TD2897E:251a-29": "gdon thams cad la ni sngags thams cad do //",
    "T02TD2897E:251a-30": "yang na gang yin pa de nyid do //",
    "T02TD2897E:251a-31": "'jog par 'dod na gtor ma btang la bstod nas phrin las bcol zhing gshegs par mkhyen par byas nas /",
    "T02TD2897E:251a-32": "dam tshig sems dpa' rang gi sa bon la bsdu bar bya'o //",
    "T02TD2897E:251a-33": "de nas smon lam gdab pa dang /",
    "T02TD2897E:251a-34": "'dod don la sogs pa ci bde bar gnas par bya'o //",
    "T02TD2897E:251a-35": "bla ma'i bka' drin mnos pa la brten te //",
    "T02TD2897E:251a-36": "sgrub thabs man dag sbrang rtsi rab tu btung //",
    "T02TD2897E:251a-37": "'thung byed rab tu dang bas de dag la //",
    "T02TD2897E:251b-0": "rdo rje 'dzin pa nyid kyis skyob byed shog / rdo rje snying po'i man ngag sgrub pa'i @251b thabs zhes bya ba pandi ta dzny'a na shr'is mdzad pa rdzogs so//"
}