{
    "NG0108:1": "@#// rgya gar skad du /",
    "NG0108:2": "sarba d+harma ma ha san+ti bo d+hi tsit+ta sam sa",
    "NG0108:3": "ra mu lats+tshe da na sa mu dra sa ma",
    "NG0108:4": "bi la tan+t+ra / bod skad du /",
    "NG0108:5": "chos thams cad rdzogs pa chen po byang chub kyi",
    "NG0108:6": "sems 'khor ba rtsad nas gcod pa rgya mtsho dang",
    "NG0108:7": "mnyam pa rnyog pa med pa'i rgyud /",
    "NG0108:8": "bcom ldan 'das kun rig rgyal po la phyag 'tshal lo //",
    "NG0108:9": "'di skad ston pa gnas 'khor dus //",
    "NG0108:10": "sangs rgyas rin chen za ma tog /",
    "NG0108:11": "rnyog med rgya mtsho lta bu'i klong *//",
    "NG0108:12": "'khor ba'i rgya mtsho rtsad nas bcad //",
    "NG0108:13": "kun bzang thugs kyi byin rlabs kyis //",
    "NG0108:14": "zhal gyi pad+mo 'dzum pa las //",
    "NG0108:15": "ljags kyi 'od zer phyogs bcur 'phros //",
    "NG0108:16": "'jig rten khams nyid drug tu g.yos //",
    "NG0108:17": "de nas sems dpa' rdo rje yis //",
    "NG0108:18": "bcom ldan 'das la 'di skad gsol //",
    "NG0108:19": "'das pa kun gyi sngon rol na //",
    "NG0108:20": "phyogs bcu'i sangs rgyas kun gyi yab //",
    "NG0108:21": "bde ba thams cad 'byung ba'i gnas //",
    "NG0108:22": "rdo rje 'chang la phyag 'tshal bstod //",
    "NG0108:23": "kun gzhi rtsad nas gcad pa dang *//",
    "NG0108:24": "shes bya'i gras thag chod pa yis //",
    "NG0108:25": "rig pa rang sar grol ba ni //",
    "NG0108:26": "ston pas bdag la bshad du gsol //",
    "NG0108:27": "bcom ldan 'das kyis bka' stsal pa //",
    "NG0108:28": "kun gzhi phyogs ris med pa'i a //",
    "NG0108:29": "mtshon pa'i tshig tu gtan tshigs bzhi //",
    "NG0108:30": "thams cad 'byung ba rgya mtsho'i klong *//",
    "NG0108:31": "shes bya sna tshogs snang ba yi //",
    "NG0108:32": "ma rig 'khor ba'i rgya mtsho 'di //",
    "NG0108:33": "lta bsgom spyod 'bras rnam pa bzhis //",
    "NG0108:34": "gtan la phab ste rtsad nas bcad //",
    "NG0108:35": "dngos med rtag pa rig pa'i rgyun //",
    "NG0108:36": "rlung gis bskyod pas cir yang 'char //",
    "NG0108:37": "'di yi rang bzhin rtogs gyur na //",
    "NG0108:38": "chos nyid rgya mtsho nyid du grol //",
    "NG0108:39": "sems dpa' rdo rjes yang zhus pa //",
    "NG0108:40": "ling tshe bcu gsum rdo rje'i rtse //",
    "NG0108:41": "zab mo bcu gsum rmad du byung *//",
    "NG0108:42": "lnga tshom lnga la bsdus rgyas lnga //",
    "NG0108:43": "'gro drug 'khor ba'i g.yang sa gcad //",
    "NG0108:44": "bzhi skor gsum la gtan tshigs bzhi //",
    "NG0108:45": "bdud rtsi lta bu bzhi dang sbyar //",
    "NG0108:46": "rgyas par bdag la bshad du gsol //",
    "NG0108:47": "rgya mtsho dang mnyam pa rnyog pa med pa'i rgyud las /",
    "NG0108:48": "gleng gzhi'i le'u ste dang po'o //",
    "NG0108:50": "// de nas bcom ldan bka' stsal pa //",
    "NG0108:51": "sna tshogs cha shas de bzhin bzang *//",
    "NG0108:52": "zin pas lhun gyis bzhag pa yin //",
    "NG0108:53": "chos dang sems ni bstan du med //",
    "NG0108:54": "chos dang sems ni mi bsgom mo //",
    "NG0108:55": "rnam par rtog pa chos kyi dbyings //",
    "NG0108:56": "de la de ltar nyid las su //",
    "NG0108:57": "thugs rje sems can bsgom don ni //",
    "NG0108:58": "byang chub rtog pa'i rnam dag yin //",
    "NG0108:59": "phyi nang rnam dag sangs rgyas lam //",
    "NG0108:60": "bsgrub med byar med chos dbyings la //",
    "NG0108:61": "log rtog gnyis med 'khrul pa yang *//",
    "NG0108:62": "gong bstan mnyam par shes pas rje //",
    "NG0108:63": "nga bdag byis pa'i rnam rtog gis //",
    "NG0108:64": "chos nyid ma gyur rtog pas zin //",
    "NG0108:65": "de bas slob dpon mkhas pa blu //",
    "NG0108:66": "mi gnas spros med bde chen 'byung *//",
    "NG0108:67": "zin pas bdud rtsi bzang po yin //",
    "NG0108:68": "che chung gsungs pa 'byung 'gyur gnas //",
    "NG0108:69": "'dod pas brod @#//",
    "NG0108:70": "pa mi skye shing *//",
    "NG0108:71": "khyung bzhin spro bsdu dgos pa med //",
    "NG0108:72": "rgya mtsho chos rnams yon tan mnyam //",
    "NG0108:73": "byang chub ting 'dzin rgya mtsho 'byung *//",
    "NG0108:74": "rgya mtsho mi rtog kun tu skye //",
    "NG0108:75": "rgyu rkyen skur pa sgo tsam du //",
    "NG0108:76": "mkhas pa 'gro ba'i lam zhes bya //",
    "NG0108:77": "'dod spyod gang du shan pa sogs //",
    "NG0108:78": "kho na yongs rdzaugs bde ba che //",
    "NG0108:79": "yang ni de ltar chos yin te //",
    "NG0108:80": "chos kyis chos btsal nam mkha' 'tshol //",
    "NG0108:81": "ltos pa me 'dra rnyed dka'o //",
    "NG0108:82": "snying po yongs kyi byang chub gnas //",
    "NG0108:83": "rdo rje kun bzang rnam dag phyir //",
    "NG0108:84": "mi skye byams pas snying rje che //",
    "NG0108:85": "yon tan don rnams bya ba med //",
    "NG0108:86": "rang byung grol nas lam yang ston //",
    "NG0108:87": "'byung ba 'gro ba phyin cis kyang *//",
    "NG0108:88": "rang byung ye shes grub yang 'byung *//",
    "NG0108:89": "cho 'phrul yon tan ji bzhin de //",
    "NG0108:90": "snang ba ming btsal btsal na med //",
    "NG0108:91": "chos nyid rna dbang lce brjod med //",
    "NG0108:92": "'gro kun de la gnas pa la //",
    "NG0108:93": "las so ci ste rang byung bral //",
    "NG0108:94": "ma skyes gdod nas btsal mi bskyod //",
    "NG0108:95": "yon tan bsam gtan ma bsams skye //",
    "NG0108:96": "phra zhing bsgom zhing sems zhes bskyed //",
    "NG0108:97": "lam 'dra zhes gsungs gti mug kyang *//",
    "NG0108:98": "byang chub kun spyod chos nyid rgyan //",
    "NG0108:99": "nam mkha' rtog pa'i mi chags 'byung *//",
    "NG0108:100": "rtog med bzung bas kun tu a //",
    "NG0108:101": "de ni sa dang 'jig rten sangs //",
    "NG0108:102": "'di btsal yul med nam mkha' bzhin //",
    "NG0108:103": "tshangs lam mthun min bgrod pa med //",
    "NG0108:104": "de ltar de bstan de bas che //",
    "NG0108:105": "sngon gyi de bzhin de ltar rang *//",
    "NG0108:106": "de la kun bltas grub pa med //",
    "NG0108:107": "bde 'byung de yang mi bya'o //",
    "NG0108:108": "dus gsum gdod nas chos skur bde //",
    "NG0108:109": "srid ming 'khor sgyu bsti gnas yin //",
    "NG0108:110": "rnam spyod 'byung mi smin pas bzhin //",
    "NG0108:111": "ci ste nam mkha' mi skye chos //",
    "NG0108:112": "phyi nang zab mo srid pa de //",
    "NG0108:113": "de la rang bzhin dus gsum med //",
    "NG0108:114": "g.yo bskyed len dor mnyam nyid do //",
    "NG0108:115": "gang du kun 'khor bdag las 'byung *//",
    "NG0108:116": "'di mnyam 'di gnas a de bzhin //",
    "NG0108:117": "snang de byang chub chu zla bzhin //",
    "NG0108:118": "ma bsgoms dkyil 'khor yi ge med //",
    "NG0108:119": "rnam grangs gang ltar me tog skye //",
    "NG0108:120": "mtshan ma mi 'gyur gnas pa bzang *//",
    "NG0108:121": "mi phyed rol par gnas mnyam zhing *//",
    "NG0108:122": "ma yin gnas pas ye shes rang *//",
    "NG0108:123": "mi 'gyur mi gnas bstan du med //",
    "NG0108:124": "rmad byung bya bral cir yang 'byung *//",
    "NG0108:125": "'di 'gro 'khrul pa sman pas tshol //",
    "NG0108:126": "go ba nyid ni de la phyogs //",
    "NG0108:127": "ma nges rigs kyi de bzhin 'byung *//",
    "NG0108:128": "'das dang ma 'ongs tha snyad de //",
    "NG0108:129": "skye 'gag de nyid mnyam pas gcig /",
    "NG0108:130": "tshogs kyi rang bzhin lhun gyis dag /",
    "NG0108:131": "'du byed lhag pa yud kyis bltas //",
    "NG0108:132": "mthong ba de ni yud tsam yin //",
    "NG0108:133": "dam tshig sbyor ba gtor ma las //",
    "NG0108:134": "bgegs bsal sngags tshig mchod dang gtor //",
    "NG0108:135": "thams cad rtog med chen por 'gyur //",
    "NG0108:136": "nyid la sgrib par rtogs na med //",
    "NG0108:137": "rgya mtsho dang mnyam pa rnyog pa med pa'i rgyud las /",
    "NG0108:138": "lhun gyis grub pa'i le'u ste gnyis pa'o //",
    "NG0108:140": "// de nas bcom ldan bka' @#//",
    "NG0108:141": "stsal pa //",
    "NG0108:142": "gdod nas ma skyes sgro skur bral //",
    "NG0108:143": "spang 'geg spyod pa rang sar grol //",
    "NG0108:144": "bsgyur dang spyod lnga rnam par dag /",
    "NG0108:145": "'di ni 'gro kun byang chub sems //",
    "NG0108:146": "rnam dag nam mkha' bzhin du gsal //",
    "NG0108:147": "skye 'gag yod med mtha' las 'das //",
    "NG0108:148": "dngos bral rig gsal phyogs ma lhung *//",
    "NG0108:149": "spang blang btang snyoms mngon gyur med //",
    "NG0108:150": "brjod bral ma bcos lhun gyis grub //",
    "NG0108:151": "don dam bde chen mtha' las 'das //",
    "NG0108:152": "dus gsum yang dag a ti ni //",
    "NG0108:153": "'du 'bral rtog med lhun gyis grub //",
    "NG0108:154": "mi 'gyur ba yi blta ba la //",
    "NG0108:155": "g.yos pa med pa'i rtsi yis bzung *//",
    "NG0108:156": "g.yos pa med pa'i ting 'dzin la //",
    "NG0108:157": "ma 'gags pa yi rtsi yis bzung *//",
    "NG0108:158": "ma 'gags pa yi spyod pa la //",
    "NG0108:159": "lhun gyis grub pa'i rtsi yis bzung *//",
    "NG0108:160": "don gyi rtsi bzhi gang gnas pa //",
    "NG0108:161": "blta ba'i don la gnas pa yin //",
    "NG0108:162": "des na srid gsum rnam par dag /",
    "NG0108:163": "'byung ba dug lnga 'dod yon lnga //",
    "NG0108:164": "thams cad mi 'gyur blta bar sangs //",
    "NG0108:165": "blta ba mi zad nor bu bzhin //",
    "NG0108:166": "lhun grub kun rdzogs nam mkha' che //",
    "NG0108:167": "thig le brjod bral mtshon du med //",
    "NG0108:168": "gnyis su med pa'i snying po a //",
    "NG0108:169": "ma bkag ma spangs rang sar grol //",
    "NG0108:170": "ma bsal ma bsgyur rtsol bsgrub med //",
    "NG0108:171": "yin pa'i don la yin par shes //",
    "NG0108:172": "zab mo'i mdzod bzhin don rnams 'byung *//",
    "NG0108:173": "snying po kun khyab sus rtogs pa //",
    "NG0108:174": "rgyal sras bzhin du dbul ba sangs //",
    "NG0108:175": "mkha' klong kun bzang ye shes 'od //",
    "NG0108:176": "rdo rje sems dpa' dag pa'i klong *//",
    "NG0108:177": "bsrung mtshams rim par bkod pa med //",
    "NG0108:178": "lta ba bsam gtan spros dang bral //",
    "NG0108:179": "spyad du med pas bsgrub tu med //",
    "NG0108:180": "rang grol sngags dang phyag rgya dag /",
    "NG0108:181": "mchod bshags phrin las gdod nas rdzogs //",
    "NG0108:182": "lam lnga pha rol phyin bcu rdzogs //",
    "NG0108:183": "'gro ba mu stegs rim dgu rdzogs //",
    "NG0108:184": "snang srid 'khor 'das thams cad rdzogs //",
    "NG0108:185": "dad dang rang bzhin bdag nyid gsum //",
    "NG0108:186": "dbyings dang klong dang rdzogs chen no //",
    "NG0108:187": "gzhi dang lam dang 'bras bu gsum //",
    "NG0108:188": "ma skyes ma 'gags lhun gyis grub //",
    "NG0108:189": "lhun grub ma nor dag pa'i rdzong *//",
    "NG0108:190": "phyogs med rang grol dong sprugs dbyings //",
    "NG0108:191": "gsal khyab gnyis med bde chen klong *//",
    "NG0108:192": "sku gsum lhun grub snying po a //",
    "NG0108:193": "rgya mtsho dang mnyam pa rnyog pa med pa'i rgyud las /",
    "NG0108:194": "lta ba'i le'u ste gsum pa'o //",
    "NG0108:196": "// de nas bcom ldan bka' stsal pa //",
    "NG0108:197": "gdod nas gsal bas bying rgod bral //",
    "NG0108:198": "bsgaum bya chos nyid gud na med //",
    "NG0108:199": "'di ni don dam bde chen ngang *//",
    "NG0108:200": "ma bcos ma yengs rang sar grol //",
    "NG0108:201": "dran pa rang grol don dam dbyings //",
    "NG0108:202": "so ma lhug pa gyi na tsam //",
    "NG0108:203": "ming tsam bsgom zhes de la bya //",
    "NG0108:204": "dran 'dzin ma skyes spros bral ngang *//",
    "NG0108:205": "mnyam nyid mkha' 'dra rnyog pa med //",
    "NG0108:206": "lhun grub rtog pas bya btsal bral //",
    "NG0108:207": "dang po zhi gnas dus su ni //",
    "NG0108:208": "dran pa shes bzhin rtsi yis @#//",
    "NG0108:209": "bzung *//",
    "NG0108:210": "dper na glang chen lcags kyu bzhin //",
    "NG0108:211": "ma yengs dran pas rang sar grol //",
    "NG0108:212": "gnyis pa mnyam gzhag dus su ni //",
    "NG0108:213": "shes bya chos nyid bum par gzhug /",
    "NG0108:214": "gser bum til gyi sgron ma bzhin //",
    "NG0108:215": "'gyur med rig pa nang na gsal //",
    "NG0108:216": "gsum pa rjes thob dus su ni //",
    "NG0108:217": "dbang po mi 'gag rang yan bzhag /",
    "NG0108:218": "gser gling brdal ba'i klung chen bzhin //",
    "NG0108:219": "gang bltas rdzogs pa chen po'i klong *//",
    "NG0108:220": "tha ma lhag mthong dus su ni //",
    "NG0108:221": "mtshan ma rang grol blos ma reg /",
    "NG0108:222": "dug sbrul 'bar ba'i mdud pa bzhin //",
    "NG0108:223": "rtsol bsgrub med par rang sar grol //",
    "NG0108:224": "de ltar dus bzhi bsgom pa la //",
    "NG0108:225": "bying ba brgyad dang rgod pa lnga //",
    "NG0108:226": "bying rgod skyon du gtang mi bya //",
    "NG0108:227": "bying la gseng la rgod na bsdu //",
    "NG0108:228": "de ltar zla ba drug bsgoms na //",
    "NG0108:229": "g.yo dang goms pa thob dang brtan //",
    "NG0108:230": "gsal ba nam mkha' lta bu 'byung *//",
    "NG0108:231": "nam mkha' dngas pa'i zla ba bzhin //",
    "NG0108:232": "kun la snyoms la rtog sgrib med //",
    "NG0108:233": "kha skom zas dang bral byas kyang *//",
    "NG0108:234": "mdangs dang dbang po gting nas gsal //",
    "NG0108:235": "bzod thob chos brgyad spang len med //",
    "NG0108:236": "'dod yon lngalas rnam par grol //",
    "NG0108:237": "nyon mongs zhen 'dzin rtog pa zad //",
    "NG0108:238": "lus ni shing bal lta bur yang *//",
    "NG0108:239": "dbugs ni 'byung 'jug med pa'i nyams //",
    "NG0108:240": "grub pa'i rtags rnams 'char ba dang *//",
    "NG0108:241": "mngon shes la sogs mtshan ma mthong *//",
    "NG0108:242": "mkha' 'gros lung bstan la sogs 'byung *//",
    "NG0108:243": "de la dga' brod mi bya zhing *//",
    "NG0108:244": "med kyang ji mi snyams pa'i nyams //",
    "NG0108:245": "gnyis med gsal khyab khyung chen rgyas //",
    "NG0108:246": "kun gzhi skye med snying po la //",
    "NG0108:247": "bsgom dang mi bsgom rtog las 'das //",
    "NG0108:248": "rtog 'das don gyi ye shes la //",
    "NG0108:249": "bsgom bya chos nyid gud na med //",
    "NG0108:250": "bsgom pa ming du btags pas nor //",
    "NG0108:251": "ci phyir brjod pa kun dang bral //",
    "NG0108:252": "rnam rtog gnyen por mi rtog bsgom //",
    "NG0108:253": "de ka rtog pa chen po yin //",
    "NG0108:254": "rtog pa'i mtshan ma ci skyes kyang *//",
    "NG0108:255": "de nyid chos nyid yin shes na //",
    "NG0108:256": "dug la sman du shes pa bzhin //",
    "NG0108:257": "chos nyid gzhan nas btsal mi dgos //",
    "NG0108:258": "gsal la rtog med ting 'dzin la //",
    "NG0108:259": "bsgom bya sgom byed gnyis med ngang *//",
    "NG0108:260": "rtag chad gzung 'dzin kun rdzob don //",
    "NG0108:261": "blang dor dbyings dang ye shes rdzogs //",
    "NG0108:262": "'gyur ba ma yin drang por gsal //",
    "NG0108:263": "lhun gyis gnas pas bde ba che //",
    "NG0108:264": "rang byung ye shes rgyu rkyen bral //",
    "NG0108:265": "rang gi mthu yi rtogs pa las //",
    "NG0108:266": "chos nyid gzhan nas mi 'byung ngo *//",
    "NG0108:267": "tshig tu gzhan la brten 'dra yang *//",
    "NG0108:268": "dngos su bde chen rang la shar //",
    "NG0108:269": "rgya mtsho dang mnyam pa rnyog pa med pa'i rgyud las //",
    "NG0108:270": "sgom pa'i le'u ste bzhi pa'o //",
    "NG0108:272": "// de nas bcom ldan bka' stsal pa //",
    "NG0108:273": "gdod nas blang dor kun dang bral //",
    "NG0108:274": "skye med don dam chos nyid klong *//",
    "NG0108:275": "spyod pa'i dam pa kho na'o //",
    "NG0108:276": "'gro 'chag nyal dang 'dug pa rnams //",
    "NG0108:277": "ci spyod don las ma g.yos shing *//",
    "NG0108:278": "don dam bde ba'i rtsis",
    "NG0108:280": "[(]14[)]@#// zin na //",
    "NG0108:281": "spyod pa zhes ni de la bya //",
    "NG0108:282": "phyi nang gsang ba kho na nyid //",
    "NG0108:283": "phyi rtog nang du bsdu ba dang *//",
    "NG0108:284": "nang rtog gsang bar bstim pa ste //",
    "NG0108:285": "gsang rtog kho na nyid du grol //",
    "NG0108:286": "lus ngag yid gsum spyod pa ni //",
    "NG0108:287": "lus ni 'byung lnga 'dus pa'i lus //",
    "NG0108:288": "sku lnga ye shes rol pa yis //",
    "NG0108:289": "rtog med brtul zhugs rgyan du rol //",
    "NG0108:290": "'jigs pa med pa'i seng ge bzhin //",
    "NG0108:291": "'bar ba chen po sprul pa'i sku //",
    "NG0108:292": "ngag ni sngags dang sgra dbyangs sgra //",
    "NG0108:293": "'jig rten 'khyal tshig sna tshogs kyang *//",
    "NG0108:294": "dper na bi na'i skad bzhin du //",
    "NG0108:295": "'gag med grag stong rol par snang *//",
    "NG0108:296": "snang ba rang rig gnyis med rdzogs //",
    "NG0108:297": "sems ni ye nas rnam par dag /",
    "NG0108:298": "nyon mongs lnga yi skyon dang bral //",
    "NG0108:299": "e ma rang la gnas bzhin du //",
    "NG0108:300": "spyad pas thob 'dod e ma 'khrul //",
    "NG0108:301": "spyod byed bral ba'i rgya mtsho ni //",
    "NG0108:302": "dran rtog med pa'i ye shes la //",
    "NG0108:303": "thob par bya ba'i sangs rgyas dang *//",
    "NG0108:304": "spang bar bya ba'i sems can gnyis //",
    "NG0108:305": "byang chub sems su ro gcig pas //",
    "NG0108:306": "lam pas bcos su+u ga la yod //",
    "NG0108:307": "ci phyir dgag bsgrub med pa la //",
    "NG0108:308": "rtsal sprugs re dogs yul las 'das //",
    "NG0108:309": "mtho ris 'dren pa'i dge ba dang *//",
    "NG0108:310": "'khor bar ltung ba'i sdig pa gnyis //",
    "NG0108:311": "chos kyi dbyings su yongs mnyam pas //",
    "NG0108:312": "rdzogs chen ris med chos chen po //",
    "NG0108:313": "thod rgal blo yi bdud rtsi 'di //",
    "NG0108:314": "skal med rmongs pa'i bdud du 'gyur //",
    "NG0108:315": "dper na dug gi rang bzhin la //",
    "NG0108:316": "rma bya dag la rgyan gyis mdzes //",
    "NG0108:317": "gzhan rnams la ni dug gis 'jigs //",
    "NG0108:318": "thams cad rdzogs pa'i bde chen po //",
    "NG0108:319": "skye 'gag med par lhun gyis grub //",
    "NG0108:320": "khyab gdal ma bcos ye sangs rgyas //",
    "NG0108:321": "spros bral gnyis med kho na'o //",
    "NG0108:322": "don 'di nges par rtogs na ni //",
    "NG0108:323": "rgyal ba rnams dang mnyam pa yin //",
    "NG0108:324": "sems nyid don gyi ye shes la //",
    "NG0108:325": "spyad par bya ba'i gnas dang bral //",
    "NG0108:326": "bya bral ngang la rnam par rol //",
    "NG0108:327": "ming tsam spyod ces de la bya //",
    "NG0108:328": "'da' ka ma yi spyod pa ni //",
    "NG0108:329": "cir snang byang chub sems su spyod //",
    "NG0108:330": "sems nyid chos kyi sku ru bya //",
    "NG0108:331": "sku nyid spyad bya spyod byed bral //",
    "NG0108:332": "bya bral ngang la gang gnas pa //",
    "NG0108:333": "skye med don gyi rnal 'byor ro //",
    "NG0108:334": "rgya mtsho dang mnyam pa rnyog pa med pa'i rgyud las /",
    "NG0108:335": "spyod pa'i le'u ste lnga pa'o //",
    "NG0108:337": "// de nas bcom ldan bka' stsal pa //",
    "NG0108:338": "gdod nas ma skyes thob bsgrub 'das //",
    "NG0108:339": "re dogs blo las rnam par grol //",
    "NG0108:340": "skye med brjod med kho na nyid //",
    "NG0108:341": "mtha' bral gnyis med don dam klong *//",
    "NG0108:342": "dgag bya bsgrub bya rnam par dag /",
    "NG0108:343": "ma skyes bya bral chos nyid klong *//",
    "NG0108:344": "cir yang mi dmigs khyab gdal la //",
    "NG0108:345": "bgrod du med par lhun gyis grub /",
    "NG0108:346": "skye med gnyis med spros dang bral //",
    "NG0108:347": "sku lnga ye shes lnga yi ngang *//",
    "NG0108:348": "rtog bral dmigs med khyab gdal klong *//",
    "NG0108:349": "spros med byang chub snying po'i dbyings //",
    "NG0108:350": "'bras bu blta bsgom spyod pa bstan //",
    "NG0108:351": "rang snang gnyug ma lam las grol //",
    "NG0108:352": "khyab @#//",
    "NG0108:353": "gdal 'ub chub sa chen non //",
    "NG0108:354": "rgyal po btson du bzung ba dang *//",
    "NG0108:355": "bdud rtsi'i thigs pa lce la bzhag /",
    "NG0108:356": "gangs ri rtse nas bsnyil ba ste //",
    "NG0108:357": "shing rta'i gzer mgo gcad par bya //",
    "NG0108:358": "rtog med mnyam nyid chos kyi sku //",
    "NG0108:359": "cir yang ma 'gags sprul pa'i sku //",
    "NG0108:360": "gnyis su med pas rdzogs pa'i sku //",
    "NG0108:361": "sku gsum rdzogs pas thig le gcig /",
    "NG0108:362": "bsam 'das brjod med rang sar grol //",
    "NG0108:363": "kun bzang dbyer med skye med sa //",
    "NG0108:364": "thob bsgrub med par thams cad rdzogs //",
    "NG0108:365": "snang srid byang chub sems su rdzogs //",
    "NG0108:366": "'khor 'das chos kyi dbyings su rdzogs //",
    "NG0108:367": "sku gsum thig le gcig tu rdzogs //",
    "NG0108:368": "lhag ma med par yongs su rdzogs //",
    "NG0108:369": "mi 'gyur mnyam nyid dpe dang bral //",
    "NG0108:370": "dpe bral ye shes mtshon du med //",
    "NG0108:371": "ci phyir bsam brjod dmigs pa med //",
    "NG0108:372": "dmigs med blo 'das rang sar grol //",
    "NG0108:373": "mi skye mi 'gag lhun gyis grub //",
    "NG0108:374": "go ba'i yul na bgrod du med //",
    "NG0108:375": "bgrod du med pas sa lam rdzogs //",
    "NG0108:376": "gnyis med rdzogs pas mtha' bral rdzong *//",
    "NG0108:377": "dmigs med ma skyes de nyid ngang *//",
    "NG0108:378": "'gag med a li ka lir rol //",
    "NG0108:379": "byar med ma btsal lhun gyis grub //",
    "NG0108:380": "smra bsam brjod med tshig las 'das //",
    "NG0108:381": "dngos su mi snang kun la khyab //",
    "NG0108:382": "khyab gdal ma bcos ye sangs rgyas //",
    "NG0108:383": "rang bzhin 'od gsal rnam par dag /",
    "NG0108:384": "dgag bsgrub med pa'i ye shes ni //",
    "NG0108:385": "rgyu yis ma bskyed rkyen dang bral //",
    "NG0108:386": "stong gsal dbyer med ye shes can //",
    "NG0108:387": "skye 'gag med par rnam par dag /",
    "NG0108:388": "khyab gdal gnyis med ye gdal klong *//",
    "NG0108:389": "kun rdzogs bla med theg kun gtso //",
    "NG0108:390": "sa rnams kun gyi ngo bo'o //",
    "NG0108:391": "khyab gdal yangs pa nam mkha'i klong *//",
    "NG0108:392": "rgya mtsho bde chen kun rdzogs grol //",
    "NG0108:393": "nyi ma dus gsum de bzhin nyid //",
    "NG0108:394": "nor bu 'od 'byung 'gran zla med //",
    "NG0108:395": "skye med rtog med lhun gyis grub //",
    "NG0108:396": "'gyur med rang gsal rnam par dag /",
    "NG0108:397": "mtha' bral rang grol mtshon du med //",
    "NG0108:398": "de nyid shes kyis rtogs na grol //",
    "NG0108:399": "rgyal sras bzhin du re dogs med //",
    "NG0108:400": "rgya mtsho dang mnyam pa rnyog pa med pa'i rgyud las /",
    "NG0108:401": "'bras bu'i le'u ste drug pa'o //",
    "NG0108:403": "// de nas bcom ldan bka' stsal pa //",
    "NG0108:404": "nga ni skye med mngon sangs rgyas //",
    "NG0108:405": "gzugs gnas thams cad nga las byung *//",
    "NG0108:406": "'jam dpal pad+ma yang dag rtsi //",
    "NG0108:407": "phur bu yum sngags 'jig rten rdzogs //",
    "NG0108:408": "rmad byung theg chen sna tshogs bstan //",
    "NG0108:409": "bden bzhi yang dag rnam rig don //",
    "NG0108:410": "bden gnyis gsum rig de nyid bzhi //",
    "NG0108:411": "sku lnga thig le chosadabyings shes //",
    "NG0108:412": "lhun grub rmad byung nyid sangs rgyas //",
    "NG0108:413": "ngo mtshar sku lnga ye shes rdzogs //",
    "NG0108:414": "gnyis med dbyings su 'bras bu'i klong *//",
    "NG0108:415": "ma bskyed don la rdzogs pa bde //",
    "NG0108:416": "don dam rang bzhin 'gyur ba med //",
    "NG0108:417": "rmongs pa sangs rgyas thig le'i klong *//",
    "NG0108:418": "byang chub rig pa bde chen rdzogs //",
    "NG0108:419": "'byung bzhi sangs rgyas yongs @#//",
    "NG0108:420": "rdzogs sems //",
    "NG0108:421": "snying po nam mkha' rdzogs pa'i theg /",
    "NG0108:422": "'khor ba ma lus don la sems //",
    "NG0108:423": "rang byung 'di rtogs dmigs dang bral //",
    "NG0108:424": "sems can rnal 'byor thugs rjes bsgral //",
    "NG0108:425": "ma btsal don dam grub pa'i klong *//",
    "NG0108:426": "srid gsum dbang po thams cad gsal //",
    "NG0108:427": "thams cad ye brdal spro bsdu 'chings //",
    "NG0108:428": "bla med srid pa'i 'chi bdag med //",
    "NG0108:429": "dngos bde rig pa logs na med //",
    "NG0108:430": "gzhi rtsa bral bas skye med snang *//",
    "NG0108:431": "rgyud lung sems ni mi nub smra //",
    "NG0108:432": "snang srid thams cad mi nub dang *//",
    "NG0108:433": "srid gsum skye 'gro bde ba nyid //",
    "NG0108:434": "rje btsan ngas bshad skyon med mchog /",
    "NG0108:435": "'gro kun mi 'gyur ngang gnas mdzad //",
    "NG0108:436": "bde chen ya mtshan smra bsam 'das //",
    "NG0108:437": "dmigs med snang ba g.yos pa med //",
    "NG0108:438": "rtog pa nyams te bde chen sems //",
    "NG0108:439": "'khor ba ji ltar chos kyi sku //",
    "NG0108:440": "nam mkha' kun bskyed dran med ni //",
    "NG0108:441": "rtse mo de nyid 'bras bu smra //",
    "NG0108:442": "ma song 'bral med dus gsum bsrung *//",
    "NG0108:443": "dam tshig spyod pa ma spangs 'grub //",
    "NG0108:444": "rig pa gang yang bdag don snang *//",
    "NG0108:445": "'du 'bral kun la snang srid rgyu //",
    "NG0108:446": "tshogs mchod bsod nams dus gsum mnyam //",
    "NG0108:447": "'du 'bral med pa'i sa ru brtags //",
    "NG0108:448": "sna tshogs 'byung ba nam mkhar rig /",
    "NG0108:449": "kun 'dus blta ba'i theg brgyad 'dus //",
    "NG0108:450": "yid la ma lus rtsa bral gnas //",
    "NG0108:451": "mi 'gyur yang dag rgyu la bde //",
    "NG0108:452": "'bras bu snang srid 'khor ba chod //",
    "NG0108:453": "dpal ldan sangs rgyas skye med grol //",
    "NG0108:454": "thams cad gcig pa'i ye shes rje //",
    "NG0108:455": "blta ba 'gro drug thams cad khyab //",
    "NG0108:456": "ye nas byas nas ma bsgrubs te //",
    "NG0108:457": "gnas la ma byas kun la gsal //",
    "NG0108:458": "ma lus rag lus gzhan bcos med //",
    "NG0108:459": "sprul pa'i rgya mtsho ngang du 'dus //",
    "NG0108:460": "ma bcos 'di la kun nas srog /",
    "NG0108:461": "dus gsum 'pho 'gyur srog gi klong *//",
    "NG0108:462": "'di ru sangs rgyas skye 'gag med //",
    "NG0108:463": "'gro rnams 'chi med skyai shi srid //",
    "NG0108:464": "srog gi yul la sems kyi 'dzin //",
    "NG0108:465": "skye med dus gsum snang srid 'phags //",
    "NG0108:466": "dus gsum gar yang bsam du med //",
    "NG0108:467": "brjod du med pa'i chags med klong *//",
    "NG0108:468": "ma yengs kun la 'gyur med 'grub //",
    "NG0108:469": "smra bsam chags med spros bral srog /",
    "NG0108:470": "rgyu rkyen myu gu ma bcos gnas //",
    "NG0108:471": "spros med rin chen rgyu la gnas /",
    "NG0108:472": "rkyen gyis skye 'gag dmigs med sems //",
    "NG0108:473": "yul sems sbyor ba de la sems //",
    "NG0108:474": "ma spros bsrung bsgom de la med //",
    "NG0108:475": "ma yengs rtog med gzung 'dzin med //",
    "NG0108:476": "bla med byang chub rkyen bral 'byung *//",
    "NG0108:477": "snang srid thams cad byang chub rgyu //",
    "NG0108:478": "skye med sgrib med zab mo de //",
    "NG0108:479": "dug gsum rtsad gcod 'khor ba sgrol //",
    "NG0108:480": "rin chen lam ston mi 'gyur gnas //",
    "NG0108:481": "ye gsal snying po kun bzang grub //",
    "NG0108:482": "rtag chen bde la longs spyod rdzogs //",
    "NG0108:483": "'di shes drang srong spyod yul gsungs //",
    "NG0108:484": "bde ba 'gro ba'i byang chub ste //",
    "NG0108:485": "klong rdzogs khyab pas sngags pas zung *//",
    "NG0108:486": "gzhal yas ye shes skye 'gag dang *//",
    "NG0108:487": "don @#//",
    "NG0108:488": "du nam mkha' bde sangs rgyas //",
    "NG0108:489": "byang chub shin tu bde chen klong *//",
    "NG0108:490": "theg pa spyi gcod 'di la ni //",
    "NG0108:491": "rtsal gsum rdzogs pa'i g.yang sa gcod //",
    "NG0108:492": "bcos kyang mi mnyam yo ga gsum //",
    "NG0108:493": "ci ltar spyad kyang rgyu la rtsol //",
    "NG0108:494": "a ti yongs la rtsol bsgrub bral //",
    "NG0108:495": "rin chen byang chub rang sems so //",
    "NG0108:496": "'og mas chos spyod 'bras bu ring *//",
    "NG0108:497": "seng rdzogs don la ne cog kyang tso 'gal /",
    "NG0108:498": "ma bcos 'gyur med chos nyid tig /",
    "NG0108:499": "byang chub dus gsum a ti snang *//",
    "NG0108:500": "'khor ba dus gsum ma bsgribs 'das //",
    "NG0108:501": "ye shes lnga ru gsal ba'i thugs //",
    "NG0108:502": "byang chub ma gol theg kun chos //",
    "NG0108:503": "gsum rgyu rtsol bral lung las grol //",
    "NG0108:504": "yo ga rnam gsum byis rtsed 'dra //",
    "NG0108:505": "'gyur med a ti'i nyi ma de //",
    "NG0108:506": "khams gsum mun sel rang byung shar //",
    "NG0108:507": "lhun grub snying po ye nas gsal //",
    "NG0108:508": "don dam btsal du ji bzhin klong *//",
    "NG0108:509": "rnam dag klong rtog chos kyi sku //",
    "NG0108:510": "longs sku ye shes sprul pas sprul //",
    "NG0108:511": "thugs rje ma g.yos rang bzhin mkhas //",
    "NG0108:512": "bde chen sgron mes thugs rje rdzogs //",
    "NG0108:513": "rgya mtsho dang mnyam pa rnyog pa med pa'i rgyud las //",
    "NG0108:514": "chos nyid 'gyur ba med pa'i le'u ste bdun pa'o //",
    "NG0108:516": "// de nas bcom ldan 'di skad gsungs //",
    "NG0108:517": "e ma ho sangs rgyas thams cad kyi //",
    "NG0108:518": "chos kyi dbyings ni yi ge med //",
    "NG0108:519": "rang bzhin 'di gsal yongs su dag /",
    "NG0108:520": "nam mkha'i dbyings bzhin dri ma med //",
    "NG0108:521": "bdud rtsi dri med brgyad ldan mtsho //",
    "NG0108:522": "mkha' la nyi shar 'od zer lnga //",
    "NG0108:523": "dbus na nam mkha' bzhi yi mthongs //",
    "NG0108:524": "steng na rin chen bcu gsum ste //",
    "NG0108:525": "bde gshegs mi mchod rang sems mchod //",
    "NG0108:526": "rang sems sangs rgyas yin pa las //",
    "NG0108:527": "sangs rgyas gzhan du mi btsal te //",
    "NG0108:528": "rig pa rang grol bya btsal bral //",
    "NG0108:529": "rang snang 'khor ba'i rgya mtsho 'di //",
    "NG0108:530": "dper na rmi lam lta bu ste //",
    "NG0108:531": "rmi lam bde sdug sna tshogs kyang *//",
    "NG0108:532": "gnyid sad dus na chos kyi sku //",
    "NG0108:533": "tshangs pa khyab 'jug la sogs bsgom //",
    "NG0108:534": "log pa'i lam du zhugs pa'o //",
    "NG0108:535": "nam mkha' lta bur sems 'gags pa //",
    "NG0108:536": "nyi tshe ba yi stong par ltung *//",
    "NG0108:537": "mi gtsang keng rus la sogs bsgom //",
    "NG0108:538": "phyi yi sgrib pa can dang mtshungs //",
    "NG0108:539": "'gog pa'i snyoms 'jug sgom byed pa //",
    "NG0108:540": "skye mched bzhi las thar lam med //",
    "NG0108:541": "phung po gtan tshigs gzhi gnas bsgom /",
    "NG0108:542": "de ka rtog par shes par gyis //",
    "NG0108:543": "lha dang dkyil 'khor zhal phyag bsgom //",
    "NG0108:544": "med par sgro yis btags pa yin //",
    "NG0108:545": "rtsa lung thig ler bde ba 'dzin //",
    "NG0108:546": "ro myags mngal gyi srin bur mtshungs //",
    "NG0108:547": "skad cig snang srid lha ru gsal //",
    "NG0108:548": "'di ni rtsol ba'i nang du 'gyur //",
    "NG0108:549": "zhi gnas 'thib po'i sgom byed pa //",
    "NG0108:550": "ma he glang dang khyad par med //",
    "NG0108:551": "gsal ba phyi nang med par sems //",
    "NG0108:552": "rnam rig pas kyang shin tu gsog /",
    "NG0108:553": "kun yin gang ma yin sogs pa //",
    "NG0108:554": "a tir khas 'chis mu stegs chos //",
    "NG0108:555": "rdzaugs chen ris med bya btsal bral //",
    "NG0108:556": "rgya @#//",
    "NG0108:557": "chad phyogs lhung med pa'i phyir //",
    "NG0108:558": "re zhig rdzogs chen rol par mtshon //",
    "NG0108:559": "sems dpa' rdo rje khyod la gtad //",
    "NG0108:560": "sems dpa' chen po 'di lta ste //",
    "NG0108:561": "slob dpon snying bton gdams ngag thob //",
    "NG0108:562": "mtshams med gsum gyis rdzogs sangs rgyas //",
    "NG0108:563": "pha ma bsad pas 'bras bu steng *//",
    "NG0108:564": "lha bas dmyal ba shin tu che //",
    "NG0108:565": "snang ba thams cad rdzun lam khyer //",
    "NG0108:566": "ci spyod mo gsham bu bzhin spyod //",
    "NG0108:567": "'khor ba'i chos la chags pa spyad //",
    "NG0108:568": "bya lam khams su gcig pu sdod //",
    "NG0108:569": "'gro drug ma gtogs sems can gnyis //",
    "NG0108:570": "sprul sku dmyal ba'i gnas su 'gro //",
    "NG0108:571": "gang ga'i chu dang sin+d+hu'i mtsho //",
    "NG0108:572": "khyod kyis rtag tu bsres la 'thung *//",
    "NG0108:573": "yum gyi b+ha ga rtag tu ltos //",
    "NG0108:574": "btsun mo des kyang me long ston //",
    "NG0108:575": "ldem por dgongs pa ma go bar //",
    "NG0108:576": "sgra bzhin spyad na log pa'i lam //",
    "NG0108:577": "rdo rje sems dpa' dpa' bo che //",
    "NG0108:578": "'das pa'i dus na sngon byung dang *//",
    "NG0108:579": "dus gsum 'byung ba'i sangs rgyas rnams //",
    "NG0108:580": "ting 'dzin rgya mtsho 'di las 'byung *//",
    "NG0108:581": "rba rlabs med pa'i mnyam nyid mtsho //",
    "NG0108:582": "rnyog pa med pa'i dri med chu //",
    "NG0108:583": "gdod nas dag pa'i bdud rtsi 'dis //",
    "NG0108:584": "khams gsum 'khor ba'i dri ma 'khrud //",
    "NG0108:585": "de nas rdo rje sems dpa' yis //",
    "NG0108:586": "ched du brjod pa 'di brjod do //",
    "NG0108:587": "kun rig thugs kyi dpal be'u nas //",
    "NG0108:588": "zab mo bdud rtsi lta bu'i chos //",
    "NG0108:589": "chos nyid byin gyis brlabs pa yis //",
    "NG0108:590": "rnyog med rgya mtsho'i klong ston pa //",
    "NG0108:591": "mnyam nyid rgya mtsho lta bu yi //",
    "NG0108:592": "kun tu bzang la mngon bstod do //",
    "NG0108:593": "chos thams cad rgya mtsho'i mtha' dang mnyam pa rnyog pa med pa'i rgyud /",
    "NG0108:594": "bcom ldan 'das kun rig rgyal pos gsungs pa rdzogs so //",
    "NG0108:595": "rgya gar gyi mkhan po shri sid+ha dang */"
}