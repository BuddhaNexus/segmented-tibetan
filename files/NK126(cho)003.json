{
    "NK126(cho)003:1": "// bod kyi bla ma rnams kyi dgongs nyams kyi lo rgyus bzhugs so //",
    "NK126(cho)003:2": "dpal kun tu bzang po la phyag 'tshal lo //",
    "NK126(cho)003:3": "da ni bod kyi bla ma rnams kyi dgongs nyams kyi lo rgyus 'byung ste /",
    "NK126(cho)003:4": "de nas rnyag dz+ny+aa na ku ma ra ni /",
    "NK126(cho)003:5": "yul dbus kyi yar lung pa /",
    "NK126(cho)003:6": "yab rnyag srag ra lha snang dang /",
    "NK126(cho)003:7": "yum sru za rgyal mo skyes kyi sras /",
    "NK126(cho)003:8": "mi chos kyi ming rgyal srid blo gros /",
    "NK126(cho)003:9": "chos ming rnyag dz+ny+aa na ku ma ra /",
    "NK126(cho)003:10": "gsang ba'i mtshan dri med zla shar zhes bya ba /",
    "NK126(cho)003:11": "sa drug pa'i byang chub sems dpa' lkog ma dang /",
    "NK126(cho)003:12": "snying kha na rdo rje rgya gram yod pa yin no //",
    "NK126(cho)003:13": "der rnyag dz+ny+aa na ku ma ra'i thugs la /",
    "NK126(cho)003:14": "nga slob dpon chen po b+hi ma la mi tra'i lo ts+aa ba byas nas /",
    "NK126(cho)003:15": "bi ma la mi tra'i thugs la mkhyen tshad ngas shes snyam mo //",
    "NK126(cho)003:16": "nga slob dpon g.yu sgra snying po'i lo ts+aa ba",
    "NK126(cho)003:17": "byas nas slob dpon g.yu sgra snying pos mkhyen tshad",
    "NK126(cho)003:18": "ngas shes snyam ste /",
    "NK126(cho)003:19": "slob dpon gnyis pos chos phyogs rer las mi shes /",
    "NK126(cho)003:20": "ngas chos gnyis ka la chos bslab pas /",
    "NK126(cho)003:21": "gnyis ka bas ngas mkhas snyams pa'i blo cig skyes pa la /",
    "NK126(cho)003:22": "bi ma la mi tra'i thugs la /",
    "NK126(cho)003:23": "rnyag dz+ny+aa na ka ma ra 'di /",
    "NK126(cho)003:24": "rloms sems gcig skyes dgongs te /",
    "NK126(cho)003:25": "bi ma la mi tra'i zhal nas /",
    "NK126(cho)003:26": "ku ma ra yar rtsang skyi rtsang 'dus pa'i chu",
    "NK126(cho)003:27": "la bum pa 'di'i gang khyer la shog gsungs pas",
    "NK126(cho)003:28": "/ ku ma ras yar gtsang spyi gtsang 'dus pa'i chu la bum pa gang bcus ste /",
    "NK126(cho)003:29": "bi ma la'i phyag tu phul nas /",
    "NK126(cho)003:30": "bi ma la'i zhal nas /",
    "NK126(cho)003:31": "ku ma ra lag mthil zed dang gsungs /",
    "NK126(cho)003:32": "ku ma ras lag mthil zed pas /",
    "NK126(cho)003:33": "bum pa'i mchu nas mar chu thig pa cig btig pas /",
    "NK126(cho)003:34": "ku ma ra de go'am gsungs pas /",
    "NK126(cho)003:35": "de ma go ci ltar lags zhus pas /",
    "NK126(cho)003:36": "bi ma'i zhal nas /",
    "NK126(cho)003:37": "rgya gar gyi yul na chos yar rtsang spyi rtsang 'dus pa'i chu bo chen po tsam yong /",
    "NK126(cho)003:38": "de la nged gnyis kyi bum pa gang gi tshad re shes /",
    "NK126(cho)003:39": "de la khyod kyi thig pa gcig tsam shes pa ngas bslab pa yin /",
    "NK126(cho)003:40": "de la khyod rloms sems ma che gcig gsungs so //",
    "NK126(cho)003:41": "yang bi ma la'i zhal nas 'di skad gsungs so //",
    "NK126(cho)003:42": "ston pa'i bka' ni nam mkha'i mtha' dang 'dra //",
    "NK126(cho)003:43": "rgya gar yul nas chu bo chen po tsam //",
    "NK126(cho)003:44": "mkhas pa gnyis kyi bum pa gang do tsam //",
    "NK126(cho)003:45": "ku ma ra la thig pa gcig gnyis tsam //",
    "NK126(cho)003:46": "khyod la de las med do nga rgyal ma che cig gsungs so //",
    "NK126(cho)003:47": "der b+aee ro ts+aa na rgya bod gnyis na mkhas par grags nas /",
    "NK126(cho)003:48": "yang rnyag dz+ny+aa na ku ma ras /",
    "NK126(cho)003:49": "sems phyogs tha dag gi man ngag /",
    "NK126(cho)003:50": "snyan rgyud du dri ba zhus pas /",
    "NK126(cho)003:51": "b+aee ro tsa na'i thugs la /",
    "NK126(cho)003:52": "rnyag dz+ny+aa na ku ma ra 'di mkhas pa snod dang ldan pa yin par thugs la dgongs nas /",
    "NK126(cho)003:53": "man ngag thams cad kyi bcud ku ma ra la gtig go //",
    "NK126(cho)003:54": "der rnyag dz+ny+aa na ku ma ra'i thugs la /",
    "NK126(cho)003:55": "'di 'dra'i gdams ngag gi snod mkhas pa bi ma",
    "NK126(cho)003:56": "la dang g.yu sgra gnyis la yang med snyams pa'i",
    "NK126(cho)003:57": "blo cig skyes so //",
    "NK126(cho)003:58": "des shes bya'i sgrib par gyur nas /",
    "NK126(cho)003:59": "brtson du lan gsum du shor te rnyag dz+ny+aa na ku ma ra'i pha spun po /",
    "NK126(cho)003:60": "rnyag khar 'bo ras bor 'phrog byas nas /",
    "NK126(cho)003:61": "blon ngas ngom stag ra klu gang gi mi bsad pa'i mi sha 'ong bas /",
    "NK126(cho)003:62": "lag tu song gi dog nas btsun pa'i chas su zhug te /",
    "NK126(cho)003:63": "gtsang nas yar byon pas /",
    "NK126(cho)003:64": "mgar ba beg rtse'i mgar tshangs su gzim na /",
    "NK126(cho)003:65": "mgar ba de mgo bo rgya mdud 'drar 'dug pa /",
    "NK126(cho)003:66": "kha zur gsum 'dug pa /",
    "NK126(cho)003:67": "mig rtsar dmar por 'dus pa /",
    "NK126(cho)003:68": "so dung so 'khor mar 'dug pa /",
    "NK126(cho)003:69": "skra khams par 'dug pa /",
    "NK126(cho)003:70": "mig gru gsum 'dug pa /",
    "NK126(cho)003:71": "smin ma gzing nas 'dug pa /",
    "NK126(cho)003:72": "lus khro bo'i cha lugs 'dra bar 'dug pa /",
    "NK126(cho)003:73": "rkang lag bya sder 'dra bar 'dug pa /",
    "NK126(cho)003:74": "brtul zhugs glang chen 'dra bar 'dug pa /",
    "NK126(cho)003:75": "'gros bya ngang pa'i srabs 'dra bar 'dug pa /",
    "NK126(cho)003:76": "yan lag 'phrul du 'dug pa mtshan rtags bcu gnyis tshang ba gcig 'dug pa /",
    "NK126(cho)003:77": "snod du rung ram mi rung brtags pa'i phyir /",
    "NK126(cho)003:78": "mgar ba la khab cig slang byas pas byin /",
    "NK126(cho)003:79": "nang par kha mig phul nas /",
    "NK126(cho)003:80": "mgar ba kha mig 'or song /",
    "NK126(cho)003:81": "'di phug dang byas pas phug /",
    "NK126(cho)003:82": "de ltar nang ma gsum byas pas /",
    "NK126(cho)003:83": "kha sra ma byas nas /",
    "NK126(cho)003:84": "kha mig 'phro 'phror phug kyin byin pas /",
    "NK126(cho)003:85": "ngang rgyud bzang bar 'dug pas /",
    "NK126(cho)003:86": "'gar ba ngas sdud pa 'bud dam byas pas /",
    "NK126(cho)003:87": "bus zer nas sbud pa 'bud cing /",
    "NK126(cho)003:88": "nyan thos kyi tshig shar tho re btang bas /",
    "NK126(cho)003:89": "de skad ma zer bar spud pa bus zer ro //",
    "NK126(cho)003:90": "de nas byang chub sems dpa'i tshig bshad re btang bas /",
    "NK126(cho)003:91": "da ci bas ku co chung ngu song ste /",
    "NK126(cho)003:92": "sbud pa bud tsam las mi zer ro //",
    "NK126(cho)003:93": "de nas rdzogs chen gyi gdams pa btang bas /",
    "NK126(cho)003:94": "brdung bshol nas nyan gyis 'dug pas /",
    "NK126(cho)003:95": "de nas rgya'i 'dra 'bag chen mo thugs la mnos nas gsungs pa /",
    "NK126(cho)003:96": "sbud pa shol la thon zer nas /",
    "NK126(cho)003:97": "tho ba skyur nas nyan kyin 'dug go //",
    "NK126(cho)003:98": "sems phyogs mtha' dag thugs la bton pas /",
    "NK126(cho)003:99": "mgar ba beg rtses res bzo byed /",
    "NK126(cho)003:100": "res bzo mi byed par 'dug pas /",
    "NK126(cho)003:101": "slob dpon gyi rgya'i 'dra 'bags chen mo thugs la gsungs pas /",
    "NK126(cho)003:102": "mgar ba beg rtses lag cha rkyang ste bskyur nas /",
    "NK126(cho)003:103": "'dra 'bags chen po nyan nas /",
    "NK126(cho)003:104": "ku ma ras 'di skad gsungs /",
    "NK126(cho)003:105": "mgar ba snyan pa zhig byung ngam byas pas /",
    "NK126(cho)003:106": "mgar ba na re /",
    "NK126(cho)003:107": "snyan pa zhig byung lags /",
    "NK126(cho)003:108": "bdag la chos zhig zhu byas pas /",
    "NK126(cho)003:109": "slob dpon gyi zhal nas /",
    "NK126(cho)003:110": "nga sang nas log nas 'ong gi gsungs pas /",
    "NK126(cho)003:111": "mgar nas slob dpon la do nub bzhugs 'tshal zhes zhus pas /",
    "NK126(cho)003:112": "bzhugs so //",
    "NK126(cho)003:113": "der slob dpon gyis nub mo'i rnal lam na /",
    "NK126(cho)003:114": "mgar ba beg rtses gser gyis bum pa thogs nas 'dug gin rmis /",
    "NK126(cho)003:115": "slob dpon la bdud rtsi bum pa gang 'dug gin rmis /",
    "NK126(cho)003:116": "slob dpon gyi bum pa gang po de dang mgar ba'i gser gyis bum par byon gyin rmis nas /",
    "NK126(cho)003:117": "nang par slob dpon gyis /",
    "NK126(cho)003:118": "mdangs mtshan ltas rnal lam bzang bas mgar ba khyod snod ldan du 'ong bar 'dug pas /",
    "NK126(cho)003:119": "ngas chos sbyin par zhal gyis bzhes so //",
    "NK126(cho)003:120": "mgar ba na re /",
    "NK126(cho)003:121": "tshe la nges pa med pas /",
    "NK126(cho)003:122": "da lta rang zhu 'tshal zhus pas /",
    "NK126(cho)003:123": "der slob dpon gyis dbang rdzogs par bskur nas /",
    "NK126(cho)003:124": "sems smad bco brgyad gsungs /",
    "NK126(cho)003:125": "de nas slob dpon rnyag dz+ny+aa na ku ma rang yul byon pa la /",
    "NK126(cho)003:126": "slob dpon ngam stag ra klu gang gis mi sha",
    "NK126(cho)003:127": "yod pas ngam stag ra klu gang gi lag tu",
    "NK126(cho)003:128": "brtson du bzung ngo //",
    "NK126(cho)003:129": "slob dpon mkhar dape'u sum thog yod pa'i bar khang du gdos lcags sbrag mas bsdom /",
    "NK126(cho)003:130": "brtson rdzi gnyis kyis g.yas g.yon nas bsrungs nas yod pa la /",
    "NK126(cho)003:131": "mgar ba beg brtses /",
    "NK126(cho)003:132": "slob dpon brtson du bzung ba thos nas /",
    "NK126(cho)003:133": "shin tu yid mya ngan gyi gdung pas zin ste /",
    "NK126(cho)003:134": "ngus /",
    "NK126(cho)003:135": "brang brdung /",
    "NK126(cho)003:136": "ci yang ma dran /",
    "NK126(cho)003:137": "nub mo gnyid med /",
    "NK126(cho)003:138": "nyin mo las ma dran /",
    "NK126(cho)003:139": "nang nub lto ma tshud do //",
    "NK126(cho)003:140": "de nas mgar ba beg rtses /",
    "NK126(cho)003:141": "lcags ngar gnyis brdung nas /",
    "NK126(cho)003:142": "rog po gnyis khrid nas /",
    "NK126(cho)003:143": "blon po ngam stag ra klu gong gi mkhar la phug pas /",
    "NK126(cho)003:144": "ra ba nas bar khang du ma thar te /",
    "NK126(cho)003:145": "de'i dus su yang log go //",
    "NK126(cho)003:146": "yang bya zo byas te /",
    "NK126(cho)003:147": "ngam stag ra klu gong gis mkhar la 'dzeg pas /",
    "NK126(cho)003:148": "khang thog nas bar khang du ma thar nas /",
    "NK126(cho)003:149": "lcags ngar la thag pa btags nas bar khang du btang te /",
    "NK126(cho)003:150": "bar khang gis tshad blangs nas kyang de dus log go //",
    "NK126(cho)003:151": "yang mgar bas lcags sna mi mthun pa stong la khab mkhan gyi ras mas brdul /",
    "NK126(cho)003:152": "phyi 'dag pas byug ste /",
    "NK126(cho)003:153": "shing gis nag kyis mes bsreg ste bzhus nas /",
    "NK126(cho)003:154": "de la gcod gri zhing la khyud gang /",
    "NK126(cho)003:155": "ring thung gru gang brdungs te /",
    "NK126(cho)003:156": "ngar tshad dang ldan par byas nas /",
    "NK126(cho)003:157": "rdo yang chod pa'i ngar btang ste khyer /",
    "NK126(cho)003:158": "skas gdang bu nyi shu rtsa cig pa gcig khyer /",
    "NK126(cho)003:159": "rog po gnyis kho rang dang gsum gyis /",
    "NK126(cho)003:160": "ngam stag ra klu gang gi mkhar dape'u la /",
    "NK126(cho)003:161": "rked phug byas nas nang du phyin nas /",
    "NK126(cho)003:162": "brtson rdzi gnyis sngur pa ngur ngur 'dug nas /",
    "NK126(cho)003:163": "mgar bas slob dpon slob dpon byas pas /",
    "NK126(cho)003:164": "slob dpon gyi zhal nas /",
    "NK126(cho)003:165": "mgar ba phyir log /",
    "NK126(cho)003:166": "nga gdos lcags sbrag ma yod gsungs pas /",
    "NK126(cho)003:167": "mgar ba ma log ste /",
    "NK126(cho)003:168": "brtson rdzi gnyis kyi ske la gcod gri re re brgyab pas /",
    "NK126(cho)003:169": "ske ni skad med du rbad rbad song /",
    "NK126(cho)003:170": "de nas brtson rdzi gnyis kyi rkang pa la gcod gri re re brgyab pas /",
    "NK126(cho)003:171": "tshig khams gdub bu rbad rbad bcad do //",
    "NK126(cho)003:172": "de nas slob dpon gdos lcags bkrol nas slob dpon",
    "NK126(cho)003:173": "mgar bas khur nas skas la bab pas thar ro",
    "NK126(cho)003:174": "// der slob dpon gdos lcags kyi theb nas gshegs pa ma byung ba las /",
    "NK126(cho)003:175": "mgar ba ber brtses slob dpon khur nas bros pas /",
    "NK126(cho)003:176": "slob dpon dgyes te slob dpon gyi zhal nas /",
    "NK126(cho)003:177": "snod byo snod byo snod byo gsungs pas /",
    "NK126(cho)003:178": "slob dpon gyi thugs la mkhyen tshad chu dong nas",
    "NK126(cho)003:179": "dong du chu byos pa bzhin du mgar bas shes",
    "NK126(cho)003:180": "so // de ni mos gus kyi rtsol bsgrub drag po byas pas /",
    "NK126(cho)003:181": "las dang sgrib pa dag par byas nas /",
    "NK126(cho)003:182": "byin brlabs kyi bshad pa'o //",
    "NK126(cho)003:183": "de nas mgar ba'i chung ma sa tsa khyer rgod na re /",
    "NK126(cho)003:184": "slob dpon mi ma yin gyi skyobs par gyur pa la /",
    "NK126(cho)003:185": "de 'dra'i 'o brgyal ba dang /",
    "NK126(cho)003:186": "brtson du 'chor bar mchis pa la ci lags zhus pas /",
    "NK126(cho)003:187": "slob dpon gyi zhal nas /",
    "NK126(cho)003:188": "ngas bla ma mkhas pa gsum la chos zhus pas /",
    "NK126(cho)003:189": "da nga mkhas pa cig dang mnyam mo bsam pas /",
    "NK126(cho)003:190": "de shes bya'i sgrib par 'gyur ba yin /",
    "NK126(cho)003:191": "rang sems skye med rtogs pas /",
    "NK126(cho)003:192": "phyi ma la smin rgyu med pa min gsungs so //",
    "NK126(cho)003:193": "lha dpal gyi ye shes la /",
    "NK126(cho)003:194": "rgyu mtshan nyid kyi chos 'chad kyi yod pa la /",
    "NK126(cho)003:195": "slob dpon rnyag dz+ny+aa na ku ma ra 'o yug tu bzhud pa la /",
    "NK126(cho)003:196": "'o yug gi gnas pos btson du bzung ste /",
    "NK126(cho)003:197": "chos log mkhan yin zer nas dngos su bsgyur ro //",
    "NK126(cho)003:198": "des sog po lha dpal ye shes kyi thos nas /",
    "NK126(cho)003:199": "skra thog thog brag nas dug po gcig gyon /",
    "NK126(cho)003:200": "dig par bcos nas gnas su yan blongs kyin bsdad pas lags khong na re /",
    "NK126(cho)003:201": "khyod kyi ming ci yin bris pas /",
    "NK126(cho)003:202": "sna 'dzum mul mul byas nas /",
    "NK126(cho)003:203": "lags stabs ling ling las mid nas /",
    "NK126(cho)003:204": "nyams ni ra tsho /",
    "NK126(cho)003:205": "dug po ni hrul nas snang /",
    "NK126(cho)003:206": "sprang hrul po btag nas yod pa la dus nam zhig tsa na /",
    "NK126(cho)003:207": "btsun pa rang la chos ston song ba'i bar la /",
    "NK126(cho)003:208": "dong kha rlog ste /",
    "NK126(cho)003:209": "rgyu khur nas sros so //",
    "NK126(cho)003:210": "de nas gnyis kyi nas /",
    "NK126(cho)003:211": "gsang sngags ma h+aa yo ga bshad cing yod pa la /",
    "NK126(cho)003:212": "ru mdo na bzhugs kyin yod pa la /",
    "NK126(cho)003:213": "ru gnya' na ku tsi ring ring gsungs nas /",
    "NK126(cho)003:214": "lha dpal gyis ye shes kyis /",
    "NK126(cho)003:215": "lha ru phyin pas /",
    "NK126(cho)003:216": "sbrul chen po zhig gi ru'i mgul na bkris nas 'dug pa sbrul gyi mgo nas mar zos pas /",
    "NK126(cho)003:217": "phyed tsam zad tsa na ru rgyal nas 'dug pa de /",
    "NK126(cho)003:218": "song nas ci yin gsungs ste /",
    "NK126(cho)003:219": "dpal gyi ye shes kyis /",
    "NK126(cho)003:220": "ru'i mgul pa nas sbrul gyi dkris nas gda' bas /",
    "NK126(cho)003:221": "de la bdag gi sbrul mgo nas mar zos pas /",
    "NK126(cho)003:222": "sbrul phyed zad pas /",
    "NK126(cho)003:223": "ru rgyal song pas lags byas pas /",
    "NK126(cho)003:224": "de ltar thugs lan gsum gnyis so //",
    "NK126(cho)003:225": "de nas slob dpon gyis mgar ba beg rtses la dbang mchog bco brgyad bskur nas /",
    "NK126(cho)003:226": "bka' rgyud lung gsum man ngag gi bcud gtigs nas",
    "NK126(cho)003:227": "mtshan kyang sog po lha dpal gyis ye shes bya",
    "NK126(cho)003:228": "bar btags so // de nas slob dpon rnyag dz+ny+aa na ku ma ras /",
    "NK126(cho)003:229": "dgongs pa'i nyams zhal nas gsungs pa 'di skad do //",
    "NK126(cho)003:230": "a ti rang gis sems nyid 'di //",
    "NK126(cho)003:231": "brtsal bas ci rnyed mkha' ltar dag /",
    "NK126(cho)003:232": "bzhag pas mi sdod mkha' ltar 'char //",
    "NK126(cho)003:233": "rgyu 'bras ma grub ye sangs rgyas //",
    "NK126(cho)003:234": "rtsol zhing bsgrub pa'i nad dang bral //",
    "NK126(cho)003:235": "de ltar rtogs pa'i rnal 'byor pas //",
    "NK126(cho)003:236": "sangs rgyas zhes su brtags pa'o //",
    "NK126(cho)003:237": "zhes gsungs so //",
    "NK126(cho)003:238": "yang gsungs pa /",
    "NK126(cho)003:239": "gzhi la 'khrul pa ma rig med //",
    "NK126(cho)003:240": "thams cad byang chub sems su gsal //",
    "NK126(cho)003:241": "de phyir dug lnga byang chub sems yin pas //",
    "NK126(cho)003:242": "spang du med pa yid ches bya //",
    "NK126(cho)003:243": "zhes gsungs /",
    "NK126(cho)003:244": "yang gsungs pa /",
    "NK126(cho)003:245": "a ti rang gi sems nyid 'di //",
    "NK126(cho)003:246": "chos rnams kun gyi rtsa ba yin //",
    "NK126(cho)003:247": "gdod nas ma skyes mnyams pa nyid //",
    "NK126(cho)003:248": "ye shes lhun grub chen po yin //",
    "NK126(cho)003:249": "ces gsungs /",
    "NK126(cho)003:250": "de bas na chos dang chos min bya ba gnyis",
    "NK126(cho)003:251": "med lta ba dang lta byed bya ba gnyis med",
    "NK126(cho)003:252": "/ bsgom bya dang bsgom byed bya ba gnyis med /",
    "NK126(cho)003:253": "sangs rgyas pa dang ma rgyas pa bya ba gnyis med /",
    "NK126(cho)003:254": "de ni chos nyid mnyams pa nyid kyis sangs rgyas bya ba yin no //",
    "NK126(cho)003:255": "zhes sog po lha dpal gyis ye shes la rnyag dz+ny+aa na ku ma ras gdams pa'o //",
    "NK126(cho)003:256": "sog po lha dpal ye shes kyis /",
    "NK126(cho)003:257": "rnyag dz+ny+aa na ku ma ra la gser srang sum cu so drug phul nas /",
    "NK126(cho)003:258": "rkyang phyag lan stong du btsal lo //",
    "NK126(cho)003:259": "'dra 'bags chen mo las /",
    "NK126(cho)003:260": "rnyag dz+ny+aa na ku ma ra'i sog po lha dpal",
    "NK126(cho)003:261": "gyi ye shes la rdzogs pa chen po'i don gsungs",
    "NK126(cho)003:262": "pa'i skabs te dang po'o //",
    "NK126(cho)003:263": "de nas yang sog po lha dpal gyi ye shes kyis /",
    "NK126(cho)003:264": "dgongs pa'i don gsungs pa /",
    "NK126(cho)003:265": "snang srid thams cad chos kyi dbyings su gda' //",
    "NK126(cho)003:266": "'khor 'das thams cad chos kyi dbyings su gda' //",
    "NK126(cho)003:267": "snang srid 'khor 'das chos kyi klong du gda' //",
    "NK126(cho)003:268": "'di la su zhig yid ma ches //",
    "NK126(cho)003:269": "thar pa bde ba'i mun nag yin //",
    "NK126(cho)003:270": "bdag 'dra mgar ba dpal gyi ye shes kyis //",
    "NK126(cho)003:271": "rtsol med sems kyi me long 'dir //",
    "NK126(cho)003:272": "gcar gyi nyal bas las rnams zin //",
    "NK126(cho)003:273": "ces gsungs /",
    "NK126(cho)003:274": "de nas yang mgar ba'i chung ma sa tsa khyed rgod na re /",
    "NK126(cho)003:275": "mgar ba khyod la mi'i ske bcad pa'i sgrib pas mi sgrib bam byas pas /",
    "NK126(cho)003:276": "sog po dpal gyi ye shes na re /",
    "NK126(cho)003:277": "sems nyid nam mkha' lta bu la /",
    "NK126(cho)003:278": "srog med srog kyang bcad du med //",
    "NK126(cho)003:279": "srog kyang skyes bu'i log rtogs tsam zer bas mngon /",
    "NK126(cho)003:280": "nga ni skal pa grangs med 'khor ba yin //",
    "NK126(cho)003:281": "sdug bsngal las grol bar byed pa yi //",
    "NK126(cho)003:282": "bla ma nor bu rin chen lta bu'i sku dgra 'di //",
    "NK126(cho)003:283": "the tshom med pa'i sems kyi bsgral gyur na //",
    "NK126(cho)003:284": "the tshom med par 'khor ba'i sdug bsngal grol bar 'gyur //",
    "NK126(cho)003:285": "ces glang po che rabs 'bog kyi rgyud nas gsungs pas mngon //",
    "NK126(cho)003:286": "ces gsungs /",
    "NK126(cho)003:287": "yang mgar mo na re /",
    "NK126(cho)003:288": "'o na las rgyu 'bras mi bden nam byas pas /",
    "NK126(cho)003:289": "sog po dpal gyi ye shes na re /",
    "NK126(cho)003:290": "skye med mkha' ltar dag pa'i sems nyid la //",
    "NK126(cho)003:291": "las yang med la rnam smin med //",
    "NK126(cho)003:292": "ci ste rang byung ye shes yin //",
    "NK126(cho)003:293": "mtshon du med pa'i chos nyid la //",
    "NK126(cho)003:294": "sgrib pa med par skrag pa med //",
    "NK126(cho)003:295": "ces gsungs so //",
    "NK126(cho)003:296": "yang mgar ba mo na re /",
    "NK126(cho)003:297": "sgrib pa med ces byas pas ma gol lam zhes byas pas /",
    "NK126(cho)003:298": "sog po dpal gyi ye shes na re /",
    "NK126(cho)003:299": "a ti sems nyid rtogs pa yis /",
    "NK126(cho)003:300": "dge sdig yid la mi byed gol sgrib med //",
    "NK126(cho)003:301": "byung tshor rjes su ma 'brang pas //",
    "NK126(cho)003:302": "'jig rten phal par nga mi gol //",
    "NK126(cho)003:303": "yod med yul du ma bsgom pas //",
    "NK126(cho)003:304": "rtag chad mthar ni nga mi gol //",
    "NK126(cho)003:305": "shes rab zab mo'i don gzigs pas //",
    "NK126(cho)003:306": "lung du ma bstan nga mi gol //",
    "NK126(cho)003:307": "zhi gnas ro la ma chags pas //",
    "NK126(cho)003:308": "bsam gtan bzhi por nga mi gol //",
    "NK126(cho)003:309": "sgo lnga'i rnam shes ma bkags pas //",
    "NK126(cho)003:310": "'du shes med par nga mi gol //",
    "NK126(cho)003:311": "rnam rtog ma spang ye grol bas //",
    "NK126(cho)003:312": "nyan thos 'gogs par nga mi gol //",
    "NK126(cho)003:313": "'dzin rtog bkar pa'i stong bsgom ma byas pas //",
    "NK126(cho)003:314": "rang sangs rgyas su nga mi gol //",
    "NK126(cho)003:315": "rang rig gsal ba phyogs cig ma bsgom pas //",
    "NK126(cho)003:316": "sems tsam bar ni nga mi gol //",
    "NK126(cho)003:317": "mtshan ma stong par ma bsgom pas //",
    "NK126(cho)003:318": "dbu ma gnyis su nga mi gol //",
    "NK126(cho)003:319": "thabs kyi bde ba ma bsgom pas //",
    "NK126(cho)003:320": "chags pa'i lam du nga mi gol //",
    "NK126(cho)003:321": "rgyu 'bras chos la ma ltos pas //",
    "NK126(cho)003:322": "'dus byas chos su nga mi gol //",
    "NK126(cho)003:323": "dge sdig re dogs rtsol med pas //",
    "NK126(cho)003:324": "las kyi dbang du nga mi gol //",
    "NK126(cho)003:325": "sems la bden pa'i yul med pas //",
    "NK126(cho)003:326": "'phra ba'i lam du nga mi gol //",
    "NK126(cho)003:327": "lam lnga rim gyis ma sbyangs pas //",
    "NK126(cho)003:328": "sa lam bsgrod par nga mi gol //",
    "NK126(cho)003:329": "dag pa'i lha ni ma bsgom pas //",
    "NK126(cho)003:330": "kri ya'i theg par nga mi gol //",
    "NK126(cho)003:331": "lta spyod gnyis su ma bsgom pas //",
    "NK126(cho)003:332": "u pa ya ni nga mi gol //",
    "NK126(cho)003:333": "byang chub sems lnga ma bsgom pas //",
    "NK126(cho)003:334": "yo ga'i theg par nga mi gol //",
    "NK126(cho)003:335": "rnam rtog gnas 'gyur ma bsgom pas //",
    "NK126(cho)003:336": "ma h+aa yo gar nga mi gol //",
    "NK126(cho)003:337": "dmigs su med 'jog yid med pas //",
    "NK126(cho)003:338": "a nu yo gar nga mi gol //",
    "NK126(cho)003:339": "sems nyid mtshon du med pa yi //",
    "NK126(cho)003:340": "mtshan ma'i chos su nga mi gol //",
    "NK126(cho)003:341": "phyi nang brtul shugs ma bsgom pas //",
    "NK126(cho)003:342": "blang dor spyod par nga mi gol //",
    "NK126(cho)003:343": "gnyis med don la ma bsgom pas //",
    "NK126(cho)003:344": "mtha' zhan lta bar nga mi gol //",
    "NK126(cho)003:345": "sems nyid la ni mi rtsol bas //",
    "NK126(cho)003:346": "mnyams pa nyid la nga mi gol //",
    "NK126(cho)003:347": "bya ba med pa'i don rtogs pas //",
    "NK126(cho)003:348": "sgrib pa rnam bzhi nga la med //",
    "NK126(cho)003:349": "snang ba mi 'gags rang byung la //",
    "NK126(cho)003:350": "zhen pa med pa'i ye shes yin //",
    "NK126(cho)003:351": "chos nyid 'bras bu ye rdzogs pas //",
    "NK126(cho)003:352": "re dogs gnyis bral blang dor med //",
    "NK126(cho)003:353": "sa med sa bcu ma bsgrod cig /",
    "NK126(cho)003:354": "lam med lam lnga ma bsgrod cig /",
    "NK126(cho)003:355": "sgrib med sgrib gnyis ma sbyangs cig /",
    "NK126(cho)003:356": "tshogs med tshogs gnyis ma bsags cig /",
    "NK126(cho)003:357": "rdo rje 'dzin dang stug po bkod //",
    "NK126(cho)003:358": "rdo rje 'chang dang kun tu bzang //",
    "NK126(cho)003:359": "thig le nyag cig don rtogs nas //",
    "NK126(cho)003:360": "ci bzhin pa nyid sa mchog ste //",
    "NK126(cho)003:361": "rim par bgrod du ga la yod //",
    "NK126(cho)003:362": "chos kun rang bzhin med pa nyid //",
    "NK126(cho)003:363": "mya ngan 'das zhes de la bya //",
    "NK126(cho)003:364": "zhes gsungs /",
    "NK126(cho)003:365": "yang 'gar mo na re /",
    "NK126(cho)003:366": "khyod la de lta bu'i gdams pa 'dog na /",
    "NK126(cho)003:367": "bdag la shi brgyag cig mdzub tshugs su zhu byas pas /",
    "NK126(cho)003:368": "sog po dpal gyi ye shes na re 'di skad gsungs /",
    "NK126(cho)003:369": "sems nyid ye nas sangs rgyas la //",
    "NK126(cho)003:370": "su yi mkhas kyang bcos su med //",
    "NK126(cho)003:371": "re dogs mtshams med lnga yis sdig pas kyang //",
    "NK126(cho)003:372": "sems nyid dngos po'i mtshan mar 'gro mi srid //",
    "NK126(cho)003:373": "bskal pa'i bsgom bsgrub 'bad rtsol gyis //",
    "NK126(cho)003:374": "sems nyid mtshan ma'i dngos por grol mi srid //",
    "NK126(cho)003:375": "ci phyir mkha' ltar dag pa'i phyir //",
    "NK126(cho)003:376": "rang gis gzung 'dzin re dogs 'khrul pa yin //",
    "NK126(cho)003:377": "srin bu kha chus gtum pa 'dra //",
    "NK126(cho)003:378": "re dogs med par mnyams pa'i don la 'dug /",
    "NK126(cho)003:379": "ces gsungs pas /",
    "NK126(cho)003:380": "yang mgar mo na re /",
    "NK126(cho)003:381": "ngan song gis gnas bya ba ru rang dbang med",
    "NK126(cho)003:382": "par las kyi rlung bya bas khyer nas 'gro zer",
    "NK126(cho)003:383": "na / de bden nam mi bden lags byas pas /",
    "NK126(cho)003:384": "yang lha dpal gyi ye shes na re 'di skad gsungs /",
    "NK126(cho)003:385": "mgar mo /",
    "NK126(cho)003:386": "las kyi rlung bya ba /",
    "NK126(cho)003:387": "rang sems 'khrul pa la zer ba yin /",
    "NK126(cho)003:388": "rang gi rang rlung la ma bskur ba las /",
    "NK126(cho)003:389": "gzhan du yang ngan song la khrid mkhan med /",
    "NK126(cho)003:390": "sems la rgyu med /",
    "NK126(cho)003:391": "rkyen med /",
    "NK126(cho)003:392": "dngos po med /",
    "NK126(cho)003:393": "kha dog med /",
    "NK126(cho)003:394": "dbyibs med /",
    "NK126(cho)003:395": "rigs med /",
    "NK126(cho)003:396": "mtha' med /",
    "NK126(cho)003:397": "dbus med /",
    "NK126(cho)003:398": "ci yang med pa la /",
    "NK126(cho)003:399": "snang ba sna tshogs su dran pas /",
    "NK126(cho)003:400": "wa la la rgyas pa la /",
    "NK126(cho)003:401": "'di yin /",
    "NK126(cho)003:402": "'di na 'dug /",
    "NK126(cho)003:403": "bya ba sus kyang ma shes /",
    "NK126(cho)003:404": "mi shes /",
    "NK126(cho)003:405": "ma mthong /",
    "NK126(cho)003:406": "mi mthong ba 'di ka rang sangs rgyas yin gsungs pas /",
    "NK126(cho)003:407": "yang 'gar mo na re /",
    "NK126(cho)003:408": "dmyal srung bya ba gcig gis rang dbang med par khrid nas ngan song du 'gro zer nas /",
    "NK126(cho)003:409": "sngar phan chad 'jigs pa la /",
    "NK126(cho)003:410": "'tsher lags byas pas /",
    "NK126(cho)003:411": "yang lha dpal gyi ye shes na re 'di skad gsungs /",
    "NK126(cho)003:412": "skye med mkha' ltar dag pa'i sems nyid las //",
    "NK126(cho)003:413": "sus kyang ma mthong mthong ba med par bsgrib tu med //",
    "NK126(cho)003:414": "brdung brtsogs dang brtso bsreg gang la byed //",
    "NK126(cho)003:415": "'khor 'das thams cad rang sems skye med du ma rtogs pas len /",
    "NK126(cho)003:416": "mgar mo skye med sems la ltos la /",
    "NK126(cho)003:417": "blo la rtsol bsgrub med par zhog /",
    "NK126(cho)003:418": "ces gdams pas sa tsa khyo rgod kyang skye med kyi don rtogs nas /",
    "NK126(cho)003:419": "phyir mi ldog par sangs rgyas so //",
    "NK126(cho)003:420": "'dra 'bag chen mo las /",
    "NK126(cho)003:421": "sog po lha dpal gyi sems kyi rtogs pa'i nyams bshad pa'i skabs te gnyis pa'o //",
    "NK126(cho)003:422": "gnub sangs rgyas ye shes rin po che ni /",
    "NK126(cho)003:423": "yul dbus kyi sgrag pa /",
    "NK126(cho)003:424": "yab gnub lha bzang legs pa dang /",
    "NK126(cho)003:425": "yum lcags za /",
    "NK126(cho)003:426": "lcags mo'i sras yin te /",
    "NK126(cho)003:427": "gnub sangs rgyas ye shes rin po che bya ba'i rgyu mtshan kyang /",
    "NK126(cho)003:428": "dang po bal po ba su d+ha ra la chos gsan du gshegs pa'i dus su lam khar /",
    "NK126(cho)003:429": "nam mkha' la phyag na rdo rje'i sku /",
    "NK126(cho)003:430": "mi ring sngon po gcig tu bstan nas /",
    "NK126(cho)003:431": "khyod kyi rus pa ni gnub yin /",
    "NK126(cho)003:432": "ming ni ye shes yin /",
    "NK126(cho)003:433": "dgongs pa ni sangs rgyas dang mnyams /",
    "NK126(cho)003:434": "sems can gyi don yid bzhin gyi nor bu rin po che ltar mdzad pas /",
    "NK126(cho)003:435": "khyod kyi ming ni gnub sangs rgyas ye shes rin po che bya bar thog shig /",
    "NK126(cho)003:436": "gsungs nas phyag tu gser gyi rdo rje gcig gtad do //",
    "NK126(cho)003:437": "de lta bu'i yid bzhin gyi nor bu rin po",
    "NK126(cho)003:438": "che lta bu sa bzhi pa'i byang chub sems dpa'",
    "NK126(cho)003:439": "des / rtogs pa'i don gsungs pa 'di lta ste /",
    "NK126(cho)003:440": "sems can ma rig nad gdung gsal ba'i phyir //",
    "NK126(cho)003:441": "chos rnams ngo bo gcig tu bstan pa'i don //",
    "NK126(cho)003:442": "sngon tshe gang nas bsgrub pa'i las can la //",
    "NK126(cho)003:443": "rgyud lung man ngag gsum gyi don 'di ltar bshad par bya //",
    "NK126(cho)003:444": "gsung nas 'di gsungs so //",
    "NK126(cho)003:445": "lta bsgom spyod 'bras bzhi po don gcig ste /",
    "NK126(cho)003:446": "dper na gleng gzhi gling phran gzha' tshon kun //",
    "NK126(cho)003:447": "dbyibs dang kha dog mi 'dra sna tshogs kyang //",
    "NK126(cho)003:448": "nam mkha'i ngang du ro gcig bye brag med //",
    "NK126(cho)003:449": "de bzhin lta bsgom spyod 'bras la sogs ni //",
    "NK126(cho)003:450": "tha snyad ci rnyed spros kyang ngo bo gcig las med //",
    "NK126(cho)003:451": "de nyid rang sems nyid las gzhan ma yin //",
    "NK126(cho)003:452": "de phyir bdag gi chos rnams rang rig nyid du rtogs //",
    "NK126(cho)003:453": "gcig las mi 'gal nges pa'i don //",
    "NK126(cho)003:454": "yod med dbu ma'i sgro bskur med pa ni //",
    "NK126(cho)003:455": "sems nyid rang byung ye shes don ston pas //",
    "NK126(cho)003:456": "ci spyad byang chub sems kyi ngang du gsal //",
    "NK126(cho)003:457": "gsal tsam nyid na zhan chags gang yang med //",
    "NK126(cho)003:458": "dper na nam mkha' rlung po gang la chags med ltar //",
    "NK126(cho)003:459": "rnal 'byor 'khor 'das gnyis la chags pa med pa yin //",
    "NK126(cho)003:460": "de phyir thog ma med nas rang sems ye nas chos kyi sku //",
    "NK126(cho)003:461": "'gro don rnam snang ci spyod khyad par can gyi don dam kun bzang nyid //",
    "NK126(cho)003:462": "dbyer med lhun grub chen po'i sku //",
    "NK126(cho)003:463": "phrin las rnam bzhi dgag bsgrub med pa yin //",
    "NK126(cho)003:464": "ces gsungs so //",
    "NK126(cho)003:465": "yang gnub sangs rgyas ye shes rin po ches /",
    "NK126(cho)003:466": "theg pa 'og ma zil gyis gnon pa'i phyir lta ba'i gyad tshig bcu pa 'di ltar gsungs so //",
    "NK126(cho)003:467": "stag mo kha gdong gi dgongs pa /",
    "NK126(cho)003:468": "khams gsum zas kyi nga mi 'drang //",
    "NK126(cho)003:469": "lhag ma med par zos pas da lta lto bde tsam //",
    "NK126(cho)003:470": "da ni lhag ma med par yongs su rdzogs //",
    "NK126(cho)003:471": "zhes pa'i don +thii /",
    "NK126(cho)003:472": "ri rgyal rtse nas gnon pa'i dgongs pa //",
    "NK126(cho)003:473": "sa lam bsgrod pas nga yis sar ma phyin //",
    "NK126(cho)003:474": "ma bsgrod gam pa gang gi srid gsum gnon //",
    "NK126(cho)003:475": "de ni gang nas gang du tshangs pa'i lam //",
    "NK126(cho)003:476": "bya bral chos dang mthun pa la //",
    "NK126(cho)003:477": "lam med lam du zhugs pa'i nad che ba'o //",
    "NK126(cho)003:478": "zhes pa rdzogs pa chen po sa gcig pa'i don +thii /",
    "NK126(cho)003:479": "chu srin kha gdong kyi dgongs pa /",
    "NK126(cho)003:480": "mi ro bye ru lto khyur mid 'gro dus med /",
    "NK126(cho)003:481": "chu srin kha gdong khyur mid byas pas lto bde tsam /",
    "NK126(cho)003:482": "brgyad khri bzhi stong theg pa'i grangs kyi skye med don ma mthong /",
    "NK126(cho)003:483": "a ti rtsol med mthong bas skye ba med pa'i de nyid do //",
    "NK126(cho)003:484": "de ni rgyu dang 'bras bu'i ming 'dogs shing /",
    "NK126(cho)003:485": "dge sdig gnyis ka rnam par sel /",
    "NK126(cho)003:486": "ces pa'i don +thii /",
    "NK126(cho)003:487": "me long g.ya' dag gi dgongs pa /",
    "NK126(cho)003:488": "phyi nang yul la ltas pa ngam tshim /",
    "NK126(cho)003:489": "phyi nang med par ltas pas dar cig nga yi dbang po tshim /",
    "NK126(cho)003:490": "de ni phyi nang gnyis ka med pa'i phyi nyid ni //",
    "NK126(cho)003:491": "ces pa'i don +thii /",
    "NK126(cho)003:492": "mkha' la klong yangs kyi dgongs pa /",
    "NK126(cho)003:493": "sa rdo brtsegs pa'i khang par nga ma shong //",
    "NK126(cho)003:494": "kun bzang yangs pa'i khang par da bzod brkyang bskum shong //",
    "NK126(cho)003:495": "de ni kun bzang yangs pa chos kyis dbyings //",
    "NK126(cho)003:496": "zhes pa'i don +thii /",
    "NK126(cho)003:497": "khams gsum yongs sgrol gyi dgongs pa /",
    "NK126(cho)003:498": "lce'i dbang pos smras pas nga yi gsung ma rdzogs //",
    "NK126(cho)003:499": "snod bcud sgra skad sna tshogs kyi nga yi gsung yang rdzogs /",
    "NK126(cho)003:500": "de ni tshig med tshig dang bral bas rgyal ba'i gsung /",
    "NK126(cho)003:501": "de bzhin lce yi dbang pos kyang /",
    "NK126(cho)003:502": "de la brjod du rdul tsam med /",
    "NK126(cho)003:503": "ces pa'i don +thii /",
    "NK126(cho)003:504": "za 'og ber khyim gyi dgongs pa /",
    "NK126(cho)003:505": "rin chen sna tshogs kyi brgyan yang de yis nga yis rgyan ma rdzogs //",
    "NK126(cho)003:506": "phyi nang snang srid bkod pa nga yi rgyan rnams rdzogs //",
    "NK126(cho)003:507": "de ni kun spyod yon tan rnam lnga yang //",
    "NK126(cho)003:508": "chos kyi dbyings kyi rgyan ces gsungs //",
    "NK126(cho)003:509": "zhes pa'i don +thii /",
    "NK126(cho)003:510": "rang byung lhun grub kyi dgongs pa /",
    "NK126(cho)003:511": "mngon sum rjes dpag nyid kyi gzhal yas 'dir /",
    "NK126(cho)003:512": "gti mug 'bras bu'i rang bzhin /",
    "NK126(cho)003:513": "dmigs pa gsum gyis rig pa'i gzhung bkod de /",
    "NK126(cho)003:514": "dgag bsgrub blang dor byas kyang rang sems ma rtogs gol sar ltung /",
    "NK126(cho)003:515": "slar la rtsol bsgrub a ti bsgribs te nga rgyal dug lnga rgyas /",
    "NK126(cho)003:516": "gzung 'dzin mtshan ma'i mtha' la zin /",
    "NK126(cho)003:517": "de ni lam med lam log srid pa'i 'khor bar 'khyams /",
    "NK126(cho)003:518": "ci ste lam la bsgrod gyur na //",
    "NK126(cho)003:519": "nam mkha'i mtha' la thug pa med //",
    "NK126(cho)003:520": "ces pa'i don +thii /",
    "NK126(cho)003:521": "mi zad gter chen lta bu'i dgongs pa la //",
    "NK126(cho)003:522": "nga ni chos kyi dbang phyug po //",
    "NK126(cho)003:523": "med pa zad mi shes pa'i mdzod nang nas //",
    "NK126(cho)003:524": "yid bzhin nor bu lta bu'i gter chen 'chang //",
    "NK126(cho)003:525": "de ni bdud rtsi chen po'i rang bzhin las //",
    "NK126(cho)003:526": "bza' ba'i thabs la rag pa med //",
    "NK126(cho)003:527": "ces pa'i don +thii /",
    "NK126(cho)003:528": "nor bu rdul bral gyi dgongs pa /",
    "NK126(cho)003:529": "snang srid chos sku ma bcos pa /",
    "NK126(cho)003:530": "ma rtogs snang tshul bcu bdun snang /",
    "NK126(cho)003:531": "a nu man chad snang tshul bcu bdun ni /",
    "NK126(cho)003:532": "rigs drug gi lam drug /",
    "NK126(cho)003:533": "mu stegs rtag chad gnyis kyi lam gnyis /",
    "NK126(cho)003:534": "theg pa rim dgu rnams yin no //",
    "NK126(cho)003:535": "brgyad kyi ma mthong chos sku rin po che //",
    "NK126(cho)003:536": "shin tu rnal 'byor nga yi mthong //",
    "NK126(cho)003:537": "de ni ngo mtshar mthong ba ma dmigs ngo mtshar mthong ba'i dmigs //",
    "NK126(cho)003:538": "de phyir thams cad mkhyen pa'i spyan ces de la bya //",
    "NK126(cho)003:539": "ces pa'i don no +thii /",
    "NK126(cho)003:540": "'dra 'bags chen mo las /",
    "NK126(cho)003:541": "gnub sangs rgyas ye shes rin po che'i rtogs pa'i don gsungs pa'i skabs ste gsum pa'o //",
    "NK126(cho)003:542": "de nas gnub sangs rgyas ye shes rin po che /",
    "NK126(cho)003:543": "shel brag na dal bar bzhugs pa'i dus su /",
    "NK126(cho)003:544": "dus rgyun du gzim nas bzhugs pa la /",
    "NK126(cho)003:545": "rgen mo skyo tsha bya ba na re /",
    "NK126(cho)003:546": "slob dpon dge sbyor chos spyod mi mdzad par dus",
    "NK126(cho)003:547": "rgyun du gzim shing rnal log pa ci lags zhus",
    "NK126(cho)003:548": "pas / slob dpon gyi zhal nas /",
    "NK126(cho)003:549": "nga chos nyid kyi klong du gnyid log pa yin gsungs so //",
    "NK126(cho)003:550": "der rgen mo skyo tshas slob dpon la /",
    "NK126(cho)003:551": "'o na de 'dra'i gdams ngag cig zhu 'tshal zhus pa las /",
    "NK126(cho)003:552": "slob dpon gyi zhal nas /",
    "NK126(cho)003:553": "khyod rang gi gdams ngag gi klong na 'dug pa /",
    "NK126(cho)003:554": "nga la zhu ci dgos gsungs pas /",
    "NK126(cho)003:555": "rgen mo skyo tshas /",
    "NK126(cho)003:556": "de ltar bdag gis ma rtogs par lags pas /",
    "NK126(cho)003:557": "gdams ngag gcig zhu 'tshal byas pas /",
    "NK126(cho)003:558": "slob dpon gyi zhal nas /",
    "NK126(cho)003:559": "rgen mo bden /",
    "NK126(cho)003:560": "mig gi mig mi mthong ba dang 'dra gsungs so //",
    "NK126(cho)003:561": "slob dpon gyi thog phab car phog tu rgen mo la gsungs pa /",
    "NK126(cho)003:562": "mig gi gzugs mthong ba dang /",
    "NK126(cho)003:563": "snas dri tshor ba dang /",
    "NK126(cho)003:564": "ces myong ba dang /",
    "NK126(cho)003:565": "lus kyi reg bya tshor ba dang /",
    "NK126(cho)003:566": "rna bas sgra thos pa'i dus su /",
    "NK126(cho)003:567": "mi dgag /",
    "NK126(cho)003:568": "mi blang /",
    "NK126(cho)003:569": "mi spro /",
    "NK126(cho)003:570": "mi bsdu /",
    "NK126(cho)003:571": "rang lugs su bzhags /",
    "NK126(cho)003:572": "'o na spro bsdu byas kyang mi lto /",
    "NK126(cho)003:573": "rang lugs kyi thig le las ma 'das /",
    "NK126(cho)003:574": "'das kyang mi lto /",
    "NK126(cho)003:575": "chos nyid 'jig go //",
    "NK126(cho)003:576": "thig le'i matsho'am /",
    "NK126(cho)003:577": "ye shes la re'am /",
    "NK126(cho)003:578": "ci smras ci dran /",
    "NK126(cho)003:579": "ci byas thams cad byang chub sems thig le nyag cig las 'da' ye /",
    "NK126(cho)003:580": "thig le la phyogs cha yod dam /",
    "NK126(cho)003:581": "ye shes zang thal du mi 'dug gam /",
    "NK126(cho)003:582": "des na phyad pa chen po /",
    "NK126(cho)003:583": "yan pa chen po /",
    "NK126(cho)003:584": "had pa chen po /",
    "NK126(cho)003:585": "gzhi bzhag chen po la 'di ltar yin /",
    "NK126(cho)003:586": "ci ltar min pa ci 'dug go //",
    "NK126(cho)003:587": "phyogs med rgya yan chen po la /",
    "NK126(cho)003:588": "yin min bya yang lto lags so //",
    "NK126(cho)003:589": "rnam cig tu bsgom ma bsgom ci mchis /",
    "NK126(cho)003:590": "rtogs ma rtogs ci yod /",
    "NK126(cho)003:591": "bdag gzhan thig le nyag cig tu bsal bas chog mod /",
    "NK126(cho)003:592": "ces gdams so //",
    "NK126(cho)003:593": "rgen mo skyo tshas /",
    "NK126(cho)003:594": "slob dpon sangs rgyas ye shes rin po che la rtogs pa phul ba /",
    "NK126(cho)003:595": "bdag gzhan gnyis ni mnyam pa'i ngang /",
    "NK126(cho)003:596": "gnyis su 'gyur yang sems la g.yos pa med /",
    "NK126(cho)003:597": "e ma ci rtogs thig le mthong ba med pa'i mthong ba cig /",
    "NK126(cho)003:598": "gzhan gyis rtogs snyams bdag mi bgyid /",
    "NK126(cho)003:599": "ces zer nas slob dpon la brkyang phyag lan stong du 'tshal lo //",
    "NK126(cho)003:600": "der slob dpon sangs rgyas ye shes rin po che dgyes nas 'di skad gsungs so //",
    "NK126(cho)003:601": "rgen mo khyod ni ye shes sgron ma zhig 'dug go //",
    "NK126(cho)003:602": "gsungs so //",
    "NK126(cho)003:603": "ru sangs rgyas dbus gtsang na byon pa'i lo rgyus ni /",
    "NK126(cho)003:604": "khengs log gi 'khrugs pa'i dbus nas bston nas /",
    "NK126(cho)003:605": "snyen mo bya mkhar du byon no //",
    "NK126(cho)003:606": "de nas bton nas /",
    "NK126(cho)003:607": "stag mkhar skya mor byon /",
    "NK126(cho)003:608": "sras lnga yod pa'i tshig cig bsad skad /",
    "NK126(cho)003:609": "de nas sras kyi mgo mthu khud du bcug nas bshags pa mdzad /",
    "NK126(cho)003:610": "bu kun la 'khrug pa ma byed byas pas nyams su ma 'dod nas /",
    "NK126(cho)003:611": "des mi zab pa rnams /",
    "NK126(cho)003:612": "rang gi rdzang lhud mo la gter du sbas /",
    "NK126(cho)003:613": "zab pa rnams stag sgro gzig sgror bcug nas /",
    "NK126(cho)003:614": "bang bu ga ba zhig la bkal nas /",
    "NK126(cho)003:615": "la btsas rtsa nas yar byon pas /",
    "NK126(cho)003:616": "lcag rkang bu dkar /",
    "NK126(cho)003:617": "g.yas ban ma bon zhing rmo ba'i gan du phyin nas ngal bsos pas /",
    "NK126(cho)003:618": "ban ma bon gyi jo bo gang nas 'ong byas nas /",
    "NK126(cho)003:619": "nga dbus yul rang nas 'ong gsungs /",
    "NK126(cho)003:620": "gnub sangs rgyas ye shes bya ba sgra chen de ngo shes sam byas pas /",
    "NK126(cho)003:621": "de ka nga yin gsungs /",
    "NK126(cho)003:622": "gar gshegs gnas pas /",
    "NK126(cho)003:623": "lo rgyus gang ltar gsungs /",
    "NK126(cho)003:624": "zla ba 'ga' bdag gis chos ston drang gi bzhugs gnas pas /",
    "NK126(cho)003:625": "gar skyid pha yul yin bsdad gsungs nas /",
    "NK126(cho)003:626": "bya lung gi brtag gi dben par bzhugs so //",
    "NK126(cho)003:627": "de'i dus su /",
    "NK126(cho)003:628": "yon tan rgya mtsho la ma gshin bshad /",
    "NK126(cho)003:629": "so la sgyu 'phrul sde brgyad dang /",
    "NK126(cho)003:630": "sems phyogs bsgrub pa rnam gsum bshad /",
    "NK126(cho)003:631": "sru legs pa'i sgron ma la bdud rtsi bshad /",
    "NK126(cho)003:632": "pa gor la sems phyogs dkar po bshad /",
    "NK126(cho)003:633": "gnubs kyi ru'i 'bul ba /",
    "NK126(cho)003:634": "snye nams na mar tshol du phyin pa'i dus su /",
    "NK126(cho)003:635": "ru bsnyung nad kyis thebs nas bkar shog rgya bo che /",
    "NK126(cho)003:636": "rdzong 'phrang sgo nag gi skor /",
    "NK126(cho)003:637": "ma gshin bcug pa'i po ti /",
    "NK126(cho)003:638": "bse las byas pa la /",
    "NK126(cho)003:639": "dngul gyi spar khab tu bcug pa zhig gnub rje 'bangs kyi kha lo bsgyur bas /",
    "NK126(cho)003:640": "mthu 'di dgos snyoms nas so ye shes dbang phyug la gtad nas /",
    "NK126(cho)003:641": "khyod kyis 'di la ma blta bar yon tan rgya mtsho kho la gtod gsungs /",
    "NK126(cho)003:642": "lo brgyad cu rtsa gnyis la sku drongs te /",
    "NK126(cho)003:643": "spur rang gi yul du spyan 'dren pa la /",
    "NK126(cho)003:644": "nam mkha' bya bye'u mang po 'dus nas /",
    "NK126(cho)003:645": "spur la bsil bsgrib byas nas 'bu tsho stong du bskyal /",
    "NK126(cho)003:646": "thab stag gi bya bye'u g.yung du bskyal /",
    "NK126(cho)003:647": "spur sbyongs bas bya bye'u tsho gyes so //",
    "NK126(cho)003:648": "'dra 'bags chen mo las /",
    "NK126(cho)003:649": "gnub sangs rgyas ye shes rin po ches /",
    "NK126(cho)003:650": "rgan mo skye tsha la shel brag tu rgan mo mdzub tshugs su gsungs pa'i skabs te bzhi pa'o //",
    "NK126(cho)003:651": "khu lung yon tan rgya mtsho'i zhal nas 'di skad gsungs /",
    "NK126(cho)003:652": "sems ni rgyu las ma byung /",
    "NK126(cho)003:653": "mkhas kyang mtshon du med /",
    "NK126(cho)003:654": "rkyen gyis mi 'gyur nam mkha'i ngo bo 'dra /",
    "NK126(cho)003:655": "bya brtsal med do ye nas sangs rgyas yin /",
    "NK126(cho)003:656": "ces gsungs so //",
    "NK126(cho)003:657": "gnub pad+ma dbang rgyal gyis zhal nas 'di skad gsungs /",
    "NK126(cho)003:658": "sems la rang bzhin med pa skye med chos kyi sku //",
    "NK126(cho)003:659": "sems ni cir yang snang ba thugs rje sprul pa'i sku //",
    "NK126(cho)003:660": "sems ni snang stong dbyer med longs spyod rdzogs pa'i sku //",
    "NK126(cho)003:661": "sems ni gang shar byas kyang sku gsum lhun gyis grub /",
    "NK126(cho)003:662": "ci ltar bsam yang bade'o chos nyid klong du bde //",
    "NK126(cho)003:663": "zhes gsungs pa /",
    "NK126(cho)003:664": "pa gor blon chen 'phags kyi zhal nas 'di skad gsungs /",
    "NK126(cho)003:665": "sems ni cis kyang mtshon du ma btub chos kyi sku //",
    "NK126(cho)003:666": "dran rig cir yang snang ba thugs rje sprul pa'i sku //",
    "NK126(cho)003:667": "mtshon du med pa'i dran rig 'di //",
    "NK126(cho)003:668": "longs spyod rdzogs pa'i sku zhes bya //",
    "NK126(cho)003:669": "dgag bsgrub med pa gang ltar khyer yang bde //",
    "NK126(cho)003:670": "re dogs med pas 'khor bar thar nas gda' //",
    "NK126(cho)003:671": "ces gsungs so //",
    "NK126(cho)003:672": "sru legs pa'i sgron ma'i zhal nas 'di skad gsungs /",
    "NK126(cho)003:673": "skye ba med pas 'khor bar skyes kyang bde /",
    "NK126(cho)003:674": "'gags pa med pas bsgom du byas kyang bde /",
    "NK126(cho)003:675": "lhun grub chen po 'dug pas re dogs kyang bde /",
    "NK126(cho)003:676": "bya bral chen por 'dug pas bya byed byas kyang bde /",
    "NK126(cho)003:677": "ye nas sangs rgyas su 'dug pas bsgom bsgrub ma byas kyang bde /",
    "NK126(cho)003:678": "a ti rang sems rtogs na gang ltar byas kyang bde /",
    "NK126(cho)003:679": "zhes gsungs so //",
    "NK126(cho)003:680": "yang gsungs pas /",
    "NK126(cho)003:681": "skal ldan kun kyang chos sku ma tshol rang sems byar med tshol /",
    "NK126(cho)003:682": "sprul sku ma blta rang sems 'gyur byed dran pa ltos /",
    "NK126(cho)003:683": "longs sku ma blta rang sems lhun grub ltos /",
    "NK126(cho)003:684": "a ti rang sems mthong bas sangs rgyas kun gyi mchog /",
    "NK126(cho)003:685": "ces gsungs so //",
    "NK126(cho)003:686": "so ye shes dbang phyug zhal nas 'di skad gsungs phyogs cig ma lhung /",
    "NK126(cho)003:687": "rang gi sems nyid rang byung ye shes chen po yin /",
    "NK126(cho)003:688": "'di ni sangs rgyas kun gyi mchog /'di ni cis",
    "NK126(cho)003:689": "kyang ma bsgrubs lam chen kun gyi mchog /'di ni",
    "NK126(cho)003:690": "lta bas mi mthong shes mi nus /",
    "NK126(cho)003:691": "rtogs pas yang ni shin tu dka'/",
    "NK126(cho)003:692": "dbang po phra ba'i theg dman gyis //",
    "NK126(cho)003:693": "rdzogs pa'i sangs rgyas thob 'dod de //",
    "NK126(cho)003:694": "sems can sangs rgyas yin par ma shes pas //",
    "NK126(cho)003:695": "bla med sangs rgyas rnyed pa shin du dka' //",
    "NK126(cho)003:696": "a ti rang sems rtogs pa sangs rgyas kun gyi mchog /",
    "NK126(cho)003:697": "de la sangs rgyas gzhan las ma tshol cig /",
    "NK126(cho)003:698": "ces gsungs so //",
    "NK126(cho)003:699": "dan yon tan mchog gi zhal nas 'di skad gsungs /",
    "NK126(cho)003:700": "a ti rang sems de nyid mi g.yo nam mkha' 'dra /",
    "NK126(cho)003:701": "g.yo rdul tha snyad ci snyed pa //",
    "NK126(cho)003:702": "mi rtog ye shes rgya mtsho che //",
    "NK126(cho)003:703": "'di ni rang byung lhun grub dkyil 'khor yin //",
    "NK126(cho)003:704": "'bad rtsol bya rgyu ngas ma rnyed //",
    "NK126(cho)003:705": "gsungs so //",
    "NK126(cho)003:706": "yang gsungs so //",
    "NK126(cho)003:707": "snang srid 'khor ba kha brgyud kyang //",
    "NK126(cho)003:708": "snying po dbyings la gar ma phyin //",
    "NK126(cho)003:709": "mtha' dbus med pa'i zhing bsgrod kyang //",
    "NK126(cho)003:710": "snying po de las g.yos pa med //",
    "NK126(cho)003:711": "dpag med rgyal ba'i sku 'khrungs kyang //",
    "NK126(cho)003:712": "snying po yongs su 'pho ba med //",
    "NK126(cho)003:713": "sems can mthar thug med byung yang //",
    "NK126(cho)003:714": "de nyid de las sgrib pa med //",
    "NK126(cho)003:715": "rang sems rtogs pas rtsal dang bral //",
    "NK126(cho)003:716": "ces gsungs so //",
    "NK126(cho)003:717": "dan yon tan mchog gi sras /",
    "NK126(cho)003:718": "slob dpon chen po g+hu ya tsan+t+ra de ba'i zhal nas 'di skad gsungs so //",
    "NK126(cho)003:719": "sems nyid a ti rdzogs chen 'di //",
    "NK126(cho)003:720": "snang stong phyogs su ma lhung dbyer med rgya yan yin //",
    "NK126(cho)003:721": "'khor 'das phyogs gcig ma lhung bya bral rgya yan yin //",
    "NK126(cho)003:722": "yin min gnyis dang bral bas 'dzin med rgya yan yin //",
    "NK126(cho)003:723": "'bad rtsol bya rgyu ngas ma rnyed //",
    "NK126(cho)003:724": "ces gsungs so //",
    "NK126(cho)003:725": "ngab thung ye shes kyi zhal nas 'di skad gsungs /",
    "NK126(cho)003:726": "phyi nang chos rnams ci snyed rtsad bcad pas /",
    "NK126(cho)003:727": "chos rnams shes par bya ba'i sems su med //",
    "NK126(cho)003:728": "sems kyi ngo bo 'di 'dra su la yang bstan du yang ngas ma rnyed //",
    "NK126(cho)003:729": "bstan du med pa'i sems nyid ni //",
    "NK126(cho)003:730": "bya brtsal med pa'i chos skur 'dug /",
    "NK126(cho)003:731": "yid ches thag chod blo gcig bde //",
    "NK126(cho)003:732": "'jal gyi nyal nas las rnams zin nas gda' //",
    "NK126(cho)003:733": "ces gsungs so //",
    "NK126(cho)003:734": "ngab thung byang chub rgyal mtshan gyis zhal nas 'di skad gsungs /",
    "NK126(cho)003:735": "sems dang yi dam lha ru dbyer du med //",
    "NK126(cho)003:736": "dbyer med chos sku gsal la ma chags na //",
    "NK126(cho)003:737": "rdzogs pa'i sangs rgyas thob bo dgongs //",
    "NK126(cho)003:738": "zhes gsungs so //",
    "NK126(cho)003:739": "rtogs rog po tshul khrims rgyal mtshan gyi 'di skad gsungs /",
    "NK126(cho)003:740": "byang chub sems kyi ngo bo ni //",
    "NK126(cho)003:741": "rgyu dang 'bras bu gnyis la grol //",
    "NK126(cho)003:742": "dbyings dang ye shes gnyis la grol //",
    "NK126(cho)003:743": "sangs rgyas sems can gnyis las grol nas gada'o //",
    "NK126(cho)003:744": "re dogs gnyis po rlung gi khyer //",
    "NK126(cho)003:745": "bya rgyu chen po ngas ma rnyed //",
    "NK126(cho)003:746": "ces gsungs so //",
    "NK126(cho)003:747": "skor thung shes rab grags kyi zhal nas gsungs pa /",
    "NK126(cho)003:748": "sems ni ngo bo med pa kun la khyab //",
    "NK126(cho)003:749": "btsal na med la bzhag na 'tshar //",
    "NK126(cho)003:750": "'di ni sus kyang mi shes kyang //",
    "NK126(cho)003:751": "mtshon du ma btub cig kyang med //",
    "NK126(cho)003:752": "'gyur med nam mkha'i sems nyid 'di //",
    "NK126(cho)003:753": "sus kyang shes par mi nus te //",
    "NK126(cho)003:754": "de nyid sangs rgyas yin par shes //",
    "NK126(cho)003:755": "byar med lhug par gar dga' stabs bde chog /",
    "NK126(cho)003:756": "ces gsungs /",
    "NK126(cho)003:757": "spang mi pham mgon po'i zhal nas 'di skad gsungs //",
    "NK126(cho)003:758": "yang dag nges pa'i lung chen 'di //",
    "NK126(cho)003:759": "gang las ma byung rig pa rang las byung //",
    "NK126(cho)003:760": "sus kyang ma byas ye nas rang byung yin //",
    "NK126(cho)003:761": "gang la'ang mi skye nam mkha' lta bu'i sku //",
    "NK126(cho)003:762": "zhes gsungs so //",
    "NK126(cho)003:763": "sangs rgyas gsang ba'i zhal nas 'di skad gsungs /",
    "NK126(cho)003:764": "ci yang dgag bsgrub med na sems nyid rtogs pa yin /",
    "NK126(cho)003:765": "gang la 'dzin chags med na bla med rnyed pa yin /",
    "NK126(cho)003:766": "su yang mchod du med na lha rnams 'grub pa yin //",
    "NK126(cho)003:767": "ngag tu bzlas brjod med na snying po rdzogs pa yin //",
    "NK126(cho)003:768": "ci yang bsgrub tu med na dngos grub thob pa yin //",
    "NK126(cho)003:769": "ces gsungs so //",
    "NK126(cho)003:770": "rje btsun byar med sangs rgyas kyi zhal nas 'di skad gsungs /",
    "NK126(cho)003:771": "ma bcos bde ba'i klong du 'khor ba ye nas bcom /",
    "NK126(cho)003:772": "mnyams pa chos las tshig gi mtha' las 'das //",
    "NK126(cho)003:773": "kun tu ma bsgrib chos nyid klong du gsal //",
    "NK126(cho)003:774": "sus kyang ma bstan rig pa rang shar yin //",
    "NK126(cho)003:775": "'di la rtsol zhing bsgrub pa yin //",
    "NK126(cho)003:776": "tshi chad pa yin gyis zin //",
    "NK126(cho)003:777": "ces gsungs so //",
    "NK126(cho)003:778": "bla ma phyogs med rgya yan gyi zhal nas 'di skad gsungs /",
    "NK126(cho)003:779": "chos rnams kun gyi ngo bo a ti sems nyid yin //",
    "NK126(cho)003:780": "sems ni 'khor 'das yangs kyi snying po ste //",
    "NK126(cho)003:781": "gang yang mi 'byed dbyer med chen po yin nam snyams //",
    "NK126(cho)003:782": "gang zhig so sor dgag bsgrub byed //",
    "NK126(cho)003:783": "nges pa'i don la gol te blang dor mtha' la ltung //",
    "NK126(cho)003:784": "mnyams pa chen po rtogs na 'khor ba'i nad las thar gda'/",
    "NK126(cho)003:785": "me dkar gyi sum pa dbang tshul gyi zhal nas 'di skad gsungs /",
    "NK126(cho)003:786": "bslab kyin bslab kyin slob gnyer sangs nas thal //",
    "NK126(cho)003:787": "bltas kyin bltas kyin rtogs pa sangs nas thal //",
    "NK126(cho)003:788": "bsgoms kyin bsgoms kyin bsgom pa sangs nas thal //",
    "NK126(cho)003:789": "bsgrub kyin bsgrub kyin 'bras bu sangs nas thal //",
    "NK126(cho)003:790": "phyi ru snang ba bltas pas bzungs ba sangs nas thal //",
    "NK126(cho)003:791": "nang du sems la bltas pas 'dzin mkhan sangs nas thal //",
    "NK126(cho)003:792": "gsang ba dgongs ltas pas chos sku sangs nas thal //",
    "NK126(cho)003:793": "phyi sangs nang sangs dbyer ru med par sangs //",
    "NK126(cho)003:794": "sangs ba nyid na rang snang cir yang ma dgags rgyas //",
    "NK126(cho)003:795": "sangs rgyas dbyer med bde chen bya rtsal med //",
    "NK126(cho)003:796": "da ni blo rgya nyal bas chog par gda' //",
    "NK126(cho)003:797": "ces gsungs so //",
    "NK126(cho)003:798": "dkar ston shes rab 'bar ba'i zhal nas 'di skad gsungs /",
    "NK126(cho)003:799": "snang srid 'khor 'das chos kyi sku nyid la //",
    "NK126(cho)003:800": "su yis bcos kyang 'di la bsgrub tu med //",
    "NK126(cho)003:801": "su yis bslad kyang 'di la dngos po mtshan ma med //",
    "NK126(cho)003:802": "'gyur ba med pa'i bag nag bzhin //",
    "NK126(cho)003:803": "chos sku rang gi sems nyid 'di //",
    "NK126(cho)003:804": "bya brtsal med par lhun grub chen por yin //",
    "NK126(cho)003:805": "blang dor med do ri dwags rgya nas thar nas gda' //",
    "NK126(cho)003:806": "ces gsungs so //",
    "NK126(cho)003:807": "me nyag shes rab gsal ba'i zhal nas 'di skad gsungs /",
    "NK126(cho)003:808": "skye med rtogs pa'i rnal 'byor la //",
    "NK126(cho)003:809": "dge sdig gnyis kyi 'bras bu med //",
    "NK126(cho)003:810": "sa bon med pa 'bras bu ga la smin //",
    "NK126(cho)003:811": "de phyir skye ba med ces bya //",
    "NK126(cho)003:812": "cir yang snang ba rang snang yin //",
    "NK126(cho)003:813": "des na ci snang rang byung ye shes yin //",
    "NK126(cho)003:814": "des na gsal bar bsgom pas ngan song 'gro re kan //",
    "NK126(cho)003:815": "ces gsungs so //",
    "NK126(cho)003:816": "me nyag 'byung drag gi zhal nas 'di skad gsungs /",
    "NK126(cho)003:817": "skye med sems kyi ngo bo 'di //",
    "NK126(cho)003:818": "khyab brdal nam mkha'i rang bzhin te /",
    "NK126(cho)003:819": "dran tshad shar tshad rig tshad skyes tshad chos sku rig pa zang thal yin /",
    "NK126(cho)003:820": "dgag bsgrub med do de nyid zang thal yin /",
    "NK126(cho)003:821": "spang blang med do de nyid zang thal yin /",
    "NK126(cho)003:822": "re dogs med do de nyid zang thal yin /",
    "NK126(cho)003:823": "zang thal chen po'i dgongs pa'o //",
    "NK126(cho)003:824": "zhes gsungs so //",
    "NK126(cho)003:825": "myang ye shes mchog gi zhal nas 'di skad gsungs /",
    "NK126(cho)003:826": "sems ni gang yang ma yin pas /",
    "NK126(cho)003:827": "nga la 'dod pa gang yang med //",
    "NK126(cho)003:828": "ces gsungs so //",
    "NK126(cho)003:829": "myang ye shes 'byung gi zhal nas 'di skad gsungs /",
    "NK126(cho)003:830": "sems kyi rtsa ba bcad pas stor nas gda' //",
    "NK126(cho)003:831": "chos kyi rtsa ba bcad pas zad nas gda' //",
    "NK126(cho)003:832": "dgongs pa'i mthar thug mtshon pa'i yul dang bral //",
    "NK126(cho)003:833": "ces gsungs so //",
    "NK126(cho)003:834": "rong pa chos bzang gi zhal nas 'di skad gsungs /",
    "NK126(cho)003:835": "chos rnams kun gyi rtsa ba ni /",
    "NK126(cho)003:836": "lam rnams gang yang bkag pa med //",
    "NK126(cho)003:837": "a ti rang sems ma rtogs na //",
    "NK126(cho)003:838": "gang ltar byas kyang 'ching bar 'gyur //",
    "NK126(cho)003:839": "bcings grol med pa'i chos sku rang gi sems nyid yin //",
    "NK126(cho)003:840": "ces gsungs so //",
    "NK126(cho)003:841": "glan sh+aakya byang chub kyi zhal nas 'di skad gsungs /",
    "NK126(cho)003:842": "chos rnams kun gyi rtsa ba byang chub sems //",
    "NK126(cho)003:843": "byang chub sems la sku yi mtshan ma med //",
    "NK126(cho)003:844": "sku med sku gsum 'dod pas 'ching //",
    "NK126(cho)003:845": "byang chub sems la tshig med mtshon pa'i tshig dang bral //",
    "NK126(cho)003:846": "byang chub sems la thug med chags pa'i gnas dang bral //",
    "NK126(cho)003:847": "sangs rgyas dgongs pa sku gsung thugs dang bral //",
    "NK126(cho)003:848": "ces gsungs so //",
    "NK126(cho)003:849": "glan sh+aakya bzang po'i zhal nas 'di skad gsungs /",
    "NK126(cho)003:850": "med par 'dod na log rtogs nyon mongs med par 'dod kyang chad lta yin /",
    "NK126(cho)003:851": "yod par 'dod na yi dam lha la yod par 'dod kyang rtag lta yin /",
    "NK126(cho)003:852": "spang par 'dod na 'tshams med lnga po spang bar 'dod kyang rang sems mnyam nyid ma rtogs skyon /",
    "NK126(cho)003:853": "sgrub cing spang blang mthong na kun dang dgongs pa",
    "NK126(cho)003:854": "blang byar mthong yang rang sems mnyam nyid ma mthong",
    "NK126(cho)003:855": "skyon / ces gsungs pa'o //",
    "NK126(cho)003:856": "yang 'di skad gsungs /",
    "NK126(cho)003:857": "bsgom na gnyis su med par bsgom yang 'ching /",
    "NK126(cho)003:858": "mthong bar 'dod na yi dam lha'i zhal mthong yang 'khrul pa yin /",
    "NK126(cho)003:859": "ye sangs rgyas pa'i don rtogs nas //",
    "NK126(cho)003:860": "re dogs spang blang gang yang med //",
    "NK126(cho)003:861": "ces gsungs so //",
    "NK126(cho)003:862": "gro gtsug tor gzhon nu'i zhal nas 'di skad gsungs /",
    "NK126(cho)003:863": "skye med sems kyi ngo bo 'di /",
    "NK126(cho)003:864": "de las 'das pa'i mtshan ma'i ngo bo med //",
    "NK126(cho)003:865": "tshig las 'das pas brjod pa'i yul dang bral //",
    "NK126(cho)003:866": "sgra las 'das pas thob pa'i yul dang bral //",
    "NK126(cho)003:867": "kha dog med pas gsal 'grib yul dang bral //",
    "NK126(cho)003:868": "ci yang med pas phan gnod med //",
    "NK126(cho)003:869": "nam mkha' lta bur bcod pa'i yul med do //",
    "NK126(cho)003:870": "zhes gsungs so //",
    "NK126(cho)003:871": "zur sh+aakya 'byung gnas kyi zhal nas 'di skad gsungs /",
    "NK126(cho)003:872": "wa yis seng+gera bcos nas skad phyungs kyang /",
    "NK126(cho)003:873": "seng+gera mi 'gyur rang nyid sgying bar ltar //",
    "NK126(cho)003:874": "tshig las 'das pa'i chos nyid 'di //",
    "NK126(cho)003:875": "ji ltar brjod kyang de nyid min //",
    "NK126(cho)003:876": "phyogs med blang dor med pa de //",
    "NK126(cho)003:877": "blo yis myang ba byar med par //",
    "NK126(cho)003:878": "'bras bu thob pa 'di zhes med //",
    "NK126(cho)003:879": "'di rnams phyir mi ldog pa'i 'bras bu yin //",
    "NK126(cho)003:880": "ces gsungs so //",
    "NK126(cho)003:881": "me nyag ston pa'i zhal nas 'di skad gsungs /",
    "NK126(cho)003:882": "skye med sems kyi ngo bo 'di //",
    "NK126(cho)003:883": "ye sangs rgyas pas 'phel dang 'grib pa med //",
    "NK126(cho)003:884": "lta ba'i mchog ni cir yang lta rgyu med //",
    "NK126(cho)003:885": "bsgom pa'i rgyal po gang la'ang dmigs gtad med //",
    "NK126(cho)003:886": "spyod pa'i rgyal po bzang ngan gnyis dang bral //",
    "NK126(cho)003:887": "'bras bu'i rgyal po ye nas skye med yin //",
    "NK126(cho)003:888": "ces gsungs so //",
    "NK126(cho)003:889": "me nyag bya tsha'i zhal nas 'di skad gsungs //",
    "NK126(cho)003:890": "theg pa'i theg pa rang byung ye shes che //",
    "NK126(cho)003:891": "'khor 'das gnyis 'byung sems nyid rin po che //",
    "NK126(cho)003:892": "ma brtsal lhun gyis grub pa'i don po che //",
    "NK126(cho)003:893": "snang srid ma lus khyab pa'i rgya bo che //",
    "NK126(cho)003:894": "'khor 'das dus gcig rdzogs pa'i dbang po che //",
    "NK126(cho)003:895": "sa lam rim par ma sbyangs 'tshangs po che //",
    "NK126(cho)003:896": "rgyud drug dong sprug yongs rdzogs stobs po che //",
    "NK126(cho)003:897": "nyon mongs chos skur grol ba'i mthu bo che //",
    "NK126(cho)003:898": "khams gsum dus cig 'joms pa'i rtsal po che //",
    "NK126(cho)003:899": "gang la rag ma lus pa'i mnga' bo che //",
    "NK126(cho)003:900": "de ltar rang sems rtsol sgrub yul dang bral //",
    "NK126(cho)003:901": "ces gsungs so //",
    "NK126(cho)003:902": "zhes bsod nams bzang po'i zhal nas 'di skad gsungs //",
    "NK126(cho)003:903": "snang srid thig le chen por sangs rgyas pas //",
    "NK126(cho)003:904": "spang blang 'dug par ngas ma mthong //",
    "NK126(cho)003:905": "mnyam pa chen po'i sems nyid la //",
    "NK126(cho)003:906": "bsgrod rgyu 'dug par ngas ma mthong //",
    "NK126(cho)003:907": "skye med mkha' ltar dag pa las //",
    "NK126(cho)003:908": "bsgrub rgyu 'dug par ngas ma mthong //",
    "NK126(cho)003:909": "'gro na khyi smyon bzhin du 'gro //",
    "NK126(cho)003:910": "za na khyi smyon bzhin du za //",
    "NK126(cho)003:911": "nyal na khyi smyon bzhin du nyal //",
    "NK126(cho)003:912": "blo mi bde ma mchis bde mor mchis //",
    "NK126(cho)003:913": "zhes gsungs so //",
    "NK126(cho)003:914": "mar pa sh+aaka tshul gyi zhal nas 'di skad gsungs //",
    "NK126(cho)003:915": "rang gi rig pa'i sems nyid la //",
    "NK126(cho)003:916": "ngas ci tsam bltas pas ci yang ma mthong na /",
    "NK126(cho)003:917": "sangs rgyas sems can la sogs pa //",
    "NK126(cho)003:918": "'di tsam ming cig rnyed pa ci //",
    "NK126(cho)003:919": "chos dang chos min su yis 'byed //",
    "NK126(cho)003:920": "bde sdug gnyis ka byang chub sems //",
    "NK126(cho)003:921": "sems la bde sdug dbye ru med //",
    "NK126(cho)003:922": "dper na nam mkha' stong pa la //",
    "NK126(cho)003:923": "nyid dang mtshan nyid dbyer med dam //",
    "NK126(cho)003:924": "ces gsungs so //",
    "NK126(cho)003:925": "mar pa dbyig tshul gyi zhal nas 'di skad gsungs /",
    "NK126(cho)003:926": "rgyud drug sems can thams cad kun //",
    "NK126(cho)003:927": "sus kyang byas med byed mi 'gyur //",
    "NK126(cho)003:928": "rgyu rkyen gnyis las ma byung bas //",
    "NK126(cho)003:929": "nam mkha' bzhin du ye sangs rgyas //",
    "NK126(cho)003:930": "'di la su zhig 'bad rtsol bral //",
    "NK126(cho)003:931": "sbur pa bar du 'thum pa 'dra //",
    "NK126(cho)003:932": "zhes gsungs so //",
    "NK126(cho)003:933": "dge bshes g.yu'i lhun po'i zhal nas 'di skad gsungs //",
    "NK126(cho)003:934": "sems la bde sdug dran rig ci snang yang //",
    "NK126(cho)003:935": "rang byung ye shes rgyal po yin //",
    "NK126(cho)003:936": "rang byung ye shes rgyal po 'di //",
    "NK126(cho)003:937": "sangs rgyas nang nas rje btsan yin //",
    "NK126(cho)003:938": "ci phyir skye shi med pa'i nam mkha' yin //",
    "NK126(cho)003:939": "dgongs pa 'du 'bral med pa yin //",
    "NK126(cho)003:940": "bsgrub pa rtsol sgrub med pa yin //",
    "NK126(cho)003:941": "sangs rgyas ye shes chos sku yin //",
    "NK126(cho)003:942": "ces gsungs so //",
    "NK126(cho)003:943": "snyan dbang drag gi zhal nas 'di skad gsungs //",
    "NK126(cho)003:944": "byang chub sems kyi rang bzhin ni //",
    "NK126(cho)003:945": "nam mkha' 'dra bas bcos su med //",
    "NK126(cho)003:946": "bcos pas mi 'tshol nam mkha' 'dra //",
    "NK126(cho)003:947": "des na rtsol med chen por nyal //",
    "NK126(cho)003:948": "ces gsungs so //",
    "NK126(cho)003:949": "zur dbang phyug rgyal mtshan gyi zhal nas 'di skad gsungs //",
    "NK126(cho)003:950": "bsgom pa bsam gtan yul dang bral //",
    "NK126(cho)003:951": "spyod pa blang dor yul dang bral //",
    "NK126(cho)003:952": "lta ba 'dod pa'i yul dang bral //",
    "NK126(cho)003:953": "'bras bu bsgrub rgyu yul dang bral //",
    "NK126(cho)003:954": "nan ltar bltas pas chos med po zhig 'dug /",
    "NK126(cho)003:955": "ces gsungs so //",
    "NK126(cho)003:956": "rngog byang chub rdo rje'i zhal nas 'di skad gsungs /",
    "NK126(cho)003:957": "rtogs na rtogs rgyu ci yang med //",
    "NK126(cho)003:958": "bsgom na bsgom rgyu ci yang med //",
    "NK126(cho)003:959": "spyad na spyad pa 'di yin med //",
    "NK126(cho)003:960": "'bras bu thob rgyu gang yang med //",
    "NK126(cho)003:961": "re dogs med pa'i blo 'di ni //",
    "NK126(cho)003:962": "mkha' la khyung chen lding ba 'dra //",
    "NK126(cho)003:963": "nyams nga med pa'i rtsal chen seng ge 'dra //",
    "NK126(cho)003:964": "rtsol ba med pa'i gding chen nga la yod //",
    "NK126(cho)003:965": "ces gsungs so //",
    "NK126(cho)003:966": "ldan ma tshul khrims kyi zhal nas 'di skad gsungs //",
    "NK126(cho)003:967": "snang srid 'khor 'das chos rnams kun //",
    "NK126(cho)003:968": "sems nyid rang snang yin pa na //",
    "NK126(cho)003:969": "thams cad dgag bsgrub med do mnyam pa nyid //",
    "NK126(cho)003:970": "'di zhes mtshon pa'i yul dang bral //",
    "NK126(cho)003:971": "ces gsungs so //",
    "NK126(cho)003:972": "sle bo mchog 'byung gi zhal nas 'di skad gsungs //",
    "NK126(cho)003:973": "rang sems ma rtogs bskal pa'i chos la zad mtha' med //",
    "NK126(cho)003:974": "rang sems rtogs pas chos la bya rgyu med //",
    "NK126(cho)003:975": "'di zhes da la bstan du med //",
    "NK126(cho)003:976": "ces gsungs so //",
    "NK126(cho)003:977": "g.yu blo gros rgyal ba'i zhal nas 'di skad gsungs /",
    "NK126(cho)003:978": "rtogs pas rtogs pa'i blo dang grol //",
    "NK126(cho)003:979": "bsgom pas bsgom pa'i blo las grol //",
    "NK126(cho)003:980": "spyod pas blang dor blo las grol //",
    "NK126(cho)003:981": "'bras bu thob pa'i rtogs pa bral //",
    "NK126(cho)003:982": "bshad pas tshig gi na ya stor //",
    "NK126(cho)003:983": "mkhas pas blo sbyangs ci dgar mdzod //",
    "NK126(cho)003:984": "ces gsungs so //",
    "NK126(cho)003:985": "lce ye shes sh+aakya'i zhal nas 'di skad gsungs /",
    "NK126(cho)003:986": "nyon mongs rtsa ba bcad pa'i sems su gda' //",
    "NK126(cho)003:987": "sems kyi rtsa ba bcad pas mtha' med rlung gis khyer //",
    "NK126(cho)003:988": "chos rnams rtsa ba bcad pas sems su gda' //",
    "NK126(cho)003:989": "sems kyi rtsa ba bcad pas stor na gda' //",
    "NK126(cho)003:990": "'khor 'das gnyis ka rang gi sems nyid la //",
    "NK126(cho)003:991": "sems kyi rtsa ba bcad pas 'khor 'das gnyis ka song //",
    "NK126(cho)003:992": "de rtogs pas skye med nam mkha' bzhin du rgyas //",
    "NK126(cho)003:993": "sangs rgyas zer na nga la gyis //",
    "NK126(cho)003:994": "zhes gsungs so //",
    "NK126(cho)003:995": "snyan lha po'i zhal nas 'di skad gsungs //",
    "NK126(cho)003:996": "a ti rang gi sems nyid 'di //",
    "NK126(cho)003:997": "gnyen pos bcos su med de bya bral nyid la snang ba med //",
    "NK126(cho)003:998": "'di yin 'di man rgyal ba nyid kyis gsungs pa med //",
    "NK126(cho)003:999": "ces gsungs so //",
    "NK126(cho)003:1000": "sum pa blo rgyal gyis zur chung la /",
    "NK126(cho)003:1001": "zur chung khyed dgongs pa'i mthar thug cug byed zhus pas /",
    "NK126(cho)003:1002": "zur chung gi zhal nas /",
    "NK126(cho)003:1003": "kho bo ci'i mngon zhen mi gda' //",
    "NK126(cho)003:1004": "ces gsungs so //",
    "NK126(cho)003:1005": "be lung gi ba gog bya tshal zur chung la khyed kyi sems nyid cug go zhus pas /",
    "NK126(cho)003:1006": "zur chung gi zhal nas /",
    "NK126(cho)003:1007": "snang ba ci yang snang ste /",
    "NK126(cho)003:1008": "zhen ci yang ma zhen pas /",
    "NK126(cho)003:1009": "phyogs gcig pa'i gza' gtad bral //",
    "NK126(cho)003:1010": "ces gsungs so //",
    "NK126(cho)003:1011": "ji ltar snang yang /",
    "NK126(cho)003:1012": "ci yang ma grub pas /",
    "NK126(cho)003:1013": "rtsol bral chos kyi sku ru ye nas gda' //",
    "NK126(cho)003:1014": "ces gsungs so //",
    "NK126(cho)003:1015": "me nyag 'byung grags kyis /",
    "NK126(cho)003:1016": "zur chung la /",
    "NK126(cho)003:1017": "khyed kyi a ti rdzogs chen 'di //",
    "NK126(cho)003:1018": "go lug cug go zhus pas /",
    "NK126(cho)003:1019": "zur chung gi zhal nas 'di skad gsungs /",
    "NK126(cho)003:1020": "snang srid 'khor 'das kyi chos rnams byang chub sems su go //",
    "NK126(cho)003:1021": "byang chub sems ni dbyer med lhun gyis grub //",
    "NK126(cho)003:1022": "gser gling phyin pa 'dra ste nyon mongs ye shes blang dor med par go //",
    "NK126(cho)003:1023": "rgyu 'bras med de gzhi lam ye sangs rgyas su 'dug /",
    "NK126(cho)003:1024": "sa bdag rgyal po ni spyan gyis gzigs pas //",
    "NK126(cho)003:1025": "yul 'khor thams cad bran g.yog min pa med pa bzhin //",
    "NK126(cho)003:1026": "'khor 'das gzhi bzhengs chos sku yin par go //",
    "NK126(cho)003:1027": "des na thams cad bya bral yin //",
    "NK126(cho)003:1028": "bya ba btang ba'i skyes bu dang 'dra ste byang chub brtsal ba med par go //",
    "NK126(cho)003:1029": "des na rang grol du 'dug pas skyes bu gnyid sad pa dang 'dra ste /",
    "NK126(cho)003:1030": "'khor 'das bzang ngan gnyis dang bral bar go //",
    "NK126(cho)003:1031": "des na lta ba phyogs med nam mkha' 'dra ste /",
    "NK126(cho)003:1032": "dgongs pa'i yul las 'das par go //",
    "NK126(cho)003:1033": "man ngag gser la nag mtshur btang ba dang 'dra ste car phog dang rjen cer du go //",
    "NK126(cho)003:1034": "ces gsungs so //",
    "NK126(cho)003:1035": "tre byang chub rgyal ba'i zur chung la /",
    "NK126(cho)003:1036": "byang chub sems ni ji ltar lags zhus pas /",
    "NK126(cho)003:1037": "'di skad gsungs so //",
    "NK126(cho)003:1038": "rgyu rkyen gnyis dang bral bas rtsol sgrub byang chub sems //",
    "NK126(cho)003:1039": "gzhi nas ye sangs rgyas pas kun gzhi byang chub sems //",
    "NK126(cho)003:1040": "ya mtshan tshig las 'das pas chos sku byang chub sems //",
    "NK126(cho)003:1041": "thams cad lhun gyis grub pas rdzogs chen lhun grub yin //",
    "NK126(cho)003:1042": "ces gsungs so //",
    "NK126(cho)003:1043": "zur chung gi zhal nas 'di skad gsungs /",
    "NK126(cho)003:1044": "a ti rang gi sems nyid 'di //",
    "NK126(cho)003:1045": "ci yang dmigs su med de gang yang dmigs su mi byed do //",
    "NK126(cho)003:1046": "ces gsungs so //",
    "NK126(cho)003:1047": "'dra 'bags chen mo las /",
    "NK126(cho)003:1048": "bka' brgyud bla ma'i bcud phyungs nas man ngag rtogs pa'i nyams kyi thig pa zag pa /",
    "NK126(cho)003:1049": "dgongs pa'i nyams rin po che'i phreng ba ltar du gsungs pa'i skabs te lnga pa'o //",
    "NK126(cho)003:1050": "zur chung shes rab grags pas span phug tu dgongs",
    "NK126(cho)003:1051": "pa'i mthar thug tu yig bshad mtshams brgyad pa 'di",
    "NK126(cho)003:1052": "yi ger bris nas /",
    "NK126(cho)003:1053": "bla dbye kha ru bzhag pas /",
    "NK126(cho)003:1054": "kun gyis bltas shing gzigs nas /",
    "NK126(cho)003:1055": "phyag 'tshal zhing spyi bor bzhag nas /",
    "NK126(cho)003:1056": "lta dgongs kyi rtse mor gyur pa zur chung shes rab grags pa kun gyis bsgrags so //",
    "NK126(cho)003:1057": "zur chung shes rab grags pa 'di sprul pa'i sku",
    "NK126(cho)003:1058": "mkhas pa phul du phyin pa de yin nges so",
    "NK126(cho)003:1059": "// yul gyi dngos po sems nyid skye ba med //",
    "NK126(cho)003:1060": "gnas kyi mchog tu ting 'dzin yongs na bde //",
    "NK126(cho)003:1061": "rang rig pa'i mthar thug tu /",
    "NK126(cho)003:1062": "rnal 'byor bdag gi dam tshig rnam grangs bral /",
    "NK126(cho)003:1063": "spyod pa /",
    "NK126(cho)003:1064": "chos kyi dbyings nyid rang bzhin ma bcos gnas //",
    "NK126(cho)003:1065": "de la rnal 'byor tshad ma nga yis bsten /",
    "NK126(cho)003:1066": "slob ma'i dus su bya byed don mi dmigs //",
    "NK126(cho)003:1067": "lta ba /",
    "NK126(cho)003:1068": "dam pa'i don du mtshon cing brtags par dka' //",
    "NK126(cho)003:1069": "dam pa'i gdams ngag yul du bsam du bral //",
    "NK126(cho)003:1070": "dam tshig /",
    "NK126(cho)003:1071": "dam pa'i tha tshig bsrung ba'i phyogs ris bral //",
    "NK126(cho)003:1072": "dam pa'i spyod pa ma 'gags ci bder gnas //",
    "NK126(cho)003:1073": "ma yin dam pa snying rje kun khyab gdal //",
    "NK126(cho)003:1075": "mtha'/ g.yas phyogs mtho dman ci yang snang //",
    "NK126(cho)003:1076": "gting /",
    "NK126(cho)003:1077": "rgya dang bral bas sems nyid nam mkha' 'dra //",
    "NK126(cho)003:1078": "mthar thug /",
    "NK126(cho)003:1079": "lha mchog dngos po thig le nyag cig yin //",
    "NK126(cho)003:1080": "bral du /",
    "NK126(cho)003:1081": "rtsol ba'i spyod pa rnam dag rlung mi bzlog /",
    "NK126(cho)003:1082": "dam tshig rgyal ba'i thugs dang 'dra rnam ni //",
    "NK126(cho)003:1083": "bral dus /",
    "NK126(cho)003:1084": "rgyu gnyis bzhin du so sor gyes pa med //",
    "NK126(cho)003:1085": "b+ho d+he ting nge 'dzin mtha'/",
    "NK126(cho)003:1086": "tsit+ta'i mkha' klong yongs pa'i klong //",
    "NK126(cho)003:1087": "rje dus bstan /",
    "NK126(cho)003:1088": "btsun bsrung med dam tshig sdom pa rdzogs //",
    "NK126(cho)003:1089": "bral dang ma bral dbyings la dbye rgyu med //",
    "NK126(cho)003:1090": "gzhung ldan spyod pas phrin las ma bkag pas //",
    "NK126(cho)003:1091": "thag pa sbrul bzhin 'khrul pa'i rang bzhin gnas //",
    "NK126(cho)003:1092": "dge sdig las kyis bsam zhing bsgrib tu med //",
    "NK126(cho)003:1093": "shes rab bya ba rang gi sems nyid yin //",
    "NK126(cho)003:1094": "spyod pa mtha' bral du bstan /",
    "NK126(cho)003:1095": "nges pa'i don la spyod pa 'dzin chags med //",
    "NK126(cho)003:1096": "'dzin rtog mi bral gang yang dbye ba med //",
    "NK126(cho)003:1097": "lung du ma bstan lta ba bza' btad bral //",
    "NK126(cho)003:1098": "dus bstan /",
    "NK126(cho)003:1099": "sus kyang bya ba med de bsgom pa'i klong chen yin //",
    "NK126(cho)003:1100": "grags pa'i chos brgyad mkhas pa'i bslab bya min //",
    "NK126(cho)003:1101": "longs med spyod pa rtsol ba'i sdug bsngal yin //",
    "NK126(cho)003:1102": "phrin las mtha' bral du bstan /",
    "NK126(cho)003:1103": "yin pa med pas lta ba spangs shing bsgrub tu med //",
    "NK126(cho)003:1104": "bsgrub tu med pa'i chos 'byung ye nas gnas //",
    "NK126(cho)003:1105": "rtogs pa 'di lta ba'i gol sa gcod /",
    "NK126(cho)003:1106": "yul med 'khrul pa shes mi nus //",
    "NK126(cho)003:1107": "lta ba 'di med gzung 'dzin mtha' mi grol //",
    "NK126(cho)003:1108": "med pa 'bras bu gzhan du tshol bas 'khrul //",
    "NK126(cho)003:1109": "'di ting nge 'dzin gyi gol sa gcod /",
    "NK126(cho)003:1110": "bsgom pa'i tshe na ci yang dmigs su med //",
    "NK126(cho)003:1111": "ting 'dzin 'di min gnyen po'i rlung mi ldog /",
    "NK126(cho)003:1112": "lhun grub ngang la 'khor ba spang du med //",
    "NK126(cho)003:1113": "'di spyod pa'i gol sa gcod /",
    "NK126(cho)003:1114": "rtsol bsgrub dka' ba spyod pa ci bzhin bsrungs //",
    "NK126(cho)003:1115": "spyod pa 'di min rtsol bsgrub nad mi thar //",
    "NK126(cho)003:1116": "'dis dam tshig gis gol sa gcod /",
    "NK126(cho)003:1117": "rdzogs chen bya bral chos sku 'gyur ba med //",
    "NK126(cho)003:1118": "mkhas pas sdom zhing rigs su bsrungs du med //",
    "NK126(cho)003:1119": "dam tshig 'di min dka' thub mdud mi grol //",
    "NK126(cho)003:1120": "sa nyid bsgrod du med pas sgrib pa sbyangs su med //",
    "NK126(cho)003:1121": "phrin las 'di min bdag gzhan don mi rdzogs //",
    "NK126(cho)003:1122": "ye nas gnon pas da dgongs rtsol mi dgos //",
    "NK126(cho)003:1123": "kun gyi rang bzhin 'dis dbang gis gol sa gcod /",
    "NK126(cho)003:1124": "rig pa nyid dbang bskur //",
    "NK126(cho)003:1125": "'bras bu rdzogs chen a ti'i 'khor 'das kyi chos bzang ngan rtsol sgrub kyi mtha' las 'das nas gda'/",
    "NK126(cho)003:1126": "'di min rtsol zhing sgrub pa 'gyang //",
    "NK126(cho)003:1127": "snying 'dis snying rje'i gol sa gcod /",
    "NK126(cho)003:1128": "rje yul las gdung pa skye ba med //",
    "NK126(cho)003:1129": "'dra 'bags chen mo las /",
    "NK126(cho)003:1130": "lha rje zur chung ba bod kyi lta dgongs kyi rtse mor gyur pa de /",
    "NK126(cho)003:1131": "btu yig bshad mtshams brgyad pa dgongs pa'i mthar thug",
    "NK126(cho)003:1132": "pa'i span phug tu mdzad nas bla dbye'i kha ru",
    "NK126(cho)003:1133": "bzhugs su bcug pa'i skabs te drug pa'o //",
    "NK126(cho)003:1134": "sa pho 'brug gi lo la /",
    "NK126(cho)003:1135": "bla ma kun gsal bas /",
    "NK126(cho)003:1136": "sems phyogs kyi dbang mo che mdzad dus su /",
    "NK126(cho)003:1137": "'dra 'bags chen mo 'di zhang mkhar gsal bas bla ma la bka' zhus nas /",
    "NK126(cho)003:1138": "thugs la btags nas gnang ngo //",
    "NK126(cho)003:1139": "'dra 'bags chen mo las /",
    "NK126(cho)003:1140": "bod kyi bla ma rnams kyi dgongs pa'i nyams rin"
}