{
    "T02D1946:72a-0": "@72a # // rgya gar skad du /",
    "T02D1946:72a-1": "krishna ya m'a ri buddha s'a dha nam n'a ma /",
    "T02D1946:72a-2": "bod skad du /",
    "T02D1946:72a-3": "sangs rgyas gshin rje gshed nag po sgrub pa'i thabs zhes bya ba /",
    "T02D1946:72a-4": "'jam dpal gzhon nur gyur pa la phyag 'tshal lo //",
    "T02D1946:72a-5": "bla ma rje btsun bla med dang //",
    "T02D1946:72a-6": "sku gsum mgon po gshegs nyid las //",
    "T02D1946:72a-7": "btud de de nyid sgrub pa'i thabs //",
    "T02D1946:72a-8": "blo dman bdag gis bshad par bya //",
    "T02D1946:72a-9": "sngags pa blo dang ldan pa yis //",
    "T02D1946:72a-10": "snying rje chen po rab bskyed de //",
    "T02D1946:72a-11": "skad cig dran pas gsal bar bya //",
    "T02D1946:72a-12": "gnyis pas rdzogs pa thig le che //",
    "T02D1946:72a-13": "bzang po nyid dang dpal gyi mgon //",
    "T02D1946:72a-14": "so so las kyang bzhi 'byung bya //",
    "T02D1946:72a-15": "rdzogs dang rab tu gnas pa dang ;",
    "T02D1946:72a-16": "/ mngon par btud la mchod byas te //",
    "T02D1946:72a-17": "ya yig sprul pa'i las bya'o //",
    "T02D1946:72a-18": "bshags dang rjes su yi rang dang //",
    "T02D1946:72a-19": "bskul dang gsol ba gdab pa dang //",
    "T02D1946:72a-20": "skyabs su 'gro dang sems bskyed che //",
    "T02D1946:72a-21": "lus dbul yongs su bsngo ba bya'o //",
    "T02D1946:72a-22": "smon lam gdab dang gshegs su gsol //",
    "T02D1946:72a-23": "tshangs pa'i gnas bzhi sngon song bas //",
    "T02D1946:72a-24": "rnam thar gsum gyi bdag nyid bsgom //",
    "T02D1946:72a-25": "aom sv'a bh'a shuddha dharm'a: bh'a wa shuddho&amp; ham /",
    "T02D1946:72a-26": "gnas dang dag pa'i ngo bo dang //",
    "T02D1946:72a-27": "bde ba bzang po 'di bsgom bya //",
    "T02D1946:72a-28": "sh'u n+ya t'a dzny'a na badzra sva bha wa a'atma ko&amp; ham /",
    "T02D1946:72a-29": "sku gsung thugs kyi bdag nyid ni //",
    "T02D1946:72a-30": "yi ge gsum gyi ngo bor blta //",
    "T02D1946:72a-31": "dag pa'i thig le nam mkha' yi //",
    "T02D1946:72a-32": "rgyun gyis gnas pa'i nyi ma h'um //",
    "T02D1946:72a-33": "gyur pa rdo rje gzhal med khang //",
    "T02D1946:72a-34": "zla ba rdo rje'i sbyor ba yis //",
    "T02D1946:72a-35": "chos kyi 'byung gnas rnam par gnas //",
    "T02D1946:72a-36": "sna tshogs padma'i dkyil nyid du //",
    "T02D1946:72a-37": "zla ba yi ge bcu drug bcas //",
    "T02D1946:72a-38": "re pha las byung gnyis pa las //",
    "T02D1946:72a-39": "gsal byed yi ge khor yug blta //",
    "T02D1946:72b-0": "@72b ro mnyam pa la sa bon nyid //",
    "T02D1946:72b-1": "nor bu rdo rje spro dang bsdu //",
    "T02D1946:72b-2": "nga rgyal gyur pas rdo rje sems //",
    "T02D1946:72b-3": "dkar dang gnag dang dmar ba'i zhal //",
    "T02D1946:72b-4": "shes rab gnyis med sgeg dang stangs //",
    "T02D1946:72b-5": "gdug dang dur khrod rgyan gyis spras //",
    "T02D1946:72b-6": "gri gug thod pa rtsa ba'i phyag / rdo rje ral gri g-yas na bsnams //",
    "T02D1946:72b-7": "g-yon na 'khor lo chu skyes so //",
    "T02D1946:72b-8": "sa bon 'od kyi bdag nyid dpal //",
    "T02D1946:72b-9": "rjes su gyur pas khu bar blta //",
    "T02D1946:72b-10": "sku gsung thugs kyi rdo rje gnas //",
    "T02D1946:72b-11": "nyi ma dmar po ya gcig bcas //",
    "T02D1946:72b-12": "gyur pas rdo rje sngon po ste //",
    "T02D1946:72b-13": "sa bon 'od las gshin rje gshed //",
    "T02D1946:72b-14": "char sprin gzhon nu lta bu'i mdog / g-yas pa zla ba lta bu ste //",
    "T02D1946:72b-15": "g-yon pa padma r'a ga'i mdog / rang gi yum dang ldan pa'i sku //",
    "T02D1946:72b-16": "rtsa ba'i phyag gis 'khyud pa'i stangs //",
    "T02D1946:72b-17": "rdo rje ral gri 'khor lo dang //",
    "T02D1946:72b-18": "padma 'od zer chen po 'bar //",
    "T02D1946:72b-19": "gri gug rdo rje mtshan pa dang //",
    "T02D1946:72b-20": "thod pa byang chub sems bkang ba //",
    "T02D1946:72b-21": "yum dang mtshungs par 'dzin pa ste //",
    "T02D1946:72b-22": "gcer bu rgyan bral skra grol ba'o //",
    "T02D1946:72b-23": "snyoms par 'jug pa'i stangs dang ldan //",
    "T02D1946:72b-24": "brgya phyed mgo bo'i phreng ba can //",
    "T02D1946:72b-25": "padma zla ba'i gdan stengs su //",
    "T02D1946:72b-26": "ma he nyi ma gnas pa'i stengs //",
    "T02D1946:72b-27": "rdo rje gshed po bsgom par bya //",
    "T02D1946:72b-28": "sku gsung thugs dang ldan pa yis //",
    "T02D1946:72b-29": "sems dpa'i rdo rje bde bar bsgom //",
    "T02D1946:72b-30": "skye mched zla ba'i dkyil 'khor te //",
    "T02D1946:72b-31": "sems dpa'i yi ge gsal bar bya //",
    "T02D1946:72b-32": "kshim dzim kham gam kam sam //",
    "T02D1946:72b-33": "spyi gtsug mgrin pa snying ga'i steng //",
    "T02D1946:72b-34": "zla ba padma nyid ma'i dkyil //",
    "T02D1946:72b-35": "dkar dmar gnag pa'i yi ge dgong //",
    "T02D1946:72b-36": "aom a'a: h'um /",
    "T02D1946:72b-37": "sa bon las 'phros gshin rje gshed //",
    "T02D1946:72b-38": "yab yum gnyis med sbyor ba yis //",
    "T02D1946:72b-39": "bde chen byang chub sems kyi rgyun //",
    "T02D1946:72b-40": "phab ste spyi gtsug bab gyur pas //",
    "T02D1946:72b-41": "dri med dag pas rdo rje sems //",
    "T02D1946:72b-42": "spros dang bsdus pas de nyid don //",
    "T02D1946:72b-43": "mnyes par byas la rgyud la bstim //",
    "T02D1946:72b-44": "nges dang gsal dang brtan pa dang //",
    "T02D1946:72b-45": "phab la thig le thig le che //",
    "T02D1946:72b-46": "byed pa sbyor dang phra ma dang //",
    "T02D1946:72b-47": "go rims nam mkha'i rdo rje'o //",
    "T02D1946:72b-48": "'di ni 'grub med 'grub pa med //",
    "T02D1946:72b-49": "rang bzhin nyid nas rdo rje sems //",
    "T02D1946:72b-50": "rdo rje nam mkha'i khams sbyor bas //",
    "T02D1946:72b-51": "gnyis med ye shes chos kyi sku //",
    "T02D1946:72b-52": "'di ni rnam par dag pa'o //",
    "T02D1946:72b-53": "ldang ba s'a lu'i 'bras ltar du //",
    "T02D1946:72b-54": "gnas pa rgyal po'i dbang bsgyur zhing //",
    "T02D1946:72b-55": "dbyings kyi rdo rje tha mi dang //",
    "T02D1946:73a-0": "sbyor ba'i byang chub @73a * //",
    "T02D1946:73a-1": "sems phab pas //",
    "T02D1946:73a-2": "sa stengs sa 'og sa bla yi //",
    "T02D1946:73a-3": "gnas su sku gsung thugs bsams te //",
    "T02D1946:73a-4": "ma yengs don grub bzlas par bya //",
    "T02D1946:73a-5": "aom k'a la r'u pa h'um /",
    "T02D1946:73a-6": "'dis ni brgya byin la sogs pa brgyal bar byed pa'o //",
    "T02D1946:73a-7": "aom ya ma r'a dza /",
    "T02D1946:73a-8": "sa do me ya /",
    "T02D1946:73a-9": "ya me do ru /",
    "T02D1946:73a-10": "na yo da ya /",
    "T02D1946:73a-11": "ya da yo ni: ra ya kshe ya /",
    "T02D1946:73a-12": "ya kshe yatstsha ni r'a ma ya /",
    "T02D1946:73a-13": "hu'um h'um h'um phat phat sv'a h'a /",
    "T02D1946:73a-14": "'dis ni dngos grub chen po yang thob par 'gyur ro //",
    "T02D1946:73a-15": "aom hr'i: shtri: wi kri t'a na na h'um h'um phat phat sv'a h'a /",
    "T02D1946:73a-16": "'dis ni las thams cad 'grub po //",
    "T02D1946:73a-17": "ha cang drag min dal ba min //",
    "T02D1946:73a-18": "cung zad ring ba ma yin te //",
    "T02D1946:73a-19": "thung dang mi gsal rnams spangs te //",
    "T02D1946:73a-20": "tshig gi bar du ma chod pa'i //",
    "T02D1946:73a-21": "chen pos bzlas pa 'grub par 'gyur //",
    "T02D1946:73a-22": "'di ni bsgrub pa'i don du byas //",
    "T02D1946:73a-23": "las kun bla ma brgyud shes bya //",
    "T02D1946:73a-24": "mi shes pa dag dgrol ba'i phyir //",
    "T02D1946:73a-25": "bdag gis rtogs par gyur pa brtsams //",
    "T02D1946:73a-26": "'di las 'byung ba'i bsod nams kyis //",
    "T02D1946:73a-27": "dpal ldan gshin rje gshed 'gyur shog / sangs rgyas gshen rje gshed nag po'i sgrub thabs /",
    "T02D1946:73a-28": "n'a da ku be ra las byung ba'i don /",
    "T02D1946:73a-29": "kun da nakshe ri na bzhugs pa'i mkhas pa chen",
    "T02D1946:73a-30": "po rnal 'byor pa nag po zhabs kyis mdzad pa",
    "T02D1946:73a-31": "rdzogs so / //"
}