{
    "T02D3395:57b-0": "@57b # // rgya gar skad du /",
    "T02D3395:57b-1": "kalpa aa ma na ya m'a r'i tsyee s'a dha nam /",
    "T02D3395:57b-2": "bod skad du /",
    "T02D3395:57b-3": "rtog pa las brgyud pa'i 'od zer can gyi sgrub pa'i thabs /",
    "T02D3395:57b-4": "'od zer can la phyag 'tshal lo //",
    "T02D3395:58a-0": "dang por re zhig sngags pas kha @58a * //",
    "T02D3395:58a-1": "la sogs pa dag par byas la /",
    "T02D3395:58a-2": "'jam zhang rgya che ba'i gdan la nye bar gnas la /",
    "T02D3395:58a-3": "sdig pa bshags pa la sogs pa byas nas /",
    "T02D3395:58a-4": "de'i rjes su bgegs bskrad pa'i sngags brjod par bya'o //",
    "T02D3395:58a-5": "bgegs bskrad pa'i bsngags ni /",
    "T02D3395:58a-6": "aom m'a r'i tsyee h'um sarba bi ghn'am /",
    "T02D3395:58a-7": "autstsha ta ya h'um phat /",
    "T02D3395:58a-8": "phyag rgya dang bcas pas snying ga dang mgrin pa spyi bor 'dug par bya'o //",
    "T02D3395:58a-9": "de nas rang gi snying gar pam las skyes pa'i",
    "T02D3395:58a-10": "sna tshogs padma'i dbus su aam las skyes pa'i nyi",
    "T02D3395:58a-11": "ma'i dkyil 'khor gyi lte bar mam las rdo rje",
    "T02D3395:58a-12": "/ rdo rje de'i lte ba la mam ngo //",
    "T02D3395:58a-13": "rdo rje'i lte ba'i ma la dza:h'um bam ho:sa rnam par bskor ba /",
    "T02D3395:58a-14": "de'i 'od zer gsal bas 'di thams cad yongs su gyur pa las sgeg pa'i cha lugs 'chang ba /",
    "T02D3395:58a-15": "phyag brgyad pa zhal gsum pa /",
    "T02D3395:58a-16": "spyan gsum pa /",
    "T02D3395:58a-17": "padma dang zla ba'i gdan la g-yon brkyang ba'i zhabs kyis gnas shing /",
    "T02D3395:58a-18": "phag pa bdun gyis 'dren pa'i shing rta la zhon pa /",
    "T02D3395:58a-19": "rnam par snang mdzad yongs su gyur pa'i mchod rten gyi khong na bzhugs pa /",
    "T02D3395:58a-20": "g-yas pa'i phyag rnams su rdo rje dang /",
    "T02D3395:58a-21": "mda' dang /",
    "T02D3395:58a-22": "lcags kyu dang /",
    "T02D3395:58a-23": "khab bo //",
    "T02D3395:58a-24": "g-yon pa'i phyag rnams su sdigs mdzub dang bcas pa'i zhags pa dang /",
    "T02D3395:58a-25": "gzhu dang /",
    "T02D3395:58a-26": "mya ngan med pa dang /",
    "T02D3395:58a-27": "skud pa bsnams pa /",
    "T02D3395:58a-28": "rtsa ba'i zhal gser lta bu /",
    "T02D3395:58a-29": "g-yas dmar ba /",
    "T02D3395:58a-30": "g-yon pa khro ba dang bcas pa'i phag gi zhal nag po /",
    "T02D3395:58a-31": "ljags 'dril ba /",
    "T02D3395:58a-32": "rnam par snang mdzad kyi dbu rgyan can /",
    "T02D3395:58a-33": "mdog ser ba /",
    "T02D3395:58a-34": "stod g-yogs dang /",
    "T02D3395:58a-35": "sha 'gag dmar po can rnam par bsgoms la /",
    "T02D3395:58a-36": "'di'i snying ga dang /",
    "T02D3395:58a-37": "dam tshig dang /",
    "T02D3395:58a-38": "mgrin pa dang /",
    "T02D3395:58a-39": "dpral pa rnams su h'um mam aa:aam bkod de /",
    "T02D3395:58a-40": "dam tshig gi sa bon las shar dang /",
    "T02D3395:58a-41": "nub dang /",
    "T02D3395:58a-42": "byang rnams su batt'a li /",
    "T02D3395:58a-43": "ba d'a li /",
    "T02D3395:58a-44": "ba r'a li /",
    "T02D3395:58a-45": "b'a r'a h'a mu khi /",
    "T02D3395:58a-46": "phyir spro bar bya'o //",
    "T02D3395:58a-47": "aom batt'a li dza sv'a h'a /",
    "T02D3395:58a-48": "aom ba d'a li h'um sv'a h'a /",
    "T02D3395:58a-49": "aom ba r'a li sv'a h'a /",
    "T02D3395:58a-50": "aom b'a r'a h'a mu kham ho sv'a h'a zhes bya'o //",
    "T02D3395:58a-51": "rtog pa las brgyud pa'i 'od zer can gyi sgrub thabs rdzogs so //",
    "T02D3395:58a-52": "pandi ta don yod rdo rje dang /"
}