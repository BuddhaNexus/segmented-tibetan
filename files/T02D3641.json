{
    "T02D3641:253a-0": "@253a # // rgya gar skad du /",
    "T02D3641:253a-1": "shr'i bh'u ta d'a ma ra sam kshipta s'a dha nam /",
    "T02D3641:253a-2": "bod skad du /",
    "T02D3641:253a-3": "dpal 'byung po 'dul byed kyi sgrub thabs mdor bsdus pa /",
    "T02D3641:253a-4": "dpal 'byung po 'dul byed la phyag 'tshal lo //",
    "T02D3641:253a-5": "tshangs pa brgya byin lus ngan sogs //",
    "T02D3641:253a-6": "myos rnams 'joms par mkhas pa yi //",
    "T02D3641:253a-7": "dpal ldan 'byung 'dul phyag 'tshal nas //",
    "T02D3641:253a-8": "de yi sgrub thabs bri bar bya //",
    "T02D3641:253a-9": "mdor bsdus man ngag rnam dag pas //",
    "T02D3641:253a-10": "mdor bsdus 'dod phyir sbyar bar bya //",
    "T02D3641:253a-11": "gnod sbyin gnod sbyin mo sogs 'grub //",
    "T02D3641:253a-12": "bdag snying ya mtshan skyes nas bris //",
    "T02D3641:253b-0": "dang por re zhig sngags pas @253b thugs kar zla",
    "T02D3641:253b-1": "ba la khams gsum rnam par gsal ba'i 'od zer",
    "T02D3641:253b-2": "yang dag par 'khrigs pa /",
    "T02D3641:253b-3": "lus la ram yig dmar po'i sa bon rnam par bsam par bya'o //",
    "T02D3641:253b-4": "de nas dag pa'i lcags kyu'i rnam pas mdun du",
    "T02D3641:253b-5": "'byung po 'dul byed gdan drangs nas bla na med",
    "T02D3641:253b-6": "pa'i mchod pa rnam pa bdun gyis mngon par mchod",
    "T02D3641:253b-7": "nas stong pa nyid bsgom par bya'o //",
    "T02D3641:253b-8": "de nas kunda dang mtshungs dri med rnam rgyas mtshan mor byed pa yi //",
    "T02D3641:253b-9": "steng du dung 'dra h'um yig bkod pa'i gnas dbus zla ba'i dkyil //",
    "T02D3641:253b-10": "shin tu 'bar byed ma lus yongs gyur yang dag las //",
    "T02D3641:253b-11": "sna tshogs pa yi chu skyes 'dab ma 'jam po blta bar bya //",
    "T02D3641:253b-12": "de nas de yi dbus su aam yig yongs gyur sman gyi dbang po ste //",
    "T02D3641:253b-13": "h'um yig snying po h'um yig yongs gyur las //",
    "T02D3641:253b-14": "mthing nag 'bar ba'i rdo rje rnam par bsgom //",
    "T02D3641:253b-15": "de dag yongs gyur skad cig gis blta zhing //",
    "T02D3641:253b-16": "mche gtsigs sku mdog mthing nag 'byung po rnams //",
    "T02D3641:253b-17": "skrag mdzad rang bzhin 'gro la nyer phan mdzad ;",
    "T02D3641:253b-18": "/ khyab bya gcig chags rgyu yis 'phrog byed dang //",
    "T02D3641:253b-19": "dbang phyug gzhon sogs bdud drag las gcig pa //",
    "T02D3641:253b-20": "zhal ni cung zad mche gtsigs shing //",
    "T02D3641:253b-21": "khro bo 'bar zhing rnam par 'phro //",
    "T02D3641:253b-22": "dbu skra dmar ser gyen brdzes mthing //",
    "T02D3641:253b-23": "na bza' sngon pos sku la brgyan //",
    "T02D3641:253b-24": "phyag g-yas na rdo rje bsnams pa /",
    "T02D3641:253b-25": "g-yon na zhags pa dang bcas pa'i sdigs mdzub mdzad pa /",
    "T02D3641:253b-26": "thod pa lnga'i dbu rgyan can /",
    "T02D3641:253b-27": "phyag g-yon na thod pa dang rtse gsum bsnams pa /",
    "T02D3641:253b-28": "g-yas na da ma ru bsnams pa /",
    "T02D3641:253b-29": "ral pa dmar ser gyis dbu brgyan pa /",
    "T02D3641:253b-30": "spyan gsum pa /",
    "T02D3641:253b-31": "stag gi pags pa'i na bza' bsnams pa /",
    "T02D3641:253b-32": "'byung po'i dbang po gzhan las rgyal ba /",
    "T02D3641:253b-33": "zhabs g-yon brkyang gis bzhugs pa /",
    "T02D3641:253b-34": "phyag gnyis dpal 'byung po 'dul byed kyi phyag rgya bcings pa bsgom par bya'o //",
    "T02D3641:253b-35": "de la phyag rgya 'di'o //",
    "T02D3641:253b-36": "ming med gnyis po bcing bya ste //",
    "T02D3641:253b-37": "mdzub mo gnyis po bskum par bya //",
    "T02D3641:253b-38": "mthe'u chung gung mo de bzhin du //",
    "T02D3641:253b-39": "mtheb chen gyis ni mnan par bya //",
    "T02D3641:253b-40": "klu brgyad kyis nye bar mdzes pa ste /",
    "T02D3641:253b-41": "de la stobs kyi rgyu sngon pos dbu skra bcings pa /",
    "T02D3641:253b-42": "'jog po dmar pos mgul rgyan byas pa /",
    "T02D3641:253b-43": "dga' bo dang nye dga' bos rna rgyan byas pa /",
    "T02D3641:253b-44": "'di dag ni ser por gcig pa'o //",
    "T02D3641:254a-0": "mtha' yas dkar pos tshangs skud @254a * //",
    "T02D3641:254a-1": "byas pa /",
    "T02D3641:254a-2": "nor rgyas dkar pos rked rgyan byas pa /",
    "T02D3641:254a-3": "phyag rgya'i phyag dag la rigs ldan dngul chu'i kha dog lta bu'o //",
    "T02D3641:254a-4": "phyag gzhan dag la de bzhin du dung skyong dkar po'o //",
    "T02D3641:254a-5": "zhabs gdub la padma dang padma chen po dag go //",
    "T02D3641:254a-6": "'di dag ni dmar por gcig pa'o //",
    "T02D3641:254a-7": "de bzhin du spyan gnyis dmar por gyur pa'i dpal 'byung po 'dul byed bsgom par bya'o zhes so //",
    "T02D3641:254a-8": "khro ba dang bcas shing gcig tu 'gro ba'i don mdzad pa /",
    "T02D3641:254a-9": "snying ga dang /",
    "T02D3641:254a-10": "mgrin pa dang /",
    "T02D3641:254a-11": "mdzod spu dang /",
    "T02D3641:254a-12": "mgo rnams su bsrung ba'i don du phyag rgyas reg par bya'o //",
    "T02D3641:254a-13": "bsam gtan gyis ngal na sngags bzlas par bya'o //",
    "T02D3641:254a-14": "rdo rje'i bzlas pa dang /",
    "T02D3641:254a-15": "khro bo'i bzlas pas so //",
    "T02D3641:254a-16": "sngags ni /",
    "T02D3641:254a-17": "h'um badzra phat ces so //",
    "T02D3641:254a-18": "skyes bu dam pa nges par yon tan don gnyer rnams kyi phyir //",
    "T02D3641:254a-19": "gang zhig gis kyang de bris cis kyang bdag gis gsal byas pa //",
    "T02D3641:254a-20": "dge ba gang des rnam par snang mdzad thong gyur nas ;",
    "T02D3641:254a-21": "/'jig rten gsum po'i sdig pa mtha' dag 'joms par",
    "T02D3641:254a-22": "shog / dpal 'byung po 'dul byed kyi sgrub thabs"
}