{
    "T02D1550:197a-0": "@197a # // rgya gar skad du /",
    "T02D1550:197a-1": "shr'i badzra yo gi n'i s'a dha nam /",
    "T02D1550:197a-2": "bod skad du /",
    "T02D1550:197a-3": "dpal rdo rje rnal 'byor ma'i sgrub thabs //",
    "T02D1550:197a-4": "dpal rdo rje rnal 'byor ma la phyag 'tshal lo //",
    "T02D1550:197a-5": "stong nyid snying rje'i bdag nyid can //",
    "T02D1550:197a-6": "khams gsum pa yi ngo bo nyid //",
    "T02D1550:197a-7": "bskal ba'i me ltar 'bar ba'i 'od //",
    "T02D1550:197a-8": "rdo rje rnal 'byor ma dpal 'dud //",
    "T02D1550:197a-9": "bla ma brgyud pa'i rim pa ni //",
    "T02D1550:197a-10": "rtogs pa gcig gi spyod yul te //",
    "T02D1550:197a-11": "rdo rje rnal 'byor ma'i sgrub thabs //",
    "T02D1550:197a-12": "mdor bsdus bdag gis bshad par bya //",
    "T02D1550:197a-13": "sngags pas thog mar re zhig bla ma dang sangs rgyas rnams la mngon par gus pa'i yid kyis //",
    "T02D1550:197a-14": "byang chub kyi sems brtan por bzung ste /",
    "T02D1550:197a-15": "dbang bskur ba yang dag par thob nas /",
    "T02D1550:197a-16": "chos thams cad ngo bo nyid kyis 'od gsal ba'i rang bzhin yin yang /",
    "T02D1550:197b-0": "rang dang gzhan gyi don phun sum @197b tshogs pa la mngon du phyogs par bya ste /",
    "T02D1550:197b-1": "dur khrod la sogs pa yid dang rjes su mthun",
    "T02D1550:197b-2": "pa'i dben pa'i gnas su stan 'jam po la rnal",
    "T02D1550:197b-3": "'byor gyi rol pas rab tu bsngags pa'i gnas su",
    "T02D1550:197b-4": "bltas te 'dug par bya'o //",
    "T02D1550:197b-5": "de'i rjes la lus dang ngag dang sems yongs su dag par bya ba ni /",
    "T02D1550:197b-6": "rgun 'brum mam bu ram shing ngam /",
    "T02D1550:197b-7": "'bras las byas pa'i btung ba bzang po ji ltar",
    "T02D1550:197b-8": "rnyed pa'i dam tshig lnga dang ldan par byas la",
    "T02D1550:197b-9": "mchod sbyin gyi snod du bzhag ste /",
    "T02D1550:197b-10": "yi ge gsum gyi sngags kyis mngon par bsngags nas /",
    "T02D1550:197b-11": "chu de nyid kyis lag pa g-yon pa nas brtsams",
    "T02D1550:197b-12": "nas yan lag dang nying lag thams cad sngags kyi",
    "T02D1550:197b-13": "chus khrus bya zhing /",
    "T02D1550:197b-14": "de nyid kyis mchod pa'i rdzas kyang bsang gtor bya ba'o //",
    "T02D1550:197b-15": "de'i rjes la /",
    "T02D1550:197b-16": "aom bam hom yom hrim mom hrem hri h'um h'um phat phat /",
    "T02D1550:197b-17": "ces bya ba'i sngags kyi yi ges lag pa g-yon pa'i sor mo rnams la sbyar te /",
    "T02D1550:197b-18": "dag pa gsum brjod par bya'o //",
    "T02D1550:197b-19": "aom sva bh'a ba shuddha: sarbba dharm'a: sva bh'a ba shuddho&amp; ham /",
    "T02D1550:197b-20": "aom badzra shuddha: sarba dharm'a badzra shuddho&amp; ham//",
    "T02D1550:197b-21": "aom yo ga shuddha: sarba dharm'a yo ga shuddho&amp; ham /",
    "T02D1550:197b-22": "de nas rang gi lus khams gsum po rnam par dag pa'i gzhal yas khang du brtags te /",
    "T02D1550:197b-23": "skad cig tsam gyis lte ba'i skyil 'khor du rdo",
    "T02D1550:197b-24": "rje rnal 'byor ma phyag gnyis na gri gug dang",
    "T02D1550:197b-25": "thod pa bsnams pa /",
    "T02D1550:197b-26": "skra grol ba thur du 'phyang ba /",
    "T02D1550:197b-27": "gcer bu spyan gsum pa /",
    "T02D1550:197b-28": "gzugs dang lang tsho phun sum tshogs pa /",
    "T02D1550:197b-29": "phyag rgya lnga yis rnam par brgyan //",
    "T02D1550:197b-30": "sangs rgyas lnga yi dbu rgyan can //",
    "T02D1550:197b-31": "zla ba nyi ma me dkyil du //",
    "T02D1550:197b-32": "skyil krung phyed pas gnon mdzad cing //",
    "T02D1550:197b-33": "dza ba sindhu ra dang mtshungs //",
    "T02D1550:197b-34": "de lta'i gzugs can lha mo ni //",
    "T02D1550:197b-35": "rnal 'byor pa yis rtag tu bsgom //",
    "T02D1550:197b-36": "de yi g-yas ni phag gdong ste //",
    "T02D1550:197b-37": "de bzhin g-yon pa khro mo nyid //",
    "T02D1550:197b-38": "kun rdzob don dam rang bzhin gyis //",
    "T02D1550:197b-39": "zhal gnyis su ni rab tu grags //",
    "T02D1550:197b-40": "bla ma'i man ngag lam gyis ni //",
    "T02D1550:197b-41": "rim pa rgyas par rtogs par bya //",
    "T02D1550:197b-42": "de yi padma'i nang du ni //",
    "T02D1550:197b-43": "don kun sgrub byed 'khor lo bsgom //",
    "T02D1550:197b-44": "rim pa gsum gyis mtshan nas su //",
    "T02D1550:197b-45": "kha dog dmar po'i 'od zer can //",
    "T02D1550:197b-46": "sngags kyi yi ges yongs rdzogs nas //",
    "T02D1550:197b-47": "rdza mkhan 'khor lo bzhin du 'khor //",
    "T02D1550:197b-48": "srin po'i zhal ni cung zhig bsdam //",
    "T02D1550:197b-49": "rab tu 'bar ba'i rnam par bsgom //",
    "T02D1550:198a-0": "phag gdod gyen du @198a * //",
    "T02D1550:198a-1": "nye bar blta //",
    "T02D1550:198a-2": "g-yung drung 'khyil ba myur du 'khor //",
    "T02D1550:198a-3": "phyag rgya gnyis po'i rnal 'byor gyis //",
    "T02D1550:198a-4": "khams gsum po yang 'grub par 'gyur //",
    "T02D1550:198a-5": "rnal 'byor bdag nyid skad cig gis //",
    "T02D1550:198a-6": "'grub 'gyur rnal 'byor pas gzhan min //",
    "T02D1550:198a-7": "de nas gzhan yang bshad bya ba //",
    "T02D1550:198a-8": "sngags btu ba yi cho ga mchog / gru gsum dkyil 'khor nyams dga' ba //",
    "T02D1550:198a-9": "rdo rje rol pa las byung ba'i //",
    "T02D1550:198a-10": "chos kyi 'byung gnas zhes bshad pa //",
    "T02D1550:198a-11": "btsun mo'i bha ga nyid kyang de //",
    "T02D1550:198a-12": "a'a lo k'a li'i dbye bas der //",
    "T02D1550:198a-13": "sde tshan brgyad kyi rim pa ni //",
    "T02D1550:198a-14": "gzugs me mda' dang thub pa dang //",
    "T02D1550:198a-15": "bu ga drag po 'dod pa nyid //",
    "T02D1550:198a-16": "'khor lo rnams ni rim bzhin du //",
    "T02D1550:198a-17": "man ngag gis ni dgod par bya //",
    "T02D1550:198a-18": "dang por aa nas brtsams nas su //",
    "T02D1550:198a-19": "yi ge ha yi mthar thug par //",
    "T02D1550:198a-20": "bskor ba'i tshul gyi sbyor ba yis //",
    "T02D1550:198a-21": "bde mchog rgya mtsho gsung bzhin bri //",
    "T02D1550:198a-22": "dva yi thog ma sum 'gyur bya //",
    "T02D1550:198a-23": "thig le n'a ngas rnam par brgyan //",
    "T02D1550:198a-24": "bha thog tsha thog yi ge nyid //",
    "T02D1550:198a-25": "ta yig thog mas mgo bor brgyan //",
    "T02D1550:198a-26": "tsa sa'i bar nas gzung byas te //",
    "T02D1550:198a-27": "ta yig 'og ma 'og tu sbyor //",
    "T02D1550:198a-28": "sha thog sha thog 'brel ba ni //",
    "T02D1550:198a-29": "de bzhin sbyor bar shes par bya //",
    "T02D1550:198a-30": "li yi mgo gyur yi ge la //",
    "T02D1550:198a-31": "nya yi 'og nas gnas pas brgyan //",
    "T02D1550:198a-32": "pa thog ta yig 'og mar ldan //",
    "T02D1550:198a-33": "pha thog tha yig 'og mas bcings //",
    "T02D1550:198a-34": "ha ta'i bar gnas yi ge la //",
    "T02D1550:198a-35": "na yig thog na gnas pas brgyan //",
    "T02D1550:198a-36": "sha yi 'og na gnas pas gzung //",
    "T02D1550:198a-37": "bha 'og gi stan na 'og sbyar //",
    "T02D1550:198a-38": "ha yi steng gnas yi ge nyid //",
    "T02D1550:198a-39": "ra yig gong ma nyis brtsegs ldan //",
    "T02D1550:198a-40": "ta yig gong ma sbyar bya ste //",
    "T02D1550:198a-41": "mgo bo ru ni yongs su grags //",
    "T02D1550:198a-42": "pha yi thog na gnas pa la //",
    "T02D1550:198a-43": "tha yig thog na gnas pas brgyan //",
    "T02D1550:198a-44": "nya thog na thog gis brgyan pa //",
    "T02D1550:198a-45": "man ngag bzhin du shes par bya //",
    "T02D1550:198a-46": "tsa sa'i bar na gnas pa blang //",
    "T02D1550:198a-47": "bha 'og gi stan na 'og sbyar //",
    "T02D1550:198a-48": "de bzhin tsha yi gong ma zung //",
    "T02D1550:198a-49": "de bzhin ta yi steng mas brgyan //",
    "T02D1550:198a-50": "tha yi steng mas na 'og brgyan //",
    "T02D1550:198a-51": "pha yi 'og gnas yi ge blang //",
    "T02D1550:198a-52": "dha ba bar gnas yi ge blang //",
    "T02D1550:198a-53": "tha yi 'og mas brgyan pha nyid //",
    "T02D1550:198a-54": "yi ge nya la'i bar gnas pa //",
    "T02D1550:198a-55": "na yi gong mas brgyan par bya //",
    "T02D1550:198a-56": "sa'i bar gnas yi ge la /",
    "T02D1550:198a-57": "r'i yi 'og ma gdangs par bya //",
    "T02D1550:198a-58": "thig le n'a da mnyam ldan pa //",
    "T02D1550:198b-0": "gsum @198b 'gyur du ni dbye ba nyid //",
    "T02D1550:198b-1": "na 'og ra yi 'og ma ni //",
    "T02D1550:198b-2": "snga ma bzhin du sum 'gyur bya //",
    "T02D1550:198b-3": "sha 'og sha yi mgo mas brgyan //",
    "T02D1550:198b-4": "nya yi 'og na gnas pa sbyar //",
    "T02D1550:198b-5": "ma wa bar na gnas pa gzung //",
    "T02D1550:198b-6": "dzha yig gdong mas rnam par brgyan //",
    "T02D1550:198b-7": "bla ma'i man ngag lam gyis ni //",
    "T02D1550:198b-8": "sngags btu ba ni shes par bya //",
    "T02D1550:198b-9": "glegs bam klog pa'i sngags pa yis //",
    "T02D1550:198b-10": "ji lta'i rim pa spangs pa yis //",
    "T02D1550:198b-11": "gang des bskal ba bye bar byas //",
    "T02D1550:198b-12": "dngos grub go 'phang mi thob pa //",
    "T02D1550:198b-13": "gzhan yang rab tu bshad bya ba //",
    "T02D1550:198b-14": "rdo rje can gyi mchod pa ni //",
    "T02D1550:198b-15": "tshes bcu'i dus su khyad par du //",
    "T02D1550:198b-16": "mchod pa lnga dang ldan gyur cing //",
    "T02D1550:198b-17": "bza' ston de bzhin btung ba dang //",
    "T02D1550:198b-18": "phyi dang gsang bar bcas par ldan //",
    "T02D1550:198b-19": "snod ni dri med sbyangs pa ru //",
    "T02D1550:198b-20": "gur kum la sogs sbyar bar bya //",
    "T02D1550:198b-21": "chu bzang po dang ldan pa la //",
    "T02D1550:198b-22": "sindhu ra'i phye ma btsags //",
    "T02D1550:198b-23": "gser gyi smyu gu'i sbyor ba yis //",
    "T02D1550:198b-24": "blo dang ldan pas ae dbyibs bris //",
    "T02D1550:198b-25": "dbus su sngags kyi rgyal po ni //",
    "T02D1550:198b-26": "rim pa bzhin du bri bar bya //",
    "T02D1550:198b-27": "g-yung drung 'khyil ba'i phyag rgya ni //",
    "T02D1550:198b-28": "dge ba'i 'khor lo'i logs la dgod //",
    "T02D1550:198b-29": "me tog rnam pa sna tshogs nyid //",
    "T02D1550:198b-30": "chu las skyes dang thang las skyes //",
    "T02D1550:198b-31": "mar me ts'a ru dam tshig che //",
    "T02D1550:198b-32": "de bzhin gzhon nu ma yang mchod //",
    "T02D1550:198b-33": "mchod pa'i khyad par 'di dag ni //",
    "T02D1550:198b-34": "nges pa nyid du bya ba yin //",
    "T02D1550:198b-35": "skra grol gcer bur byas nas ni //",
    "T02D1550:198b-36": "sdar bshad phyogs bcu bltas nas kyang //",
    "T02D1550:198b-37": "shin tu gsang bar bya ba nyid //",
    "T02D1550:198b-38": "mchod pa'i dus su mnyam par gzhag //",
    "T02D1550:198b-39": "ma gsang bgegs ni skye 'gyur te //",
    "T02D1550:198b-40": "dngos grub de bzhin nyams par 'gyur //",
    "T02D1550:198b-41": "dam tshig nyams par gyur pa na //",
    "T02D1550:198b-42": "nad rnams sna tshogs 'byung bar 'gyur //",
    "T02D1550:198b-43": "srog ni gtong bar gyur pa yis //",
    "T02D1550:198b-44": "'chi ba'i dus la bab kyang bla'i //",
    "T02D1550:198b-45": "gal te dngos grub mchog 'dod na //",
    "T02D1550:198b-46": "dam tshig rtag tu bsrung bar bya //",
    "T02D1550:198b-47": "khams gsum brtan dang g-yo ba yis //",
    "T02D1550:198b-48": "'gro ba thams cad g-yon nas 'byung //",
    "T02D1550:198b-49": "g-yon pa sngon du bskyod bya ste ;",
    "T02D1550:198b-50": "/ rnal 'byor rtag tu g-yon pas spyad //",
    "T02D1550:198b-51": "mchod pa lag pa g-yon pas ta //",
    "T02D1550:198b-52": "bza' btung g-yon pas bya ba nyid //",
    "T02D1550:198b-53": "rigs lnga la ni kun spyod pa //",
    "T02D1550:198b-54": "rigs gcig tu ni brtag par bya //",
    "T02D1550:198b-55": "bza' dang bza' min de bzhin btung //",
    "T02D1550:198b-56": "sme gtsang ngo tsha rnam par spangs //",
    "T02D1550:199a-0": "rtog pa kun las nges par @199a * //",
    "T02D1550:199a-1": "grol ;",
    "T02D1550:199a-2": "/ rtsod pa thams cad rnam par spangs //",
    "T02D1550:199a-3": "mkha' 'gro ma yi dra ba sdom //",
    "T02D1550:199a-4": "dpa' bo seng ge bzhin du spyod //",
    "T02D1550:199a-5": "sngags ni rnal 'byor ma'i rang bzhin //",
    "T02D1550:199a-6": "rnal 'byor ma ni sngags kyi gzugs //",
    "T02D1550:199a-7": "gal te go 'phang mchog 'dod na //",
    "T02D1550:199a-8": "de dag tha dad par mi bya //",
    "T02D1550:199a-9": "mi yis gang dang gang bsgom pa //",
    "T02D1550:199a-10": "yid dang yang dag ldan byas nas //",
    "T02D1550:199a-11": "des na de yi bdag nyid 'gyur //",
    "T02D1550:199a-12": "sna tshogs nor bu ji bzhin no //",
    "T02D1550:199a-13": "sems dang rjes mthun rnal 'byor gyis //",
    "T02D1550:199a-14": "gang zhig shin tu goms byed na //",
    "T02D1550:199a-15": "mi gang bsod nams dman pa yang //",
    "T02D1550:199a-16": "de ni grub 'gyur the tshom med //",
    "T02D1550:199a-17": "bla ma sangs rgyas bla ma chos //",
    "T02D1550:199a-18": "de bzhin bal ma dge 'dun te //",
    "T02D1550:199a-19": "bla ma dpal ldan rdo rje can //",
    "T02D1550:199a-20": "'dir ni bla ma bla med pa'o //",
    "T02D1550:199a-21": "sangs rgyas 'bras bu 'dod pa yin //",
    "T02D1550:199a-22": "de phyir bla ma bsnyen bkur bya //",
    "T02D1550:199a-23": "dpal dang ldan pa'i rub tu sngags pa'i gnas au",
    "T02D1550:199a-24": "rgyan nas byung ba'i dgongs pa bla na med pa",
    "T02D1550:199a-25": "dpa' rdo rje rnal 'byor ma'i gsang chen rna ba",
    "T02D1550:199a-26": "nas rna ba ru zhal nas zhal du brgyud pa'i",
    "T02D1550:199a-27": "rim pa rdzogs so /",
    "T02D1550:199a-29": "// / rgya gar gyi mkhan po bsod nams 'byung gnas bzang po'i zhal snga nas dang /"
}