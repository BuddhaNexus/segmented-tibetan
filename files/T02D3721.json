{
    "T02D3721:10a-0": "@10a # // rgya gar skad du /",
    "T02D3721:10a-1": "gu ru panytsa bim shi ka / bod skad du /",
    "T02D3721:10a-2": "bla ma lnga bcu pa /",
    "T02D3721:10a-3": "bcom ldan 'das rdo rje sems dpa' la phyag 'tshal lo //",
    "T02D3721:10a-4": "dpal ldan rdo rje sems dpa'i gnas thob rgyur gyur pa //",
    "T02D3721:10a-5": "bla ma'i zhabs kyi padmar ji bzhin btud byas te //",
    "T02D3721:10a-6": "de bstan pa ni dri med rgyud mang las gsungs pa //",
    "T02D3721:10a-7": "mdor bsdus bshad pa 'di ni gus pas mnyan par gyis //",
    "T02D3721:10a-8": "dbang bskur mchog thob rdo rje yi //",
    "T02D3721:10a-9": "slob dpon la ni de bzhin gshegs //",
    "T02D3721:10a-10": "phyogs bcu'i 'jig rten khams bzhugs pas //",
    "T02D3721:10a-11": "dus gsum du ni mngon phyag 'tshal //",
    "T02D3721:10a-12": "mchog tu dad pas dus gsum du //",
    "T02D3721:10a-13": "dkyil 'khor me tog bcas thal mos //",
    "T02D3721:10a-14": "ston pa bla ma bsnyen bkur zhing //",
    "T02D3721:10a-15": "zhabs la spyi bos phyag bya'o //",
    "T02D3721:10a-16": "khyim pa'am ni gsar bu la //",
    "T02D3721:10a-17": "'jig rten smod pa spang pa'i phyir //",
    "T02D3721:10a-18": "dam chos la sogs mdun bdar te //",
    "T02D3721:10a-19": "brtul zhugs 'dzin pas blos phyag bya //",
    "T02D3721:10a-20": "gdan bstabs pa dang ldang ba dang //",
    "T02D3721:10a-21": "don gyi bya ba sogs bsnyen bkur //",
    "T02D3721:10a-22": "brtul zhugs can gyis kun bya ste //",
    "T02D3721:10a-23": "phyag bya dam pa min las spang //",
    "T02D3721:10a-24": "bla ma dang ni slob ma dag / mtshungs par dam tshig nyams 'gyur bas //",
    "T02D3721:10a-25": "dpa' bos dang por slob dpon dang //",
    "T02D3721:10a-26": "slob ma'i 'brel pa brtag par bya //",
    "T02D3721:10a-27": "blo ldan slob mas bla mar ni //",
    "T02D3721:10a-28": "snying rje med cing khro la gdug / khengs shing chags la ma bsdams dang //",
    "T02D3721:10a-29": "spyo mas dang bcas par mi bya'o //",
    "T02D3721:10a-30": "brtan zhing dul la blo gros ldan //",
    "T02D3721:10a-31": "bzod ldan drang la g-yo sgyu med //",
    "T02D3721:10a-32": "sngags dang rgyud kyi sbyor ba shes //",
    "T02D3721:10a-33": "snying brtser ldan zhing bstan bcos mkhas //",
    "T02D3721:10a-34": "de nyid bcu ni yongs su shes //",
    "T02D3721:10a-35": "dkyil 'khor 'dri ba'i las la mkhas //",
    "T02D3721:10a-36": "sngags bshad pa yi sbyor ba shes //",
    "T02D3721:10a-37": "rab tu zhi zhing dbang po dul //",
    "T02D3721:10b-0": "de 'dra'i mgon la bsams byas @10b nas ;",
    "T02D3721:10b-1": "/ slob mar gyur nas brnyas na ni //",
    "T02D3721:10b-2": "sangs rgyas thams cad brnyas pas na //",
    "T02D3721:10b-3": "des ni rtag tu sdug bsngal 'thob //",
    "T02D3721:10b-4": "slob dpon la ni smod pa de //",
    "T02D3721:10b-5": "yams dang 'tshe ba'i nad rnams dang //",
    "T02D3721:10b-6": "gdon dang rims dang dug rnams kyis //",
    "T02D3721:10b-7": "rmongs chen de ni 'chi bar 'gyur //",
    "T02D3721:10b-8": "rgyal po me dang sbrul gdug dang //",
    "T02D3721:10b-9": "chu dang mkha' 'gro rkun po dang //",
    "T02D3721:10b-10": "gdon dang log 'dren rnams kyis kyang //",
    "T02D3721:10b-11": "bsad nas sems can dmyal bar 'gro //",
    "T02D3721:10b-12": "nam yang slob dpon dag gi ni //",
    "T02D3721:10b-13": "kun du sems dkrugs mi bya ste //",
    "T02D3721:10b-14": "gal te rmongs pas byas gyur na //",
    "T02D3721:10b-15": "dmyal bar nges par 'tshed par 'gyur //",
    "T02D3721:10b-16": "mnar med la sogs 'jigs rung ba'i //",
    "T02D3721:10b-17": "dmyal ba bstan pa gang yin pa //",
    "T02D3721:10b-18": "slob dpon la ni smod pa rnams //",
    "T02D3721:10b-19": "der ni gnas par yang dag bshad //",
    "T02D3721:10b-20": "de bas 'bad pa thams cad kyis //",
    "T02D3721:10b-21": "rdo rje slob dpon blo gros che //",
    "T02D3721:10b-22": "dge ba rab tu mi spyo mas pa //",
    "T02D3721:10b-23": "nam yang smad par mi bya'o //",
    "T02D3721:10b-24": "bla ma la ni gus bcad yon //",
    "T02D3721:10b-25": "rjes su mthun par sbyin par bya //",
    "T02D3721:10b-26": "des ni rims sogs gnod pa rnams //",
    "T02D3721:10b-27": "phyir zhing 'byung bar mi 'gyur ro //",
    "T02D3721:10b-28": "rang gi dam tshig slob dpon ni //",
    "T02D3721:10b-29": "sbyin min bu dang chung ma dang //",
    "T02D3721:10b-30": "rang srog gis kyang brten bya na //",
    "T02D3721:10b-31": "longs spyod g-yo ba smos ci dgos //",
    "T02D3721:10b-32": "gang phyir bskal pa bye ba ni //",
    "T02D3721:10b-33": "grangs med par yang rnyed dka' ba'i //",
    "T02D3721:10b-34": "sangs rgyas nyid kyang brtson ldan la //",
    "T02D3721:10b-35": "tshe 'di nyid la ster bar byed //",
    "T02D3721:10b-36": "rtag tu rang gi dam tshig bsrung //",
    "T02D3721:10b-37": "rtag tu de bzhin gshegs pa mchod //",
    "T02D3721:10b-38": "rtag tu bla ma la yang 'bul //",
    "T02D3721:10b-39": "'di ni sangs rgyas kun dang 'dra //",
    "T02D3721:10b-40": "mi zad de ni 'dod pa yis //",
    "T02D3721:10b-41": "cung zad yid 'ong gang dang gang //",
    "T02D3721:10b-42": "shin tu khyad par gyur pa nyid //",
    "T02D3721:10b-43": "de dang de ni bla mar sbyin //",
    "T02D3721:10b-44": "de byin sangs rgyas thams cad la //",
    "T02D3721:10b-45": "rtag tu byin pa nyid du 'gyur //",
    "T02D3721:10b-46": "de byin bsod nams tshogs yin te //",
    "T02D3721:10b-47": "tshogs las dngos grub mchog tu 'gyur //",
    "T02D3721:10b-48": "de bas slob ma snying rje gtong //",
    "T02D3721:10b-49": "tshul khrims bzod pa'i yon tan ldan //",
    "T02D3721:10b-50": "slob dpon dang ni rdo rje 'dzin //",
    "T02D3721:10b-51": "tha dad par ni mi brtag go //",
    "T02D3721:10b-52": "mchod rten bshigs 'dra'i sdig 'jigs pas //",
    "T02D3721:11a-0": "grib ma'ang bgom @11a * //",
    "T02D3721:11a-1": "par mi bya na //",
    "T02D3721:11a-2": "lham dang stan dang bzhon pa sogs //",
    "T02D3721:11a-3": "bgom mi bya ba smos ci dgos //",
    "T02D3721:11a-4": "blo gros chen po dga' sems kyis //",
    "T02D3721:11a-5": "bla ma'i bka' ni 'bad de mnyan //",
    "T02D3721:11a-6": "rigs pa yis ni mi nus pa //",
    "T02D3721:11a-7": "mi nus de la tshig gis sbyang //",
    "T02D3721:11a-8": "bla ma las ni dngos grub dang //",
    "T02D3721:11a-9": "mtho ris dang ni bde ba 'thob //",
    "T02D3721:11a-10": "de bas 'bad pa thams cad kyis //",
    "T02D3721:11a-11": "bla ma'i bka' las 'da' mi bya //",
    "T02D3721:11a-12": "bla ma'i rdzas ni srog ji bzhin //",
    "T02D3721:11a-13": "bla ma'i sdug pa'ang bla ma bzhin //",
    "T02D3721:11a-14": "de yi 'khor ni gnyen bzhin du //",
    "T02D3721:11a-15": "mnyam bar gzhag pas rtag tu bsam //",
    "T02D3721:11a-16": "mal stan 'dug dang sngon 'gro dang //",
    "T02D3721:11a-17": "gtsug tor dag dang dpyangs pa dang //",
    "T02D3721:11a-18": "stan la rkang 'jog rked par ni //",
    "T02D3721:11a-19": "lag gzhag snye bar mi bya'o //",
    "T02D3721:11a-20": "bla ma dag ni langs pa na //",
    "T02D3721:11a-21": "nyal dang 'dug par mi bya'o //",
    "T02D3721:11a-22": "rtag tu de yi bya ba la //",
    "T02D3721:11a-23": "ldang mkhas phun sum tshogs par bya //",
    "T02D3721:11a-24": "mchil ma la sogs 'dor ba dang //",
    "T02D3721:11a-25": "stan la rkang 'jog rkyong ba ni //",
    "T02D3721:11a-26": "'chag dang rtsod par smra ba dag / bla ma'i mdun du mi bya'o //",
    "T02D3721:11a-27": "yan lag mnye dang gar dag dang //",
    "T02D3721:11a-28": "glu dang rol mo mi bya zhing //",
    "T02D3721:11a-29": "gtam gyi sbyor ba mang po rnams //",
    "T02D3721:11a-30": "thos pa'i nye 'khor du mi bya //",
    "T02D3721:11a-31": "btud de stan las ldang ba dang //",
    "T02D3721:11a-32": "bus pa yis ni 'dug par bya //",
    "T02D3721:11a-33": "mtshan chu 'jigs bcas lam du ni //",
    "T02D3721:11a-34": "bsgo ba thob na mdun 'gro bya //",
    "T02D3721:11a-35": "slob dpon gyis ni mthong mdun du //",
    "T02D3721:11a-36": "blo dang ldan pas lus gcu dang //",
    "T02D3721:11a-37": "ka ba la sogs brten mi bya //",
    "T02D3721:11a-38": "sor mo'i tshigs ni drang mi bya //",
    "T02D3721:11a-39": "rkang pa bkru dang lus bkru dang //",
    "T02D3721:11a-40": "dril dang mnye ba la sogs pa //",
    "T02D3721:11a-41": "phyag ni sngon du 'gro bas bya //",
    "T02D3721:11a-42": "de bzhin mthar ni ci bder bya //",
    "T02D3721:11a-43": "de yi mtshan smos brjod na ni //",
    "T02D3721:11a-44": "ming mthar zhal sngar ldan pas bya //",
    "T02D3721:11a-45": "gzhan dag gus bar bya ba'i phyir //",
    "T02D3721:11a-46": "khyad par gyi ni tshig kyang brjod //",
    "T02D3721:11a-47": "bla ma la ni bka' stsal zhu //",
    "T02D3721:11a-48": "bka' bzhin bgyid ces brjod byas la //",
    "T02D3721:11a-49": "thal mo sbyar zhing ma yengs par //",
    "T02D3721:11a-50": "bla mas bsgo ba mnyan par bya //",
    "T02D3721:11a-51": "dgod dang lud pa la sogs pa //",
    "T02D3721:11a-52": "lag pas kha ni dgab par bya //",
    "T02D3721:11a-53": "bya ba zin nas 'jam pa yi //",
    "T02D3721:11a-54": "tshig dag gis ni bzlas par bya //",
    "T02D3721:11a-55": "mdun du dul bar 'dug pa dang //",
    "T02D3721:11b-0": "@11b gos sogs tshul bzhin bsdams pa dang //",
    "T02D3721:11b-1": "pus btsugs thal mo sbyar ba yis //",
    "T02D3721:11b-2": "mnyan sogs 'dod la gsol gsum gdab //",
    "T02D3721:11b-3": "bsnyen bkur spyod ba thams cad la //",
    "T02D3721:11b-4": "yid ni nga rgyal med par bya //",
    "T02D3721:11b-5": "ngo tsha 'jigs shing bsdams pa yis //",
    "T02D3721:11b-6": "bag ma gsar pa'i tshul gnas bya //",
    "T02D3721:11b-7": "sgeg pa la sogs bya ba kun //",
    "T02D3721:11b-8": "ston pa'i mdun du spang bar bya //",
    "T02D3721:11b-9": "gzhan yang de 'dra'i bya ba ni //",
    "T02D3721:11b-10": "rang gis brtags la dor bar bya //",
    "T02D3721:11b-11": "rab gnas dkyil 'khor sbyin sreg dang //",
    "T02D3721:11b-12": "slob ma sdud dang 'chad pa rnams //",
    "T02D3721:11b-13": "yul der bla ma gnas pa na //",
    "T02D3721:11b-14": "rjes ma gnang bar mi bya'o //",
    "T02D3721:11b-15": "spyan 'bye sogs las ci thob pa //",
    "T02D3721:11b-16": "de kun bla ma rnams la dbul //",
    "T02D3721:11b-17": "de yis bstabs pa blangs nas ni //",
    "T02D3721:11b-18": "gzhan dag la ni ci bder bya //",
    "T02D3721:11b-19": "bla ma'i slob ma slob mar min //",
    "T02D3721:11b-20": "slob ma'ang bla ma'i mdun du min //",
    "T02D3721:11b-21": "bsnyen bkur dag dang ldang ba dang //",
    "T02D3721:11b-22": "phyag sogs byed pa bzlog par bya //",
    "T02D3721:11b-23": "slob dpon la ni gang 'bul dang //",
    "T02D3721:11b-24": "bla mas kyang ni gang stsal pa //",
    "T02D3721:11b-25": "de la btud de lag gnyis kyis //",
    "T02D3721:11b-26": "blo dang ldan pas blang bar bya //",
    "T02D3721:11b-27": "dran pa brjed med gyur pa dang //",
    "T02D3721:11b-28": "rang gi kun spyod la brtson pas //",
    "T02D3721:11b-29": "spun gyi rang spyod las 'das pa //",
    "T02D3721:11b-30": "dga' bas phan tshun bzlog par bya //",
    "T02D3721:11b-31": "na bas bla ma'i bya ba la //",
    "T02D3721:11b-32": "btud de rjes ma gnang bar yang //",
    "T02D3721:11b-33": "bkag pa rnams ni spyad byas kyang //",
    "T02D3721:11b-34": "dge sems ldan la sdig mi 'gyur //",
    "T02D3721:11b-35": "'dir mang smra ba ci zhig dgos //",
    "T02D3721:11b-36": "bla ma dgyes byed gang yin bya //",
    "T02D3721:11b-37": "mi mnyes byed kun spang bar ni //",
    "T02D3721:11b-38": "de dang de la 'bad de spyad //",
    "T02D3721:11b-39": "dngos grub slob dpon rjes 'brang zhes //",
    "T02D3721:11b-40": "rdo rje 'dzin pa nyid gsung bar //",
    "T02D3721:11b-41": "shes nas dngos po thams cad kyis //",
    "T02D3721:11b-42": "bla ma yongs su mnyes par bya //",
    "T02D3721:11b-43": "bsam pa dag pa'i slob ma ni //",
    "T02D3721:11b-44": "dkon mchog gsum la skyabs song la //",
    "T02D3721:11b-45": "bla ma'i rjes su 'jug pa ni ;",
    "T02D3721:11b-46": "/ kha ton bya bar sbyin par bya //",
    "T02D3721:11b-47": "de nas sngags sogs sbyin pa yis //",
    "T02D3721:11b-48": "dam chos snod du byas nas su //",
    "T02D3721:11b-49": "rtsa ba'i ltung ba bcu bzhi ni //",
    "T02D3721:11b-50": "klag dang 'dzin pa nyid du bya //",
    "T02D3721:11b-51": "de ltar bla ma'i rjes 'jug slob ma ni //",
    "T02D3721:11b-52": "ma lus phan bskyed skyon med 'di byas pa'i //",
    "T02D3721:12a-0": "dge ba mtha' @12a * //",
    "T02D3721:12a-1": "yas bdag gis ci bsags pa //",
    "T02D3721:12a-2": "des ni 'gro kun myur du rgyal gyur cig /",
    "T02D3721:12a-3": "bla ma lnga bcu pa slob dpon chen po rta",
    "T02D3721:12a-4": "dbyangs kyis mdzad pa rdzogs so /",
    "T02D3721:12a-6": "// / rgya gar gyi mkhan po padm'a ka ra wa rma dang /"
}