{
    "T02D1822:262a-0": "@262a # // rgya gar skad du /",
    "T02D1822:262a-1": "pra ti shtha bi dhi kra ma /",
    "T02D1822:262a-2": "bod skad du /",
    "T02D1822:262a-3": "rab tu gnas pa'i cho ga'i rim pa /",
    "T02D1822:262a-4": "rje btsun spyan ras gzigs dbang phyug la phyag 'tshal lo //",
    "T02D1822:262a-5": "lhan cig skyes pa'i bde ba yi //",
    "T02D1822:262a-6": "bdud rtsi'i ros ni nges gang pa'i //",
    "T02D1822:262a-7": "rdo rje'i 'dzin la rab btud nas //",
    "T02D1822:262a-8": "rab gnas cho ga bshad par bya //",
    "T02D1822:262a-9": "bde gshegs rnams kyis sngar gsungs pa'i //",
    "T02D1822:262a-10": "sna tshogs lung gi gzhung dag tu //",
    "T02D1822:262a-11": "dkyil 'khor chen po bkod sogs pa'i //",
    "T02D1822:262a-12": "rab gnas chog rgyas gsungs dang //",
    "T02D1822:262a-13": "rgud rnams de dang de dag tu //",
    "T02D1822:262a-14": "rdo rje 'dzin gyi rgyas gsungs dang //",
    "T02D1822:262a-15": "de bzhin grub pa'i slob dpon gyis //",
    "T02D1822:262a-16": "rab gnas gzhung dang mthun mdzad pa //",
    "T02D1822:262a-17": "de dag kun gyi gzhung bsdus te //",
    "T02D1822:262a-18": "nges pa'i tshig dang rnam dbye dang //",
    "T02D1822:262a-19": "cho ga'i rim pa gsum du bstan //",
    "T02D1822:262a-20": "de la nges pa'i tshig gis ni //",
    "T02D1822:262a-21": "pra ka na sha na ni ti shtha zhes pa ste mchog tu 'gyur pa dang //",
    "T02D1822:262a-22": "yun ring bas rab gnas zhes bya ste /",
    "T02D1822:262a-23": "de la mchog tu gyur pa ni ye shes sems dpa'i bdag nyid du bsgrub pa la bya la /",
    "T02D1822:262a-24": "yun ring ba ni 'khor ba ji srid du bzhugs pa la bya'o //",
    "T02D1822:262a-25": "rnam par dbye ba la gnyis te /",
    "T02D1822:262a-26": "gzhi rnam par dbye ba dang /",
    "T02D1822:262a-27": "sgrub thabs rnam par dbye ba'o //",
    "T02D1822:262a-28": "gzhi rnam par dbye ba ni gtsug lag khang dang /",
    "T02D1822:262a-29": "mchod rten dang /",
    "T02D1822:262a-30": "lha'i sku dang /",
    "T02D1822:262a-31": "ras bris la sogs pa dang rta babs dang /",
    "T02D1822:262b-0": "@262b rdo rings dang /",
    "T02D1822:262b-1": "shing ljon pa dang /",
    "T02D1822:262b-2": "chu mig la sogs bsku'i bdag nyid du bya ba'i zhi'o //",
    "T02D1822:262b-3": "bgrang phreng dang /",
    "T02D1822:262b-4": "'jig rten pa'i bstan bcos dang /",
    "T02D1822:262b-5": "'jig rten las 'das pa'i glegs bam la sogs pa ni gsung gi bdag nyid du bya ba'i gzhi'o //",
    "T02D1822:262b-6": "rdo rje 'khor lo la sogs pa lha'i mtshan ma",
    "T02D1822:262b-7": "thams cad ni thugs kyi bdag nyid du bya ba'i",
    "T02D1822:262b-8": "gzhi'o // sgrub thabs rnam par dbye ba ni /",
    "T02D1822:262b-9": "gtsug lag khang la sogs pa sku'i gzhi gang yin pa de stong pa nyid du bsgoms la /",
    "T02D1822:262b-10": "de las bhr'um /",
    "T02D1822:262b-11": "bh'um las 'khor lo /",
    "T02D1822:262b-12": "de las sku rnam par snang mdzad du bsgrub la /",
    "T02D1822:262b-13": "rab tu gnas par bya'o //",
    "T02D1822:262b-14": "bgrang phreng dang glegs bam la sogs pa gsung gi",
    "T02D1822:262b-15": "gzhi ni stong pa nyid las gsung rdo rje chos",
    "T02D1822:262b-16": "su bsgrubs la rab tu gnas par bya'o //",
    "T02D1822:262b-17": "rdo rje la sogs pa thugs kyi gzhi ni thugs",
    "T02D1822:262b-18": "mi bskyod par bsgrub la rab tu gnas par bya'o",
    "T02D1822:262b-19": "// cho ga'i rim pa bstan pa ni rgyas ba dang bsdus pa'o //",
    "T02D1822:262b-20": "de la rgyas pa ni rab gnas bya ba'i slob dpon yang ji lta bu zhe na //",
    "T02D1822:262b-21": "de nyid bcu yi tshul rig cing //",
    "T02D1822:262b-22": "zab cing rgya che'i chos dag dang /",
    "T02D1822:262b-23": "dkyil 'khor bri ba'i las la mkhas //",
    "T02D1822:262b-24": "sbyin sreg las dang rab gnas rig / gsang sngags tshul gyis rim la gus //",
    "T02D1822:262b-25": "nyan thos spyod pa spong byed pa //",
    "T02D1822:262b-26": "mkhas bzhi ba rig par ldan //",
    "T02D1822:262b-27": "khro ba chung zhing 'dod pa chung //",
    "T02D1822:262b-28": "nga rgyal spangs shing dbang po du la //",
    "T02D1822:262b-29": "rtsa ba'i ltung bsrung byed cing //",
    "T02D1822:262b-30": "sngags dang bsam gtan las la btson //",
    "T02D1822:262b-31": "ser sna yi ni dri ma spangs //",
    "T02D1822:262b-32": "dam pa'i rigs las skyes pa ste //",
    "T02D1822:262b-33": "sems can rnams la rjes brtse ba //",
    "T02D1822:262b-34": "des ni rab gnas bya bar 'os //",
    "T02D1822:262b-35": "slob ma yang ji lta bu zhe na /",
    "T02D1822:262b-36": "dang dang ldan zhing gtong la dga' //",
    "T02D1822:262b-37": "bslab pa yi ni gnas tshul 'dzin //",
    "T02D1822:262b-38": "sgyu dang g-yon rnam par spangs //",
    "T02D1822:262b-39": "bla ma la gus rjes brtser ldan //",
    "T02D1822:262b-40": "dge pa'i chos la rab tu brtson //",
    "T02D1822:262b-41": "dam pa de ni slob mar gzung //",
    "T02D1822:262b-42": "de nas rab gnas la sogs pa'i dam pa'i sgrub pa la 'jug par bya /",
    "T02D1822:262b-43": "de nas rab tu gnas pa'i bsgrub pa la 'jug ste /",
    "T02D1822:262b-44": "de yang bsnyen pa dang /",
    "T02D1822:262b-45": "lhag par gnas pa dang /",
    "T02D1822:262b-46": "lhag par gnas pa dang /",
    "T02D1822:262b-47": "rab tu gnas pa'o //",
    "T02D1822:262b-48": "de la bsnyen ba bya ba la //",
    "T02D1822:262b-49": "zla ba drug dang gza' bzhi dang //",
    "T02D1822:262b-50": "rgyu skar bcu bzhi gang yin dang //",
    "T02D1822:262b-51": "tshes grangs bdun gyi grangs nyid la //",
    "T02D1822:262b-52": "rgyal bal sogs rab gnas bya //",
    "T02D1822:262b-53": "de bas na dus de dag la bsnyen pa bya ste /",
    "T02D1822:262b-54": "de yang yid du 'ong ba'i gnas //",
    "T02D1822:262b-55": "gtsug lag khang dang khang bzangs la sogs pa zug",
    "T02D1822:262b-56": "rngu'i nyes pa spangs la dri gtsang khang du byas",
    "T02D1822:262b-57": "la / bla re dang /",
    "T02D1822:263a-0": "@263a * // gdugs dang /",
    "T02D1822:263a-1": "ba dan dang /",
    "T02D1822:263a-2": "yol ba dang /",
    "T02D1822:263a-3": "rgyal mtshan dang /",
    "T02D1822:263a-4": "rnga yab la sogs pas brgyan la /",
    "T02D1822:263a-5": "mandala dang mchod pa dang /",
    "T02D1822:263a-6": "gtor ma gzhung bzhin byas te /",
    "T02D1822:263a-7": "yi shes kyi dkyil 'khor sprul la mchod pa dang",
    "T02D1822:263a-8": "bstod pa sngon du 'gro bas zla ba'am ba phyed",
    "T02D1822:263a-9": "la sogs par sngon du bsnyen pa bya'o //",
    "T02D1822:263a-10": "de nas rab gnas kyi dbang du dkyil 'khor bzhengs na /",
    "T02D1822:263a-11": "sa'i cho ga sngon du song bas gzhung gang yin pa'i dkyil 'khor bya'o //",
    "T02D1822:263a-12": "de nas lhag par gnas pa bya ste /",
    "T02D1822:263a-13": "de la khrus sa'i stegs bu gru bzhi pa la dpangs khru do pa /",
    "T02D1822:263a-14": "so phag la sogs pa la legs par brtsegs pa /",
    "T02D1822:263a-15": "rdo thal gyis dkar par byug go //",
    "T02D1822:263a-16": "de nas rab gnas gang byed pa de phyogs gcig tu bzhugs la /",
    "T02D1822:263a-17": "de'i 'og tu slong ma lhag par gnas pa dang /",
    "T02D1822:263a-18": "bum pa lhag par gnas pa bya'o //",
    "T02D1822:263a-19": "de nas mchod pa dang gtor ma dang khrus kyi",
    "T02D1822:263a-20": "yo byad la sogs pa kun tshogs par bshams la",
    "T02D1822:263a-21": "bdag nyid lhag gang yin pa'i skur bsgoms la /",
    "T02D1822:263a-22": "srung ba'i 'khor lo yan chad gzhung bzhin du bsgoms te /",
    "T02D1822:263a-23": "dang po rab gnas bya ba'i lha la khrus bya'o //",
    "T02D1822:263a-24": "de yang sku gzugs yin na zhal shar phyogs su",
    "T02D1822:263a-25": "bstan la ras la sogs pa'i na bza' ser po",
    "T02D1822:263a-26": "gsol te / aom badzra basta h'um zhes pas so //",
    "T02D1822:263a-27": "de nas h'um bzlas pa'i nyungs kang dang /",
    "T02D1822:263a-28": "aom bzlas pa'i chu lag pa g-yas g-yon gyis la na gsum bskor te /",
    "T02D1822:263a-29": "gnyis ka mer bor te shis pa'i cho ga bya'o //",
    "T02D1822:263a-30": "de nas pa'i rnam lnga dang bdud rtsi lnga dang bcas pas /",
    "T02D1822:263a-31": "aom sarba ta th'a ga ta k'a ya bi sho dha ne sv'a h'a /",
    "T02D1822:263a-32": "zhes brjod cing d'ur ba'i pir gyis bsku'o //",
    "T02D1822:263a-33": "de nas ti lam ra dri zhim pas bsgos pa mkhar ba'i snod du bzhag ste /",
    "T02D1822:263a-34": "aom h'um hram hri kham zhes brjod cing d'ur ba'i bir gyis khyab par byug go //",
    "T02D1822:263a-35": "de nas til mar gsal ba'i phyir shing shun dri zhim pa dang sbyar ba'i chus bkru'o //",
    "T02D1822:263a-36": "de nas dkar gsum mngar gsum sbyar ba'i chus bkru'o //",
    "T02D1822:263a-37": "de nas skyu ru ra'i 'dag chas kyis bkru'o //",
    "T02D1822:263a-38": "de nas bum pa'i chus dbang bskur zhing bkru ste /",
    "T02D1822:263a-39": "rol mo'i sgra dang /",
    "T02D1822:263a-40": "bkra shis kyi tshigs su bcad pa brjod cing bum pa'i chus bkru'o //",
    "T02D1822:263a-41": "de'i tshe na ma mkha' la sangs rgyas dang byang",
    "T02D1822:263a-42": "chub sems dpa' rig pa'i tshogs dang bcas pa rnams",
    "T02D1822:263a-43": "kyis bdud rtsi'i chu rgyun gyi bum pas dbang bskur",
    "T02D1822:263a-44": "zhing bkru bar bsam mo //",
    "T02D1822:263a-45": "ji ltar bltams pa tsam gyis kyang //",
    "T02D1822:263b-0": "de bzhin gshegs kun khrus gsol @263b pa ;",
    "T02D1822:263b-1": "/ lha yi chu ni dag pa yis //",
    "T02D1822:263b-2": "de bzhin bdag gis sku khrus gsol //",
    "T02D1822:263b-3": "aom sarba ta th'a ga ta aa bhi she ka sa ma ya shri ye h'um sv'a h'a /",
    "T02D1822:263b-4": "zhes brjod cing bkru'o //",
    "T02D1822:263b-5": "de nas ras dmar pos sku la chags pa'i chu legs par phyi'o //",
    "T02D1822:263b-6": "'di ni khrus kyi cho ga'o //",
    "T02D1822:263b-7": "de nas tsandan dang bur kum la sogs pa'i dris lha'i thugs kar byug ste ;",
    "T02D1822:263b-8": "bardzra gandhe aa zhes pas so //",
    "T02D1822:263b-9": "de nas me tog dang /",
    "T02D1822:263b-10": "spos dang /",
    "T02D1822:263b-11": "mar me dang /",
    "T02D1822:263b-12": "bshos rnams rang rang gi sngags kyis phul la /",
    "T02D1822:263b-13": "rdo rje dang bcas pa'i lag pa chu la reg pas thugs ka dang /",
    "T02D1822:263b-14": "mgur dang /",
    "T02D1822:263b-15": "spyi bo dang /",
    "T02D1822:263b-16": "dpral par nye re ga bya'o //",
    "T02D1822:263b-17": "de nas pus mo g-yas pa sa la btsugs te /",
    "T02D1822:263b-18": "lag pa g-yas pas spos phor thogs te /",
    "T02D1822:263b-19": "g-yon pas dri bu gsil zhing /",
    "T02D1822:263b-20": "lce h'um la rdo rje bsams la /",
    "T02D1822:263b-21": "'di skad ces snyan gsan dbab cing gsol ba gdab bo //",
    "T02D1822:263b-22": "h'um bcom ldan rdo rje che ge mo //",
    "T02D1822:263b-23": "rig pa'i rgyal po phyag 'tshal bstod //",
    "T02D1822:263b-24": "slob ma rnams la brtse ba dang //",
    "T02D1822:263b-25": "khyed rnams la yang mchod pa'i phyir //",
    "T02D1822:263b-26": "mgon po thugs rje'i bdag nyid kyis //",
    "T02D1822:263b-27": "rab gnas nad par bgyid par 'tshal //",
    "T02D1822:263b-28": "gus pas bdag dang 'di la ni //",
    "T02D1822:263b-29": "bka' drin dag ni mdzad par rigs //",
    "T02D1822:263b-30": "sangs rgyas rnams ni bdag la dgongs //",
    "T02D1822:263b-31": "'jig rten mgon po brtse ba can //",
    "T02D1822:263b-32": "dgra bcom byang chub sems dpa' dang //",
    "T02D1822:263b-33": "gang yang gsang sngags lha rnams dang //",
    "T02D1822:263b-34": "lha dang 'jig rten skyong ba dang //",
    "T02D1822:263b-35": "gang yang 'byung po mthu chen rnams //",
    "T02D1822:263b-36": "bstan pa 'di la mngon dga' zhing //",
    "T02D1822:263b-37": "byang chub sems dpa'i rten byung ba'i //",
    "T02D1822:263b-38": "rdo rje yin spyan ldan rnams //",
    "T02D1822:263b-39": "rdo rje 'chang chen che ge bdag / rig pa'i rgyal po 'di yis ni //",
    "T02D1822:263b-40": "rab gnas dag ni bgyid par 'tshal //",
    "T02D1822:263b-41": "de bas bdag dang slob ma la //",
    "T02D1822:263b-42": "thugs brtser ldan pas byin rlabs mdzod /",
    "T02D1822:263b-43": "sa ma ya stvam aa ham /",
    "T02D1822:263b-44": "de skad lan gsum du brjod do //",
    "T02D1822:263b-45": "snyan gsan pha bcing gsol ba btab pas phyogs bcu'i",
    "T02D1822:263b-46": "sangs rgyas dang byang chub sems dpa' thams cad mdun",
    "T02D1822:263b-47": "gyi rnam mkha' la byon te dgongs par bsam mo",
    "T02D1822:263b-48": "// de nas rab gnas bya ba'i gzhi de stong",
    "T02D1822:263b-49": "pa nyid du bsgoms la de cho ga'i rim pas",
    "T02D1822:263b-50": "gang yin pa der bskyed pa'am /",
    "T02D1822:263b-51": "yang na yig 'bru tsam las skad cig tsam las",
    "T02D1822:263b-52": "bskyed la snying ga'i sa bon gyis ye shes sems",
    "T02D1822:263b-53": "dpa' spyan drang te /",
    "T02D1822:263b-54": "nam mkha' la bzhugs pa la aom aa rgha pri ta'i tstsha zhes pas yon chad dbul /",
    "T02D1822:263b-55": "aom ni ri ti bam zhes pas zhabs bsil dbul /",
    "T02D1822:264a-0": "aom sarb'a sho dha ne h'um @264a * //",
    "T02D1822:264a-1": "zhes pas zhabs bsil dbul lo //",
    "T02D1822:264a-2": "de nas me tog nas sgra brnyan gyi bar du dbul lo //",
    "T02D1822:264a-3": "dza: h'um bom ho: zhes pas dam tshig pa la bstims la /",
    "T02D1822:264a-4": "yang mchod pa rnams rim par phul te /",
    "T02D1822:264a-5": "lha gang yin pa de'i sngags ci nus kyis bzlas la /",
    "T02D1822:264a-6": "mthar yi ge brgya pa mu: dang bcas pas gshegs su gsol te /",
    "T02D1822:264a-7": "'di ni sta gon la gnas pa'i cho ga'o //",
    "T02D1822:264a-8": "de nas nang par dkyil 'khor ram stegs bu'i gnas",
    "T02D1822:264a-9": "der mchod pa'i yo byad cing 'byor ba thams cad",
    "T02D1822:264a-10": "bshams la / de nas bdag nyid lha gang yin par bsgoms te /",
    "T02D1822:264a-11": "mchod pa byin gyis brlab pa sngon du 'gro ba'i mchod pa yan chad byas la /",
    "T02D1822:264a-12": "de nas bgegs bsrung ba'i 'khor lo bsgoms te /",
    "T02D1822:264a-13": "gzhal yas khang sprul pa la sogs pa gnas skabs dang sbyar la bya /",
    "T02D1822:264a-14": "de nas gang rab gnas bya ba'i lha bskyed la /",
    "T02D1822:264a-15": "de'i rjes la lag pa g-yas pa spos snod thogs la g-yon pa dril bu gsil zhing /",
    "T02D1822:264a-16": "pus mo g-yas pa sa la btsugs nas lce h'um las rdo rjer bsams te /",
    "T02D1822:264a-17": "h'um bcom ldan zhes bya ba nas rlabs mdzod ces brjod nas /",
    "T02D1822:264a-18": "lha rnams bskul te /",
    "T02D1822:264a-19": "sang ni nas bya ba'i skabs su di ring zhes bya ba bcug la snyan gsan dbab bo //",
    "T02D1822:264a-20": "de nas ye shes sems dpa' snying ga'i sa bon",
    "T02D1822:264a-21": "gyi 'od zer gyis nam mkha' la spyan drangs la",
    "T02D1822:264a-22": "yon chab la sogs pas mchod de //",
    "T02D1822:264a-23": "dza: h'um bam ho: sad gug gzhug byas te dbyer med par bstims la /",
    "T02D1822:264a-24": "sngar gyi khrus kyi chogs khrus bya ste /",
    "T02D1822:264a-25": "de yang sku gzugs la ni dngos su khrus bya la /",
    "T02D1822:264a-26": "ras ris dang glegs ba ma la sogs pa la ni me long gi gzugs brnyan la khrus bya'o //",
    "T02D1822:264a-27": "de yang bcom ldan 'das de bzhin gshegs pa dag",
    "T02D1822:264a-28": "bcom pa yang dag par rdzogs pa'i sangs rgyas rig",
    "T02D1822:264a-29": "pa dang zhabs su ldan pa /",
    "T02D1822:264a-30": "bde bar gshegs pa /",
    "T02D1822:264a-31": "'jig rten mkhyen pa /",
    "T02D1822:264a-32": "skyes bu 'dul ba'i kha los sgyur ba /",
    "T02D1822:264a-33": "lha dang mi rnams kyi ston pa de la yo",
    "T02D1822:264a-34": "byad thams cad dang ldan pa'i khrus 'di gsol lo",
    "T02D1822:264a-35": "// ri bo lta bur mdzes pa yi //",
    "T02D1822:264a-36": "yon tan dam pa'i rgyan ldan pa //",
    "T02D1822:264a-37": "mchod gnas rin chen 'di dag la //",
    "T02D1822:264a-38": "bdag gis khrus ni gsol bar bgyi /",
    "T02D1822:264a-39": "ma rig 'joms pa'i nyi ma ste //",
    "T02D1822:264a-40": "srid pa'i nang ni sel pa'i sman //",
    "T02D1822:264a-41": "dam chos rin chen 'di la ni //",
    "T02D1822:264a-42": "bdag gis khrus ni gsol bar gyi //",
    "T02D1822:264b-0": "bskal @264b ba'i mtha' yid dngos 'joms pa //",
    "T02D1822:264b-1": "'jigs byed me yi cha byad can //",
    "T02D1822:264b-2": "mgon po snying rje'i stobs ldan la //",
    "T02D1822:264b-3": "bdag gis khrus ni gsol bar bgyi /",
    "T02D1822:264b-4": "mchog tu tshim zhing skal bzang ba //",
    "T02D1822:264b-5": "dam pa'i bdud rtsi mdzes cha byad //",
    "T02D1822:264b-6": "che ge mo dpal rdo rje la //",
    "T02D1822:264b-7": "bdag gis khrus ni gsol bar bgyi //",
    "T02D1822:264b-8": "gdul bya'i sems can gang dag la //",
    "T02D1822:264b-9": "rgyal ba'i sprul sku mang po yi //",
    "T02D1822:264b-10": "cha byad lha yi rnam pa la //",
    "T02D1822:264b-11": "bdag gis khrus ni gsol bar bgyi //",
    "T02D1822:264b-12": "snying rje yis ni nges gang rnams /",
    "T02D1822:264b-13": "rtag tu phan dang bde mdzad pa'i //",
    "T02D1822:264b-14": "mchog tu dul ba de dag la //",
    "T02D1822:264b-15": "bdag gis khrus ni gsol bar bgyi //",
    "T02D1822:264b-16": "sangs rgyas gzugs brnyan gnas dang ni //",
    "T02D1822:264b-17": "slob pa'i dge 'dun gnas kyis //",
    "T02D1822:264b-18": "gtsug lag khang dang gnas gzhan la //",
    "T02D1822:264b-19": "bdag gis khrus ni gsol bar bgyi //",
    "T02D1822:264b-20": "de nas yon chab la sogs pas mchod la //",
    "T02D1822:264b-21": "aom badzra aa bh'a ra na wa pu sha ne sv'a h'a /",
    "T02D1822:264b-22": "zhes pas rgyan ci 'byor ba dbul lo //",
    "T02D1822:264b-23": "de nas gang yin pa'i bstod pa bya'o //",
    "T02D1822:264b-24": "de nas 'di skad brjod do //",
    "T02D1822:264b-25": "gang bcom ldan 'das de bzhin gshegs pa dgra bcom",
    "T02D1822:264b-26": "pa yang dag par rdzogs pa'i sangs rgyas rig pa",
    "T02D1822:264b-27": "dang zhabs su ldan pa /",
    "T02D1822:264b-28": "bde par gshegs pa /",
    "T02D1822:264b-29": "'jig rten mkhyen pa /",
    "T02D1822:264b-30": "skyes bu 'dul ba'i kha los sgyur ba /",
    "T02D1822:264b-31": "bla na med pa lha dang mi rnams kyi ston",
    "T02D1822:264b-32": "pa de rgyu dang 'bras bu phun sum tshogs pa",
    "T02D1822:264b-33": "gsung pa / chos thams cad thugs su chud pa'i",
    "T02D1822:264b-34": "sangs rgyas bcom ldan 'das de bdag gis rab tu",
    "T02D1822:264b-35": "gsung pa / gnas par bgyi'o // gang bcom ldan",
    "T02D1822:264b-36": "'das byang chub kyi phyogs sum cu rtsa bdun yang",
    "T02D1822:264b-37": "dag par rtogs shing mi dge ba bcu spangs pa",
    "T02D1822:264b-38": "gsung pa / gnas par bgyi'o // / mi 'jigs pa bzhi dang /",
    "T02D1822:264b-39": "ma 'dres pa'i chos gsum dang /",
    "T02D1822:264b-40": "dran pa nye bar gzhag pa dang /",
    "T02D1822:264b-41": "snying rje chen po la sogs pa rnams yang dag par rjes su rtogs pa /",
    "T02D1822:264b-42": "ma lus pa'i bslab pa rgyas par byed pa'i chos",
    "T02D1822:264b-43": "rnams yang dag par rjes su rtogs pa bde bar",
    "T02D1822:264b-44": "gshegs pa gzhal du med pa'i yon tan gyi chos",
    "T02D1822:264b-45": "dang ldan pa'i sangs rgyas bcom ldan 'das 'di bdag",
    "T02D1822:264b-46": "gis rab tu gnas par bgyi'o //",
    "T02D1822:264b-47": "gang bcom ldan 'das bla na med pa'i tshul khrims",
    "T02D1822:264b-48": "la sogs pa phung bo lnga yang dag par rjes",
    "T02D1822:264b-49": "su rtogs pa / cho 'phrul gsum dang /",
    "T02D1822:264b-50": "tshangs pa'i gnas bzhi dang /",
    "T02D1822:264b-51": "'phags pa'i bden pa bzhi yang dag bar rjes su rtogs pa /",
    "T02D1822:265a-0": "phyin ci @265a * //",
    "T02D1822:265a-1": "log pa'i shes bya dang //",
    "T02D1822:265a-2": "ye shes la dbang brnyes pas nyon mongs pa la",
    "T02D1822:265a-3": "sogs pa bdud bzhi spangs pa'i sangs rgyas bcom ldan",
    "T02D1822:265a-4": "'das 'di bdag gis rab tu gnas par bya'o //",
    "T02D1822:265a-5": "gang bcom ldan 'das pa rol tu phyin pa bcu dang /",
    "T02D1822:265a-6": "dpag tu med pa'i bsod nams dang ye shes kyi",
    "T02D1822:265a-7": "tshogs dang ldan pa skyes bu chen po'i mtshan cu",
    "T02D1822:265a-8": "rtsa gnyis kyis brgyan zhing dpe byad bzang po brgyad",
    "T02D1822:265a-9": "cus spras pa / sku lta bas chog mi shes pa /",
    "T02D1822:265a-10": "mthong na mi mthun pa med pa ste /",
    "T02D1822:265a-11": "rigs so sor de'i sku gcig tu mthar thug pa thob pa /",
    "T02D1822:265a-12": "'gro ba thams cad kyi gnye na /",
    "T02D1822:265a-13": "sangs rgyas bcom ldan 'das ldan 'das 'di bdag gis rab tu gnas par bgyi'o //",
    "T02D1822:265a-14": "de nas gser gyi thur ma aa nydza nas byugs pas spyan dbye ste /",
    "T02D1822:265a-15": "aom tsakshu tsakshu manta tsakshu bi sho dha na badzra sva h'um /",
    "T02D1822:265a-16": "zhes bzlas shing bye'o //",
    "T02D1822:265a-17": "de nas yang mchod pa'i khyad par kun gyis mchod de /",
    "T02D1822:265a-18": "dang por bum pas dbang bskur zhing khrus chab gsol /",
    "T02D1822:265a-19": "de nas me tog dbul te /",
    "T02D1822:265a-20": "'di ni mchog gi me tog ste //",
    "T02D1822:265a-21": "chu las skyes dang thang las skyes /",
    "T02D1822:265a-22": "mchog tu gus pas dbul bar bgyi //",
    "T02D1822:265a-23": "ci bde bar ni bzhes su gsol //",
    "T02D1822:265a-24": "aom badzra d'i pa h'um /",
    "T02D1822:265a-25": "'di ni mchog gi bdug spos te //",
    "T02D1822:265a-26": "lhan cig skyes dang sbyang ba'i spos //",
    "T02D1822:265a-27": "mchog tu gus pas dbul bar bgyi //",
    "T02D1822:265a-28": "ci bde bar ni bzhes su gsol //",
    "T02D1822:265a-29": "aom badzra dh'uppe h'um /",
    "T02D1822:265a-30": "mar me 'di ni phyogs kun du //",
    "T02D1822:265a-31": "'bar te mun ba thams cad sel //",
    "T02D1822:265a-32": "mi shes rab ribs la ba'i phyir //",
    "T02D1822:265a-33": "ci bde bar ni bzhes su gsol //",
    "T02D1822:265a-34": "aom badzra d'i pa h'um /",
    "T02D1822:265a-35": "'di ni mchog gi dri yin te //",
    "T02D1822:265a-36": "tsandan gru ku ma la sogs pa //",
    "T02D1822:265a-37": "mchog tu dad pas bdag 'bul na //",
    "T02D1822:265a-38": "ci bde bar ni bzhes su gsol //",
    "T02D1822:265a-39": "aom badzra gandhe h'um /",
    "T02D1822:265a-40": "'di ni mchog gi lha bas shos te //",
    "T02D1822:265a-41": "kha dog dri dang ror ldan pa'i //",
    "T02D1822:265a-42": "bza' dang bca' bar yang dag ldan //",
    "T02D1822:265a-43": "ci be bar ni bzhes su gsol //",
    "T02D1822:265a-44": "aom badzra ni wa te h'um /",
    "T02D1822:265a-45": "de nas 'dod pa snga'i longs spyod dbul te /",
    "T02D1822:265a-46": "gzugs sgra dri ro reg ldan pa'i //",
    "T02D1822:265a-47": "mchog tu gyur ba'i zas mchog 'di //",
    "T02D1822:265a-48": "bdag gi dad pas dbul bar bgyi //",
    "T02D1822:265a-49": "ci bde bar na bzhes su gsol /",
    "T02D1822:265a-50": "aom badzra de pya aa na nam m'a dhi dhya na pra'i na ne sv'a h'a /",
    "T02D1822:265a-51": "de nas rab nas kyi gzhi gang yin pa'i gnas skabs dang sbyar pa /",
    "T02D1822:265a-52": "lha khang dang mchod rten la sogs pa ni rnam",
    "T02D1822:265a-53": "par snang mdzad du sprul la bhr'um nas pas lha",
    "T02D1822:265a-54": "khang dang mchod de rten du gyur bar byas la",
    "T02D1822:265a-55": "/ legs pa ma la ni yum ma ma //",
    "T02D1822:265b-0": "rdo rje chod su byas pa de aa zhes @265b bas yi ge'i rnam par gyur te /",
    "T02D1822:265b-1": "yi ge de'i sgo nas 'khor ba'i mtha'i bar du 'gro ba'i don byed par bsam mo //",
    "T02D1822:265b-2": "de nas bdud rtsi 'khyil pa'i sngags bzlas shing g-yas pas /",
    "T02D1822:265b-3": "rdo rje bzung ste skul sogs pa'i bu dang skyed pa zhabs su lan gsum bskor te /",
    "T02D1822:265b-4": "sku'i sum cha'i tshad kyi stegs bu'i khri pa ya yo med par ci mdzes su bzhugs te /",
    "T02D1822:265b-5": "aom su pra ti shtha badzre sv'a h'a /",
    "T02D1822:265b-6": "zhes pas brtan par bzhugs su gsol lo //",
    "T02D1822:265b-7": "de nas gnas pa'i lha de dag bya ni che",
    "T02D1822:265b-8": "zhing bkra shis pa dang yun ring du gnas par",
    "T02D1822:265b-9": "bya ba'i phyir chos skyong la gtor ma byin la",
    "T02D1822:265b-10": "gsol ba gdab / khyad par du ma t'a k'a",
    "T02D1822:265b-11": "la la gtor ma byin la /",
    "T02D1822:265b-12": "deng nas bzung ste khyod kyis nga'i bka' 'dan par byis la /",
    "T02D1822:265b-13": "gnas dang bcas pa 'di ji srid pa'i bar du",
    "T02D1822:265b-14": "srung zhing mgon dang skyabs mdzod cig par dbang bskur",
    "T02D1822:265b-15": "zhing rab tu gnas par bya'o //",
    "T02D1822:265b-16": "de nas rgyas pa'i sbyin sreg ts'a ru dang bcas pa bya'o //",
    "T02D1822:265b-17": "de nas bden pa'i byin rlabs brjod de /",
    "T02D1822:265b-18": "aom sangs rgyas dang chos dang dge 'dun gyi bden pa dang /",
    "T02D1822:265b-19": "rig sngags dang /",
    "T02D1822:265b-20": "gsang sngags dang /",
    "T02D1822:265b-21": "gzung sngags dang /",
    "T02D1822:265b-22": "snying po dang phyag rgya dang /",
    "T02D1822:265b-23": "rig pa'i lha thams cad kyi bka' bden pa dang /",
    "T02D1822:265b-24": "rten cing 'brel bar 'byung ba bsam gyis mi khyab pa'i bden pa dang /",
    "T02D1822:265b-25": "bden pa'i byin rlabs kyis bde bar gshegs pa'i sku",
    "T02D1822:265b-26": "gsung thugs kyi rten 'di zhes bya ba mchod pa",
    "T02D1822:265b-27": "dang / bstod pa dang /",
    "T02D1822:265b-28": "bzlas pa la sogs pa'i sgo nas rab tu gnas par bya bas /",
    "T02D1822:265b-29": "bde bar gshegs pa'i sku gzung thugs kyi ngo bo",
    "T02D1822:265b-30": "'di dus 'di nas bzung nas 'khor ba ma stongs",
    "T02D1822:265b-31": "kyi bar du bdag dang yon bdag dang sems can",
    "T02D1822:265b-32": "thams cad thams cad kyi phyag gi gnas mchod pa'i",
    "T02D1822:265b-33": "rten / bsod nams bsags pa'i dpal lam gon du gyur te /",
    "T02D1822:265b-34": "zhal dro byin che 'gro ba skyobs pa'i mthu sbyin dang ldan nas /",
    "T02D1822:265b-35": "bdag dang sems can thams cad tshe dang /",
    "T02D1822:265b-36": "stobs dang /",
    "T02D1822:265b-37": "mdog dang /",
    "T02D1822:265b-38": "bde ba dang /",
    "T02D1822:265b-39": "longs spyod dang /",
    "T02D1822:265b-40": "dbang phyug dang /",
    "T02D1822:265b-41": "rigs dang /",
    "T02D1822:265b-42": "gzugs dang /",
    "T02D1822:265b-43": "dpal bzang po dpag tu med pa dang ldan par",
    "T02D1822:265b-44": "gyur cig / ngan 'gro las thar te bde pa'i",
    "T02D1822:265b-45": "go 'phang thob par gyur cig / longs spyod kyi",
    "T02D1822:265b-46": "mchog thob ba dang sems can thams cad kyi dpal",
    "T02D1822:265b-47": "mgon du gyur cig / lus dang sems kyi sdug",
    "T02D1822:265b-48": "bsngal dang / yid mi bde ba las nges bar",
    "T02D1822:265b-49": "gyur cig / bsam pa thams cad phun sum tshogs",
    "T02D1822:266a-0": "bsngal dang / shing @266a * // / zhe sdang dang /",
    "T02D1822:266a-1": "gti mug dang /",
    "T02D1822:266a-2": "nga rgyal dang /",
    "T02D1822:266a-3": "dregs pa dang /",
    "T02D1822:266a-4": "phrag dog dang /",
    "T02D1822:266a-5": "ser sna la sogs pa nyon mongs pa dang nye",
    "T02D1822:266a-6": "ba'i nyon mongs pa rnams par spangs par gyur cig",
    "T02D1822:266a-7": "/ nyan thos dang rang sangs rgyas dang bla na",
    "T02D1822:266a-8": "med pa'i byang chub kyi 'bras bu thob cing myur",
    "T02D1822:266a-9": "du mi gnas pa'i mya ngan las 'das pa'i go",
    "T02D1822:266a-10": "'phang thob par gyur cig / de nas bskor ba'i",
    "T02D1822:266a-11": "tshigs su bcad pa la sogs pa'i mdo 'don zhing",
    "T02D1822:266a-12": "bskor ba byas la phyag bya'o //",
    "T02D1822:266a-13": "de phyin chad bsod nams kyi rten btsugs pa'o //",
    "T02D1822:266a-14": "de nas slob ma'i dge ba spel ba'i phyir slob dpon gyis yon blang bar bya'o //",
    "T02D1822:266a-15": "khyod kyis ji ltar gsol ba btab pa yi //",
    "T02D1822:266a-16": "rab gnas gzhung las 'byung ba bzhin //",
    "T02D1822:266a-17": "brtse ba'i sems kyis yang dag byas //",
    "T02D1822:266a-18": "de bas ci 'byor bas mchod kyis //",
    "T02D1822:266a-19": "de nas slob mas chags pa'i sems kyis ci 'byor",
    "T02D1822:266a-20": "ba bla ma la dbul zhing mchod pa byas te",
    "T02D1822:266a-21": "/ phyag byas la bskor ba bya'o //",
    "T02D1822:266a-22": "de ni cho ga rgyas par bstan pa'o //",
    "T02D1822:266a-23": "cho ga mdor bsdus pa ni bsnyen pa sngon du",
    "T02D1822:266a-24": "song bas lhag par gnas pa ma byas par nyi",
    "T02D1822:266a-25": "ma gcig la khrus la sogs pa kun rdzogs par",
    "T02D1822:266a-26": "snga ma ltar rab tu gnas par bya'o //",
    "T02D1822:266a-27": "rab gnas kyi ched du dkyil 'khor phrin rab gnas gang byed pa'i lha des gtso bo bya'o //",
    "T02D1822:266a-28": "lha khang la sogs pa ni rnam par snang mdzad kyis bya'o //",
    "T02D1822:266a-29": "'tshe ba'i don gyis rnal 'byor pho mo'i bgrang phreng",
    "T02D1822:266a-30": "la sogs pa ni sngags kyi yi ge 'bru gsum",
    "T02D1822:266a-31": "tsam gyis brlabs la sbyin no //",
    "T02D1822:266a-32": "gal te rab gnas ma byas pa'i skyon ni /",
    "T02D1822:266a-33": "rigs dang mi ldan skyes bu la //",
    "T02D1822:266a-34": "mi rnams kun gyis mchod mi byed //",
    "T02D1822:266a-35": "de bzhin rab gnas ma byas pa'i //",
    "T02D1822:266a-36": "sku gsung thugs kyi rten dag la //",
    "T02D1822:266a-37": "phyag 'tshal mchod pa 'bras bu med //",
    "T02D1822:266a-38": "sngags dang bral bas thal ba la //",
    "T02D1822:266a-39": "sbyin sreg byas bzhin 'bras bu med //",
    "T02D1822:266a-40": "de bas sku gsung thugs kyi rten //",
    "T02D1822:266a-41": "bzhengs nas ring por gzhag mi bya //",
    "T02D1822:266a-42": "dpal dang 'byor pa nyams 'gyur bas //",
    "T02D1822:266a-43": "de bas myur du rab gnas bya //",
    "T02D1822:266a-44": "bde gshegs bla ma'i bka' dang lung //",
    "T02D1822:266a-45": "mdo rgyas kun gyi gzhung bsdus pa //",
    "T02D1822:266a-46": "byis pas tshegs med rtogs bya'i phyir //",
    "T02D1822:266a-47": "gsal ba tsam zhig bris pa yin //",
    "T02D1822:266a-48": "rab tu gnas pa'i cho ga'i rim pa slob dpon nag po pas mdzad pa rdzogs so /"
}