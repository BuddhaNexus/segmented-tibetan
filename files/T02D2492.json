{
    "T02D2492:245b-0": "@245b # // rgya gar skad du /",
    "T02D2492:245b-1": "ga na tsa kra bi dhi:/",
    "T02D2492:245b-2": "bod skad du /",
    "T02D2492:245b-3": "tshogs kyi 'khor lo'i cho ga 'phags pa spyan ras gzigs dbang phyug la phyag 'tshal lo //",
    "T02D2492:245b-4": "tshogs rnams bsag par bya ba dang //",
    "T02D2492:245b-5": "bgegs rnams zhi bar bya ba'i phyir //",
    "T02D2492:245b-6": "bsod nams mthar thug tshogs 'khor lo //",
    "T02D2492:245b-7": "lung dang man ngag ji bzhin bri //",
    "T02D2492:245b-8": "de la re zhig dang po gzhung mthun pa'i tshogs",
    "T02D2492:245b-9": "kyi khang pa tsandan la sogs pa dri zhim pos",
    "T02D2492:245b-10": "bskor ba yid du 'ong ba'i gnas su las thams",
    "T02D2492:245b-11": "cad pa'i skyes bu lha'i nga rgyal dang ldan pas",
    "T02D2492:245b-12": "chag chag gdab pa dang //",
    "T02D2492:245b-13": "mandala bya ba dang //",
    "T02D2492:245b-14": "me tog dgram dang /",
    "T02D2492:245b-15": "mchod pa bsham pa dang /",
    "T02D2492:245b-16": "phyogs skyong gi gtor ma rgya chen po la sogs bsham mo //",
    "T02D2492:245b-17": "de nas slob dpon spyan drangs la gnas ji ltar rigs pa dang bcas par bzhugs su gsol nas /",
    "T02D2492:245b-18": "las thams cad pa'i bum pa rgyan chas dang ldan pa byin gyis brlab bo //",
    "T02D2492:245b-19": "mchod pa'i bum pa yang ci rigs par bsham mo //",
    "T02D2492:245b-20": "de nas rnal 'byor pa 'du bar 'os pa kun bkug la de dag gis gsol ba gdab po //",
    "T02D2492:245b-21": "khro bo sngon po mdzes pa ste //",
    "T02D2492:245b-22": "khyod ni bzang po yid du 'ong //",
    "T02D2492:245b-23": "nor bu rin chen ces bcings pa'i //",
    "T02D2492:245b-24": "dbyug pa phyag na bsnams pa ste //",
    "T02D2492:245b-25": "bdag ni 'khor ba las bsgral phyir //",
    "T02D2492:245b-26": "dpa' bos gnang gis gtong du gsol //",
    "T02D2492:245b-27": "rnal 'byor ma yi tshogs dbus su //",
    "T02D2492:245b-28": "bzang po sgo ni phye ste thong //",
    "T02D2492:245b-29": "zhes gsol ba btab nas nang du bkug ste /",
    "T02D2492:245b-30": "las kyi bum pa'i chus gtor zhing skyor chu blud do //",
    "T02D2492:246a-0": "de nas gral rim pa bzhin du bkod la rdo rje slob dpon la @246a * //",
    "T02D2492:246a-1": "me tog phul /",
    "T02D2492:246a-2": "gsol ba gdab /",
    "T02D2492:246a-3": "rnal 'byor pa kun la yang me tog gtor la bskul bar bya'o //",
    "T02D2492:246a-4": "de nas slob dpon gyis lhag pa'i lhar bsgoms la",
    "T02D2492:246a-5": "mos pa tsam gyis lce lag byin gyis brlab po",
    "T02D2492:246a-6": "// rdo rje dang dril bu yang h'um gis byin gyis brlabs la mngon par rtogs pa brjod /",
    "T02D2492:246a-7": "h'um thog ma med pa'i sems dpa' ni //",
    "T02D2492:246a-8": "rdo rje sems dpa' de bzhin gshegs //",
    "T02D2492:246a-9": "kun du bzang po kun bdag nyid //",
    "T02D2492:246a-10": "rdo rje snyems pa bdag po'i gtso //",
    "T02D2492:246a-11": "aom ma h'a badzra h'um /",
    "T02D2492:246a-12": "dril bu yang /",
    "T02D2492:246a-13": "a'a: srid pa rang bzhin gyis dag phyir //",
    "T02D2492:246a-14": "ngo bo nyid kyis gdod nas dag / rang bzhin dag pa'i sems dpa' yis //",
    "T02D2492:246a-15": "srid pa dam pa mchog tu byed //",
    "T02D2492:246a-16": "aom badzra ghande aa /",
    "T02D2492:246a-17": "de nas mchod pa'i khyad par thams cad 'bru gsum gyi byin gyis brlab bo //",
    "T02D2492:246a-18": "de nas snying ga'i sa bon gyi 'od zer gyis",
    "T02D2492:246a-19": "bla ma dang bcas pa'i lha rnams nam mkha' la",
    "T02D2492:246a-20": "bltas la / yon chab dang /",
    "T02D2492:246a-21": "zhal bsil dang /",
    "T02D2492:246a-22": "zhabs bkru dbul zhing /",
    "T02D2492:246a-23": "me tog nas sgra snyan gyi bar du rim pas mchod do //",
    "T02D2492:246a-24": "de nas de kho na lnga'am /",
    "T02D2492:246a-25": "gzhung gang yin pas bstod pa bya /",
    "T02D2492:246a-26": "yan lag bdun pa mdo rgyas bsdus gang yang rung ba bya'o //",
    "T02D2492:246a-27": "yi ge brgya pas bzod gsol byas gshegs su gsol lo //",
    "T02D2492:246a-28": "de nas sh'u n+ya t'a'i sngags kyis stong pa nyid du bsgoms la /",
    "T02D2492:246a-29": "yi ge h'um gi snang ba las ra ba dang dra ba dang sa gzhir bsgoms la /",
    "T02D2492:246a-30": "de nas 'byung ba rim brtsegs ri rab rin po che'i rang bzhin bsgoms la /",
    "T02D2492:246a-31": "de'i steng du sna tshogs padma'i lte ba la sna tshogs rdo rje bsams te /",
    "T02D2492:246a-32": "de'i lte ba la bh'um las gzhal yas khang gdan dang bcas par bskyed nas /",
    "T02D2492:246a-33": "der gang yin pa'i lha'i dkyil 'khor bskyed la ye",
    "T02D2492:246a-34": "shes kyi lha spyan drangs te mchod nas dbyer med",
    "T02D2492:246a-35": "par bstim mo // de nas chang la srung ba dang byin gyis brlab pa gzhung bzhin byas te /",
    "T02D2492:246a-36": "yi ge ha dmar pos kha dog sbyangs la /",
    "T02D2492:246a-37": "ho dkar pos dri ngan bsal te hr'i: mthing gas",
    "T02D2492:246a-38": "nus pa bcom nas bdud rtsi'i rang bzhin du gyur",
    "T02D2492:246a-39": "par bsams la / de nyid kyi 'od zer gyis",
    "T02D2492:246a-40": "ye shes kyi bdud rtsi bkug ste bsti bstim mo",
    "T02D2492:246a-41": "par bsams la / // de nas rtsa ba'i dkyil",
    "T02D2492:246a-42": "'khor gyi lha la so so'i ming nas brjod cing",
    "T02D2492:246a-43": "par bsams la / // mchod de // de nas",
    "T02D2492:246b-0": "@246b bdud rtsi dang bcas pa'i srin lag gis mandala",
    "T02D2492:246b-1": "gru gsum bris la der bdud rtsi gtor bas zla",
    "T02D2492:246b-2": "ba'i gdan phyogs mtshams su gyur par bsam mo //",
    "T02D2492:246b-3": "der ye shes 'khor lo mos pa tsam gyis bsams la bdud rtsis mchod /",
    "T02D2492:246b-4": "de nas bdag nyid la mchod de 'di ltar mtheb",
    "T02D2492:246b-5": "srin gyis lce rtse dang smin ma'i dbus dang spyi",
    "T02D2492:246b-6": "bor gtor ro // de nas de dag mi dmigs",
    "T02D2492:246b-7": "par bsams la gtso bo'i dkyil 'khor la yon chab",
    "T02D2492:246b-8": "la sogs pa'i khyad par gyis mchod de bstod pa",
    "T02D2492:246b-9": "byas te gshegs su mi gsol lo //",
    "T02D2492:246b-10": "de nas zhing skyong rnams la gtor ma rgya chen",
    "T02D2492:246b-11": "po btang ste yi ge 'bru gsum gyis spyang ba",
    "T02D2492:246b-12": "dang sbar ba dang /",
    "T02D2492:246b-13": "rtogs par byas la mandala thig btab pa'i le'u tse",
    "T02D2492:246b-14": "dgu par byas te dbus ma la ye shes kyi",
    "T02D2492:246b-15": "'khor lo bsam / phyogs mtshams la zhing skyong brgyad /",
    "T02D2492:246b-16": "ma mo sum cu gnyis dang bcas pa spyan drangs la mchod do //",
    "T02D2492:246b-17": "aom shing gcig dang ni dur khrod dang //",
    "T02D2492:246b-18": "ri bo dang ni ri sul phug / grong dang bzhi mdo nyid dang ni //",
    "T02D2492:246b-19": "khyad par du ni khang stong dang //",
    "T02D2492:246b-20": "rigs ngan khyim dang thang dang ni //",
    "T02D2492:246b-21": "khyad par du ni chu la gnas //",
    "T02D2492:246b-22": "nag po drag po drag chen po //",
    "T02D2492:246b-23": "lha sbyin mnyam du bsten pa dang //",
    "T02D2492:246b-24": "nag po gtsigs dang mi sdug pa //",
    "T02D2492:246b-25": "dga' las 'das pa'i log 'dren rnams//",
    "T02D2492:246b-26": "rgan byed mo dang drag mo dang //",
    "T02D2492:246b-27": "mi sdug ma dang dbu ma dang //",
    "T02D2492:246b-28": "rgyal ma rnam par rgyal ma dang //",
    "T02D2492:246b-29": "mi thub gzhan gyis mi thub ma //",
    "T02D2492:246b-30": "nag mo bzang mo nag chen mo //",
    "T02D2492:246b-31": "nag sbom ma dang rnal 'byor ma //",
    "T02D2492:246b-32": "dbang mo dang ni zla ba mo //",
    "T02D2492:246b-33": "rab tu sdang dang 'phyang ba mo //",
    "T02D2492:246b-34": "'phrog byed ma dang dmar ser ma //",
    "T02D2492:246b-35": "'jigs byed grong nas rnal 'byor ma //",
    "T02D2492:246b-36": "drag mo gzugs dang gzugs chen mo //",
    "T02D2492:246b-37": "mche ba gtsigs dang thod chen ma //",
    "T02D2492:246b-38": "thod phreng phreng can kha tv'am ma //",
    "T02D2492:246b-39": "sbrul chen ral gri dgra sta can //",
    "T02D2492:246b-40": "rdo rje de bzhin gzhu can ma //",
    "T02D2492:246b-41": "de bzhin gshegs pa mkha' chen po //",
    "T02D2492:246b-42": "las kun rjes su sgrub byed ma //",
    "T02D2492:246b-43": "de bzhin rdo rje dbang phyug gtso //",
    "T02D2492:246b-44": "de bzhin gshegs pa'i sku chen de //",
    "T02D2492:246b-45": "rdul med rnal 'byor 'byin pa'o //",
    "T02D2492:246b-46": "rdo rje dbang mo bka' 'di yis //",
    "T02D2492:246b-47": "thams cad ma lus 'dir 'dus shig / aom kakka dh'a na ba bandha na /",
    "T02D2492:246b-48": "khakhkha dha na /",
    "T02D2492:246b-49": "sarba du sht'am ha na ha na /",
    "T02D2492:247a-0": "gh'a @247a * //",
    "T02D2492:247a-1": "ta ya gh'a ta ya /",
    "T02D2492:247a-2": "aa mu ka h'um dza: zhes pas bkug la padma'i gdan la gnas par bsams la /",
    "T02D2492:247a-3": "mchod pa lngar byin gyis brlabs la de nyid dbul te /",
    "T02D2492:247a-4": "so so'i lce h'um las rdo rjer byin gyis brlabs",
    "T02D2492:247a-5": "pa'i rdo rje'i sbu gu'i 'od kyis bdud rtsi mchod",
    "T02D2492:247a-6": "par bsams la chos bshad de /",
    "T02D2492:247a-7": "chos rnams gzugs brnyan lta bu ste //",
    "T02D2492:247a-8": "zhes bya ba la sogs pa brjod do //",
    "T02D2492:247a-9": "de nas smon lam gdab ste /",
    "T02D2492:247a-10": "sems can thams cad sdig med cing //",
    "T02D2492:247a-11": "sems can thams cad bde gyur cig / gang gis lam nas 'gro ba yis //",
    "T02D2492:247a-12": "sangs rgyas nyid dang phrad par shog / ma rgal ba rnams bsgral bar bya //",
    "T02D2492:247a-13": "ma grol ba rnams bdag gis dgrol //",
    "T02D2492:247a-14": "de ltar nyid du rjes brtse bas //",
    "T02D2492:247a-15": "rnal 'byor bstan bcos gnas la dgod //",
    "T02D2492:247a-16": "ces pas bsngo ba byas la gshegs su mi gsol lo //",
    "T02D2492:247a-17": "de nas rnal 'byor pa pho mo kun lha'i dkyil 'khor du bltas la dang por dris mchod /",
    "T02D2492:247a-18": "de nas me tog dang bdug pa dang /",
    "T02D2492:247a-19": "mar mes tshul bzhin du mchod /",
    "T02D2492:247a-20": "de nas bdud rtsi dang bcas pa'i chang gis mchod de /",
    "T02D2492:247a-21": "de nas lag pa g-yas par chang bzung la g-yon",
    "T02D2492:247a-22": "pa rtse gsum par byas te tshig 'dis chang sbyin",
    "T02D2492:247a-23": "te / ltos shig mdzes pa dam tshig chos //",
    "T02D2492:247a-24": "de la the tshom yod ma yin //",
    "T02D2492:247a-25": "bram ze khyi dang gdol pa gsum //",
    "T02D2492:247a-26": "rang bzhin gcig tu rtogs pas bza' //",
    "T02D2492:247a-27": "zhes brjod la drang ngo //",
    "T02D2492:247a-28": "len pa pos brjod pa /",
    "T02D2492:247a-29": "'dod chags dri ma dang bral ba'i //",
    "T02D2492:247a-30": "rin thang med las legs 'ong chos //",
    "T02D2492:247a-31": "gzung dang 'dzin med rnam par spangs //",
    "T02D2492:247a-32": "de kho na nyid bdag phyag 'tshal //",
    "T02D2492:247a-33": "zhes brjod la pad kor dang bcas pas blang ngo //",
    "T02D2492:247a-34": "de nas 'og ma rnams drang ba la 'di skad brjod de /",
    "T02D2492:247a-35": "sbyor ba'i dngos grub don du ni //",
    "T02D2492:247a-36": "sbyor kun de nyid de bzhin du //",
    "T02D2492:247a-37": "rnal 'byor pa yis kun du spyad //",
    "T02D2492:247a-38": "ji ltar bde ba spyad par bya /",
    "T02D2492:247a-39": "zhes brjod la drang ngo //",
    "T02D2492:247a-40": "de'i 'og tu sha dang mar la sogs pas mchod do //",
    "T02D2492:247a-41": "de nas bshos so sor drangs la de dag kun gyi phud bsdus la slob dpon la dbul /",
    "T02D2492:247a-42": "slob dpon gyis phud de cha gnyis su bgos la /",
    "T02D2492:247a-43": "cha gcig byin gyis brlabs /",
    "T02D2492:247b-0": "g-yon phyogs su bzhag ste dkyil 'khor @247b gyi lha la dbul /",
    "T02D2492:247b-1": "cha gcig g-yas su bzhag la byin gyis brlabs te phyogs skyong gi gtor mar dbul te /",
    "T02D2492:247b-2": "aom aa k'a ro mu kham zhes pa'i sngags kyis mchod la /",
    "T02D2492:247b-3": "de nas ci bder rol zhing spyad do //",
    "T02D2492:247b-4": "skabs der bkra shis kyi glu blang ngo //",
    "T02D2492:247b-5": "de nas dkyil 'khor gyi lha dang phyogs skyong la",
    "T02D2492:247b-6": "gnang ba nod pa dang bzod gsol byas la gshegs",
    "T02D2492:247b-7": "su gsol lo // de nas ye shes kyi lha",
    "T02D2492:247b-8": "la yi ge brgya pas bzod gsol byas la badzra",
    "T02D2492:247b-9": "mu: zhes pas gshegs su gsol lo //",
    "T02D2492:247b-10": "dam tshig gi lha la aom a'atma tishtha h'um zhes brjod la bdag gi snying gar bsdu'o //",
    "T02D2492:247b-11": "aom sarba du shta grihna gatstsha h'um zhes pas phyi rol gyi lha gshegs su gsol lo //",
    "T02D2492:247b-12": "de nas lhag ma bsdus te khyim gyi lhag ma",
    "T02D2492:247b-13": "ni khyim de nyid kyi mi ma yin pa la",
    "T02D2492:247b-14": "bsngo'o // rnal 'byor pa rnams kyi lhag ma ni",
    "T02D2492:247b-15": "phyi rol gyi sha za la sogs pa'i mi ma",
    "T02D2492:247b-16": "yin pa rnams la sbyin te phyi'i sgor bskyal lo",
    "T02D2492:247b-17": "bsngo'o // // lhag ma de lta bu bza' ba'i",
    "T02D2492:247b-18": "skal ba med pa la yang slob dpon gyi kha",
    "T02D2492:247b-19": "nas bdud rtsi byin no //",
    "T02D2492:247b-20": "de nas yon bdag la bkra shis dang smon lam gdab po //",
    "T02D2492:247b-21": "de nas gtor skyel log pa dang tshogs kyi khang pa'i sgor me long dang bud dkrol dang /",
    "T02D2492:247b-22": "chu chan gyi zho dang zan gyis mchod do //",
    "T02D2492:247b-23": "de nas nang du phyin la rnal 'byor pa pho mo rnams la yang mchod par bya'o //",
    "T02D2492:247b-24": "ma 'ongs skye bo gang dag tshogs rnams bsag par 'dod pa dang //",
    "T02D2492:247b-25": "bslab pa'i lam la nges par zhugs pa'i sgrub pa",
    "T02D2492:247b-26": "po dag gi / dri med lung dang bla ma'i",
    "T02D2492:247b-27": "gdams ngag ltar // ma nor bzung ste bdag dang gzhan la phan pa'i phyir du bris pa yin //",
    "T02D2492:247b-28": "tshogs kyi 'khor lo'i mchod pa'i cho ga slob dpon nag po pas mdzad pa rdzogs so /",
    "T02D2492:247b-30": "// / rgya gar gyi mkhan po krishna pa de nyid dang /"
}