{
    "T02D2723:91a-0": "@91a # // rgya gar skad du /",
    "T02D2723:91a-1": "ma h'a k'a ru n'i ka sto tra tso da nam /",
    "T02D2723:91a-2": "bod skad du /",
    "T02D2723:91a-3": "thugs rje chen po la bstod cing bskul ba //",
    "T02D2723:91a-4": "bcom ldan 'das thugs rje chen po la phyag 'tshal lo //",
    "T02D2723:91a-5": "thugs rje chags pas rnam gzigs bcom ldan 'das //",
    "T02D2723:91a-6": "spyan ras kyis gzigs spyan zur bdag la gzigs //",
    "T02D2723:91a-7": "spyan zur gzigs pa tsam gyis 'gro rnams kyi //",
    "T02D2723:91a-8": "sdug bsngal nyam thag zhi mdzad khyod la mnga' //",
    "T02D2723:91a-9": "mtha' med g-yang sar lhung nas sa 'og gi //",
    "T02D2723:91a-10": "mun nag thibs por gtan du 'khyams pa bdag / nyam thag phongs pas thugs rje mchog sbyin cing //",
    "T02D2723:91a-11": "yongs su bskyab pa'i dus la di ring bab //",
    "T02D2723:91a-12": "sdug phongs gang gis nga ni dran byas na //",
    "T02D2723:91a-13": "de yi nyam thag nga yis bsal lo zhes //",
    "T02D2723:91a-14": "khyod kyis zhal bzhes mngon mdzad deng bdag gi //",
    "T02D2723:91a-15": "nyam thag bsal te 'bras bu mchis par mdzod //",
    "T02D2723:91a-16": "mthong dang thos dang reg dang dran pa yis //",
    "T02D2723:91a-17": "nad gdon thams cad ngas bsal zhes gsungs pas //",
    "T02D2723:91a-18": "nad kyis gdungs pa'i 'gro ba bdag cag la'ang //",
    "T02D2723:91a-19": "mchog sbyin nyid kyis zhal bzhes ma bsnyel mdzod //",
    "T02D2723:91a-20": "'gro rnams gang dag sdug bsngal de dag gi //",
    "T02D2723:91a-21": "nyam thag kun tu bcad par bya'o zhes //",
    "T02D2723:91a-22": "dgongs nas mgon po gzhan du rnam rgyu na //",
    "T02D2723:91a-23": "bdag cag sdug bsngal khyod kyis ma gzigs sam //",
    "T02D2723:91a-24": "gang gis khyod nyid dran pa tsam gyis kyang //",
    "T02D2723:91a-25": "de mod nyam thag ma bsal 'ga' med la //",
    "T02D2723:91a-26": "bdag / bdag kyang rtag tu nyam thag gzir bzhin du //",
    "T02D2723:91a-27": "khyod kyi drin bskyabs skal chungs so mthu ldan khyod kyi thugs rje'i blo gros kyis //",
    "T02D2723:91a-28": "lan la mi re bzhin du phan 'dogs la //",
    "T02D2723:91a-29": "bdag kyang khyod la skyabs su mchi bzhin du //",
    "T02D2723:91a-30": "sdug phongs 'di 'dra 'ang mi gzigs kye ma'o brlag",
    "T02D2723:91a-31": "/ ji lta ji ltar nyon mongs gyur pa dang",
    "T02D2723:91a-32": "// ji lta ji ltar brten med phongs gyur pa //",
    "T02D2723:91a-33": "de lta de ltar khyod kyi thugs rje yang //",
    "T02D2723:91a-34": "der ni phyi phyir mngon par 'phel lo skad //",
    "T02D2723:91a-35": "sdig ldan bdag gi nyam thag sdug bsngal yang //",
    "T02D2723:91a-36": "shin tu brnag dka' rten med skyabs med bzhin //",
    "T02D2723:91a-37": "de dag las bdag thugs rjes bkol mdzad na //",
    "T02D2723:91a-38": "khyod kyi thugs rje phyogs gcig ci ru rung //",
    "T02D2723:91b-0": "'gro ba gang gis @91b skyes mchog khyod dran na //",
    "T02D2723:91b-1": "don med gyur pa sngon chad 'ga' ma mchis //",
    "T02D2723:91b-2": "sdug bsngal shin tu drag pos nyam thag 'dis //",
    "T02D2723:91b-3": "brlag la khad kyi mgon khyod bdag la dgongs //",
    "T02D2723:91b-4": "thugs rje'i gnas gyur sdug phongs ma lus pa //",
    "T02D2723:91b-5": "phongs pa thugs rje chen pos 'phrogs mdzad pa //",
    "T02D2723:91b-6": "khyed kyis gal te bdag la ma gzigs na //",
    "T02D2723:91b-7": "bdag gi rten gzhan gang lags gsung du gsol //",
    "T02D2723:91b-8": "mgon po khyod la skyabs su mchi dgu la //",
    "T02D2723:91b-9": "mod la sdug bsngal ma zhi 'ga' ma mchis //",
    "T02D2723:91b-10": "bdag kyang skyabs su mchi yis brtse ba yis //",
    "T02D2723:91b-11": "sdug bsngal nyam thag 'di las bskyab tu gsol//",
    "T02D2723:91b-12": "khyod kyi mtshan tsam grag la brten pas kyang //",
    "T02D2723:91b-13": "sdug phongs ma lus zhi bar 'gyur lags na //",
    "T02D2723:91b-14": "bdag gis 'bad kyang 'bras bu ma mchis pa //",
    "T02D2723:91b-15": "de 'dra'i thugs rje ci las gyur pa lags //",
    "T02D2723:91b-16": "khyod kyis grub brnyes bzhin du sems can rnams //",
    "T02D2723:91b-17": "yongs su bskyab phyir smon lam mdzad lags na //",
    "T02D2723:91b-18": "bdag kyang sems can grangs las ma 'das pas //",
    "T02D2723:91b-19": "mchog sbyin bdag gi sdug bsngal dbrog tu gsol //",
    "T02D2723:91b-20": "nyi ma'i 'od kyis mun pa'i tshogs bcom bzhin //",
    "T02D2723:91b-21": "zla gsal dri med khyod ni rab bzhugs kyang //",
    "T02D2723:91b-22": "da dung bdag ni sdug bsngal gyis non cing //",
    "T02D2723:91b-23": "sdig pa'i mun pas non bskal chungs so //",
    "T02D2723:91b-24": "skye bo rnams kyis gang zhus skyong mdzad pa //",
    "T02D2723:91b-25": "de nyid bdag gis zhus bzhin mi gnang ba //",
    "T02D2723:91b-26": "mtshams las thar par skal pa med dam ci //",
    "T02D2723:91b-27": "shin tu ngan nam cir thal yi re mug / mgon po khyod ni sems can phan pa'i phyir //",
    "T02D2723:91b-28": "thugs rje chen po ma spangs bzhin du yang //",
    "T02D2723:91b-29": "sdug bsngal brnag dka'i rang bzhin gsol 'debs la //",
    "T02D2723:91b-30": "skyob pa mdun na gnas bzhin 'o dod 'bod //",
    "T02D2723:91b-31": "'jig rten skye bo'i pha ma'ang 'di ltar du //",
    "T02D2723:91b-32": "kha mchus btab par gyur kyang mi skyo bzhin //",
    "T02D2723:91b-33": "sems can phan brtson khyed la'ang 'khor ba nas //",
    "T02D2723:91b-34": "'khor ba'i tshe na bdag ni skyabs mchi zhing //",
    "T02D2723:91b-35": "nag po'i las kyis nyin dang mtshan du ni //",
    "T02D2723:91b-36": "mngon par zil gyis non par gyur pa dang //",
    "T02D2723:91b-37": "sdug bsngal cher gdungs 'di las thar bya'i phyir //",
    "T02D2723:91b-38": "nyin rer 'o dod 'bod kyis ma skyo srungs //",
    "T02D2723:91b-39": "de ltar bdag gis bos shing smre ba yis //",
    "T02D2723:91b-40": "khyod thugs shin tu thugs rjes brlan gyur pa //",
    "T02D2723:92a-0": "@92a * // de ltar skye bo sdug bsngal brgyas gzir ba //",
    "T02D2723:92a-1": "kun la'ang srid bcom khyod ni dgongs mdzad cing //",
    "T02D2723:92a-2": "thugs rje'i dbang gyur thugs na brtan pa yis //",
    "T02D2723:92a-3": "gzhan don 'ba' zhig lhur len yon tan ni //",
    "T02D2723:92a-4": "bla ma'i gnas gyur khyod ni sdug bsngal kun //",
    "T02D2723:92a-5": "'phrog pa'i nus mthu ldan pa de bzhin shog /",
    "T02D2723:92a-6": "bdag gi srid pa mthar mdzad spyan ras gzigs dbang",
    "T02D2723:92a-7": "la // bstod bskul 'di bgyis bsod nams thob pa gang yin des //",
    "T02D2723:92a-8": "bcos min rab zhi'i bde ldan bde ba can du ni //",
    "T02D2723:92a-9": "'gro kun sdug bsngal gzir spangs rab tu phyin gyur",
    "T02D2723:92a-10": "cig / thugs rje chen po la bstod cing bskul",
    "T02D2723:92a-11": "ba nyer bzhi pa /",
    "T02D2723:92a-12": "dge bsnyen chen po zla bas mdzad pa rdzogs so /",
    "T02D2723:92a-14": "// / rgya gar gyi mkhan po par me shva ra dang /"
}