{
    "NG0669:0": "[(]6[)]@#// ro //",
    "NG0669:1": "gsod byed 'bar ba'i rgyud du yang */",
    "NG0669:2": "sngags mtha' dag drag sngags su gtong bas gdab na ngan sngags su byed pa yin te /",
    "NG0669:3": "om zhes bya ba'i ming mi grag go / de ni mgo can mgo bo gcod pa'o //",
    "NG0669:4": "mgo med mgo bo gdags pa ni //",
    "NG0669:5": "rgyud byin po rnams sam /",
    "NG0669:6": "dgongs 'grel kun nam /",
    "NG0669:7": "sngags kyi 'phreng ba kun la /",
    "NG0669:8": "om badzra ki li ki la yas mgo mnan pas /",
    "NG0669:9": "mgo med mgo bo gdags pa'o //",
    "NG0669:10": "dbu non mjug sdud bya ba ni //",
    "NG0669:11": "om gyis mgo mnan /",
    "NG0669:12": "big gis mjug sdud pa ni /",
    "NG0669:13": "dbu non mjug sdud ces gsungs so //",
    "NG0669:14": "da ni 'dug sa gong 'og bsgyur ba ni /",
    "NG0669:15": "rtsa ba'i sngags la tshig sde tshan longs par yang",
    "NG0669:16": "gong 'og nor nas 'gro / ni yas kyang nur",
    "NG0669:17": "nas 'gro / drag sngags byed dam bsgru sngags byed",
    "NG0669:18": "// de yang gong 'og bsgyur zhing bya //",
    "NG0669:19": "mkha' 'gro'i sngags dang sgrol byed ging gi sngags //",
    "NG0669:20": "de yang 'dug sa gong 'og bsgyur gyin bya //",
    "NG0669:21": "de ltar blo la rig par gyis //",
    "NG0669:22": "zhes gsungs so //",
    "NG0669:23": "sngags kyi mtha' yis bsgyur ba ni //",
    "NG0669:24": "ma yis bsgyur ma mo ru 'gyur //",
    "NG0669:25": "ya yis bsgyur na pho ru 'gyur //",
    "NG0669:26": "phat kyis bsgyur na sgrol bar 'gyur //",
    "NG0669:27": "ni yis bsgyur na gsod par 'gyur //",
    "NG0669:28": "hum gis bsgyur na sdud par 'gyur //",
    "NG0669:29": "b+h+yo yis bsgyur na zor du 'gyur /",
    "NG0669:30": "de ni sngags kyi mtha' bsgyur yin //",
    "NG0669:31": "zhes gsungs so //",
    "NG0669:32": "da ni bsrungs ma bcu gnyis la srog bzhi bzhi yod de /",
    "NG0669:33": "nag po bzhi las kyang dbang du bsdu ba'i srog dang gcig / dbang bskul ba'i srog dang gnyis //",
    "NG0669:34": "bran gyis tshul du khas blangs pa'i srog dang gsum /",
    "NG0669:35": "dam tshig las mi 'da' ba'i srog dang bzhi'o //",
    "NG0669:36": "de las srungs ma gnyis po yang des 'dre'o //",
    "NG0669:37": "de srog rang las kyang snga skyor gyi srog gnyis /",
    "NG0669:38": "phyi skyor gyi srog gnyis yod pa'o //",
    "NG0669:39": "ka dang zhes pas bdag nyid chen mo re ma ti /",
    "NG0669:40": "re ma tre /",
    "NG0669:41": "ka te zhes pas /",
    "NG0669:42": "re ma dza /",
    "NG0669:43": "re ma dzu gnyis kyi srog go zhes gsungs so //",
    "NG0669:44": "yang na bse mo mched bzhi'i srog ni a tsid te zhes pas /",
    "NG0669:45": "rdo rje ya byin /",
    "NG0669:46": "rdo rje de byin gnyis kyi srog go / a pa ra tsi te zhes gsungs pas /",
    "NG0669:47": "rdo rje bse byin /",
    "NG0669:48": "rdo rje phag byin gnyis kyi srog go / yang na a a ra tsid ta na /",
    "NG0669:49": "bse'i skyes bu bzhi'i srog yin par yang gsungs so //",
    "NG0669:50": "da ni shwa na ma mched bzhi'i srog ston te /",
    "NG0669:51": "dza yi zhes pas /",
    "NG0669:52": "lcags kyi spyang mo mgo dgu ma dang */",
    "NG0669:53": "lcags kyi khyi mo rkang gsum gyi srog go / bi dza ya zhes pas /",
    "NG0669:54": "zangs kyi wa mo rkang gsum dang */",
    "NG0669:55": "gser gyi phar ba lce brgyad kyi srog go / zhes gsungs so //",
    "NG0669:56": "srog drug gi mkha' 'gro bcu gnyis srog tu 'dus pa ci ste /",
    "NG0669:57": "de ni 'di lta ste /",
    "NG0669:58": "ka zhes bya ba na /",
    "NG0669:59": "re ma ti'i srog / ka zhes bya ba na /",
    "NG0669:60": "re ma dza'i srog / te zhes bya ba na /",
    "NG0669:61": "re ma dzu'i srog go / a zhes bya ba na /",
    "NG0669:62": "rdo rje ya byin gyi srog / tsi zhes bya ba na /",
    "NG0669:63": "rdo rje de byin gyi srog / te zhes bya ba na /",
    "NG0669:64": "bse @#//",
    "NG0669:65": "byin gyi srog / a zhes bya ba na /",
    "NG0669:66": "rdo rje phag byin gyi srog / de ni bse mo mched bzhi'i srog tu gsungs //",
    "NG0669:67": "pa zhes bya ba na /",
    "NG0669:68": "mon pa nag po'i srog / ra zhes bya ba ni /",
    "NG0669:69": "'byung po ser po'i srog / ci zhes bya ba na /",
    "NG0669:70": "sku mdog dmar po'i srog / ta zhes bya ba na /",
    "NG0669:71": "bdud kyi rgyal po'i srog / gyad chen po bzhi'i srog go shwa na ma'i srog ni /",
    "NG0669:72": "dza zhes bya ba na /",
    "NG0669:73": "lcags kyi spyang mo mgo dgu'i srog / ye zhes bya ba na /",
    "NG0669:74": "lcags kyi khyi mo rkang gsum gyi srog / bi zhes bya ba na /",
    "NG0669:75": "zangs kyi wa mo rkang gsum srog / dza ye bya ba na /",
    "NG0669:76": "gser gyi phar ba lce brgyad kyi srog go /",
    "NG0669:77": "de ltar srungs ma bcu drug gi srog snying du",
    "NG0669:78": "yang 'gyur ro // srog de rnams slob dpon la snga skyor du phul ba'o //",
    "NG0669:79": "srog de rnams dril bas srog gzhi las kyang *//",
    "NG0669:80": "dbang du sdud pa'i srog dang */",
    "NG0669:81": "dbang bskur ba'i srog gnyis yin no //",
    "NG0669:82": "phyi skyor du phul pa'i srog gnyis 'di lta ste /",
    "NG0669:83": "ma ta ma nya ka ra in na ma ma pa shi ku ru /",
    "NG0669:84": "da ti ma ma karma zhes phul lo //",
    "NG0669:85": "srog gnyis las kyang */",
    "NG0669:86": "bka' nyan pa'i srog dang */",
    "NG0669:87": "dam tshig bsrung ba'i srog gnyis so //",
    "NG0669:88": "bka' las mi 'da' ba'i srog ni /",
    "NG0669:89": "nag mo'i ma tang nya zhes gsungs so //",
    "NG0669:90": "dam tshig bsrung ba'i sngags ni /",
    "NG0669:91": "ka ra i nan ces gsungs so //",
    "NG0669:92": "bse mo'i srog sngags ni /",
    "NG0669:93": "bka' nyan pa'i srog ni /",
    "NG0669:94": "ma ma zhes gsungs so //",
    "NG0669:95": "dam tshig las mi 'da' ba'i srog ni /",
    "NG0669:96": "pa shi ku ru zhes gsungs so //",
    "NG0669:97": "pa shi ku ru ni gyad chen po bzhi'i srog snying yang yin par gsungs so //",
    "NG0669:98": "shwa na ma'i srog ni /",
    "NG0669:99": "da ti ma ma bran gyi tshul du khas blangs",
    "NG0669:100": "pa'i srog go / ma ma karma dam tshig las",
    "NG0669:101": "mi 'da' ba'i srog go / de ni phyir skyor",
    "NG0669:102": "gyi srog drug go / srog rkyang pa ni 'di",
    "NG0669:103": "lta ste / ma tam na lcags kyi spyang mo",
    "NG0669:104": "mgo dgu'i srog / nya na lcags kyi khyi mo",
    "NG0669:105": "rkang gsum gyi srog / kar zhes pas zangs kyi",
    "NG0669:106": "wa mo rkang gsum gyi srog / i nan zhes",
    "NG0669:107": "pas gser gyi phar ba lce brgyad kyi srog /",
    "NG0669:108": "lta ste / ces gsungs so // ma zhes bya",
    "NG0669:109": "ba rdo rje ya byin gyi srog go / ma",
    "NG0669:110": "zhes bya ba rdo rje de byin gyi srog go",
    "NG0669:111": "/ pa zhes bya ba rdo rje bse byin gyi",
    "NG0669:112": "srog / shi zhes bya ba rdo rje phag byin",
    "NG0669:113": "gyi srog go / ku ru gyad chen po bzhi'i",
    "NG0669:114": "srog go / zhes gsungs so //",
    "NG0669:115": "sgrol byed ging dang */",
    "NG0669:116": "bdud dang */",
    "NG0669:117": "btsan /",
    "NG0669:118": "dge bsnyen /",
    "NG0669:119": "gza' dang */",
    "NG0669:120": "thang lha /",
    "NG0669:121": "am bo /",
    "NG0669:122": "yam shud /",
    "NG0669:123": "skyes bu pho rigs rnams la ni /",
    "NG0669:124": "srog gnyis gnyis las med do //",
    "NG0669:125": "dkyus su shes par bya /",
    "NG0669:126": "dam can gsum gyi sku gsung thugs kyi sngags ni /",
    "NG0669:127": "bshad pa'i rgyud kyi mthus yig nas bstan no //",
    "NG0669:128": "srog gi snying po 'di rnams yang *//",
    "NG0669:129": "dpa' bo khyod la dbul bar bya //",
    "NG0669:130": "dam pas dgongs la bzhes su gsol //",
    "NG0669:131": "'bangs su mchi 'bangs su mchi //",
    "NG0669:132": "'bangs la nan tan ma chung zhig / snying rnams bton nas dpal la phul //",
    "NG0669:133": "phul te bran gyi tshul du khas blangs so //",
    "NG0669:134": "snga skyor phyi @#//",
    "NG0669:135": "skyor srog gi snying po ma lus kyis //",
    "NG0669:136": "dpa' bo nyid kyis bzhes su gsol //",
    "NG0669:137": "zhes gsungs so //",
    "NG0669:138": "da ni srog snying nas bod pa dang */",
    "NG0669:139": "srog snying nas dbang bskur ba dang */",
    "NG0669:140": "srog snying gi bran gyi tshul du khas blangs pa dang */",
    "NG0669:141": "srog snying gi dam tshig las mi 'da' bar bya ba dang bzhi'o //",
    "NG0669:142": "bod na dbang du bsdu ba'i srog snying nas bod /",
    "NG0669:143": "las la 'gyed na bran du khas blangs pa'i srog snying nas rbad /",
    "NG0669:144": "bran mo'i las la dbang bskur na /",
    "NG0669:145": "dbang bskur ba'i srog snying gis bya //",
    "NG0669:146": "bran mo las mi byed na /",
    "NG0669:147": "dam tshig gi srog snying gis gnad la bor ro //",
    "NG0669:148": "zhes gsungs so //",
    "NG0669:149": "de las kyang mkha' 'a gro srog gi 'khor lo bskor na /",
    "NG0669:150": "srog gi 'khor lo'i bya thabs ni //",
    "NG0669:151": "gtor ma'i rgyud nas ston /",
    "NG0669:152": "dbang du sdud pa'i srog gi 'khor lo ni /",
    "NG0669:153": "dbang du sdud pa'i srog sngags gcig pu gzhug / sngags gzhan mi dgos /",
    "NG0669:154": "las la mi mgron bran du khas blangs pa'i srog snying gzhug / 'khu ldog byed na /",
    "NG0669:155": "dbangabaskur ba'i srog snying dang */",
    "NG0669:156": "dam tshig gi srog snying gnyis gzhug go / des srog 'khor lo kun 'dre'o //",
    "NG0669:157": "lha 'dre pho rigs mo rigs gang gi srog gi 'khor lo bskor kyang de bzhin du bya'o //",
    "NG0669:158": "zhes gsungs so //",
    "NG0669:159": "rdo rje phur pa chen po shan pa spu gri'i rgyud las /",
    "NG0669:160": "srog gi gnas lugs bstan pa'i le'u ste gsum pa'o",
    "NG0669:161": "// // da ni mkha' 'gro bsgrub pa'i ting nge",
    "NG0669:162": "'dzin la snyoms par zhugs so //",
    "NG0669:163": "mkha' 'gro bsgrub pa'i gnas btsal ba dang rdzas bsag pa'o //",
    "NG0669:164": "bdag nyid ma'i mthun rdzas ni /",
    "NG0669:165": "bse mo'i mthun rdzas dang *//",
    "NG0669:166": "shwan ma'i mthun rdzas dang */",
    "NG0669:167": "phur pa bcu bdun dang */",
    "NG0669:168": "mngar gsum dang */",
    "NG0669:169": "dkar gsum dang */",
    "NG0669:170": "mtsho chen po bzhi dang */",
    "NG0669:171": "khram bam dang */",
    "NG0669:172": "rdzas tshogs tshad du bsag go / rdzas tshogs pa dang phyi mchod bya /",
    "NG0669:173": "'bum lnga 'do na /",
    "NG0669:174": "gzungs gra bzhi gdon /",
    "NG0669:175": "phyi mchod rgyas par bya'o //",
    "NG0669:176": "zhes gsungs so //",
    "NG0669:177": "da ni man+dal bya bar bstan te /",
    "NG0669:178": "man+dal mda' gang gru bzhi la khrag sna tshogs kyi chag chag gdab //",
    "NG0669:179": "dug sna tshogs kyi chag chag dang */",
    "NG0669:180": "thal chen gyi chag chag gdab bo //",
    "NG0669:181": "dkyil 'khor bri ste /",
    "NG0669:182": "dang po gru gsum las 'khor lo rtsibs bzhi bcad //",
    "NG0669:183": "de'i phyi rim du 'khor lo rtsibs brgyad bcad //",
    "NG0669:184": "sgo dang rta babs bcas pa bri /",
    "NG0669:185": "zhes gsungs so //",
    "NG0669:186": "de nas mtshams bcad de //",
    "NG0669:187": "dang po stong pa nyid du bsam //",
    "NG0669:188": "de las hu~m du gyur /",
    "NG0669:189": "de las s+phar na phat /",
    "NG0669:190": "spros pas rdo rjer gyur //",
    "NG0669:191": "yang spros pas 'od du zhu /",
    "NG0669:192": "om badzra ki li ki la ya /",
    "NG0669:193": "sarba big+ha nan bam hu~m phat /",
    "NG0669:194": "rdo rje gzhon nur gyur /",
    "NG0669:195": "bdag gi thugs ka nas nyi ma'i dkyil 'khor re skyed //",
    "NG0669:196": "hu~m bcu bsam /",
    "NG0669:197": "om badzra kro d+ha hu~m ka ra hu~m /",
    "NG0669:198": "khro bo bcu bskyed des 'dres //",
    "NG0669:199": "dngos grub bar chod byed pa'i bgegs //",
    "NG0669:200": "gdug cing sdang sems ldan pa rnams //",
    "NG0669:201": "rdo rje gsang ba'i bka' las ni //",
    "NG0669:202": "sdig can gang @#//",
    "NG0669:203": "zhig 'ba' byed pa //",
    "NG0669:204": "stobs chen khro bo chen po yis //",
    "NG0669:205": "klad pa tshal pa brgya ru khos //",
    "NG0669:206": "nyon cig bgegs dang log 'dren tshogs //",
    "NG0669:207": "nga yi bka' las 'da' ma byed /",
    "NG0669:208": "om badzra kro d+ha hu~m ka ra hu~m gardza gardza hu~m phat /",
    "NG0669:209": "khro bo bcu des 'dre'o //",
    "NG0669:210": "bgegs dang log 'dren thams cad sog sbur rlung gis ded pa bzhin bsam /",
    "NG0669:211": "des kyang mi 'gro ba cig yod na //",
    "NG0669:212": "om badzra ki li ki la ya //",
    "NG0669:213": "am ku sha dza zhes brjod la /",
    "NG0669:214": "hu~m gdug cing sdang sems ldan pa rnams //",
    "NG0669:215": "lha'am 'on te bdud kyang rung *//",
    "NG0669:216": "nga la bar chad byed pa rnams //",
    "NG0669:217": "mthu dang rdzu 'phrul med par gyis //",
    "NG0669:218": "om badzra ki li ki la ya /",
    "NG0669:219": "ta tha ya ta tha ya hum phat /",
    "NG0669:220": "rdo rje tho bas rdza bye'u tshogs brdungs legs pa bzhin bsam /",
    "NG0669:221": "bgegs bya ba ming med do zhes gsungs so //",
    "NG0669:222": "da ni phur pa dgod pa bstan te /",
    "NG0669:223": "phur pa'i mtshan nyid ni zangs sam /",
    "NG0669:224": "ljom dmar ram /",
    "NG0669:225": "drag po'i shing la bya'o //",
    "NG0669:226": "dpal gyi phur pa la byin brlabs dbang bskur ba ni /",
    "NG0669:227": "dgongs 'grel dang rgyud bying po dang mthun no //",
    "NG0669:228": "phur pa bcu drug la byin brlabs mi dgos so //",
    "NG0669:229": "dpal gyi phur pa dbus su dgod //",
    "NG0669:230": "shwa na ma mched bzhi'i phur pa 'khor lo rtsibs bzhi la dgod /",
    "NG0669:231": "'khor lo rtsibs brgyad la /",
    "NG0669:232": "mtshams bzhi'i 'khor lo la bse mo'i phur pa dgod /",
    "NG0669:233": "phyogs bzhi'i 'khor lo la bdag nyid ma'i phur pa dgod /",
    "NG0669:234": "sgo bzhi la bse'i skyes bu bzhi'i phur pa dgod /",
    "NG0669:235": "grwa bzhir bse mdung bzhi yang gzugs /",
    "NG0669:236": "mtsho bzhi yang bzhag / khram bam yang mkhar thun la bzhag / sman dang */",
    "NG0669:237": "gtor ma dang */",
    "NG0669:238": "rag ta dang */",
    "NG0669:239": "thun rdzas dang */",
    "NG0669:240": "rdzas yod tshad dkyil 'khor la dgram mo //",
    "NG0669:241": "zhes gsungs so //",
    "NG0669:242": "de ni gtso bo bskyed cing 'khor spyan drangs pa bstan te /",
    "NG0669:243": "gtso ba'i phur pa la gtso bor byin gyis brlabs pa kun mthun par byas la /",
    "NG0669:244": "gtso bo nyid dbus su bskyed la bzhag / de nas mkha' 'gro ma spyan drangs te //",
    "NG0669:245": "hum /",
    "NG0669:246": "srid pa'i phur bu bsgrub pa dang //",
    "NG0669:247": "dbang dang dngos grub blang bya'i phyir //",
    "NG0669:248": "ye shes khro bo gshegs su gsol //",
    "NG0669:249": "a dzi te a pa ra dzi te /",
    "NG0669:250": "dza ye bi dza ye /",
    "NG0669:251": "ka tang ka te ye /",
    "NG0669:252": "zhes spyan drang ngo *//",
    "NG0669:253": "bzhugs su gsol ba ni //",
    "NG0669:254": "hum /",
    "NG0669:255": "srid pa rdo rje grub mdzod cig / srid pa rdo rje phur pa'i lha //",
    "NG0669:256": "ye shes khro bo grub par mdzod //",
    "NG0669:257": "ces mi ro rlon pa'i steng du bzhugs par bsam mo //",
    "NG0669:258": "dam tshig bstan pa ni /",
    "NG0669:259": "sngon chad ji ltar dam bcas pa //",
    "NG0669:260": "mngon spyod 'phrin las myur du mdzod //",
    "NG0669:261": "ces dam bca' bo //",
    "NG0669:262": "sman mchod bya ste /",
    "NG0669:263": "sngags mchod kyang gal med /",
    "NG0669:264": "sman che bar btang yang gal med //",
    "NG0669:265": "ho /",
    "NG0669:266": "bcom ldan dpal chen rdo rje gzhon nu la //",
    "NG0669:267": "rnam dag bdud rtsi'i dam rdzas mnyes mchod 'bul //",
    "NG0669:268": "thugs rjes brtser dgongs dbang dang dngos grub stsol //",
    "NG0669:269": "om badzra ki li ki la ya /",
    "NG0669:270": "ma ha pany+tsa a mri ta kha hi /",
    "NG0669:271": "'jig rten khams rnams bsrung @#//",
    "NG0669:272": "bar zhal 'ches pa //",
    "NG0669:273": "dam can shwa na mu kha mched bzhi la //",
    "NG0669:274": "rnam dag bdud rtsi'i dam rdzas mnyes mchod 'bul //",
    "NG0669:275": "dza ye bi dza ye kha ram kha hi /",
    "NG0669:276": "dam can khas blangs bdag nyid chen mo mched bzhi la //",
    "NG0669:277": "rnam dag bdud rtsi'i dam rdzas mnyes mchod 'bul //",
    "NG0669:278": "thugs rje'i brtser dgongs dbang dang dngos grub stsol /",
    "NG0669:279": "ka tang ka te ye kha ram kha hi /",
    "NG0669:280": "mkha' 'gro 'jig rten dbang sdud bse mo mched bzhi la //",
    "NG0669:281": "rnam dag bdud rtsi'i dam rdzas mnyes mchod 'bul //",
    "NG0669:282": "thugs rje brtse dgongs dbang dang dngos grub rtsol //",
    "NG0669:283": "a dzi te a pa ra dzi ste /",
    "NG0669:284": "ma ha pany+tsa a mr-i ta la kha ram kha hi /",
    "NG0669:285": "dam can bse yi gyad chen rnam bzhi la //",
    "NG0669:286": "rnam dag bdud rtsi'i dam rdzas mnyes mchod 'bul //",
    "NG0669:287": "thugs rjes brtse dgongs dbang dang dngos grub rtsol //",
    "NG0669:288": "zhes de nas dam can rigs 'dzin pho mo rnams dang dregs pa can mtha' dag la mchod do //",
    "NG0669:289": "om ahhum gsum gyis bdud rtsi byin gyis brlabs la /",
    "NG0669:290": "sangs rgyas kun gyi ye shes sku //",
    "NG0669:291": "ngang nyid rdo rje chos dbyings las //",
    "NG0669:292": "'bar ba'i khro bo mi bzad pa //",
    "NG0669:293": "sku yi dbyig tu bdag skyed cig / gsung gi",
    "NG0669:294": "dbyig tu bdag skyed cig / thugs kyi dbyig tu",
    "NG0669:295": "dag skyed cig / ka ya sid+d+hi om /",
    "NG0669:296": "baka sid+d+ha a /",
    "NG0669:297": "tsit+ta sid+d+hi hum /",
    "NG0669:298": "om badzra ki li ki la ya /",
    "NG0669:299": "sarba big+ha nan bam hum phat /",
    "NG0669:300": "sku gsung thugs kyi dngos grub thob par bsam mo //",
    "NG0669:301": "hum /",
    "NG0669:302": "thabs kyis spyod pa'i 'gro don du //",
    "NG0669:303": "byams dang snying rjes gang 'dul ba //",
    "NG0669:304": "sangs rgyas 'phrin las rdzogs mdzad nas /",
    "NG0669:305": "dbang dang byin rlabs bdag la stsol //",
    "NG0669:306": "ma ha ba ling ta la kha hi /",
    "NG0669:307": "ma ha rag ta la kha hi /",
    "NG0669:308": "zhes mchod pa dbul lo //",
    "NG0669:309": "de nas bran mo las la dbang bskur te /",
    "NG0669:310": "bdag rdo rje gzhon nur gsal bar byas la /",
    "NG0669:311": "bran mo rnams dkyil 'khor la gnas pa rnams la /",
    "NG0669:312": "nyon cig pa'i ting nge 'dzin dang chas la /",
    "NG0669:313": "gong du srog snying phye ba'i dus kyi dbang bskur ba'i srog snying rnams 'dir bzlas la /",
    "NG0669:314": "bran dang pho nya bka' nyan tshogs //",
    "NG0669:315": "sngon chad ji ltar dam bcas bzhin //",
    "NG0669:316": "mngon spyod 'phrin las myur du mdzod //",
    "NG0669:317": "ces bran mo las la dbang bskur te /",
    "NG0669:318": "bka' nyan te las byed do //",
    "NG0669:319": "da ni 'dzab bya ste /",
    "NG0669:320": "om badzra ki li ki la ya /",
    "NG0669:321": "a dzi te a pa ra dzi te /",
    "NG0669:322": "ma ma pa shi ku ru /",
    "NG0669:323": "ka tang ka te ya /",
    "NG0669:324": "ma tam nya ka ra i nan /",
    "NG0669:325": "dza ya bi dza ye /",
    "NG0669:326": "da ti ma ma karma /",
    "NG0669:327": "ma ra sa ni spra ma rta ne ye hum phat /",
    "NG0669:328": "sarba big+ha nan bam hum phat /",
    "NG0669:329": "ces sngags bzlas pas /",
    "NG0669:330": "bdag rdo rje gzhon nu'i sbugs khong du brdubs pas /",
    "NG0669:331": "thugs ka'i rta mgrin dang ye shes sems dpas bzlas /",
    "NG0669:332": "thugs la nas 'od zer 'phros pas /",
    "NG0669:333": "dkyil 'khor gyi mkha' 'gro rnams kyis bzlas /",
    "NG0669:334": "de las 'od 'phros pas /",
    "NG0669:335": "'jig rten gyi khams 'di dag bud med nag mo dang dmar mos khengs nas /",
    "NG0669:336": "phyag na phur pa 'dril zhing gang na gnas kyang sgrol @#//",
    "NG0669:337": "bar byed pa /",
    "NG0669:338": "grog tshang bshig pa'am /",
    "NG0669:339": "bud tshang bshig pa bzhin du phar 'gro tshur 'du+u ba /",
    "NG0669:340": "mer mer po shig shig par yod par bsam /",
    "NG0669:341": "sngags ni nyin khri mtshan khri gdon no //",
    "NG0669:342": "'dzab bskul ba ni /",
    "NG0669:343": "bshad pa'i rgyud nas shan pa'i bskul ston /",
    "NG0669:344": "de'i rting la mkha' 'gro'i thun bya'o //",
    "NG0669:345": "zhes gsungs so //",
    "NG0669:346": "da ni tshogs bya ste /",
    "NG0669:347": "spyi dang mthun par bya'o //",
    "NG0669:348": "grub pa'i rtags ni rab 'bring tha ma gsum ste /",
    "NG0669:349": "rab ni mkha' 'gro mas lung ston pa dang */",
    "NG0669:350": "'bring ni rmi lam du 'ong ba dang //",
    "NG0669:351": "tha ma ni me dang 'od 'ong ba dang */",
    "NG0669:352": "de ltar byung tsam na /",
    "NG0669:353": "gdab pa'i las bya ste /",
    "NG0669:354": "spro ba dang */",
    "NG0669:355": "dgug pa dang /",
    "NG0669:356": "bstim pa dang bzhi byas la /",
    "NG0669:357": "ling gal rnams shes bstim la /",
    "NG0669:358": "gtso bo phur pa la byin brlabs dbang bskur mchod pa tshul bzhin byas la /",
    "NG0669:359": "phur pa dril zhing */",
    "NG0669:360": "dza /",
    "NG0669:361": "rdo rje bsad pa'i bka' las ni //",
    "NG0669:362": "sdig can gang zhig 'da' byed pa //",
    "NG0669:363": "stobs chen khro bo chen po yis //",
    "NG0669:364": "klad pa tshal pa brgya ru khos /",
    "NG0669:365": "om badzra ki li ki la ya /",
    "NG0669:366": "che ge mo pa ra bid ta na hum phat /",
    "NG0669:367": "nan ni dza /",
    "NG0669:368": "ma ra sa ni pra marta ni ye hum phat /",
    "NG0669:369": "om lam dang bden pa dang thun gsum 'dre'o //",
    "NG0669:370": "shwa na ma mched bzhi'i phur pa blangs la dril zhing */",
    "NG0669:371": "dza /",
    "NG0669:372": "bran dang pho nya bka' nyan tshogs //",
    "NG0669:373": "sngon chad ji ltar dam bcas bzhin //",
    "NG0669:374": "mngon spyod 'phrin las myur du mdzod //",
    "NG0669:375": "gdug cing sdang sems ldan pa yi //",
    "NG0669:376": "lha'am 'on te bdud kyang rung *//",
    "NG0669:377": "nga la bar chad byed pa rnams //",
    "NG0669:378": "mthu dang rdzu 'phrul med pa byos //",
    "NG0669:379": "om badzra ki li ki la ya /",
    "NG0669:380": "che ge mo ka tang ka te ye /",
    "NG0669:381": "ma ta ma nya ka ra in na /",
    "NG0669:382": "ma ra sa ni pra marta ni ye hum phat /",
    "NG0669:383": "nan ni dza /",
    "NG0669:384": "su ru su rus thun brab bo //",
    "NG0669:385": "nag mo gsum yang de bzhin du byas la gdab bo //",
    "NG0669:386": "bse mo mched bzhi'i phur pa blangs la //",
    "NG0669:387": "dza /",
    "NG0669:388": "bran dang pho nya bka' nyan tshogs //",
    "NG0669:389": "sngon chad ji ltar dam bcas bzhin //",
    "NG0669:390": "mngon spyod 'phrin las myur du mdzod //",
    "NG0669:391": "gdug cing sdang sems ldan pa yi //",
    "NG0669:392": "lha'am 'on te bdud kyang rung *//",
    "NG0669:393": "ngal bar chad byed pa rnams //",
    "NG0669:394": "mthu dang rdzu 'phrul med par byos //",
    "NG0669:395": "om badzra ki li ki la ya che ge mo a dzi te /",
    "NG0669:396": "a pa ra dzi te /",
    "NG0669:397": "ma ma pa shi ku ru mar sa ni pra marta ni ye hum phat /",
    "NG0669:398": "nan ni dza /",
    "NG0669:399": "su ru su rus thun brab /",
    "NG0669:400": "bse mo mched gsum yang des gdab bo //",
    "NG0669:401": "mkha' 'gro ma'i phyag cha kun gyis kyang gdab bo //",
    "NG0669:402": "ming byang lhag lhog rnams bsreg pa dang gtor mar gtang ngo *//",
    "NG0669:403": "mkha' 'gro rnam gsum bsgrub pa ni /",
    "NG0669:404": "grong yul thag nye bar mi bya'o //",
    "NG0669:405": "zhes gsungs so //",
    "NG0669:406": "rdo rje phur pa chen po shan pa spu gri'i rgyud las /",
    "NG0669:407": "mkha' 'gro bsgrub pa'i le'u ste bzhi pa'o // //",
    "NG0669:408": "da ni bcom ldan 'das dpal kun tu bzang pos",
    "NG0669:409": "bse ming sring bsgrub pa'i ting nge 'dzin la snyoms",
    "NG0669:410": "par zhugs so // dang por mtshams bcad nas bsgrub pa dang */",
    "NG0669:411": "rgyun du bsgrub pa gnyis @#//",
    "NG0669:412": "so //",
    "NG0669:413": "de la mtshams gcod na /",
    "NG0669:414": "man+dal gyi dkyil du dong gru gsum du brus la /",
    "NG0669:415": "de'i nang du snying sna tshogs la byas pa'i gtor",
    "NG0669:416": "ma gzhag go / gru bzhi ru bse mdung bzhi",
    "NG0669:417": "gzugs so // ming byang gtor ma'i kha la bzhag",
    "NG0669:418": "go / rgyun du byed na sngas 'og tu dong",
    "NG0669:419": "gru gsum brus la /",
    "NG0669:420": "gtor ma de ru bcug la /",
    "NG0669:421": "ming byang gtor ma'i kha la gzhag la bsgrub bo //",
    "NG0669:422": "tshe dang /",
    "NG0669:423": "yungs nag dang */",
    "NG0669:424": "dug sna tshogs dang */",
    "NG0669:425": "zangs phye dang */",
    "NG0669:426": "lcags phye dang */",
    "NG0669:427": "bse mo'i 'khar ba dang */",
    "NG0669:428": "bse pho'i rdo thun rnams bsham mo //",
    "NG0669:429": "dong de mis mi mthong bar kha bcad /",
    "NG0669:430": "de nas bdag nyid stong pa nyid du bsam /",
    "NG0669:431": "de las hum zhes pas hum mthing nag gcig tu bsam /",
    "NG0669:432": "de las sngags kyis gtso bo ru bskyed do //",
    "NG0669:433": "om badzra ki li ki la ya /",
    "NG0669:434": "sarba big+h+nan bamhum phat /",
    "NG0669:435": "ces brjod pas /",
    "NG0669:436": "rdo rje gzhon nur gsal bar bsgom mo //",
    "NG0669:437": "sngags des gnas lngar bsrung ngo *//",
    "NG0669:438": "de nas 'dzab bya ste /",
    "NG0669:439": "om badzra ki li ki la ya sarba big+h+nan bam hum phat /",
    "NG0669:440": "ces mi mang rin tsam du bzlas so //",
    "NG0669:441": "de nas sngags la 'jug par bya ste /",
    "NG0669:442": "ma ra sa na pra marta ni ye hum phat /",
    "NG0669:443": "shri krang kar nye ye hum phat /",
    "NG0669:444": "ces mang du bzlas pas /",
    "NG0669:445": "ming sring rnams rang dbang med par 'dus nas bka' nyan cing gsung bsgrub par bsam mo //",
    "NG0669:446": "dam nyams pa'i dgra bo la bdud kyi smyo 'bog la sogs ba bzhi ni 'gug pa'i las byed /",
    "NG0669:447": "lcags kyu dang zhags pa lcags sgrog dril bu bzhi bsnams pas /",
    "NG0669:448": "de gang na 'dug kyang 'gugs par byed pa /",
    "NG0669:449": "bse yi ming po gdug pa can bzhi yis nyams",
    "NG0669:450": "pa sgrol zhing snying khrag kha ru 'thung bar bsam",
    "NG0669:451": "mo // de ltar bzlas pas gtor ma me ru 'bar ba 'byung *//",
    "NG0669:452": "ling ga 'gul ba 'byung */",
    "NG0669:453": "gong gi thun thams cad brab bo //",
    "NG0669:454": "ting nge 'dzin gyis kyang dgra po la brgyab pas /",
    "NG0669:455": "nag myogs myogs 'dug par bsam mo //",
    "NG0669:456": "de nas ming byang bsregs la gtor mar dbul /",
    "NG0669:457": "gtor ma la gong gi sngags bzlas la dgra'i phyogs su 'phang */",
    "NG0669:458": "me ru 'bar ram mer lam gyis 'byung ngo *//",
    "NG0669:459": "de ni rab yin /",
    "NG0669:460": "me stag tsam byung yang don grub 'ong ngo *//",
    "NG0669:461": "de bzhin du byas na rtags rnams myur bar 'ong ngo *//",
    "NG0669:462": "de bzhin du byas na rtags rnams myur ba 'ong ste las bstun la bya'o //",
    "NG0669:463": "bse mo'i ngan sngags drag po 'di //",
    "NG0669:464": "gsang ba'i las su byas pa yin //",
    "NG0669:465": "mi gsang bsgrags na dam tshig nyams //",
    "NG0669:466": "las rnams thams cad myur bar nus //",
    "NG0669:467": "zhes gsungs so //",
    "NG0669:468": "rdo rje phur pa chen po shan pa spu gri'i rgyud las /",
    "NG0669:469": "bse mo bsgrub pa'i le'u ste lnga pa'o // //",
    "NG0669:470": "de nas bcom ldan 'das kyis 'jig rten pa drug",
    "NG0669:471": "ngan sngags su bsgrub pa'i ting nge 'dzin la snyoms",
    "NG0669:472": "par zhugs so // da ni ngan sngags bsgrub pa la yid dam gyi lha mi dgos /",
    "NG0669:473": "'phrin lasad kyi gzhung mi dgos /",
    "NG0669:474": "de ltar 'dug na ngan sngags min //",
    "NG0669:475": "ngan sngags 'di @#//",
    "NG0669:476": "lta ste /",
    "NG0669:477": "sha rkyang gi snying la rtse mo sum shags su byas te /",
    "NG0669:478": "de ru ming byang bcug la /",
    "NG0669:479": "tshe lag tu thogs la /",
    "NG0669:480": "dbu la mthing ber gyi le brgan bcings la /",
    "NG0669:481": "sku la dar dmar po'i ber gsol la /",
    "NG0669:482": "bdag nyid yam shud dmar po'i chas su zhugs la /",
    "NG0669:483": "lag pa g.yon pa ru snying thogs la /",
    "NG0669:484": "g.yas su mtshe thogs la /",
    "NG0669:485": "ngan sngags bzlas te /",
    "NG0669:486": "che ge mo dz+wa la pa ya dz+wa la pa ya hum phat /",
    "NG0669:487": "ces snying gi ling ga la mtshe brgyab la //",
    "NG0669:488": "mgo nas rkang par 'don /",
    "NG0669:489": "rkang pa nas mgor 'don /",
    "NG0669:490": "dpag chen gyi mda' ltar bsam la nga ro dang bcas par bskyed /",
    "NG0669:491": "de la gus par byas pa na /",
    "NG0669:492": "las rnams mi 'grub mi srid do //",
    "NG0669:493": "zhes gsungs so //",
    "NG0669:494": "da ni rgyal po srog bdag gi ngan sngags bstan te /",
    "NG0669:495": "rta thod dkar mo la mkhar brtsigs /",
    "NG0669:496": "gro ga ser po la ling ga bris /",
    "NG0669:497": "rgyal po'i sku rten dang yungs kar rgyal po tshags byas la /",
    "NG0669:498": "bdag nyid dar dkar po'i thod ba cing */",
    "NG0669:499": "byad dkar por bya /",
    "NG0669:500": "dar gyi gos gyon la sngags bzlas te /",
    "NG0669:501": "shi krin a na ya hum phat /",
    "NG0669:502": "yungs kar gyis rta thod ling ga la brdeg /",
    "NG0669:503": "rta thod de la 'od 'bar ba dang me 'bar",
    "NG0669:504": "ba byung na / rta thod dgra'i khang pa'i 'gram 'og tu sba'o //",
    "NG0669:505": "srog bdag rgyal po'i ngan sngags so //",
    "NG0669:506": "zhes gsungs so //",
    "NG0669:507": "da ni bdud kyi ngan sngags ni /",
    "NG0669:508": "mi nag po'i snying la /",
    "NG0669:509": "snying shun la ming byang bris la /",
    "NG0669:510": "phyi ru bzlog la nang du brtag / thod pa'i",
    "NG0669:511": "nang du snying gi rtse mo kha nang du bstan",
    "NG0669:512": "la bzhag go / thal chen dang */",
    "NG0669:513": "thun yungs kar dang */",
    "NG0669:514": "khrag dang gsum gyis thun bya /",
    "NG0669:515": "bdag nyid bdud nag po 'dzum med kyi chas su zhugs la /",
    "NG0669:516": "dar nag po'i dbu thod bcings la /",
    "NG0669:517": "sku la dar nag gi gos gyon la /",
    "NG0669:518": "byad nag por bskus la /",
    "NG0669:519": "rkang pa la re ba'i 'bob bu gyon la /",
    "NG0669:520": "snying gi nang na dgra bo'i srog dbugs yod par bsams la /",
    "NG0669:521": "mig 'bru tshugs su bltas la /",
    "NG0669:522": "ngan sngags bzlas la thun brdeg go / che ge mo ta tha ya ta tha ya hum phat /",
    "NG0669:523": "ces thun mang du brab bo //",
    "NG0669:524": "bdud kyi rtags rnams 'byung ngo *//",
    "NG0669:525": "rtags byung ba dang snying dang ming byang bcas pa bdud la sbyin /",
    "NG0669:526": "mchod pa 'bul lo zhes gsungs so //",
    "NG0669:527": "da ni dge bsnyen gyi ngan sngags bstan te /",
    "NG0669:528": "mda' bya rgod ma la dar sna'i brgyan btags la /",
    "NG0669:529": "mda'i sgro mtshams su dge bsnyen gyi sngags rnams bris",
    "NG0669:530": "la bzhag / ra kham pa dge sna'i thod pa",
    "NG0669:531": "dang snying la / thod pa'i nang du snying gzhug / snying la thun rdzas bya /",
    "NG0669:532": "khrag dang dug dang */",
    "NG0669:533": "til gsum gyi thun bya /",
    "NG0669:534": "ngan sngags bzlas pa ni /",
    "NG0669:535": "che ge mo ha sa ra na ha ta na hum phat /",
    "NG0669:536": "ra thod du thun bya /",
    "NG0669:537": "rtags byung ba dang snying dge bsnyen la mchod /",
    "NG0669:538": "ra thod mnan pa bya'o //",
    "NG0669:539": "zhes gsungs so //",
    "NG0669:540": "da ni btsan gyi ngan sngags bsgrub pa ni /",
    "NG0669:541": "snying sna gsum la gtor ma bya //",
    "NG0669:542": "rta dmar po /",
    "NG0669:543": "lug se po /",
    "NG0669:544": "bya dmar po gsum gyi snying sna la gtor ma bya /",
    "NG0669:545": "shing byang la @#//",
    "NG0669:546": "ming byang bri /",
    "NG0669:547": "bdag nyid btsan gyi chas su zhugs te /",
    "NG0669:548": "dar dmar po'i thod byas la /",
    "NG0669:549": "ber dmar po gyon la /",
    "NG0669:550": "ngan sngags bzlas te /",
    "NG0669:551": "che ge mo bi ta ya bi ta ya hum phat /",
    "NG0669:552": "ces mang du bzlas /",
    "NG0669:553": "rtags byung ba dang shing byang me la bsreg /",
    "NG0669:554": "thal ba brag dmar po btsan gnas sar gnan no",
    "NG0669:555": "// zhes gsungs so //",
    "NG0669:556": "da ni sgrol byed gying gi bsgrub pa bstan te /",
    "NG0669:557": "gnas khang shin tu dben par stegs bu mda' gang ba brtsigs te /",
    "NG0669:558": "der khrag gi chag chag btab la /",
    "NG0669:559": "skyes pa grir shi ba'i snying nang du ling ga bcug la /",
    "NG0669:560": "bdag nyid dpal gyi chas su zhugs la /",
    "NG0669:561": "yungs kar dang yungs nag la thun bsngags la snying la brab bo //",
    "NG0669:562": "sngags bzlas bar bya ste /",
    "NG0669:563": "che ge mo a be sha ya a be sha ya hum phat /",
    "NG0669:564": "ces bzlas pas /",
    "NG0669:565": "snying 'gul ba dang 'phar ba 'byung ngo *//",
    "NG0669:566": "de byung ba dang ling ga dme la bsregs la",
    "NG0669:567": "thod nang du bcug la lha khang du mnan pa",
    "NG0669:568": "bya / snying de gtor mar 'bul lo //",
    "NG0669:569": "zhes gsungs so //",
    "NG0669:570": "rdo rje phur pa chen po shan pa spu gri'i rgyud las /",
    "NG0669:571": "'jig rten pa drug bsgrub pa'i le'u ste drug pa'o ///",
    "NG0669:572": "/ de nas bcom ldan 'das drag po 'bar ba'i rgyal po chen po de /",
    "NG0669:573": "drag po dug thun bsgrub pa'i ting nge 'dzin la zhugs nas 'di gsungs so //",
    "NG0669:574": "drag po'i dug tu bsgrub pa ni /",
    "NG0669:575": "dur khrod dam mi phung ba'i re shul 'dre yod pa'i gnas su bsgrub par bya'o //",
    "NG0669:576": "rabs chad nag po'i thod par btsan dug dang */",
    "NG0669:577": "ra dug dang */",
    "NG0669:578": "bong dug la sogs pa dug sna tshogs bsags pa dme khrag gis sbrus la thod par blug ste /",
    "NG0669:579": "stegs bu'i khar bzhag la drag po'i bsgrub pa la 'jug pa bya'o //",
    "NG0669:580": "yang dgra bo'i zag pa'i rdzas la ling ga byas",
    "NG0669:581": "la thod nang du bcug la thun gyis brab par",
    "NG0669:582": "byed // badzra ki li ki li ya /",
    "NG0669:583": "che ge mo ha sa ya ra na ha ta na hum phat /",
    "NG0669:584": "shi krin a na ya hum phat /",
    "NG0669:585": "dz+wa la pa ya dz+wa la pa ya hum phat /",
    "NG0669:586": "a be sha ya a be sha ya hum phat /",
    "NG0669:587": "bi ta ya bi ta ya hum phat /",
    "NG0669:588": "ta tha ya ta tha ya hum phat /",
    "NG0669:589": "ma ra sa ni pra marta ni ye hum /",
    "NG0669:590": "che ge mo mar ya rbad hum sarba big+h+na na bam hum phat /",
    "NG0669:591": "ces bzlas nas thod pa'i dug thun la bsngags pas /",
    "NG0669:592": "rtags su thun de nyid khol ba dang me 'bar bar 'gyur te /",
    "NG0669:593": "de nas ling ga la brab pas /",
    "NG0669:594": "dgra bo de nyid dug khrag gis myos nas brgyal zhing myur du sgrol bar 'gyur ro //",
    "NG0669:595": "zhes gsungs so //",
    "NG0669:596": "drag po'i khro bos dug gis lha rnams 'byed //",
    "NG0669:597": "dug tu bsgrub pas shin tu zab par bstan //",
    "NG0669:598": "rdzas kyi 'brel bas nus mthu yod par byed //",
    "NG0669:599": "thabs kyi sgo nas pha rol phyin par byed //",
    "NG0669:600": "mang po tshogs pa'i nus mthus las rnams 'grub par byed //",
    "NG0669:601": "ces gsungs so //",
    "NG0669:602": "rdo rje phur pa chen po shan pa spu gri'i rgyud las /",
    "NG0669:603": "ngan sngags kyi sngags drug dang drag po dug bsgrub",
    "NG0669:604": "bstan pa'i le'u ste bdun pa'o // // de nas",
    "NG0669:605": "bcom ldan 'das rgyun gyi tshogs kyi ting nge 'dzin",
    "NG0669:606": "la @#// snyoms par zhugs te /",
    "NG0669:607": "tshogs rgyas 'bring rnam pa gsum /",
    "NG0669:608": "tshogs rgyas pa ni /",
    "NG0669:609": "tshogs rgyud nas bstan /",
    "NG0669:610": "'bring po ni dgongs 'brel nas bstan /",
    "NG0669:611": "'di tshogs las tha chungs so //",
    "NG0669:612": "zhes gsungs so //",
    "NG0669:613": "rnal 'byor pa tshogs lam pa rnams la /",
    "NG0669:614": "lta ba'i sgo nas tshogs bstan pa dang */",
    "NG0669:615": "sgom pa'i sgo nas tshogs bstan pa dang */",
    "NG0669:616": "'phrin las kyi sgo nas tshogs bstan pa dang gsum mo //",
    "NG0669:617": "'phrin las kyi sgo nas tshogs bstan pa ni rgyud gzhan nas bstan no //",
    "NG0669:618": "lta ba'i sgo nas tshogs bstan pa ni rnal 'byor ba lta ba dang ldan pa /",
    "NG0669:619": "bdag nyid rang bzhin lhun gyis grub pa'i dkyil 'khor du 'dug pa /",
    "NG0669:620": "dkyil 'khor nyid ngo grol ba /",
    "NG0669:621": "lha nyid ma 'dres la yongs su rdzogs par 'dug pa /",
    "NG0669:622": "de ni rang gi kun gzhi byang chub kyi sems las byung ste /",
    "NG0669:623": "tshogs la dbul bya dbul byed gnyis med de /",
    "NG0669:624": "tshogs la bsags pa'i yul med /",
    "NG0669:625": "dbul ba'i gnas med /",
    "NG0669:626": "tshogs sog pa yang rang gi rig pa byang chub kyi sems /",
    "NG0669:627": "dbul ba yang rang gi rig pa byang chub kyi sems /",
    "NG0669:628": "dbul sa yang rang gi rig pa byang chub kyi sems /",
    "NG0669:629": "dbul bya dbul byed rnam pa gnyis med pa'i phyir ro //",
    "NG0669:630": "de'i phyir /",
    "NG0669:631": "bdag gis bdag mchod kun mnyes phyir //",
    "NG0669:632": "zhes bya'o //",
    "NG0669:633": "de ni khyad par gyi tshogs lam mo //",
    "NG0669:634": "rnal 'byor lta ba rab kyis rtogs //",
    "NG0669:635": "zhes gsungs so //",
    "NG0669:636": "tshogs lam 'bring po ni /",
    "NG0669:637": "rnal 'byor pa 'bring gi cha rkyen te /",
    "NG0669:638": "bza' ba dang btung ba'i cha rkyen mdun du drangs la /",
    "NG0669:639": "rnal 'byor pa ting nge 'dzin la zhugs la /",
    "NG0669:640": "rtsa dang thig le las lha tshogs bskyed la /",
    "NG0669:641": "sngags kyis gsal btab la /",
    "NG0669:642": "lha tshogs lus la tshang bar bya ste /",
    "NG0669:643": "sngags kyis tshogs kyi nyams pa bsangs la /",
    "NG0669:644": "tshogs byin gyis brlabs la /",
    "NG0669:645": "byin gyis brlab pa kun dang mthun /",
    "NG0669:646": "zad pa med pa'i tshogs su gyur nas lha'i zhal zas su 'dug pa la /",
    "NG0669:647": "bdag nyid kyis tshogs gsol bas /",
    "NG0669:648": "lha thams cad kyis gsol te /",
    "NG0669:649": "lha rnams dgyes shing tshim par bsam /",
    "NG0669:650": "de lta bu'i tshogs las byas pas /",
    "NG0669:651": "dam tshig nyams pa yang skongs /",
    "NG0669:652": "dngos grub kyang myur /",
    "NG0669:653": "sgrib pa yang byang */",
    "NG0669:654": "yang dag pa'i sa yang thob /",
    "NG0669:655": "rgyu rkyen de la brten bsgrub /",
    "NG0669:656": "nyams chags bskang ba bya phyir bsgrub //",
    "NG0669:657": "ces gsungs so //",
    "NG0669:658": "zas za ba'i dus su zas byin gyis brlab cing de ltar byas na /",
    "NG0669:659": "nyams chag thams cad skongs /",
    "NG0669:660": "'jig rten 'di ru tshe ring longs spyod 'phel /",
    "NG0669:661": "tshe phyi ma la yang dag pa'i sa non no //",
    "NG0669:662": "zhes gsungs so //",
    "NG0669:663": "rdo rje phur pa chen po shan pa spu gri'i rgyud las /",
    "NG0669:664": "rgyun gyi tshogs lam pa'i le'u ste brgyad pa'o //  // da ni rgyud 'byung ba bstan te /",
    "NG0669:665": "yang dag pa'i chos nyid las rgyud 'byung */",
    "NG0669:666": "skye ba med pa'i rgyud /",
    "NG0669:667": "yang dag pa'i chos nyid las rgyud 'byung */",
    "NG0669:668": "snang stong dbyer med kyi rgyud /",
    "NG0669:669": "yang dag pa'i chos nyid las rgyud 'byung */ @#//",
    "NG0669:670": "'gag pa med pa'i rgyud /",
    "NG0669:671": "'gag pa med pa las rgyud 'byung */",
    "NG0669:672": "snang ba dang stong par grol ba'i rgyud /",
    "NG0669:673": "snang stong rang grol ba las rgyud 'byung */",
    "NG0669:674": "mtha' dang dbus med pa'i rgyud /",
    "NG0669:675": "mtha' dang dbus med pa las rgyud 'byung */",
    "NG0669:676": "chad pa dang ltung ba med ba'i rgyud /",
    "NG0669:677": "chad pa dang ltung ba med pa las rgyud 'byung */",
    "NG0669:678": "yi ge dang tshig las 'das pa'i rgyud /",
    "NG0669:679": "yi ge dang tshig las 'das pa las rgyud 'byung */",
    "NG0669:680": "gang yang med pa'i rgyud /",
    "NG0669:681": "gang yang med pa las rgyud 'byung */",
    "NG0669:682": "gzhi don gyi kun gzhi'i rgyud /",
    "NG0669:683": "gzhi don gyi kun gzhi las kyang rgyud 'byung */",
    "NG0669:684": "'grib pa med pa'i rgyud /",
    "NG0669:685": "'grib pa med pa las kyang rgyud 'byung */",
    "NG0669:686": "gsal ba med pa'i rgyud /",
    "NG0669:687": "gang du yang smrar mi btub pa'i rgyud /",
    "NG0669:688": "smra brjod dang bral ba'i rgyud /",
    "NG0669:689": "thig le'i rgyud /",
    "NG0669:690": "'phra ba'i rgyud /",
    "NG0669:691": "yangs pa'i rgyud /",
    "NG0669:692": "ngo bo cir yang ma grub pa'i rgyud /",
    "NG0669:693": "nor bu rin po che'i rgyud /",
    "NG0669:694": "sman gyi rgyal po ga bur gyi rgyud /",
    "NG0669:695": "dug gi rgyal po btsan dug gi rgyud /",
    "NG0669:696": "rma bya ma dongs kyi rgyud /",
    "NG0669:697": "rgya mtsho chen po'i rgyud /",
    "NG0669:698": "rin chen gser gyi rgyud /",
    "NG0669:699": "'byung ba sa'i rgyud /",
    "NG0669:700": "'byung ba me'i rgyud /",
    "NG0669:701": "'byung ba chu'i rgyud /",
    "NG0669:702": "'byung ba rlung gi rgyud /",
    "NG0669:703": "dug lnga'i rgyud /",
    "NG0669:704": "'gro ba rigs drug gi rgyud /",
    "NG0669:705": "khro bo'i rgyud sangs rgyas kyi rgyud /",
    "NG0669:706": "rgyud ces 'byung ste /",
    "NG0669:707": "de ltar 'byung yang kun gzhi byang chub kyi sems las 'byung ste /",
    "NG0669:708": "'dus kyang der 'dus /",
    "NG0669:709": "yang dag pa'i kun gzhi la /",
    "NG0669:710": "kun gzhi bya ba rang du yang gdags su med do //",
    "NG0669:711": "kun gzhi don dam pa'i mtshan nyid gang yang med pa la gang yang yin pa'o //",
    "NG0669:712": "de lta bu las thabs lam du 'jug pa'i rgyud bya ba 'byung ngo *//",
    "NG0669:713": "rdo rje phur pa chen po shan pa spu gri'i rgyud las /",
    "NG0669:714": "rgyud 'byung ba'i le'u ste dgu pa'o ///",
    "NG0669:715": "/ de ni rgyud gtad pa bstan te /",
    "NG0669:716": "rnal 'byor tshul dang ldan pa la //",
    "NG0669:717": "brda yis bstan pas go ba dang */",
    "NG0669:718": "zur tsam bstan pas rig pa dang */",
    "NG0669:719": "yang dag pa'i 'bras bu rtogs pa /",
    "NG0669:720": "dam pa'i chos bsgrub pa la brtson pa dang */",
    "NG0669:721": "rang gi rig pa la 'grib pa med pa /",
    "NG0669:722": "pha rol gyi phra ma'i rjes su mi 'brang ba /",
    "NG0669:723": "slob dpon la brtse gdung che ba /",
    "NG0669:724": "yum gyi dbang mo ma ltar 'khur ba /",
    "NG0669:725": "smras pa'i tshig la ngag mi gcog pa /",
    "NG0669:726": "tshe rabs snga ma ru sbyangs pa /",
    "NG0669:727": "dam tshig tshul bzhin du bsrung ba /",
    "NG0669:728": "gling gcig tu skyes pa /",
    "NG0669:729": "gnas gcig tu dus mtshungs pa /",
    "NG0669:730": "yi dam gyi lha dang mi 'bral ba /",
    "NG0669:731": "mkha' 'gro ma skong ba la rim pa /",
    "NG0669:732": "snying po bzlas pa la skyongs med pa /",
    "NG0669:733": "rigs dang mthun pa'i rnal 'byor pa rje'u rigs su",
    "NG0669:734": "'dug pa de lta bu la rgyud 'di gtad par",
    "NG0669:735": "bya ste / rdo rje phur pa chen po rang bzhin gyi rgyud gtad par bya'o //",
    "NG0669:736": "rdo rje phur pa chen po'i rgyud gtad par bya'o //",
    "NG0669:737": "rdo rje phur pa chen po shan pa spu gri'i rgyud las /",
    "NG0669:738": "rgyud gtad pa'i le'u ste bcu pa'o ///",
    "NG0669:739": "/ shan pa spu gri'i rgyud 'di ni /",
    "NG0669:740": "dge @#//",
    "NG0669:741": "ba'i bshes gnyen gyi sku+u la sdo ba dang */",
    "NG0669:742": "dkon mchog gnyan par mi byed pa rnams la bya'o //",
    "NG0669:743": "gzhan dang gzhan gyi thun mong ma yin te //",
    "NG0669:744": "bstan pa bsrung phyir rgyud 'di gsungs //",
    "NG0669:745": "thams cad kun la spel na rgyal khams me yis gtang *//",
    "NG0669:746": "de ltar gtang na slob dpon nyid kyang 'tshig bar 'gyur //",
    "NG0669:747": "snod ldan gcig la gtad par gsungs //",
    "NG0669:748": "rdo rje phur pa chen po shan pa spu gri'i rgyud drag sngags spu gri dang 'dra ba /",
    "NG0669:749": "bzlas pa tsam gyis sgrol bar byed pa /",
    "NG0669:750": "rgyud phyi ma'i phyi ma rdzogs so // // or+yan",
    "NG0669:751": "gyi mkhan po chen po pad+ma 'byung gnas kyis sgra",
    "NG0669:752": "rang 'gyur du bsgyur te /",
    "NG0669:753": "bstan pa'i btsas su bzhag pa'o //"
}