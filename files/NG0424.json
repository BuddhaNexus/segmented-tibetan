{
    "NG0424:1": "theg chen sgor zhugs blo 'phang mthong ba dang *//",
    "NG0424:2": "ngang dge spro zhing snying rje phan sems che //",
    "NG0424:3": "nga rgyal khengs sems chung la dad pa che //",
    "NG0424:4": "dam tshig srung zhing pha rol spyod dang bstun //",
    "NG0424:5": "dgra la 'dzur zhing bla ma thabs kyis tshol //",
    "NG0424:6": "bla ma'i don la yid ches nges par 'jog / bla ma khur zhing bla ma nges mchod de //",
    "NG0424:7": "nges mchod rtag tu ser sna med pa 'byung *//",
    "NG0424:8": "byung ba'i rtags su gtong phod che ba ste //",
    "NG0424:9": "ye shes ma bsgrubs grub pa rang nyid gnyis //",
    "NG0424:10": " yul mkhar khyim dang bang mdzod 'bru rnams dang *//",
    "NG0424:11": "gser dngul zangs lcags mu tig g.yu la sogs //",
    "NG0424:12": "yo byad rnams la chags sems med par gtong *//",
    "NG0424:13": "lus srog bu smad g.yog 'khor bcas pa yang *//",
    "NG0424:14": "bla ma mnyes par bya phyir 'bul bar byed //",
    "NG0424:15": "de lta bu yi snod ldan bzang la bstan //",
    "NG0424:16": "skyo dub med pa'i dad pa brtan la bstan //",
    "NG0424:17": "gyong sems med pa'i mnyen lcug drang la bstan //",
    "NG0424:18": "rmongs pa med pa'i shes rab che la bstan //",
    "NG0424:19": "gsang tshig thub pa'i skyes bu chen po la //",
    "NG0424:20": "rang bzhin don mtshon brda yi rgyud 'di gtad //",
    "NG0424:21": "gdams ngag 'tsho shes rnal 'byor chen po la //",
    "NG0424:22": "sangs rgyas mtshon pa'i bstan pa'i rgyud 'di gtad //",
    "NG0424:23": "rang bzhin lhun grub kun tu bzang po dang *//",
    "NG0424:24": "rang byung yan lag rdo rje sems dpa' gnyis //",
    "NG0424:25": "tha dad med de dbyer med gcig gi ngang *//",
    "NG0424:26": "gcig la bstan cing brtan pa med par gtad //",
    "NG0424:27": "rin po che rgyas pa chen po'i mdo las /",
    "NG0424:28": "gtad rgya bstan pa'i le'u ste bdun pa'o ///",
    "NG0424:29": "/ sdud pa'i gsang bdag rdo rje sems dpa' yis //",
    "NG0424:30": "ston pa'i ston pa kun tu bzang po la //",
    "NG0424:31": "'di la ming btags nges pa ji lta bu //",
    "NG0424:32": "ston pa'i ston pa kun tu bzang po yis //",
    "NG0424:33": "sdud pa'i gsang bdag rdo rje sems dpa' la //",
    "NG0424:34": "chos rnams thams cad 'di las byung ba'i phyir //",
    "NG0424:35": "byung ba'i byung khungs chen po zhes kyang bya'o //",
    "NG0424:36": "lam med lam du khrid nas ston pa'i phyir //",
    "NG0424:37": "lam rgyus lam mkhan chen po zhes kyang bya'o //",
    "NG0424:38": "chos rnams thams cad 'khrul nas snang ba'i phyir //",
    "NG0424:39": "'khrul snang chen po'i rgyud chen zhes kyang bya'o //",
    "NG0424:40": "chos rnams thams cad ma lus 'dus pa'i phyir //",
    "NG0424:41": "rdzogs pa chen po'i rgyud chen zhes kyang bya //",
    "NG0424:42": "ji ltar 'dod pa bzhin du 'byung ba'i phyir //",
    "NG0424:43": "rin po che rgyas pa chen po zhes kyang bya //",
    "NG0424:45": "ming btags pa'i le'u ste brgyad pa'o // // byang",
    "NG0424:46": "chub kyi sems rin po che'i rgyud rgyas pa chen"
}