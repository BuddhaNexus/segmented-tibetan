{
    "NK081(zhu)013:1": "// rim pa drug pa zhes bya ba bzhugs so //",
    "NK081(zhu)013:2": "bcom ldan 'das dpal rdo rje sems dpa' la phyag 'tshal lo //",
    "NK081(zhu)013:3": "rang bzhin ma skyes lhun grub dmigs med rang rig sna tshogs rang snang la //",
    "NK081(zhu)013:4": "yid sogs dbang bsgyur phra mo rim snang thams cad bsam yas lhun grub ni //",
    "NK081(zhu)013:5": "lam gzhi bsgrub bya dngos gsum rang rig 'brel ba'i tshul gyis bsdu mdzad la //",
    "NK081(zhu)013:6": "mnyam shes mos sbyor mngon byed bskyed tshul rim gnyis rang snang tshul phyag 'tshal //",
    "NK081(zhu)013:7": "bsgrub bya gzhan rgyus mi bskyed de //",
    "NK081(zhu)013:8": "rang bzhin thabs 'brel mngon byed pa'i //",
    "NK081(zhu)013:9": "thabs chen gsang ba'i rim 'di dag /thams cad rgyud du ma bstan pa //",
    "NK081(zhu)013:10": "bstan pa'i snying por gsal mdzad de //",
    "NK081(zhu)013:11": "lus rnams rim pa yan lag bcas //",
    "NK081(zhu)013:12": "rgyas btab gzu lums don mdzad de //",
    "NK081(zhu)013:13": "rdo rje las gnyer gtad pa dag /gtan tshigs gnyis rjes rigs 'brangs nas //",
    "NK081(zhu)013:14": "rnam gsum dang ba'i las dag gis //",
    "NK081(zhu)013:15": "bla ma bsnyen byed don phyir dbye //",
    "NK081(zhu)013:16": "rim 'di gnyer gnyis kyis dbye na //",
    "NK081(zhu)013:17": "lus ni rnam pa gsum gnyis te //",
    "NK081(zhu)013:18": "rang bzhin ting 'dzin lngar shes bya //",
    "NK081(zhu)013:19": "rang bzhin rkyen gyis mngon byas pa //",
    "NK081(zhu)013:20": "'bras bu rgyu la ming btags kyang //",
    "NK081(zhu)013:21": "gsal zhing gsal byas gsum du 'gyur //",
    "NK081(zhu)013:22": "'di dag mtshan nyid bsdu ba nyid ni //",
    "NK081(zhu)013:23": "shes 'jug mtshan nyid 'byor pa'i gzungs //",
    "NK081(zhu)013:24": "'bras bu smin byed rgyu dang rkyen //",
    "NK081(zhu)013:25": "nus mthu can du gang gyur pa //",
    "NK081(zhu)013:26": "rig 'dzin rgyal ba'i zhing du grags //",
    "NK081(zhu)013:27": "bar ma goms pa'i lus nyid ni //",
    "NK081(zhu)013:28": "srid pa 'byung ba'i rim tshul gyis //",
    "NK081(zhu)013:29": "rang gi yan lag bzhi ru 'gyur //",
    "NK081(zhu)013:30": "'di dag 'brel ba'i mtshan nyid ni //",
    "NK081(zhu)013:31": "phung sogs rang gi ye shes kyi //",
    "NK081(zhu)013:32": "dkyil 'khor nyid kyi dbyings yin pas //",
    "NK081(zhu)013:33": "tshad ma gsum gyi dngos po yis //",
    "NK081(zhu)013:34": "shes na bsgrub pa'i gzhi ru 'gyur //",
    "NK081(zhu)013:35": "dag pa rnam gsum ma nor zhing //",
    "NK081(zhu)013:36": "rang rig rgyal po goms pa yis //",
    "NK081(zhu)013:37": "byang chub mchog 'di rnyed 'gyur phyir //",
    "NK081(zhu)013:38": "mtshan nyid gnyis pa'i dang por bzhag /bden gnyis rgyu 'bras tshul dag gis //",
    "NK081(zhu)013:39": "don dam skye 'gag med pa ste //",
    "NK081(zhu)013:40": "kun rdzob sgyu ma cir yang 'grub //",
    "NK081(zhu)013:41": "mnyam nyid gsang ba'i dkyil 'khor dbyings //",
    "NK081(zhu)013:42": "dbyings nyid ye shes thig le'i ngang //",
    "NK081(zhu)013:43": "de nyid gzugs brnyan sgyu ma'i tshul //",
    "NK081(zhu)013:44": "snang byed nyid na ma grub pas //",
    "NK081(zhu)013:45": "ye shes dkyil 'khor bzhi bcu lnga //",
    "NK081(zhu)013:46": "bden pa gnyis su mi 'gyur phyir //",
    "NK081(zhu)013:47": "ye shes sgyu ma rjes su bstan //",
    "NK081(zhu)013:48": "ye shes sgyu ma'i lus nyid ni //",
    "NK081(zhu)013:49": "rang bzhin gcig tu ma nges pas //",
    "NK081(zhu)013:50": "ci yang med las cir yang snang //",
    "NK081(zhu)013:51": "rdzu 'phrul mngon par shes tshul gyis //",
    "NK081(zhu)013:52": "gcig dang du mar ma nges pas //",
    "NK081(zhu)013:53": "phyi nang snod bcud h+aum du bsdu //",
    "NK081(zhu)013:54": "phra mo lus su sems dpa' gsungs //",
    "NK081(zhu)013:55": "phung sogs rang bzhin dkyil 'khor tshogs //",
    "NK081(zhu)013:56": "'di las rim pa yod min te //",
    "NK081(zhu)013:57": "shes bya bsdus pa'i tshul dag gis //",
    "NK081(zhu)013:58": "du ma'i dngos po gcig gis snang //",
    "NK081(zhu)013:59": "gol ba dman pa'i don phyir du //",
    "NK081(zhu)013:60": "nges phyir rjes su bzhag pa yin //",
    "NK081(zhu)013:61": "yan lag mtshan nyid 'dir gsungs pa //",
    "NK081(zhu)013:62": "du ma gcig bral shes rab kyis //",
    "NK081(zhu)013:63": "zin pa'i thabs ni mi 'ching zhing //",
    "NK081(zhu)013:64": "nges par tshogs su 'gyur ba'i phyir //",
    "NK081(zhu)013:65": "yo byad lnga sogs ldan par bshad //",
    "NK081(zhu)013:66": "'di dag dgos pa'i don yin no //",
    "NK081(zhu)013:67": "de yi yang dgos bstan par bya //",
    "NK081(zhu)013:68": "ting 'dzin spyod pa 'brel goms dang //",
    "NK081(zhu)013:69": "yo byad gcig gi thabs chen pos //",
    "NK081(zhu)013:70": "'dzin pa yongs su grol ba'i phyir //",
    "NK081(zhu)013:71": "drug sogs mang po ro myong yang //",
    "NK081(zhu)013:72": "ma lus bdag las gzhan min phyir //",
    "NK081(zhu)013:73": "mi dmigs mkha' dang snyoms pa yis //",
    "NK081(zhu)013:74": "dgyes pa chen por longs spyod pa'i //",
    "NK081(zhu)013:75": "dbang po'i yul du sbyor zhes bya //",
    "NK081(zhu)013:76": "'khor ba spangs med sangs rgyas shing //",
    "NK081(zhu)013:77": "rgyan gyi dkyil 'khor lhun gyis grub //",
    "NK081(zhu)013:78": "bdud bzhi bcom pa'i dpa' bo ni //",
    "NK081(zhu)013:79": "de la snang phyir der bzhag go //",
    "NK081(zhu)013:80": "'di dag phal gyi yul min phyir //",
    "NK081(zhu)013:81": "gzhan dag rgyud dang 'di nyid du //",
    "NK081(zhu)013:82": "ma gsungs shin tu gab pa yin //",
    "NK081(zhu)013:83": "yun dang rtsol bas skal med phyir //",
    "NK081(zhu)013:84": "ngang gis blo dman sgra goms nyung //",
    "NK081(zhu)013:85": "ser sna rang phyogs khyengs sems kyis //",
    "NK081(zhu)013:86": "dul bcas gus pa'i bsnyen bkur med //",
    "NK081(zhu)013:87": "rdo rje spun la'ang de bzhin te //",
    "NK081(zhu)013:88": "lam kun blo dang mi 'tshams phyir //",
    "NK081(zhu)013:89": "chung dus mya ngan bzla bar nges //",
    "NK081(zhu)013:90": "gang yang phyogs cha chub pas na //",
    "NK081(zhu)013:91": "ston pa gnyis la rgyab phyogs pa //",
    "NK081(zhu)013:92": "gsang ba'i snying po'i snod min phyir //",
    "NK081(zhu)013:93": "kham sar seng ge'i zho mi blugs //",
    "NK081(zhu)013:94": "rmong la 'phyar bas gal te byin //",
    "NK081(zhu)013:95": "dus min par ni srog zad nas //",
    "NK081(zhu)013:96": "bsregs dang sbrebs par yun ring gnas //",
    "NK081(zhu)013:97": "mgo 'gas snying yang tshig par 'gyur //",
    "NK081(zhu)013:98": "khab len gyis ni lcags sdud phyir //",
    "NK081(zhu)013:99": "mi 'dod bzhin du dbang med pas //",
    "NK081(zhu)013:100": "bskal par ngan song sdug bsngal myong //",
    "NK081(zhu)013:101": "de phyir shin tu gsang bar bya //",
    "NK081(zhu)013:102": "bran mtha' bzhin du gsum nas ni //",
    "NK081(zhu)013:103": "chags gnyis bral ba'i bsnyen bkur can //",
    "NK081(zhu)013:104": "shes rab rgya che blo yangs pa //",
    "NK081(zhu)013:105": "snying rjes sems can mi bslu zhing //",
    "NK081(zhu)013:106": "blo brtan ngang tshul bzang la sbyin //",
    "NK081(zhu)013:107": "gser phyis blugs pa'i seng ge'i zhos //",
    "NK081(zhu)013:108": "zho ngan thams cad 'thor bas nus //",
    "NK081(zhu)013:109": "de bas lam 'di snod brtags bya //",
    "NK081(zhu)013:110": "dang po yan lag bcas pa'i lus //",
    "NK081(zhu)013:111": "rgyu rkyen byed pa'i ngo bo dang //",
    "NK081(zhu)013:112": "rang bzhin mtha' drug gis rdzogs 'gyur //",
    "NK081(zhu)013:113": "yang dag gshegs dang log rtog gnyis //",
    "NK081(zhu)013:114": "ngo bo nyid kyis gnas 'gyur na //",
    "NK081(zhu)013:115": "de la bcos shing bsgyur du med //",
    "NK081(zhu)013:116": "ye nas rang bzhin dbyer med phyir //",
    "NK081(zhu)013:117": "nyon mongs spang zhing byang bsgrub med //",
    "NK081(zhu)013:118": "so so'i rang bzhin nges shes na //",
    "NK081(zhu)013:119": "yang dag lam gyis bcos su med //",
    "NK081(zhu)013:120": "de bas yang dag blo can gyis //",
    "NK081(zhu)013:121": "thams cad dngos po med par bshad //",
    "NK081(zhu)013:122": "'khor ba sems phyir bdag med pas //",
    "NK081(zhu)013:123": "de phyir de bzhin gshegs bsam yas //",
    "NK081(zhu)013:124": "thabs dang shes rab ldan gyur na //",
    "NK081(zhu)013:125": "phyin ci log nyid yang dag ste //",
    "NK081(zhu)013:126": "'khor ba'i rang bzhin mi dmigs phyir //",
    "NK081(zhu)013:127": "mya ngan 'das pa yod ma yin //",
    "NK081(zhu)013:128": "de shes bya phyir rgyu sogs dbye //",
    "NK081(zhu)013:129": "ma rig lhan cig mtshungs pa'i rgyu //",
    "NK081(zhu)013:130": "gti mug ming gi rnam grangs te //",
    "NK081(zhu)013:131": "rang rig nyid las nyams med phyir //",
    "NK081(zhu)013:132": "gnyis med don gcig yin par bshad //",
    "NK081(zhu)013:133": "ces dang bdag dang dngos po rnams //",
    "NK081(zhu)013:134": "ngo bo yod la sogs btags pa'i //",
    "NK081(zhu)013:135": "rtog pa sgyu ma'i klung 'gyur bas //",
    "NK081(zhu)013:136": "phyi nang rten 'brel gnyis 'khor phyir //",
    "NK081(zhu)013:137": "srid rtsa nyes dmigs bdag las byung //",
    "NK081(zhu)013:138": "rnam rtog rang gis sems yin phyir //",
    "NK081(zhu)013:139": "chos rnams ma lus thams cad la //",
    "NK081(zhu)013:140": "byang chub snying po yod par blta //",
    "NK081(zhu)013:141": "rang bzhin ye nas 'od gsal ba'i //",
    "NK081(zhu)013:142": "byang chub snying por thams cad thim //",
    "NK081(zhu)013:143": "de phyir rang bzhin ma skyes pas //",
    "NK081(zhu)013:144": "thams cad ming tsam stong nyid yin //",
    "NK081(zhu)013:145": "thams cad ma lus stong zhes te //",
    "NK081(zhu)013:146": "sa rdo dran med ma yin te //",
    "NK081(zhu)013:147": "rtog med rang rig 'od gsal bas //",
    "NK081(zhu)013:148": "'di ltar snang ba thams cad kun //",
    "NK081(zhu)013:149": "rdos pa can gyis chos min te //",
    "NK081(zhu)013:150": "shes pa 'ba' zhig kho na'o //",
    "NK081(zhu)013:151": "de phyir brtan g.yo ma lus kun //",
    "NK081(zhu)013:152": "sgyu ma'i rang bzhin bya byed kyang //",
    "NK081(zhu)013:153": "snang ba nyid na ngo bo med //",
    "NK081(zhu)013:154": "de nyid chos skur rang gnas par //",
    "NK081(zhu)013:155": "kun bzang rdo rje sems dpas gsungs //",
    "NK081(zhu)013:156": "nyon mongs las kyis lhan cig byed //",
    "NK081(zhu)013:157": "nyon mongs rang dang spyir bstan pa //",
    "NK081(zhu)013:158": "mtshan nyid ma nor don rtogs na //",
    "NK081(zhu)013:159": "rnam par byang ba'i lam du 'gyur //",
    "NK081(zhu)013:160": "sku gsung thugs kyi dngos grub kyang //",
    "NK081(zhu)013:161": "gang na med de de nyid yin //",
    "NK081(zhu)013:162": "sgyu ma rtsal 'dzin thabs su 'phros //",
    "NK081(zhu)013:163": "mtshan rnams mi dmigs shes rab sbyor //",
    "NK081(zhu)013:164": "gnyis med ye shes byang chub sems //",
    "NK081(zhu)013:165": "nyon mongs spyi yi mtshan nyid ni //",
    "NK081(zhu)013:166": "mi rtag sdug bsngal stong bdag med //",
    "NK081(zhu)013:167": "rang mtshan chags sogs snang ba ni //",
    "NK081(zhu)013:168": "rnam rtog nyid na ye shes te //",
    "NK081(zhu)013:169": "rang bzhin rang rig 'od gsal phyir //",
    "NK081(zhu)013:170": "nyon mongs ye shes spangs sgrub med //",
    "NK081(zhu)013:171": "rtog zhen ngo la rgyu snang yang //",
    "NK081(zhu)013:172": "sems phyir rang bzhin ma skyes pas //",
    "NK081(zhu)013:173": "de nyid yi ge'i sgras mtshon te //",
    "NK081(zhu)013:174": "snang stong gnyis med chos sku'i rgya //",
    "NK081(zhu)013:175": "las rtog mi mthun tha dad phyir //",
    "NK081(zhu)013:176": "rang mtshan sgyu ma lnga snang ba //",
    "NK081(zhu)013:177": "rang bzhin dbyings las ma g.yos kyang //",
    "NK081(zhu)013:178": "gdul bya so so'i don byed pa //",
    "NK081(zhu)013:179": "cha gnyis ldan pa'i yig tshul gyis //",
    "NK081(zhu)013:180": "gsung gi phyag rgya chen po yin //",
    "NK081(zhu)013:181": "de ltar rgyu nas don lngar dag /rang rig sgyu ma lngar snang yang //",
    "NK081(zhu)013:182": "sems phyir gcig dang du ma med //",
    "NK081(zhu)013:183": "bden pa gnyis ka dbyer med phyir //",
    "NK081(zhu)013:184": "de bzhin ting 'dzin dbang bsgyur na //",
    "NK081(zhu)013:185": "ye shes lnga ru gsal ba nyid //",
    "NK081(zhu)013:186": "yi ge rdzogs pa'i tshul nyid kyis //",
    "NK081(zhu)013:187": "thugs kyi phyag rgya chen po yin //",
    "NK081(zhu)013:188": "de ltar don lngar dag pa nyid //",
    "NK081(zhu)013:189": "mya ngan 'das pa'i rang bzhin la //",
    "NK081(zhu)013:190": "thabs dang shes rab ma rtogs pas //",
    "NK081(zhu)013:191": "ma grol khams gsum 'khor ba yin //",
    "NK081(zhu)013:192": "de ltar nges par cis mngon na //",
    "NK081(zhu)013:193": "sngags kyis yongs su zin pa'i nad //",
    "NK081(zhu)013:194": "kun la gnod par byed mi nus //",
    "NK081(zhu)013:195": "thabs dang shes rab rtogs pa yis //",
    "NK081(zhu)013:196": "dug gsum sdug bsngal gnod mi 'gyur //",
    "NK081(zhu)013:197": "thabs dang shes rab ldan pa la //",
    "NK081(zhu)013:198": "nyon mongs thams cad byang chub rgyu //",
    "NK081(zhu)013:199": "lus ngag yid gsum rang bzhin ni //",
    "NK081(zhu)013:200": "snang stong gnyis med sku gsung thugs //",
    "NK081(zhu)013:201": "chos kun rang bzhin dag pa'i phyir //",
    "NK081(zhu)013:202": "las rnams yongs su dag par 'gyur //",
    "NK081(zhu)013:203": "gsang sngags bla na med pa 'di //",
    "NK081(zhu)013:204": "thabs kyis ji ltar zin zhing 'grub //",
    "NK081(zhu)013:205": "bsam gyis mi khyab nges pa med //",
    "NK081(zhu)013:206": "thabs la mkhas pas ma zin na //",
    "NK081(zhu)013:207": "lam gyi dge spyad stegs bcas kyang //",
    "NK081(zhu)013:208": "mtho ris lha dang mi ru skye //",
    "NK081(zhu)013:209": "skye shi med pa'i sa mi thob //",
    "NK081(zhu)013:210": "thabs mkhas snying rjes zin pa ni //",
    "NK081(zhu)013:211": "mtshan med sems can ma lus kun //",
    "NK081(zhu)013:212": "byang chub snying rjes bsad na yang //",
    "NK081(zhu)013:213": "bsod nams dpag tu med pa thob //",
    "NK081(zhu)013:214": "nyon mongs phyin ci log gi lam //",
    "NK081(zhu)013:215": "thabs la mkhas pas zin gyur kyang //",
    "NK081(zhu)013:216": "grol lam thar par mi 'gyur na //",
    "NK081(zhu)013:217": "byang chub sems dpa' rnams kun gyis //",
    "NK081(zhu)013:218": "gdul bya'i dbang gi bya byed pa //",
    "NK081(zhu)013:219": "rngon dang smad 'tshong ston pa'ang rung //",
    "NK081(zhu)013:220": "byang chub sems dpa' spyod tshul bzang //",
    "NK081(zhu)013:221": "phal la med par mi rung yang //",
    "NK081(zhu)013:222": "sngags mchog shin tu zab pa yi //",
    "NK081(zhu)013:223": "skye bo kun gyis bya bar 'gyur //",
    "NK081(zhu)013:224": "des na rang bzhin dag pa yin //",
    "NK081(zhu)013:225": "de dag mngon du bsgrub pa ni //",
    "NK081(zhu)013:226": "ma bcos rgyun gyi skad cig ma //",
    "NK081(zhu)013:227": "de yis ma byas gang yang med //",
    "NK081(zhu)013:228": "dbang po yul du snang ba kun //",
    "NK081(zhu)013:229": "yul rnams yod pa ma yin te //",
    "NK081(zhu)013:230": "kun gzhi'i rnam par shes pa nyid //",
    "NK081(zhu)013:231": "dngos po sna tshogs par snang ste //",
    "NK081(zhu)013:232": "nad dang nang gi phyi rol gyis //",
    "NK081(zhu)013:233": "rnam rtog sna tshogs snang ba yang //",
    "NK081(zhu)013:234": "dngos po med dbyings skad cig ma //",
    "NK081(zhu)013:235": "de nyid rnam par dag pa'i lam //",
    "NK081(zhu)013:236": "yang dag gshegs dang log rtog dang //",
    "NK081(zhu)013:237": "gzhan yang sprul pa mang po'i tshogs //",
    "NK081(zhu)013:238": "phyogs bcu ma lus thams cad kyis //",
    "NK081(zhu)013:239": "de la bsad cing bzung du med //",
    "NK081(zhu)013:240": "kha dog gnas dang dbyings rigs min //",
    "NK081(zhu)013:241": "de nyid ye shes rang snang phyir //",
    "NK081(zhu)013:242": "sna tshogs snang ba de bzhin lta //",
    "NK081(zhu)013:243": "rang rigs nyid las gzhan min phyir //",
    "NK081(zhu)013:244": "snang stong gnyis med byang chub sems //",
    "NK081(zhu)013:245": "skyes bu dam pa mchog 'dod pas //",
    "NK081(zhu)013:246": "de la brtson 'grus gsal bar gyis //",
    "NK081(zhu)013:247": "de yi 'bras bu mthar phyin min //",
    "NK081(zhu)013:248": "rgyu 'bras med pa'i dus gcig te //",
    "NK081(zhu)013:249": "thams cad ming tsam mtshan nyid du //",
    "NK081(zhu)013:250": "yi ge 'bru gsum rdzogs par 'gyur //",
    "NK081(zhu)013:251": "mi zad rgyan gyi 'khor lor bsdu //",
    "NK081(zhu)013:252": "tshogs chen gnyis kyang rdzogs par rol //",
    "NK081(zhu)013:253": "skye 'jig med pa'i dbyings la bzhugs //",
    "NK081(zhu)013:254": "de dag ngo bo nyid bstan pa //",
    "NK081(zhu)013:255": "sna tshogs lus dang longs spyod dang //",
    "NK081(zhu)013:256": "gnas dang sdug bsngal la sogs pa //",
    "NK081(zhu)013:257": "mi mthun bde sdug myong bar 'gyur //",
    "NK081(zhu)013:258": "bdag dang bdag gi gzhan rnams ni //",
    "NK081(zhu)013:259": "log par rtog pa tsam nyid las //",
    "NK081(zhu)013:260": "phra zhing zab pa'ang yod ma yin //",
    "NK081(zhu)013:261": "log rtog nyid la nyid spyod de //",
    "NK081(zhu)013:262": "gzhan du g.yo ba ci yang med //",
    "NK081(zhu)013:263": "log rtog rang bzhin rang rig phyir //",
    "NK081(zhu)013:264": "thams cad ma lus chos so cog /sems nyid las ni gzhan na med //",
    "NK081(zhu)013:265": "sems dang chos su dbyer med pas //",
    "NK081(zhu)013:266": "byang chub lam de ring ba med //",
    "NK081(zhu)013:267": "gcig phyir rang rig rkyen bral bas //",
    "NK081(zhu)013:268": "rnam par dag pa'i dbyings nyid tshul //",
    "NK081(zhu)013:269": "nyid la dbang bsgyur nyid spyod phyir //",
    "NK081(zhu)013:270": "bdag dang gzhan dang rtog pa'i rgyun //",
    "NK081(zhu)013:271": "rnam dag snod bcud rgyun mi dmigs //",
    "NK081(zhu)013:272": "lnga phung yan lag thams cad ni //",
    "NK081(zhu)013:273": "'bru lngar 'dus pa'i byang chub sku //",
    "NK081(zhu)013:274": "'byung lnga ma skyes shes rab yum //",
    "NK081(zhu)013:275": "skye mched khams rnams rdo rje'i tshogs //",
    "NK081(zhu)013:276": "rnam shes ye shes dkyil 'khor du //",
    "NK081(zhu)013:277": "dag phyir 'bras bu'i theg pa mchog /nges 'byung kun gyi bsgrub byar gsungs //",
    "NK081(zhu)013:278": "dmigs bya dmigs byed med tshul gyis //",
    "NK081(zhu)013:279": "shin tu gsal ba'i mngon gsum pa //",
    "NK081(zhu)013:280": "ngo bo nyid ni dmigs su med //",
    "NK081(zhu)013:281": "de ltar 'khor ba ngo bos dag /de ltar de dag mtha' brtags na //",
    "NK081(zhu)013:282": "'khor ba'i rang bzhin ma skyes phyir //",
    "NK081(zhu)013:283": "'khor ba yongs su shes pa na //",
    "NK081(zhu)013:284": "mya ngan 'das shes de la bya //",
    "NK081(zhu)013:285": "'jig rten 'di na ci yod pa'i //",
    "NK081(zhu)013:286": "ming dang tha snyad 'dzin pa de //",
    "NK081(zhu)013:287": "so so'i mtshan nyid gshig byas na //",
    "NK081(zhu)013:288": "rang bzhin med de yang dag nyid //",
    "NK081(zhu)013:289": "rang byung chen po'i ye shes kyis //",
    "NK081(zhu)013:290": "thams cad sangs rgyas zhing du sbyor //",
    "NK081(zhu)013:291": "ma bcos ma byas ngang gi gsal //",
    "NK081(zhu)013:292": "ye nas 'od gsal sangs rgyas zhing //",
    "NK081(zhu)013:293": "phung sogs ma skyes ye shes pas //",
    "NK081(zhu)013:294": "snang stong gnyis med byang chub sems //",
    "NK081(zhu)013:295": "sku dang ye shes bsam mi khyab //",
    "NK081(zhu)013:296": "gang gi de ltar mngon sum pa //",
    "NK081(zhu)013:297": "mtha' rnams lta bas yongs grol te //",
    "NK081(zhu)013:298": "spyod yul yongs su dag gyur pas //",
    "NK081(zhu)013:299": "mtshan nyid dang por shes par bya //",
    "NK081(zhu)013:300": "dpal gsang ba'i snying po de kho na nyid nges pa las bsdus pa //",
    "NK081(zhu)013:301": "rang bzhin gyis gnas pa'i don rjes su shes pa'i mtshan de rim pa dang po'o //",
    "NK081(zhu)013:302": "de nas nyams su blang ba'i don //",
    "NK081(zhu)013:303": "mtshan nyid bar ma bshad par bya //",
    "NK081(zhu)013:304": "de nyid gzhi yi dpes mtshon te //",
    "NK081(zhu)013:305": "rgyu 'bras tshul gyis 'byung ba yi //",
    "NK081(zhu)013:306": "srid pa skye ba'i rim pa ni //",
    "NK081(zhu)013:307": "khams dang las kyi rkyen dag gis //",
    "NK081(zhu)013:308": "sum mdo snying lkog lte rlung la //",
    "NK081(zhu)013:309": "'byung bzhi las rlung 'dus pa las //",
    "NK081(zhu)013:310": "don rnams snang ba bral 'gyur zhing //",
    "NK081(zhu)013:311": "dngas ma'i snying por zhugs pa na //",
    "NK081(zhu)013:312": "gnyis mi 'dzin pa nyams pa yis //",
    "NK081(zhu)013:313": "thams cad 'dzin snang bral ba'i mthus //",
    "NK081(zhu)013:314": "bar ma sgyu ma'i sku thob ste //",
    "NK081(zhu)013:315": "gdos dang bral bas sa sogs smin //",
    "NK081(zhu)013:316": "phyis 'byung cha byad yongs gzung ba //",
    "NK081(zhu)013:317": "rdzu 'phrul thogs med las las byung //",
    "NK081(zhu)013:318": "dbang po yan lag kun rdzogs pa //",
    "NK081(zhu)013:319": "dngos po kun la thogs med cing //",
    "NK081(zhu)013:320": "'od ldan snod bcud gsal bar snang //",
    "NK081(zhu)013:321": "'od kyis dpag tshad bye ba 'gengs //",
    "NK081(zhu)013:322": "zhag bdun nyid du gnas par gsungs //",
    "NK081(zhu)013:323": "de nyid rnam shes skad cig ma //",
    "NK081(zhu)013:324": "nyon mongs las kyis 'phags pa yis //",
    "NK081(zhu)013:325": "sa bon gnyis dang lhan cig pa //",
    "NK081(zhu)013:326": "ming gnyis su yang gyur pa yin //",
    "NK081(zhu)013:327": "stong phrag bdun bcu gnyis gnyis bcud //",
    "NK081(zhu)013:328": "ma lus 'dus pa'i nus mthu can //",
    "NK081(zhu)013:329": "gsum 'dres tha dad tshul gcig pa //",
    "NK081(zhu)013:330": "rang gi las kyis rab bskul ba'i //",
    "NK081(zhu)013:331": "rlung gis 'jug pa 'phel byed de //",
    "NK081(zhu)013:332": "gtun shing lta bur 'gyur ba dpe //",
    "NK081(zhu)013:333": "de la yang ni de bzhin pas //",
    "NK081(zhu)013:334": "yan lag chos rnams rdzogs 'gyur pa //",
    "NK081(zhu)013:335": "rlung gis bskul nas mngon sum 'gyur //",
    "NK081(zhu)013:336": "gang yin de 'drar bdag 'dzin sems //",
    "NK081(zhu)013:337": "nges par snying la gnas pa yin //",
    "NK081(zhu)013:338": "rim bro rnams kyis lus smin cing //",
    "NK081(zhu)013:339": "brda yis ngag kyang grol bar 'gyur //",
    "NK081(zhu)013:340": "de nyid kyis ni rnam shes gsal //",
    "NK081(zhu)013:341": "dngos po kun kyang shes pa nyid //",
    "NK081(zhu)013:342": "yul zla zas nor spyod dbang bas //",
    "NK081(zhu)013:343": "chags gnyis la sogs 'jug par byed //",
    "NK081(zhu)013:344": "rkyen ldan phung sogs rgyas pa de //",
    "NK081(zhu)013:345": "rig pa la sogs rgyas pa des //",
    "NK081(zhu)013:346": "thams cad las la thogs med cing //",
    "NK081(zhu)013:347": "gzhan gyi don yang byed par nus //",
    "NK081(zhu)013:348": "kun tu kun nas brtags pa yi //",
    "NK081(zhu)013:349": "'khor ba lhun grub nyid du snang //",
    "NK081(zhu)013:350": "rang bzhin dag pa'i sangs rgyas kyang //",
    "NK081(zhu)013:351": "thabs dang lhan cig mi gnas na //",
    "NK081(zhu)013:352": "gzung 'dzin 'ching bas bcings par 'gyur //",
    "NK081(zhu)013:353": "de nyid tshul gyis 'jug sogs pa'i //",
    "NK081(zhu)013:354": "rim pa yongs su rdzogs par 'gyur //",
    "NK081(zhu)013:355": "lam gyi tshul yang de bzhin shes //",
    "NK081(zhu)013:356": "rim pa rjes 'jug don nyid ni //",
    "NK081(zhu)013:357": "sngon du bya ba'i las byas nas //",
    "NK081(zhu)013:358": "shin tu dben pa'i sa phyogs su //",
    "NK081(zhu)013:359": "rang bzhin mnyam pa'i rjes mthun par //",
    "NK081(zhu)013:360": "de bzhin nyid dang mnyam sbyor phyir //",
    "NK081(zhu)013:361": "dam pa'i don yin bsgom ma bya //",
    "NK081(zhu)013:362": "byang chub tshogs la bzung bar gnas //",
    "NK081(zhu)013:363": "mchog tu bde ba'i zhi gnas pas //",
    "NK081(zhu)013:364": "mnyam rdzogs chen po lhun bsgom zhing //",
    "NK081(zhu)013:365": "byang chub sems su brtan par gzung //",
    "NK081(zhu)013:366": "bya ba med las bya med byas //",
    "NK081(zhu)013:367": "mi gnas pa'i ngang gnas par bsgom //",
    "NK081(zhu)013:368": "gtan tshigs rgyas par lus bzhag na //",
    "NK081(zhu)013:369": "dgos ched thabs dang mi mthun dang //",
    "NK081(zhu)013:370": "bcos nyams rjes su spyod pa yis //",
    "NK081(zhu)013:371": "rim 'di yongs su shes par 'gyur //",
    "NK081(zhu)013:372": "'jig rten 'das dang 'jig rten pa'i //",
    "NK081(zhu)013:373": "chos rnams ma lus rang bzhin ni //",
    "NK081(zhu)013:374": "ma skyes sems las cir snang yang //",
    "NK081(zhu)013:375": "de phyir bden gnyis rgyu 'bras tshul //",
    "NK081(zhu)013:376": "gser las byas pa'i rdzas rnams kun //",
    "NK081(zhu)013:377": "ming las mtshan ma so so yang //",
    "NK081(zhu)013:378": "thams cad gser gyi ngo bor gcig /sems nyid rig dang ma rig las //",
    "NK081(zhu)013:379": "'das dang ma 'ong cir yang snang //",
    "NK081(zhu)013:380": "thams cad rang rig ngo bo'i phyir //",
    "NK081(zhu)013:381": "rang bzhin nyid kyi dag pas na //",
    "NK081(zhu)013:382": "sgyu ma stong sogs rnam grangs dang //",
    "NK081(zhu)013:383": "bden gnyis dbyer med ye shes dang //",
    "NK081(zhu)013:384": "dkyil 'khor la sogs don rnams kun //",
    "NK081(zhu)013:385": "de nyid rjes su brjod pa yin //",
    "NK081(zhu)013:386": "rang bzhin gtan tshigs sngar song bas //",
    "NK081(zhu)013:387": "gsum sogs gtan tshigs rjes su gsungs //",
    "NK081(zhu)013:388": "rdo rjes nyams blangs dgos ched ni //",
    "NK081(zhu)013:389": "dkyil 'khor bsam yas lhun grub pa //",
    "NK081(zhu)013:390": "mi dmigs dbyings nas don 'byin te //",
    "NK081(zhu)013:391": "ma bcos ji bzhin ngang bzhag dang //",
    "NK081(zhu)013:392": "lhun gyis grub pa'i dkyil 'khor 'byung //",
    "NK081(zhu)013:393": "mi dmigs thugs kyi dkyil 'khor las //",
    "NK081(zhu)013:394": "ting nge 'dzin gyis dbang bsgyur nas //",
    "NK081(zhu)013:395": "ye shes sprul pa sna tshogs 'grub //",
    "NK081(zhu)013:396": "spyod yul thams cad man+da la //",
    "NK081(zhu)013:397": "longs spyod sku dang sangs rgyas zhing //",
    "NK081(zhu)013:398": "ji ltar 'dod pa smon na 'grub //",
    "NK081(zhu)013:399": "yangs shing rgya che lhun grub ni //",
    "NK081(zhu)013:400": "phyi nang snod bcud ye nas dag /dag rtog nyid kyang dmigs nyid yin //",
    "NK081(zhu)013:401": "'di ni rdo rje mnyam yin no //",
    "NK081(zhu)013:402": "lhun grub ji ltar 'dod snang ba //",
    "NK081(zhu)013:403": "gnyis sogs mtshan mas sgribs pa'i phyir //",
    "NK081(zhu)013:404": "ji ltar byis pa shed ma phye //",
    "NK081(zhu)013:405": "bya byed mang pos g.yengs par gnas //",
    "NK081(zhu)013:406": "bya byed mang pos bdag med par //",
    "NK081(zhu)013:407": "ting nge 'dzin gyis dbang bsgyur nas //",
    "NK081(zhu)013:408": "mtshan ma mnyam pa'i dbyings su mnan //",
    "NK081(zhu)013:409": "de dag dang po lus zhes bya //",
    "NK081(zhu)013:410": "dngos grub myur du grub 'dod na //",
    "NK081(zhu)013:411": "shin tu phra zhing zab par bsgom //",
    "NK081(zhu)013:412": "bdag dang bdag gi gzhan rnams ni //",
    "NK081(zhu)013:413": "shin tu mi dmigs dbyings su bsgom //",
    "NK081(zhu)013:414": "rang bzhin mthong las don med phyir //",
    "NK081(zhu)013:415": "de nyid rjes su myong byas pas //",
    "NK081(zhu)013:416": "thabs kyi dam pa de bshad de //",
    "NK081(zhu)013:417": "yang dag gnyis med byang chub sems //",
    "NK081(zhu)013:418": "snang stong la sogs gang med cing //",
    "NK081(zhu)013:419": "phyogs dang gnas pa yod min pas //",
    "NK081(zhu)013:420": "rjes 'jug cir yang mi bsam zhing //",
    "NK081(zhu)013:421": "gang la gnas par bya ma yin //",
    "NK081(zhu)013:422": "gang zhig dmigs pa gsal ba ni //",
    "NK081(zhu)013:423": "bsgom par bya ba bsgom pa min //",
    "NK081(zhu)013:424": "yod med la sogs mtha' dbus chos //",
    "NK081(zhu)013:425": "gang yang dang du ma blangs shing //",
    "NK081(zhu)013:426": "sems kyis mngon par ma phyogs la //",
    "NK081(zhu)013:427": "tha snyad tsam du mnyam gzhag pa'o //",
    "NK081(zhu)013:428": "bsam bya dmigs su med pas na //",
    "NK081(zhu)013:429": "gzung 'dzin bral ba'i rang rig nyid //",
    "NK081(zhu)013:430": "dmigs med tshul du rang snang ba //",
    "NK081(zhu)013:431": "bsgom pa'i mchog tu 'di gsungs so //",
    "NK081(zhu)013:432": "yid la byed dang bying rgod dang //",
    "NK081(zhu)013:433": "mi gzugs 'gog dang dgag 'brangs dang //",
    "NK081(zhu)013:434": "chags sdang re dogs bdag nyid dang //",
    "NK081(zhu)013:435": "'chos dang gnas dmigs sdud pa dag /mngon byed ther",
    "NK081(zhu)013:436": "zug phyag ba dag /bdag dbang 'du shes mtshan nyid",
    "NK081(zhu)013:437": "de // 'du shes stong pa'i ting 'dzin mchog /stong pa'i 'du shes ma rab sems //",
    "NK081(zhu)013:438": "de phyir rgyud rtsing zhi ba sogs //",
    "NK081(zhu)013:439": "g.yo 'khrul dbang gis cir yang snang //",
    "NK081(zhu)013:440": "rang bzhin sems nyid yin shes pas //",
    "NK081(zhu)013:441": "mtshan nyid gang du'ang min dmigs na //",
    "NK081(zhu)013:442": "las su bya ba med pa'i phyir //",
    "NK081(zhu)013:443": "tha snyad kun las grol 'gyur te //",
    "NK081(zhu)013:444": "mi rtog ye shes gzhan du min //",
    "NK081(zhu)013:445": "gang zhig bsam zhing dmigs yod na //",
    "NK081(zhu)013:446": "nges par de nyid g.yang sa yin //",
    "NK081(zhu)013:447": "ci yang yid la mi byed pas //",
    "NK081(zhu)013:448": "gol sar ltung ba ci zhig ltung //",
    "NK081(zhu)013:449": "rang bzhin gnas dmigs med gsungs la //",
    "NK081(zhu)013:450": "zhes blos gnas dang dmigs byed pa //",
    "NK081(zhu)013:451": "gzung 'dzin zhes ni de la brjod //",
    "NK081(zhu)013:452": "mi dmigs bsam pa gang spong ba //",
    "NK081(zhu)013:453": "de nyid rjes mthun ting 'dzin yin //",
    "NK081(zhu)013:454": "ring du byas pa'i rang nyams dag /drag dal chu dang mtsho gting gi //",
    "NK081(zhu)013:455": "sems kyis bstan pa'i nyams bzungs la //",
    "NK081(zhu)013:456": "gzugs sgra reg dang las rlung sogs //",
    "NK081(zhu)013:457": "snang yang dmigs par ma gyur na //",
    "NK081(zhu)013:458": "gang yang zhen par 'gyur ma yin //",
    "NK081(zhu)013:459": "lus sgra shin tu g.yengs 'gyur yang //",
    "NK081(zhu)013:460": "cig shos 'jug med tshul gyis brtan //",
    "NK081(zhu)013:461": "rang rig shin tu gsal ba yang //",
    "NK081(zhu)013:462": "ngo bos dmigs su med par gsungs //",
    "NK081(zhu)013:463": "de rjes mthun pa'i spyod pa yang //",
    "NK081(zhu)013:464": "las dang spyod pa thams cad la //",
    "NK081(zhu)013:465": "rang bzhin bdag phyir mi dmigs shing //",
    "NK081(zhu)013:466": "byas mthong zos pa ci yang med //",
    "NK081(zhu)013:467": "gang yang byed med tshul gyis bya //",
    "NK081(zhu)013:468": "shin tu'ang zhi bar 'gyur bar rigs //",
    "NK081(zhu)013:469": "dpal gsang ba'i snying po de kho na nyid nges pa las bsdus pa /",
    "NK081(zhu)013:470": "de bzhin nyid kyi ting nge 'dzin gyi rim pa de gnyis pa'o //",
    "NK081(zhu)013:471": "de nas gsang ba bshad par bya //",
    "NK081(zhu)013:472": "ting 'dzin de nyid goms pa dang //",
    "NK081(zhu)013:473": "thams cad rang sems rnam pa'i phyir //",
    "NK081(zhu)013:474": "thams cad sgyu ma mig yor dang //",
    "NK081(zhu)013:475": "sprul pa'i tshul du shes par bya //",
    "NK081(zhu)013:476": "de nyid shin tu gom par bsgom //",
    "NK081(zhu)013:477": "de nyid rgyas pa'i lus bstan pa //",
    "NK081(zhu)013:478": "rang bzhin ngo bo spyod pa lus //",
    "NK081(zhu)013:479": "'jig rten sna tshogs snang ba yang //",
    "NK081(zhu)013:480": "rang rig rnam rtog gzugs brnyan phyir //",
    "NK081(zhu)013:481": "sgyu ma'i tshul du thams cad snang //",
    "NK081(zhu)013:482": "'bras snang bya ba kun byed kyang //",
    "NK081(zhu)013:483": "rtog pa kun gyi tshad mar snang //",
    "NK081(zhu)013:484": "'di ltar thams cad gzugs brnyan te //",
    "NK081(zhu)013:485": "bya byed snang zhing dngos po med //",
    "NK081(zhu)013:486": "chu zla'i tshul du thams cad gnas //",
    "NK081(zhu)013:487": "thams cad snang la rang bzhin med //",
    "NK081(zhu)013:488": "rjes su dran par byed pas kyang //",
    "NK081(zhu)013:489": "thams cad sems kyi rnam pa ni //",
    "NK081(zhu)013:490": "don gyi rtsa ba mchog yin te //",
    "NK081(zhu)013:491": "thams cad dmigs med ma chags pa'i //",
    "NK081(zhu)013:492": "rang rig ye shes de bzhin nyid //",
    "NK081(zhu)013:493": "phung sogs sna tshogs thabs snang ba //",
    "NK081(zhu)013:494": "ye shes sgyu ma rang snang phyir //",
    "NK081(zhu)013:495": "snang stong gnyis su ma yin pas //",
    "NK081(zhu)013:496": "thabs dang shes rab ldan par gnas //",
    "NK081(zhu)013:497": "goms blos ci spyod mi gos te //",
    "NK081(zhu)013:498": "bsags bya dmigs su med par 'gyur //",
    "NK081(zhu)013:499": "rang bzhin ye nas de bzhin nyid //",
    "NK081(zhu)013:500": "sngon goms rang rig snang ba'i chos //",
    "NK081(zhu)013:501": "gdos pa can gyi chos min pas //",
    "NK081(zhu)013:502": "rig pa rang dbang bsgyur ba yis //",
    "NK081(zhu)013:503": "khams sogs ji ltar brtas bzhin snang //",
    "NK081(zhu)013:504": "rgyu 'bras dbyer med snga phyi med //",
    "NK081(zhu)013:505": "de nyid lam phyir mnyam par sbyor //",
    "NK081(zhu)013:506": "thams cad 'byung ba'i gnas yin te //",
    "NK081(zhu)013:507": "kun kyang skabs las shes par bya //",
    "NK081(zhu)013:508": "de nyid 'du bar 'gyur ba yin //",
    "NK081(zhu)013:509": "gnyis snang bral ba mnyam pa'i dbyings //",
    "NK081(zhu)013:510": "rang dbang bsgyur ba'i thabs nyid kyis //",
    "NK081(zhu)013:511": "dkyil 'khor thams cad mi zad 'phro //",
    "NK081(zhu)013:512": "thams cad rang rig sgyu ma nyid //",
    "NK081(zhu)013:513": "dmigs med tshul gyi snang ba yis //",
    "NK081(zhu)013:514": "yan lag gsum pa bshad par bya //",
    "NK081(zhu)013:515": "srid gsum sgyu ma 'dra bar ni //",
    "NK081(zhu)013:516": "thugs rje'i spyan gyis gzigs par 'gyur //",
    "NK081(zhu)013:517": "rjes mthun thugs rje gsal mdzad kyang //",
    "NK081(zhu)013:518": "rang rig nyid las mi gzhan phyir //",
    "NK081(zhu)013:519": "mngon par gdung bas non mi 'gyur //",
    "NK081(zhu)013:520": "rtsa ba byang chub sems nyid rtogs //",
    "NK081(zhu)013:521": "thabs kyis pha rol phyin par spyod //",
    "NK081(zhu)013:522": "dmigs med snying rjes chud mi gsan //",
    "NK081(zhu)013:523": "ma chags thabs mkhas spyod pa yis //",
    "NK081(zhu)013:524": "don dang mthun pa 'ba' zhig byed //",
    "NK081(zhu)013:525": "mi mthun zhags pas 'khor ba gcod //",
    "NK081(zhu)013:526": "sa yi spyod par de gsungs so //",
    "NK081(zhu)013:527": "dpal gsang ba'i snying po de kho nyid nges pa las bsdus pa //",
    "NK081(zhu)013:528": "sgyu ma lta bu'i ting nge 'dzin gyi rim pa ste gsum pa'o //",
    "NK081(zhu)013:529": "thabs dang shes rab gnyis med pa'i //",
    "NK081(zhu)013:530": "rdzogs sangs rgyas la phyag 'tshal nas //",
    "NK081(zhu)013:531": "phra mo'i ting 'dzin bshad par bya //",
    "NK081(zhu)013:532": "thams cad rang rig sgyu ma'i phyir //",
    "NK081(zhu)013:533": "phyi nang snod bcud h+aum du bsdu //",
    "NK081(zhu)013:534": "gang bsgrub yi ge so so ste //",
    "NK081(zhu)013:535": "spyir ni gang bsgoms kun dang 'dra //",
    "NK081(zhu)013:536": "rdo rje sems dpa' nyid du 'du //",
    "NK081(zhu)013:537": "yan lag lnga dang rnam shes nyid //",
    "NK081(zhu)013:538": "yi ge h+aum du shin tu bsdu //",
    "NK081(zhu)013:539": "n+ri yi mig gis bltar yod pas //",
    "NK081(zhu)013:540": "rab tu 'dres nas spro bar bya //",
    "NK081(zhu)013:541": "phyogs bcu gang nas slar bsdus thim //",
    "NK081(zhu)013:542": "h+aum nyid mi dmigs dbyings su gsal //",
    "NK081(zhu)013:543": "rnam shes lhums su zhugs par bshad //",
    "NK081(zhu)013:544": "h+aum nyid a dang ma gnyis te //",
    "NK081(zhu)013:545": "shin tu gsal zhing 'tsher ba dang //",
    "NK081(zhu)013:546": "thams cad yi ger rgyud byas te //",
    "NK081(zhu)013:547": "bsdus nas nyi zla gang sgril sgom //",
    "NK081(zhu)013:548": "sa bon gnyis kyi bdag nyid pas //",
    "NK081(zhu)013:549": "rang bzhin h+aum gi bdag nyid do //",
    "NK081(zhu)013:550": "'dres phyir ming gnyis thob pa yin //",
    "NK081(zhu)013:551": "chags mtshan h+r+aihls pad+mara snang //",
    "NK081(zhu)013:552": "thams cad rang rig rang snang phyir //",
    "NK081(zhu)013:553": "byin brlabs 'od zer gzhal yas khang //",
    "NK081(zhu)013:554": "dwangs snyigs tshul gyis nyi zla gnyis //",
    "NK081(zhu)013:555": "skabs 'di mi phyed tshul phyir smos //",
    "NK081(zhu)013:556": "shes rab thabs cig las byung h+aum //",
    "NK081(zhu)013:557": "mthing ga tsher la gsal ba yi //",
    "NK081(zhu)013:558": "'od zer phyogs bcu'i h+aum bsdus pa //",
    "NK081(zhu)013:559": "rlung gi mtshan mar shes par bya //",
    "NK081(zhu)013:560": "'tshig gu lta bu'i rdo rje'i gzugs //",
    "NK081(zhu)013:561": "rjes su mthun pa'i 'phro 'dur ldan //",
    "NK081(zhu)013:562": "de nyid sems dpa' yab yum sku //",
    "NK081(zhu)013:563": "shin tu 'phro zhing 'dus par bsgom //",
    "NK081(zhu)013:564": "mtshan dang dpe byad thams cad ldan //",
    "NK081(zhu)013:565": "zhal gcig phyag gnyis yang na drug /rdo rje 'khor lo ral gri 'bar //",
    "NK081(zhu)013:566": "rin chen pad+ma dril bu 'bar //",
    "NK081(zhu)013:567": "phra ba'i gzhal yas nyi zlar ldan //",
    "NK081(zhu)013:568": "snying la nges par gnas par bya //",
    "NK081(zhu)013:569": "de ni ye shes snying po ste //",
    "NK081(zhu)013:570": "de ltar gnas gcig gnas gsum dang //",
    "NK081(zhu)013:571": "gnas lnga dag tu bsgom bya ba //",
    "NK081(zhu)013:572": "sku gsung thugs kyi phyag rgya dang //",
    "NK081(zhu)013:573": "ye shes lnga yis rgyas gdab bya //",
    "NK081(zhu)013:574": "de nyid shin tu gnas pa dang //",
    "NK081(zhu)013:575": "de bzhin phyag rgya chen po ste //",
    "NK081(zhu)013:576": "gzhal yas phyag mtshan gdan la sogs //",
    "NK081(zhu)013:577": "pra ba'i tshul te snga ma bzhin //",
    "NK081(zhu)013:578": "mtshon gang ye shes rdo rje'i sku //",
    "NK081(zhu)013:579": "rtag tu snying la gnas par bya //",
    "NK081(zhu)013:580": "sen zlum nyi zla gang ba dang //",
    "NK081(zhu)013:581": "yungs 'bru 'bar ba'i h+aum gnas pa'o //",
    "NK081(zhu)013:582": "rang bzhin sems dpa' spyan drangs nas //",
    "NK081(zhu)013:583": "ye shes dam tshig la gnas bstim //",
    "NK081(zhu)013:584": "bdag nyid chen po'i mchod pa bya //",
    "NK081(zhu)013:585": "rtag tu nang gi sbyin sreg btang //",
    "NK081(zhu)013:586": "rang sngags phreng ba'i 'khor lo yis //",
    "NK081(zhu)013:587": "shin tu gsal zhing bde la gnas //",
    "NK081(zhu)013:588": "'gro nyal 'dug sdod longs spyod de //",
    "NK081(zhu)013:589": "theg chen bsgom las nyams pa med //",
    "NK081(zhu)013:590": "chos spyod rnams dgu rab spangs nas //",
    "NK081(zhu)013:591": "phyogs gcig spyod la gang gnas pa //",
    "NK081(zhu)013:592": "rtse gcig ting 'dzin nyid du bshad //",
    "NK081(zhu)013:593": "mchod sogs rang gi don du min //",
    "NK081(zhu)013:594": "yan lag ma nyams sngags bzlas shing //",
    "NK081(zhu)013:595": "'dod pa kun la longs spyod bya //",
    "NK081(zhu)013:596": "lus dang ngag sems brtan gyur na //",
    "NK081(zhu)013:597": "byang chub rab 'byams thob par 'gyur //",
    "NK081(zhu)013:598": "don ldan ma nyams dag byas shing //",
    "NK081(zhu)013:599": "brtson 'grus cher bskyed myur bar 'grub //",
    "NK081(zhu)013:600": "sngags bsgoms ma nyams phyag rgyar gsal //",
    "NK081(zhu)013:601": "cho ga yo byad gtsor ma gsungs //",
    "NK081(zhu)013:602": "lha yi sku rnams gsal bsgoms pas //",
    "NK081(zhu)013:603": "bsod nams tshogs chen rdzogs par 'gyur //",
    "NK081(zhu)013:604": "de nyid chu zla'i tshul snang bas //",
    "NK081(zhu)013:605": "ye shes tshogs chen rdzogs par 'gyur //",
    "NK081(zhu)013:606": "gang gis mthong mos mchod pa yis //",
    "NK081(zhu)013:607": "thun mong sdig las grol bar 'gyur //",
    "NK081(zhu)013:608": "'di ltar bsgoms shing bsgrubs byas na //",
    "NK081(zhu)013:609": "'bras bu mngon du ma byung yang //",
    "NK081(zhu)013:610": "tshe rabs skye ba thams cad du //",
    "NK081(zhu)013:611": "lha mi'i mtshan rdzogs sdug bsngal sel //",
    "NK081(zhu)013:612": "bde gshegs 'byung dang mi sgol zhing //",
    "NK081(zhu)013:613": "theg pa dman par 'jug mi 'gyur //",
    "NK081(zhu)013:614": "rdo rje'i rigs su nges pa yin //",
    "NK081(zhu)013:615": "dpal gsang ba'i snying po de kho na nyid nges pa las bsdus pa //",
    "NK081(zhu)013:616": "phra mo'i ting nge 'dzin gyi rim pa ste bzhi pa'o //",
    "NK081(zhu)013:617": "de nas spros bcas rnal 'byor bshad //",
    "NK081(zhu)013:618": "de nyid nus mthu ldan pa yis //",
    "NK081(zhu)013:619": "lta spyod 'brel bar bstan pa'i phyir //",
    "NK081(zhu)013:620": "de nyid sku gsung thugs kyi bdag /de nyid thabs dang shes rab ldan //",
    "NK081(zhu)013:621": "longs spyod sprul sku mchog rdzogs phyir //",
    "NK081(zhu)013:622": "byang chub mchog tu nyi zla shar //",
    "NK081(zhu)013:623": "de nyid bzhugs gnas yin par gsungs //",
    "NK081(zhu)013:624": "gzugs sogs rang bzhin spros bcas pas //",
    "NK081(zhu)013:625": "'od zer 'phro ba 'bru gsum ste //",
    "NK081(zhu)013:626": "yang na 'od zer phyag rgya lnga //",
    "NK081(zhu)013:627": "lnga po'i don spros bzhi bcu gnyis //",
    "NK081(zhu)013:628": "gzhan yang dkyil 'khor bsam yas mchog /",
    "NK081(zhu)013:629": "'phro 'dus sna tshogs de bzhin te //",
    "NK081(zhu)013:630": "ma bcos ngang gis gnas pa las //",
    "NK081(zhu)013:631": "ye shes lhag pa'i dkyil 'khor bsgom //",
    "NK081(zhu)013:632": "yan lag bzhi bcu rtsa gnyis ldan //",
    "NK081(zhu)013:633": "de nyid yan lag spros bdag ste //",
    "NK081(zhu)013:634": "bzhi bcu rtsa gnyis gsum 'phros 'gyur //",
    "NK081(zhu)013:635": "de ltar gtso mchog ldan byas nas //",
    "NK081(zhu)013:636": "rigs bzhi rgyal mchog de bzhin bsgom //",
    "NK081(zhu)013:637": "bcu gnyis gnyis kyang der shes nas //",
    "NK081(zhu)013:638": "drug gi phyag rgya 'od 'phro bar //",
    "NK081(zhu)013:639": "blo yi shes rab che chung gis //",
    "NK081(zhu)013:640": "rim pa bzhin du bsgom par bya //",
    "NK081(zhu)013:641": "phyogs bcu ma lus gzhal yas khang //",
    "NK081(zhu)013:642": "nyi zla gza' skar gdan dang rgyan //",
    "NK081(zhu)013:643": "bde gshegs dkyil 'khor ma lus bsgom //",
    "NK081(zhu)013:644": "nyi zla gza' skar dus gcig tu //",
    "NK081(zhu)013:645": "mtsho dkyil dang bar 'char ba ltar //",
    "NK081(zhu)013:646": "de ltar goms rtogs rigs mchog des //",
    "NK081(zhu)013:647": "de ltar dmigs pa bzhin du 'grub //",
    "NK081(zhu)013:648": "mkha' la 'phyo dang rig 'dzin gnas //",
    "NK081(zhu)013:649": "chu rgyun bzlog dang rlung mi 'gul //",
    "NK081(zhu)013:650": "ri brag la sogs thogs med 'dzul //",
    "NK081(zhu)013:651": "dug mtshon 'byung bas tshugs mi 'gyur //",
    "NK081(zhu)013:652": "'byung ba lnga la dbang bsgyur cing //",
    "NK081(zhu)013:653": "lha srin rnams la dbang byed 'gyur //",
    "NK081(zhu)013:654": "nad sel longs spyod ngan song sbyong //",
    "NK081(zhu)013:655": "dgug gtang bcing dgrol gso bsad dang //",
    "NK081(zhu)013:656": "yungs 'bru stong gsum dgang bsdu dang //",
    "NK081(zhu)013:657": "bdud dang gcan zan la sogs pas //",
    "NK081(zhu)013:658": "tshugs par mi 'gyur bran bzhin 'gyur //",
    "NK081(zhu)013:659": "lus ma spangs par rig 'dzin sa //",
    "NK081(zhu)013:660": "bsod nams ye shes longs spyod kyis //",
    "NK081(zhu)013:661": "yi ge 'khor lo tshogs chen brnyes //",
    "NK081(zhu)013:662": "thugs rje sprul pa'i byin brlabs kyis //",
    "NK081(zhu)013:663": "so so thar pa'i lam yang ston //",
    "NK081(zhu)013:664": "zhi ba phyogs gcig shes bya spyod //",
    "NK081(zhu)013:665": "sa bcu mnyam par sbyong byed cing //",
    "NK081(zhu)013:666": "bde gshegs 'khor bcas dag par byed //",
    "NK081(zhu)013:667": "las rnams ma lus kun byas nas //",
    "NK081(zhu)013:668": "skye shi med pa'i g.yung drung thob //",
    "NK081(zhu)013:669": "mtshan dang dpe byad kun gyis brgyan //",
    "NK081(zhu)013:670": "mthar phyin bya ba med par 'grub //",
    "NK081(zhu)013:671": "de ltar cho ga rdzogs byas shing //",
    "NK081(zhu)013:672": "sngags kyi yan lag lnga rdzogs pa'i //",
    "NK081(zhu)013:673": "rnal 'byor tshogs pa'i dkyil 'khor gyis //",
    "NK081(zhu)013:674": "nges par legs pa'i dgos pa 'grub //",
    "NK081(zhu)013:675": "gsang ba la sogs yo byad lnga //",
    "NK081(zhu)013:676": "dgon pa'i gnas su bsdu bya ste //",
    "NK081(zhu)013:677": "rin chen spras pa'i gzhal yas khang //",
    "NK081(zhu)013:678": "'khor khang phyi nang bar ldan bya //",
    "NK081(zhu)013:679": "bde ba chen po bskyed pa'i phyir //",
    "NK081(zhu)013:680": "yo byad rol mo bde ldan dgod //",
    "NK081(zhu)013:681": "yan lag dbang po rnam shes dang //",
    "NK081(zhu)013:682": "gzugs sgra dri ro reg rnams kun //",
    "NK081(zhu)013:683": "dkyil 'khor bshad bzhin gsal bar bya //",
    "NK081(zhu)013:684": "gos sogs yo byad bzhi po la //",
    "NK081(zhu)013:685": "sems phyir ma skyes ye shes brtags //",
    "NK081(zhu)013:686": "chags med tshul gyis rol mos nas //",
    "NK081(zhu)013:687": "ngo mtshar 'byung ba'i dkyil 'khor brnyes //",
    "NK081(zhu)013:688": "rgyan dang bgo bas lus brgyan nas //",
    "NK081(zhu)013:689": "yan lag dkyil 'khor gsal rdzogs pas //",
    "NK081(zhu)013:690": "bro gar glu tshig la sogs pa //",
    "NK081(zhu)013:691": "thams cad gzhung bzhin rdzogs par bya //",
    "NK081(zhu)013:692": "bza' dang btung ba'i mchog rnams kun //",
    "NK081(zhu)013:693": "chags med tshul gyis bstim par bya //",
    "NK081(zhu)013:694": "bdag mchod kun mnyes thams cad 'grangs //",
    "NK081(zhu)013:695": "kun la phan pa'i sman yin te //",
    "NK081(zhu)013:696": "rnal 'byor bdag nyid chen po yis //",
    "NK081(zhu)013:697": "thams cad bza' zhing brgyan par bya //",
    "NK081(zhu)013:698": "lha mo klu mo rigs ngan mo //",
    "NK081(zhu)013:699": "dabye'am yang na mi dbye bar //",
    "NK081(zhu)013:700": "bde ba'i gnas su spyad par bya //",
    "NK081(zhu)013:701": "bsnyen pa dang ni nye bsnyen po //",
    "NK081(zhu)013:702": "bsgrub pa dang ni bsgrub chen pos //",
    "NK081(zhu)013:703": "pad+ma'i rtsa gnas dkyil 'khor du //",
    "NK081(zhu)013:704": "bde ba thugs kyi dkyil 'khor spro //",
    "NK081(zhu)013:705": "bdag nyid chen po'i mchod pa yis //",
    "NK081(zhu)013:706": "sangs rgyas sprin tshogs ma lus mnyes //",
    "NK081(zhu)013:707": "srid gsum 'gro ba thams cad la //",
    "NK081(zhu)013:708": "dga' ba chen pos khyab par 'gyur //",
    "NK081(zhu)013:709": "rang bzhin gnas pa'i dkyil 'khor yang //",
    "NK081(zhu)013:710": "skad cig gcig gis gsal bar byed //",
    "NK081(zhu)013:711": "lam dang sa gsum yongs rdzogs phyir //",
    "NK081(zhu)013:712": "thabs chen theg pa theg pa'i mchog /mchog dang mchog phran la sogs pa //",
    "NK081(zhu)013:713": "chags med thugs rjes dor mi bya //",
    "NK081(zhu)013:714": "sgyu 'phrul dra bas mngon rdzogs pa'i //",
    "NK081(zhu)013:715": "dkyil 'khor brtan pa'i ting 'dzin ldan //",
    "NK081(zhu)013:716": "bro gar 'du 'phro'i phyag rgya yis //",
    "NK081(zhu)013:717": "'dzul lam nam mkhar 'gro bar 'gyur //",
    "NK081(zhu)013:718": "glu tshig sgra yi phyag rgya yis //",
    "NK081(zhu)013:719": "chos kyi dngos grub thob par 'gyur //",
    "NK081(zhu)013:720": "rgyan dang bgo ba'i phyag rgya yis //",
    "NK081(zhu)013:721": "'bar ba'i rgyal po thub med 'grub //",
    "NK081(zhu)013:722": "bza' dang btung ba'i phyag rgya yis //",
    "NK081(zhu)013:723": "yid bzhin sku dang bdud rtsi 'grub //",
    "NK081(zhu)013:724": "+aa li k+aa la'i phyag rgya yis //",
    "NK081(zhu)013:725": "thams cad thams cad 'grub par 'gyur //",
    "NK081(zhu)013:726": "rdo rje pad+mara ldan pa yis //",
    "NK081(zhu)013:727": "rak+ta byang chub dus gcig 'bar //",
    "NK081(zhu)013:728": "gnyis med zung du 'brel gyur na //",
    "NK081(zhu)013:729": "bde gshegs dkyil 'khor ma lus 'byung //",
    "NK081(zhu)013:730": "'gro ba'i don rnams lhun gyis grub //",
    "NK081(zhu)013:731": "rnal 'byor chen po'i spyod pa ni //",
    "NK081(zhu)013:732": "thams cad kun la dbyer med spyod //",
    "NK081(zhu)013:733": "bde ba'i ro mchog myong 'gyur te //",
    "NK081(zhu)013:734": "bdag phyir de la chags pa med //",
    "NK081(zhu)013:735": "spyod bzhin ma chags ye shes yin //",
    "NK081(zhu)013:736": "bde ba'i mchog nyid bsod nams tshogs //",
    "NK081(zhu)013:737": "de bas lam 'di tshogs su bshad //",
    "NK081(zhu)013:738": "lta spyod ya char ma gyur pas //",
    "NK081(zhu)013:739": "sngags 'chang rnams kyis rtag tu spyod //",
    "NK081(zhu)013:740": "bla med theg pa'i nang nas ni //",
    "NK081(zhu)013:741": "don dam du ni dbyer med la //",
    "NK081(zhu)013:742": "kun rdzob du ni thams cad la //",
    "NK081(zhu)013:743": "dag dang ma dag gnyis kar 'dzin //",
    "NK081(zhu)013:744": "thabs kyi theg pa chen por ni //",
    "NK081(zhu)013:745": "rnam par byang dang sdug bsngal dag /kun rdzob du yang dbyer med pas //",
    "NK081(zhu)013:746": "lta ba mtho dman de tsam mo //",
    "NK081(zhu)013:747": "thabs kyi theg pa chen po ni //",
    "NK081(zhu)013:748": "bla med theg pa las 'phags pa //",
    "NK081(zhu)013:749": "don dam du ni dkor bdun la //",
    "NK081(zhu)013:750": "kun rdzob du ni mnyam rdzogs so //",
    "NK081(zhu)013:751": "de phyir bden gnyis dbye ba med //",
    "NK081(zhu)013:752": "thams cad dag ces bya ba yang //",
    "NK081(zhu)013:753": "dngos po bsal dag ma yin te //",
    "NK081(zhu)013:754": "snang sbyong nyid na rnam par dag /gdod nas de bzhin goms byed pa //",
    "NK081(zhu)013:755": "lam gzhan rdzogs pa'i rnal 'byor pa //",
    "NK081(zhu)013:756": "tshom bu'i grangs ni ma nges te //",
    "NK081(zhu)013:757": "dang po dam nos bzhin du bya //",
    "NK081(zhu)013:758": "le lo sgyid snyoms med pa yis //",
    "NK081(zhu)013:759": "the tshom med par bsgrubs byas na //",
    "NK081(zhu)013:760": "bdag nyid chen po lhun gyis grub //",
    "NK081(zhu)013:761": "zhag ni sum cu phrag drug gam //",
    "NK081(zhu)013:762": "bcu gnyis bcu bzhi bcu drug gis //",
    "NK081(zhu)013:763": "dbang bsgyur rigs kyi dam pa 'grub //",
    "NK081(zhu)013:764": "de tshe bcu drug tshun chad du //",
    "NK081(zhu)013:765": "brgya brgya dag tu bsnur zhing gnas //",
    "NK081(zhu)013:766": "lus ma bor bar sangs rgyas sa //",
    "NK081(zhu)013:767": "mthong ba'i chos la mya ngan 'da' //sku lnga lhun gyis rdzogs par 'gyur //",
    "NK081(zhu)013:768": "dpal gsang ba'i snying po de kho na nyid nges pa las bsdus pa /",
    "NK081(zhu)013:769": "snang ba rnam par 'byed pa'i ting nge 'dzin gyi rim pa ste lnga pa'o //",
    "NK081(zhu)013:770": "de nas mthar gnas bshad par bya //",
    "NK081(zhu)013:771": "ye shes rdzogs pa'i dkyil 'khor la //",
    "NK081(zhu)013:772": "rim pa lnga yi mnyam sbyor bas //",
    "NK081(zhu)013:773": "rang byung sku lnga lhun gyis grub //",
    "NK081(zhu)013:774": "ngo mtshar cho 'phrul rmad kyi chos //",
    "NK081(zhu)013:775": "gzhan nas yod 'ongs ma yin te //",
    "NK081(zhu)013:776": "thabs la brten pa'i shes rab nyid //",
    "NK081(zhu)013:777": "de lta bu yi ngang du byung //",
    "NK081(zhu)013:778": "rang rig nyid la gnas pa ni //",
    "NK081(zhu)013:779": "sus kyang ma byas rang byung ste //",
    "NK081(zhu)013:780": "rang byung chen po'i ye shes kyis //",
    "NK081(zhu)013:781": "ma lus de bzhin nyid du sbyor //",
    "NK081(zhu)013:782": "sbyor dang sbyor ba gnyis ka min //",
    "NK081(zhu)013:783": "gnyis med dbyings kyi ngang du thim //",
    "NK081(zhu)013:784": "nyid la mtshan nyid yod ma yin //",
    "NK081(zhu)013:785": "shes rab dbyings kyi de bzhin nyid //",
    "NK081(zhu)013:786": "thabs kyi phyag rgyar rang snang bas //",
    "NK081(zhu)013:787": "tha snyad ma lus ye shes dngos //",
    "NK081(zhu)013:788": "ye shes la ni ye shes rol //",
    "NK081(zhu)013:789": "ma bkag tshul gyis rang snang ba //",
    "NK081(zhu)013:790": "so so'i don bzhin ro myong yang //",
    "NK081(zhu)013:791": "rang rig nyid las gzhan min phyir //",
    "NK081(zhu)013:792": "bde ba chen po'i ye shes la //",
    "NK081(zhu)013:793": "gzung ba'i mtshan ma yod ma yin //",
    "NK081(zhu)013:794": "mi rtog tshul gyis longs spyod pa //",
    "NK081(zhu)013:795": "ma chags pad+ma dag pa'i sku //",
    "NK081(zhu)013:796": "'das dang ma 'das dngos po kun //",
    "NK081(zhu)013:797": "rang rig ye shes byang chub sems //",
    "NK081(zhu)013:798": "snang stong gnyis su ma yin pas //",
    "NK081(zhu)013:799": "ye shes dkyil 'khor lhun gyis grub //",
    "NK081(zhu)013:800": "rang rig bsam yas cir yang snang //",
    "NK081(zhu)013:801": "gdul bya'i dbang gis brjod mi lang //",
    "NK081(zhu)013:802": "byang sems lhun grub rang snang ba'o //",
    "NK081(zhu)013:803": "'du 'phro tshul du brdar bstan to //",
    "NK081(zhu)013:804": "spros bral thugs kyi chos thams cad //",
    "NK081(zhu)013:805": "snyoms par khyab pas rje nyid de //",
    "NK081(zhu)013:806": "'bras bu lhun grub byin ldan pas //",
    "NK081(zhu)013:807": "mtsho rlabs tshul du kun tu snang //",
    "NK081(zhu)013:808": "bsam yas lhun gyis grub pa'i phyir //",
    "NK081(zhu)013:809": "zhing khams rnams dang 'gro kun la //",
    "NK081(zhu)013:810": "rdo rje 'dzin nas rtsi shing sogs //",
    "NK081(zhu)013:811": "so sor mthun pa'i skur snang yang //",
    "NK081(zhu)013:812": "stong nyid dngos dang bya byed med //",
    "NK081(zhu)013:813": "chu zla'i tshul du kun snang yang //",
    "NK081(zhu)013:814": "byin rlabs khyab phyir 'gro 'ong med //",
    "NK081(zhu)013:815": "rdo rje 'dzin pa'i lus nyid ni //",
    "NK081(zhu)013:816": "sangs rgyas kun gyi spyi gzugs te //",
    "NK081(zhu)013:817": "snang stong gnyis su ma yin pas //",
    "NK081(zhu)013:818": "grangs dang che chung mtha' dbus kyang //",
    "NK081(zhu)013:819": "'di la sus kyang dmigs mi nus //",
    "NK081(zhu)013:820": "nam mkha' lta bur mtha' bral bas //",
    "NK081(zhu)013:821": "'od zer phyag rgya gdan sogs pa //",
    "NK081(zhu)013:822": "rgyan dang bral bas gnyis ma yin //",
    "NK081(zhu)013:823": "zhi khro la sogs sku gnyis rdzogs //",
    "NK081(zhu)013:824": "lhun gyis grub pas cir yang snang //",
    "NK081(zhu)013:825": "rim pa'ang rim pa med tshul gyis //",
    "NK081(zhu)013:826": "gdul bya'i bsam pas phye ba yin //",
    "NK081(zhu)013:827": "dus gsum du yang mi 'gyur phyir //",
    "NK081(zhu)013:828": "rtag chen rdo rje'i sku zhes gsungs //",
    "NK081(zhu)013:829": "bden pa gnyis kyi mtha' las 'das //",
    "NK081(zhu)013:830": "dngos po bdag phyir ming tshig tsam //",
    "NK081(zhu)013:831": "thams cad tshig gis sgra ltar gnas //",
    "NK081(zhu)013:832": "de nyid ma skyes sems yin phyir //",
    "NK081(zhu)013:833": "rang bzhin brjod med don yin kyang //",
    "NK081(zhu)013:834": "sgra rnams sems su lhun grub phyir //",
    "NK081(zhu)013:835": "gsung gcig tshig tu ma brjod kyang //",
    "NK081(zhu)013:836": "thar dang ma thar thams cad la //",
    "NK081(zhu)013:837": "ji ltar 'dod bzhin gsal bar snang //",
    "NK081(zhu)013:838": "de phyir brjod nyid brjod pa med //",
    "NK081(zhu)013:839": "gdul bya ma lus thams cad kun //",
    "NK081(zhu)013:840": "de bzhin nyid las mi gzhan phyir //",
    "NK081(zhu)013:841": "gang zhig de nyid gyur pa yis //",
    "NK081(zhu)013:842": "dus gsum sdug bsngal ma 'dres pas //",
    "NK081(zhu)013:843": "log rtog rgyun tsam snang ba yang //",
    "NK081(zhu)013:844": "rang snang tshul gyis rtogs med par //",
    "NK081(zhu)013:845": "sgyu ma'i tshul gyis gsal bar gsungs //",
    "NK081(zhu)013:846": "de bas 'das dang ma 'das chos //",
    "NK081(zhu)013:847": "rang rig byang sems ngo bo'i phyir //",
    "NK081(zhu)013:848": "snga phyi cung zad yod min pas //",
    "NK081(zhu)013:849": "mtshan nyid ma 'dres yongs rdzogs pas //",
    "NK081(zhu)013:850": "rdzogs sangs rgyas kyis mngon nas mkhyen //",
    "NK081(zhu)013:851": "so sor snang ba thams cad kyang //",
    "NK081(zhu)013:852": "rang rig rgyal por yang dag 'du //",
    "NK081(zhu)013:853": "rang rig de nyid thams cad yin //",
    "NK081(zhu)013:854": "spyod yul thams cad rang rig phyir //",
    "NK081(zhu)013:855": "rang snang ye shes ngo bos stong //",
    "NK081(zhu)013:856": "mtha' rnams bral ba'i rang rig la //",
    "NK081(zhu)013:857": "ma skyes don snang me long bzhin //",
    "NK081(zhu)013:858": "thams cad bdag tu gyur pa'i phyir //",
    "NK081(zhu)013:859": "tha snyad gnyis ka ngang gis stong //",
    "NK081(zhu)013:860": "mtshan nyid bsam yas sems snang yang //",
    "NK081(zhu)013:861": "sems phyir so sor dmigs su med //",
    "NK081(zhu)013:862": "rang bzhin rnam dag ye shes la //",
    "NK081(zhu)013:863": "bya byed dmigs par yongs mi 'gyur //",
    "NK081(zhu)013:864": "gzung 'dzin bral ba'i ye shes ni //",
    "NK081(zhu)013:865": "rtsa ba lnga zhes brjod mod kyang //",
    "NK081(zhu)013:866": "brjod pa'i mtshan nyid yod med de //",
    "NK081(zhu)013:867": "mtshan nyid med par so sor snang //",
    "NK081(zhu)013:868": "de nyid thams cad mkhyen nyid yin //",
    "NK081(zhu)013:869": "mtshan nyid gnyis med dmigs mi 'gyur //",
    "NK081(zhu)013:870": "gnas pa med pas kun tu khyab //",
    "NK081(zhu)013:871": "phyogs bcu snang grags bsam yas pa //",
    "NK081(zhu)013:872": "rang rig nyid las mi gzhan shar //",
    "NK081(zhu)013:873": "yon tan rin chen bkod pa dang //",
    "NK081(zhu)013:874": "ye shes rgyan gyis spras pa yis //",
    "NK081(zhu)013:875": "zhing gi yon tan bsam mi khyab //",
    "NK081(zhu)013:876": "phyogs bcu dus bzhi zhing sbyor bas //",
    "NK081(zhu)013:877": "dog yangs tshad dang dpag tu med //",
    "NK081(zhu)013:878": "sangs rgyas spyi gtsug lta bu'i mtshan //",
    "NK081(zhu)013:879": "ye shes rgyu las grub pa'i phyir //",
    "NK081(zhu)013:880": "'di zhes gcig ces brjod du med //",
    "NK081(zhu)013:881": "zag med bsod nams lhun grub pas //",
    "NK081(zhu)013:882": "ji ltar bltas pas der snang ste //",
    "NK081(zhu)013:883": "brdos pa can gyi chos min zhing //",
    "NK081(zhu)013:884": "thams cad rang rig dbang bsgyur bas //",
    "NK081(zhu)013:885": "stong par bya'am mi stong bya //",
    "NK081(zhu)013:886": "thams cad dbyer med ngang yin pas //",
    "NK081(zhu)013:887": "rtog pa med par cir yang snang //",
    "NK081(zhu)013:888": "gzhan gyis dbrog tu med pa yi //",
    "NK081(zhu)013:889": "bo d+hi dkor ni rin po che //",
    "NK081(zhu)013:890": "thams cad mkhyen pa'i ye shes kyis //",
    "NK081(zhu)013:891": "bya byed med par rnam bzhi mdzad //",
    "NK081(zhu)013:892": "sgyu ma'i tshul du rol mdzad kyang //",
    "NK081(zhu)013:893": "bya byed med pa'i dmigs su med //",
    "NK081(zhu)013:894": "'das dang ma 'das bsam yas pa //",
    "NK081(zhu)013:895": "ma lus sems phyir gzung 'dzin med //",
    "NK081(zhu)013:896": "gzung 'dzin bral ba'i ye shes ni //",
    "NK081(zhu)013:897": "de bzhin gshegs pa kun gyi gnas //",
    "NK081(zhu)013:898": "gnas dang ngo bor dbyer med de //",
    "NK081(zhu)013:899": "de nyid rig pa rang snang ba //",
    "NK081(zhu)013:900": "sna tshogs mtshan nyid rnam par rol //",
    "NK081(zhu)013:901": "thams cad mkhyen nyid bsam yas kyang //",
    "NK081(zhu)013:902": "rang rig de bzhin nyid du 'dus //",
    "NK081(zhu)013:903": "de nyid thams cad ma 'dres snang //",
    "NK081(zhu)013:904": "spyod yul 'phrog med brjod mi lang //",
    "NK081(zhu)013:905": "gnyis med thugs rje'i dbang gis na //",
    "NK081(zhu)013:906": "'gro drug dus gnas snyoms par zhugs //",
    "NK081(zhu)013:907": "rang bzhin nyid las mi gzhan phyir //",
    "NK081(zhu)013:908": "dus bzhi mnyam pa nyid du gsungs //",
    "NK081(zhu)013:909": "de sogs mtshan nyid yon tan grangs //",
    "NK081(zhu)013:910": "stong gsum gcig dang thams cad kyi //",
    "NK081(zhu)013:911": "mgo lus kha lce gcig rdzogs pas //",
    "NK081(zhu)013:912": "bskal pa mthar klas par brjod kyang //",
    "NK081(zhu)013:913": "de dag mthar thug spong mi 'gyur //",
    "NK081(zhu)013:914": "mtshan nyid rmongs pa mdor bsdus pa //",
    "NK081(zhu)013:915": "bsgrub bya ma lus mngon 'gyur bas //",
    "NK081(zhu)013:916": "bya bsam bslab pa kun las 'das //",
    "NK081(zhu)013:917": "thams cad ma spangs bdag nyid phyir //",
    "NK081(zhu)013:918": "gsal yang 'du shes thams cad spangs //",
    "NK081(zhu)013:919": "gnyis med thugs rje chen po yis //",
    "NK081(zhu)013:920": "mdzad pa gang yang 'gog pa med //",
    "NK081(zhu)013:921": "sku gsung phyag rgya cir snang yang //",
    "NK081(zhu)013:922": "rang bzhin rdzogs phyir 'gro 'ongs med //",
    "NK081(zhu)013:923": "yum sogs bde ba kun snang yang //",
    "NK081(zhu)013:924": "rang gi ngo bo mi dmigs pas //",
    "NK081(zhu)013:925": "mtha' rnams kun las grol ba yin //",
    "NK081(zhu)013:926": "khams gsum bdag nyid chen po'i phyir //",
    "NK081(zhu)013:927": "sems can kun gyi sems la son //",
    "NK081(zhu)013:928": "sa sogs zhen mtha' ma reg pas //",
    "NK081(zhu)013:929": "gcig pu rab tu che ba'i lha //",
    "NK081(zhu)013:930": "de bzhin nyid dang dbyer med phyir //",
    "NK081(zhu)013:931": "'di la spyod yul yod ma yin //",
    "NK081(zhu)013:932": "dpal gsang ba'i snying po de kho na nyid nges pa las bsdus pa /",
    "NK081(zhu)013:933": "bsam yas lhun gyis grub pa'i ting nge 'dzin gyi rim pa ste drug pa'o //",
    "NK081(zhu)013:934": "dgos rdzogs rgya chen mtshan nyid rtogs dka' rlabs ldan rang rgyud rgya mtsho yin //",
    "NK081(zhu)013:935": "mtshan nyid rjes mthun gnyis bral yi ge gsum gnyis gab spas ra chod don //",
    "NK081(zhu)013:936": "gnyis rjes goms zhugs mthong nyams 'brel bas dgos don dang 'brel gsal byas pas //",
    "NK081(zhu)013:937": "rjes 'jug la sogs gnyis bcings ma lus de nyid shes goms thar bar shog //"
}