{
    "K12D0514=D0854_H0486:9b-0": "@9b / /rgya gar skad du /",
    "K12D0514=D0854_H0486:9b-1": "a'arya buddh'a hri da yam n'a ma dha ra ni /",
    "K12D0514=D0854_H0486:9b-2": "dharma pary'a ya /",
    "K12D0514=D0854_H0486:9b-3": "bod skad du /",
    "K12D0514=D0854_H0486:9b-4": "'phags pa sangs rgyas kyi snying po zhes bya ba'i gzungs kyi chos kyi rnam grangs /",
    "K12D0514=D0854_H0486:9b-5": "sangs rgyas dang /",
    "K12D0514=D0854_H0486:9b-6": "byang chub sems dpa' thams cad la phyag 'tshal lo //",
    "K12D0514=D0854_H0486:9b-7": "'di skad bdag gis thos pa'i dus gcig na /",
    "K12D0514=D0854_H0486:9b-8": "bcom ldan 'das de bzhin gshegs pa'i spyod yul chos",
    "K12D0514=D0854_H0486:9b-9": "kyi dpya dgon pa rin po che bkod pa'i 'khor",
    "K12D0514=D0854_H0486:9b-10": "gyi khyams / ye shes kyi rnam par spyad pa; sngon gyi sangs rgyas kyis byin gyis brlabs pa /",
    "K12D0514=D0854_H0486:9b-11": "sems can thams cad kyis mngon par bstod pa /",
    "K12D0514=D0854_H0486:9b-12": "byang chub sems dpa' chen po'i gnas /",
    "K12D0514=D0854_H0486:9b-13": "rnam pa thams cad kyi mchog dang ldan pa /",
    "K12D0514=D0854_H0486:9b-14": "chos thams cad mnyam pa nyid kyi rjes su spyod pa /",
    "K12D0514=D0854_H0486:9b-15": "kun nas 'od zer gyi khang bzang gi dbus na",
    "K12D0514=D0854_H0486:9b-16": "byang chub sems dpa' bye ba khrag khrig 'bum phrag",
    "K12D0514=D0854_H0486:10a-0": "du ma thams @10a *//",
    "K12D0514=D0854_H0486:10a-1": "cad kyang 'jig rten gyi khams tha dad pa nas lung bstan pa /",
    "K12D0514=D0854_H0486:10a-2": "thams cad kyang 'jig rten gyi khams tha dad pa nas 'dus pa /",
    "K12D0514=D0854_H0486:10a-3": "thams cad kyang de bzhin gshegs pa'i chos kyi rgyal po'i sras /",
    "K12D0514=D0854_H0486:10a-4": "thams cad kyang gzungs dang /",
    "K12D0514=D0854_H0486:10a-5": "ting nge 'dzin sna tshogs thob pa sha stag gis",
    "K12D0514=D0854_H0486:10a-6": "yongs su bskor cing mdun gyis bltas nas thabs gcig",
    "K12D0514=D0854_H0486:10a-7": "tu bzhugs te chos ston to //",
    "K12D0514=D0854_H0486:10a-8": "de nas bcom ldan 'das kyis byang chub sems dpa' 'khor rgya chen po la bka' stsal pa /",
    "K12D0514=D0854_H0486:10a-9": "rigs kyi bu dag /",
    "K12D0514=D0854_H0486:10a-10": "skye bo mang po la phan pa dang /",
    "K12D0514=D0854_H0486:10a-11": "skye bo mang po la bde ba dang /",
    "K12D0514=D0854_H0486:10a-12": "'jig rten la thugs brtse ba dang /",
    "K12D0514=D0854_H0486:10a-13": "lha dang /",
    "K12D0514=D0854_H0486:10a-14": "mi'i skye bo phal po che'i chos kyi don dang /",
    "K12D0514=D0854_H0486:10a-15": "phan pa dang /",
    "K12D0514=D0854_H0486:10a-16": "bde ba'i phyir de bzhin gshegs pa dgra bcom pa",
    "K12D0514=D0854_H0486:10a-17": "yang dag par rdzogs pa'i sangs rgyas gang g'a'i klung",
    "K12D0514=D0854_H0486:10a-18": "gi bye ma snyed kyis gsungs pa /",
    "K12D0514=D0854_H0486:10a-19": "sangs rgyas kyi snying po zhes bya ba'i gzungs kyi chos kyi rnam grangs yod do //",
    "K12D0514=D0854_H0486:10a-20": "rigs kyi bu 'am; rigs kyi bu mo gang la",
    "K12D0514=D0854_H0486:10a-21": "la sangs rgyas kyi snying po zhes bya ba'i gzungs",
    "K12D0514=D0854_H0486:10a-22": "kyi chos kyi rnam grangs 'di 'chang ngam /",
    "K12D0514=D0854_H0486:10a-23": "'dzin tam /",
    "K12D0514=D0854_H0486:10a-24": "klog gam /",
    "K12D0514=D0854_H0486:10a-25": "kun chub par byed dam /",
    "K12D0514=D0854_H0486:10a-26": "gzhan dag la yang rgya cher yang dag par rab tu ston tam /",
    "K12D0514=D0854_H0486:10a-27": "dad dam /",
    "K12D0514=D0854_H0486:10a-28": "lhag pa'i bsam pas mos par byed na /",
    "K12D0514=D0854_H0486:10b-0": "de bla na med pa yang dag par rdzogs pa'i byang chub las phyir mi ldog @10b par 'gyur /",
    "K12D0514=D0854_H0486:10b-1": "chos thams cad 'dzin pa dang mi 'bral bar 'gyur /",
    "K12D0514=D0854_H0486:10b-2": "sangs rgyas bcom ldan 'das rnams dang mi 'bral bar 'gyur /",
    "K12D0514=D0854_H0486:10b-3": "de bzhin gshegs pa la blta ba dang /",
    "K12D0514=D0854_H0486:10b-4": "bsnyen bkur byed pa dang mi 'bral bar 'gyur /",
    "K12D0514=D0854_H0486:10b-5": "chos nyan pa dang mi 'bral bar 'gyur /",
    "K12D0514=D0854_H0486:10b-6": "dge 'dun la rim gro byed pa dang mi 'bral bar 'gyur /",
    "K12D0514=D0854_H0486:10b-7": "bskal pa stong du 'khor ba'i srid pa'i rgya mtsho phyir bsnyil bar 'gyur /",
    "K12D0514=D0854_H0486:10b-8": "bla na med pa yang dag par rdzogs pa'i byang",
    "K12D0514=D0854_H0486:10b-9": "chub tu mngon par rdzogs par sangs rgyas kyi bar",
    "K12D0514=D0854_H0486:10b-10": "du tshe rabs dran par 'gyur /",
    "K12D0514=D0854_H0486:10b-11": "myur du bla na med pa yang dag par rdzogs",
    "K12D0514=D0854_H0486:10b-12": "pa'i byang chub tu mngon par rdzogs par 'tshang rgya",
    "K12D0514=D0854_H0486:10b-13": "bar 'gyur / de la 'byung po'i tshogs thams cad bsrung bar 'gyur /",
    "K12D0514=D0854_H0486:10b-14": "lha dang /",
    "K12D0514=D0854_H0486:10b-15": "klu dang /",
    "K12D0514=D0854_H0486:10b-16": "gnod sbyin dang /",
    "K12D0514=D0854_H0486:10b-17": "dri za dang /",
    "K12D0514=D0854_H0486:10b-18": "lha ma yin dang; nam mkha' lding dang /",
    "K12D0514=D0854_H0486:10b-19": "mi'am ci dang /",
    "K12D0514=D0854_H0486:10b-20": "lto 'phye chen po dang /",
    "K12D0514=D0854_H0486:10b-21": "mi dang /",
    "K12D0514=D0854_H0486:10b-22": "mi ma yin pa thams cad dga' bar 'gyur //",
    "K12D0514=D0854_H0486:10b-23": "de'i lus la nad kyis mi tshugs par 'gyur /",
    "K12D0514=D0854_H0486:10b-24": "pha rol gyi gnod pas 'chi ba'i dus byed par mi 'gyur /",
    "K12D0514=D0854_H0486:10b-25": "chad pa spong ba dang /",
    "K12D0514=D0854_H0486:10b-26": "mtshon cha spong ba dang /",
    "K12D0514=D0854_H0486:10b-27": "dug gzhil bas 'chi ba'i dus byed par mi 'gyur /",
    "K12D0514=D0854_H0486:10b-28": "de la bdud sdig can gyis glag rnyed par mi 'gyur /",
    "K12D0514=D0854_H0486:10b-29": "bdud kyi ris kyi lha rnams kyis skabs rnyed par mi 'gyur te /",
    "K12D0514=D0854_H0486:10b-30": "gang du yid la byas pa der bdud kyi ris",
    "K12D0514=D0854_H0486:10b-31": "kyi lha de dag thams cad skrag cing dngangs la",
    "K12D0514=D0854_H0486:11a-0": "dngang @11a *// par 'gyur zhing phyogs bcur 'bros par 'gyur ro //",
    "K12D0514=D0854_H0486:11a-1": "de la 'di dag ni sangs rgyas kyi tshig go //",
    "K12D0514=D0854_H0486:11a-2": "sangs rgyas kyi tshig chen po'o //",
    "K12D0514=D0854_H0486:11a-3": "sangs rgyas kyis gnang ba'i tshig chen po'o //",
    "K12D0514=D0854_H0486:11a-4": "sangs rgyas thams cad kyi tshig go /",
    "K12D0514=D0854_H0486:11a-5": "de bzhin gshegs pa thams cad kyi tshig yin no //",
    "K12D0514=D0854_H0486:11a-6": "tadya th'a /",
    "K12D0514=D0854_H0486:11a-7": "buddhe su buddhe /",
    "K12D0514=D0854_H0486:11a-8": "mah'a buddhe /",
    "K12D0514=D0854_H0486:11a-9": "ai ha buddhe /",
    "K12D0514=D0854_H0486:11a-10": "ta tra buddhe /",
    "K12D0514=D0854_H0486:11a-11": "buddhe buddhe /",
    "K12D0514=D0854_H0486:11a-12": "buddhe buddhe ma ti buddhe /",
    "K12D0514=D0854_H0486:11a-13": "sarba buddha /",
    "K12D0514=D0854_H0486:11a-14": "aa nu ma te /",
    "K12D0514=D0854_H0486:11a-15": "sarba buddhe /",
    "K12D0514=D0854_H0486:11a-16": "aa nu dzny'a na te /",
    "K12D0514=D0854_H0486:11a-17": "buddha /",
    "K12D0514=D0854_H0486:11a-18": "buddha /",
    "K12D0514=D0854_H0486:11a-19": "buddha /",
    "K12D0514=D0854_H0486:11a-20": "buddha /",
    "K12D0514=D0854_H0486:11a-21": "buddha /",
    "K12D0514=D0854_H0486:11a-22": "buddha /",
    "K12D0514=D0854_H0486:11a-23": "buddha /",
    "K12D0514=D0854_H0486:11a-24": "buddha /",
    "K12D0514=D0854_H0486:11a-25": "buddha /",
    "K12D0514=D0854_H0486:11a-26": "buddha /",
    "K12D0514=D0854_H0486:11a-27": "sangs rgyas kyi yul mtha' yas te /",
    "K12D0514=D0854_H0486:11a-28": "chos bstan pa yang mtha' yas mod kyi /",
    "K12D0514=D0854_H0486:11a-29": "gcig tu yid la bya ba ni mdor na chos sgom pa'o //",
    "K12D0514=D0854_H0486:11a-30": "gzungs 'di ni sems can rnams la thugs brtse ba'i phyir /",
    "K12D0514=D0854_H0486:11a-31": "sangs rgyas thams cad kyis gsungs pa ste /",
    "K12D0514=D0854_H0486:11a-32": "chos thams cad kyi phyag rgya yin no //",
    "K12D0514=D0854_H0486:11a-33": "tadya th'a /",
    "K12D0514=D0854_H0486:11a-34": "shuddhe /",
    "K12D0514=D0854_H0486:11a-35": "su shuddhe /",
    "K12D0514=D0854_H0486:11a-36": "su shuddhe /",
    "K12D0514=D0854_H0486:11a-37": "sho dha ni /",
    "K12D0514=D0854_H0486:11a-38": "sam sho dha ni /",
    "K12D0514=D0854_H0486:11a-39": "ni rma le ma la aa pa ga te /",
    "K12D0514=D0854_H0486:11a-40": "gte sa m'a ti kranti /",
    "K12D0514=D0854_H0486:11a-41": "kra me sa ma sa re /",
    "K12D0514=D0854_H0486:11a-42": "sa r'a sa ra pa ri aa sho ke /",
    "K12D0514=D0854_H0486:11a-43": "bi sho ka /",
    "K12D0514=D0854_H0486:11a-44": "sho ka sha ma ni /",
    "K12D0514=D0854_H0486:11a-45": "sh'ante /",
    "K12D0514=D0854_H0486:11a-46": "au pa sh'ante /",
    "K12D0514=D0854_H0486:11a-47": "pa sh'ante /",
    "K12D0514=D0854_H0486:11a-48": "aa ba bh'a se /",
    "K12D0514=D0854_H0486:11a-49": "sarba pu n+ye pa ri minti te /",
    "K12D0514=D0854_H0486:11a-50": "sarba dharma pra ti mandi te /",
    "K12D0514=D0854_H0486:11a-51": "ha ra ha ra /",
    "K12D0514=D0854_H0486:11a-52": "ma la ha ra /",
    "K12D0514=D0854_H0486:11a-53": "tsa ra tsa ra /",
    "K12D0514=D0854_H0486:11a-54": "sam tsa ra /",
    "K12D0514=D0854_H0486:11a-55": "tsa la tsa la; sam tsa la /",
    "K12D0514=D0854_H0486:11a-56": "ta la ta la ma ta la /",
    "K12D0514=D0854_H0486:11a-57": "sa ma ta la /",
    "K12D0514=D0854_H0486:11a-58": "ri ne ri ne /",
    "K12D0514=D0854_H0486:11a-59": "su ri ne /",
    "K12D0514=D0854_H0486:11a-60": "sa ma ri ne /",
    "K12D0514=D0854_H0486:11a-61": "ri na ma ti loka dha re /",
    "K12D0514=D0854_H0486:11a-62": "lo ka dha ri na /",
    "K12D0514=D0854_H0486:11a-63": "dha ra dha ra /",
    "K12D0514=D0854_H0486:11a-64": "da ra da ra /",
    "K12D0514=D0854_H0486:11a-65": "ro dha ro dha /",
    "K12D0514=D0854_H0486:11a-66": "mah'a bi dza ya /",
    "K12D0514=D0854_H0486:11a-67": "b'a hi ni /",
    "K12D0514=D0854_H0486:11b-0": "@11b ha na ha na /",
    "K12D0514=D0854_H0486:11b-1": "sarba buddhe /",
    "K12D0514=D0854_H0486:11b-2": "hri phre shi tra si /",
    "K12D0514=D0854_H0486:11b-3": "sarba dzny'a pa the /",
    "K12D0514=D0854_H0486:11b-4": "sarba dzny'a pa ri mi te /",
    "K12D0514=D0854_H0486:11b-5": "ma h'a pra ti bh'a na /",
    "K12D0514=D0854_H0486:11b-6": "sam panne /",
    "K12D0514=D0854_H0486:11b-7": "sa manta /",
    "K12D0514=D0854_H0486:11b-8": "a'a lo ke buddhe /",
    "K12D0514=D0854_H0486:11b-9": "bi sha ye /",
    "K12D0514=D0854_H0486:11b-10": "buddha /",
    "K12D0514=D0854_H0486:11b-11": "pra ti mandi te /",
    "K12D0514=D0854_H0486:11b-12": "bha ga ba te /",
    "K12D0514=D0854_H0486:11b-13": "sa ra sa ra /",
    "K12D0514=D0854_H0486:11b-14": "pra sa ra pra sa ra /",
    "K12D0514=D0854_H0486:11b-15": "bi sa ra bi sa ra /",
    "K12D0514=D0854_H0486:11b-16": "pra sa ra sarba sho ka aa ba ga te sv'ah'a /",
    "K12D0514=D0854_H0486:11b-17": "bcom ldan 'das kyis sangs rgyas kyi snying po'i gzungs",
    "K12D0514=D0854_H0486:11b-18": "kyi chos kyi rnam grangs 'di bshad ma thag tu",
    "K12D0514=D0854_H0486:11b-19": "ri dang gnas su bcas pa dang /",
    "K12D0514=D0854_H0486:11b-20": "tshal rnam pa drug tu g-yos /",
    "K12D0514=D0854_H0486:11b-21": "stong gsum gyi stong chen po'i 'jig rten gyi khams kyis yang g-yos /",
    "K12D0514=D0854_H0486:11b-22": "rab tu g-yos /",
    "K12D0514=D0854_H0486:11b-23": "kun tu rab tu g-yos so //",
    "K12D0514=D0854_H0486:11b-24": "rgya mtsho chen po yang 'khrug //",
    "K12D0514=D0854_H0486:11b-25": "rab tu 'khrugs /",
    "K12D0514=D0854_H0486:11b-26": "kun tu rab tu 'khrugs so //",
    "K12D0514=D0854_H0486:11b-27": "ri'i rgyal po ri rab kyang ldeg cing 'gul to //",
    "K12D0514=D0854_H0486:11b-28": "bdud kyi gnas thams cad kyang skrag nas bdud kyi ris kyi lha rnams dang /",
    "K12D0514=D0854_H0486:11b-29": "bdud sdig can rnams shin tu sdug bsngal zhing /",
    "K12D0514=D0854_H0486:11b-30": "yid mi bde bar gyur nas nyam thag go /",
    "K12D0514=D0854_H0486:11b-31": "sems can gang dags chen po g-yos par mthong ba de dag gis /",
    "K12D0514=D0854_H0486:11b-32": "de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo //",
    "K12D0514=D0854_H0486:11b-33": "de bzhin gshegs pa dgra bcom pa yang dag par",
    "K12D0514=D0854_H0486:11b-34": "rdzogs pa'i sangs rgyas la phyag 'tshal lo zhes ched",
    "K12D0514=D0854_H0486:11b-35": "du brjod pa lan gsum ched du brjod do //",
    "K12D0514=D0854_H0486:11b-36": "lha gang dag sangs rgyas la mngon par dad pa de dag gis /",
    "K12D0514=D0854_H0486:11b-37": "lha'i me tog mand'a ra ba dang /",
    "K12D0514=D0854_H0486:12a-0": "mand'a ra ba chen pos bcom ldan @12a *//",
    "K12D0514=D0854_H0486:12a-1": "'das la gtor /",
    "K12D0514=D0854_H0486:12a-2": "mngon par gtor nas /",
    "K12D0514=D0854_H0486:12a-3": "gang dag sangs rgyas la skyabs su dong ba de dag thams cad rab tu dga' ba skyes so //",
    "K12D0514=D0854_H0486:12a-4": "de la 'di skad ces bya ste /",
    "K12D0514=D0854_H0486:12a-5": "sh'akya seng+ge yang dag rdzogs pa yi //",
    "K12D0514=D0854_H0486:12a-6": "sangs rgyas skyob pas skad cig yud gang la //",
    "K12D0514=D0854_H0486:12a-7": "sangs rgyas thams cad kyi ni snying po yi //",
    "K12D0514=D0854_H0486:12a-8": "gzungs 'di dag ni rab tu bshad pa yi //",
    "K12D0514=D0854_H0486:12a-9": "skad cig yud der sa yang rnam drug g-yos //",
    "K12D0514=D0854_H0486:12a-10": "rgya mtsho 'khrugs shing bdud kyi gnas kun kyang //",
    "K12D0514=D0854_H0486:12a-11": "rab tu g-yos nas bdud kyi ris rnams ni //",
    "K12D0514=D0854_H0486:12a-12": "lha dag rab tu dngangs shing 'khrugs par 'gyur //",
    "K12D0514=D0854_H0486:12a-13": "bdud yid mi bde sdug bsngal mya ngan non //",
    "K12D0514=D0854_H0486:12a-14": "de tshe lha rnams ngo mtshar rab thos nas //",
    "K12D0514=D0854_H0486:12a-15": "'jig rten mgon la mchod pa bya ba'i phyir //",
    "K12D0514=D0854_H0486:12a-16": "nam mkhar gnas nas me tog man d'a 'thor //",
    "K12D0514=D0854_H0486:12a-17": "gang dag sangs rgyas mngon dad gzhan rnams kyis //",
    "K12D0514=D0854_H0486:12a-18": "se mo do dang do shal spos rnams dang //",
    "K12D0514=D0854_H0486:12a-19": "phye ma dag dang byug pa gos rnams dang //",
    "K12D0514=D0854_H0486:12a-20": "rgyan dang dpung rgyan dag kyang rab tu 'bul //",
    "K12D0514=D0854_H0486:12a-21": "brgyad po 'di dag ni de'i yon tan gyi phan yon gyi rgyan du 'gyur ba'o //",
    "K12D0514=D0854_H0486:12a-22": "brgyad gang zhe na /",
    "K12D0514=D0854_H0486:12a-23": "'di lta ste /",
    "K12D0514=D0854_H0486:12a-24": "byang chub kyi sems mi brjed pa'i rgyan dang /",
    "K12D0514=D0854_H0486:12a-25": "thos pa thams cad yongs su 'tshol bas mi ngoms",
    "K12D0514=D0854_H0486:12a-26": "pa'i rgyan dang chos zab mo rnam par nges pa",
    "K12D0514=D0854_H0486:12a-27": "rten cing 'brel par 'byung ba'i rgyan dang /",
    "K12D0514=D0854_H0486:12a-28": "sems can thams cad kyi dbang po mchog dang /",
    "K12D0514=D0854_H0486:12a-29": "mchog ma yin par shes pa'i rgyan dang /",
    "K12D0514=D0854_H0486:12b-0": "ji ltar thos pa dang @12b ji ltar khong du",
    "K12D0514=D0854_H0486:12b-1": "chud pa'i chos rnams la tshul bzhin so sor rtog",
    "K12D0514=D0854_H0486:12b-2": "cing spyod pa'i rgyan dang /",
    "K12D0514=D0854_H0486:12b-3": "sems can yongs su smin par bya ba'i phyir chos thams cad mi dmigs pa'i rgyan dang /",
    "K12D0514=D0854_H0486:12b-4": "rgyan de yang sangs rgyas kyi byin gyis brlabs kyis thabs la mkhas pa'i rgyan dang /",
    "K12D0514=D0854_H0486:12b-5": "gzungs thob pa'i rgyan te /",
    "K12D0514=D0854_H0486:12b-6": "brgyad po de dag ni de'i yon tan gyi phan yon gyi rgyan du 'gyur ro //",
    "K12D0514=D0854_H0486:12b-7": "gzungs 'di ni rtag tu rgyun du yid la bya'o //",
    "K12D0514=D0854_H0486:12b-8": "sangs rgyas rjes su dran pa bsgom par bya'o //",
    "K12D0514=D0854_H0486:12b-9": "gzungs kyi gzhi 'di dag rnams yid la byas na /",
    "K12D0514=D0854_H0486:12b-10": "las kyi sgrib pa thams cad yongs su byang par 'gyur ro //",
    "K12D0514=D0854_H0486:12b-11": "padma rnam par bkod pa zhes bya ba'i ting nge 'dzin kyang thob bo //",
    "K12D0514=D0854_H0486:12b-12": "nad thams cad dang /",
    "K12D0514=D0854_H0486:12b-13": "na ba thams cad la lag pas byab par bya'o //",
    "K12D0514=D0854_H0486:12b-14": "bzlas brjod kyang dpag tu med par bya'o //",
    "K12D0514=D0854_H0486:12b-15": "bcom ldan 'das kyis de skad ces bka' stsal pa dang /",
    "K12D0514=D0854_H0486:12b-16": "byang chub sems dpa' sems dpa' chen po de dag dang /",
    "K12D0514=D0854_H0486:12b-17": "nyan thos chen po de dag dang /",
    "K12D0514=D0854_H0486:12b-18": "lha dang /",
    "K12D0514=D0854_H0486:12b-19": "mi dang /",
    "K12D0514=D0854_H0486:12b-20": "lha ma yin dang /",
    "K12D0514=D0854_H0486:12b-21": "dri zar bcas pa'i 'jig rten yi rangs te /",
    "K12D0514=D0854_H0486:12b-22": "bcom ldan 'das kyis gsungs pa la mngon par bstod do //",
    "K12D0514=D0854_H0486:12b-23": "'phags pa sangs rgyas kyi snying po zhes bya ba'i gzungs kyi chos kyi rnam grangs rdzogs so ////",
    "K12D0514=D0854_H0486:12b-24": "rgya gar gyi mkhan po jin mi tra dang /",
    "K12D0514=D0854_H0486:12b-25": "d'a na sh'i la dang /",
    "K12D0514=D0854_H0486:12b-26": "zhu chen gyi lotstsha ba bande ye shes sdes bsgyur cing zhus te /"
}