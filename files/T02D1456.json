{
    "T02D1456:4b-0": "@4b # // rgya gar skad du //",
    "T02D1456:4b-1": "shr'i tsakra sam bar garbha tattva siddhi /",
    "T02D1456:4b-2": "bod skad du //",
    "T02D1456:4b-3": "dpal 'khor lo snyom pa'i snying po'i de kho na nyid grub pa /",
    "T02D1456:4b-4": "dpal 'khor lo sdom pa la phyag 'tshal lo //",
    "T02D1456:4b-5": "gang du thabs dang shes rab mnyam sbyor bas //",
    "T02D1456:4b-6": "kun rdzob don dam dbyer med rang bzhin can //",
    "T02D1456:4b-7": "bde dang stong pa 'dus pa'i ros gang ba'i //",
    "T02D1456:4b-8": "gnyug ma'i ye shes de la bdag phyag 'tshal //",
    "T02D1456:4b-9": "gang zhig goms par gyur pas srid pa yi //",
    "T02D1456:4b-10": "btson rar dkris pa'i 'ching ba kun gcod pa //",
    "T02D1456:4b-11": "sems kyi dam pa rang rig rin chen mchog / gang la brten nas rtogs pa'i thabs bshad bya //",
    "T02D1456:4b-12": "drug dang brgyad gnyis bcu phrag gnyis dang lnga //",
    "T02D1456:4b-13": "bzhin rgyas mig yangs gzugs mdzes lang tsho ldan //",
    "T02D1456:4b-14": "dad dang thos dang snying rjes yid brgyan ma //",
    "T02D1456:4b-15": "skyabs song sems bskyed yang dag dbang bskur ba //",
    "T02D1456:4b-16": "nyes bral dben par g-yeng ba kun spangs te //",
    "T02D1456:4b-17": "khams dang rjes mthun bza' dang btung ba dang //",
    "T02D1456:4b-18": "dri zhim yid 'ong rgyan mdzes spyod dgu ldan //",
    "T02D1456:4b-19": "gang dang tha mal 'dzin pa rnams spangs te //",
    "T02D1456:4b-20": "dbang po'i gzhu ltar snang ba lha yi lus //",
    "T02D1456:4b-21": "de la yi ge dya ni sna rtse dang //",
    "T02D1456:4b-22": "byin pa mtshan gyi lte bar rnam dgod cing //",
    "T02D1456:4b-23": "lte ba snyid ga kha dang dpral ba ru //",
    "T02D1456:4b-24": "sngags kyi tshogs dang bcas pas byin gyis brlab //",
    "T02D1456:4b-25": "'khyud dang 'o byed sen mos 'debs pa dang //",
    "T02D1456:4b-26": "mchu 'jib pa dang nu ma 'tshir ba dang //",
    "T02D1456:4b-27": "nyed dang rde ba dang sor mo bskyod pa yis //",
    "T02D1456:4b-28": "dbang gnyis snyoms par 'jug pa'i sbyor ba bya //",
    "T02D1456:4b-29": "gang tshe mnyam med rin chen mchog lta bu //",
    "T02D1456:5a-0": "sems kyi dam pa rang rig bde chen @5a * //",
    "T02D1456:5a-1": "bo ;",
    "T02D1456:5a-2": "/ gang du rtogs pa de tshe srog rtsol ba //",
    "T02D1456:5a-3": "bkag pa'i sbyor pas bde chen ro myang bya //",
    "T02D1456:5a-4": "dngos dang dngos med mtha' gnyis rnam spangs shing //",
    "T02D1456:5a-5": "stong dang snying rje dbyer med rang bzhin can //",
    "T02D1456:5a-6": "dus gsum rgyal ba'i ye shes bskyed pa'i rgyu //",
    "T02D1456:5a-7": "rang rig bde chen ye shes gcig pu pa //",
    "T02D1456:5a-8": "gnyug ma'i rang bzhin gang der mtshon par bya //",
    "T02D1456:5a-9": "gang du mtshon bya mtshon byed kyis mtshon pa //",
    "T02D1456:5a-10": "rnam shes ye shes nyid du mtshon pa dang //",
    "T02D1456:5a-11": "ye shes gang des shes byar snang ba yi //",
    "T02D1456:5a-12": "'gro ba ma lus de kun der mtshon bya //",
    "T02D1456:5a-13": "de tshe dbang po'i yul du snang ba yang //",
    "T02D1456:5a-14": "gzugs sgra dri ro reg byar gyur pa yi //",
    "T02D1456:5a-15": "dngos po 'di kun ma lus bde chen po //",
    "T02D1456:5a-16": "gang du de las gzhan pa'i dngos med cing //",
    "T02D1456:5a-17": "bde chen ye shes zhes bya gcig pu pa //",
    "T02D1456:5a-18": "gcig pu'i nyams kyis du mar gar mdzad do //",
    "T02D1456:5a-19": "gang gis rang gi ye shes mchog bsgoms pas //",
    "T02D1456:5a-20": "srid pa'i 'ching ba ma lus kun bcad de //",
    "T02D1456:5a-21": "bdag gzhan nye bar 'tsho ba'i 'byung gnas kyis //",
    "T02D1456:5a-22": "mnyam med mya ngan 'das pa'i dbyings la brten //",
    "T02D1456:5a-23": "dpal 'khor lo sdom pa'i snying po'i de kho na nyid grub pa /"
}