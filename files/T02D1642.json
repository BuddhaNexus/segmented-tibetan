{
    "T02D1642:269a-0": "@269a # // rgya gar skad du /",
    "T02D1642:269a-1": "ma h'a m'a y'a ai ti kra ma /",
    "T02D1642:269a-2": "bod skad du /",
    "T02D1642:269a-3": "sgyu 'phrul chen mo'i rdzogs pa'i rim pa /",
    "T02D1642:269a-4": "dpal rdo rje mkha' 'gro ma la phyag 'tshal lo //",
    "T02D1642:269a-5": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D1642:269a-6": "zhes brjod pas dngos po thams cad rnam par gnas /",
    "T02D1642:269a-7": "so sor rang rig pa'i ngo bo nyid thig le yungs kar tsam zhig tu gsal bar bsgom /",
    "T02D1642:269a-8": "de nas thig le de las 'od zer 'phros pas",
    "T02D1642:269a-9": "sems can thams cad kyi lus dang ngag dang yid",
    "T02D1642:269a-10": "kyi rnam rtog thams cad bsregs nas /",
    "T02D1642:269a-11": "sgyu 'phrul chen mo'i skur gsal bar byas te /",
    "T02D1642:269a-12": "de nas slar 'dus te thig le la thim nas thig le de yang 'od du zhu bas /",
    "T02D1642:269a-13": "rdo rje'i gur dang dur khrod brgyad dang /",
    "T02D1642:269a-14": "gzhal yas khang dang /",
    "T02D1642:269a-15": "lha mo bzhi dang ldan pa sgyu 'phrul chen mo bskyed do //",
    "T02D1642:269a-16": "de nas de dag kyang sgyu 'phrul chen mo la bsdu ste /",
    "T02D1642:269a-17": "rdo rje'i gur ni dur khrod la thim dur khrod brgyad gzhal yas khang la thim //",
    "T02D1642:269a-18": "gzhal yas khang lha mo bzhi la thim /",
    "T02D1642:269a-19": "lha mo bzhi rig ma'i zhal bzhir thim /",
    "T02D1642:269a-20": "rig ma thabs la thim pa dang /",
    "T02D1642:269a-21": "de nas sgyu 'phrul chen mo'i snying ga'i padma'i nang",
    "T02D1642:269a-22": "na gnas pa'i yi ge aa'i gzugs de padma dmar",
    "T02D1642:269a-23": "po 'dab ma bzhi par bsam par bya'o //",
    "T02D1642:269a-24": "de'i lte ba gsang ba na gnas pa'i rlung dang /",
    "T02D1642:269a-25": "snying ga na gnas pa'i chu'i rlung rnam par dag pa zla ba'i dkyil 'khor du bsams te /",
    "T02D1642:269a-26": "de ni rdo rje mkha' 'gro dang rin chen mkha' 'gro ma gnyis kyi rang bzhin no //",
    "T02D1642:269a-27": "de'i steng du rang gi rig pa'i ngo bo nyid",
    "T02D1642:269a-28": "sgyu 'phrul chen mo'i 'od kyi thig le yungs 'bru",
    "T02D1642:269a-29": "tsam 'od zer lnga dang ldan pa cig bsam mo",
    "T02D1642:269a-30": "// de'i steng du mgrin pa na gnas pa'i me'i rlung dang //",
    "T02D1642:269a-31": "spyi bor gnas pa'i rlung gi dkyil 'khor dang gnyis",
    "T02D1642:269a-32": "rnam par dag pa nyi ma'i dkyil 'khor du bsams",
    "T02D1642:269a-33": "la / de ni padma mkha' 'gro dang /",
    "T02D1642:269a-34": "sna tshogs mkha' 'gro'i rang bzhin no //",
    "T02D1642:269b-0": "@269b de ltar bskyed nas nyi zla gnyis kyi bar na /",
    "T02D1642:269b-1": "sgyu 'phrul chen mo rang rig pa'i ngo bo nyid",
    "T02D1642:269b-2": "thig le de 'od zer lnga dang ldan par dmigs",
    "T02D1642:269b-3": "par bsam mo // de ltar yang dang yang du 'dris par bsams pas gyen du rgyu ba dang /",
    "T02D1642:269b-4": "thur du rgyu ba'i rlung rim pa ji ltar 'gog",
    "T02D1642:269b-5": "pa de bzhin du mtshan ma rim gyis skye bar",
    "T02D1642:269b-6": "'gyur ro // gsang ba'i sa snying gar gnas pa'i chu la thim pas ni /",
    "T02D1642:269b-7": "kun mnyam pa'i blos zag pa med pa'i lam gyi ye shes dang po skye'o //",
    "T02D1642:269b-8": "chu me la thim pas ni sems la dbang thob ste du ba dang 'dra bar mthong ngo //",
    "T02D1642:269b-9": "me rlung la thim pas ni ting nge 'dzin 'ba'",
    "T02D1642:269b-10": "zhig dang ldan te glog gi rnam pa lta bur",
    "T02D1642:269b-11": "mthong ngo // rlung rnam par rig pa la thim pas 'dod pa thams cad dang bral te /",
    "T02D1642:269b-12": "mar me lta pur mthong ngo //",
    "T02D1642:269b-13": "rnam par rig pa nam mkha' dang mnyam pa'i bde",
    "T02D1642:269b-14": "ba la thim pas thams cad snang ba rang rig",
    "T02D1642:269b-15": "pa nam mkha' lta bur mthong ngo //",
    "T02D1642:269b-16": "rang rig pa sprin med pa'i nam mkha' lta bus",
    "T02D1642:269b-17": "smon lam dang snying rje chen po'i dbang gis 'gro",
    "T02D1642:269b-18": "ba'i don du gzugs sku rnam pa gnyis su snang",
    "T02D1642:269b-19": "bar gyur te / ji ltar 'dul ba bzhin du'o //",
    "T02D1642:269b-20": "slob dpon chos kyi zhabs kyi zhal snga nas kyis",
    "T02D1642:269b-21": "mdzad pa sgyu 'phrul chen mo'i rdzogs pa'i rim pa'i",
    "T02D1642:269b-22": "man ngag rdzogs so /",
    "T02D1642:269b-24": "// / rgya gar gyi mkhan po zhi ba bzang po dang /"
}