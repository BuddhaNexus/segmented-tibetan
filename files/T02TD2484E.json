{
    "T02TD2484E:180b-0": "@180b # // rgya gar skad du //",
    "T02TD2484E:180b-1": "badzra y'a na patti manydza ri n'a ma /",
    "T02TD2484E:180b-2": "bod skad du /",
    "T02TD2484E:180b-3": "rdo rje theg pa'i ltung ba'i snye ma zhes bya ba /",
    "T02TD2484E:180b-4": "bcom ldan 'das dpal rdo rje sems dpa' la phyag 'tshal lo //",
    "T02TD2484E:180b-5": "rdo rje sems dpa'i sngom pa 'dzin ba la ltung ba'i sde tshan rnam pa gnyis te /",
    "T02TD2484E:180b-6": "rtsa ba'i ltung ba bshad pa dang /",
    "T02TD2484E:180b-7": "sbom po'i ltung ba bshad pa'o //",
    "T02TD2484E:180b-8": "de la bla ma la gus pa dang /",
    "T02TD2484E:180b-9": "bde bar gshegs pa'i bka' las 'das pa dang /",
    "T02TD2484E:180b-10": "zhe sdang gis rdo rje sbun la skyon 'bru ba dang /",
    "T02TD2484E:180b-11": "byams pa gtong ba dang /",
    "T02TD2484E:180b-12": "byang chub kyi sems gtong ba dang /",
    "T02TD2484E:181a-0": "theg pa gsum la @181a * //",
    "T02TD2484E:181a-1": "smod pa dang /",
    "T02TD2484E:181a-2": "yongs su ma smin pa la gsang ba sgrogs pa dang /",
    "T02TD2484E:181a-3": "de bzhin gshegs pa'i bdag nyid phung po lnga la smod pa dang /",
    "T02TD2484E:181a-4": "chos thams cad rang bzhin med par rnam par dag pa la the tshom zab dang /",
    "T02TD2484E:181a-5": "gdug pa la byams pa dang ldan pa dang /",
    "T02TD2484E:181a-6": "thog ma dang /",
    "T02TD2484E:181a-7": "tha ma dang /",
    "T02TD2484E:181a-8": "dbus kyi chos thams cad stong pa la thog ma dang tham dang dbus su rtog pa dang /",
    "T02TD2484E:181a-9": "dad ldan gyi sems sun 'byin pa dang /",
    "T02TD2484E:181a-10": "ji ltar rnyed pa'i dam tshig mi bsten pa dang /",
    "T02TD2484E:181a-11": "bud med la smod pa ste rtsa ba'i ltung ba bcu bzhi'o //",
    "T02TD2484E:181a-12": "de la stobs kyis rnal 'byor ma len pa dang stobs kyis de'i byang chub kyi sems len pa dang /",
    "T02TD2484E:181a-13": "gsang ba mi spod pa dang /",
    "T02TD2484E:181a-14": "dam tshig la rtsod pa dang /",
    "T02TD2484E:181a-15": "dad pa dang ldan pa la phyin ci log gi chos ston pa dang /",
    "T02TD2484E:181a-16": "nyan thos kyi theg pa dang lhan cig zhag bdun du gnas pa dang /",
    "T02TD2484E:181a-17": "rnal 'byor mi shes par rnal 'byor par mngon pa'i nga rgyal byed pa dang /",
    "T02TD2484E:181a-18": "mi dad pa la chos ston pa ste sbom po'i ltung ba brgyad do //",
    "T02TD2484E:181a-19": "rdo rje sems dpa'i bslab pa la gnas pas rnam pa thams cad du yongs su spang bar bya'o //",
    "T02TD2484E:181a-20": "rdo rje theg pa'i ltung ba'i snye ma zhes bya ba mkhas pa chen po aa bhy'a ka ra guptas mdzad pa rdzogs so ;",
    "T02TD2484E:181a-21": "/ ma ga dh'a'i mkhas pa chen po de nyid dang /",
    "T02TD2484E:181a-22": "mang du thos pa'i dge slong bsod snyoms pa sangs rgyas grags pas n'a lendrar bsgyur cing zhus te gtan la phab pa'o//"
}