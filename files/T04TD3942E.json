{
    "T04TD3942E:195b-0": "@195b # // rgya gar skad du /",
    "T04TD3942E:195b-1": "shiksha sa mu tstsha ya aa bhi sa ma ya n'a ma /",
    "T04TD3942E:195b-2": "bod skad du /",
    "T04TD3942E:195b-3": "bslab pa kun las btus pa'i mngon par rtogs pa zhes bya ba /",
    "T04TD3942E:195b-4": "bcom ldan 'das 'jam pa'i rdo rje la phyag 'tshal lo //",
    "T04TD3942E:195b-5": "stobs bcu ldan pa gang gi zhabs rdul la //",
    "T04TD3942E:195b-6": "lha rnams cod pan gyis gtugs de btud de //",
    "T04TD3942E:195b-7": "'jam pa'i dbyangs kyi zhabs gtugs zhi ba'i lhas //",
    "T04TD3942E:195b-8": "bslab pa'i gnas rnams mdo sde kun las btus //",
    "T04TD3942E:195b-9": "dang po gnyis ni phyi ma bdun gyis bshad //",
    "T04TD3942E:195b-10": "gnyis kyi don ni rnam dgur shes par bya //",
    "T04TD3942E:195b-11": "lnga yi 'og dang gnyis kyi gong ma ni //",
    "T04TD3942E:195b-12": "dang po yin te gzhan na gnyis pa yin //",
    "T04TD3942E:195b-13": "gnyis ka'i don ni zla ba tshes pa dang //",
    "T04TD3942E:195b-14": "nya dang sdig pa gser gyi 'khor lo dang //",
    "T04TD3942E:195b-15": "glang po gdugs dang thig le dang po dang //",
    "T04TD3942E:195b-16": "'jam pa'i dbyangs kyi phyag na ral gri 'dzin //",
    "T04TD3942E:195b-17": "rin po che ni khyad par gnyis dang bcas //",
    "T04TD3942E:195b-18": "dad dang bla ma'i tshogs dang go cha dang //",
    "T04TD3942E:195b-19": "byin rlabs phyir mi ldog dang spyod pa dang //",
    "T04TD3942E:195b-20": "lung bstan pa sku gsum yon tan bcas //",
    "T04TD3942E:195b-21": "bzhi las 'bras bur gyur pa dang po ste //",
    "T04TD3942E:195b-22": "gsum ni yang dag spong bar rab tu gnas //",
    "T04TD3942E:195b-23": "gnyen po gang la de yi ngo bo ste //",
    "T04TD3942E:195b-24": "rten dang nyes pa spong ba dang po yin //",
    "T04TD3942E:195b-25": "sun 'byin pa ni de yi gnyis par brjod //",
    "T04TD3942E:195b-26": "gnyen po spyod pa gnyis pa'i dang po ste //",
    "T04TD3942E:195b-27": "spyod pa tha ma de yi gnyis pa yin //",
    "T04TD3942E:195b-28": "mi mthun pa ni rnam pa brgyad yin te //",
    "T04TD3942E:195b-29": "las dang nyon mongs lta ba dag las ni //",
    "T04TD3942E:195b-30": "'gyur dang gyur pa'i khyad par rnam pa drug / rang gi rtsa ba tha ma gnyis dang bcas //",
    "T04TD3942E:195b-31": "'gyur ba gsum ni dang po'i chos su gzhag / gyur pa gsum ni dang po'i gnyis pa ste //",
    "T04TD3942E:196a-0": "rtsa ba @196a * //",
    "T04TD3942E:196a-1": "gnyis kyang de dang mthun pa yin //",
    "T04TD3942E:196a-2": "gyur pa gsum ni gnyis pa'i gnyis pa ste //",
    "T04TD3942E:196a-3": "rten gyi dang po'i chos kyang de yi yin //",
    "T04TD3942E:196a-4": "gyur pa dang po stobs kyi dang po ste //",
    "T04TD3942E:196a-5": "gyur pa gnyis pa phung po'i gnyis pa yin //",
    "T04TD3942E:196a-6": "gyur pa gsum pa phung po'i gsum pa ste//",
    "T04TD3942E:196a-7": "mi mthun gnyen po'i khyad par de yis bstan //",
    "T04TD3942E:196a-8": "tshogs kyi lam la lnga ni dngos yin te //",
    "T04TD3942E:196a-9": "de las gzhan pa rjes su mthun pa yin //",
    "T04TD3942E:196a-10": "sbyor ba'i lam la bdun ni dngos yin te //",
    "T04TD3942E:196a-11": "de las gzhan pa lnga ni rjes mthun yin //",
    "T04TD3942E:196a-12": "mthong ba'i lam la bcu ni dngos yin te //",
    "T04TD3942E:196a-13": "de las gzhan pa gnyis ni rjes mthun yin //",
    "T04TD3942E:196a-14": "tshogs kyi lam la bsrung ba gtso bo ste //",
    "T04TD3942E:196a-15": "chos gzhan gsum po mos pa mchog dang ldan //",
    "T04TD3942E:196a-16": "sbyor ba'i lam la spel ba gtso bo ste //",
    "T04TD3942E:196a-17": "gsum po dag la ji ltar 'tsham par zad //",
    "T04TD3942E:196a-18": "mthong ba'i lam la dag pa gtso bo ste //",
    "T04TD3942E:196a-19": "gsum po dag gis bdag dang gzhan gyi don //",
    "T04TD3942E:196a-20": "bsgom pa'i lam la pha rol phyin pa ste //",
    "T04TD3942E:196a-21": "bsdu ba'i dngos po 'gro ba tshim par byed //",
    "T04TD3942E:196a-22": "bslab pa kun las btus pa'i mngon par rtogs pa zhes bya ba rdzogs so /",
    "T04TD3942E:196a-24": "// / dpal mar me mdzad ye shes dang /",
    "T04TD3942E:196a-25": "dge slong tshul khrims rgyal bas bsgyur ba'o //",
    "T04TD3942E:196a-26": "gser gling rgyal po dpal ldan chos skyong gis //",
    "T04TD3942E:196a-27": "bcom ldan 'jam pa'i rdo rje mnyes byas pas //",
    "T04TD3942E:196a-28": "bslab pa kun las btus pa'i mngon par rtogs //",
    "T04TD3942E:196a-29": "ka ma la dang mar me mdzad la gsungs /"
}