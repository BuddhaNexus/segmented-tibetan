{
    "T02TD3063E:119a-0": "@119a # // rgya gar skad du /",
    "T02TD3063E:119a-1": "tsanda ma h'a ro sha na s'a dha nam n'a ma /",
    "T02TD3063E:119a-2": "bod skad du /",
    "T02TD3063E:119a-3": "khro bo gtum po chen po'i sgrub thabs zhes bya ba /",
    "T02TD3063E:119a-4": "bcom ldan 'das 'jam pa'i rdo rje la phyag 'tshal lo //",
    "T02TD3063E:119a-5": "pus mo sa la btsugs shing g-yas pa'i phyag na ral gri bsnams //",
    "T02TD3063E:119a-6": "de las gzhan pa'i phyag ni sdigs mdzub zhags pa dang 'brel zhing //",
    "T02TD3063E:119a-7": "sra zhing mkhregs pa'i sku mnga' nyi ma lta bur gtum pa'i spyan //",
    "T02TD3063E:119a-8": "bgegs rnams 'joms pa'i mi g-yo srid bgegs zhi byed shog / phyogs bcur bzhugs pa'i sangs rgyas dang ;",
    "T02TD3063E:119a-9": "/ byang chub sems dpa' tshogs bcas pa //",
    "T02TD3063E:119a-10": "de la me tog la sogs pa'i //",
    "T02TD3063E:119a-11": "mchod pa la sogs blos byas nas //",
    "T02TD3063E:119a-12": "sems can sdug bsngal las bskyab phyir //",
    "T02TD3063E:119a-13": "bdag gi lus 'di dbul bar bya //",
    "T02TD3063E:119a-14": "dge ba 'phel phyir bsngags pa yis //",
    "T02TD3063E:119a-15": "sdig pa dag ni bshags par bya'o //",
    "T02TD3063E:119b-0": "@119b de nas rdzogs pa'i sangs rgyas dang //",
    "T02TD3063E:119b-1": "byang chub sems dpa'i tshogs dang ni //",
    "T02TD3063E:119b-2": "slob ma slob sogs sems can gyi //",
    "T02TD3063E:119b-3": "bsod nams kun la rjes yi rang //",
    "T02TD3063E:119b-4": "dkon mchog gsum la skyabs song zhing //",
    "T02TD3063E:119b-5": "byang chub tu ni sems brtan nas //",
    "T02TD3063E:119b-6": "rim pa bzhin du tshangs pa'i gnas //",
    "T02TD3063E:119b-7": "bzhi po yang ni bsgom par bya //",
    "T02TD3063E:119b-8": "de'i mtshan bral bas stong pa ste //",
    "T02TD3063E:119b-9": "rgyu med pas na mtshan ma med //",
    "T02TD3063E:119b-10": "rang bzhin gyis ni dngos po rnams //",
    "T02TD3063E:119b-11": "sman pa dang ni bsgom par bya //",
    "T02TD3063E:119b-12": "de nas padma nyi dbus su //",
    "T02TD3063E:119b-13": "h'um las byung ba bsgom bya ste //",
    "T02TD3063E:119b-14": "dpa' bo spyan gnyis rab dmar zhing /",
    "T02TD3063E:119b-15": "phyag gnyis rin chen cod pan can ;",
    "T02TD3063E:119b-16": "/ de ma thag tu sdig 'joms mgon //",
    "T02TD3063E:119b-17": "ji ltar 'dod pa rdzogs byed cing //",
    "T02TD3063E:119b-18": "aa tra si yi me tog mtshungs //",
    "T02TD3063E:119b-19": "dri med sangs rgyas 'od 'phro zhing //",
    "T02TD3063E:119b-20": "tshems kyi mche bas ma mchu mnan //",
    "T02TD3063E:119b-21": "rgyan kun gyis ni rnam brgyan cing //",
    "T02TD3063E:119b-22": "g-yon pa sdigs mdzub zhags par ldan //",
    "T02TD3063E:119b-23": "phyag g-yas 'bar ba'i ral gris brel //",
    "T02TD3063E:119b-24": "pus mo sa la btsugs pa ni //",
    "T02TD3063E:119b-25": "'jigs pa'i spyan rtsa bzlog pa yis //",
    "T02TD3063E:119b-26": "'jigs pa yang ni mdzad pa'o //",
    "T02TD3063E:119b-27": "dam tshig sems dpa' lta bu yis //",
    "T02TD3063E:119b-28": "ye shes sems dpa' cher 'bar bsgom //",
    "T02TD3063E:119b-29": "de yi thugs kar sngags pa yis //",
    "T02TD3063E:119b-30": "mtshan ma sa bon bcas pa bsgom //",
    "T02TD3063E:119b-31": "skyon gsang sngags bzlas bya ste //",
    "T02TD3063E:119b-32": "lha yi rnam par sbyor bas so //",
    "T02TD3063E:119b-33": "de nas 'dod pa'i dngos grub ni //",
    "T02TD3063E:119b-34": "'thob pa nyid du the tshom med //",
    "T02TD3063E:119b-35": "de la 'di ni gsang sngags rgyal //",
    "T02TD3063E:119b-36": "aom tsanda ma h'a ro sha na h'um phat /",
    "T02TD3063E:119b-37": "bdag gis bris pas gang thob pa //",
    "T02TD3063E:119b-38": "dge ba byang chub sgrub byed pa //",
    "T02TD3063E:119b-39": "de yis 'jig rten ma lus 'di //",
    "T02TD3063E:119b-40": "rdzogs pa'i byang chub sgrub byed shog / khro bo gtum po'i sgrub thabs slob dpon dze t'a ri dgra las rnam par rgyal bas mdzad pa rdzogs so /",
    "T02TD3063E:119b-42": "// / pandi ta su na ya shr'i dang /",
    "T02TD3063E:119b-43": "lo ts'a ba glog skya gzhon nu 'bar gyis bsgyur ba'o//"
}