{
    "T02D2403:27b-0": "@27b # // rgya gar skad du /",
    "T02D2403:27b-1": "aa nutta ra sarba shuddhe kra mam n'a ma /",
    "T02D2403:27b-2": "bod skad du /",
    "T02D2403:27b-3": "bla med sbyor ba'i rim pa zhes bya ba /",
    "T02D2403:27b-4": "dpal he ru ka la phyag 'tshal lo //",
    "T02D2403:27b-5": "ji ltar padma 'dam las skyes //",
    "T02D2403:27b-6": "de bzhin ma rig mun pa las //",
    "T02D2403:27b-7": "gnyis med rig pa skye 'gyur ba'i //",
    "T02D2403:27b-8": "rang rig de la phyag 'tshal nas //",
    "T02D2403:27b-9": "bla med sbyor ba'i rim pa yis //",
    "T02D2403:27b-10": "dri med dam chos bshad par bya //",
    "T02D2403:27b-11": "stong dang shin tu stong pa ste //",
    "T02D2403:27b-12": "stong pa chen po gsum pa yin //",
    "T02D2403:27b-13": "bzhi pa rgyu 'bras thams cad do //",
    "T02D2403:27b-14": "thabs shes yang dag sbyor ba yis //",
    "T02D2403:27b-15": "rdzogs rim yang dag nye bar 'gyur //",
    "T02D2403:27b-16": "rdzogs pa nye bar mthong ba yis //",
    "T02D2403:27b-17": "thams cad stong pa'i 'od gsal yin //",
    "T02D2403:27b-18": "rang rig gsum gyi rnal 'byor gyis //",
    "T02D2403:27b-19": "rgyu gsum rnam par dag par 'gyur //",
    "T02D2403:27b-20": "stong nyid don ni rtogs pa yin //",
    "T02D2403:27b-21": "bla na med pa'i gnas thob 'gyur //",
    "T02D2403:27b-22": "'od gsal stong pa shes rab dang //",
    "T02D2403:27b-23": "sems nyid gzhan gyi rjes su 'brang //",
    "T02D2403:27b-24": "de la bdag gis 'di ltar ni //",
    "T02D2403:27b-25": "yang dag 'phros pas bshad par bya //",
    "T02D2403:27b-26": "rnam par chags shing shin tu chags //",
    "T02D2403:27b-27": "chags pa chen po de bzhin no //",
    "T02D2403:27b-28": "gti mug la sogs dug gsum gyis //",
    "T02D2403:27b-29": "brtan dang g-yo ba'i sems nyid 'di //",
    "T02D2403:27b-30": "'das dang ma 'ongs da ltar gsum//",
    "T02D2403:28a-0": "@28a * // zhi dang chags dang rtogs par ldan //",
    "T02D2403:28a-1": "phyi rol ji ltar nang na gnas //",
    "T02D2403:28a-2": "'das dang ma 'ongs da ltar ba //",
    "T02D2403:28a-3": "'das pa'i 'das par bdag gnas so //",
    "T02D2403:28a-4": "srid pa che dang shin tu srid //",
    "T02D2403:28a-5": "bkres dang skom pa kun du ldan //",
    "T02D2403:28a-6": "tshor ba nyal ba'i tshor ba dang //",
    "T02D2403:28a-7": "shin tu tshor ba'i skad cig gcig / so sor rtog dang snying rjer ldan //",
    "T02D2403:28a-8": "ngo mtshar ldan pa'i rnal 'byor la //",
    "T02D2403:28a-9": "nyams dang phrag dog rnam par bsags //",
    "T02D2403:28a-10": "de ltar sum cu rtsa gsum gyis //",
    "T02D2403:28a-11": "rang rig ye shes rnam par 'gribs //",
    "T02D2403:28a-12": "rnal 'byor ba yi nyams len la //",
    "T02D2403:28a-13": "nam mkha' bde chen padma'i dbus //",
    "T02D2403:28a-14": "zla ba'i gdan la ham yig gnas //",
    "T02D2403:28a-15": "kun rdzob gsal zhing dri ma med //",
    "T02D2403:28a-16": "'byung 'jug rlung 'dzin ye shes yin //",
    "T02D2403:28a-17": "zla tshes dmar po shes rab ste //",
    "T02D2403:28a-18": "dbyangs yig dang po thig ler ldan //",
    "T02D2403:28a-19": "rlung ni 'dzin phyir bsgom par bya //",
    "T02D2403:28a-20": "de ni 'od gsal skar chen ltar //",
    "T02D2403:28a-21": "sems nyid stong pa'i thabs yin no //",
    "T02D2403:28a-22": "gzugs dang bral zhing kha dog med //",
    "T02D2403:28a-23": "zhi ba'i rnam pa zung 'jug bral //",
    "T02D2403:28a-24": "brtan dang g-yo ba'i tha snyad med //",
    "T02D2403:28a-25": "de ltar bla ma'i drin gyis ni //",
    "T02D2403:28a-26": "'das dar ma 'ongs da lta ba //",
    "T02D2403:28a-27": "rdo rje'i bzlas pa'i ting 'dzin gyis //",
    "T02D2403:28a-28": "ci yang mthong 'gyur the tshom med //",
    "T02D2403:28a-29": "ji ltar bud shing skam po la //",
    "T02D2403:28a-30": "me rgyu gnas kyang 'bar ba med //",
    "T02D2403:28a-31": "de bzhin brda dang rtsol med la //",
    "T02D2403:28a-32": "byams sems gnas kyang grub pa med //",
    "T02D2403:28a-33": "de phyir nga rgyal la sogs spang //",
    "T02D2403:28a-34": "brtson 'grus bskyed la bla ma bkur //",
    "T02D2403:28a-35": "dbang bskur thob nas nyams len gyis //",
    "T02D2403:28a-36": "rnal 'byor dang po'i sbyor ba yis //",
    "T02D2403:28a-37": "sa ni brgyad po thob par 'gyur //",
    "T02D2403:28a-38": "'od gsal gsum ldan rdzogs pa yis //",
    "T02D2403:28a-39": "yongs su rdzogs pa'i sa thob po //",
    "T02D2403:28a-40": "dbang bskur thob kyang skur pa 'debs pa dang //",
    "T02D2403:28a-41": "brtson 'grus chung la log lta 'dzin pa dang //",
    "T02D2403:28a-42": "bla ma'i skyon brjod yon tan brjod mi 'gyur //",
    "T02D2403:28a-43": "rgyal ba'i lam ni de yis thob mi 'gyur //",
    "T02D2403:28a-44": "bkur sti med cing de nyid thob tu re //",
    "T02D2403:28a-45": "tshig ni 'jam ste khro tshul bstan nas 'gro //",
    "T02D2403:28a-46": "mi tshogs mang po gnas pa'i sa ru ni //",
    "T02D2403:28a-47": "bla ma mthong yang phyag sogs mi byed de //",
    "T02D2403:28a-48": "snod dang mi ldan gdams ngag mi spyin no //",
    "T02D2403:28a-49": "yon tan bzang thob brtson 'grus ldan pa ni //",
    "T02D2403:28b-0": "@28b bla ma 'khor sogs bkur sti ldan pa la //",
    "T02D2403:28b-1": "sangs rgyas rnams dang mnyam pa'i dga' ba 'dzin //",
    "T02D2403:28b-2": "rgyal bas gsungs pa'i chos la sred pa che //",
    "T02D2403:28b-3": "rgyud rten rgyud mang rdo rje sems dpa' ni //",
    "T02D2403:28b-4": "byang chub sems dpa'i lam du 'gyur ba de //",
    "T02D2403:28b-5": "dge ba'i rtsa ba gang thob rgyur 'gyur ba //",
    "T02D2403:28b-6": "'gro ba drug la bsngo zhing bkra shis shog /",
    "T02D2403:28b-7": "bla med sbyor ba'i rim pa zhes bya ba slob"
}