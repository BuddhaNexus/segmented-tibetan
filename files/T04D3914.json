{
    "T04D3914:19a-0": "@19a tshad med bzhi'i rgya cher 'grel pa bzhugs /",
    "T04D3914:19a-2": "* // byams pa dang ni snying rje dang //",
    "T04D3914:19a-3": "dga' ba dang ni btang snyoms te //",
    "T04D3914:19a-4": "de dag chen po tshad med pa //",
    "T04D3914:19a-5": "'bad pas bsgom phyir 'dir bshad bya //",
    "T04D3914:19a-6": "'di ltar sems can tshad med pa la dmigs pa dang /",
    "T04D3914:19a-7": "tshogs tshad med pa dang /",
    "T04D3914:19a-8": "chos tshad med pa dang /",
    "T04D3914:19a-9": "ye shes tshad med pa'o //",
    "T04D3914:19a-10": "de la sems can tshad med pa ni khams gsum",
    "T04D3914:19a-11": "pa'i sems can mang nyung 'di tsam zhig yod do",
    "T04D3914:19a-12": "zhes dpag par mi nus pas na sems can tshad",
    "T04D3914:19a-13": "med pa zhes bya ste /",
    "T04D3914:19a-14": "'di ltar bcom ldan 'das kyis 'phags pa de bzhin",
    "T04D3914:19a-15": "gshegs pa'i snying rje chen po bstan pa'i mdo las",
    "T04D3914:19b-0": "'di skad du / rigs kyi @19b bu phyogs 'di",
    "T04D3914:19b-1": "nyid na shing rta'i 'phang lo tsam gyi bug pa",
    "T04D3914:19b-2": "na gnas par gyur pa'i sems can gang dag de",
    "T04D3914:19b-3": "bzhin gshegs pas gzigs par gyur pa de dag ni",
    "T04D3914:19b-4": "ches mang gi / stong gsum gyi stong chen po'i",
    "T04D3914:19b-5": "'jig rten gyi khams kyi lha dang mi rnams ni",
    "T04D3914:19b-6": "de lta ma yin te /",
    "T04D3914:19b-7": "de ltar snang bar ma gyur pa'i sems can gyi khams ni tshad med do zhes gsungs te /",
    "T04D3914:19b-8": "de lta bas na sems can gyi khams tshad med",
    "T04D3914:19b-9": "pa gzung bar mi nus pas na sems can tshad",
    "T04D3914:19b-10": "med pa zhes bya'o //",
    "T04D3914:19b-11": "tshad med pa bsgoms pas sems can tshad med pa",
    "T04D3914:19b-12": "la ci ltar dmigs par bya zhing bsgom zhe na",
    "T04D3914:19b-13": "/ 'di ltar khams gsum pa'i sems can thams cad thog ma med pa'i dus nas /",
    "T04D3914:19b-14": "so so'i las kyi dbang gis gnas mthon dman du",
    "T04D3914:19b-15": "'khor ba 'di dag bdag dang lan brgya stong du",
    "T04D3914:19b-16": "mar gnyen du ma gyur pa med de /",
    "T04D3914:19b-17": "'di ni bdag gi gnyen yin no snyam nas /",
    "T04D3914:19b-18": "sems can thams cad la tshad med pa bzhi pos",
    "T04D3914:19b-19": "btang snyoms su gnas pa 'di ni sems can tshad",
    "T04D3914:19b-20": "med pa la dmigs pa zhes bya ba'i tha tshig",
    "T04D3914:19b-21": "go // de la tshogs tshad med pa ni /",
    "T04D3914:19b-22": "bsod nams dang ye shes kyi tshogs tshad med pa ste /",
    "T04D3914:19b-23": "rgyur gyur pa ni chos bzhi po yin la de",
    "T04D3914:19b-24": "ni bsod nams dang ye shes kyi tshogs tshad med",
    "T04D3914:19b-25": "pa rnam pa gnyis bskyed pa'i rgyu'am ngo bo yin",
    "T04D3914:19b-26": "te / 'di ltar bcom ldan 'das kyis kyang mdo dag las gsungs pa /",
    "T04D3914:19b-27": "rigs kyi bu byams pa'i ting nge 'dzin bsgom pa",
    "T04D3914:19b-28": "stan las ma langs pa la yon 'bul bar byed",
    "T04D3914:19b-29": "pa ni bsod nams dpag tu med pa bskyed par",
    "T04D3914:19b-30": "'gyur ro zhes gsungs pa lta bu ste /",
    "T04D3914:19b-31": "'di ltar byams pa la sogs pa tshad med pa",
    "T04D3914:19b-32": "bsgom pa'i mi la yon phul bas kyang bsod nams",
    "T04D3914:19b-33": "mang po 'thob na gang tshad med pa rnams su",
    "T04D3914:19b-34": "dngos su nyams su blangs te bsgoms pa lta smos",
    "T04D3914:19b-35": "kyang ci dgos te /",
    "T04D3914:19b-36": "bsod nams kyi phung po gong ma bas ches mang du bskyed do //",
    "T04D3914:19b-37": "de ltar bsod nams dang ye shes kyi tshogs tshad med pa skyes pa dang /",
    "T04D3914:19b-38": "rgyu de las chos kyi tshogs tshad med pa bskyed la /",
    "T04D3914:19b-39": "rgyu de las ye shes kyi tshogs tshad med pa bskyed pa'o //",
    "T04D3914:19b-40": "chos tshad med pa ni sangs rgyas kyi che ba'i",
    "T04D3914:19b-41": "yon tan stobs dang mi 'jigs pa la sogs pa",
    "T04D3914:20a-0": "ste / de 'thob pa'i @20a * //",
    "T04D3914:20a-1": "rgyur 'gyur ba ni chos bzhi po la gnas pa'i",
    "T04D3914:20a-2": "sgo nas bsod nams dang ye shes kyi tshogs skyes",
    "T04D3914:20a-3": "pa'i rgyus sangs rgyas kyi che ba'i yon tan rnams",
    "T04D3914:20a-4": "skye zhing 'grub par 'gyur bas na tshad med pa",
    "T04D3914:20a-5": "bzhi la nan tan du bya'o //",
    "T04D3914:20a-6": "chos bzhi po de rnams de bzhin gshegs pa'i ye",
    "T04D3914:20a-7": "shes tshad med pa'i dmigs pa'i yul du gyur pa'am",
    "T04D3914:20a-8": "/ ye shes nyid byams pa la sogs pa chos",
    "T04D3914:20a-9": "bzhi po de dag gi ngang du'am ngo bor gnas",
    "T04D3914:20a-10": "/ te / shes bya dang shes pa tha mi dad pa'i spyod yul du'am /",
    "T04D3914:20a-11": "ngo bor gyur pa'o zhes bya ba'i tha tshig go //",
    "T04D3914:20a-12": "de la byams pa ni mos pas spyod pa'i sa",
    "T04D3914:20a-13": "ni nges par 'byed pa'i cha bzhi po snang ba",
    "T04D3914:20a-14": "thob pa dang snang ba mched pa dang /",
    "T04D3914:20a-15": "de kho na nyid kyi don la phyogs gcig pa rjes su zhugs pa dang /",
    "T04D3914:20a-16": "bar chad med pa'i ting nge 'dzin zhes bya ba",
    "T04D3914:20a-17": "nges par 'byed pa'i cha bzhi la gnas pa'i byang",
    "T04D3914:20a-18": "chub sems dpa' ste /",
    "T04D3914:20a-19": "'di ltar nges par 'byed pa'i cha bzhi la gnas",
    "T04D3914:20a-20": "pa'i byang chub sems dpa'i mngon par shes pa'i dbang",
    "T04D3914:20a-21": "po'i spyod yul du ni lha dang mi dang yi",
    "T04D3914:20a-22": "dags la sogs pa dang sems can dmyal ba'i gnas",
    "T04D3914:20a-23": "rnams mngon sum du gyur te /",
    "T04D3914:20a-24": "lha dang mi la sogs pa dang ngan song gi",
    "T04D3914:20a-25": "gnas de dag na sdug bsngal ba'i rang bzhin can",
    "T04D3914:20a-26": "gyi sems can rnams mthong nas lhag par snying rje",
    "T04D3914:20a-27": "chen po skye zhing sems can de dag thog ma",
    "T04D3914:20a-28": "med pa nas 'khor bar 'khor ba na /",
    "T04D3914:20a-29": "bdag gi gnyen du ma gyur pa med par khong",
    "T04D3914:20a-30": "du chud nas sems can de dag thams cad la",
    "T04D3914:20a-31": "bu gcig pa dang 'dra bar sems pa'i byams pa",
    "T04D3914:20a-32": "chen po'i sems skyes pa'i sgo nas sems can thams",
    "T04D3914:20a-33": "cad sdug bsngal las thar te bde ba la gnas",
    "T04D3914:20a-34": "par gyur cig ces smon lam 'debs shing /",
    "T04D3914:20a-35": "sems can thams cad la phan 'dogs par byed pa",
    "T04D3914:20a-36": "ni sems can la dmigs pa'i byams pa zhes bya",
    "T04D3914:20a-37": "ba'i tha tshig go //",
    "T04D3914:20a-38": "byang chub sems dpa' sa dang po brnyes pa nas",
    "T04D3914:20a-39": "bdun pa'i bar gyi byang chub sems dpa' rnams ni",
    "T04D3914:20a-40": "chos kyi de kho na nyid mngon sum du rtogs",
    "T04D3914:20a-41": "pa'i sgo nas sems can la byams pa skye ste",
    "T04D3914:20a-42": "/ de yang 'di ltar chos thams cad rang bzhin nyid med pa yin na /",
    "T04D3914:20a-43": "sems can rnams kyis de ltar ma shes te dngos",
    "T04D3914:20b-0": "po la mngon par zhen pas khams gsum @20b du",
    "T04D3914:20b-1": "'khor bar gyur pa re sdug pa de dag la",
    "T04D3914:20b-2": "byams pa'i sems skye zhing 'di dag gis chos nyid",
    "T04D3914:20b-3": "rtogs par shog cig ces smon lam 'debs shing /",
    "T04D3914:20b-4": "sems can thams cad la chos kyis phan 'dogs par",
    "T04D3914:20b-5": "byed pa ni chos la dmigs pa'i byams pa zhes",
    "T04D3914:20b-6": "bya ba'i tha tshig go //",
    "T04D3914:20b-7": "byang chub sems dpa' sa brgyad pa brnyes pa yan",
    "T04D3914:20b-8": "chad nas sangs rgyas kyis brnyes pa man chad ni",
    "T04D3914:20b-9": "lhun gyis grub pa'i sa dmigs pa med pa zhes",
    "T04D3914:20b-10": "bya ba ste / sa brgyad pa yan chad na",
    "T04D3914:20b-11": "rtog pa med pa lhun gyis grub pa'i tshul gyis",
    "T04D3914:20b-12": "sems can la byams pa skye zhing phan 'dogs par",
    "T04D3914:20b-13": "bya ba ste / mdzad de / dper na yid",
    "T04D3914:20b-14": "bzhin gyi nor bu rin po che dang dpag bsam",
    "T04D3914:20b-15": "gyi shing bzhin du sems can la phan 'dogs te",
    "T04D3914:20b-16": "bya ba ste / mdzad de / / de yang",
    "T04D3914:20b-17": "rtog pa mi mnga' bzhin du sngon gyi smon lam",
    "T04D3914:20b-18": "gyi dbang gis sems can la byams pa chen po",
    "T04D3914:20b-19": "yang lhun gyis grub par 'byung zhing sems can gyi",
    "T04D3914:20b-20": "don mdzad pa de ni dmigs pa med pa'i byams",
    "T04D3914:20b-21": "pa zhes bya ba'i tha tshig go //",
    "T04D3914:20b-22": "'o na so so'i skye bo las dang po pas",
    "T04D3914:20b-23": "sems can la dmigs pa'i byams pa ji ltar bsgom",
    "T04D3914:20b-24": "zhe na / 'di ltar so so'i skye bo las",
    "T04D3914:20b-25": "dang po pas sems can la dmigs pa'i byams pa'i",
    "T04D3914:20b-26": "bsgom rim 'di ltar bya ste /",
    "T04D3914:20b-27": "sems can snying du sdug pa dang /",
    "T04D3914:20b-28": "tha mal pa dang /",
    "T04D3914:20b-29": "snying du mi sdug pa yin pa'i rnam pa 'di gsum yod pa las /",
    "T04D3914:20b-30": "sems can snying du sdug pa la yang gsum du dbye ste /",
    "T04D3914:20b-31": "rab 'bring tha ma gsum du'o //",
    "T04D3914:20b-32": "sems can tha mal pa dang /",
    "T04D3914:20b-33": "mi sdug pa la yang gsum du dbye ste /",
    "T04D3914:20b-34": "rab 'bring tha ma ste /",
    "T04D3914:20b-35": "bdun du dbye ba byas la /",
    "T04D3914:20b-36": "thog mar 'bring tsam du sdug pa de pha ma la sogs par rab tu bsgom mo /",
    "T04D3914:20b-37": "de goms pa dang tha mal pa kun rab dang 'dra bar bsgom /",
    "T04D3914:20b-38": "de nas cung zad mi sdug ba sdug pa rab dang 'dra bar bsgom /",
    "T04D3914:20b-39": "de goms pa dang mi sdug pa 'bring sdug pa rab dang 'dra bar bsgom /",
    "T04D3914:20b-40": "de nas shin tu mi sdug pa la yang pha ma dang 'dra bar bya ste /",
    "T04D3914:20b-41": "de ltar goms pa'i dmigs pa yang sems can thams",
    "T04D3914:20b-42": "cad thog ma med pa'i dus nas pha ma la",
    "T04D3914:20b-43": "sogs pa gnyen du ma gyur pa med pa dang",
    "T04D3914:20b-44": "/ de ltar bsgom pa yang thog mar yang khyim",
    "T04D3914:20b-45": "gang gi mi tsam la bsgoms pa nas rim gyis",
    "T04D3914:21a-0": "/ te / de nas ni mtha' yas par @21a * //",
    "T04D3914:21a-1": "bsgom mo zhes bya ba'i don bstan to //",
    "T04D3914:21a-2": "de la snying rje ni sdug bsngal ba'i sems can",
    "T04D3914:21a-3": "la dmigs pa'i snying rje ni sdug bsngal gyi sdug",
    "T04D3914:21a-4": "bsngal la sogs gsum mam /",
    "T04D3914:21a-5": "skye pa la sogs pa brgyad kyis sdug bsngal ba'i",
    "T04D3914:21a-6": "sems can de dag kun gyi sdug bsngal snying rjes",
    "T04D3914:21a-7": "sel zhes bya ba'i tha tshig go //",
    "T04D3914:21a-8": "nyes pa byed pa'i sems can la dmigs pa'i snying",
    "T04D3914:21a-9": "rje ni gong gi sdug bsngal de dag gi rtsa",
    "T04D3914:21a-10": "ba'am / rgyu mi dge ba la spyod pa'i sems",
    "T04D3914:21a-11": "can de dag gi mi dge ba kun snying rjes",
    "T04D3914:21a-12": "sel zhes bya ba'i don to //",
    "T04D3914:21a-13": "rkyen dang mi ldan pas rnam par ma grol ba'i",
    "T04D3914:21a-14": "sems can la dmigs pa'i snying rje ni sems can",
    "T04D3914:21a-15": "dge ba'i bshes gnyen dang mi ldan pas chos ma",
    "T04D3914:21a-16": "thos pa ste / de yang rgyud las /",
    "T04D3914:21a-17": "dge bshes ma bsten chos ma mnyan bya ba dang /",
    "T04D3914:21a-18": "ma grol ba'i sems can la snying rjes grol bar byed ces bya ba'i don to //",
    "T04D3914:21a-19": "de la dga' ba ni de la sems can dag zang zing gi 'byor ba dang /",
    "T04D3914:21a-20": "chos kyi 'byor ba dang /",
    "T04D3914:21a-21": "bde ba'i 'byor ba dang ldan pas dga' ba'o //",
    "T04D3914:21a-22": "bdag gi tshogs yongs su rdzogs pa la dmigs pa'i",
    "T04D3914:21a-23": "dga' ba ni bdag nyid dge ba'i tshogs che ba",
    "T04D3914:21a-24": "la dmigs nas dga' ba'i don to //",
    "T04D3914:21a-25": "dam pa'i chos kyi ro la dmigs pa'i dga' ba ni bdag dang gzhan chos thos pa'i ro dang /",
    "T04D3914:21a-26": "bsam pa dang bsgom pa'i ro rnyed pa'i sgo nas dga' ba'i don to //",
    "T04D3914:21a-27": "de la btang snyoms ni sems can gyi don la",
    "T04D3914:21a-28": "spyod pa dag ni skal ba yod pa dang skal",
    "T04D3914:21a-29": "ba med pa'i btang snyoms ni /",
    "T04D3914:21a-30": "skal ba dang ldan pa'i don ni bya /",
    "T04D3914:21a-31": "skal ba dang mi ldan pa'i don ni mi bya",
    "T04D3914:21a-32": "zhes de ltar 'byed pa med par gnyis ka'i don",
    "T04D3914:21a-33": "snyoms par bya zhes bya ba'i tha tshig go //",
    "T04D3914:21a-34": "'jig rten gyi chos brgyad po rnyed pa dang ma",
    "T04D3914:21a-35": "rnyed pa la sogs pa'i sgras bsdus pa 'di lta",
    "T04D3914:21a-36": "ste / bde ba dang /",
    "T04D3914:21a-37": "sdug bsngal ba dang /",
    "T04D3914:21a-38": "bstod pa dang /",
    "T04D3914:21a-39": "smad pa dang /",
    "T04D3914:21a-40": "grags pa dang /",
    "T04D3914:21a-41": "ma grags pa la dga' ba dang mi dga' ba med par btang snyoms su gnas pa ste /",
    "T04D3914:21a-42": "de la 'jig rten gyi chos brgyad ni rnyed pa",
    "T04D3914:21a-43": "dang ma rnyed pa la sogs pa la bya ste",
    "T04D3914:21a-44": "/ chos brgyad po de dag 'jig rten na grags",
    "T04D3914:21a-45": "shing yod pa'i phyir 'jig rten gyi chos brgyad do",
    "T04D3914:21a-46": "/ // chos brgyad po de dag la ji ltar btang snyoms su gnas she na /",
    "T04D3914:21b-0": "'di @21b ltar bdag gis longs spyod phun sum tshogs",
    "T04D3914:21b-1": "pa rnyed pa na de la dga' ba ste chags",
    "T04D3914:21b-2": "pa yang med la /",
    "T04D3914:21b-3": "longs spyod 'gribs sam ma rnyed na yang de yi",
    "T04D3914:21b-4": "chad pa med cing mi dga' ba med pa ni",
    "T04D3914:21b-5": "rnyed ma rnyed la dga' mi dga' med pa'i btang",
    "T04D3914:21b-6": "snyoms zhes bya'o // bdag gi mdza' bo byams pa",
    "T04D3914:21b-7": "zhig gis bdag gi lus la spos dang tsandan la",
    "T04D3914:21b-8": "sogs pa'i byug pas nyug cing bsnyen bkur dang bsti",
    "T04D3914:21b-9": "stang byed na bkur sti'i bde ba la dga' zhing",
    "T04D3914:21b-10": "chags pa yang med la /",
    "T04D3914:21b-11": "dgra bo zhig gis bdag gi lus la brdeg brdung",
    "T04D3914:21b-12": "la sogs pa byed na yang de la'ang mi khro",
    "T04D3914:21b-13": "zhing brdeg brdung gi sdug bsngal dang du blang ba",
    "T04D3914:21b-14": "dang / sdug go mi snyam ste /",
    "T04D3914:21b-15": "bde sdug la dga' mi dga' med pa'i btang snyoms zhes bya'o //",
    "T04D3914:21b-16": "bdag gi mdza' bo zhig gis bdag gi rigs las",
    "T04D3914:21b-17": "glengs te snyan pa'i tshig gis bstod na de la",
    "T04D3914:21b-18": "dga' zhing gzengs mtho bar 'gyur ba yang med la",
    "T04D3914:21b-19": "/ dgra bo zhig gis bdag gi skyon brus shing",
    "T04D3914:21b-20": "bsgrags na yang de la yang mi dga' zhing dpa'",
    "T04D3914:21b-21": "zhum pa med pa ni bstod pa dang smad pa",
    "T04D3914:21b-22": "la dga' ba dang /",
    "T04D3914:21b-23": "mi dga' ba med pa'i btang snyoms zhes bya'o //",
    "T04D3914:21b-24": "bdag gi yon tan yod pa skye bo mang pos",
    "T04D3914:21b-25": "thos shing shes par gyur pa na 'di snyam du",
    "T04D3914:21b-26": "bdag ni yon tan can du skye bo mang pos",
    "T04D3914:21b-27": "shes pas bdag gi yon tan grags te ma subs",
    "T04D3914:21b-28": "so zhes yon tan grags pa la dga' ba yang",
    "T04D3914:21b-29": "med la / bdag gi yon tan skye bo mang",
    "T04D3914:21b-30": "pos ma thos shing ma shes na yang bdag gi",
    "T04D3914:21b-31": "yon tan ma grags te /",
    "T04D3914:21b-32": "nub bo zhes mi dga' ba med pa ni yon",
    "T04D3914:21b-33": "tan grags pa dang ma grags pa la dga' ba",
    "T04D3914:21b-34": "dang mi dga' ba med pa'i btang snyoms zhes bya",
    "T04D3914:21b-35": "ba'i don to // tshogs zhes bya ba ni gong gi tshig ste /",
    "T04D3914:21b-36": "tshogs yongs su bskang ba la dus dang dus ma",
    "T04D3914:21b-37": "yin pa la dmigs pa'i btang snyoms ni bdag nyid",
    "T04D3914:21b-38": "dge ba'i tshogs bskang zhing spyad pa la dus 'dir",
    "T04D3914:21b-39": "ni bya / dus 'dir ni mi bya zhes 'byed",
    "T04D3914:21b-40": "pa med par dus kun tu spyod par byed pa'o",
    "T04D3914:21b-41": "ni bya / // tshad med bzhi po dag ni tshangs pa'i gnas //",
    "T04D3914:21b-42": "bsgom pa kun gyi don du bdag gis 'di //",
    "T04D3914:21b-43": "sems can don du byas shing bsdebs pa des //",
    "T04D3914:21b-44": "'gro kun sgrib bral myur du sangs rgyas shog /",
    "T04D3914:21b-45": "tshad med pa bzhi'i rgya cher 'grel pa slob dpon"
}