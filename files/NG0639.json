{
    "NG0639:1": "@#// rgya gar skad du /",
    "NG0639:2": "da ki ni rat+na pra ti tan+t+ra na ma /",
    "NG0639:3": "bod skad du /",
    "NG0639:4": "mkha' 'gro ma rin po che 'phreng ba zhes bya ba'i rgyud /",
    "NG0639:5": "rdo rje mkha' 'gro ma la phyag 'tshal lo //",
    "NG0639:6": "'di skad bdag gi thos pa'i dus gcig ni /",
    "NG0639:7": "bram ze mchog sred ces bya ba de /",
    "NG0639:8": "u rgyan yul gyi dur khrod bsim ba'i tshal zhes bya ba de na /",
    "NG0639:9": "chos nyid sgyu ma la rtog cing dur khrod kyi ro la longs spyod cing */",
    "NG0639:10": "dgongs pa mdzad cing bzhugs so //",
    "NG0639:11": "de'i tshe da ki ma thams cad dbang dus nas /",
    "NG0639:12": "dpa' bo dang dpa' mo rnams kyis bskor te mchod pa byed cing bzhugs so //",
    "NG0639:13": "de'i tshe mkha' 'gro ma rnams kyi gtso mo /",
    "NG0639:14": "ye shes kyi da ki ma rdo rje phag mo zhes bya ba de sku bzhengs te /",
    "NG0639:15": "skye med rnam dag chos kyi dbyings nyid las //",
    "NG0639:16": "skye ba'i cho 'phrul cir yang sprul mdzad ma //",
    "NG0639:17": "'gro ba'i don rnams mdzad pa'i mkha' 'gro ma //",
    "NG0639:18": "skye med ngang las ma g.yos sku mdog gnag /",
    "NG0639:19": "gcer bu zhal bgrad mche gtsigs longs spyod rdzogs pa'i",
    "NG0639:20": "sku // nyon mongs dug 'joms phag pa'i dbu bstan nas //",
    "NG0639:21": "sna tshogs sprul skus 'gro ba'i don mdzad ma //",
    "NG0639:22": "phyag g.yas gri gug nyon mongs dug gsum 'joms //",
    "NG0639:23": "phyag g.yon thod skam skye med dbyings su sbyor //",
    "NG0639:24": "dbu skra gyen thur sprul sku sna tshogs 'gyed //",
    "NG0639:25": "dur khrod rus pa'i rgyan gyis da ki dbang du sdud //",
    "NG0639:26": "ye shes me ris ma rig mun pa 'joms //",
    "NG0639:27": "g.yas brkyang g.yon bskum thabs dang shes rab dang *//",
    "NG0639:28": "shes rab ye shes gos med nyi zla pad+ma'i gdan //",
    "NG0639:29": "mthong dang dran pa tsam gyis ye shes skyes //",
    "NG0639:30": "yon tan bye bas brgyan pa'i da ki sku bzhengs la //",
    "NG0639:31": "bram ze mchog sred nyid kyis gsol ba btab //",
    "NG0639:32": "bde ba'i rang bzhin gnyis med la //",
    "NG0639:33": "'khor 'das ro gcig phag mo'i sku //",
    "NG0639:34": "bde chen gtum mo gar mdzad dges //",
    "NG0639:35": "dur khrod phyogs gnas rnal 'byor ma //",
    "NG0639:36": "dpa' bos thugs bskul sems can sbyong *//",
    "NG0639:37": "rnal 'byor kun la dngos grub ster //",
    "NG0639:38": "da ki khyod la phyag 'tshal bstod //",
    "NG0639:39": "ma rtogs sid+hi ma thob pas //",
    "NG0639:40": "bdag gzhan sid+d+hi thob bya'i phyir //",
    "NG0639:41": "mkha' 'gro'i bsgrub thabs bshad du gsol //",
    "NG0639:42": "zhes zhus so //",
    "NG0639:43": "gleng gzhi'i le'u ste dang po'o ///",
    "NG0639:44": "/ de nas mkha' 'gros bka' stsal pa //",
    "NG0639:45": "rdo rje da ki bsgrub pa ni //",
    "NG0639:46": "gsang thub dam tshig ldan pa dang *//",
    "NG0639:47": "bla ma la gus sgrub la brtson //",
    "NG0639:48": "bden par smra zhing bsam ba brtan //",
    "NG0639:49": "da ki la mos gtsang sbra che //",
    "NG0639:50": "brtul zhugs bzang por gnas pa yin //",
    "NG0639:51": "shing gcig dur khrod ma mo gnas pa'i khyim //",
    "NG0639:52": "nags tshal 'thug po chu gling dang *//",
    "NG0639:53": "ri bo'i rtse 'am bas mtha' dang *//",
    "NG0639:54": "dben pa'i sa phyogs yid 'ong dang *//",
    "NG0639:55": "grong khyer stong pa ri yi skyabs //",
    "NG0639:56": "brag dmar lho nub mtshams bltas par //",
    "NG0639:57": "nan tan du ni 'bad de sgrubs //",
    "NG0639:58": "bde ba'i stan la 'dug nas ni //",
    "NG0639:59": "shes pa'i phyogs su kha @#//",
    "NG0639:60": "bltas te //",
    "NG0639:61": "mchod dang gtor ma chang sogs rnams //",
    "NG0639:62": "yid kyis yan lag bdun pa bya //",
    "NG0639:63": "rten ni rang la bsdu byas nas //",
    "NG0639:64": "rang nyid stong pa'i ting 'dzin las //",
    "NG0639:65": "da ki chos 'byung gru gsum nyid //",
    "NG0639:66": "dmar po'i mdog nyid chags pa'i gzugs //",
    "NG0639:67": "de dbus pad+ma'i lte ba la //",
    "NG0639:68": "phem las bskyed pa'i da ki ma //",
    "NG0639:69": "mdog nag gcer bu chen mo ni //",
    "NG0639:70": "phyag gnyis gri dang thod pa 'dzin //",
    "NG0639:71": "kha ta kha ni sku la rten //",
    "NG0639:72": "zhabs gnyis ro yi steng na rol //",
    "NG0639:73": "g.yon brkyang bde bar rab tu 'gying *//",
    "NG0639:74": "zhal ni gtum mo phag gi gzugs //",
    "NG0639:75": "spyan gsum gyen lta gdang mig 'gyu //",
    "NG0639:76": "zhal nas phem phem hri hri sgrogs //",
    "NG0639:77": "ljags 'dril rab tu myur bar bshad //",
    "NG0639:78": "thod rlon 'phreng bas do shal byas //",
    "NG0639:79": "gcer bu pad+ma rak+ta 'dzag / sku la bskal pa'i me 'od 'phro //",
    "NG0639:80": "de ltar lha mo bdag bskyed la //",
    "NG0639:81": "spyi bor bla ma bsgom par bya //",
    "NG0639:82": "dbyibs la brtags la sems kyis sgom //",
    "NG0639:83": "dbyibs la legs par grub pa dang *//",
    "NG0639:84": "sngags kyi sgra la brlab par bya //",
    "NG0639:85": "shin tu bsdu dang bsdus dang rgyas //",
    "NG0639:86": "sgra la man ngag bzhin du bya //",
    "NG0639:87": "sgra la lobs par gyur pa dang *//",
    "NG0639:88": "mi rtog thugs la bslab par bya //",
    "NG0639:89": "'og sgo bskyed pa tsa kra ni //",
    "NG0639:90": "rim pa gnyis kyi rnam 'byor te //",
    "NG0639:91": "phyag rgya gnyis po zhes kyang grags //",
    "NG0639:92": "sa gsum pa ni 'grub par 'gyur //",
    "NG0639:93": "srin po'i zhal ni rab tu bsdam //",
    "NG0639:94": "chos kyi 'byung gnas myur du g.yos //",
    "NG0639:95": "g.yung drung 'khy-il pa mkha' la khyab //",
    "NG0639:96": "mkhas pas grub par gdon mi za //",
    "NG0639:97": "de ni bsnyen pa'i rim pa yin //",
    "NG0639:98": "de nas blo ldan de yis su //",
    "NG0639:99": "pho dang mo yi thod pa la //",
    "NG0639:100": "gsang ba'i rdzas kyis bri bar bya //",
    "NG0639:101": "pad+ma 'khor lo mu khyud bcas //",
    "NG0639:102": "ha ri ni sa zhes pa dang *//",
    "NG0639:103": "ra tsa hri ya zhes pa bri //",
    "NG0639:104": "gsang ba'i sngags bri //",
    "NG0639:105": "a+om hum bcas pas //",
    "NG0639:106": "badzra da ki ni zhes pa dang *//",
    "NG0639:107": "rat+na pad+ma karma da ki ni //",
    "NG0639:108": "mu khyud dag la rim pas bskor //",
    "NG0639:109": "'khor lo'i mtshams su hum zhes bri //",
    "NG0639:110": "de nas thod pa de yi nang *//",
    "NG0639:111": "phyag mtshan gri gug kha dam ka / thod pa rdo rje rin chen dang *//",
    "NG0639:112": "pad+ma rgya gram ral gri dang *//",
    "NG0639:113": "ras la sogs la bris la gzhug / gzhan yang rin chen sna tshogs dang */",
    "NG0639:114": "kha zas dkor mdzod sna tshogs dang *//",
    "NG0639:115": "longs spyod mdzes pa dag gis dgang *//",
    "NG0639:116": "thod pa kha sbyar dar gyis gril //",
    "NG0639:117": "gru gsum nang du gzhug par bya //",
    "NG0639:118": "de nas bdag nyid lhar bskyed cing *//",
    "NG0639:119": "mdun gyi thod pa lhar bskyed la //",
    "NG0639:120": "'og gi thod pa dpa' mor bskyed //",
    "NG0639:121": "steng gi thod pa dpa' bor bskyed //",
    "NG0639:122": "bdag nyid mtshan mo dpa' mor bskyed //",
    "NG0639:123": "nyin par dpa' 'bor bskyed par bgyi //",
    "NG0639:124": "mtshan mor ha ri ni sa bzlas //",
    "NG0639:125": "nyin mo ra tsa hri ya bzlas //",
    "NG0639:126": "nang nub thun 'tshams dug tu bzlas //",
    "NG0639:127": "pho dang mo gnyis sbrel bar bya //",
    "NG0639:128": "pho rtsub mo yis mgo yang mnan //",
    "NG0639:129": "mo rtsub pho yis mgo yang mnan //",
    "NG0639:130": "de ni sgrub pa'i rim @#//",
    "NG0639:131": "pa'o //",
    "NG0639:132": "de nas las la sbyar ba ni //",
    "NG0639:133": "sgrub pa rdzogs pa'i tho rangs kha //",
    "NG0639:134": "thod pa'i kha zas bza' bar bya //",
    "NG0639:135": "rin chen rnams ni lus la gdags //",
    "NG0639:136": "phyag mtshan thod par bcas pa nyid //",
    "NG0639:137": "sgrub pa'i gnas khang yin par sba //",
    "NG0639:138": "yang na gangs dang g.ya' dag dang *//",
    "NG0639:139": "da ki gnas pa'i sa ru sba //",
    "NG0639:140": "bdag nyid gcer bu thal bas byug / rus pa'i rgyan gyis lus brgyan te /",
    "NG0639:141": "kha ta thod pa lag tu thogs //",
    "NG0639:142": "cang te'u thod rnga'i sgra bsgrag cing *//",
    "NG0639:143": "dur khrod la sogs 'jigs pa'i gnas //",
    "NG0639:144": "sna tshogs dag tu gcer bu rgyu //",
    "NG0639:145": "gal te bya ba'i don yod na //",
    "NG0639:146": "zhi rgyas dbang dang gsad par bya //",
    "NG0639:147": "ci 'dod bsams pa tsam gyis 'grub //",
    "NG0639:148": "thugs kyi mkha' 'gro ma 'khor bcas bsgrub pa'i le'u ste gnyis pa'o ///",
    "NG0639:149": "/ 'jig rten gsum gyis gtso mdzad 'gran zla med pa'i sku //",
    "NG0639:150": "mkha' 'gro dkar mor bstan la phyag 'tshal lo //",
    "NG0639:151": "byin rlabs ldan pa'i rnal 'byor pas //",
    "NG0639:152": "byin rlabs brtan par bya ba'i phy-ir //",
    "NG0639:153": "phag mo dkar mo bsgrub par bya //",
    "NG0639:154": "'khor ba blo yis gtang bar bya //",
    "NG0639:155": "mchod dang bral ba'i lha khang ngam //",
    "NG0639:156": "gangs dang g.ya' yi phug pa ru //",
    "NG0639:157": "gsang thub dam tshig gcig pa'i grogs //",
    "NG0639:158": "dbang ldan phyogs nas sa bslangs la //",
    "NG0639:159": "man+dal zlum po dkar po bya //",
    "NG0639:160": "dkar mo ra dang ba dmar mo //",
    "NG0639:161": "'o ma ma ki ta dang sbyar //",
    "NG0639:162": "rlung lha'i phyogs nas chag chag gdab //",
    "NG0639:163": "rgyal srid rin chen sna bdun gyi //",
    "NG0639:164": "tsa ka li yang gzugs par bya //",
    "NG0639:165": "byang sems dkar dmar gla rtsi dang *//",
    "NG0639:166": "rgun 'brum sbrang rtsi bdud rtsi lnga //",
    "NG0639:167": "gnam zhal dkar po srubs med la //",
    "NG0639:168": "skyes bu bdud kyis zin pa'i khrag / rgyab tu 'khor lo rtsibargyad bri //",
    "NG0639:169": "ha ri ni sa bzhi po dang *//",
    "NG0639:170": "ra tsa hri ya bzhi po dgod do //",
    "NG0639:171": "mchog dang thun mong dngos grub rdzas //",
    "NG0639:172": "nang du blug la rnal 'byor pas //",
    "NG0639:173": "mi gtsang ngo tsha spang par bya //",
    "NG0639:174": "pad+ma'i khog pas kha yang bcad //",
    "NG0639:175": "de bzhin gshegs pa'i ring bsrel la //",
    "NG0639:176": "gsol btab bsngags la gtsug tu gdags //",
    "NG0639:177": "bdag nyid mkha' 'gro phag mo ni //",
    "NG0639:178": "sku mdog dkar mo phag zhal g.yas //",
    "NG0639:179": "gri gug g.yon pa kha tam kha //",
    "NG0639:180": "brkyang bskum zhabs kyis bzhugs par bsgom //",
    "NG0639:181": "dang po 'bru gsum sngags dang ni //",
    "NG0639:182": "mkha' 'gro sde bzhi'i sngags kyis bsgrubs //",
    "NG0639:183": "a+om ah hum ha ri ni sa //",
    "NG0639:184": "grub tshad 'bum tsho gsum gyis ni //",
    "NG0639:185": "dud pa byung na rkang mgyogs 'grub //",
    "NG0639:186": "dri la sa 'og 'grub pa ste //",
    "NG0639:187": "lha mo'i gzugs kyis rab gri 'grub //",
    "NG0639:188": "'od kyis mkha' spyod 'grub par 'gyur //",
    "NG0639:189": "rgyu skar rgyal la bab pa'i tshe //",
    "NG0639:190": "pha ma tshangs pa'i khye'u dang *//",
    "NG0639:191": "mtshan dang ldan pa'i bu mo la //",
    "NG0639:192": "dpa' bo'i chas su bcug la brtag / mtha' nas",
    "NG0639:193": "rma bya'i mdongs kyis phyag / rgun 'brum sbrang rtsi",
    "NG0639:194": "de rnams kyis // chu lha'i phyogs su bsdu bar bya //",
    "NG0639:195": "che chung rgya shug 'bras bu tsam //",
    "NG0639:196": "le brgan dar gyis kha @#//",
    "NG0639:197": "bcad de //",
    "NG0639:198": "nag po'i tshes gcig nas bzung ste //",
    "NG0639:199": "mi smra zla ba gcig gi bar //",
    "NG0639:200": "gzungs thag btags la sngags 'dis sgrubs //",
    "NG0639:201": "a+om ah hum hri tram /",
    "NG0639:202": "mig gi 'khor lo rnam pa bzhi //",
    "NG0639:203": "gdul bya yul bzhi zil gyis mnan //",
    "NG0639:204": "spy-i mdo ltung ba bcu bzhi 'byang *//",
    "NG0639:205": "lce yi 'og tu bcug byas na //",
    "NG0639:206": "dngos grub ma lus rdzogs par 'gyur //",
    "NG0639:207": "rdzas gcig gis ni dam bskongs pa //",
    "NG0639:208": "e ma /",
    "NG0639:209": "mkha' 'gro gsang ba'i gnad //",
    "NG0639:210": "log lta can gyi spyod yul min //",
    "NG0639:211": "mkha' 'gro phag mo dkar mo'i bsgrub pa //",
    "NG0639:212": "byin brlabs mi yal ba'i rgyas btab pa //",
    "NG0639:213": "rten 'brel rdzas kyi man ngag / sku'i phag mo",
    "NG0639:214": "dkar mo 'khor mkha' 'gro sde bzhi dang bcas pa",
    "NG0639:215": "bsgrub pa'i le'u ste gsum pa'o // // de nas",
    "NG0639:216": "yang dag bshad bya ba /",
    "NG0639:217": "rang bzhin spros bral zag med bde ba rgyas //",
    "NG0639:218": "yum mchog mkha' 'gro de la phyag 'tshal lo //",
    "NG0639:219": "dbang bzhi rdzogs pa'i rnal 'byor pas //",
    "NG0639:220": "sid+d+hi rnam gnyis thob bya'i phyir //",
    "NG0639:221": "rang byung rgyal mo bsgrub bar bya //",
    "NG0639:222": "gzung 'dzin chags zhen rnam par spangs //",
    "NG0639:223": "shing gcig 'gram mam sgo dpag sar //",
    "NG0639:224": "mtshan ldan las kyi phyag rgya rten //",
    "NG0639:225": "rlung dang me gcig bde ba'i khams //",
    "NG0639:226": "bskyil dang bzlog dang dgram zhing bstim //",
    "NG0639:227": "bla mas bstan pa'i ting 'dzin ngo sprad cing *//",
    "NG0639:228": "dga' bzhi'i ting 'dzin ngos su gzung *//",
    "NG0639:229": "rtog med ro yi gdan la bzhugs //",
    "NG0639:230": "le brgan dar la 'khor lo bri //",
    "NG0639:231": "rtsibs la yi ge bzhi pa bri //",
    "NG0639:232": "rab gnas byas la mgul du gdags //",
    "NG0639:233": "man ngag snod kyi sgrub pa ni //",
    "NG0639:234": "mtshan ldan dum bu gcig pa ru //",
    "NG0639:235": "byang sems dkar pos pad+ma bri //",
    "NG0639:236": "rtsa ba'i snying po 'bru bzhi yang *//",
    "NG0639:237": "khyi mo nag mo'i 'o ma dang *//",
    "NG0639:238": "sin d+hu ra blug srin lag mnyes //",
    "NG0639:239": "bya rog 'ug pa'i dang rus blang *//",
    "NG0639:240": "ling ga smyug gus bri bar bya //",
    "NG0639:241": "rigs kyi lha mo bzhi po bskyed //",
    "NG0639:242": "dbus su rang nyid bsgom par bya //",
    "NG0639:243": "sku mdog dmar mo 'bar ba la //",
    "NG0639:244": "g.yas pa rtog med phag mo'i zhal //",
    "NG0639:245": "g.yon pa chags tshul khro mo'i zhal //",
    "NG0639:246": "phyag gnyis gri gug thod pa 'dzin //",
    "NG0639:247": "zhabs gnyis brkyang bskum ro stengs mnan //",
    "NG0639:248": "de lta bu ru bdag bsgoms la //",
    "NG0639:249": "tsan d+han chu dag me long bcad //",
    "NG0639:250": "gsang ba'i snying po 'bru bdun bzlas //",
    "NG0639:251": "a+om ahhum /",
    "NG0639:252": "ha ri ni sa /",
    "NG0639:253": "'bum tsho bzhi thon nang par la /",
    "NG0639:254": "dpa' bos gzi mdangs bskyed la btung *//",
    "NG0639:255": "lhag ma mig la byugs gyur na //",
    "NG0639:256": "sa 'og sa bla sa stengs gsum //",
    "NG0639:257": "de gsum rnal 'byor pa yis mthong *//",
    "NG0639:258": "'di ni mkha' 'gro bstan pa 'am //",
    "NG0639:259": "dang po rtags kyi ye shes yin //",
    "NG0639:260": "spyi gtsug bde ba'i 'khor lo'i dbus //",
    "NG0639:261": "g.yung drung 'khyil ba'i dbus su ni //",
    "NG0639:262": "a nu ta ra bzhi bsgoms nas //",
    "NG0639:263": "ngag tu bye ba bzhi thon nas //",
    "NG0639:264": "skyes bu rig pa 'byongs par 'gyur //",
    "NG0639:265": "rang 'byung ye shes yi ge bzhi //",
    "NG0639:266": "dbyings nas shar nas dbyings su grol //",
    "NG0639:268": "[(]5[)]@#// gzung bya'i yul dang 'dzin byed sems //",
    "NG0639:269": "yang dag don la grub pa med //",
    "NG0639:270": "e bam ma ya las byung ba'i //",
    "NG0639:271": "sngags gcig gis ni sangs rgya ba //",
    "NG0639:272": "e bam mkha' 'gro gsang ba'i gnad //",
    "NG0639:273": "blo dman rnams kyi spyod yul men //",
    "NG0639:274": "rig pa ye shes kyi man ngag / gsung gi phag mo dmar mo /",
    "NG0639:275": "'khor mkha' 'gro sde bzhi dang bcas pa'i le'u ste bzhi pa'o ///",
    "NG0639:276": "/ de nas yang dag bshad bya ba //",
    "NG0639:277": "gnyug ma spros bral 'od gsal 'dus ma byas //",
    "NG0639:278": "ye shes mkha' 'gro de la phyag 'tshal lo //",
    "NG0639:279": "gdengs dang ldan pa'i rnal 'byor pas //",
    "NG0639:280": "tshogs gnyis rdzogs par bya ba'i phyir //",
    "NG0639:281": "dur khrod bdag mo bsgrub par bya //",
    "NG0639:282": "'jig rten bya ba blos btang ste //",
    "NG0639:283": "dur khrod gnas sam chu gling du //",
    "NG0639:284": "grogs bzangs btsal la bsnyen pa brtsam //",
    "NG0639:285": "zhing gi stan la 'dug nas ni //",
    "NG0639:286": "mkha' 'gro sde bzhi'i snying po bzlas //",
    "NG0639:287": "ha ri ni sa /",
    "NG0639:288": "ris su ma chad thod pa'i nang *//",
    "NG0639:289": "shes rab ma yi mtshal thigs kyis //",
    "NG0639:290": "chos 'byung bsnol mar bri bar bya //",
    "NG0639:291": "sa dang chu dang me dang rlung *//",
    "NG0639:292": "skyed par byed pa'i sa bon las //",
    "NG0639:293": "'dod chags bya dang zhe sdang sbrul //",
    "NG0639:294": "gti mug phag gi gdan stengs su *//",
    "NG0639:295": "bdud bzhi las rgyal khro mo ni //",
    "NG0639:296": "sku mdog ser mo gser btso 'dra //",
    "NG0639:297": "gri gug thod pa kha dam 'dzin //",
    "NG0639:298": "brkyang bskum zhabs kyis gdan la bzhugs //",
    "NG0639:299": "yul gsum gsal bar gyur pa dang *//",
    "NG0639:300": "yig 'bru gsum gyis rang la bsdu //",
    "NG0639:301": "a+om ahhum: bde ba longs spyod rnam gnyis te //",
    "NG0639:302": "chos dang sprul pa'i gnas rnams su //",
    "NG0639:303": "'khor lo rim pa bzhi bskyed nas //",
    "NG0639:304": "ha ri ni sa zhes bya ba //",
    "NG0639:305": "rigs lnga rgyal po 'bru bzhi bskul //",
    "NG0639:306": "g+hi hang dag gi 'khor lo rtsibs //",
    "NG0639:307": "smin ma'i mtshams su byug gyur na //",
    "NG0639:308": "de mthong 'jig rten gsum la dbang *//",
    "NG0639:309": "phag pa nag po'i rtsit+ta la //",
    "NG0639:310": "sha ba'i khrag dang gcin rnams byug / rigs bzhi lha yi phyag mtshan dang *//",
    "NG0639:311": "rtsa ba'i snying po gser gyis bri //",
    "NG0639:312": "stag gi sbar ba'i nang btsud nas //",
    "NG0639:313": "sgrub pa po yi lus la bcang *//",
    "NG0639:314": "rten 'brel 'di yi byin brlabs ni //",
    "NG0639:315": "mkha' sding gtsug gi nor bu 'dra //",
    "NG0639:316": "grangs kyi bsnyen pa 'bum tsho bzhi //",
    "NG0639:317": "tha mal shes pa zlog par byed //",
    "NG0639:318": "zla drug nyams kyi sbyor pa yis //",
    "NG0639:319": "skyes bu rtog pa zad par byed //",
    "NG0639:320": "rnal 'byor ming yang de dus thob //",
    "NG0639:321": "a li ka li las byung ba'i //",
    "NG0639:322": "sngags gcig gis ni don kun 'grub //",
    "NG0639:323": "e ma mkha' 'gro gsang ba'i gnad //",
    "NG0639:324": "rtog ge ba yi spyod yul men //",
    "NG0639:325": "dur khrod bdag mo bsgrub pa yi //",
    "NG0639:326": "tshogs gnyis yongs su rdzogs pa'i thabs //",
    "NG0639:327": "nus pa sngags kyi man ngag go / yon tan",
    "NG0639:328": "gyi phag mo ser mo 'khor mkha' 'gro sde bzhi",
    "NG0639:329": "dang bcas pa bsgrub pa'i le'u ste lnga pa'o //",
    "NG0639:330": "// de nas yang dag bshad bya ba //",
    "NG0639:331": "'phrin las rgya mtsho las kun rdzogs pa yi //",
    "NG0639:332": "rdo rje mkha' 'gro ma la phyag 'tshal lo //",
    "NG0639:333": "nyams su @#//",
    "NG0639:334": "dga' ba'i gnas dag tu //",
    "NG0639:335": "'bol ba'i gdan la 'dug nas ni //",
    "NG0639:336": "byang chub mchog tu sems bskyed de //",
    "NG0639:337": "stong pa nyid du gsal byas nas //",
    "NG0639:338": "'byung ba bzhi yi yi ge las //",
    "NG0639:339": "rdo rje rnal 'byor ma ru sgom //",
    "NG0639:340": "ha ri ni sa /",
    "NG0639:341": "sku mdog sngon mo gcer bu la //",
    "NG0639:342": "mche gtsigs rus pa'i rgyan chas can //",
    "NG0639:343": "g.yas g.yon kha tam thod pa bsnams //",
    "NG0639:344": "zhabs ni g.yas brkyang g.yon pa bskum //",
    "NG0639:345": "dbu skra gyen brjes thur la 'phyang *//",
    "NG0639:346": "gzhon sha can de ha las bskyed //",
    "NG0639:347": "snying khar pad+ma dkar po la //",
    "NG0639:348": "ha ri ni sa bzhi po bsam //",
    "NG0639:349": "de las 'od zer 'phros pa las //",
    "NG0639:350": "bla ma bde gshegs da ki dgug / de la mchod bstod tshul bzhin bya //",
    "NG0639:351": "yi ge gsum gyis byin gyis brlabs //",
    "NG0639:352": "gnas bzhir yi ge da ki bzhi //",
    "NG0639:353": "lus la mkha' 'gros gang ba yi //",
    "NG0639:354": "da ki'i 'khor ni mang po yis //",
    "NG0639:355": "longs spyod 'dod yon mang po 'byung *//",
    "NG0639:356": "steng rlung mnan cing 'og rlung bsdam //",
    "NG0639:357": "lus la bde ba 'bar ba dang *//",
    "NG0639:358": "ngag la byin rlabs 'bar ba dang *//",
    "NG0639:359": "sems la ye shes 'bar ba 'o //",
    "NG0639:360": "'khor lo bzhi la gnas pa yi //",
    "NG0639:361": "yi ge bzhi yi spro bsdu yis //",
    "NG0639:362": "drod dang ye shes skyed par byed //",
    "NG0639:363": "bde ba ye shes mi rtog pa //",
    "NG0639:364": "'dod yon lnga sogs ye shes grogs //",
    "NG0639:365": "brtul zhugs ci byas ye shes grogs //",
    "NG0639:366": "da ki ma rten ye shes grogs //",
    "NG0639:367": "nus pa byung bas bar chod sol //",
    "NG0639:368": "byang chub lam du gyur pa yin //",
    "NG0639:369": "gang zhig 'di la sus spyod pa //",
    "NG0639:370": "tshe dang 'bras bu thob par nges //",
    "NG0639:371": "'phrin las gsang ba'i man ngag go / 'phrin las",
    "NG0639:372": "kyi phag mo sngon mo 'khor da ki ma sde",
    "NG0639:373": "bzhi dang bcas pa bsgrub pa'i le'u ste drug pa'o",
    "NG0639:374": "/// / de nas yang dag bshad bya ba //",
    "NG0639:375": "legs byin slob pa'i da ki ma //",
    "NG0639:376": "mkha' 'gro ma la phyag 'tshal lo //",
    "NG0639:377": "shar du kha bltas zangs kyi mdog / skad kyis mi thos brag skyibs su //",
    "NG0639:378": "dpa' bo brtul zhugs ldan pa yis //",
    "NG0639:379": "rtog pa le lo the tshom spang *//",
    "NG0639:380": "nan tan snying rus mos pas sgrub //",
    "NG0639:381": "rdo rje rin chen pad+ma las //",
    "NG0639:382": "sku gsung thugs dang yon tan dang *//",
    "NG0639:383": "'phrin las rnams kyi sgrub pa'i thabs //",
    "NG0639:384": "a+om ah hum ma ha ri ni sa /",
    "NG0639:385": "yi ge 'bru brgyad mkha' 'gro'i gnad //",
    "NG0639:386": "ma la bu 'bod ces bya yin //",
    "NG0639:387": "spu gri lta bu'i gsang sngags 'di //",
    "NG0639:388": "sred byed rgyun ldog dpa' min grub //",
    "NG0639:389": "nam du yang ni brjod mi bya //",
    "NG0639:390": "skyo bar gyur na yid bzlas so //",
    "NG0639:391": "gnad kyi snying po 'bru bzhi dang *//",
    "NG0639:392": "rtsa ba'i yi ge 'bru bzhi yis //",
    "NG0639:393": "la sogs gong 'og spel bas 'grub //",
    "NG0639:394": "yi ge spyan gyi tsa kra yis //",
    "NG0639:395": "ma rungs rnam bzhi zil gyis gnon //",
    "NG0639:396": "sngags drug me yi 'khor lo yis //",
    "NG0639:397": "bar du gcod pa rnam bzhi bzlog / rnam par shes pa'i yi ge ni //",
    "NG0639:398": "zla drug nyams kyi sbyor ba yis //",
    "NG0639:399": "'grub 'gyur 'di la the tshom med //",
    "NG0639:400": "de nas rnal 'byor blo ldan gyis //",
    "NG0639:401": "skye bo las 'phags ri bo @#//",
    "NG0639:402": "ni //",
    "NG0639:403": "sog po khros pa'i smin phrag tu //",
    "NG0639:404": "bde ba'i gdan la 'dug byas te //",
    "NG0639:405": "yid kyi tsher ma dbyung bya'i phyir //",
    "NG0639:406": "'dod yon spangs la 'khri ba bcad //",
    "NG0639:407": "'khor ba'i skyon kun shes par bya //",
    "NG0639:408": "mdzes pa'i man+dal zlum po yis //",
    "NG0639:409": "pad+ma 'dab brgyad legs bris te //",
    "NG0639:410": "kha dog mdzes pa'i tshon rtsis bsgyur //",
    "NG0639:411": "de dbus lte ba la ni zhi rgyas dang *//",
    "NG0639:412": "dbang dang mngon spyod gang byed pa'i //",
    "NG0639:413": "shis pa'i shing rnams gru bzhir brtsig / bram ze'i khyim nas me blangs la //",
    "NG0639:414": "sman dang rin chen 'bru lnga'i phye //",
    "NG0639:415": "gsang sngags 'di yis dbul bar bya //",
    "NG0639:416": "a+om ahhum /",
    "NG0639:417": "ha ri ni sa /",
    "NG0639:418": "rnam bzhi gang bu gang gang gis ni //",
    "NG0639:419": "gzung 'dzin rnam gnyis rang sar dag / yul 'khor srung gi bu yis ni //",
    "NG0639:420": "dngos grub rnam gnyis rdzogs par 'gyur //",
    "NG0639:421": "gro ga ras sam shing shun la //",
    "NG0639:422": "gur kum chu yis 'khor lo ni //",
    "NG0639:423": "rtsibs drug mtha' ma mu khyud ldan //",
    "NG0639:424": "nang du yi ge 'bru gsum dgod //",
    "NG0639:425": "rnal 'byor mgul du btags gyur na //",
    "NG0639:426": "bar chod rnam bzhis tshugs mi 'gyur //",
    "NG0639:427": "skye gnas dud 'gror skad bzhi yis //",
    "NG0639:428": "'du ba rnam bzhi 'joms par byed //",
    "NG0639:429": "'khor lo bzhi la gnas pa yi //",
    "NG0639:430": "yi ge bzhi yi spro bsdu yis //",
    "NG0639:431": "tha mal shes pa 'gyur bar nus //",
    "NG0639:432": "yi ge gcig nas brgyad kyi bar //",
    "NG0639:433": "las tshogs thams cad 'grub par 'gyur //",
    "NG0639:434": "mkha' 'gro ma la bu 'bod 'ong *//",
    "NG0639:435": "sku gsung thugs yon tan 'phrin las lnga gcig tu grol ba'i le'u ste bdun pa'o ///",
    "NG0639:436": "/ de nas yang dag bshad bya ba //",
    "NG0639:437": "mkha' 'gro spyi ru sgrub pa'i thabs //",
    "NG0639:438": "dur khrod da ki 'dug gnas su //",
    "NG0639:439": "shis pa'i sa la man+dal bya //",
    "NG0639:440": "bdud rtsi lnga yis chag chag gdab //",
    "NG0639:441": "tshon sna lnga yi srad bu yis //",
    "NG0639:442": "dkyil 'khor legs par thig btab la //",
    "NG0639:443": "ye shes lnga ldan sa tshon gyis //",
    "NG0639:444": "pad+ma 'dab bzhi mu khyud dang *//",
    "NG0639:445": "gru chad sgo dang sgo rgyan dang *//",
    "NG0639:446": "'khor yug bcas pa bri bar bya //",
    "NG0639:447": "de la bsgrub pa'i dam rdzas ni //",
    "NG0639:448": "thod pa mkha' 'gro bris pa dang *//",
    "NG0639:449": "gtor ma rak+ta bdud rtsi dang *//",
    "NG0639:450": "ltag sprod rnga dang rkang gi dung *//",
    "NG0639:451": "tshil chen gsur gyi sbos dud btang *//",
    "NG0639:452": "mtshan ldan dum bu gcig pa la //",
    "NG0639:453": "'khor lo sngags dang bcas pa bri //",
    "NG0639:454": "dngos grub sna tshogs rdzas kyis dgang *//",
    "NG0639:455": "mchog dang thun mong bsgrub par bya //",
    "NG0639:456": "de nas ting 'dzin rim pa ni //",
    "NG0639:457": "dang po stong pa nyid kyi ngang */",
    "NG0639:458": "khyab pa snying rje chen po dang *//",
    "NG0639:459": "rang sems hri yi byin rlabs las //",
    "NG0639:460": "'byung ba dbang chen gzhal yas khang *//",
    "NG0639:461": "ro dang nyi zla pad+ma'i steng *//",
    "NG0639:462": "hri las spros dang bsdus ba yis //",
    "NG0639:463": "bdag nyid dpa' bo rta mgrin sku //",
    "NG0639:464": "dmar nag zhal gcig phyag gnyis pa //",
    "NG0639:465": "g.yas pa gri gug g.yon pa thod khrag bsnams //",
    "NG0639:466": "zhabs gnyis ro dang nyi ma'i steng *//",
    "NG0639:467": "dbu gtsug rta mgo rta skad 'tsher //",
    "NG0639:468": "dpa' bo rus pa'i rgyan gyis brgyan //",
    "NG0639:469": "dpa' mo rdo rje phag mor @#//",
    "NG0639:470": "'khril //",
    "NG0639:471": "g.yas pa gri gug yab la 'khyud //",
    "NG0639:472": "g.yon pa thod khrag yab la stob //",
    "NG0639:473": "spyi gtsug phag gdong ngur sgra 'don //",
    "NG0639:474": "sku mdog dmar mo rus pas brgyan //",
    "NG0639:475": "zhabs gnyis gtso la 'khril nas spyor //",
    "NG0639:476": "yab yum thugs kyi sprul pa las //",
    "NG0639:477": "ha ri ni sa ra tsa hri ya //",
    "NG0639:478": "yig 'bru brgyad pa pad+ma'i steng *//",
    "NG0639:479": "spros bsdus mkha' 'gro yab yum bzhi //",
    "NG0639:480": "kun kyang sku mdog dmar mo la //",
    "NG0639:481": "phyag mtshan rgyan dang cha byad yab yum kun dang 'dra //",
    "NG0639:482": "skad cig rdzogs pa'i tshul du ni //",
    "NG0639:483": "dam tshig ye shes gnyis med bsgom //",
    "NG0639:484": "a+om ahhum /",
    "NG0639:485": "hri ma ha ri ni sa ra tsa hri ya hum dza /",
    "NG0639:486": "yig 'bru bco lnga da ki'i srog / dbang sdud zil gnon 'gugs pa yin //",
    "NG0639:487": "rang sngags sgra ru sgrogs par bsgom //",
    "NG0639:488": "mkha' 'gro ma la bu 'bod kyis //",
    "NG0639:489": "rab ni mkha' 'gro dngos su yong *//",
    "NG0639:490": "'bring ni nyams snang 'ong ba yin //",
    "NG0639:491": "tha ma rmi lam grub rtags ston //",
    "NG0639:492": "rab kyis phyag rgya chen po thob //",
    "NG0639:493": "'bring gis mkha' spyod gnas su 'gro //",
    "NG0639:494": "tha ma bar dor lung ston byed //",
    "NG0639:495": "thun mong zas nor mi gsum 'du //",
    "NG0639:496": "mkha' 'gro spyi'i gsang bsgrub kyi le'u ste brgyad pa'o //  // mkha' 'gro rdo rje phag mo yis //",
    "NG0639:497": "chos sku rnam par mi rtog las //",
    "NG0639:498": "ma 'gags longs spyod rdzogs skur bzhengs //",
    "NG0639:499": "sprul sku sku gsung thugs dang ni //",
    "NG0639:500": "yon tan 'phrin las lngar bstan nas //",
    "NG0639:501": "mkha' 'gro rgyud kyi rgyal por bshad //",
    "NG0639:502": "bram ze mchog sred yi rangs nas //",
    "NG0639:503": "e ma mkha' 'gro gsang ba'i gnas //",
    "NG0639:504": "sprul sku 'gro ba'i don mdzad ma //",
    "NG0639:505": "sna tshogs gcig la tha dad snang *//",
    "NG0639:506": "chos dbyings skye med ma la bstod //",
    "NG0639:507": "ces yum chos nyid la gnas so //",
    "NG0639:508": "mkha' 'gro rin po che 'phreng ba zhes bya ba'i",
    "NG0639:509": "rgyud yongs su gtad pa'i le'u ste dgu pa'o //",
    "NG0639:510": "// mkha' 'gro ma rin po che 'phreng ba'i rgyud",
    "NG0639:511": "rdzogs saho /// / rgya rgya rgya /",
    "NG0639:512": "'gu ru blo ldan mchog sred kyis /",
    "NG0639:513": "jo mo mkhar chen bza' la thugs dam du gtad pa'o //  // rdzogs so //"
}