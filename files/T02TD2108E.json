{
    "T02TD2108E:143a-0": "@143a # // rgya gar skad du /",
    "T02TD2108E:143a-1": "a'ar+ya manydzu shr'i n'a ma sangg'i ti s'a dha na n'a ma /",
    "T02TD2108E:143a-2": "bod skad du /",
    "T02TD2108E:143a-3": "'phags pa 'jam dpal gyi mtshan yang dag par brjod pa'i sgrub thabs /",
    "T02TD2108E:143a-4": "'jam dpal ye shes sems dpa' la phyag 'tshal lo //",
    "T02TD2108E:143a-5": "yon tan ye shes mchog gi mchog gyur pa'i //",
    "T02TD2108E:143a-6": "bde ba'i stobs kyis bde ba'i ro myang ba'i //",
    "T02TD2108E:143a-7": "rang gi rgyud gsum dag pa'i 'jam dpal de la 'dud //",
    "T02TD2108E:143a-8": "'jam dpal mtshan ni brjod pa yi //",
    "T02TD2108E:143a-9": "gzhung lugs thob par gyur pa yi //",
    "T02TD2108E:143a-10": "yongs bsdus sgrub thabs gsal bar bsde ba //",
    "T02TD2108E:143a-11": "de'i gzhung bdag gis bshad par bya ;",
    "T02TD2108E:143a-12": "/ shes rab snying rjer ldan pa yi //",
    "T02TD2108E:143a-13": "zab mo'i don la dgongs pa yis //",
    "T02TD2108E:143a-14": "theg chen sngags pa'i rnal 'byor pas //",
    "T02TD2108E:143a-15": "yid dga' ba yi gnas nyid du //",
    "T02TD2108E:143a-16": "bde ba'i stan la nyer 'dug ste /",
    "T02TD2108E:143a-17": "snying gar nyi dkyil aa bsams la //",
    "T02TD2108E:143a-18": "'od phyung 'phags pa bla mar bcas //",
    "T02TD2108E:143a-19": "yid kyis mdun du sbyan drangs la //",
    "T02TD2108E:143a-20": "mandal mchod pa phul byas la //",
    "T02TD2108E:143a-21": "gsum la skyabs su gsol ba dang //",
    "T02TD2108E:143a-22": "sdig pa ma lus bshags pa dang //",
    "T02TD2108E:143a-23": "byang chub mchog tu sems bskyed do //",
    "T02TD2108E:143a-24": "de yang rgyud las /",
    "T02TD2108E:143a-25": "dpal ldan padma sangs rgyas skyes //",
    "T02TD2108E:143a-26": "tshogs gnyis tshogs ni bsags pa po //",
    "T02TD2108E:143a-27": "rtag pa kun rgyal rnal 'byor can //",
    "T02TD2108E:143a-28": "bsam gtan bsam bya blo ldan mchog / rdo rje dregs pa rdo rje'i snying //",
    "T02TD2108E:143a-29": "rdo rje nyi ma snang ba che //",
    "T02TD2108E:143a-30": "rdo rje zla ba dri med 'od //",
    "T02TD2108E:143a-31": "rdzogs pa'i sangs rgyas aa las byung //",
    "T02TD2108E:143a-32": "kha dog sna tshogs 'bar ba'i 'od //",
    "T02TD2108E:143a-33": "'phags lam shin tu mtho la gnas //",
    "T02TD2108E:143a-34": "bla ma gsang sngags che ba'i mchog / sems can kun gyi yid ltar mgyogs //",
    "T02TD2108E:143a-35": "dkyil 'khor chen po yangs pa yin //",
    "T02TD2108E:143a-36": "mchod cing brjod pa drang srong che //",
    "T02TD2108E:143a-37": "gtso bo dkon mchog gsum 'dzin pa //",
    "T02TD2108E:143a-38": "dag par byed pa sdig sel ba //",
    "T02TD2108E:143a-39": "sangs rgyas byang chub bla na med //",
    "T02TD2108E:143a-40": "ces gsungs so //",
    "T02TD2108E:143b-0": "de nas @143b skad cig ma la bdag nyid 'jam dpal du bsgoms la /",
    "T02TD2108E:143b-1": "de'i thugs ka nas aa las /",
    "T02TD2108E:143b-2": "rdo rje shugs can 'jigs par byed //",
    "T02TD2108E:143b-3": "ha la ha la gdong brgya ba //",
    "T02TD2108E:143b-4": "dpal ldan lag brgyas gang la //",
    "T02TD2108E:143b-5": "brdung ba'i mtshon cha sna tshogs 'dzin //",
    "T02TD2108E:143b-6": "phyogs bcur sprul pa sna tshogs 'gyed pa'o//",
    "T02TD2108E:143b-7": "aom manydzu shr'i kro dha ya m'anata ka h'um phat /",
    "T02TD2108E:143b-8": "bhe ro ha na ra da ha ra /",
    "T02TD2108E:143b-9": "pa tsa ra sarba aa mu ka badzra khadga tstshe da raksha raksha h'um h'um phat phat /",
    "T02TD2108E:143b-10": "ces brjod pas mtshon cha dpag tu med pas mtshams bcad do //",
    "T02TD2108E:143b-11": "de nas aom sh'u n+ya t'a dzny'a na badzra sva bh'a ba a'atma konyham zhes brjod pas na stong par bsam /",
    "T02TD2108E:143b-12": "snying ga'i sa bon las byung ba'o //",
    "T02TD2108E:143b-13": "'byung lnga'i yi ge rang bzhin chad //",
    "T02TD2108E:143b-14": "ae //",
    "T02TD2108E:143b-15": "yam /",
    "T02TD2108E:143b-16": "bam /",
    "T02TD2108E:143b-17": "ram lam /",
    "T02TD2108E:143b-18": "nam mkha' rlung chu ri rab me dang bcas //",
    "T02TD2108E:143b-19": "de steng padma'i lte ba la //",
    "T02TD2108E:143b-20": "bhr'um las ye shes gzhal yas khang //",
    "T02TD2108E:143b-21": "pho brang padma 'khor lor bcas //",
    "T02TD2108E:143b-22": "gru chad sgo bzhi mu khyud ldan //",
    "T02TD2108E:143b-23": "rgyud las /",
    "T02TD2108E:143b-24": "stong pa nyid dga' 'dod chags blo //",
    "T02TD2108E:143b-25": "rdo rje snying po mkha' 'dra ba //",
    "T02TD2108E:143b-26": "phra zhing zag med sa bon bral //",
    "T02TD2108E:143b-27": "'byung ba chen po rgyu gcig po //",
    "T02TD2108E:143b-28": "dkyil 'khor chen po yangs pa yin //",
    "T02TD2108E:143b-29": "zhes gsungs //",
    "T02TD2108E:143b-30": "de nas gdan sgom ste /",
    "T02TD2108E:143b-31": "pam las padma zla ba'i gdan //",
    "T02TD2108E:143b-32": "aa dang ma las nyi ma'i gdan //",
    "T02TD2108E:143b-33": "de steng aa yi 'phro 'du las ;",
    "T02TD2108E:143b-34": "/ aa las 'jam dbyangs rdo rjer gyur //",
    "T02TD2108E:143b-35": "sku mdog dmar ser gdong lnga pa //",
    "T02TD2108E:143b-36": "dkar sngo dmar ljang dmar ser ro //",
    "T02TD2108E:143b-37": "zur phud lnga ldan cod pan can //",
    "T02TD2108E:143b-38": "me tog rin chen phreng bas brgyan //",
    "T02TD2108E:143b-39": "phyag brgyad rim par bsnams pa ni //",
    "T02TD2108E:143b-40": "ral gri mda' dang lcags kyu rdo rje g-yas //",
    "T02TD2108E:143b-41": "po ti gzhu dang zhags pa padma g-yon //",
    "T02TD2108E:143b-42": "gzhon nu mdzes pa'i rgyan dang ldan //",
    "T02TD2108E:143b-43": "kha dog lnga ldan 'od kyi dbus //",
    "T02TD2108E:143b-44": "rdo rje skyil krung bzhugs pa la //",
    "T02TD2108E:143b-45": "thugs kar shes rab 'khor lo'i dbus //",
    "T02TD2108E:143b-46": "nyi ma'i steng na ral gri aa yis mtshan //",
    "T02TD2108E:143b-47": "'khor lo'i rtsibs la gsang sngags dgod //",
    "T02TD2108E:143b-48": "yang na gnas bzhir 'khor lo bsam //",
    "T02TD2108E:143b-49": "de ltar bsam gtan ting 'dzin dben //",
    "T02TD2108E:143b-50": "de yang rgyud las /",
    "T02TD2108E:143b-51": "dpal ldan sangs rgyas padma skyes //",
    "T02TD2108E:143b-52": "rdo rje nyi ma snang ba che //",
    "T02TD2108E:143b-53": "rdo rje zla ba dri med 'od //",
    "T02TD2108E:143b-54": "rdzogs pa'i sangs rgyas aa las byung //",
    "T02TD2108E:143b-55": "gzugs che lus kyang che ba ste //",
    "T02TD2108E:143b-56": "gdong ldan zur phud lnga dang ldan //",
    "T02TD2108E:144a-0": "zur @144a * //",
    "T02TD2108E:144a-1": "phud lnga pa me tog spos //",
    "T02TD2108E:144a-2": "lag pa brgya po kun bskyod cing //",
    "T02TD2108E:144a-3": "shes rab ral gri mda' gzhu thogs //",
    "T02TD2108E:144a-4": "rdo rje lcags kyu zhags pa che //",
    "T02TD2108E:144a-5": "rdo rje las skyes rdo rje'i bdag / dpal ldan padma gang gyi bdag /'jig rten gsum na gzhon lus gcig / kha dog sna tshogs bar ba'i 'od //",
    "T02TD2108E:144a-6": "rdo rje skyil krung rdzogs sangs rgyas //",
    "T02TD2108E:144a-7": "sprul pa'i 'khor lo sna tshogs 'chang //",
    "T02TD2108E:144a-8": "nyi ma 'char ka'i dkyil ltar mdzes //",
    "T02TD2108E:144a-9": "gsang sngags chen po rigs gsum pa //",
    "T02TD2108E:144a-10": "zhes gsungs pa'i phyir ro //",
    "T02TD2108E:144a-11": "sangs rgyas de yi thugs ka ru //",
    "T02TD2108E:144a-12": "aom las gyur pa'i rnam par snang mdzad ni /",
    "T02TD2108E:144a-13": "sku mdog dkar ba'i rang bzhin la //",
    "T02TD2108E:144a-14": "zhal gcig pa la phyag bzhi pa //",
    "T02TD2108E:144a-15": "dang po ral gri po ti'o //",
    "T02TD2108E:144a-16": "tha ma byang chub mchog gi phyag rgya'o //",
    "T02TD2108E:144a-17": "sangs rgyas de yi thugs ka ru //",
    "T02TD2108E:144a-18": "ye shes sems dpa' mtshon gang pa //",
    "T02TD2108E:144a-19": "sku mdog dmar ser gser mdog la //",
    "T02TD2108E:144a-20": "shes rab ral gri mda' gzhu bsnams //",
    "T02TD2108E:144a-21": "sangs rgyas de yi mdun nyid du //",
    "T02TD2108E:144a-22": "padma'i gdan la sh'aka thub bsgom //",
    "T02TD2108E:144a-23": "pho brang padma 'dab brgyad la //",
    "T02TD2108E:144a-24": "shar du h'um las gyur pa'i rdo rje mi bskyod pa //",
    "T02TD2108E:144a-25": "sku mdog sngo skya'i rang bzhin la //",
    "T02TD2108E:144a-26": "dang po gnyis ni po ti ral gri bsnams //",
    "T02TD2108E:144a-27": "tha ma gsang bas gnon la //",
    "T02TD2108E:144a-28": "g-yon pa mnyam gzhag rdo rje bsnams //",
    "T02TD2108E:144a-29": "lho ru tr'am las rin chen 'byung ldan ni //",
    "T02TD2108E:144a-30": "ser po zhal gcig phyag bzhi pa //",
    "T02TD2108E:144a-31": "g-yas g-yon kun gyi dang po 'gro //",
    "T02TD2108E:144a-32": "tha ma mchog sbyin rin po che //",
    "T02TD2108E:144a-33": "nub tu hr'i: las snang ba mtha' yas ni //",
    "T02TD2108E:144a-34": "dmar po zhal gcig phyag bzhi pa //",
    "T02TD2108E:144a-35": "mnyam gzhag phyag rgya padma bsnams //",
    "T02TD2108E:144a-36": "byang du h'a las gyur pa'i don yod grub pa ni //",
    "T02TD2108E:144a-37": "ljang gu zhal gcig phyag bzhi pa //",
    "T02TD2108E:144a-38": "khu tshur phyag na rgya gram bsnams //",
    "T02TD2108E:144a-39": "kun la rin chen sna tshogs kyis brgyan pa //",
    "T02TD2108E:144a-40": "gnas gsum 'bru gsum byin gyis brlab //",
    "T02TD2108E:144a-41": "zhabs ni rdo rje skyil mo krung du bzhugs //",
    "T02TD2108E:144a-42": "phyi rim 'khor lo rtsibs brgyad la //",
    "T02TD2108E:144a-43": "a'a li yongs su gyur pa las //",
    "T02TD2108E:144a-44": "nyi zla padma'i gdan stengs su //",
    "T02TD2108E:144a-45": "yab kyi thugs kar aa yi 'phro 'du las //",
    "T02TD2108E:144a-46": "ai a'i au a'u /",
    "T02TD2108E:144a-47": "ae aee ao aoo 'phros //",
    "T02TD2108E:144a-48": "dbyangs yig 'od du zhu ba las //",
    "T02TD2108E:144a-49": "chos 'khor rim bzhin bskor bar bya //",
    "T02TD2108E:144b-0": "kun du bzang po nam mkha'i @144b snying po dang //",
    "T02TD2108E:144b-1": "'jam dpal sa yi snying po dang //",
    "T02TD2108E:144b-2": "sbyan ras gzigs dang sgrib pa sel //",
    "T02TD2108E:144b-3": "phyag na rdo rje byams pa'o //",
    "T02TD2108E:144b-4": "'khor lo pi wang autpa la //",
    "T02TD2108E:144b-5": "dung phor padma rin chen dang //",
    "T02TD2108E:144b-6": "myu gu rdo rje bum pa'o //",
    "T02TD2108E:144b-7": "g-yon pa thams cad mchog sbyin no //",
    "T02TD2108E:144b-8": "rin chen phreng ba'i rgyan gyis brgyan //",
    "T02TD2108E:144b-9": "gdan la bzhugs shing 'gyings pa'i tshul //",
    "T02TD2108E:144b-10": "rgyud las /",
    "T02TD2108E:144b-11": "gsang sngags tshul chen las byung ba //",
    "T02TD2108E:144b-12": "byang chub sems dpa' sems dpa' che //",
    "T02TD2108E:144b-13": "rnam shes brgyad po rtog pa 'chang //",
    "T02TD2108E:144b-14": "kha dog sna tshogs 'bar ba'i 'od //",
    "T02TD2108E:144b-15": "dpal ldan blo dang sgeg par ldan //",
    "T02TD2108E:144b-16": "zhes gsungs so //",
    "T02TD2108E:144b-17": "phyogs kyi sgo bzhir bsgom pa ni //",
    "T02TD2108E:144b-18": "gtso bo'i thugs ka'i 'phro 'du las //",
    "T02TD2108E:144b-19": "dza: h'um bam ho: bzhi 'phros pas //",
    "T02TD2108E:144b-20": "'od zhu 'phros shing 'dus pa las //",
    "T02TD2108E:144b-21": "lcags kyu zhags pa lcags sgrog dril //",
    "T02TD2108E:144b-22": "sku mdog rang rang phyogs dang mthun //",
    "T02TD2108E:144b-23": "rgyud las /",
    "T02TD2108E:144b-24": "rdo rje lcags kyu zhags pa che //",
    "T02TD2108E:144b-25": "'dzin pa chen po rdo rje'i zhags //",
    "T02TD2108E:144b-26": "'jam dbyangs chen po sgra che ba //",
    "T02TD2108E:144b-27": "zhes gsungs so //",
    "T02TD2108E:144b-28": "de nas thugs ka'i sa bon aa las 'od 'phros ye shes 'khor lo dgug gzhug bya //",
    "T02TD2108E:144b-29": "sangs rgyas thams cad sbyan drangs la /",
    "T02TD2108E:144b-30": "aa a'a sarba ta th'a ga ta k'a ya b'a ka tsitta aa bhi shinytsa h'um tr'am hi tam aom //",
    "T02TD2108E:144b-31": "zhes dbang bskur bar bya //",
    "T02TD2108E:144b-32": "rgyud las ;",
    "T02TD2108E:144b-33": "/ sangs rgyas byang chub bla na med //",
    "T02TD2108E:144b-34": "ye shes dbang bskur cod pan can //",
    "T02TD2108E:144b-35": "zhes gsungs /",
    "T02TD2108E:144b-36": "de nas snying po bzlas par bya //",
    "T02TD2108E:144b-37": "thugs ka'i shes rab 'khor lo la //",
    "T02TD2108E:144b-38": "de dbus lte ba'i 'khor lo la //",
    "T02TD2108E:144b-39": "sngags phreng me tog dkyus pa ltar //",
    "T02TD2108E:144b-40": "de la dmigs te bzlas par bya /",
    "T02TD2108E:144b-41": "aom w'a g'i shva ri mum /",
    "T02TD2108E:144b-42": "aom badzra t'ikshna du: kha tstshe da /",
    "T02TD2108E:144b-43": "pradzny'a dzny'a na m'urta ye /",
    "T02TD2108E:144b-44": "dzny'a na k'a ya w'a g'i shva ra aa ra pa tsa na ye te na ma: aa a'a sarba ta th'a ga ta hri da ya /",
    "T02TD2108E:144b-45": "ha ra ha ra /",
    "T02TD2108E:144b-46": "aom h'um hr'i bha ga b'an /",
    "T02TD2108E:144b-47": "dzny'a na m'urti /",
    "T02TD2108E:144b-48": "w'a g'i shva ra /",
    "T02TD2108E:144b-49": "ma h'a p'a tsa /",
    "T02TD2108E:144b-50": "sarba dharm'a ga ga na /",
    "T02TD2108E:144b-51": "aa ma la su pa ri shuddha dha rmma dh'a tu dzny'a na garbha aa /",
    "T02TD2108E:144b-52": "de yang rgyud las /",
    "T02TD2108E:144b-53": "'od bzang 'bar ba dpal gyi be'u //",
    "T02TD2108E:144b-54": "'od chen rnam par snang bar byed //",
    "T02TD2108E:144b-55": "gzi brjid phreng ba blta na sdug / gsang sngags chen po rigs gsum pa //",
    "T02TD2108E:144b-56": "zhes gsungs pas so //",
    "T02TD2108E:144b-57": "de nas mchod pa rgyas pa dbul //",
    "T02TD2108E:144b-58": "aa a'a sarba th'a ga dh'u pa p'u dza mi gha sa mu dra spha ra na sa ma ye h'um /",
    "T02TD2108E:144b-59": "bushpam /",
    "T02TD2108E:144b-60": "aa lo ke gandhe /",
    "T02TD2108E:145a-0": "@145a * // ni bi tye /",
    "T02TD2108E:145a-1": "shabta /",
    "T02TD2108E:145a-2": "rgyud las /",
    "T02TD2108E:145a-3": "mchod pa chen po 'dod chags che //",
    "T02TD2108E:145a-4": "sems can thams cad dga' bar byed //",
    "T02TD2108E:145a-5": "ces pa la sogs pa dug lda rang grol gyi mchod pa'o //",
    "T02TD2108E:145a-6": "aom badzra g'i ti h'um /",
    "T02TD2108E:145a-7": "aom badzra nri tye h'um //",
    "T02TD2108E:145a-8": "aom badzra m'a le tr'am /",
    "T02TD2108E:145a-9": "aom badzra l'a skye hri /",
    "T02TD2108E:145a-10": "de yang rgyud las /",
    "T02TD2108E:145a-11": "mchod cing brjod par drang srong che //",
    "T02TD2108E:145a-12": "zhes gsungs so //",
    "T02TD2108E:145a-13": "de nas mchod 'os bstod 'os phyag gi gnas //",
    "T02TD2108E:145a-14": "zhes pas bstod de /",
    "T02TD2108E:145a-15": "'di ltar sangs rgyas bcom ldan 'das //",
    "T02TD2108E:145a-16": "sangs rgyas rnam par snang mdzad che //",
    "T02TD2108E:145a-17": "gdong lnga zur phung lnga dang ldan //",
    "T02TD2108E:145a-18": "lag pa brgya pos kun bskyod cing //",
    "T02TD2108E:145a-19": "sbrul pa'i 'khor lo sna tshogs 'chang //",
    "T02TD2108E:145a-20": "gom pa'i stobs kyis gar byed pa //",
    "T02TD2108E:145a-21": "sum cu rtsa gnyis mtshan 'chang ba //",
    "T02TD2108E:145a-22": "rnam snang gtso la phyag 'tshal 'dud //",
    "T02TD2108E:145a-23": "rigs lnga la 'dud kyi bstod pa bya'o //",
    "T02TD2108E:145a-24": "'jam dpal dpal dang ldan pa'i mchog /'jam dpal ye shes sems dpa' yi //",
    "T02TD2108E:145a-25": "ming ni yang dag brjod pa mchog /'jam dpal de la phyag 'tshal 'dud //",
    "T02TD2108E:145a-26": "gzhon nu'i sku lus 'chang ba po //",
    "T02TD2108E:145a-27": "ye shes sgron mes rab gsal zhing //",
    "T02TD2108E:145a-28": "'jig rten gsum gyi mun sel ba //",
    "T02TD2108E:145a-29": "'jam dpal de la phyag 'tshal 'dud //",
    "T02TD2108E:145a-30": "nyid kyi 'dab bzang tshogs kyis ni //",
    "T02TD2108E:145a-31": "zla ba rgyas pa zil gnon cing //",
    "T02TD2108E:145a-32": "rig pa rnam par gsal bsgyur la //",
    "T02TD2108E:145a-33": "'jam dpal de la phyag 'tshal 'dud //",
    "T02TD2108E:145a-34": "ma bgyis zur phud gsal ba la //",
    "T02TD2108E:145a-35": "nor bu 'bar ba'i sku mnga' zhing //",
    "T02TD2108E:145a-36": "nyid ni kun du dga' ba'i sku //",
    "T02TD2108E:145a-37": "'jam dpal de la phyag 'tshal 'dud //",
    "T02TD2108E:145a-38": "bdud rtsi 'dra zhing 'jam la zab //",
    "T02TD2108E:145a-39": "yid dang gsung gi sgra sgrogs pa //",
    "T02TD2108E:145a-40": "dam pa'i chos kyi rin chen mdzod //",
    "T02TD2108E:145a-41": "'jam dpal de la phyag 'tshal 'dud //",
    "T02TD2108E:145a-42": "gangs kyi chu ltar gdangs gsal ba //",
    "T02TD2108E:145a-43": "'jig rten khams na rnam par bzhugs //",
    "T02TD2108E:145a-44": "nyon mongs dri ma rab sngags pa //",
    "T02TD2108E:145a-45": "'jam dpal de la phyag 'tshal 'dud //",
    "T02TD2108E:145a-46": "mche ba gtsigs dang bsgyings pa yi //",
    "T02TD2108E:145a-47": "'jigs pa'i sku yi tshul gyis ni //",
    "T02TD2108E:145a-48": "ya ma'i dregs pa 'joms mdzad pa //",
    "T02TD2108E:145a-49": "'jam dpal de la phyag 'tshal 'dud //",
    "T02TD2108E:145a-50": "rang gi spyan dang mdangs 'dra ba //",
    "T02TD2108E:145a-51": "autpal sngon pos rab mdzes pa //",
    "T02TD2108E:145a-52": "shes rab ral gri mnga' gzhu 'dzin //",
    "T02TD2108E:145a-53": "'jam dpal de la phyag 'tshal 'dud /",
    "T02TD2108E:145b-0": "@145b phyogs bcur bzhugs pa'i sangs rgyas la //",
    "T02TD2108E:145b-1": "rgya cher bstod pas rab bstod pa //",
    "T02TD2108E:145b-2": "'gro ba'i lam ni ston pa po //",
    "T02TD2108E:145b-3": "'jam dpal de la phyag 'tshal 'dud //",
    "T02TD2108E:145b-4": "de nas sems dpa' brgyad la bstod de //",
    "T02TD2108E:145b-5": "mkhas pa chen po thabs che ba //",
    "T02TD2108E:145b-6": "mkhas pa sgyu 'phrul chen po 'chang //",
    "T02TD2108E:145b-7": "'jig rten khams brgya kun bskyod pa //",
    "T02TD2108E:145b-8": "kun du bzang po khyod la 'dud //",
    "T02TD2108E:145b-9": "rdzu 'phrul chen po stobs chen ldan //",
    "T02TD2108E:145b-10": "nam mkha'i bdag po sna tshogs ston //",
    "T02TD2108E:145b-11": "nam mkha' las byung rang byung ba //",
    "T02TD2108E:145b-12": "nam mkha'i snying po khyod la 'dud //",
    "T02TD2108E:145b-13": "shes rab chen po blo chen ldan //",
    "T02TD2108E:145b-14": "shes rab ye shes me po che //",
    "T02TD2108E:145b-15": "shes rab chen po skad cig la //",
    "T02TD2108E:145b-16": "'jam dpal shes rab khyod la 'dud //",
    "T02TD2108E:145b-17": "rdzu 'phrul chen po cher grags pa //",
    "T02TD2108E:145b-18": "rdzu 'phrul rkang pa'i stobs dang ldan //",
    "T02TD2108E:145b-19": "sa yi snying po 'gro ba 'dzin //",
    "T02TD2108E:145b-20": "sa yi snying po khyod la 'dud //",
    "T02TD2108E:145b-21": "snying rje chen po blo yi mchog / snying rje che dang shes rab dang //",
    "T02TD2108E:145b-22": "sangs rgyas kyan gyi snying po che //",
    "T02TD2108E:145b-23": "sbyan ras gzigs dbang khyod la 'dud //",
    "T02TD2108E:145b-24": "shugs chen mgyogs pa chen po ste //",
    "T02TD2108E:145b-25": "de bzhin gshegs pa'i yid ltar mgyogs //",
    "T02TD2108E:145b-26": "rgyal ba rnam rgyal dgra las rgyal //",
    "T02TD2108E:145b-27": "sgrib pa sel pa khyod la 'dud //",
    "T02TD2108E:145b-28": "stobs chen pha rol gnon pa po //",
    "T02TD2108E:145b-29": "stobs po che la thabs che ba //",
    "T02TD2108E:145b-30": "smon lam ye shes rgya mtsho ste //",
    "T02TD2108E:145b-31": "phyag na rdo rje khyod la 'dud //",
    "T02TD2108E:145b-32": "byams chen rang bzhin dpag tu med //",
    "T02TD2108E:145b-33": "byams pa'i go cha chas pa ste //",
    "T02TD2108E:145b-34": "byams dang snying rje'i dkyil 'khor can //",
    "T02TD2108E:145b-35": "dpal ldan byams pa khyod la 'dud //",
    "T02TD2108E:145b-36": "rdo rje lcags kyu zhags pa che //",
    "T02TD2108E:145b-37": "'dzin pa chen po rdo rje zhags //",
    "T02TD2108E:145b-38": "'jam dbyangs chen po sgra che ba //",
    "T02TD2108E:145b-39": "ye shes sgom khyod la 'dud //",
    "T02TD2108E:145b-40": "rdo rje satva satva che //",
    "T02TD2108E:145b-41": "rdo rje de bzhin gshegs pa kun //",
    "T02TD2108E:145b-42": "rdo rje bzhin gshegs pa kun //",
    "T02TD2108E:145b-43": "rdo rje dang po kun du bzang //",
    "T02TD2108E:145b-44": "phyag 'tshal phyag na rdo rje la'o //",
    "T02TD2108E:145b-45": "rdo rje rgyal po sangs rgyas mchog / rdo rje lcags kyu de bzhin gshegs //",
    "T02TD2108E:145b-46": "nges pa'i rgyal po sangs rgyas mchog / phyag 'tshal rdo rje 'gugs khyod la'o //",
    "T02TD2108E:145b-47": "rdo rje chags pa bde ba che //",
    "T02TD2108E:145b-48": "rdo rje mda' ni dbang byed pa //",
    "T02TD2108E:145b-49": "bdud kyi 'dod pa rdo rje che //",
    "T02TD2108E:145b-50": "phyag 'tshal rdo rje gzhu khyod la'o //",
    "T02TD2108E:145b-51": "rdo rje legs pa bde ba che //",
    "T02TD2108E:145b-52": "rdo rje mgu ba dga' ba che //",
    "T02TD2108E:145b-53": "rab dgyes rgyal po buddha mchog /",
    "T02TD2108E:146a-0": "@146a * // phyag 'tshal rdo rje dgyes pa la //",
    "T02TD2108E:146a-1": "rdo rje rin chen rdo rje'i don //",
    "T02TD2108E:146a-2": "rdo rje nam mkha' nor bu che //",
    "T02TD2108E:146a-3": "nam mkha'i snying po rdo rje phyug / phyag 'tshal rdo rje rin chen la'o //",
    "T02TD2108E:146a-4": "rdo rje gzi brjid cher 'bar ba //",
    "T02TD2108E:146a-5": "rdo rje nyi ma rgyal ba'i 'od //",
    "T02TD2108E:146a-6": "rdo rje gzi brjid gzi brjid che //",
    "T02TD2108E:146a-7": "phyag 'tshal rdo rje 'od khyod la'o //",
    "T02TD2108E:146a-8": "rdo rje don rab rdo rje dpal //",
    "T02TD2108E:146a-9": "rdo rje rgyal mtshan rab dga' byed //",
    "T02TD2108E:146a-10": "rdo rje chen po rin chen tog / phyag 'tshal rdo rje dpal khyod la'o //",
    "T02TD2108E:146a-11": "rdo rje bzhad mo bzhad pa che //",
    "T02TD2108E:146a-12": "rdo rje 'dzum pa ngo mtshar che //",
    "T02TD2108E:146a-13": "dga' zhing rab dga' rdo rje ston //",
    "T02TD2108E:146a-14": "phyag 'tshal rdo rje dga' ba la'o //",
    "T02TD2108E:146a-15": "rdo rje chos rab de bzhin don//",
    "T02TD2108E:146a-16": "rdo rje padma rab dga' byed //",
    "T02TD2108E:146a-17": "rdo rje dbang rab rdo rje'i spyan //",
    "T02TD2108E:146a-18": "phyag 'tshal rdo rje spyan khyod la'o //",
    "T02TD2108E:146a-19": "rdo rje rno ba theg pa che //",
    "T02TD2108E:146a-20": "rdo rje ral gri mtshon chen po //",
    "T02TD2108E:146a-21": "'jam dpal rdo rje rab tu zab //",
    "T02TD2108E:146a-22": "phyag 'tshal rdo rje blo gros la'o //",
    "T02TD2108E:146a-23": "rdo rje rgyu dang snying po che //",
    "T02TD2108E:146a-24": "rdo rje 'khor lo tshul chen po //",
    "T02TD2108E:146a-25": "rab bskor rdo rje las byung ba //",
    "T02TD2108E:146a-26": "phyag 'tshal rdo rje snying khyod la'o //",
    "T02TD2108E:146a-27": "rdo rje gsung ba rang rig mchog / rdo rje bzlas pa rab 'grub phyir //",
    "T02TD2108E:146a-28": "mi gsung rdo rje mchog bsgrub pa //",
    "T02TD2108E:146a-29": "phyag 'tshal rdo rje gsung khyod la'o //",
    "T02TD2108E:146a-30": "rdo rje las rab rdo rje bka' //",
    "T02TD2108E:146a-31": "las kyi rdo rje kun rab 'gro //",
    "T02TD2108E:146a-32": "rdo rje nges pa rgya che ba //",
    "T02TD2108E:146a-33": "phyag 'tshal rdo rje rgya gram la'o //",
    "T02TD2108E:146a-34": "rdo rje sku ni brtan pa che //",
    "T02TD2108E:146a-35": "rdo rje go cha sra ba ste //",
    "T02TD2108E:146a-36": "brtson 'grus mchog ste dka' thub che //",
    "T02TD2108E:146a-37": "phyag 'tshal rdo rje brtson 'grus la'o //",
    "T02TD2108E:146a-38": "rdo rje gnod sbyin thabs chen po //",
    "T02TD2108E:146a-39": "rdo rje mche ba gtsigs pa che //",
    "T02TD2108E:146a-40": "bdud 'joms rdo rje mi zad pa //",
    "T02TD2108E:146a-41": "phyag 'tshal rdo rje drag po la //",
    "T02TD2108E:146a-42": "rdo rje mtshams sbyor rab tu 'dud //",
    "T02TD2108E:146a-43": "rdo rje bcings pa rab grol cing //",
    "T02TD2108E:146a-44": "phyag 'tshal rdo rje gnyis med la'o //",
    "T02TD2108E:146a-45": "lhag chad yi ge brgya pas bshags /",
    "T02TD2108E:146a-46": "aa ti gatstsha mu:yis gshegs //",
    "T02TD2108E:146a-47": "bdag gi dge ba'i rtsa ba 'dis //",
    "T02TD2108E:146a-48": "'gro ba ma lus 'den par shog /'jam dpal gyi sgrub thabs zhi ba 'od kyi rim pa zhes bya ba rdzogs so /",
    "T02TD2108E:146a-50": "// / sdom pa bzang po'i thugs dam /",
    "T02TD2108E:146a-51": "lo ts'a ba dar ma bzhis bsgyur ba'o//"
}