{
    "T02TD2744E:128b-0": "@128b * // 'phags pa spyan ras gzigs 'khor lo gsum la phyag 'tshal lo //",
    "T02TD2744E:128b-1": "sa bla dang ni sa stengs sa 'og dud 'gro la sogs sbyong ba yi //",
    "T02TD2744E:128b-2": "'khor lo dri med dkar dang dmar po rnam par sngo //",
    "T02TD2744E:128b-3": "spyi bo snying ga lte ba'i dbus bzhugs zla ba dang /",
    "T02TD2744E:128b-4": "padmo nyi ma ham dang h'um dang a'a:sa mtshan pa'o //",
    "T02TD2744E:128b-5": "de la spyi bo bde ba chen po'i bdag nyid kyi rtsibs sum cu rtsa gnyis pa'i 'khor lo zla ba'i kha dog can no //",
    "T02TD2744E:128b-6": "de'i snying po la ni gsal byed dmar pos brgyan to //",
    "T02TD2744E:128b-7": "snying gar ni chos kyi bdag nyid kyi 'dab ma bcu drug pa'i padma 'bur pa byi ru'i kha dog can no //",
    "T02TD2744E:128b-8": "de'i snying po la ni dbyangs yig dkar pos brgyan to //",
    "T02TD2744E:128b-9": "lte bar ni sbrul pa'i bdag nyid kyi rtsibs drug cu rtsa bzhi ral gri'i kha dog can no //",
    "T02TD2744E:128b-10": "de'i snying po la ni 'bebs pa sngon pos brgyan to //",
    "T02TD2744E:128b-11": "gsum ka'i srog shing ni rtsa mchog go //",
    "T02TD2744E:128b-12": "lcags kyu zhes bya ba'i rlung gis bskor bar bya'o //",
    "T02TD2744E:128b-13": "'og mas ni sdud bar bya'o //",
    "T02TD2744E:128b-14": "thog mas ni dbab par bya'o //",
    "T02TD2744E:128b-15": "bar mas ni bsre bar bya'o //",
    "T02TD2744E:128b-16": "thams cad las ni ye shes rang byung ngo //",
    "T02TD2744E:128b-17": "'dzag pa la sogs pa'i rim pa yang phreng ba'i 'khor lo la'o //",
    "T02TD2744E:129a-0": "rab tu gsal ba dang bde ba chen po dang rnam par mi rtog pa 'byung bar @129a * //",
    "T02TD2744E:129a-1": "'gyur ro zhes bya ba'i don to //",
    "T02TD2744E:129a-2": "rtsa dang rlung dang thig le nyid sbyor bar bshad do //",
    "T02TD2744E:129a-3": "pha dang ma dang bde bar gshegs ba'i snying po'i sa bon no //",
    "T02TD2744E:129a-4": "thog ma dang tha ma dang bar ro //",
    "T02TD2744E:129a-5": "sku gsung thugs rnam par sbyong ba nyid do //",
    "T02TD2744E:129a-6": "'dus byas 'dus ma byas gnyis med //",
    "T02TD2744E:129a-7": "zab mo mngon par 'byung ba'i lam //",
    "T02TD2744E:129a-8": "rtog pa'i rgyal po las bsdus pa //",
    "T02TD2744E:129a-9": "rnal 'byor la phan byed pa yin //",
    "T02TD2744E:129a-10": "spyan ras gzigs 'khor lo gsum bsgom pa rdzogs so//"
}