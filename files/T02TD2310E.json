{
    "T02TD2310E:250a-0": "@250a * // rig byed mkhan la gdams pa bzhugs//",
    "T02TD2310E:250a-2": "# // dpal ldan thugs kyi gsang ba nas //",
    "T02TD2310E:250a-3": "rin chen sgron gyi 'od zer gyis //",
    "T02TD2310E:250a-4": "log rtog mun pa sel mdzad pas //",
    "T02TD2310E:250a-5": "blo yi legs spyad bsam par rigs //",
    "T02TD2310E:250a-6": "sngon sbyangs bskal pa mang po nas //",
    "T02TD2310E:250a-7": "rgyal ba mnyes byed dge ba bskrun //",
    "T02TD2310E:250a-8": "don dam pa yi rang bzhin ni //",
    "T02TD2310E:250a-9": "shes rab mchog ldan de la gsal //",
    "T02TD2310E:250a-10": "ye shes sgyu 'dra'i rgyal ba dang //",
    "T02TD2310E:250a-11": "log rtog sgyu 'dra'i sems can yang //",
    "T02TD2310E:250a-12": "sgyu ma yin phyir rang bzhin mnyam //",
    "T02TD2310E:250a-13": "de ltar yongs shes 'gal ba med //",
    "T02TD2310E:250a-14": "shes rab chos skur tshul gcig cing //",
    "T02TD2310E:250a-15": "thabs rnams gzugs skur tshul gcig pa //",
    "T02TD2310E:250a-16": "dbyer med dpyad du med pas na //",
    "T02TD2310E:250a-17": "sems las sangs rgyas nges par bya //",
    "T02TD2310E:250a-18": "de lta bas na bsgrub bya'i lam med cing //",
    "T02TD2310E:250b-0": "'bad pa byas pa don med @250b gyen zhig / dper na dgra med skyes bu zhig / rang gi grib mas 'jigs pa ltar //",
    "T02TD2310E:250b-1": "brtabs pa'i 'khrul blo can la ni //",
    "T02TD2310E:250b-2": "snying rje skye bar cis mi rigs //",
    "T02TD2310E:250b-3": "snying rje sgyu ma lta bu yis //",
    "T02TD2310E:250b-4": "thabs kyi spyod ba cir yang ston //",
    "T02TD2310E:250b-5": "'khor ba spong bar mi byed cing //",
    "T02TD2310E:250b-6": "thar la 'dod pa mi bskyed kyang //",
    "T02TD2310E:250b-7": "rang bzhin shes rab chen po yis //",
    "T02TD2310E:250b-8": "rgyal ba'i dgongs pa de ltar bsgoms //",
    "T02TD2310E:250b-9": "chos rnams rang bzhin shes pa yis //",
    "T02TD2310E:250b-10": "rnam dag sems kyi dbyings la rol //",
    "T02TD2310E:250b-11": "ngo bo stong pas rtag dang bral //",
    "T02TD2310E:250b-12": "rang bzhin bde bas chad pa med //",
    "T02TD2310E:250b-13": "ma bcos gzod nas rnam par dag / dbyer med zung 'jug sngags kyi lam //",
    "T02TD2310E:250b-14": "gnyis med spros dang bral ba'i phyir //",
    "T02TD2310E:250b-15": "ming tsam du yang mi dmigs so //",
    "T02TD2310E:250b-16": "rmi lam skyes bus dug 'thungs ltar //",
    "T02TD2310E:250b-17": "srid las nyon mongs de ltar shes //",
    "T02TD2310E:250b-18": "dug gi sdug bsngal mi bzad pa //",
    "T02TD2310E:250b-19": "'khor ba'i sdug bsngal de tsam mo //",
    "T02TD2310E:250b-20": "rmi lam du yang nad bsal ltar //",
    "T02TD2310E:250b-21": "lam gyi rig pa de bzhin no //",
    "T02TD2310E:250b-22": "de nyid 'bras bu mi bslu bas //",
    "T02TD2310E:250b-23": "ma rig gnyid log rnams la nges //",
    "T02TD2310E:250b-24": "'khor ba rmi lam ltar shes pas //",
    "T02TD2310E:250b-25": "mi 'gyur bde thob rlom sems med //",
    "T02TD2310E:250b-26": "mtshan ma'i log rtog bral ba na //",
    "T02TD2310E:250b-27": "ye shes chen po chos kyi sku //",
    "T02TD2310E:250b-28": "bsod nams rgyal ba'i gzugs sku la //",
    "T02TD2310E:250b-29": "ting 'dzin dpe byad dag gis spras //",
    "T02TD2310E:250b-30": "rnam smin lus la tshul bzhin du //",
    "T02TD2310E:250b-31": "sku gsung 'byor pa 'bras bu'i mchog / rnal 'byor shes rab ting 'dzin gyis //",
    "T02TD2310E:250b-32": "sems can thub pa'i spyod yul spyod //",
    "T02TD2310E:250b-33": "gnas med dmigs pa'i rdul dang bral //",
    "T02TD2310E:250b-34": "sems can khams la skye ba med //",
    "T02TD2310E:250b-35": "de ltar shes ba'i rnal 'byor la //",
    "T02TD2310E:250b-36": "mi bya ci yang yod ma yin //",
    "T02TD2310E:250b-37": "lus kyi spyod pa la sogs med //",
    "T02TD2310E:250b-38": "nam mkha'i ri mo bzhin du blta //",
    "T02TD2310E:250b-39": "chos rnams kun gyi rtsa ba ste //",
    "T02TD2310E:250b-40": "sems dang sems snang tsam du 'dus //",
    "T02TD2310E:250b-41": "sems kyi rang bzhin byang chub la //",
    "T02TD2310E:250b-42": "byang chub kyang ni sems nyid do //",
    "T02TD2310E:250b-43": "de ltar sems kyi rang bzhin de //",
    "T02TD2310E:250b-44": "nyan thos gang zag med par shes //",
    "T02TD2310E:250b-45": "rang rgyal zung don med par shes //",
    "T02TD2310E:250b-46": "rnal 'byor spyod pa gzung 'dzin med //",
    "T02TD2310E:250b-47": "dbu mas don dam bden pa la //",
    "T02TD2310E:251a-0": "sngags kyi bden pa dbyer med @251a * //",
    "T02TD2310E:251a-1": "rtogs //",
    "T02TD2310E:251a-2": "snang ba'i bag chags che chung gis //",
    "T02TD2310E:251a-3": "theg pa'i dbye ba bsam mi khyab //",
    "T02TD2310E:251a-4": "rgyu la ma brtan 'bras bu ni //",
    "T02TD2310E:251a-5": "med ces thub pas mdo ru gsungs //",
    "T02TD2310E:251a-6": "rgyu med 'bras bur dag pa ni //",
    "T02TD2310E:251a-7": "khyod kyi yul min bden pa'i bka' //",
    "T02TD2310E:251a-8": "chos rnams rnam par sgrub byed cing //",
    "T02TD2310E:251a-9": "mtshan nyid tsam du dmigs pa na //",
    "T02TD2310E:251a-10": "rigs pas gnod pa la sogs pa //",
    "T02TD2310E:251a-11": "dngos por lta rnams phan tshun gsal //",
    "T02TD2310E:251a-12": "de ltar rnam par dpyad pa yis //",
    "T02TD2310E:251a-13": "phyag rgya chen po'i tshul la ni //",
    "T02TD2310E:251a-14": "phyogs tsam reg pa ma yin pas //",
    "T02TD2310E:251a-15": "rgya mtsho chen po mjal dang mtshungs//",
    "T02TD2310E:251a-16": "phyi nang snang srid chos rnams kun //",
    "T02TD2310E:251a-17": "rang bzhin gnyis med gdod nas dag / lam gyis bcos nas bsgrub tu med //",
    "T02TD2310E:251a-18": "rtsol med lhun gyis grub pa'o //",
    "T02TD2310E:251a-19": "gser gyi gling na rdo rje med ltar //",
    "T02TD2310E:251a-20": "phyi nang bsdus pa'i chos rnams la //",
    "T02TD2310E:251a-21": "skyon zhes ming yang ma grub ste //",
    "T02TD2310E:251a-22": "thams cad rol pa'i rgyan du 'gyur //",
    "T02TD2310E:251a-23": "rnal 'byor gyi dbang phyug tilli pas //",
    "T02TD2310E:251a-24": "grong khyer padma can gyi rig byed mkhan la gdams pa sna tshogs bsam gyis mi khyab pa zhes bya ba ai thi//"
}