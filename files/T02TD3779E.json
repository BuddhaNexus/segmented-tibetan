{
    "T02TD3779E:220b-0": "@220b * // chu gtor gyis cho ga bzhugs//",
    "T02TD3779E:220b-2": "# // thugs rje chen po la phyag 'tshal lo //",
    "T02TD3779E:220b-3": "chu gtor gyi yo byad rnams mdun du sta gon byas la rang dang por sgrub thabs bzhin lha'i rnal 'byor du byas la /",
    "T02TD3779E:220b-4": "lus dang ngag dang yid gsum byin gyis brlab par bya'o //",
    "T02TD3779E:220b-5": "de nas aom sva bh'a shuddha:sarba dharm'a: sva bh'a ba shuddho nya ham zhes brjod do //",
    "T02TD3779E:220b-6": "rang ma gtogs pa'i snod bcud thams cad stong pa nyid du bsams te /",
    "T02TD3779E:220b-7": "de nas stong pa nyid kyis ngang las mdun du snod du yod kyi thad kar pam ljang gu re bsams la /",
    "T02TD3779E:220b-8": "de dag yongs su gyur pa las rin po che sna tshogs las grub pa'i snod re re bsam /",
    "T02TD3779E:220b-9": "snod byin gyis brlab pa'o //",
    "T02TD3779E:220b-10": "bcud ni snod re re'i nang du bdud rtsi'i rang bzhin dang /",
    "T02TD3779E:220b-11": "sman sna tshogs las grub pa'i ljon shing dang /",
    "T02TD3779E:220b-12": "rin po che sna tshogs las grub pa'i gter gyi bum pa dang /",
    "T02TD3779E:220b-13": "dar la sogs pa gos sna tshogs pa bsam mo //",
    "T02TD3779E:220b-14": "sman shing ljon pa de rtsa ba phun sum tshogs bar zug ba /",
    "T02TD3779E:220b-15": "lo ma bzang ba dang /",
    "T02TD3779E:220b-16": "yal ga bzang brgyas pa dang /",
    "T02TD3779E:220b-17": "me tog dang 'bras bu mang ba phun sum tshogs pa bsams la /",
    "T02TD3779E:220b-18": "ljon shing de'i lus la sku gsungs thugs ye shes kyi rang bzhin can gyi aom a'a:h'um ho rnams rim pa bzhin du dgod do //",
    "T02TD3779E:220b-19": "dam tshig gi gtor ma sbyang ba'o //",
    "T02TD3779E:221a-0": "yi ge de rnams las 'od zer 'phros pas phyogs bcu'i bde bar gshegs @221a * //",
    "T02TD3779E:221a-1": "pa thams cad kyi thugs dam bskul nas de dag gi thugs ka nas ye shes kyi bdud rtsi mdog 'o ma'i rgya mtsho lta bu'i chu'i rgyun bkug nas 'ongs pa dang /",
    "T02TD3779E:221a-2": "de dag thams cad ro gcig tu gyur pas dri ro gcig pa nus pa phun sum tshogs par blta'o //",
    "T02TD3779E:221a-3": "ye shes kyi gtor ma dgug pa'o //",
    "T02TD3779E:221a-4": "de nas sgrub pa po bdag nyid kyi snying gnas 'od zer lcags kyu dang zhags pa lta bu byung nas 'gro ba rigs lnga so so rang rang gi gzugs kyis mdun gyi bar snang la dgug go //",
    "T02TD3779E:221a-5": "mgron spyan drangs pa'o //",
    "T02TD3779E:221a-6": "rdo rje thal mo bca' ba 'am rtse gsum pa'i phyag rgya dang sngags 'dis bstab par bya'o //",
    "T02TD3779E:221a-7": "aom na ma: sarba ta th'a ga ta aa ba lo ki te sambha ra sambha ra h'um 'dis kha drag zhan med par mnyam por thob par bsam mo //",
    "T02TD3779E:221a-8": "aom ru ru spu ru dzva la tishtha siddha lo ts'a ne sarba aartha s'a dha ne sv'a h'a /",
    "T02TD3779E:221a-9": "sngags 'di gnyis lan bdun bdun bzlas la bstab po //",
    "T02TD3779E:221a-10": "sngags 'og mas ni sems can thams cad kyi bsam pa la ci dang ci 'dod pa'i longs spyod dang 'dod pa'i yon tan lnga la sogs pa'i so so'i rnam par rig pa dang mthun pa thob par bsam mo //",
    "T02TD3779E:221a-11": "de ni zang zing gi sbyin pa'o //",
    "T02TD3779E:221a-12": "de nas chos kyi sbyin pa ni zhal nas gsungs pa'i mdo tshigs su bcad pa ci nus ci lcogs kyis bya'o //",
    "T02TD3779E:221a-13": "de nas smon lam gdab po //",
    "T02TD3779E:221a-14": "de nas bden pa bdar ba ni /",
    "T02TD3779E:221a-15": "sangs rgyas kyi bden pa dang /",
    "T02TD3779E:221a-16": "chos kyi bden pa dang /",
    "T02TD3779E:221a-17": "dge 'dun gyi bden pa dang /",
    "T02TD3779E:221a-18": "gsang sngags dang /",
    "T02TD3779E:221a-19": "rig sngags dang /",
    "T02TD3779E:221a-20": "phyag rgya dang /",
    "T02TD3779E:221a-21": "ting nge 'dzin dang /",
    "T02TD3779E:221a-22": "bdag gi bsam pa rnam par dag pa'i stobs kyis so so'i sems can gyi gnod pa thams cad zhi nas bar chad dang gnod 'gal spangs te dam tshig la gnas par gyur cig / de nas smon lam ni /",
    "T02TD3779E:221a-23": "dam chos bdud rtsi thams cad mkhyen pa yi //",
    "T02TD3779E:221a-24": "zhal nas gsungs pa bsil pa'i ro 'di yis //",
    "T02TD3779E:221a-25": "nyon mongs 'bar ba'i mi yis gdungs pa yi //",
    "T02TD3779E:221a-26": "'gro kun rtag tu sdug bsngal zhi byed shog / ces bya ba la sogs pa gdab po //",
    "T02TD3779E:221b-0": "de nas sems can thams cad kyi lus ngag yid gsum gyi sgrib pa byang nas tshogs gnyis rdzogs te so so'i bsam pa dang mthun pa'i longs spyod rgya chen po thob nas dam tshig la gnas shing @221b rnam par mi rtog pa'i ye shes rtogs nas bdag la phan 'dogs pa'i bsam pas aom mu: zhes brjod nas se gol gtogs nas so so'i gnas su song bar blta'o //",
    "T02TD3779E:221b-1": "rkyen dang bar chad thams cad zlog par byed pa yon tan thams cad nye bar sdud par byed pa chu gtor dri ma med pa'i gzhung slob dpon dpal mar me mdzad ye shes kyis mdzad pa rdzogs so /",
    "T02TD3779E:221b-3": "// / slob dpon de nyid la zhu ba po kan ston legs pa'i shes rab kyis tshogs bsag pa'i yan lag tu zhus nas mang yul gyi grong du gzhung bris so //",
    "T02TD3779E:221b-4": "pandi ta de nyid dang lo ts'a ba tshul khrims rgyal bas bsgyur ba'o /"
}