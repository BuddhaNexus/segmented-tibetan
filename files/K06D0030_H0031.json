{
    "K06D0030_H0031:266b-0": "@266b / /rgya gar skad du /",
    "K06D0030_H0031:266b-1": "a'arya pra dzny'a pa ra mi t'a badzra ke tu mah'a y'a na s'u tra /",
    "K06D0030_H0031:266b-2": "bod skad du /",
    "K06D0030_H0031:266b-3": "'phags pa shes rab kyi pha rol tu phyin pa",
    "K06D0030_H0031:266b-4": "rdo rje rgyal mtshan gyi mdo theg pa chen po",
    "K06D0030_H0031:266b-5": "/ sangs rgyas dang /",
    "K06D0030_H0031:266b-6": "byang chub sems dpa' thams cad la phyag 'tshal lo //",
    "K06D0030_H0031:266b-7": "'di skad bdag gis thos pa dus gcig na; bcom ldan 'das rgyal po'i khab na bzhugs te /",
    "K06D0030_H0031:266b-8": "thams cad dang ldan pa'i 'khor dang thabs cig go /",
    "K06D0030_H0031:266b-9": "de nas de'i tshe 'khor der byang chub sems dpa'",
    "K06D0030_H0031:266b-10": "rdo rje rgyal mtshan 'dug pa de stan las langs",
    "K06D0030_H0031:266b-11": "te bcom ldan 'das la 'di skad ces gsol to",
    "K06D0030_H0031:266b-12": "// bcom ldan 'das /",
    "K06D0030_H0031:266b-13": "chos gang dang ldan pa shes rab kyi pha rol tu phyin pa lags //",
    "K06D0030_H0031:266b-14": "bcom ldan 'das kyis bka' stsal pa /",
    "K06D0030_H0031:266b-15": "rdo rje rgyal mtshan /",
    "K06D0030_H0031:266b-16": "chos rnam pa bzhi dang ldan pa ste /",
    "K06D0030_H0031:266b-17": "bzhi gang zhe na /",
    "K06D0030_H0031:266b-18": "'di lta ste /",
    "K06D0030_H0031:266b-19": "chos thams cad stong pa nyid du mngon pa dang /",
    "K06D0030_H0031:266b-20": "'dus byas thams cad mi rtag pa dang /",
    "K06D0030_H0031:266b-21": "sdug bsngal bar shes pa dang /",
    "K06D0030_H0031:266b-22": "spros pa thams cad dang bral ba'i chos nyid du ldan pa dang /",
    "K06D0030_H0031:266b-23": "thams cad du mi rtog mi dmigs par bsgom pa'o //",
    "K06D0030_H0031:266b-24": "gzhan yang chos rnam pa bzhi dang ldan na /",
    "K06D0030_H0031:266b-25": "shes rab skye ba'i rgyu ste /",
    "K06D0030_H0031:266b-26": "bzhi gang zhe na /",
    "K06D0030_H0031:266b-27": "'di lta ste /",
    "K06D0030_H0031:266b-28": "dang po gang zag chos smra ba'i mkhan po bsten pa dang /",
    "K06D0030_H0031:266b-29": "gnyis pa de'i dam pa'i chos nyan pa dang /",
    "K06D0030_H0031:266b-30": "gsum pa don la 'jug cing sems pa dang /",
    "K06D0030_H0031:267a-0": "bzhi nga gzhan @267a *//",
    "K06D0030_H0031:267a-1": "la tshul bzhin du ston par mos pa ste /",
    "K06D0030_H0031:267a-2": "'di ni /",
    "K06D0030_H0031:267a-3": "shes rab skye ba'i rgyu'o //",
    "K06D0030_H0031:267a-4": "rigs kyi bu /",
    "K06D0030_H0031:267a-5": "gzhan yang byang chub sems dpa' rnams kyis 'di lta ste /",
    "K06D0030_H0031:267a-6": "chos thams cad rang bzhin gyis rnam par dag pas stong pa dang /",
    "K06D0030_H0031:267a-7": "bdag med pa dang /",
    "K06D0030_H0031:267a-8": "dngos po med pa'i ngo bo nyid dang /",
    "K06D0030_H0031:267a-9": "mtshan ma med pa dang /",
    "K06D0030_H0031:267a-10": "ma bcings pa dang /",
    "K06D0030_H0031:267a-11": "ma grol ba dang /",
    "K06D0030_H0031:267a-12": "snang ba med pa dang /",
    "K06D0030_H0031:267a-13": "mun pa med pa'i rang bzhin du shes par bya'o //",
    "K06D0030_H0031:267a-14": "de lta bas na /",
    "K06D0030_H0031:267a-15": "byang chub sems dpa' rnams kyis shes rab kyi pha rol tu phyin pa la bslab par bya'o //",
    "K06D0030_H0031:267a-16": "chos thams cad skye ba med pa dang /",
    "K06D0030_H0031:267a-17": "gnas pa med pa'i tshul gyis shes rab kyi pha rol tu phyin pa la bslab par bya'o //",
    "K06D0030_H0031:267a-18": "bcom ldan 'das kyis bka' stsal pa /",
    "K06D0030_H0031:267a-19": "dngos med ngo bo nyid du bsgom //",
    "K06D0030_H0031:267a-20": "shes rab skye ba'i rgyu la mos //",
    "K06D0030_H0031:267a-21": "mtshan ma thams cad dang bral ba'i //",
    "K06D0030_H0031:267a-22": "shes rab don la bslab par bya'o //",
    "K06D0030_H0031:267a-23": "bcom ldan 'das kyis de skad ces bka' stsal nas",
    "K06D0030_H0031:267a-24": "byang chub sems dpa' rdo rje rgyal mtshan la sogs",
    "K06D0030_H0031:267a-25": "pa lha dang / mi dang /",
    "K06D0030_H0031:267a-26": "lha ma yin dang /",
    "K06D0030_H0031:267a-27": "dri zar bcas pa'i 'jig rten yi rang ste bcom",
    "K06D0030_H0031:267a-28": "ldan 'das kyis gsungs pa la mngon par bstod do"
}