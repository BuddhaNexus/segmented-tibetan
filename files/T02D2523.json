{
    "T02D2523:132b-0": "@132b # // rgya gar skad du /",
    "T02D2523:132b-1": "pra tishtha bidhi:/",
    "T02D2523:132b-2": "bod skad du /",
    "T02D2523:132b-3": "rab tu gnas pa'i cho ga / bcom ldan 'das",
    "T02D2523:132b-4": "'jam dpal gzhon nur gyur pa la phyag 'tshal lo",
    "T02D2523:132b-5": "// nyes pa kun dang rnam bral zhing //",
    "T02D2523:132b-6": "sems can kun la phan bzhed pa //",
    "T02D2523:132b-7": "rtag tu dngos po kun rtag 'gyur //",
    "T02D2523:132b-8": "rdo rje sems la phyag 'tshal nas //",
    "T02D2523:132b-9": "ji ltar sku gzugs la sogs kyi //",
    "T02D2523:132b-10": "rab gnas rgyas par bshad par bya //",
    "T02D2523:132b-11": "rdor 'dzin chen por dbang bskur ba'i //",
    "T02D2523:132b-12": "slob dpon mtshan nyid kun ldan pas //",
    "T02D2523:132b-13": "rigs lnga'i rab gnas bya'o zhes //",
    "T02D2523:132b-14": "rdo rje 'dzin pas gsungs pas na //",
    "T02D2523:132b-15": "de la slob dpon mtshan nyid ni //",
    "T02D2523:132b-16": "brtan zhing dul la blo gros ldan //",
    "T02D2523:132b-17": "bzod ldan drang la g-yo sgyu med //",
    "T02D2523:133a-0": "sngags dang rgyud kyi sbyor @133a * //",
    "T02D2523:133a-1": "ba shes //",
    "T02D2523:133a-2": "dkyil 'khor 'dri ba'i las la mkhas //",
    "T02D2523:133a-3": "de nyid bcu ni yongs su shes //",
    "T02D2523:133a-4": "de dag dang ldan slob dpon te //",
    "T02D2523:133a-5": "de la de nyid bcu po ni //",
    "T02D2523:133a-6": "dkyil 'khor dang ni ting 'dzin mchog / phyag rgya stang stabs dag dang ni //",
    "T02D2523:133a-7": "bzlas brjod sbyin sreg de nyid mchod//",
    "T02D2523:133a-8": "las dang sbyor ba nyer bsdu ba //",
    "T02D2523:133a-9": "de nyid bcu zhes yongs su grags //",
    "T02D2523:133a-10": "de la dang por re zhig sngags pa blo dang ldan pa rnams kyis /",
    "T02D2523:133a-11": "tshes grangs dang /",
    "T02D2523:133a-12": "skar ma dang /",
    "T02D2523:133a-13": "gza' dang nyi ma bzang po yongs su shes par byas la /",
    "T02D2523:133a-14": "gdugs dang /",
    "T02D2523:133a-15": "rgyal mtshan dang /",
    "T02D2523:133a-16": "ba dan la sogs pas gnas brgyan par bya zhing /",
    "T02D2523:133a-17": "ba'i rnam la lnga la sogs pa la /",
    "T02D2523:133a-18": "rdo rje gnod sbyin yongs su bzlas pas /",
    "T02D2523:133a-19": "gnas dang dkyil 'khor nye bar byug par bya'o //",
    "T02D2523:133a-20": "aom badzra yaksha h'um /",
    "T02D2523:133a-21": "de'i 'og tu rang nyid chu dang dril la sogs pas khrus legs par byas la /",
    "T02D2523:133a-22": "rgyan btags te cho ga thams cad yongs su spyad par bya ba ste /",
    "T02D2523:133a-23": "de la dang por rdo rje gnod sbyin gyis bgegs",
    "T02D2523:133a-24": "gzhom pa la sogs pa dang gzhal yas khang dang",
    "T02D2523:133a-25": "gdan la sogs pa ji lta ba bzhin du byas",
    "T02D2523:133a-26": "la // 'di ltar yid la 'thad pa'i khrus sa'i stegs bu brtsig par bya ba ni /",
    "T02D2523:133a-27": "zur bzhi pa la gru bzhi pa'am //",
    "T02D2523:133a-28": "khru gang tsam gyi tshad tsam ni //",
    "T02D2523:133a-29": "med na legs par bri bar bya //",
    "T02D2523:133a-30": "de ltar phyogs dang mtshams su mtshan ma bris pa'i bum pa brgyad gzhag par bya ste /",
    "T02D2523:133a-31": "rdo rje lcags kyu dang /",
    "T02D2523:133a-32": "rdo rje me tog la sogs pa bris la /",
    "T02D2523:133a-33": "phyogs dang mtshams su gzhag par bya zhing /",
    "T02D2523:133a-34": "dbus su ni rnam par rgyal ba'i bum pa rigs lnga'i mtshan mas mtshan pa bzhag la /",
    "T02D2523:133a-35": "de dag gi nang du 'bru lnga dang /",
    "T02D2523:133a-36": "sman dang rin po che bcug la //",
    "T02D2523:133a-37": "dri dang sbyar ba'i chus bkang ste //",
    "T02D2523:133a-38": "gos kyis mgul pa dkri ba dang //",
    "T02D2523:133a-39": "'dab ma dri zhim pos kha brgyan pa dang /",
    "T02D2523:133a-40": "gdugs dang /",
    "T02D2523:133a-41": "rgyal mtshan dang ;",
    "T02D2523:133a-42": "ba dan la sogs pas mtshan par bya'o //",
    "T02D2523:133a-43": "de'i rjes la gos dang dril bu sogs pas bskor",
    "T02D2523:133a-44": "ba'i khrus kyi khang par rdo rje slob dpon gyis",
    "T02D2523:133a-45": "lha rnams khrus gsol bar bya ste /",
    "T02D2523:133a-46": "lugs ma las gzhan pa ri mo dang glegs bam la sogs pa la ni me long ngam /",
    "T02D2523:133b-0": "de bzhin @133b gshegs pa'i sku gdung la sogs pa la /",
    "T02D2523:133b-1": "de'i nang du ting nge 'dzin gyis bkug pa la bkru bar bya'o //",
    "T02D2523:133b-2": "de nas dam tshig sems dpa' la //",
    "T02D2523:133b-3": "ye shes sems dpa' rdo rje lcags kyu la sogs",
    "T02D2523:133b-4": "pa'i sngags dang phyag rgyas dgug pa la sogs pa",
    "T02D2523:133b-5": "bya'o // de nas aom a'a: h'um zhes bya ba'i yi ge gsum mam /",
    "T02D2523:133b-6": "lha de'i sa bon gyi yi ge rnam par dgod cing bsam par bya'o //",
    "T02D2523:133b-7": "de nas mchod yon dang zhabs bsil la sogs pa phul la /",
    "T02D2523:133b-8": "sarba p'a pam da ha na badzr'a ya sv'a h'a /",
    "T02D2523:133b-9": "zhes bya bas 'dir sbyang ba la sogs pa bya ste /",
    "T02D2523:133b-10": "de'i rjes la kun rdzob kyi lha de dang por",
    "T02D2523:133b-11": "dar ram ras dkar po gtsang ma lag bur gyis",
    "T02D2523:133b-12": "bsgos pa blang bar bya'o //",
    "T02D2523:133b-13": "de nas de bkru ba'i 'dag chal dang /",
    "T02D2523:133b-14": "yo byad rnams ni 'di dag ste //",
    "T02D2523:133b-15": "sug pa dang ni sran phye dang //",
    "T02D2523:133b-16": "ku sha ba yi rnam lnga dang //",
    "T02D2523:133b-17": "de ltar so phag la sogs pas //",
    "T02D2523:133b-18": "khrus ni bya bar gsungs pa ste//",
    "T02D2523:133b-19": "yungs kar dang ni me dag gis //",
    "T02D2523:133b-20": "sems can kun la phan bde ba'o //",
    "T02D2523:133b-21": "sbyang ba la sogs rnams bya zhing //",
    "T02D2523:133b-22": "rgyal 'gyur bkra shis tshigs bcad gdon //",
    "T02D2523:133b-23": "yang dang yang du bstod bya zhing //",
    "T02D2523:133b-24": "rol mo'i sgra ni sna tshogs dang //",
    "T02D2523:133b-25": "ngo mtshar gyur pa'i rol mo'ang bya //",
    "T02D2523:133b-26": "las kun byed dang rigs snying dang //",
    "T02D2523:133b-27": "rang gi rigs bdag gsang sngags ni //",
    "T02D2523:133b-28": "yongs bzlas sngar bshad bum pa'i chus //",
    "T02D2523:133b-29": "mkhas pas lha rnams khrus gsol lo //",
    "T02D2523:133b-30": "de nas gtsang ba mi yis ni //",
    "T02D2523:133b-31": "las kun byed pa'i gsang sngags kyis //",
    "T02D2523:133b-32": "bzlas byas stan ni bzang po la //",
    "T02D2523:133b-33": "rigs pa rang gnas bzhugs su gsol //",
    "T02D2523:133b-34": "de nas rigs kyi bdag po'i gsang sngags dang /",
    "T02D2523:133b-35": "de bzhin du rigs kyi rig pa yongs su bzlas nas bzhugs su gsol nas /",
    "T02D2523:133b-36": "sngags pas yang rang gi gsang sngags dang //",
    "T02D2523:133b-37": "bskyed pa'i rim pas de rang gi gnas su sprul la sgo dbye ba byas te /",
    "T02D2523:133b-38": "rdo rje bsdu ba bya'o //",
    "T02D2523:133b-39": "aom badzra sa m'a ya dza: dza: dza: de nas mtshan brgya rtsa brgyad pas bstod la /",
    "T02D2523:133b-40": "phyag rgya bstan nas /",
    "T02D2523:133b-41": "gsang sngags mngon par bya ste /",
    "T02D2523:133b-42": "aom badzra satva h'um /",
    "T02D2523:133b-43": "rigs kyi bdag po'i snying po'o //",
    "T02D2523:134a-0": "aom bha ga wa ti ru ru sphu ru dzva la @134a * //",
    "T02D2523:134a-1": "tishtha singbha lo tsa ni sarba aa rtha s'a dha ne sv'a h'a /",
    "T02D2523:134a-2": "zhes bya ba ni rigs kyi yum gyi rig pa'o //",
    "T02D2523:134a-3": "aom dzi na dzi ka sv'a h'a /",
    "T02D2523:134a-4": "zhes pa ni rigs kyi snying po'o //",
    "T02D2523:134a-5": "de bzhin du /",
    "T02D2523:134a-6": "aom sham ka re sh'intam ka re ghu ta ghu",
    "T02D2523:134a-7": "ti ni gh'u ta ya gh'a ta ya ghu ti",
    "T02D2523:134a-8": "ni sv'a h'a / aom badzra dhrik sv'a h'a /",
    "T02D2523:134a-9": "aom ka te bi ka te ni ka te ka",
    "T02D2523:134a-10": "tam ka te ka ro ta bi rye sv'a h'a",
    "T02D2523:134a-11": "/ aom a'a ro li ka sv'a h'a /",
    "T02D2523:134a-12": "aom ra tna dhrik sv'a h'a /",
    "T02D2523:134a-13": "aom t'a re tutt'a re tu re sv'a h'a /",
    "T02D2523:134a-14": "aom pradzny'a dhrik ces bya ba ni rim pa ji lta ba bzhin du rigs so //",
    "T02D2523:134a-15": "so so'i rig pa dang snying po'o //",
    "T02D2523:134a-16": "de nas cod pan dang dar dbyangs bcing pa dang /",
    "T02D2523:134a-17": "go cha bskon pa la sogs pa byas la /",
    "T02D2523:134a-18": "me tog la sogs pa mchod pa thams cad kyis yang dag par mchod la /",
    "T02D2523:134a-19": "yongs su bzlas pas gus pas phyag byas la mchod yon phul te /",
    "T02D2523:134a-20": "lhag par gnas par bya'o //",
    "T02D2523:134a-21": "de nas phyir rol du gtor ma byin la sbyin sreg bya ste /",
    "T02D2523:134a-22": "dang por bgegs zhi bar bya ba'i sbyin sreg bya'o //",
    "T02D2523:134a-23": "tshim par bya ba'i phyir ni /",
    "T02D2523:134a-24": "rang gi sngags kyis so //",
    "T02D2523:134a-25": "dgongs par bya ba'i phyir ni rigs kyi sngags kyis so //",
    "T02D2523:134a-26": "'byor par bya ba'i don du ni rigs kyi bdag po'i snying pos bya'o //",
    "T02D2523:134a-27": "de ltar sbyin sreg byas nas /",
    "T02D2523:134a-28": "lhag par gnas par byas la /",
    "T02D2523:134a-29": "de nas mchod pa sna tshogs kyis mchod la /",
    "T02D2523:134a-30": "mngon par 'dod pa'i dngos grus kyi phyir gsol ba gdab ste /",
    "T02D2523:134a-31": "gshegs su gsol bar bya ba'i phyir 'dis bskul bar bya'o //",
    "T02D2523:134a-32": "aom khyed kyis 'gro ba'i don kun mdzad //",
    "T02D2523:134a-33": "dngos grub tshul bzhin stsal lags kyis //",
    "T02D2523:134a-34": "sangs rgyas yul du gshegs nas kyang //",
    "T02D2523:134a-35": "slar yang gshegs par mdzad du gsol //",
    "T02D2523:134a-36": "de nas bsrung ba'i phyir yi ge brgya pa la lan bdun bzlas par bya'o //",
    "T02D2523:134a-37": "de nas de nyid du ku sha bting la nyal par bya //",
    "T02D2523:134a-38": "de nas mal nas langs pa dang /",
    "T02D2523:134a-39": "ba'i rnam pa lnga dang ;",
    "T02D2523:134a-40": "spos chus lus kun dang gnas kun byugs la /",
    "T02D2523:134a-41": "lha'i rnal 'byor byas la /",
    "T02D2523:134a-42": "bgegs bskrad pa la sogs pa bya'o //",
    "T02D2523:134a-43": "de nas gzhal yas khang dang /",
    "T02D2523:134a-44": "rten la sogs pa bsams la /",
    "T02D2523:134a-45": "de'i 'og tu zangs ma'i snod la sogs par mchod",
    "T02D2523:134b-0": "pa la sogs bshams @134b te sngags kyis gdab po",
    "T02D2523:134b-1": "// de nas lha rnams dgug pa dang /",
    "T02D2523:134b-2": "gzhug pa dang /",
    "T02D2523:134b-3": "bcing ba dang /",
    "T02D2523:134b-4": "dbang du byas la bsgrub par bya'o //",
    "T02D2523:134b-5": "spyan drangs nas mchod pa dang zhabs bsil la sogs pa phul te /",
    "T02D2523:134b-6": "sngar bshad pa'i rigs kyi sbyang ba byas la /",
    "T02D2523:134b-7": "de'i 'og tu d'u ra ba'i pir dang ;",
    "T02D2523:134b-8": "til mar gyi sbyang ba byas te /",
    "T02D2523:134b-9": "de'i sngags ni aom sarba ta th'a ga ta k'a ya bi sho dha ne sv'a h'a /",
    "T02D2523:134b-10": "dbang bskur ba'i cho gas khrus kyang gsol bar bya ste /",
    "T02D2523:134b-11": "ji ltar bltams pa tsam gyis ni //",
    "T02D2523:134b-12": "lha rnams kyis ni khrus gsol ba //",
    "T02D2523:134b-13": "de bzhin bdag gis lha yi chus //",
    "T02D2523:134b-14": "dad pas khrus ni gsol bar bya //",
    "T02D2523:134b-15": "aom sarba ta th'a ga ta aa bhi she ka ta sa ma ya shri ye h'um /",
    "T02D2523:134b-16": "de nas na bza' dbul bar bya ste /",
    "T02D2523:134b-17": "aom badzra bha sha ne sv'a h'a /",
    "T02D2523:134b-18": "de nas rgyan la sogs pa thams cad rang rang gi sngags /",
    "T02D2523:134b-19": "aom badzra mu ku ta sv'a h'a /",
    "T02D2523:134b-20": "zhes pa la sogs pas dbul bar bya'o //",
    "T02D2523:134b-21": "de'i 'og tu dbang bskur bar bya ste /",
    "T02D2523:134b-22": "mthe bong gnyis ni bsnol byas la //",
    "T02D2523:134b-23": "mdzub mo rtse mo bkug nas ni //",
    "T02D2523:134b-24": "gung mo bsnyams pa'i tshigs su sbyar //",
    "T02D2523:134b-25": "rdo rje dbyings kyi dbang mor bshad //",
    "T02D2523:134b-26": "aom bhu kham zhes bya ba dang /",
    "T02D2523:134b-27": "aa bhi shi nytsa sva m'am zhes pa dang /",
    "T02D2523:134b-28": "de bzhin du aom badzra satva h'um /",
    "T02D2523:134b-29": "badzra ratna tr'am: badzra dharma hr'i:/",
    "T02D2523:134b-30": "badzra karma aa:/",
    "T02D2523:134b-31": "zhes bya ba thams cad la aa bhi shinytsa sva m'am zhes byas la /",
    "T02D2523:134b-32": "so so'i phyag rgya dang ldan pas gnas ji lta ba bzhin du dbang bskur ro //",
    "T02D2523:134b-33": "de nas aom h'um /",
    "T02D2523:134b-34": "zhes bya ba phyag rgya dang bcas pas gnas ji lta ba bzhin du bsrung ba dang /",
    "T02D2523:134b-35": "dar dbyangs dang cod pan gyi dbang bskur ba la gnas par bya'o //",
    "T02D2523:134b-36": "de nas mnyam pa'i thal mos mnyes par bya ste /",
    "T02D2523:134b-37": "aom badzra tu shye ho //",
    "T02D2523:134b-38": "de nas sgeg mo la sogs pas mchod par bya'o //",
    "T02D2523:134b-39": "de'i rjes su sngags 'dis gser ram rin po che'i",
    "T02D2523:134b-40": "thar ma la mig sman bskus la mig dbye bar",
    "T02D2523:134b-41": "bya'o// aom tsa kshu sa manta tsakashu bi sho dang ni sv'a h'a /",
    "T02D2523:134b-42": "de nas bshos la ni /",
    "T02D2523:134b-43": "aom di bya ai ni sa m'a dhi dhy'a n'am na nee sv'a h'a /",
    "T02D2523:134b-44": "zhes pa'o //",
    "T02D2523:134b-45": "de nas me long dang /",
    "T02D2523:134b-46": "'khor lo dang /",
    "T02D2523:134b-47": "rin po che bdun dang /",
    "T02D2523:134b-48": "ral gri dang /",
    "T02D2523:134b-49": "gdan dang /",
    "T02D2523:134b-50": "zhal zas dang /",
    "T02D2523:135a-0": "sna tshogs pa la mchod pa'i sngags kyis @135a * //",
    "T02D2523:135a-1": "mngon par mchod de /",
    "T02D2523:135a-2": "gong du gsungs pa'i bum pa rnams bu mo mdzes",
    "T02D2523:135a-3": "pa gzhon nu ma brgyad dam gcig gis mchod par",
    "T02D2523:135a-4": "bya'o // de nas la lar slob ma dag gnas pa na yongs su gzung ba'i cho gas /",
    "T02D2523:135a-5": "slob ma bsnyen pa rim pa bzhin du dbang bskur la /",
    "T02D2523:135a-6": "mchod pa gyis zhes bya'o //",
    "T02D2523:135a-7": "de'i rjes la yang sreg blugs 'bum du tshang ba'am /",
    "T02D2523:135a-8": "yang na brgya rtsa brgyad du bya'o //",
    "T02D2523:135a-9": "de la dkyil 'khor gyi lha la ni dkyil 'khor bri bar bya'o //",
    "T02D2523:135a-10": "gcig la sogs pa rnams la ni sangs rgyas thams cad pa'i yum gyi dkyil 'khor bris la bya'o //",
    "T02D2523:135a-11": "de bzhin du gtsug lag khang dang /",
    "T02D2523:135a-12": "sku gdung dang glegs bam thams cad la yang sangs",
    "T02D2523:135a-13": "rgyas thams cad pa'i yum gyi dkyil 'khor bya ba",
    "T02D2523:135a-14": "ste / de yang mchog tu gsang ba'i rgyud las bcom ldan 'das kyis /",
    "T02D2523:135a-15": "dkyil 'khor la ni dkyil 'khor te //",
    "T02D2523:135a-16": "de yi bsdus pa de nyid do //",
    "T02D2523:135a-17": "gzhan du rab gnas thams cad la //",
    "T02D2523:135a-18": "sangs rgyas kun yum dkyil 'khor bri //",
    "T02D2523:135a-19": "zhes gsungs pa'i phyir te /",
    "T02D2523:135a-20": "de la sangs rgyas kun gyi yum gyi dkyil 'khor ni /",
    "T02D2523:135a-21": "rigs lnga'i lha mo dang /",
    "T02D2523:135a-22": "rigs lnga'i bde bar gshegs pa lnga dang /",
    "T02D2523:135a-23": "sgo ba dang phyogs skyong du bcas pa'o //",
    "T02D2523:135a-24": "gtsug lag khang la ni sangs rgyas dang byang chub",
    "T02D2523:135a-25": "sems dpa' dang nyan thos dang rang sangs rgyas dang",
    "T02D2523:135a-26": "thams cad kyi bzhugs gnas ting nge 'dzin sna tshogs",
    "T02D2523:135a-27": "kyi gzhal yas khang chos kyi dbyings ltar yangs par",
    "T02D2523:135a-28": "ting nge 'dzin dang sngags 'dis bskyed do //",
    "T02D2523:135a-29": "aom h'um hr'i: su pra tishtha badzre sv'a h'a /",
    "T02D2523:135a-30": "aom h'um hr'i: bhr'um kham badzr'i bha ba dri dha tishtha bhr'um kham zhes bya'o //",
    "T02D2523:135a-31": "de nas sangs rgyas dang byang chub sems dpa'i gnas de la bum pa lnga'am /",
    "T02D2523:135a-32": "bcu drug la sogs pa'i nang spos chus yangs su",
    "T02D2523:135a-33": "gang ba dag la mngon par bsngags pas bsang gtor",
    "T02D2523:135a-34": "bya'o // de'i sngags ni /",
    "T02D2523:135a-35": "aom badzra da ka sarba shuddhe bi shuddhe sv'a h'a /",
    "T02D2523:135a-36": "de'i rjes la gong ma'i sngags dang ting nge 'dzin",
    "T02D2523:135a-37": "gyis bcom ldan 'das rnam par snang mdzad kyi ngo",
    "T02D2523:135a-38": "bo / sangs rgyas dang byang chub sems dpa'i thams",
    "T02D2523:135b-0": "cad kyi @135b dbyings su gyur pa khang pa brtsegs",
    "T02D2523:135b-1": "pa chen po 'og min nas bkug ste /",
    "T02D2523:135b-2": "ngo bo nyid gcig par rab tu gnas par bya'o //",
    "T02D2523:135b-3": "de nas yang mchod pa'i tshogs byas la /",
    "T02D2523:135b-4": "gtsug lag khang gi srung ma panytsa ka'am /",
    "T02D2523:135b-5": "nag po chen po la sogs pa dgug pa'am /",
    "T02D2523:135b-6": "gzhug pa dang ;",
    "T02D2523:135b-7": "bcing ba dang /",
    "T02D2523:135b-8": "dbang du byas nas /",
    "T02D2523:135b-9": "rdo rje h'um mdzad kyi sbyor ba dang ldan pas lung bsgo bar bya ste /",
    "T02D2523:135b-10": "ji srid gtsug lag khang gnas pa de srid kyi",
    "T02D2523:135b-11": "bar du khyod kyis srungs shig /'phags pa'i dge 'dun",
    "T02D2523:135b-12": "gyi bka' yang khyod kyis sgrubs shig ces bsgos la",
    "T02D2523:135b-13": "/ mchod par bya ba dang /",
    "T02D2523:135b-14": "gzugs brnyan gzhag par bya'o //",
    "T02D2523:135b-15": "de bzhin du 'phags pa'i mchod rten la rab tu gnas pa yang /",
    "T02D2523:135b-16": "mchod pa legs par bya zhing bkrus la yi ge bhr'um las rnam par snang mdzad dang /",
    "T02D2523:135b-17": "rdo rje dbyings kyi dbang phyug ma yongs su gyur pa las mchod rten gyi gzugs su bskyed cing /",
    "T02D2523:135b-18": "de nyid sangs rgyas thams cad kyi skur bsam par bya ste /",
    "T02D2523:135b-19": "khrus dang bkra shis dang byin gyis brlab pa dang /",
    "T02D2523:135b-20": "sngags la sogs pa cho ga thams cad ni gong",
    "T02D2523:135b-21": "du gsungs pa dang mthun par bya ba nyid do",
    "T02D2523:135b-22": "// dam pa'i chos kyi glegs bam rab tu gnas par bya ba ni /",
    "T02D2523:135b-23": "lhag par gnas pa la sogs pa snga ma bzhin du byas la /",
    "T02D2523:135b-24": "shes rab kyi pha rol tu phyin pa ni yi ge'i rnam par yongs su gyur nas /",
    "T02D2523:135b-25": "kun rdzob dang don dam pa ston par byed par bsams la /",
    "T02D2523:135b-26": "aom pradzny'a sru tam smri ti ma ti bi dza ye sv'a h'a /",
    "T02D2523:135b-27": "zhes pa dang mdo sde la ni /",
    "T02D2523:135b-28": "aom s'u tra se na dharma dh'a tu garbhe sv'a h'a /",
    "T02D2523:135b-29": "zhes pas de bzhin gshegs pa'i gsung gi yan lag",
    "T02D2523:135b-30": "rgya mtsho'i sgra thams cad bkug ste yi ge rnams",
    "T02D2523:135b-31": "la bstims nas / de nyid kyis sems can rnams la chos ston par rab tu gnas par bya'o //",
    "T02D2523:135b-32": "gsang sngags kyi rgyud la ni /",
    "T02D2523:135b-33": "rdo rje chos yi ge'i gzugs su gyur pas sngags",
    "T02D2523:135b-34": "kyi gzugs kyi skrus 'khor ba na 'gro ba ma",
    "T02D2523:135b-35": "lus pa'i don mdzad pa dang /",
    "T02D2523:135b-36": "byin gyis brlab pa dang /",
    "T02D2523:135b-37": "de bzhin gshegs pa thams cad dang /",
    "T02D2523:136a-0": "rdo rje @136a * //",
    "T02D2523:136a-1": "'chang thams cad kyis kyang de bzhin du byin gyis brlab par bsams te /",
    "T02D2523:136a-2": "aom h'um hr'i: sarba gu hya dh'a tu ta /",
    "T02D2523:136a-3": "zhes pas rab tu gnas par bya'o //",
    "T02D2523:136a-4": "khrus la sogs pa ni snga ma bzhin te /",
    "T02D2523:136a-5": "gtsug lag khang dang /",
    "T02D2523:136a-6": "mchod rten dang /",
    "T02D2523:136a-7": "ras ris dang /",
    "T02D2523:136a-8": "glegs bam la sogs pa ni /",
    "T02D2523:136a-9": "me long nyid la bkru'o //",
    "T02D2523:136a-10": "mchod pa dang gtor ma'i cho ga la sogs pa ni sngar gsungs pa las shes par bya'o //",
    "T02D2523:136a-11": "rdo rje la ni yongs su dag par khrus la sogs pa byas la /",
    "T02D2523:136a-12": "lte ba la gnas pa'i h'um las /",
    "T02D2523:136a-13": "de bzhin gshegs pa'i rdo rje bskyed de /",
    "T02D2523:136a-14": "ting nge 'dzin gyis dus gsum gyi de bzhin gshegs",
    "T02D2523:136a-15": "pa thams cad kyi thugs ye shes kyi rdo rje",
    "T02D2523:136a-16": "thams cad bkug pa de rnams nam mkha'i dkyil du",
    "T02D2523:136a-17": "padma dmar po 'dab ma brgyad pa la gser gyi",
    "T02D2523:136a-18": "rdo rje chen po 'od sna tshogs dang ldan pa",
    "T02D2523:136a-19": "bsams la / de nyid rdo rje lcags kyu la sogs pas bkug pa la sogs pa byas la /",
    "T02D2523:136a-20": "ngo bo nyid gcig par bsams nas /",
    "T02D2523:136a-21": "aom sarba ta th'a ga ta dzny'a na badzra h'um /",
    "T02D2523:136a-22": "zhes pas byin gyis brlabs la rab tu gnas par bya zhing /",
    "T02D2523:136a-23": "de'i lte ba la rdo rje sems dpa'i bsam par bya'o //",
    "T02D2523:136a-24": "dril bu rab tu gnas par bya ba ni /",
    "T02D2523:136a-25": "dril bu de aa dkar po las dus gsum gyi",
    "T02D2523:136a-26": "sangs rgyas thams cad kyi gsung chos kyi sgra chen",
    "T02D2523:136a-27": "por bskyed la / khrus gsol ba byas nas /",
    "T02D2523:136a-28": "ting nge 'dzin gyis mdun gyi nam mkha'i bar snang la /",
    "T02D2523:136a-29": "padma 'dab ma brgyad pa'i steng du de bzhin gshegs pa thams cad kyi ljags padma chen po las /",
    "T02D2523:136a-30": "gsung gi sgra rgya mtsho ji snyed pas 'gro ba ma lus pa la /",
    "T02D2523:136a-31": "dam pa'i chos ston pa dang /",
    "T02D2523:136a-32": "dus gsum gyi de bzhin gshegs pa thams cad ma",
    "T02D2523:136a-33": "nyes par byed pa'i rin po che dbyig gi dril",
    "T02D2523:136a-34": "bu rdo rje dang /",
    "T02D2523:136a-35": "padma mnyam par 'dus pa las byung ba'i gzugs kha",
    "T02D2523:136a-36": "dog dmar po 'od sna tshogs dang ldan pa bsams",
    "T02D2523:136a-37": "te / de nyid lcags kyu la sogs pas dgug",
    "T02D2523:136a-38": "pa la sogs pa byas nas ngo bo nyid gcig",
    "T02D2523:136a-39": "te / pa las / aom sarba ta th'a ga ta badzra dzvi hva aa /",
    "T02D2523:136a-40": "zhes pas byin gyis brlab cing /",
    "T02D2523:136b-0": "de'i nang du aa las rdo rje bsrung ba kha dog dmar po @136b bsam par bya'o //",
    "T02D2523:136b-1": "phreng ba rab tu gnas par bya ba ni /",
    "T02D2523:136b-2": "rdo rje la sogs par rigs ji lta bu'i rim pa las shes par bya zhing /",
    "T02D2523:136b-3": "de nyid kyang bkru ba la sogs pa byas nas",
    "T02D2523:136b-4": "bcom ldan 'das rdo rje sems dpar phreng ba'i mdo",
    "T02D2523:136b-5": "'dzin bsams la / rang gi lha'i snying po gang yin pa dang /",
    "T02D2523:136b-6": "chos kyi gzungs chen po'i snying po /",
    "T02D2523:136b-7": "aom ma h'a padme dha ra ni zhes bya ba'i snying por bskyed de /",
    "T02D2523:136b-8": "de nas ting nge 'dzin gyis bcom ldan 'das rdo",
    "T02D2523:136b-9": "rje sems dpa' nyid mdun gyi nam mkhar bsams la",
    "T02D2523:136b-10": "/ de nyid las bsrung ba'i snying po ni /",
    "T02D2523:136b-11": "rang gi lha'i snying po'o //",
    "T02D2523:136b-12": "de las rang gi 'dod pa'i lhar bsams nas /",
    "T02D2523:136b-13": "de nyid kyi bsrung ba'i sngags kyi yig 'bru rnams 'od zer dang bcas pa byung ba las /",
    "T02D2523:136b-14": "dgug pa la sogs pa byas nas /",
    "T02D2523:136b-15": "snying po dang yi ge 'bru rnams phreng ba gzhan la bstim /",
    "T02D2523:136b-16": "rang gi lha nyid chos kyi gzungs chen por 'gyur ba las /",
    "T02D2523:136b-17": "mdo 'dzin la rab tu gnas par byas la /",
    "T02D2523:136b-18": "de bzhin gshegs pa thams cad kyi mi brjed pa'i gzungs su gyur cig ces brjod la /",
    "T02D2523:136b-19": "aom sarba ta th'a ga ta mh'a dharm'a aa mri te su pra tishtha badzre h'um /",
    "T02D2523:136b-20": "zhes pas rab tu gnas par bya'o ;",
    "T02D2523:136b-21": "/ rdo rje la sogs pa la ni mchod pa dang /",
    "T02D2523:136b-22": "bkra shis la sogs pa ni snga ma ji lta ba bzhin du bya zhing /",
    "T02D2523:136b-23": "sku gzugs la sogs pa thams cad la ni /",
    "T02D2523:136b-24": "rab tu gnas pa med par ni zhag 'ga' yang gzhag par mi bya ste /",
    "T02D2523:136b-25": "de yang bcom ldan 'das kyis /",
    "T02D2523:136b-26": "gang du sku gzugs zin nas ni //",
    "T02D2523:136b-27": "yun rings gnas kyang ma mchod na //",
    "T02D2523:136b-28": "ji srid rab tu ma gnas par //",
    "T02D2523:136b-29": "de las mi shes skye bar 'gyur //",
    "T02D2523:136b-30": "zhes gsungs pa'i phyir ro //",
    "T02D2523:136b-31": "de bas na mkhas pa rnams kyis sems can rnams",
    "T02D2523:136b-32": "kyis bsod nams thob par bya ba'i phyir myur du",
    "T02D2523:136b-33": "rab tu gnas par bya ba nyid do //",
    "T02D2523:136b-34": "de yi yo byad 'di dag ste //",
    "T02D2523:136b-35": "gang du rdzas ni nyams pa las //",
    "T02D2523:136b-36": "rdo rje slob dpon nyams gyur pas //",
    "T02D2523:136b-37": "de bas rdzas la rab tu 'bad //",
    "T02D2523:136b-38": "dar dang rna cha gdu bu dang //",
    "T02D2523:136b-39": "sor gdub rnams ni gser las byas //",
    "T02D2523:136b-40": "de nyid kyi ni gnas kyi phyir//",
    "T02D2523:137a-0": "@137a * // nang tshangs can stan khri dang bcas //",
    "T02D2523:137a-1": "de bzhin rgyab rten dag dang ni //",
    "T02D2523:137a-2": "gos bzang pos ni dgab par bya //",
    "T02D2523:137a-3": "sku gzugs la sogs dang por ni //",
    "T02D2523:137a-4": "gdan ni shin tu yid 'ong ba //",
    "T02D2523:137a-5": "mngon sum bya'am bsams nas ni //",
    "T02D2523:137a-6": "de steng bzhugs su gsol bar bya //",
    "T02D2523:137a-7": "steng du bla re bre bya zhing //",
    "T02D2523:137a-8": "sna tshogs gos la sogs pas brgyan //",
    "T02D2523:137a-9": "sa gzhi lhag par gnas bya bar //",
    "T02D2523:137a-10": "srad bu thod le kor dang bcas //",
    "T02D2523:137a-11": "dkyil 'khor bri bar bya ba'i phyir //",
    "T02D2523:137a-12": "dkar dang ser dang dmar dang ljang //",
    "T02D2523:137a-13": "de bzhin nag po lnga dang yang //",
    "T02D2523:137a-14": "'dir ni tshon ni bsdu bar gsungs //",
    "T02D2523:137a-15": "de la snod ni gang ba brgyad //",
    "T02D2523:137a-16": "bzhi'am gang yang yid kyis brtag /'bras dkar gyis ni bkang ba la //",
    "T02D2523:137a-17": "dbyig dag dang ni bcas par bya //",
    "T02D2523:137a-18": "bsang gtor mchod yon snod nyid dag / zangs ma las byas bum pa dang //",
    "T02D2523:137a-19": "so shing so phag dri zhim dang //",
    "T02D2523:137a-20": "pir ni dri ma sbyong byed pa //",
    "T02D2523:137a-21": "ba gcin lci ba 'o ma dang //",
    "T02D2523:137a-22": "zho dang mar sar ku sha'i chun //",
    "T02D2523:137a-23": "ba yi rnam lnga mnyam bsags la //",
    "T02D2523:137a-24": "snod gcig gi ni nang du gzhug / ljang dang dmar dang de bzhin ser //",
    "T02D2523:137a-25": "dkar dang nag po gnyis dag ste /",
    "T02D2523:137a-26": "srad bu lnga ni bsgril bar bya //",
    "T02D2523:137a-27": "mda' bzhi dag dang yang dag ldan //",
    "T02D2523:137a-28": "til mar dri bzangs til mar nyid //",
    "T02D2523:137a-29": "sku gzugs sku dang mar me dag / bya ba'i phyir ni dbul bya zhing //",
    "T02D2523:137a-30": "me long shin tu dri med bsags //",
    "T02D2523:137a-31": "sku gzugs lhag par gnas pa la //",
    "T02D2523:137a-32": "ras ser bzang po kha tshar bcas //",
    "T02D2523:137a-33": "dri med rnam par dag pa dang //",
    "T02D2523:137a-34": "aa gar nag pos legs bdugs pa //",
    "T02D2523:137a-35": "ser dang dmar dang nag dang sngo //",
    "T02D2523:137a-36": "dkar dang mkha' 'dra sngo ba sangs dang //",
    "T02D2523:137a-37": "de bzhin dkar po'i ba dan rnams //",
    "T02D2523:137a-38": "phyogs mtshams brgyad du gzugs par bya //",
    "T02D2523:137a-39": "dkyil 'khor lha yi grangs las ni //",
    "T02D2523:137a-40": "bum pa lhag par gnas bya'am //",
    "T02D2523:137a-41": "bcu'am brgyad dam lnga rnams ni //",
    "T02D2523:137a-42": "'byor dang 'tshams par bsag par bya //",
    "T02D2523:137a-43": "gos bzang sna tshogs mdog can gyis //",
    "T02D2523:137a-44": "bum pa'i ma gul pa dkri bar bya //",
    "T02D2523:137b-0": "gser ram yang na dngul dag @137b ni ;",
    "T02D2523:137b-1": "/ dkyil 'khor phyogs su gzhag par bya //",
    "T02D2523:137b-2": "bri had kanda ka ri dang //",
    "T02D2523:137b-3": "ka ri ka ni sha sa mchog / danda autpala dkar po ste //",
    "T02D2523:137b-4": "sman rnams lnga po bsags nas ni //",
    "T02D2523:137b-5": "btags te mnyam par sbyar ba yi /",
    "T02D2523:137b-6": "sman rnams kun dang ldan pa la //",
    "T02D2523:137b-7": "de bzhin gshegs sngags bzlas nas ni //",
    "T02D2523:137b-8": "bum pa rnams su'ang gzhug par bya //",
    "T02D2523:137b-9": "rdo rje mthon ka bee d'urya //",
    "T02D2523:137b-10": "padma r'a ga rdo rje ste //",
    "T02D2523:137b-11": "'di dag rin chen mchog gyur yin //",
    "T02D2523:137b-12": "med na tha mal pa yis bya //",
    "T02D2523:137b-13": "aa mu bil ba se'u star ga dang //",
    "T02D2523:137b-14": "gla gor zho sha dz'a ti dang //",
    "T02D2523:137b-15": "de la sogs pa gzhan rnams ni //",
    "T02D2523:137b-16": "sna tshogs sman ni dbul bar bya //",
    "T02D2523:137b-17": "'bras yos bzang po dag dang ni //",
    "T02D2523:137b-18": "yungs kar bzang po so sor dbul //",
    "T02D2523:137b-19": "zho mar 'o ma sbrang rtsi dang //",
    "T02D2523:137b-20": "'o ma can shing shing la sogs //",
    "T02D2523:137b-21": "me tog le brgan rtsi dag dang //",
    "T02D2523:137b-22": "bag zan las byas snum khur mchog / spyan 'byed kyi ni yo byad de //",
    "T02D2523:137b-23": "de dag so sor dbul bar bya //",
    "T02D2523:137b-24": "de bzhin khrus sa'i stegs bur ni //",
    "T02D2523:137b-25": "rin chen las byas khrus gzhong dang //",
    "T02D2523:137b-26": "so shing so phag phye ma dang //",
    "T02D2523:137b-27": "phag ze d'ur ba'i pir dag dang //",
    "T02D2523:137b-28": "ba yi rnams lnga cha mnyam dang //",
    "T02D2523:137b-29": "skyu ru la sogs 'dag cha la chu //",
    "T02D2523:137b-30": "sbrang rtsi dang sbyar mngar gsum chu //",
    "T02D2523:137b-31": "dri dang 'o ma'i chu rnams ni //",
    "T02D2523:137b-32": "bum pa re re dag tu bya //",
    "T02D2523:137b-33": "zhal long sku phyis ras yug dang //",
    "T02D2523:137b-34": "gu gul la sogs spos rnams dang //",
    "T02D2523:137b-35": "seng ldeng phur bu sngags gos dang //",
    "T02D2523:137b-36": "tshon skud lnga dang 'dab bzhi dang //",
    "T02D2523:137b-37": "tshon sna lnga yi phye ma dang //",
    "T02D2523:137b-38": "sbrang chu sug pa spos chu dang //",
    "T02D2523:137b-39": "til mar dang ni sran phye dang //",
    "T02D2523:137b-40": "'bras chan chang bu gnyis dag dang //",
    "T02D2523:137b-41": "lha yi grangs dang rab sbyar ba'i //",
    "T02D2523:137b-42": "gur gum gyis bris lha yi mtshan //",
    "T02D2523:137b-43": "bris la bum pa gzhag par bya //",
    "T02D2523:137b-44": "gser las byas pa'i spu gri dang //",
    "T02D2523:137b-45": "de bzhin so mangs smad tsher dang ;",
    "T02D2523:137b-46": "/ shel sgong dris bsgos rna cha dang //",
    "T02D2523:137b-47": "gser las byas pa'i thur ma dang //",
    "T02D2523:137b-48": "gser gyi 'khor lo dar dbyangs dang //",
    "T02D2523:137b-49": "gdugs dang rnga ma mchod pa'i tshogs //",
    "T02D2523:137b-50": "seng ge'i khri dang ku sha dang //",
    "T02D2523:137b-51": "de bzhin yo byad ldan pa yis //",
    "T02D2523:137b-52": "rab tu gnas byas shis par 'gyur //",
    "T02D2523:138a-0": "rdo rje @138a * //",
    "T02D2523:138a-1": "slob dpon gang zhig la //",
    "T02D2523:138a-2": "mtshan mi shes pa'i lha rnams ni //",
    "T02D2523:138a-3": "rab tu gnas par byed pa ni //",
    "T02D2523:138a-4": "the tshom gyur pas gzhag bya min //",
    "T02D2523:138a-5": "de bzhin gshegs kun sangs rgyas kyi //",
    "T02D2523:138a-6": "thugs kyi ngo bo rdo rje sems //",
    "T02D2523:138a-7": "yin pas gsal bar mi 'gyur bas //",
    "T02D2523:138a-8": "rdo rje sems dpa' rab gnas bya'o //",
    "T02D2523:138a-9": "de bzhin gshegs kun rab gnas pa'i //",
    "T02D2523:138a-10": "cho ga dri med byas pa las //",
    "T02D2523:138a-11": "bsod nams cung zad gang thob des //",
    "T02D2523:138a-12": "'gro ba'i nyes kun dag gyur cig / rab tu",
    "T02D2523:138a-13": "gnas pa'i cho ga slob dpon chen po kun dga'",
    "T02D2523:138a-14": "snying pos mdzad pa rdzogs so /",
    "T02D2523:138a-17": "// / rgya gar gyi mkhan po shraddh'a ka ra wa rma dang //"
}