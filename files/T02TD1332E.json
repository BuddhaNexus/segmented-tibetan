{
    "T02TD1332E:293b-0": "@293b # // rgya gar skad du /",
    "T02TD1332E:293b-1": "shr'i ratna bindu n'a ma s'a dha nam no pi ka / bod skad du /",
    "T02TD1332E:293b-2": "dpal rin chen thigs pa zhes bya ba'i sgrub pa'i thabs /",
    "T02TD1332E:293b-3": "dpal bde ba chen po la phyag 'tshal lo //",
    "T02TD1332E:293b-4": "bde chen yan lag ma dang ldan //",
    "T02TD1332E:293b-5": "rang nyid bde ba chen po yin //",
    "T02TD1332E:293b-6": "bde ba chen po'i gnas na bzhugs //",
    "T02TD1332E:293b-7": "he ru ka dpal bdag phyag 'tshal //",
    "T02TD1332E:293b-8": "skal ldan rnams kyi grub don du //",
    "T02TD1332E:293b-9": "mdor bsdus pa yi sgrub thabs bshad //",
    "T02TD1332E:293b-10": "dang por rnal 'byor dbang phyug gis //",
    "T02TD1332E:293b-11": "rab tu sbyor ba 'di gnas bya //",
    "T02TD1332E:293b-12": "gzhang kha'i padmar yig 'bru yam //",
    "T02TD1332E:293b-13": "de las rlung gi dkyil 'khor ro //",
    "T02TD1332E:293b-14": "gru gsum padmar yig 'bru ram //",
    "T02TD1332E:293b-15": "de las me yi dkyil 'khor ro //",
    "T02TD1332E:293b-16": "'dzums pa dang ni 'byed pa yis //",
    "T02TD1332E:293b-17": "rlung gis me ni bteg par bya //",
    "T02TD1332E:293b-18": "bha ga'i padma'i nang du ni //",
    "T02TD1332E:293b-19": "yang dag par ni 'bar bar bsgom //",
    "T02TD1332E:293b-20": "'bar ba'i me yis lus kun gyi //",
    "T02TD1332E:293b-21": "rtog pa'i bdag nyid bsreg par bya //",
    "T02TD1332E:293b-22": "de yi 'od kyis bde 'khor lo //",
    "T02TD1332E:293b-23": "kun ni 'od du zhu bar 'gyur //",
    "T02TD1332E:293b-24": "'od du zhu ba'i bdud rtsi ni //",
    "T02TD1332E:293b-25": "srog gi rtsa ba'i nang nas 'bab //",
    "T02TD1332E:293b-26": "rgyun ni mi 'chad pa yis ni //",
    "T02TD1332E:293b-27": "sngar tshig pa ni rab tshim bya //",
    "T02TD1332E:293b-28": "rang lus ye shes bdag nyid ni //",
    "T02TD1332E:293b-29": "mi bskyod pa yi gzugs su mthong //",
    "T02TD1332E:293b-30": "aom sva bh'a wa shuddha: sarba dharm'a: sva bh'a ba shuddho&amp; ham /",
    "T02TD1332E:293b-31": "aom sh'u n+ya t'a dzny'a na badzra sva bh'a ba a'atma ko&amp; ham //",
    "T02TD1332E:293b-32": "h'um gi yig 'brus skad cig 'byung //",
    "T02TD1332E:293b-33": "'khor lo dang ldan he ru bdag / gru gsum phyag rgya dbus kyi gnas //",
    "T02TD1332E:293b-34": "nyi ma'i steng na gar dang ldan //",
    "T02TD1332E:293b-35": "zhal bzhi pa la phyag brgyad pa //",
    "T02TD1332E:293b-36": "chu skyes sngon po'i gzugs dang ldan //",
    "T02TD1332E:293b-37": "spyan gsum pa la g-yas brkyang ba //",
    "T02TD1332E:293b-38": "legs skyes dbang phyug mas ni 'khyud //",
    "T02TD1332E:293b-39": "thod rlon phreng ba'i do shal can //",
    "T02TD1332E:293b-40": "nyi ma bye ba'i 'od dang mnyam //",
    "T02TD1332E:293b-41": "mi bskyod pa yis dbu la brgyan //",
    "T02TD1332E:293b-42": "phyag rgya drug gis yan lag brgyan //",
    "T02TD1332E:293b-43": "thod pa'i phreng bas dbu la brgyan //",
    "T02TD1332E:293b-44": "gtsug tor zla ba phyed pa can //",
    "T02TD1332E:293b-45": "gnag dang ser dang dmar dang ljang //",
    "T02TD1332E:293b-46": "g-yon nas bskor pa'i zhal dang ldan //",
    "T02TD1332E:293b-47": "'khyud pa'i phyag ni g-yas pa na //",
    "T02TD1332E:293b-48": "rdo rje dang ni dril bu g-yon //",
    "T02TD1332E:293b-49": "nyi ma mda' dang ka p'a la //",
    "T02TD1332E:293b-50": "g-yas pa yi ni phyag na bsnams //",
    "T02TD1332E:293b-51": "zla ba gzhu dang kha tv'am ga / g-yon pa yi ni phyag na bsnams //",
    "T02TD1332E:293b-52": "legs dgyes dbang mo de dang mthun //",
    "T02TD1332E:293b-53": "yang na phyag ni gnyis par dran //",
    "T02TD1332E:293b-54": "phyag ni gri gug ka p'a la //",
    "T02TD1332E:294a-0": "sku smad @294a * //",
    "T02TD1332E:294a-1": "gnyis ni 'khyud pa yin //",
    "T02TD1332E:294a-2": "rang las 'ong 'byung mchog gi dngos //",
    "T02TD1332E:294a-3": "gnyis su med pa'i gnas na bzhugs //",
    "T02TD1332E:294a-4": "legs dgyes ma dang rdor 'tsho ma //",
    "T02TD1332E:294a-5": "de bzhin rdo rje glang chen ma //",
    "T02TD1332E:294a-6": "bcom ldan 'das kyi zhal dang mthun //",
    "T02TD1332E:294a-7": "gru gsum la ni bsgom bya ste //",
    "T02TD1332E:294a-8": "zhal gcig pa la spyan gsum pa //",
    "T02TD1332E:294a-9": "zhal bzhi pa la g-yon brkyang gnas //",
    "T02TD1332E:294a-10": "gla rtsi gur kum ga pur gyis //",
    "T02TD1332E:294a-11": "bkang ba'i ka p'a la rnams ni //",
    "T02TD1332E:294a-12": "sgeg pa'i phyag ni gnyis na thogs //",
    "T02TD1332E:294a-13": "gru gsum phyag rgya spyi bor gzhag / mdzub mo gnyis ni 'og tu'o //",
    "T02TD1332E:294a-14": "skra grol ba la gcer bu ste //",
    "T02TD1332E:294a-15": "thod rlon do shal gyis brgyan pa //",
    "T02TD1332E:294a-16": "ro yi steng na 'jigs 'jigs chen //",
    "T02TD1332E:294a-17": "phyag rgya lnga yis yan lag brgyan //",
    "T02TD1332E:294a-18": "la la n'a sogs dag par ni //",
    "T02TD1332E:294a-19": "bsgrub pa'i dbang pos shes par bya //",
    "T02TD1332E:294a-20": "de nas bde chen 'khor lo bzhir //",
    "T02TD1332E:294a-21": "padma'i snod kyi nang du ni //",
    "T02TD1332E:294a-22": "bdud rtsi lnga ni lha yi mchog / de bzhin gshegs pa lnga'i bdag nyid //",
    "T02TD1332E:294a-23": "char yang steng nas ye shes me //",
    "T02TD1332E:294a-24": "de yi 'og gi rlung dang ni //",
    "T02TD1332E:294a-25": "gnyis su sbyor bas me 'bar ba //",
    "T02TD1332E:294a-26": "de yis bdud rtsi zhu byas te //",
    "T02TD1332E:294a-27": "rdor gsum ye shes sa bon gyis //",
    "T02TD1332E:294a-28": "dkar byas rtogs byas 'bar byas so //",
    "T02TD1332E:294a-29": "sngags kyi byin gyi rlabs kyis ni //",
    "T02TD1332E:294a-30": "dang lce padma'i 'dab mar gzhag / phyi nang bdag nyid can gyi gzugs //",
    "T02TD1332E:294a-31": "'khor lo de yis rab tshim bya //",
    "T02TD1332E:294a-32": "aom yo ga aa mri ta shuddha: sarba dharma yo ga aa mri ta shuddho nyaham //",
    "T02TD1332E:294a-33": "de nas mgon po'i snying po ni //",
    "T02TD1332E:294a-34": "thams cad grub pa'i don du bzlas //",
    "T02TD1332E:294a-35": "aom badzra te tso gra hrim hrim h'um phat //",
    "T02TD1332E:294a-36": "aom glim blim dzlim phat sv'a h'a //",
    "T02TD1332E:294a-37": "aom badzra s'a ga ri h'um phat /",
    "T02TD1332E:294a-38": "aom badzra su ra ta h'um phat /",
    "T02TD1332E:294a-39": "aom badzra ku nydza ri h'um phat /",
    "T02TD1332E:294a-40": "gru gsum gnas pa'i rnal 'byor ma //",
    "T02TD1332E:294a-41": "mchod pa'i dus su mchod par bya //",
    "T02TD1332E:294a-42": "de nas gtor ma sbyin par bya //",
    "T02TD1332E:294a-43": "sems can rnams la bsrung pa'i phyir //",
    "T02TD1332E:294a-44": "aom aa k'a ro mu kham sarba dha rm'a n'am a'adya nutpann tv'ata aom a'a: h'um phat sv'a h'a //",
    "T02TD1332E:294a-45": "de nas rnal 'byor ngal bso bya //",
    "T02TD1332E:294a-46": "steng dang 'og ni spangs pa yin //",
    "T02TD1332E:294a-47": "gnas su gting rings dbus su ni //",
    "T02TD1332E:294a-48": "rang rig shes rab ldan pa yin //",
    "T02TD1332E:294a-49": "drug cu rtsa bzhi 'dab ma'i nang //",
    "T02TD1332E:294a-50": "yang dag dri med ma sres cha //",
    "T02TD1332E:294a-51": "de yi dbus su mchog gi tshul //",
    "T02TD1332E:294a-52": "dri med rnam dag gnyis la khyab //",
    "T02TD1332E:294a-53": "rang dngos rdzogs pa de ni mthong //",
    "T02TD1332E:294b-0": "@294b bskyed pa dang ni rdzogs pa med //",
    "T02TD1332E:294b-1": "rlabs med pa yi rang bzhin no //",
    "T02TD1332E:294b-2": "rlangs med pa yi sems kyis ni //",
    "T02TD1332E:294b-3": "mchog gi dngos po rnyed pa yin //",
    "T02TD1332E:294b-4": "de la cung zad blta ru med //",
    "T02TD1332E:294b-5": "de ni dpal me'i zhal snga yi //",
    "T02TD1332E:294b-6": "zhal gyi padma mchog las ni //",
    "T02TD1332E:294b-7": "au rgyan yul nas bdag gis rnyed //",
    "T02TD1332E:294b-8": "phyi nas bdag gis rnyed //",
    "T02TD1332E:294b-9": "phyi nas rang gi dran don du //",
    "T02TD1332E:294b-10": "de yi tshig ni bris pa yin //",
    "T02TD1332E:294b-11": "rnal 'byor ma rnams bzod par mdzod //",
    "T02TD1332E:294b-12": "rin chen thigs pa zhes bya ba'i sgrub pa'i thabs rnal 'byor gyi dbang phyug dpal shes rab gsang bas mdzad pa rdzogs so//"
}