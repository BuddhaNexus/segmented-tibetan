{
    "T02D2316:261a-0": "@261a # // rgya gar skad du /",
    "T02D2316:261a-1": "y'a na w'aka pra d'i la n'a ma /",
    "T02D2316:261a-2": "bod skad du /",
    "T02D2316:261a-3": "theg pa gsung gi sgron ma zhes bya ba /",
    "T02D2316:261a-4": "'jam dpal smra ba'i seng ge la phyag 'tshal lo //",
    "T02D2316:261a-5": "khams gsum sems can ma lus kun //",
    "T02D2316:261a-6": "ma rig mun pas 'thibs pa la //",
    "T02D2316:261a-7": "ston pa bcom ldan sh'aka thub kyis //",
    "T02D2316:261a-8": "gsung gi sgron ma 'di bstan pas //",
    "T02D2316:261a-9": "dam chos rim pa gsum du gsungs //",
    "T02D2316:261a-10": "rgyas par gsungs dang 'bring du bshad //",
    "T02D2316:261a-11": "bsdus pa'i don du bstan pa'o //",
    "T02D2316:261a-12": "de la rgyas par gsungs pa ni //",
    "T02D2316:261a-13": "dug gsum nyon mongs cha mnyam pa'i //",
    "T02D2316:261a-14": "gnyen po brgyad khri bzhi stong ste //",
    "T02D2316:261a-15": "theg pa sna tshogs bstan pa'o //",
    "T02D2316:261a-16": "'bring ni gsung rab bcu gnyis dang //",
    "T02D2316:261a-17": "mdo dang dbyangs bsnyad lung bstan dang //",
    "T02D2316:261a-18": "tshigs bcad ched brjod gleng gzhi dang //",
    "T02D2316:261a-19": "rtogs brjod de byung skyes pa'i rabs //",
    "T02D2316:261a-20": "rgyas dang rmad byung gtan la dbab //",
    "T02D2316:261b-0": "bsdus pas sde snod @261b gsum dag ste //",
    "T02D2316:261b-1": "mdo sde 'dus pa chos mngon no //",
    "T02D2316:261b-2": "lta ba gtsor ston mngon pa ste //",
    "T02D2316:261b-3": "bsgom pa gtsor ston mdo sde yin //",
    "T02D2316:261b-4": "spyod pa gtsor ston 'dul ba'o //",
    "T02D2316:261b-5": "de yang rnam pa gsum yin te //",
    "T02D2316:261b-6": "che dang chung dang khyab par ro //",
    "T02D2316:261b-7": "dang po lnga ni mdo yin te //",
    "T02D2316:261b-8": "de rjes drug ni 'dul ba yin //",
    "T02D2316:261b-9": "nangs kyi tha ma mngon pa'o //",
    "T02D2316:261b-10": "de ni theg pa chung du'i gzhung //",
    "T02D2316:261b-11": "rgyas dang rmad byung mdo yin te //",
    "T02D2316:261b-12": "mdo sogs dgu ni 'dul ba la //",
    "T02D2316:261b-13": "gtan la dbab pa mngon pa'i sde //",
    "T02D2316:261b-14": "de ni theg pa chen po'i gzhung //",
    "T02D2316:261b-15": "mdo sogs rim lnga mang yin te //",
    "T02D2316:261b-16": "de rjes rnam bzhi 'dul ba la //",
    "T02D2316:261b-17": "tha ma gsum ni mngon pa'o //",
    "T02D2316:261b-18": "de ni khyad par bla med gzhung //",
    "T02D2316:261b-19": "de bzhin sbyor ba shes par bya //",
    "T02D2316:261b-20": "khyad par dbang du byas nas ni //",
    "T02D2316:261b-21": "mtshan nyid rgyu yi theg pa dang //",
    "T02D2316:261b-22": "'bras bu rdo rje'i theg pa'o //",
    "T02D2316:261b-23": "de gnyis rgyu 'bras khyad par yang //",
    "T02D2316:261b-24": "don gcig la yang ma rmongs te //",
    "T02D2316:261b-25": "thabs mang dka' ba med pa yis//",
    "T02D2316:261b-26": "dbang po rnon pos dbang byas te //",
    "T02D2316:261b-27": "pha rol phyin pa'i theg pa pas //",
    "T02D2316:261b-28": "sngags kyi theg pa khyad par 'phags //",
    "T02D2316:261b-29": "sngags la rgyud sde bzhi ru gsungs //",
    "T02D2316:261b-30": "bya ba'i rgyud dang spyod pa'i rgyud //",
    "T02D2316:261b-31": "rnal 'byor rgyud dang bla med pa'o //",
    "T02D2316:261b-32": "dman pa rnams la bya ba'i rgyud //",
    "T02D2316:261b-33": "bya min rnal 'byor de ltag la//",
    "T02D2316:261b-34": "rab la rnal 'byor bla med do //",
    "T02D2316:261b-35": "yang na mi rigs bzhi las ni //",
    "T02D2316:261b-36": "bram ze'i rigs la bya ba'i rgyud //",
    "T02D2316:261b-37": "dmangs rigs la ni spyod pa yi //",
    "T02D2316:261b-38": "de bzhin rje'u rigs rnal 'byor rgyud //",
    "T02D2316:261b-39": "rgyal rigs rnal 'byor bla med do //",
    "T02D2316:261b-40": "'di ni bla med rgyud du grags //",
    "T02D2316:261b-41": "rgyud dang thabs dang 'bras bu las//",
    "T02D2316:261b-42": "'di ni thabs kyi rgyud du gsungs //",
    "T02D2316:261b-43": "zab cing rgya che'i zhi byed 'di //",
    "T02D2316:261b-44": "brgyud pa rnam pa bzhi ru bshad //",
    "T02D2316:261b-45": "rigs kyi rgyud dang don gyi rgyud //",
    "T02D2316:261b-46": "byin rlabs brgyud dang brda yi brgyud //",
    "T02D2316:261b-47": "ma zhugs rnam bzhi shes par bya //"
}