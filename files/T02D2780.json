{
    "T02D2780:150a-0": "@150a * // spyan ras gzigs ting nge 'dzin rab tu brtan pa la phyag 'tshal lo //",
    "T02D2780:150a-1": "gang zhig ting 'dzin ri dbang po ltar g-yeng ba'i rlung gis mi bskyod cing //",
    "T02D2780:150a-2": "shin tu 'od gsal ston ka'i mkha' la nyi 'od dra ba bkram 'dra ba //",
    "T02D2780:150a-3": "gnyis med bde chen rtogs dka'i rtog pas rtog tu dges bzhugs 'dzum pa'i zhal //",
    "T02D2780:150a-4": "bsam gtan mchog gi phyag rgyas mnyam gzhag mnyam med mgon po nyid rtag 'dud //",
    "T02D2780:150a-5": "sgrub po gang zhig sgrub pa'am //",
    "T02D2780:150a-6": "ngo bo nyid kyis rnyed pa yi //",
    "T02D2780:150a-7": "ting 'dzin rab tu mi brtan pa //",
    "T02D2780:150a-8": "de dag brtan pa'i thabs 'dir bshad //",
    "T02D2780:150a-9": "shin tu dben pa'i gnas nyid du //",
    "T02D2780:150a-10": "lus dang sems ni rab dal bas //",
    "T02D2780:150a-11": "rgya chen mchod sbyin byas nas su //",
    "T02D2780:150a-12": "man ngag gsum gyi dang po bsgom //",
    "T02D2780:150a-13": "ma lus 'gro la byams sogs tshad med tshangs pa'i gnas pas legs gnas la //",
    "T02D2780:150a-14": "ji skad bshad pa'i ting 'dzin phyag rgyas dpa' bo chen po mnyam gzhag bya //",
    "T02D2780:150a-15": "de rjes mtshan bcas mtshan med cho gas mgon po la gus gsol btab la //",
    "T02D2780:150a-16": "sbyor ba gsum pa'i rnal 'byor rgyal pos rtse gcig brtan par yang dag bsgom //",
    "T02D2780:150a-17": "tha mal rang lus dkyil 'khor dbus //",
    "T02D2780:150a-18": "snying dkyil padmo dbye ba'i nang //",
    "T02D2780:150a-19": "rdo rje 'dzin pa legs bsgoms la //",
    "T02D2780:150a-20": "de yi nang na'ang mgon po nyid //",
    "T02D2780:150a-21": "de bzhin de yi snying po ni //",
    "T02D2780:150a-22": "dus gsum rgyal bas byin brlabs pa //",
    "T02D2780:150a-23": "sgrub po'i ting 'dzin brtan pa'i rgyu //",
    "T02D2780:150a-24": "ye shes chen po hr'i: yig go //",
    "T02D2780:150a-25": "de ni gnyis su med sems rgyu //",
    "T02D2780:150a-26": "de la sa bon yang dag brtan //",
    "T02D2780:150a-27": "sku gsung thugs dang ye shes dngos //",
    "T02D2780:150a-28": "'bru bzhi phyogs bzhir rnam par bsam //",
    "T02D2780:150a-29": "mgon po nyid mthar a'a li ste //",
    "T02D2780:150a-30": "bla ma'i mthar yang k'a li'o //",
    "T02D2780:150a-31": "dbus nas brtsams te sngags bzlas shing //",
    "T02D2780:150a-32": "'od zer sbyor bas don gnyis bsgrub //",
    "T02D2780:150a-33": "skye ba las ni phyogs bcu'i mthar thug gang dag bsam gtan ma thob pa'am //",
    "T02D2780:150a-34": "thob kyang gang zhig rnal du mi gnas ri yi rtsa rtse ltar g-yo ba //",
    "T02D2780:150a-35": "de dag de ltar skad cig yud la ri rab sra ltar brtan pa yi //",
    "T02D2780:150a-36": "ting 'dzin la bkod bde chen ro myang 'chi med mnyam gzhag cher gzhag bya //",
    "T02D2780:150a-37": "bsdus pas phyi ma phyi ma'i rim //",
    "T02D2780:150a-38": "thim gyur nang ma nang ma la //",
    "T02D2780:150a-39": "ngag dang dri med brtan pa zhes //",
    "T02D2780:150b-0": "bya ba'i @150b ming can ting 'dzin gsum //",
    "T02D2780:150b-1": "go rims ji bzhin bsgoms nas ni //",
    "T02D2780:150b-2": "gcig tu 'gro ba snying brtse bas //",
    "T02D2780:150b-3": "thun gsum zhag bdun yid byed na //",
    "T02D2780:150b-4": "de yi ting 'dzin ri ltar 'gyur //"
}