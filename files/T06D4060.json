{
    "T06D4060:17b-0": "@17b * // rgya gar skad du /",
    "T06D4060:17b-1": "by'a khy'a yukti s'u tra khanda sha tam /",
    "T06D4060:17b-2": "bod skad du /",
    "T06D4060:17b-3": "rnam par bshad pa rigs pa'i mdo sde'i dum bu brgya /",
    "T06D4060:17b-4": "'jam dpal gzhon nur gyur pa la phyag 'tshal lo //",
    "T06D4060:17b-5": "chos gang dag thog mar dge ba /",
    "T06D4060:17b-6": "bar du dge ba /",
    "T06D4060:17b-7": "tha mar dge ba /",
    "T06D4060:17b-8": "don bzang po //",
    "T06D4060:17b-9": "tshig 'bru bzang po /",
    "T06D4060:17b-10": "ma 'dres pa /",
    "T06D4060:17b-11": "yongs su rdzogs pa /",
    "T06D4060:17b-12": "yongs su dag pa /",
    "T06D4060:17b-13": "yongs su byang ba /",
    "T06D4060:17b-14": "tshangs par spyod pa /",
    "T06D4060:17b-15": "mngon par brjod pas mngon par rjod par byed pa ni mang du thos pa dang /",
    "T06D4060:17b-16": "thos pa'i gzhi can dang /",
    "T06D4060:17b-17": "thos pa bsags pa yin te /",
    "T06D4060:17b-18": "de chos de lta bu mang po thos pa dang /",
    "T06D4060:17b-19": "bzung ba dang /",
    "T06D4060:17b-20": "kha ton byed pa dang /",
    "T06D4060:17b-21": "yid kyis brtags pa dang /",
    "T06D4060:17b-22": "mthong bas shin tu rtogs pa yin no zhes bya ba dang /",
    "T06D4060:17b-23": "'di ltar yang bcom ldan 'das de ni de bzhin",
    "T06D4060:17b-24": "gshegs pa dgra bcom pa yang dag par rdzogs pa'i",
    "T06D4060:17b-25": "sangs rgyas rig pa dang zhabs su ldan pa /",
    "T06D4060:17b-26": "bde bar gshegs pa /",
    "T06D4060:17b-27": "'jig rten mkhyen pa /",
    "T06D4060:17b-28": "skyes bu 'dul ba'i kha lo sgyur ba /",
    "T06D4060:17b-29": "bla na med pa /",
    "T06D4060:17b-30": "lha dang mi rnams kyi ston pa /",
    "T06D4060:17b-31": "sangs rgyas bcom ldan 'das so zhes bya ba dang /",
    "T06D4060:17b-32": "de'i tsheng [?] lha dang bcas pa'i 'jig rten dang /",
    "T06D4060:17b-33": "bdud dang bcas pa dang /",
    "T06D4060:17b-34": "tshangs pa dang bcas pa dang /",
    "T06D4060:17b-35": "dge sbyong dang bram zer bcas pa'i skye dgu dang /",
    "T06D4060:17b-36": "lha dang mir bcas pa'i tshogs las grol ba dang /",
    "T06D4060:17b-37": "nges par byung ba dang /",
    "T06D4060:17b-38": "bral ba dang /",
    "T06D4060:17b-39": "rab tu rnam par grol ba dang /",
    "T06D4060:17b-40": "sems phyin ci ma log pas lan mang du gnas shing /",
    "T06D4060:17b-41": "de'i tshe bdag ni bla na med pa yang dag",
    "T06D4060:17b-42": "par rdzogs pa'i byang chub mngon par rdzogs par sangs",
    "T06D4060:17b-43": "rgyas par shes so zhes bya ba dang /",
    "T06D4060:17b-44": "btsun pa bcom ldan 'das ni ma dul ba rnams dul bar mdzad pa /",
    "T06D4060:17b-45": "ma zhi ba rnams zhi bar mdzad pa /",
    "T06D4060:17b-46": "dbugs ma phyin pa rnams dbugs 'byin par mdzad pa /",
    "T06D4060:17b-47": "yongs su mya ngan las ma 'das pa rnams yongs",
    "T06D4060:17b-48": "su mya ngan las 'da' bar mdzad pa'o zhes bya",
    "T06D4060:17b-49": "ba dang / de bzhin gshegs pa ni lam mkhyen pa /",
    "T06D4060:18a-0": "@18a * // lam thugs su chud pa /",
    "T06D4060:18a-1": "lam ston pa /",
    "T06D4060:18a-2": "lam gsung ba /",
    "T06D4060:18a-3": "lam yongs su 'dren pa lags so zhes bya ba dang /",
    "T06D4060:18a-4": "bcom ldan 'das kyi chos ni legs par gsungs pa /",
    "T06D4060:18a-5": "yang dag par mthong ba /",
    "T06D4060:18a-6": "nad med pa /",
    "T06D4060:18a-7": "dus chad pa med pa /",
    "T06D4060:18a-8": "nye bar gtod pa /",
    "T06D4060:18a-9": "'di mthong ba la don yod pa /",
    "T06D4060:18a-10": "mkhas pa rnams kyi rang gis rig par bya ba'o zhes bya ba dang /",
    "T06D4060:18a-11": "bcom ldan 'das kyis legs par gsungs pa'i chos 'dul ba ni legs par bstan pa /",
    "T06D4060:18a-12": "nges par 'byung ba /",
    "T06D4060:18a-13": "rdzogs pa'i byang chub tu 'gro bar byed pa /",
    "T06D4060:18a-14": "mi mthun pa med cing 'dus pa dang ldan pa zhes bya /",
    "T06D4060:18a-15": "rten pa yod pa zhes bya /",
    "T06D4060:18a-16": "'di ston pa de bzhin gshegs pa dgra bcom pa",
    "T06D4060:18a-17": "yang dag par rdzogs pa'i sangs rgyas so zhes bya",
    "T06D4060:18a-18": "ba dang / dge slong dag nga'i chos ni legs par gsungs pa /",
    "T06D4060:18a-19": "gsal ba /",
    "T06D4060:18a-20": "phye ba /",
    "T06D4060:18a-21": "rgyu ba bcad pa /",
    "T06D4060:18a-22": "lha dang ma'i bar dag la yang dag par shin tu bstan pa'o zhes bya ba dang /",
    "T06D4060:18a-23": "bcom ldan 'das kyi nyan thos kyi dge 'dun ni legs par zhugs pa /",
    "T06D4060:18a-24": "rigs par zhugs pa /",
    "T06D4060:18a-25": "drang por zhugs pa /",
    "T06D4060:18a-26": "mthun par zhugs pa /",
    "T06D4060:18a-27": "chos rjes su mthun par spyod pa'o zhes bya ba dang /",
    "T06D4060:18a-28": "dge slong gang tshul khrims 'chal ba sdig pa'i chos can /",
    "T06D4060:18a-29": "khong myags pa /",
    "T06D4060:18a-30": "'dzag pa /",
    "T06D4060:18a-31": "shing rul ba lta bu /",
    "T06D4060:18a-32": "bong bu ltar kun tu spyod pa /",
    "T06D4060:18a-33": "dge sbyong ma yin par dge sbyong du khas 'che ba /",
    "T06D4060:18a-34": "tshangs par spyod pa can ma yin par tshangs par spyod pa can du khas 'che ba de ni /",
    "T06D4060:18a-35": "ji ltar rmig pa gcig la rva ni med pa dang //",
    "T06D4060:18a-36": "rkang pa bzhi la dung gi kha can skad po che //",
    "T06D4060:18a-37": "rtag tu ba lang rnams kyi nang du rab 'gro de //",
    "T06D4060:18a-38": "'di la khyu mchog sgra ni 'byin par mi byed ltar //",
    "T06D4060:18a-39": "de bzhin 'dir ni kha cig dran nyer ma bzhag cing //",
    "T06D4060:18a-40": "rtag tu bde bar gshegs pa mchog gi bstan pa la //",
    "T06D4060:18a-41": "gnas par mi byed le lo ldan zhing ma gus pa //",
    "T06D4060:18a-42": "'dus ma byas pa'i go 'phang de la 'dir mi",
    "T06D4060:18a-43": "reg / gzhan yang bong bu de ni ba lang",
    "T06D4060:18b-0": "nang song yang // de ni ba lang rnams las @18b ring par gyur pa yin //",
    "T06D4060:18b-1": "gzhan yang de lta bu ni dge 'dun nang 'dug kyang //",
    "T06D4060:18b-2": "'phags pa'i tshogs rnams dang ni ring ba yin zhes brjod //",
    "T06D4060:18b-3": "ces bya ba dang /",
    "T06D4060:18b-4": "goo ta ma dag khyed ni skye dgu nyon mongs pa can /",
    "T06D4060:18b-5": "sdug bsngal can /",
    "T06D4060:18b-6": "mya ngan can /",
    "T06D4060:18b-7": "'khrug pa can dag yin na /",
    "T06D4060:18b-8": "khyed cag la rnyed pa dag ni ci ngag yod //",
    "T06D4060:18b-9": "legs par rnyed pa dag ni ci dag yod //",
    "T06D4060:18b-10": "ces bya ba dang /",
    "T06D4060:18b-11": "dge slong dag dge spyong ngam bram ze gang la",
    "T06D4060:18b-12": "la mig gis ro myong bar byed pa de dag",
    "T06D4060:18b-13": "ni dge spyong ngam bram ze'am bdud nga la sdig",
    "T06D4060:18b-14": "'dod kyi dbang / du shas kyis song ba dang /",
    "T06D4060:18b-15": "dbang du song ba dang /",
    "T06D4060:18b-16": "lag tu song ba dang /",
    "T06D4060:18b-17": "bdud nga la sdig 'dod kyi ci 'dod dgur bya ba dang /",
    "T06D4060:18b-18": "bdud kyi bcing ba dag gis bcings pa dang /",
    "T06D4060:18b-19": "bdud kyi zhags pa dag las yongs su ma grol ba zhes bya'o zhes bya ba dang /",
    "T06D4060:18b-20": "mi dge ba'i chos rnams yang dag par blangs pa'i",
    "T06D4060:18b-21": "rgyus mthong ba'i chos nyid la sdug bsngal ba dang",
    "T06D4060:18b-22": "/ sdug bsngal dang bcas pa dang /",
    "T06D4060:18b-23": "phongs pa dang bcas pa dang /",
    "T06D4060:18b-24": "gnod pa dang bcas pa dang /",
    "T06D4060:18b-25": "yongs su gdung ba dang bcas par gnas pa dang /",
    "T06D4060:18b-26": "lus zhig nas ngan 'gror 'gyur bar rig par bya'o zhes bya ba dang /",
    "T06D4060:18b-27": "srog gcod pa kun tu bstan cing bsgoms la lan",
    "T06D4060:18b-28": "mang du byas pas sems can dmyal ba rnams su",
    "T06D4060:18b-29": "skye bar 'gyur ro zhes bya ba dang /",
    "T06D4060:18b-30": "sgrib pa lnga po sems nye bar nyon mongs par",
    "T06D4060:18b-31": "byed pa dag ni 'dod pa la 'dun pa'i sgrib",
    "T06D4060:18b-32": "pa dang / gnod sems dang /",
    "T06D4060:18b-33": "rmugs pa dang /",
    "T06D4060:18b-34": "gnyid dang /",
    "T06D4060:18b-35": "rgod pa dang /",
    "T06D4060:18b-36": "'gyod pa dang /",
    "T06D4060:18b-37": "the tsom gyi sgrib pa'o zhes bya ba dang /",
    "T06D4060:18b-38": "sgyu rtsal shes dag gsum po 'di dag ni sems can rnams kyi las kyi gzhi dang /",
    "T06D4060:18b-39": "kun tu 'byung ba dag yin par rig par bya ste /",
    "T06D4060:18b-40": "sgyu rtsal shes dag gsum po gang zhe na /",
    "T06D4060:18b-41": "chags pa ni sems can rnams kyi las kyi gzhi dang /",
    "T06D4060:18b-42": "kun 'byung ba dag yin par rig par bya ste /",
    "T06D4060:18b-43": "sgyu rtsal shes dag zhe sdang dang //",
    "T06D4060:18b-44": "gti mug ni sems can rnams kyi las kyi gzhi dang /",
    "T06D4060:19a-0": "@19a * // kun 'byung ba dag yin par rig par bya ste zhes bya ba dang /",
    "T06D4060:19a-1": "de ltar rnam bar rtog pa de dag ni mi dge ba rnams dang /",
    "T06D4060:19a-2": "sdug bsngal ba rnams dang /",
    "T06D4060:19a-3": "'phags pa ma yin pa rnams dang /",
    "T06D4060:19a-4": "don med pa dang ldan ba rnams so zhes bya ba dang /",
    "T06D4060:19a-5": "mi dag gi 'dod pa rnams ni mi gtsang ba rnams dang /",
    "T06D4060:19a-6": "dri mi zhim pa rnams dang /",
    "T06D4060:19a-7": "dri nga ba rnams dang /",
    "T06D4060:19a-8": "mi mthun pa rnams yin no zhes bya ba dang /",
    "T06D4060:19a-9": "zas rnams dang ni skom rnams dang yang de bzhin ro rnams dang //",
    "T06D4060:19a-10": "bud med rnams ni 'dod rnams yin zhes 'di na kha cig 'chi //",
    "T06D4060:19a-11": "phung po 'di dag dri ma lags par yang dag rab mthong ste //",
    "T06D4060:19a-12": "de slad bdag ni sbyin dang sbyin sreg la ni dga' ma mchis //",
    "T06D4060:19a-13": "zhes bya ba dang /",
    "T06D4060:19a-14": "'dod pa'i rgyu dang /",
    "T06D4060:19a-15": "'dod pa'i gzhi dang /",
    "T06D4060:19a-16": "'dod pa'i dbang du byas pa dang /",
    "T06D4060:19a-17": "'dod pa rnams kho na'i rgyus ma dang bu dang nas rtsod par byed na zhes bya ba dang /",
    "T06D4060:19a-18": "chags pa dang /",
    "T06D4060:19a-19": "zhen pa dang /",
    "T06D4060:19a-20": "'chums pa dang /",
    "T06D4060:19a-21": "mdud pa bor ba dang /",
    "T06D4060:19a-22": "brgyal ba dang /",
    "T06D4060:19a-23": "lhag par chags pa dang /",
    "T06D4060:19a-24": "lhag par zhen pa'o zhes bya ba dang /",
    "T06D4060:19a-25": "'dod pa la 'dod chags dang /",
    "T06D4060:19a-26": "lhag par zhen pa dang /",
    "T06D4060:19a-27": "rnam par bcings ba dang /",
    "T06D4060:19a-28": "yongs su zhen pa dang /",
    "T06D4060:19a-29": "kun tu 'dod chags kyi rgyus khyim pa rnams dang khyim pa rnams su rtsod par byed do //",
    "T06D4060:19a-30": "lta ba la 'dod chags dang /",
    "T06D4060:19a-31": "lhag par zhen pa dang /",
    "T06D4060:19a-32": "rnam par bcings pa dang /",
    "T06D4060:19a-33": "yongs su zhen pa dang /",
    "T06D4060:19a-34": "kun tu 'dod chags kyi rgyus rab tu byung ba rnams dang /",
    "T06D4060:19a-35": "rab tu byung ba rnams su rtsod par byed do zhes bya ba dang /",
    "T06D4060:19a-36": "dge slong dag sems can de dag la ni don spyod pa med /",
    "T06D4060:19a-37": "chos spyod pa med /",
    "T06D4060:19a-38": "bsod nams spyod pa med /",
    "T06D4060:19a-39": "dge ba spyod pa med /",
    "T06D4060:19a-40": "dge legs spyod pa med ces bya ba dang //",
    "T06D4060:19a-41": "dge slong dag de ni chu gter chen po dang /",
    "T06D4060:19a-42": "chu'i chu bo chen po dang /",
    "T06D4060:19a-43": "chu'i tshogs chen po dang /",
    "T06D4060:19a-44": "chu'i chu chen po ma yin gyi zhes bya ba dang /",
    "T06D4060:19a-45": "thags 'khrugs pa lta bu dang /",
    "T06D4060:19a-46": "gru bu 'dzings pa lta bu dang /",
    "T06D4060:19a-47": "rtsva mun dza dang /",
    "T06D4060:19a-48": "bal ba dza lta bur 'ong ba dang 'gro bar gyur cing /",
    "T06D4060:19b-0": "'jig rten @19b 'di nas 'jig rten pha rol dang /",
    "T06D4060:19b-1": "'jig rten pha rol nas 'jig rten 'dir kun tu rgyug bar byed /",
    "T06D4060:19b-2": "'khor bar byed /",
    "T06D4060:19b-3": "'khor ba las mi 'da' bar byed pa zhes bya ba dang /",
    "T06D4060:19b-4": "sdug bsngal ba mi bzad ba rtsub pa tsha ba",
    "T06D4060:19b-5": "yid du mi 'ong ba srog 'phrog pa dag gis",
    "T06D4060:19b-6": "zhes bya ba dang /",
    "T06D4060:19b-7": "ci khyod la tshor ba sdug bsngal ba mi bzad",
    "T06D4060:19b-8": "pa rtsub ba tsha ba yid du mi 'ong ba",
    "T06D4060:19b-9": "srog 'phrog pa skyes pa lus las bral zhing mi",
    "T06D4060:19b-10": "skye la / de bral zhing mi skye bar mngon pa yin nam zhes bya ba dang /",
    "T06D4060:19b-11": "sdug bsngal nyid gsum ste /",
    "T06D4060:19b-12": "sdug bsngal gyi sdug bsngal nyid dang /",
    "T06D4060:19b-13": "'du byed kyi sdug bsngal nyid dang /",
    "T06D4060:19b-14": "'gyur ba'i sdug bsngal nyid do zhes bya ba dang /",
    "T06D4060:19b-15": "ji skad du /",
    "T06D4060:19b-16": "'du byed sdug bsngal nyid dang ni //",
    "T06D4060:19b-17": "'gyur ba nyid du mkhyen nas ni //",
    "T06D4060:19b-18": "rdzogs sangs rab tu mkhyen pa yis //",
    "T06D4060:19b-19": "tshor ba sdug bsngal nyid du gsungs //",
    "T06D4060:19b-20": "zhes gsungs pa lta bu dang /",
    "T06D4060:19b-21": "srog gcod pa dang /",
    "T06D4060:19b-22": "drag shul can dang /",
    "T06D4060:19b-23": "lag pa khrag dmar ba dang /",
    "T06D4060:19b-24": "gsod pa dang /",
    "T06D4060:19b-25": "rab tu gsod pa la gnas pa dang /",
    "T06D4060:19b-26": "sems can srog chags su gyur pa la ngo tsha",
    "T06D4060:19b-27": "med cing snying mi brtse ba la zhugs pa yin",
    "T06D4060:19b-28": "la / tha na srog chags srin bu phre'u dang //",
    "T06D4060:19b-29": "grog sbur yan chad kyi srog gcod pa mi spang ba yin no zhes bya ba dang /",
    "T06D4060:19b-30": "dge slong dag gson pa rnams las gnyid log pa ni stong pa dang /",
    "T06D4060:19b-31": "gsog dang /",
    "T06D4060:19b-32": "'bras bu med pa dang /",
    "T06D4060:19b-33": "don med pa dang /",
    "T06D4060:19b-34": "phan yon med pa yin no zhes bya ba dang /",
    "T06D4060:19b-35": "byis pa rmongs pa mi gsal ba mi mkhas pa zhes bya ba dang /",
    "T06D4060:19b-36": "byis pa'i rang bzhin can rmongs pa'i rang bzhin can /",
    "T06D4060:19b-37": "shes rab 'chal pa'i rang bzhin can zhes bya ba dang /",
    "T06D4060:19b-38": "gro bzhin skyes dge sbyong ngam bram ze gang la",
    "T06D4060:19b-39": "la dag gzugs mi rtag pa mi brtan pa yid",
    "T06D4060:19b-40": "brtan du mi rung ba /",
    "T06D4060:19b-41": "'gyur ba'i chos can gyis che ba yin no snyam du rlom par byed /",
    "T06D4060:19b-42": "khyad par du 'phags so snyam du rlom par byed /",
    "T06D4060:19b-43": "dman pa ma yin no snyam du rlom par byed /",
    "T06D4060:19b-44": "gro bzhin skyes dge sbyong ngam bram ze de dag",
    "T06D4060:19b-45": "thams cad ni de ltar yang dag pa ji lta",
    "T06D4060:19b-46": "ba bzhin du ma mthong ba'i phyir ro //",
    "T06D4060:20a-0": "@20a * // gzugs ji lta ba bzhin du rnam par shes pa'i bar du'ang de bzhin no zhes bya ba dang /",
    "T06D4060:20a-1": "gzugs gang rtag pa dang /",
    "T06D4060:20a-2": "brtan pa dang /",
    "T06D4060:20a-3": "ther zug ba dang /",
    "T06D4060:20a-4": "mi 'gyur ba'i chos can dang /",
    "T06D4060:20a-5": "yang dag par de bzhin du gnas par 'gyur ba'i",
    "T06D4060:20a-6": "gzugs de lta bu 'ga' yod dam zhes bya ba",
    "T06D4060:20a-7": "dang / 'phags pa nyan thos shes nas dad pa",
    "T06D4060:20a-8": "bzhi dag dang ldan pa ni 'tsho ba dag gis",
    "T06D4060:20a-9": "dbul ba ma yin /",
    "T06D4060:20a-10": "bkren pa ma yin /",
    "T06D4060:20a-11": "phongs pa ma yin par 'tsho zhing zhes bya ba dang /",
    "T06D4060:20a-12": "gal te ting nge 'dzin 'du byed pas zin cing chu bzhin du bzung ba yin la /",
    "T06D4060:20a-13": "chos nyid kyis zin cing zhi ba ma yin pa dang /",
    "T06D4060:20a-14": "gya nom pa ma yin pa dang /",
    "T06D4060:20a-15": "lam shin tu sbyangs pa thob pa ma yin pa dang /",
    "T06D4060:20a-16": "sems rgyud gcig tu gyur pa rtogs pa ma yin pa zhes bya ba dang /",
    "T06D4060:20a-17": "de de ltar sems mnyam par gzhag pa yongs su dag pa dang /",
    "T06D4060:20a-18": "yongs su byang ba dang /",
    "T06D4060:20a-19": "nyon mongs pa med pa dang /",
    "T06D4060:20a-20": "nye ba'i nyon mongs pa dang bral ba dang /",
    "T06D4060:20a-21": "drang por gyur pa dang /",
    "T06D4060:20a-22": "las su rung ba dang /",
    "T06D4060:20a-23": "gnas pa dang /",
    "T06D4060:20a-24": "mi g-yo ba thob na zhes bya ba dang /",
    "T06D4060:20a-25": "ting nge 'dzin dang gnas dang ldang //",
    "T06D4060:20a-26": "nyams bde ba dang spyod yul dang /",
    "T06D4060:20a-27": "mngon par bsgrub dang sprod pa dang //",
    "T06D4060:20a-28": "mi sprod de bzhin gnyis ka dang //",
    "T06D4060:20a-29": "skye dang 'bri dang de bzhin thabs //",
    "T06D4060:20a-30": "zhi gnas rab 'dzin btang snyoms so //",
    "T06D4060:20a-31": "zhes bya ba dang /",
    "T06D4060:20a-32": "sred pa yang srid pa 'byung bar byed pa dga'",
    "T06D4060:20a-33": "ba'i 'dod chags dang ldan pa de dang de la",
    "T06D4060:20a-34": "mngon par dga' ba de ma lus par spangs pa",
    "T06D4060:20a-35": "dang / bor ba dang /",
    "T06D4060:20a-36": "bsal ba dang /",
    "T06D4060:20a-37": "zad pa dang /",
    "T06D4060:20a-38": "'dod chags dang bral ba dang /",
    "T06D4060:20a-39": "'gog ba dang /",
    "T06D4060:20a-40": "rnam par zhi ba dang /",
    "T06D4060:20a-41": "nub pa gang yin pa zhes bya ba dang /",
    "T06D4060:20a-42": "rtog ge ba yin /",
    "T06D4060:20a-43": "dpyod pa pa dang /",
    "T06D4060:20a-44": "rtog ge la zhugs pa dang /",
    "T06D4060:20a-45": "rang gi spobs pa dang ldan pa dang /",
    "T06D4060:20a-46": "so so'i skye bo dang ldan pa dang /",
    "T06D4060:20a-47": "dpyod pa dang 'brel pa'i sa la gnas pa yin zhes bya ba dang /",
    "T06D4060:20a-48": "'chi ba ni bzang po ma yin /",
    "T06D4060:20a-49": "dus byas pa ni bzang po ma yin /",
    "T06D4060:20b-0": "tshe phyi ma ni bzang po ma @20b yin no zhes bya ba dang /",
    "T06D4060:20b-1": "tsher ma phyung ba rnams dang /",
    "T06D4060:20b-2": "tsher ma dkrugs pa rnams dang /",
    "T06D4060:20b-3": "tsher ma dang bral ba rnams dang /",
    "T06D4060:20b-4": "tsher ma med pa rnams gang yin zhes bya ba dang /",
    "T06D4060:20b-5": "dad pa skyes na 'gro bar byed /",
    "T06D4060:20b-6": "song nas chos nyan par byed do //",
    "T06D4060:20b-7": "des na chos de thos nas sems par byed do //",
    "T06D4060:20b-8": "bsams nas 'jal bar byed cing /",
    "T06D4060:20b-9": "nye bar rtog par byed la /",
    "T06D4060:20b-10": "bden pa de yang lus kyis mngon sum du byed",
    "T06D4060:20b-11": "cing shes rab kyis so sor 'bigs par byed do",
    "T06D4060:20b-12": "zhes bya ba dang /",
    "T06D4060:20b-13": "gzhi de las sbyin pa po dang /",
    "T06D4060:20b-14": "sbyin pa dag gi bsod nams rgyun rgyas pa dang /",
    "T06D4060:20b-15": "dge ba rgyun rgyas pa dang /",
    "T06D4060:20b-16": "bde ba 'dren pa tshad med pa yod par zhes bya ba dang /",
    "T06D4060:20b-17": "rdzu 'phrul gyi yul rnam pa mang po nyams su myong bar byed de /",
    "T06D4060:20b-18": "gcig tu gyur nas mang por 'gyur //",
    "T06D4060:20b-19": "mang por gyur nas gcig tu 'gyur la /",
    "T06D4060:20b-20": "snang bar gyur cing mi snang bar 'gyur ba yang shes pa dang /",
    "T06D4060:20b-21": "mthong bas nyams su myong bar byed pa dang /",
    "T06D4060:20b-22": "rtsig pa la yang thad kar 'gro /",
    "T06D4060:20b-23": "ri la yang thad kar 'gro /",
    "T06D4060:20b-24": "ra ba la yang thad kar 'gro ste /",
    "T06D4060:20b-25": "lus kyis thogs par 'gro la /",
    "T06D4060:20b-26": "sa la yang steng du 'byung ba dang /",
    "T06D4060:20b-27": "bye'u zul byed de /",
    "T06D4060:20b-28": "dper na chu la bya ba bzhin no //",
    "T06D4060:20b-29": "chu la yang mi nub pa'i rgyun gyis 'gro ste /",
    "T06D4060:20b-30": "dper na sa chen po la bya ba bzhin no //",
    "T06D4060:20b-31": "nam mkha' la yang skyil mo krung gis 'gro ste /",
    "T06D4060:20b-32": "dper na 'dab chags bya bzhin no //",
    "T06D4060:20b-33": "nyi ma dang zla ba 'di gnyis 'di ltar rdzu 'phrul che ba /",
    "T06D4060:20b-34": "'di ltar mthu che ba /",
    "T06D4060:20b-35": "'di ltar gzi brjid che ba la yang lag pas",
    "T06D4060:20b-36": "'dzin cing nyug par byed kun tu nyug par byed",
    "T06D4060:20b-37": "do // tshangs pa'i 'jig rten gyi bar du sems",
    "T06D4060:20b-38": "can rnams la lus kyis dbang bsgyur ro zhes bya",
    "T06D4060:20b-39": "do // ba dang / 'jig tshogs 'gog pa mya ngan las 'das pa la sems 'jug par byed /",
    "T06D4060:20b-40": "dad par byed /",
    "T06D4060:20b-41": "kun tu gnas par byed /",
    "T06D4060:20b-42": "rnam par grol bar byed ces bya ba dang /",
    "T06D4060:20b-43": "dge slong dag 'di la mig gi dbang po bsrung ba'i phyir dang /",
    "T06D4060:20b-44": "sba ba'i phyir dang /",
    "T06D4060:21a-0": "dul bar gnas par bya ba'i phyir rab tu zhugs pa yin no @21a * //",
    "T06D4060:21a-1": "zhes bya ba dang /",
    "T06D4060:21a-2": "dge slong dag dbang po drug po 'di dag shin tu dul ba dang /",
    "T06D4060:21a-3": "shin tu sbas pa dang /",
    "T06D4060:21a-4": "shin tu bsrungs ba dang /",
    "T06D4060:21a-5": "shin tu bsdams pa dang /",
    "T06D4060:21a-6": "shin tu bsgoms pa ni zhes bya ba dang /",
    "T06D4060:21a-7": "de byams pa dang ldan pa'i sems kho na med pa /",
    "T06D4060:21a-8": "'gran zla med pa /",
    "T06D4060:21a-9": "gnod pa med pa /",
    "T06D4060:21a-10": "yangs pa /",
    "T06D4060:21a-11": "rgya chen por gyur pa /",
    "T06D4060:21a-12": "tshad med pa /",
    "T06D4060:21a-13": "shin tu bsgoms pas phyogs gcig tu mos te khyab par byas nas rdzogs par byas te gnas so //",
    "T06D4060:21a-14": "de bzhin du gnyis pa dang /",
    "T06D4060:21a-15": "de bzhin du gsum pa dang /",
    "T06D4060:21a-16": "de bzhin du bzhi pa dang /",
    "T06D4060:21a-17": "bla dang 'og dang thad kar rnam pa thams cad",
    "T06D4060:21a-18": "du thams cad dang ldan pa'i 'jig rten 'di byams",
    "T06D4060:21a-19": "pa dang ldan pa'i sems kho na med pa /",
    "T06D4060:21a-20": "'gran zla med pa /",
    "T06D4060:21a-21": "gnod pa med pa /",
    "T06D4060:21a-22": "yangs pa /",
    "T06D4060:21a-23": "rgya chen por gyur pa /",
    "T06D4060:21a-24": "tshad med pa /",
    "T06D4060:21a-25": "shin tu bsgoms pas mos te khyab par byas nas",
    "T06D4060:21a-26": "rdzogs par byas te gnas so zhes bya ba dang",
    "T06D4060:21a-27": "; brtson 'grus brtsams shing zhum pa med pa yin /",
    "T06D4060:21a-28": "lus shin tu sbyangs shing nyes par brtsams pa med pa yin /",
    "T06D4060:21a-29": "dran pa nye bar gzhag cing kun tu rmongs pa med pa yin /",
    "T06D4060:21a-30": "sems mnyam par gzhag cing rtse gcig pa yin zhes bya ba dang /",
    "T06D4060:21a-31": "dge slong dag 'di ni sdug bsngal 'phags pa'i bden",
    "T06D4060:21a-32": "pa'o zhes sngar ma thos pa'i chos rnams la tshul",
    "T06D4060:21a-33": "bzhin yid la byed pa na mig skyes shing /",
    "T06D4060:21a-34": "shes pa dang /",
    "T06D4060:21a-35": "rig pa dang /",
    "T06D4060:21a-36": "blo skyes pa yin no zhes bya ba dang /",
    "T06D4060:21a-37": "dge slong dag 'di ni khyed la phan pa'i phyir dang /",
    "T06D4060:21a-38": "'di ni bde ba'i phyir dang /",
    "T06D4060:21a-39": "'di ni phan pa dang /",
    "T06D4060:21a-40": "bde ba'i phyir zhes bya ba dang /",
    "T06D4060:21a-41": "shing thags btsugs pa ni zab ring ;",
    "T06D4060:21a-42": "legs par btsugs pa /",
    "T06D4060:21a-43": "sra ba /",
    "T06D4060:21a-44": "brtan pa /",
    "T06D4060:21a-45": "mkhregs pa dang ldan pa /",
    "T06D4060:21a-46": "mi g-yo ba /",
    "T06D4060:21a-47": "mi chags pa yin no zhes bya ba dang /",
    "T06D4060:21a-48": "des longs spyod skyed pa dang /",
    "T06D4060:21a-49": "brtson 'grus kyis thob pa /",
    "T06D4060:21a-50": "lag mthus bsgrubs pa /",
    "T06D4060:21a-51": "rdul med med dri ma chags chags su bsgrubs pa /",
    "T06D4060:21a-52": "chos dang ldan pa'i chos kyis rnyed pa zhes bya ba dang /",
    "T06D4060:21b-0": "yon dbul bar byed pa ni tshe phyi ma la 'gro @21b ba gong mar 'gyur ba dang /",
    "T06D4060:21b-1": "skal ba bzang por 'gyur ba dang /",
    "T06D4060:21b-2": "rnam par smin pa bde bar 'gyur ba dang /",
    "T06D4060:21b-3": "mtho ris 'grub par byed par 'gyur ba'o zhes bya ba dang /",
    "T06D4060:21b-4": "dge slong ngas khyed la skyes bu dam pa rnams kyi 'gro ba bdun dang /",
    "T06D4060:21b-5": "len pa med par mya ngan las 'das ba bshad par bya'o //",
    "T06D4060:21b-6": "skyes bu dam pa rnams kyi 'gro ba bdun gang zhe na /",
    "T06D4060:21b-7": "dge slong dag 'di la dge slong ni 'di ltar bdag ma byung yang rung /",
    "T06D4060:21b-8": "bdag gi ma byung yang rung /",
    "T06D4060:21b-9": "bdag mi 'byung bar 'gyur ro //",
    "T06D4060:21b-10": "bdag gi mi 'byung bar 'gyur ro snyam du zhugs pa yin no //",
    "T06D4060:21b-11": "de ltar na gang yod pa dang /",
    "T06D4060:21b-12": "gang byung ba de spang ngo snyam du btang snyoms thob la /",
    "T06D4060:21b-13": "de la chags par mi byed cing /",
    "T06D4060:21b-14": "de'i 'og tu zhi ba'i go 'phang gong ma la",
    "T06D4060:21b-15": "shes rab kyis so sor rtog par byed do zhes",
    "T06D4060:21b-16": "bya ba dang / yod pa la yang yod pa nyid dang /",
    "T06D4060:21b-17": "med pa la yang med pa nyid dang /",
    "T06D4060:21b-18": "bla ma dang bcas pa la yang bla ma dang bcas pa nyid dang /",
    "T06D4060:21b-19": "bla na med pa la yang bla na med pa nyid du shes par 'gyur zhes bya ba dang /",
    "T06D4060:21b-20": "legs par mthong ba dang /",
    "T06D4060:21b-21": "legs par rig pa dang /",
    "T06D4060:21b-22": "legs par yid la byas pa dang /",
    "T06D4060:21b-23": "legs par brtan pa dang /",
    "T06D4060:21b-24": "legs par rtogs pa zhes bya ba dang /",
    "T06D4060:21b-25": "'dun pa skyed par byed /",
    "T06D4060:21b-26": "rtsol bar byed /",
    "T06D4060:21b-27": "brtson 'grus rtsom par byed /",
    "T06D4060:21b-28": "sems rab tu 'dzin par byed /",
    "T06D4060:21b-29": "rab tu 'jog par byed do zhes bya ba dang /",
    "T06D4060:21b-30": "'dus pa dang ldan pa /",
    "T06D4060:21b-31": "tshogs dang ldan pa /",
    "T06D4060:21b-32": "tshogs kyi slob dpon skye bo mong pos zhi ba'i rang bzhin du kun tu shes pa /",
    "T06D4060:21b-33": "tshogs chen pos mdun gyis bdar ba zhes bya ba dang /",
    "T06D4060:21b-34": "dmag ldan chos 'di ni zab pa /",
    "T06D4060:21b-35": "zab par snang ba /",
    "T06D4060:21b-36": "mthong bar dka' ba /",
    "T06D4060:21b-37": "khong du chud par dka' ba /",
    "T06D4060:21b-38": "brtag mi nus pa /",
    "T06D4060:21b-39": "rtog ge'i spyod yul ma yin pa /",
    "T06D4060:21b-40": "zhib mos brtags pa'i mkhas pa dang /",
    "T06D4060:21b-41": "mdzangs pas rig par bya ba yin no zhes bya ba dang /",
    "T06D4060:21b-42": "de bzhin gshegs pas phan yon bcu gzigs nas 'dul",
    "T06D4060:21b-43": "ba la nyan thos rnams kyi bslab pa'i gzhi 'cha'",
    "T06D4060:21b-44": "bar mdzad do // bcu gang zhe na /",
    "T06D4060:21b-45": "'di lta ste /",
    "T06D4060:22a-0": "@22a * // dge 'dun bsdu ba'i phyir dang /",
    "T06D4060:22a-1": "dge 'dun legs par bya ba'i phyir dang /",
    "T06D4060:22a-2": "dge 'dun bde bar bya ba'i phyir dang /",
    "T06D4060:22a-3": "mngon par ma dad pa rnams dad par bya ba'i phyir dang /",
    "T06D4060:22a-4": "mngon par dad pa rnams phyir zhing 'byung bar bya ba'i phyir dang /",
    "T06D4060:22a-5": "gang zag gnod mi bkur ba rnams tshar bcad pa'i phyir dang /",
    "T06D4060:22a-6": "ngo tsha shes pa rnams bde bar gnas par bya ba'i phyir dang /",
    "T06D4060:22a-7": "mthong ba'i chos kyi zag pa rnams bsdam pa'i phyir dang /",
    "T06D4060:22a-8": "tshe rabs phyi ma'i zag pa rnams bzlog pa'i phyir dang /",
    "T06D4060:22a-9": "tshangs par spyod pa rjes su gzung ba'i phyir dang /",
    "T06D4060:22a-10": "tshangs par spyod pa yun ring du gnas par bya",
    "T06D4060:22a-11": "ba'i phyir ste nga'i tshangs par spyad pa spyod pa",
    "T06D4060:22a-12": "yun ring du gnas par 'gyur ba dang /",
    "T06D4060:22a-13": "skye bo mang po la phan pa dang /",
    "T06D4060:22a-14": "rgyas pa dang /",
    "T06D4060:22a-15": "lha dang mi rnams kyi bar dag la yang dag",
    "T06D4060:22a-16": "par legs par rab tu bstan pa'o zhes bya ba",
    "T06D4060:22a-17": "dang / dge slong dgra bcom pa zag pa zad",
    "T06D4060:22a-18": "pa sdug bsngal gang yin pa de 'gags pa dang",
    "T06D4060:22a-19": "dang / / de nye bar zhi ba dang /",
    "T06D4060:22a-20": "de bsil bar gyur pa dang /",
    "T06D4060:22a-21": "de nub pa zhes bya ba dang /",
    "T06D4060:22a-22": "bram ze de som nyi med cing 'gyod pa chad pa dang /",
    "T06D4060:22a-23": "'byung ba dang /",
    "T06D4060:22a-24": "'jig pa la sred pa dang bral ba dang /",
    "T06D4060:22a-25": "chags pa rgyas par mi 'gyur ba yin zhes bya ba dang /",
    "T06D4060:22a-26": "dge slong dag mi rtag pa'i 'du shes sgoms shig",
    "T06D4060:22a-27": "dge slong dag mi rtag pa'i 'du shes kun tu",
    "T06D4060:22a-28": "bsten cing bsgoms la lan mang du byas pa dang",
    "T06D4060:22a-29": "/ bgrod par byas /",
    "T06D4060:22a-30": "rten du byas /",
    "T06D4060:22a-31": "nan tan du byas shing shin tu rdzogs par byas",
    "T06D4060:22a-32": "la legs par brtsams pa ni 'dod pa'i 'dod chags",
    "T06D4060:22a-33": "thams cad yang dag par 'joms shing /",
    "T06D4060:22a-34": "gzugs kyi 'dod chags thams cad dang /",
    "T06D4060:22a-35": "gzugs med pa'i 'dod chags thams cad dang /",
    "T06D4060:22a-36": "rgod pa dang /",
    "T06D4060:22a-37": "nga rgyal dang /",
    "T06D4060:22a-38": "ma rig ba thams cad yang dag par 'joms te /",
    "T06D4060:22a-39": "dper na khyim bdag zhing pa dbyar 'das nas ston",
    "T06D4060:22a-40": "gyi dus kyi tshe gshol chen pos zhing rnams rmed",
    "T06D4060:22a-41": "cing rmed pa na ram pa'i rtsa rgyus thams cad",
    "T06D4060:22a-42": "gcod par byed / kun tu gcod par byed /",
    "T06D4060:22a-43": "mngon du gcod par byed pa de bzhin du /",
    "T06D4060:22b-0": "dge slong dag mi rtag @22b pa'i 'du shes kun",
    "T06D4060:22b-1": "tu bsten cing snga ma bzhin du nga rgyal dang",
    "T06D4060:22b-2": "ma rig pa'i bar du yang dag par 'joms so",
    "T06D4060:22b-3": "// dge slon dag dper na mi rtsva bal ba",
    "T06D4060:22b-4": "dza brnga ba zhig gis rtsva bal ba dza chung",
    "T06D4060:22b-5": "zhing nyung la mi mang ba shas shig mchog ma",
    "T06D4060:22b-6": "// nas bzung ste / sprug cing bar bur thams",
    "T06D4060:22b-7": "cad sel bar byed pa de ba zhin du mi",
    "T06D4060:22b-8": "rtag pa'i 'du shes kun tu bsten cing zhes bya",
    "T06D4060:22b-9": "// nas bzung ste / ba nas / nga rgyal dang /",
    "T06D4060:22b-10": "ma rig pa'i bar du yang dag bar 'joms so //",
    "T06D4060:22b-11": "dper na shing thog aa mra'i dog pa la aa",
    "T06D4060:22b-12": "mra gang ci yod pa de thams cad ni rtsa",
    "T06D4060:22b-13": "rgyus dang ldan pa /",
    "T06D4060:22b-14": "rtsa rgyus la /",
    "T06D4060:22b-15": "brtan pa /",
    "T06D4060:22b-16": "rtsa rgyus dang 'brel pa /",
    "T06D4060:22b-17": "rtsa rgyus su 'du ba /",
    "T06D4060:22b-18": "rtsa rgyus dang ma bral ba dag yin zhing de",
    "T06D4060:22b-19": "dag las 'byung ba yin pa de pa zhin du",
    "T06D4060:22b-20": "mi rtag pa'i 'du shes kun tu bsten cing ste",
    "T06D4060:22b-21": "snga ma bzhin no //",
    "T06D4060:22b-22": "dper na gtsang khang phyur bu'i phyam dgu po gang",
    "T06D4060:22b-23": "ji snyed pa de dag thams cad ni spyi rten",
    "T06D4060:22b-24": "la gnas / spyi rten la brten /",
    "T06D4060:22b-25": "spyi rten la rag las /",
    "T06D4060:22b-26": "spyi rten la gzhol bas spyi rten ni de rnams kyi mchog yin par bstan te /",
    "T06D4060:22b-27": "'di lta ste kun tu 'dzin pa'i phyir ro //",
    "T06D4060:22b-28": "de bzhin du mi rtag pa'i 'du shes kyang snga ma bzhin no //",
    "T06D4060:22b-29": "dper na srog chags dud 'gro'i skye gnas su gtogs",
    "T06D4060:22b-30": "pa'i 'gro ba rnams kyi rjes gang ji snyed pa",
    "T06D4060:22b-31": "de dag thams cad glang po che'i rjes su 'dus",
    "T06D4060:22b-32": "shing khongs su chud pas glang po che'i rjes ni",
    "T06D4060:22b-33": "de rnams kyi mchog tu bstan te /",
    "T06D4060:22b-34": "'di lta ste /",
    "T06D4060:22b-35": "che ba nyid kyi phyir ro //",
    "T06D4060:22b-36": "de bzhin du mi rtag pa'i 'du shes kyang snga ma bzhin no //",
    "T06D4060:22b-37": "dper na 'dzam bu'i gling du 'bab chu gang ji",
    "T06D4060:22b-38": "snyed pa de dag thams cad ni rgya mtshor gzhol",
    "T06D4060:22b-39": "ba / rgya mtsho 'bab pa yin /",
    "T06D4060:22b-40": "rgya mtshor bab pa yin pas rgya mtsho ni de rnams kyi mchog yin par bstan te /",
    "T06D4060:22b-41": "'di lta ste /",
    "T06D4060:22b-42": "kun tu sdud pa'i phyir ro /",
    "T06D4060:22b-43": "de bzhin du mi rtag pa'i 'du shes kyang snga ma bzhin no //",
    "T06D4060:22b-44": "dper na gnam las nyi ma shar ba ni gnam",
    "T06D4060:22b-45": "la yogs pa'i mun pa thams cad 'od kyi zil",
    "T06D4060:22b-46": "gyis mnan nas lham me lhan ne lhang nge'o //",
    "T06D4060:22b-47": "de bzhin du mi rtag pa'i 'du shes kyang snga ma bzhin no //",
    "T06D4060:23a-0": "dper na 'khor los sgyur pa'i @23a * //",
    "T06D4060:23a-1": "rgyal po ni khams kyi rgyal po gang ji snyed pa de rnams kyi mchog yin te /",
    "T06D4060:23a-2": "'di lta ste /",
    "T06D4060:23a-3": "dbang byed pa nyid kyis so //",
    "T06D4060:23a-4": "de bzhin du mi rtag pa'i 'du shes kun tu",
    "T06D4060:23a-5": "bstan cing bsgoms la lan mang du byas pa dang",
    "T06D4060:23a-6": "/ bgrod par byas /",
    "T06D4060:23a-7": "rten du byas /",
    "T06D4060:23a-8": "nan tan du byas shing shin tu rdzogs par byas la /",
    "T06D4060:23a-9": "legs par brtsams pa ni 'dod pa'i 'dod chags thams cad yang dag par 'joms shing /",
    "T06D4060:23a-10": "gzugs kyi 'dod chags thams cad dang /",
    "T06D4060:23a-11": "gzugs med pa'i 'dod chags thams cad dang /",
    "T06D4060:23a-12": "rgod pa dang /",
    "T06D4060:23a-13": "nga rgyal dang /",
    "T06D4060:23a-14": "ma rig pa thams cad yang dag par 'joms so //",
    "T06D4060:23a-15": "sdom ni /",
    "T06D4060:23a-16": "zhing pa dang ni gres ma brda /",
    "T06D4060:23a-17": "dog pa dang ni spyi rten dang //",
    "T06D4060:23a-18": "rjes dang 'bab chu nyi ma dang //",
    "T06D4060:23a-19": "brgyad pa rgyal po yin par 'dod //",
    "T06D4060:23a-20": "ces bya ba dang /",
    "T06D4060:23a-21": "tshe dang ldan pa dag dge slong chos smra ba",
    "T06D4060:23a-22": "pos chos kyi gtam byed pa na rnam pa nyi",
    "T06D4060:23a-23": "shu po 'di dag dang ldan pas gtam bya ste",
    "T06D4060:23a-24": "/ dus su dang /",
    "T06D4060:23a-25": "gus pa dang /",
    "T06D4060:23a-26": "go rims dang /",
    "T06D4060:23a-27": "'tshams sbyar ba dang /",
    "T06D4060:23a-28": "rjes su mthun pa dang /",
    "T06D4060:23a-29": "dga' bar bya ba dang /",
    "T06D4060:23a-30": "'dod par bya ba dang /",
    "T06D4060:23a-31": "mgu bar bya ba dang /",
    "T06D4060:23a-32": "spro ba skyed pa dang /",
    "T06D4060:23a-33": "mi smad pa dang /",
    "T06D4060:23a-34": "rigs pa dang /",
    "T06D4060:23a-35": "'brel pa dang /",
    "T06D4060:23a-36": "ma 'dres pa dang /",
    "T06D4060:23a-37": "chos dang ldan pa dang /",
    "T06D4060:23a-38": "'khor ji lta ba bzhin dang /",
    "T06D4060:23a-39": "byams pa'i sems dang /",
    "T06D4060:23a-40": "phan pa'i sems dang /",
    "T06D4060:23a-41": "snying brtse ba'i sems dang /",
    "T06D4060:23a-42": "rnyed pa dang /",
    "T06D4060:23a-43": "bkur sti dang tshigs su bcad pa la mi rten pa dang /",
    "T06D4060:23a-44": "gtam de dag brjod pa na bdag la bstod par",
    "T06D4060:23a-45": "mi bya zhing gzhan la smad par mi bya la",
    "T06D4060:23a-46": "gtam yang bya ba ste /",
    "T06D4060:23a-47": "rnam ba nyi shu po 'di dag dang ldan pas gtam bya'o zhes bya ba dang /",
    "T06D4060:23a-48": "tshe dang ldan pa dag chos mnyan par 'dod pas",
    "T06D4060:23a-49": "ni rnam pa bcu drug dang ldan pas chos mnyan",
    "T06D4060:23a-50": "par bya ste / dus su chos mnyan par bya ba dang /",
    "T06D4060:23a-51": "gus pa dang /",
    "T06D4060:23a-52": "nyan bar gus pa dang /",
    "T06D4060:23a-53": "ma rangs pa med pa dang /",
    "T06D4060:23a-54": "bsgo ba bzhin byed pa dang /",
    "T06D4060:23a-55": "klan ka mi tshol ba dang /",
    "T06D4060:23b-0": "chos la gus pa nye bar @23b gzhag pa dang /",
    "T06D4060:23b-1": "gang zag chos smra ba la gus pa nye bar gzhag pa dang /",
    "T06D4060:23b-2": "chos la brnyas pa med pa nyid dang /",
    "T06D4060:23b-3": "gang zag chos smra ba la brnyas pa med pa nyid dang /",
    "T06D4060:23b-4": "bdag nyid la brnyas pa med pa nyid dang /",
    "T06D4060:23b-5": "kun tu shes par bya ba'i sems dang /",
    "T06D4060:23b-6": "sems rtse gcig tu bya ba dang /",
    "T06D4060:23b-7": "rna blags pa dang /",
    "T06D4060:23b-8": "sems kun tu btud ba dang /",
    "T06D4060:23b-9": "sems thams cad kyis bsams nas chos mnyan par bya ste /",
    "T06D4060:23b-10": "tshe dang ldan pa rnam pa bcu drug po 'di",
    "T06D4060:23b-11": "dag dang ldan pas chos mnyan par bya'o zhes bya",
    "T06D4060:23b-12": "ba dang / gsung gsal ba dang /",
    "T06D4060:23b-13": "snyan cing 'jebs pa dang /",
    "T06D4060:23b-14": "rnam par gsal ba dang /",
    "T06D4060:23b-15": "rnam par shes par bya ba dang /",
    "T06D4060:23b-16": "mnyan par 'os pa dang /",
    "T06D4060:23b-17": "mi rten pa dang /",
    "T06D4060:23b-18": "mi mthun pa med pa dang /",
    "T06D4060:23b-19": "yongs su gtugs pa med pas chos ston par mdzad do zhes bya ba dang /",
    "T06D4060:23b-20": "de nas tshe dang ldan pa sa ga dge slong",
    "T06D4060:23b-21": "rab tu mang po dag rim gro'i gnas su tshogs",
    "T06D4060:23b-22": "shing 'dus par gyur pa dag la skad gsal ba",
    "T06D4060:23b-23": "dang / snyan cing 'jebs pa dang /",
    "T06D4060:23b-24": "rnam par gsal ba dang /",
    "T06D4060:23b-25": "rnam par shes par bya ba dang /",
    "T06D4060:23b-26": "mnyan par 'os pa dang /",
    "T06D4060:23b-27": "mi rten pa dang /",
    "T06D4060:23b-28": "mi mthun pa med pa dang /",
    "T06D4060:23b-29": "yongs su gtugs pa med par chos ston par byed pa dang /",
    "T06D4060:23b-30": "de la dge slong de dag gis bkur stir byas /",
    "T06D4060:23b-31": "bla mar byas /",
    "T06D4060:23b-32": "yod par byas /",
    "T06D4060:23b-33": "yid la byas /",
    "T06D4060:23b-34": "sems rtse gcig tu byas te /",
    "T06D4060:23b-35": "rna blags shing sems thams cad kyis bsams nas chos mnyan bar byed do zhes bya ba dang /",
    "T06D4060:23b-36": "chos mngon pa dang 'dul ba mngon pa las dri ba dris pas yang shes shing /",
    "T06D4060:23b-37": "tshig dang yig 'bru rigs pa dang /",
    "T06D4060:23b-38": "'brel pa dang /",
    "T06D4060:23b-39": "rjes su mthun pa dang /",
    "T06D4060:23b-40": "'byor pa dang /",
    "T06D4060:23b-41": "thabs dang ldan pa dang /",
    "T06D4060:23b-42": "'tsham pa dang /",
    "T06D4060:23b-43": "mthun pa dang /",
    "T06D4060:23b-44": "rtag 'grus skyong gi yan lag gi tshogs rnams kyis lan ldon par byed do zhes bya ba dang /",
    "T06D4060:23b-45": "dge slong dag gtam la 'jug par bya na /",
    "T06D4060:23b-46": "'dun pa dang /",
    "T06D4060:23b-47": "zhe sdang dang /",
    "T06D4060:23b-48": "nga rgyal dang /",
    "T06D4060:23b-49": "'chab pa dang /",
    "T06D4060:24a-0": "kun nas mnar sems @24a * //",
    "T06D4060:24a-1": "dang /",
    "T06D4060:24a-2": "mi bzod pa dang /",
    "T06D4060:24a-3": "yid mi ches pa dang /",
    "T06D4060:24a-4": "spangs la sems kyi tha ba dang /",
    "T06D4060:24a-5": "'chab pa'i gzhi yang bor te lta ba'i yongs su",
    "T06D4060:24a-6": "gdung ba yang bsal nas ha cang smra bar yang",
    "T06D4060:24a-7": "mi bya zhing / 'gal tshabs can du yang mi bya la /",
    "T06D4060:24a-8": "tshig rtsub po smra bar yang mi bya ste /",
    "T06D4060:24a-9": "don dang chos bstan par bya /",
    "T06D4060:24a-10": "kun shes par bya /",
    "T06D4060:24a-11": "yang dag par shes par bya /",
    "T06D4060:24a-12": "nges par shes par bya /",
    "T06D4060:24a-13": "nges par sems su zhugs par bya zhing mgu bar bya /",
    "T06D4060:24a-14": "yang dag bar mgu bar bya /",
    "T06D4060:24a-15": "yongs su mgu bar bya la /",
    "T06D4060:24a-16": "dang par bya zhing dad pa bskyed par bya ste /",
    "T06D4060:24a-17": "'phags pa rnams ni de ltar brjod cing /",
    "T06D4060:24a-18": "'phags pa rnams kyi brjod pa ni de lta bu yin no zhes bya ba dang /",
    "T06D4060:24a-19": "dge slong dag bdag nyid gling du 'gyur ba dang /",
    "T06D4060:24a-20": "bdag nyid skyabs su 'gyur ba dang /",
    "T06D4060:24a-21": "chos gling du 'gyur ba dang /",
    "T06D4060:24a-22": "chos skyabs su 'gyur ba dang /",
    "T06D4060:24a-23": "gling gzhan ma yin pa dang /",
    "T06D4060:24a-24": "skyabs gzhan ma yin par gnas par gyis shig ces bya ba dang /",
    "T06D4060:24a-25": "dge slong dag log par lta ba spongs shig / de ci'i phyir zhe na /",
    "T06D4060:24a-26": "dge slong dag log par lta ba ni spang bar rung bas so //",
    "T06D4060:24a-27": "dge slong dag gal te log par lta ba spang",
    "T06D4060:24a-28": "bar mi rung na ni log par lta ba spongs",
    "T06D4060:24a-29": "shig ces nga mi zer ba zhig na /",
    "T06D4060:24a-30": "gang gi phyir log par lta ba spang du rung",
    "T06D4060:24a-31": "ba de'i phyir dge slong dag log bar lta ba",
    "T06D4060:24a-32": "spongs shig ces nga de skad zer ro //",
    "T06D4060:24a-33": "dge slong dag gal te log par lta ba spongs pas dus ring por don med pa dang /",
    "T06D4060:24a-34": "mi phan pa dang /",
    "T06D4060:24a-35": "sdug bsngal ba 'grub par 'gyur ba ni log par",
    "T06D4060:24a-36": "lta ba spongs shig ces dang de skad mi zer",
    "T06D4060:24a-37": "ba zhig na / gang gi phyir log par lta ba spangs pas don dang phan pa dang /",
    "T06D4060:24a-38": "bde ba 'grub bar 'gyur ba de'i phyir dge slong",
    "T06D4060:24a-39": "dag log par lta ba spongs shig ces nga de",
    "T06D4060:24a-40": "skad zer ro zhes bya ba dang /",
    "T06D4060:24a-41": "dge slong dag gang zag gis gang zag la tshod",
    "T06D4060:24a-42": "ma bzung shig gang zag la tshad kyang ma 'dzin",
    "T06D4060:24a-43": "cig de ci'i phyir zhe na /",
    "T06D4060:24a-44": "gang zag gis gang zag la tshod 'dzin pa dang /",
    "T06D4060:24b-0": "gang zag la @24b tshad 'dzin pa ni gnod par 'gyur te /",
    "T06D4060:24b-1": "nga'am nga 'dra ba gang yin pas gang zag tshod",
    "T06D4060:24b-2": "bzung ba'am tshad 'dzin pa yin no zhes bya ba",
    "T06D4060:24b-3": "dang / de 'di snyam du kye ma bdag gis 'di lta ste /",
    "T06D4060:24b-4": "lus dang ngag dang yid kyis sdig pa byas shing /",
    "T06D4060:24b-5": "kye ma bdag gis 'di lta ste /",
    "T06D4060:24b-6": "lus dang ngag dang yid kyis bsod nams ma byas pas sdig pa byed byed pa rnams dang /",
    "T06D4060:24b-7": "drag shul byed byed pa rnams dang //",
    "T06D4060:24b-8": "gdug pa byed byed pa rnams dang /",
    "T06D4060:24b-9": "bsod nams ma byas pa rnams dang //",
    "T06D4060:24b-10": "dge ba ma byas pa rnams dang /",
    "T06D4060:24b-11": "'jigs pas bag tsha ba rnams la skyob pa ma",
    "T06D4060:24b-12": "byas pa rnams kyi 'gro ba gang yin pa'i 'gro",
    "T06D4060:24b-13": "ba de dag tu 'gro bar 'gyur ro snyam du",
    "T06D4060:24b-14": "sems nas yid la gcags pa 'byung ste /",
    "T06D4060:24b-15": "dge slong dag gang zag yid la gcags pa'i 'chi ba ni bzang po ma yin la /",
    "T06D4060:24b-16": "dus byed pa ni bzang po ma yin zhing tshe",
    "T06D4060:24b-17": "phyi mar 'gro ba yang bzang po ma yin no",
    "T06D4060:24b-18": "zhes bya ba dang /",
    "T06D4060:24b-19": "dge slong dag gson po rnams las gnyid log pa ni brdzun pa dang /",
    "T06D4060:24b-20": "shin te ma dang /",
    "T06D4060:24b-21": "'bras bu med pa dang /",
    "T06D4060:24b-22": "don med pa dang /",
    "T06D4060:24b-23": "phan yon med pa ma yin gyis kyang /",
    "T06D4060:24b-24": "dge slong dag gnyid log pa ni bla'i /",
    "T06D4060:24b-25": "'thab mo dang /",
    "T06D4060:24b-26": "mtshang 'dru ba dang /",
    "T06D4060:24b-27": "rtsod pa dang /",
    "T06D4060:24b-28": "'gyed pa gnag dag skye bo mang po la mi phan pa dang /",
    "T06D4060:24b-29": "don med par 'gyur ba dang /",
    "T06D4060:24b-30": "lha dang mi rnams la mi phan pa dang /",
    "T06D4060:24b-31": "sdug bsngal bar 'gyur ba'i rnam par rtog pa gang la brten nas chags pa dang /",
    "T06D4060:24b-32": "'thab mo dang /",
    "T06D4060:24b-33": "mtshang 'dru dang /",
    "T06D4060:24b-34": "rtsod pa dang /",
    "T06D4060:24b-35": "'gyed pa 'byung ba'i rnam par rtog pa'i rnam par",
    "T06D4060:24b-36": "brtag pa ni de lta bu ma yin no zhes",
    "T06D4060:24b-37": "bya ba dang / dge sbyong du byed pa'i chos bzhi ni gshe yang slar mi gshe /",
    "T06D4060:24b-38": "khros kyang slar mi khro //",
    "T06D4060:24b-39": "brdegs kyang slar mi brdeg / mtshang brus kyang slar mtshang mi 'bru pa'o zhes bya ba dang /",
    "T06D4060:24b-40": "'di la 'phags pa nyan thos ni bdag nyid kyi",
    "T06D4060:24b-41": "tshul khrims dag la tshul khrims 'di dag ni ma",
    "T06D4060:24b-42": "nyams pa dang / skyon med pa dang /",
    "T06D4060:24b-43": "'dren mar ma gyur pa dang /",
    "T06D4060:24b-44": "thun tshags ma yin pa /",
    "T06D4060:24b-45": "rang dbang can /",
    "T06D4060:24b-46": "nog nog por ma gyur pa /",
    "T06D4060:25a-0": "legs par @25a * //",
    "T06D4060:25a-1": "chub pa /",
    "T06D4060:25a-2": "legs par brtsams pa /",
    "T06D4060:25a-3": "mkhas pa rnams kyis bsngags pa /",
    "T06D4060:25a-4": "mkhas pa rnams kyis ma smad pa yin no zhes",
    "T06D4060:25a-5": "bya bar rnam pa yang dag par rjes su dran",
    "T06D4060:25a-6": "no zhes bya ba dang /",
    "T06D4060:25a-7": "dge slong dag gang zag bden pa mthong ba /",
    "T06D4060:25a-8": "'bras bu thob pa /",
    "T06D4060:25a-9": "mngon par rtogs pa dang ldan pa'i sdug bsngal ni",
    "T06D4060:25a-10": "rdzing bu la brten pa'i chu ji tsam yod pa",
    "T06D4060:25a-11": "de snyed tsam zhig yod de spangs pa dang yongs",
    "T06D4060:25a-12": "su shes pa ste zhes bya ba dang /",
    "T06D4060:25a-13": "dge slong dag gsum po 'di dag ni nang gi dri ma yin /",
    "T06D4060:25a-14": "nang gi 'gran zla dang bcas pa yin /",
    "T06D4060:25a-15": "nang gi phyir rgol ba yin /",
    "T06D4060:25a-16": "nang gi dgra bo yin no //",
    "T06D4060:25a-17": "gsum gang dag ce na /",
    "T06D4060:25a-18": "dge slong dag 'dod chags ni nang gi dri ma yin /",
    "T06D4060:25a-19": "nang gi 'gran zla dang bcas pa yin /",
    "T06D4060:25a-20": "nang gi phyir rgol ba yin /",
    "T06D4060:25a-21": "nang gi dgra bo yin no /",
    "T06D4060:25a-22": "'dod chags ji lta ba de bzhin du /",
    "T06D4060:25a-23": "zhe sdang dang gti mug kyang de bzhin no zhes bya ba dang /",
    "T06D4060:25a-24": "dge slong dag mig ni skyes bu'i rgya mtsho yin te /",
    "T06D4060:25a-25": "de las gzugs las byung ba'i shugs dag las 'byung ngo //",
    "T06D4060:25a-26": "gang zhig gzugs las byung ba'i shugs de bzod pa",
    "T06D4060:25a-27": "de ni mig gi rgya mtsho dpa' rlabs dang bcas",
    "T06D4060:25a-28": "pa / glog dang bcas pa /",
    "T06D4060:25a-29": "'dzin khri dang bcas pa /",
    "T06D4060:25a-30": "srin po dang bcas pa las brgal ba yin no zhes bya ba dang /",
    "T06D4060:25a-31": "shes rab myur ba /",
    "T06D4060:25a-32": "shes rab mgyogs pa /",
    "T06D4060:25a-33": "shes rab rno ba /",
    "T06D4060:25a-34": "nges par 'byung ba'i shes rab can /",
    "T06D4060:25a-35": "nges par 'byed pa'i shes rab can /",
    "T06D4060:25a-36": "shes rab che ba /",
    "T06D4060:25a-37": "shes rab yangs pa /",
    "T06D4060:25a-38": "shes rab zab pa /",
    "T06D4060:25a-39": "shes rab mnyam pa med pa /",
    "T06D4060:25a-40": "shes rab rin po che dang ldan pa zhes bya ba dang /",
    "T06D4060:25a-41": "'di la 'phags pa nyan thos thos pa dang ldan",
    "T06D4060:25a-42": "pa ni bdag ni skye dgu ser sna'i dri mas",
    "T06D4060:25a-43": "kun nas dkris pa rnams las sems ser sna'i dri",
    "T06D4060:25a-44": "ma dang bral pas lhug bar gtong ba dang /",
    "T06D4060:25a-45": "lag brkyang ba dang /",
    "T06D4060:25a-46": "rnam par gtong ba la dga' ba dang /",
    "T06D4060:25a-47": "sbyin pa la rgyun mi 'chad pa dang /",
    "T06D4060:25a-48": "gtong ba phun sum tshogs pa dang /",
    "T06D4060:25a-49": "sbyin pa la 'ged par dga' bas khyim na gnas",
    "T06D4060:25a-50": "ba ni bdag ga rnyed pa legs par rnyed do",
    "T06D4060:25b-0": "zhes sbyin par bya ba'i chos kyi rnam @25b pa",
    "T06D4060:25b-1": "yang dag par rjes su dran no zhes bya ba",
    "T06D4060:25b-2": "dang / de la rigs kyi bu dga' bo'i zas la tshod zin pa ni 'di yin te /",
    "T06D4060:25b-3": "dge slong dag rigs kyi bu dga' bo ni longs pa'i phyir ma yin /",
    "T06D4060:25b-4": "rgyags pa'i phyir ma yin /",
    "T06D4060:25b-5": "cha ba'i phyir ma yin /",
    "T06D4060:25b-6": "brgyan pa'i phyir ma yin gyi /",
    "T06D4060:25b-7": "lus 'di kho na gnas par bya ba'i phyir dang /",
    "T06D4060:25b-8": "gso ba'i phyir dang /",
    "T06D4060:25b-9": "bkres pa dang bral bar bya ba'i phyir dang /",
    "T06D4060:25b-10": "tshangs par spyod pa rjes su gzung ba'i phyir te /",
    "T06D4060:25b-11": "de lta bus tshor ba rnying ni gzhil bar bya la /",
    "T06D4060:25b-12": "tshor ba gsar ni mi skye bar byas na /",
    "T06D4060:25b-13": "bdag 'tsho ba dang /",
    "T06D4060:25b-14": "stobs dang /",
    "T06D4060:25b-15": "bde ba dang /",
    "T06D4060:25b-16": "kha na ma tho ba med pa dang /",
    "T06D4060:25b-17": "reg par gnas par 'gyur ro zhes so sor brtags nas zas za'o //",
    "T06D4060:25b-18": "dper na skyes bu shing rta bas mar ram 'bru",
    "T06D4060:25b-19": "mar gyis shing rta'i srog shing la skud par byed",
    "T06D4060:25b-20": "na / longs pa'i phyir ma yin /",
    "T06D4060:25b-21": "rgyags pa'i phyir ma yin /",
    "T06D4060:25b-22": "cha ba'i phyir ma yin /",
    "T06D4060:25b-23": "brgyan pa'i phyir ma yin gyi /",
    "T06D4060:25b-24": "khal kho na theg pa'i phyir yin no //",
    "T06D4060:25b-25": "skyes bu rmas gzir ba yang mar ram 'bru mar gyis rma la skud pa na /",
    "T06D4060:25b-26": "longs pa'i phyir ma yin /",
    "T06D4060:25b-27": "rgyags pa'i phyir ma yin /",
    "T06D4060:25b-28": "cha ba'i phyir ma yin /",
    "T06D4060:25b-29": "brgyan pa'i phyir ma yin gyi /",
    "T06D4060:25b-30": "rma kho na gso ba'i phyir yin no //",
    "T06D4060:25b-31": "de bzhin du rigs kyi bu dga' bo yang longs pa'i phyir ma yin /",
    "T06D4060:25b-32": "rgyas pa'i phyir ma yin /",
    "T06D4060:25b-33": "cha ba'i phyir ma yin /",
    "T06D4060:25b-34": "brgyan pa'i phyir ma yin gyi /",
    "T06D4060:25b-35": "lus 'di kho na gnas par bya ba'i phyir dang /",
    "T06D4060:25b-36": "gso ba'i phyir dang /",
    "T06D4060:25b-37": "bkres ba dang bral bar bya'i phyir dang /",
    "T06D4060:25b-38": "tshangs par spyod pa rjes su gzung ba'i phyir te /",
    "T06D4060:25b-39": "de lta bus /",
    "T06D4060:25b-40": "tshor ba rnying ni gzhil bar bya la /",
    "T06D4060:25b-41": "tshor ba gsar ni mi skye bar byas na /",
    "T06D4060:25b-42": "bdag 'tsho ba dang /",
    "T06D4060:25b-43": "stobs dang /",
    "T06D4060:25b-44": "bde ba dang /",
    "T06D4060:25b-45": "kha na ma tho ba med pa dang /",
    "T06D4060:25b-46": "reg par gnas par 'gyur ro zhes so sor brtags nas zas za'o zhes bya ba dang /",
    "T06D4060:25b-47": "de la rigs kyi bu dga' bo dran pa dang /",
    "T06D4060:25b-48": "shes bzhin mchog dang ldan ba ni 'di yin te /",
    "T06D4060:25b-49": "dge slong dag rigs kyi bu dga' bo ni gal",
    "T06D4060:25b-50": "te shar phyogs su rnam par lta na sems thams",
    "T06D4060:26a-0": "cad kyi bsams @26a * //",
    "T06D4060:26a-1": "nas rnam par lta'o //",
    "T06D4060:26a-2": "de de ltar rnam par lta ba na brnab sems dang /",
    "T06D4060:26a-3": "yid mi bde ba dang /",
    "T06D4060:26a-4": "sdig pa mi dge ba'i chos rnams sems la rjes su mi 'dzag par 'gyur la /",
    "T06D4060:26a-5": "gal te lho dang nub dang byang phyogs su rnam",
    "T06D4060:26a-6": "par lta na yang sems thams cad kyis bsams te",
    "T06D4060:26a-7": "rnam par lta'o // de de ltar rnam par lta",
    "T06D4060:26a-8": "ba na snga ma bzhin du sems la rjes su",
    "T06D4060:26a-9": "mi 'dzag pa'i bar du 'gyur te /",
    "T06D4060:26a-10": "dge slong dag rigs kyi bu dga' bo'i tshor ba yang shes bzhin du skye /",
    "T06D4060:26a-11": "shes bzhin du gnas shes bzhin du nub pa dang /",
    "T06D4060:26a-12": "zad pa dang gtugs par 'gyur la ;",
    "T06D4060:26a-13": "'du shes kyang shes bzhin du skye /",
    "T06D4060:26a-14": "shes bzhin du gnas /",
    "T06D4060:26a-15": "shes bzhin du nub pa dang /",
    "T06D4060:26a-16": "zad pa dang gtugs par 'gyur ro zhes bya ba dang /",
    "T06D4060:26a-17": "dge slong dag rgyal po lags mthong chen po ni ha cang mi dro ba dang /",
    "T06D4060:26a-18": "dus tshigs bde ba dang /",
    "T06D4060:26a-19": "gnod pa med pa dang /",
    "T06D4060:26a-20": "gang gis na des zos shing 'thungs pa dang /",
    "T06D4060:26a-21": "'chos pa dang /",
    "T06D4060:26a-22": "myangs pa rnams legs par bde bar 'ju ste /",
    "T06D4060:26a-23": "pho ba'i drod snyoms shing 'ju ba dang ldan pas gnod pa nyung ba dang /",
    "T06D4060:26a-24": "nad med pa'i rang bzhin can du gyur ro zhes bya ba dang /",
    "T06D4060:26a-25": "dge slong dag dge slong 'di la brnyas pa'i sems ma skyed cig / de ci'i phyir zhe na /",
    "T06D4060:26a-26": "dge slong dag dge slong 'di ni lhag pa'i sems",
    "T06D4060:26a-27": "mthong ba'i chos la bde bar gnas pa dang ldan",
    "T06D4060:26a-28": "pa bzhi rnams ci 'dod pa bzhin thob pa /",
    "T06D4060:26a-29": "tshegs med par thob pa /",
    "T06D4060:26a-30": "ngan ngon ma yin par thob pa yin no zhes bya ba dang /",
    "T06D4060:26a-31": "dge slong dag dper na me tog autpala'i phreng ba'am /",
    "T06D4060:26a-32": "tsam pa ka'i phreng ba'am /",
    "T06D4060:26a-33": "bar shi ka'i phreng ba'am /",
    "T06D4060:26a-34": "aa ti mug ta ka'i phreng ba phrag pa la thogs pa'am /",
    "T06D4060:26a-35": "snod du bzhag pa'i mtshan mo dang nyin mo de dang /",
    "T06D4060:26a-36": "de dag 'das /",
    "T06D4060:26a-37": "skad cig dang /",
    "T06D4060:26a-38": "thad cig dang /",
    "T06D4060:26a-39": "yud tsam de dang de dag las 'das pa dang zegs pa nyid du 'gyur /",
    "T06D4060:26a-40": "rnyings pa nyid du 'gyur /",
    "T06D4060:26a-41": "bskams pa nyid du 'gyur ro //",
    "T06D4060:26a-42": "dge slong dag me tog autpala'i phreng ba'am /",
    "T06D4060:26a-43": "tsam pa ka'i phreng ba'am /",
    "T06D4060:26a-44": "bar shi ka'i phreng ba'am /",
    "T06D4060:26a-45": "aa ti mug ta ka'i phreng ba gang yin pa de zegs pa dang /",
    "T06D4060:26b-0": "rnyings @26b pa dang /",
    "T06D4060:26b-1": "bskams pa dang /",
    "T06D4060:26b-2": "phyag dar gyi phung po la thug par 'gyur ba de ni dus la bab pa yin no //",
    "T06D4060:26b-3": "dge slong dag de bzhin du lus gzugs can rags pa 'byung ba chen po bzhi las gyur pa /",
    "T06D4060:26b-4": "pha dang ma'i khu chu nur nur po las byung ba /",
    "T06D4060:26b-5": "chan dang nam bus gso gso ba /",
    "T06D4060:26b-6": "rtag tu bsku ba dang /",
    "T06D4060:26b-7": "bkru ba dang /",
    "T06D4060:26b-8": "mnye ba byas pa /",
    "T06D4060:26b-9": "'gyes pa dang 'jig pa'i chos can 'di yang rga ba nyid du 'gyur /",
    "T06D4060:26b-10": "'chi ba nyid du 'gyur ro //",
    "T06D4060:26b-11": "dge slong dag lus gzugs can rags pa 'byung ba chen po bzhi las gyur pa /",
    "T06D4060:26b-12": "pha dang ma'i khu chu nur nur po las byung ba /",
    "T06D4060:26b-13": "chan dang nom bus gso gso ba /",
    "T06D4060:26b-14": "rtag tu bsku ba dang /",
    "T06D4060:26b-15": "bkru ba dang mnye ba byas pa /",
    "T06D4060:26b-16": "'gyed pa dang 'jig pa'i chos can gang yin pa",
    "T06D4060:26b-17": "'di mtshan mo dang nyin mo de dang de dag",
    "T06D4060:26b-18": "'das / skad cig dang /",
    "T06D4060:26b-19": "thang cig dang /",
    "T06D4060:26b-20": "yud tsa ma de dang de dag 'das na rgas",
    "T06D4060:26b-21": "pa dang nad bu can dang shi ba dang dur",
    "T06D4060:26b-22": "khrod du thug par 'gyur ba de ni dus la",
    "T06D4060:26b-23": "bab pa yin no zhes bya ba dang /",
    "T06D4060:26b-24": "'dod pa la rnam par rtog pa byung ba dang",
    "T06D4060:26b-25": "du mi len cing spong bar byed la sel bar",
    "T06D4060:26b-26": "byed cing byang bar byed do //",
    "T06D4060:26b-27": "gnod sems la rnam par rtog pa byung ba dang /",
    "T06D4060:26b-28": "rnam par 'tshe ba la rnam par rtog pa byung",
    "T06D4060:26b-29": "ba dang du mi len cing spong bar byed la",
    "T06D4060:26b-30": "sel bar byed cing byad bar byed do zhes bya",
    "T06D4060:26b-31": "ba dang / bram ze'i khye'u sems can rnams ni las bdag gir bya ba /",
    "T06D4060:26b-32": "las kyi bgo skal spyod pa dang /",
    "T06D4060:26b-33": "las kyi skye gnas pa /",
    "T06D4060:26b-34": "las la ston pa /",
    "T06D4060:26b-35": "las kyis sems can rnams la mthon po dang /",
    "T06D4060:26b-36": "dma' ba dang /",
    "T06D4060:26b-37": "ngan pa dang /",
    "T06D4060:26b-38": "gya nem pa 'ged par byed pa dag yin no zhes bya ba dang /",
    "T06D4060:26b-39": "'dod pa rnams la yid 'byung bar bya ba'i phyir dang /",
    "T06D4060:26b-40": "'dod chags dang bral bar bya ba'i phyir dang /",
    "T06D4060:26b-41": "'gog par bya ba'i phyir bsgrub pa yin no zhes bya ba dang /",
    "T06D4060:26b-42": "gzugs rnams la yid 'byung bar bya ba'i phyir dang /",
    "T06D4060:26b-43": "'dod chags dang bral bar bya ba'i phyir dang /",
    "T06D4060:26b-44": "'gog par 'gyur bar bya ba'i phyir bsgrub pa yin no zhes bya ba dang /",
    "T06D4060:26b-45": "chags pa zad par bya ba'i phyir dang /",
    "T06D4060:26b-46": "sred pa zad par bya ba'i phyir dang /",
    "T06D4060:26b-47": "sdug bsngal zad par bya ba'i phyir dang /",
    "T06D4060:27a-0": "bsags pa zad par bya ba'i phyir bsgrub pa @27a * //",
    "T06D4060:27a-1": "yin no zhes bya ba dang /",
    "T06D4060:27a-2": "gro bzhin skyes de ltar na ha cang brtson 'grus",
    "T06D4060:27a-3": "brtsam drags na ni rgod pa nyid du 'gyur la",
    "T06D4060:27a-4": "/ ha cang zhum ches na ni le lor 'gyur ro //",
    "T06D4060:27a-5": "gro bzhin skyes de bas na mnyam pa nyid du",
    "T06D4060:27a-6": "rtogs par byas la de la yang mtshan mar zung",
    "T06D4060:27a-7": "shig des rlom sems kyang ma byed la /",
    "T06D4060:27a-8": "de la bag med par yang ma byed cig ces bya ba dang /",
    "T06D4060:27a-9": "bcom ldan 'das kyis rgyang ring po nas shing gi phung po chen po zhig 'bar rab tu 'bar /",
    "T06D4060:27a-10": "kun tu rab tu mched cing me lce gcig tu gyur te /",
    "T06D4060:27a-11": "lham mer 'bar ba gzigs so zhes bya ba dang /",
    "T06D4060:27a-12": "dge slong dag byis pa so so'i skye bo thos",
    "T06D4060:27a-13": "pa dang mi ldan pa rnams ni phung po lnga",
    "T06D4060:27a-14": "po 'di dag la rtag pa nyid dang /",
    "T06D4060:27a-15": "brtan pa nyid du yang dag par rjes su blta /",
    "T06D4060:27a-16": "bde ba nyid dang /",
    "T06D4060:27a-17": "nad med pa nyid dang /",
    "T06D4060:27a-18": "bdag dang bdag gi nyid du yang dag par rjes su blta'o zhes bya ba dang /",
    "T06D4060:27a-19": "tshul 'chos pa dang /",
    "T06D4060:27a-20": "kha gsag dang /",
    "T06D4060:27a-21": "gzhogs slong dang /",
    "T06D4060:27a-22": "thob kyis 'jal ba dang /",
    "T06D4060:27a-23": "rnyed pas rnyed par byed 'dod pa zhes bya ba dang /",
    "T06D4060:27a-24": "zla ba phyed phyed cing tshes bco lnga la rgyal",
    "T06D4060:27a-25": "po chen po bzhi dag rang nyid ci mi'i 'jig",
    "T06D4060:27a-26": "rten na / mar 'dzin pa dang /",
    "T06D4060:27a-27": "phar 'dzin pa dang /",
    "T06D4060:27a-28": "dge sbyong du 'dzin pa dang /",
    "T06D4060:27a-29": "bram zer 'dzin pa dang /",
    "T06D4060:27a-30": "rigs kyi nang nas rgan rabs la ri mo byed pa dang /",
    "T06D4060:27a-31": "don byed pa dang /",
    "T06D4060:27a-32": "bya ba byed pa dang /",
    "T06D4060:27a-33": "bsod nams byed pa dang /",
    "T06D4060:27a-34": "'jig rten 'di dang /",
    "T06D4060:27a-35": "'jig rten pha rol gyi kha na ma tho ba rnams la 'jig par lta ba dang /",
    "T06D4060:27a-36": "sbyin par byed pa dang /",
    "T06D4060:27a-37": "bsod nams byed pa dang /",
    "T06D4060:27a-38": "bsnyen gnas la nye bar gnas pa dang /",
    "T06D4060:27a-39": "tshul khrims yang dag par blangs nas gnas pa'i mi",
    "T06D4060:27a-40": "dag mang ngam zhes 'jig rten rnam par lta bar",
    "T06D4060:27a-41": "byed do zhes bya ba dang /",
    "T06D4060:27a-42": "kye sh'a ri'i bu 'jig rten na chos smra ba ni su dag yin /",
    "T06D4060:27a-43": "legs par zhugs pa ni su dag yin /",
    "T06D4060:27a-44": "bde bar gshegs pa ni su dag yin /",
    "T06D4060:27a-45": "'dzam bu'i gri ba ma can gang su dag 'dod chags gdul ba'i phyir dang /",
    "T06D4060:27a-46": "zhe sdang gdul ba'i phyir dang /",
    "T06D4060:27a-47": "gti mug gdul ba'i phyir chos ston pa 'di ni 'jig rten na chos smra ba dag ces bya'o //",
    "T06D4060:27b-0": "gang @27b su dag 'dod chags gdul ba'i phyir zhugs pa dang /",
    "T06D4060:27b-1": "zhe sdang gdul ba'i phyir dang /",
    "T06D4060:27b-2": "gti mug gdul ba'i phyir zhugs pa 'di ni legs par zhugs pa dag ces bya'o //",
    "T06D4060:27b-3": "gang su dag 'dod chags ma lus par spangs pa dang /",
    "T06D4060:27b-4": "yongs su shes pa dang /",
    "T06D4060:27b-5": "zhe sdang dang gti mug ma lus par spangs pa dang /",
    "T06D4060:27b-6": "yongs su shes pa 'di ni 'jig rten na bde",
    "T06D4060:27b-7": "bar gshegs pa dag ces bya'o zhes bya ba dang",
    "T06D4060:27b-8": "/ dge slong dag 'di ltar sa bon kyang yod la /",
    "T06D4060:27b-9": "ma grugs pa dang /",
    "T06D4060:27b-10": "ma rul ba dang /",
    "T06D4060:27b-11": "rlung dang nyi mas ma gdungs pa dang /",
    "T06D4060:27b-12": "gsar ba dang /",
    "T06D4060:27b-13": "snying po dang ldan pa dang /",
    "T06D4060:27b-14": "legs par gnas pa yang yin la /",
    "T06D4060:27b-15": "sa'i snag dang chu yang yod na de lta bu'i",
    "T06D4060:27b-16": "sa bon de dag ni 'phel zhing rgyas la yangs",
    "T06D4060:27b-17": "par 'gyur ro // dge slong dag de bzhin du 'di ltar las kyang yod //",
    "T06D4060:27b-18": "nyon mongs pa rnams dang /",
    "T06D4060:27b-19": "sred pa dang /",
    "T06D4060:27b-20": "lta ba dang /",
    "T06D4060:27b-21": "nga rgyal dang /",
    "T06D4060:27b-22": "ma rig pa yang yod na de lta bu ni",
    "T06D4060:27b-23": "tshe phyi ma la 'du byed rnams 'byung bar 'gyur",
    "T06D4060:27b-24": "ro zhes bya ba dang /",
    "T06D4060:27b-25": "dge slong dag dge slong gsar bu 'di dag ni dge sbyong gi gnod pa gces pa /",
    "T06D4060:27b-26": "tshangs par spyod pa'i 'dam gyis zil gyis non pa /",
    "T06D4060:27b-27": "sdig pa mi dge ba'i chos kun nas nyon mongs pa can /",
    "T06D4060:27b-28": "yang srid pa pa /",
    "T06D4060:27b-29": "rims nad dang bcas pa /",
    "T06D4060:27b-30": "sdug bsngal gyi rnam par smin pa can /",
    "T06D4060:27b-31": "tshe phyi ma la skye ba dang /",
    "T06D4060:27b-32": "rga ba dang /",
    "T06D4060:27b-33": "'chi bar 'gyur ba rnams kyis zil gyis non pa zhes bya'o zhes bya ba dang /",
    "T06D4060:27b-34": "dge slong ngam dge slong ma gang la la chung zad chung zad dang /",
    "T06D4060:27b-35": "yud tsam yud tsam dang /",
    "T06D4060:27b-36": "tha na se gol gtogs pa tsam yang sems can",
    "T06D4060:27b-37": "srog chags su gyur pa thams cad la byams pa'i",
    "T06D4060:27b-38": "sems sgom par byed pa'i dge ba'i dge slong ngam",
    "T06D4060:27b-39": "/ dge slong ma 'di ni ston pa'i bstan pa bzhin byed pa /",
    "T06D4060:27b-40": "mi gtong bar bsgom pa /",
    "T06D4060:27b-41": "lhag mthong dang ldan pa /",
    "T06D4060:27b-42": "khyim stong pa rnams rgyas par byed pa dang /",
    "T06D4060:27b-43": "rang gi don gyi sbyor ba la rjes su brtson pa /",
    "T06D4060:27b-44": "tshangs pa mtshungs par spyod pa mkhas pa rnams kyis ma smad pa /",
    "T06D4060:27b-45": "yul 'khor gyi bsod snyoms la 'bras bu yod par za ba zhes bya ba dang /",
    "T06D4060:28a-0": "@28a * // kye goo ta ma gang gis na da ltar mi rnams stobs chung ba dang /",
    "T06D4060:28a-1": "gnod pa mang ba dang /",
    "T06D4060:28a-2": "mthu chung ba dang /",
    "T06D4060:28a-3": "tshe thung ba'i rgyu ni gang lags /",
    "T06D4060:28a-4": "de skad ces gsol ba dang /",
    "T06D4060:28a-5": "bcom ldan 'das kyis bram ze gro bzhin skyes la 'di skad ces bka' stsal to //",
    "T06D4060:28a-6": "bram zed ltar mi rnams ni chos ma yin par chags pas chags pa dang /",
    "T06D4060:28a-7": "mi rigs par chags pas zil gyis non pa dang /",
    "T06D4060:28a-8": "log pa'i chos kyis dkris pa yin no zhes bya ba dang /",
    "T06D4060:28a-9": "sangs rgyas bcom ldan 'das rnams kyi gtam dus sngar bya ba de ni 'di lta ste /",
    "T06D4060:28a-10": "sbyin pa'i gtam dang /",
    "T06D4060:28a-11": "tshul khrims kyi gtam dang /",
    "T06D4060:28a-12": "mtho ris kyi gtam dang /",
    "T06D4060:28a-13": "'dod pa rnams la ro myang ba dang /",
    "T06D4060:28a-14": "nyes dmigs dang /",
    "T06D4060:28a-15": "nges par 'byung ba dang /",
    "T06D4060:28a-16": "rab tu dben pa dang /",
    "T06D4060:28a-17": "phan yon dang /",
    "T06D4060:28a-18": "rnam par byang ba'i phyogs kyi chos rnams rgya cher",
    "T06D4060:28a-19": "yang dag par rab tu ston par mdzad pa yin",
    "T06D4060:28a-20": "no // gang gi tshe de sems rangs pa dang /",
    "T06D4060:28a-21": "sems nyams bde ba dang /",
    "T06D4060:28a-22": "sems dga' ba dang /",
    "T06D4060:28a-23": "sems sgrib pa med pa dang /",
    "T06D4060:28a-24": "yang dag phul can gyi chos bstan pa la kun",
    "T06D4060:28a-25": "shes par bya bar skal ba dang ldan pa dang",
    "T06D4060:28a-26": "/ nus pa kun tu mkhyen par 'gyur ba de'i",
    "T06D4060:28a-27": "tshe sangs rgyas bcom ldan 'das rnams kyis yang dag",
    "T06D4060:28a-28": "phul can gyi chos bstan pa gang yin pa de",
    "T06D4060:28a-29": "ni 'di lta ste /",
    "T06D4060:28a-30": "sdug bsngal dang /",
    "T06D4060:28a-31": "kun 'byung ba dang /",
    "T06D4060:28a-32": "'gog pa dang /",
    "T06D4060:28a-33": "lam mo zhes bcom ldan 'das kyis de la 'phags",
    "T06D4060:28a-34": "pa'i bden pa bzhi po dag yang dag par rab",
    "T06D4060:28a-35": "tu ston par mdzad pa yin no zhes bya ba",
    "T06D4060:28a-36": "dang / dge slong dag gzugs mi rtag pa ste /",
    "T06D4060:28a-37": "gang mi rtag pa de ni sdug bsngal ba'o //",
    "T06D4060:28a-38": "gang sdug bsngal ba de ni bdag med pa'o //",
    "T06D4060:28a-39": "gang bdag med pa de thams cad ni bdag ma yin /",
    "T06D4060:28a-40": "de ni nga bdag ma yin /",
    "T06D4060:28a-41": "de ni bdag gi bdag ma yin no zhes des",
    "T06D4060:28a-42": "de ltar yang dag pa ji lta ba bzhin gyi",
    "T06D4060:28a-43": "legs pa'i shes rab kyis blta bar bya'o //",
    "T06D4060:28a-44": "gzugs la ji ltab bzhin du rnam par shes pa'i",
    "T06D4060:28a-45": "bar la yang legs pa'i shes rab kyis blta bar",
    "T06D4060:28a-46": "bya'o // 'phags pa nyan thos thos pa dang ldan",
    "T06D4060:28a-47": "pas de ltar mthong na gzugs la yid 'byung bar",
    "T06D4060:28b-0": "bya'o // @28b 'gyur zhing / tshor ba dang /",
    "T06D4060:28b-1": "'du shes dang /",
    "T06D4060:28b-2": "'du byed rnams dang /",
    "T06D4060:28b-3": "rnam par shes pa la yid 'byung bar 'gyur ro //",
    "T06D4060:28b-4": "yid byung na 'dod chags dang bral bar 'gyur ro //",
    "T06D4060:28b-5": "'dod chags dang bral na rnam par grol bar 'gyur ro zhes bya ba dang /",
    "T06D4060:28b-6": "sems zhes bya ba 'am /",
    "T06D4060:28b-7": "yid ces bya ba'am /",
    "T06D4060:28b-8": "rnam par shes pa zhes bya ba yang rung ste /",
    "T06D4060:28b-9": "gang 'di skad ces bya ba 'di ni byis pa",
    "T06D4060:28b-10": "so so'i skye bo thos pa dang mi ldan pas",
    "T06D4060:28b-11": "yun ring po nas byi dor byas shing sbas la",
    "T06D4060:28b-12": "/ bdag gis byas pa dang /",
    "T06D4060:28b-13": "'di ni bdag gi yin /",
    "T06D4060:28b-14": "'di ni nga bdag yin /",
    "T06D4060:28b-15": "'di ni bdag gi bdag yin no zhes khas blangs la bzung ba yin no zhes bya ba dang /",
    "T06D4060:28b-16": "bcom ldan 'das kyis dper na grong ngam grong rdal dang ha cang mi ring ba zhig na /",
    "T06D4060:28b-17": "mdag ma me lce med pa du ba med pa'i mdag mas gang ba'i klung zhig yod la /",
    "T06D4060:28b-18": "de nas mi byis pa'i rang bzhin can ma yin pa /",
    "T06D4060:28b-19": "rmongs pa'i rang bzhin can ma yin pa /",
    "T06D4060:28b-20": "shes rab kyi rang bzhin can /",
    "T06D4060:28b-21": "bde ba 'dod pa /",
    "T06D4060:28b-22": "sdug bsngal la mi dga' ba /",
    "T06D4060:28b-23": "gson par 'dod pa /",
    "T06D4060:28b-24": "'chi bar mi 'dod pa /",
    "T06D4060:28b-25": "'chi ba la mi dga' ba zhig 'ongs pa dang /",
    "T06D4060:28b-26": "de 'di snyam du mdag ma me lce med pa",
    "T06D4060:28b-27": "du ba med pa'i mdag mes gang ba'i klung 'dir",
    "T06D4060:28b-28": "bdag lhung na bdag 'chi ba'am /",
    "T06D4060:28b-29": "'chi ba la thug ba tsam gyis sdug bsngal bar 'gyur ro snyam du bsams nas /",
    "T06D4060:28b-30": "de de las bsring bar sems dang /",
    "T06D4060:28b-31": "bsring ba don du gnyer bar byed cing bsring ba yid la byed do //",
    "T06D4060:28b-32": "mdag me'i klung dang 'dra bar 'dod pa rnams kyang",
    "T06D4060:28b-33": "de bzhin no zhes gsungs pa zhes bya ba dang",
    "T06D4060:28b-34": "/ dge slong dag dge slong tshes shes pa'ang yin no //",
    "T06D4060:28b-35": "ji lta bu yin zhe na /",
    "T06D4060:28b-36": "'di la dge slong gis chos shes pa ni 'di lta ste /",
    "T06D4060:28b-37": "mdo'i sde dang /",
    "T06D4060:28b-38": "dbyangs kyis bsnyad pa'i sde dang /",
    "T06D4060:28b-39": "lung du bstan pa'i sde dang /",
    "T06D4060:28b-40": "tshigs su bcad pa'i sde dang /",
    "T06D4060:28b-41": "ched du brjod pa'i sde dang /",
    "T06D4060:28b-42": "gleng gzhi'i sde dang /",
    "T06D4060:28b-43": "rtogs pa brjod pa'i sde dang /",
    "T06D4060:28b-44": "de lta bu byung ba'i sde dang /",
    "T06D4060:28b-45": "skyes pa'i rabs kyi sde dang /",
    "T06D4060:28b-46": "shin tu rgyas pa'i sde dang /",
    "T06D4060:28b-47": "rmad du byung pa'i chos kyi sde dang /",
    "T06D4060:29a-0": "gtan la dbab par @29a * //",
    "T06D4060:29a-1": "bstan pa'i sde'o zhes bya ba'o //",
    "T06D4060:29a-2": "rnam par bshad pa'i rigs pa'i mdo sde'i dum bu brgya rdzogs so /",
    "T06D4060:29a-4": "// / rgya gar gyi mkhan po bi shuddha sidha dang /",
    "T06D4060:29a-5": "sarba dzny'a de wa dang /",
    "T06D4060:29a-6": "lo ts'a ba ban de rtsangs de bandra rakshi tas bsgyur cing /"
}