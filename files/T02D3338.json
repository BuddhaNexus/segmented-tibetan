{
    "T02D3338:28a-0": "@28a # // rgya gar skad du /",
    "T02D3338:28a-1": "kha di ra ba na t'a r'a s'a dha nam /",
    "T02D3338:28a-2": "bod skad du /",
    "T02D3338:28a-3": "seng ldeng nags kyi sgrol ma zhes bya ba'i sgrub thabs /",
    "T02D3338:28a-4": "bcom ldan 'das sgrol ma la phyag 'tshal lo //",
    "T02D3338:28a-5": "sngon du bstan pa'i cho gas sdig pa bshags pa",
    "T02D3338:28a-6": "la sogs pa byas pa'i rjes la stong pa nyid",
    "T02D3338:28a-7": "du byas la / de la sngon gyi gnas su padma dang zla ba la /",
    "T02D3338:28a-8": "t'am gi sa bon yongs su gyur pa las autpa la lte bar t'am gis mtshan pa'o //",
    "T02D3338:28a-9": "de yongs su gyur pa las bdag nyid sgrol ma ljang gu don yod grub pa'i dbu rgyan can /",
    "T02D3338:28a-10": "mchog sbyin dang autpa la g-yas dang g-yon pa'i phyag na'o //",
    "T02D3338:28a-11": "mya ngan med pa'i shing gi 'od zer can dang /",
    "T02D3338:28a-12": "ral gcig ma gnyis g-yas dang g-yon gyi phyogs kyi cha na gnas pa ste /",
    "T02D3338:28a-13": "mdzes pa'i gzhon nu ma rgyan gyis brgyan ma /",
    "T02D3338:28a-14": "seng ldeng gi nags su sna tshogs pa'i sems can gyi don byed par bsams la /",
    "T02D3338:28a-15": "ye shes sems ma dang gcig tu byas te /",
    "T02D3338:28a-16": "aom t'a re tutt'a re tu re sv'a h'a /",
    "T02D3338:28a-17": "zhes bya ba'i sngags kyi bzlas pa byas la de",
    "T02D3338:28a-18": "nyid kyi yid kyis ji ltar bde bas gnas par",
    "T02D3338:28a-19": "bya'o // seng ldeng nags kyi sgrol ma'i sgrub thabs rdzogs pa'i sangs rgyas kyis gsungs pa rdzogs so //"
}