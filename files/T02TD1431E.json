{
    "T02TD1431E:219b-0": "@219b # // rgya gar skad du /",
    "T02TD1431E:219b-1": "shr'i tsakra sam bar she ka pra kri ya au pa de sha n'a ma /",
    "T02TD1431E:219b-2": "bod skad du /",
    "T02TD1431E:219b-3": "dpal 'khor lo sdom pa'i dbang gi bya ba mdor bsdus pa zhes bya ba /",
    "T02TD1431E:219b-4": "dpal rdo rje sems dpa' la phyag 'tshal lo //",
    "T02TD1431E:219b-5": "'khor lo rim gsum rnal 'byor nyid //",
    "T02TD1431E:219b-6": "gang gi sems can khams gsum gnas //",
    "T02TD1431E:219b-7": "rdo rje can gyi gnas thob pa'i //",
    "T02TD1431E:219b-8": "dbang bskur cho ga'i rim pa bshad //",
    "T02TD1431E:219b-9": "dbang bskur dkyil 'khor sngon 'gro bar //",
    "T02TD1431E:219b-10": "rdo rje 'chang gis bshad pa ste //",
    "T02TD1431E:219b-11": "'on kyang dkyil 'khor de rang bzhin //",
    "T02TD1431E:219b-12": "ci yin de ni 'di ltar bshad //",
    "T02TD1431E:219b-13": "ri mo gnas pa'i las dang ni //",
    "T02TD1431E:219b-14": "thig las tshon dgye'i rim pas bstan //",
    "T02TD1431E:219b-15": "'gro ba 'di nyid rang bzhin gyis //",
    "T02TD1431E:219b-16": "grub pa'i dkyil 'khor gnyis med pa'o //",
    "T02TD1431E:219b-17": "bcos ma nyid kyi ngo bo gang //",
    "T02TD1431E:219b-18": "de ni gdul bya'i dbang las 'dod //",
    "T02TD1431E:219b-19": "mkhas pa'i bsgrub bya de min te //",
    "T02TD1431E:219b-20": "yang dag don mthong grol phyir ro //",
    "T02TD1431E:219b-21": "'khor lo gsum gyi dkyil 'khor grub //",
    "T02TD1431E:219b-22": "dkyil 'khor lha rnams grub pa'o //",
    "T02TD1431E:219b-23": "de yi dbang bskur la sogs rim //",
    "T02TD1431E:219b-24": "ci nas ma grub yang grub byed //",
    "T02TD1431E:219b-25": "de yi rang bzhin mi shes rnams //",
    "T02TD1431E:219b-26": "snod du bya bar bzhed pa ste //",
    "T02TD1431E:219b-27": "dbang bskur sogs rim kun rdzob tu //",
    "T02TD1431E:219b-28": "mngon sum du ni sgrub pa po //",
    "T02TD1431E:219b-29": "slob dpon la sogs dbye ba yis //",
    "T02TD1431E:220a-0": "dbang bskur rnam pa @220a * //",
    "T02TD1431E:220a-1": "bzhir bshad de //",
    "T02TD1431E:220a-2": "chu yi dbang sogs dbye ba yis //",
    "T02TD1431E:220a-3": "bzhi po des ni bcu bzhi'o //",
    "T02TD1431E:220a-4": "dang por re zhig 'khor lo gsum //",
    "T02TD1431E:220a-5": "bdag nyid rdo rje slob dpon rang //",
    "T02TD1431E:220a-6": "de nas slob ma bdag 'drar bsam //",
    "T02TD1431E:220a-7": "de nas thams cad bsgrub par bya //",
    "T02TD1431E:220a-8": "'di ni bu khyod bdud rtsi ste //",
    "T02TD1431E:220a-9": "ma bsrungs sreg par byed pas dug / bsrungs na dngos grub 'gyur pa ste //",
    "T02TD1431E:220a-10": "bdud rtsi lnga yi chus grub pa'o //",
    "T02TD1431E:220a-11": "aom panytsa aa mri ta au da ka tha h'um /",
    "T02TD1431E:220a-12": "thod par gnas pa de la sbyin //",
    "T02TD1431E:220a-13": "khyod kyis smad par mi bya zhing //",
    "T02TD1431E:220a-14": "dam tshig dang 'gal mi bya ste //",
    "T02TD1431E:220a-15": "dmyal la sogs par 'gro 'gyur ro //",
    "T02TD1431E:220a-16": "de nas dbab par bya ba ste //",
    "T02TD1431E:220a-17": "de la 'di yi rim pa ni //",
    "T02TD1431E:220a-18": "bshad gci sogs pas yang dag sbags //",
    "T02TD1431E:220a-19": "zla mtshan ldan pa mdoms dkris ras //",
    "T02TD1431E:220a-20": "byi la'i brun gyis spags pa yi //",
    "T02TD1431E:220a-21": "gu gul dang ni bsres te brtags //",
    "T02TD1431E:220a-22": "yi dags me ni rab blangs la //",
    "T02TD1431E:220a-23": "de ni padma'i snod gzhag byas //",
    "T02TD1431E:220a-24": "der ni de dag thams cad de //",
    "T02TD1431E:220a-25": "rkang pa g-yon brkyang la gnas pas //",
    "T02TD1431E:220a-26": "'khor lo gsum bdag khro bo 'bebs //",
    "T02TD1431E:220a-27": "'khor lo gsum bdag de mdun du //",
    "T02TD1431E:220a-28": "rdo rje ldan pas bsreg de nas //",
    "T02TD1431E:220a-29": "bdugs te 'bab par the tshom med //",
    "T02TD1431E:220a-30": "tishtha ma h'a kro dha a'a be sha ya h'um /",
    "T02TD1431E:220a-31": "shr'i he ru k'a yi bid ma bid ma he bidy'a r'a dza ya /",
    "T02TD1431E:220a-32": "dhi ma he sv'a h'a zhes bya ba'i sngags 'dis dpa' bo bskul bar bya'o //",
    "T02TD1431E:220a-33": "de nas dkyil 'khor nye bar bstan par bya ste //",
    "T02TD1431E:220a-34": "rang bzhin gyis ni dag pa'i bdag / lus kyi rang bzhin dri ma med //",
    "T02TD1431E:220a-35": "dpa' bo dpa' mo dbang po'i gnas //",
    "T02TD1431E:220a-36": "dkyil 'khor la ni bu khyod ltos //",
    "T02TD1431E:220a-37": "de nas gnas dang nye gnas sogs//",
    "T02TD1431E:220a-38": "bdag nyid dkyil 'khor lus dkyil 'khor //",
    "T02TD1431E:220a-39": "la gnas byang chub phyogs kyi chos //",
    "T02TD1431E:220a-40": "sum cu rtsa bdun rang bzhin te //",
    "T02TD1431E:220a-41": "rtsa ni sum cu rtsa bdun po //",
    "T02TD1431E:220a-42": "lha yi 'khor lo dkyil 'khor pa'o //",
    "T02TD1431E:220a-43": "dpal ni he ru ka yi ni //",
    "T02TD1431E:220a-44": "yan lag nyid lag nyer bstan bya //",
    "T02TD1431E:220a-45": "de nas bdag nyid kun btud de //",
    "T02TD1431E:220a-46": "bla ma mgon la gsol ba gdab //",
    "T02TD1431E:220a-47": "chos bden bdag nyid bsam mi khyab //",
    "T02TD1431E:220a-48": "bdag la dbang ni bskur bar mdzod //",
    "T02TD1431E:220a-49": "slob mas gsol ba btab ma thag / rnam rgyal sogs pa'i bum pa blang //",
    "T02TD1431E:220a-50": "padma'i snod la gnas pa'i chu //",
    "T02TD1431E:220a-51": "h'um yig rdo rje las byung ba //",
    "T02TD1431E:220a-52": "mi bskyod pa ni rdo rje yi //",
    "T02TD1431E:220b-0": "slob @220b dpon gyis rab bsgom par bya //",
    "T02TD1431E:220b-1": "ye shes sems dpa'i rang bzhin gyi //",
    "T02TD1431E:220b-2": "sa bon 'od zer gyis bskul brtson //",
    "T02TD1431E:220b-3": "ye shes de nyid gzhug par bya //",
    "T02TD1431E:220b-4": "de bzhin rab mchog chu blang bya //",
    "T02TD1431E:220b-5": "de nyid mi bskyod gzugs kyis ni //",
    "T02TD1431E:220b-6": "rnam shes phung po'i ngo bo ste //",
    "T02TD1431E:220b-7": "brtse chen ston pa dpa' bo yi //",
    "T02TD1431E:220b-8": "dbang bskur 'di ni spyi bor spyin //",
    "T02TD1431E:220b-9": "aom tsakra b'i ra tvam aa bhi shinytsa ya mi zhes bya ba ste chu'i'o //",
    "T02TD1431E:220b-10": "bris pa la sogs dbu rgyan yang //",
    "T02TD1431E:220b-11": "'di ltar rin chen 'dzin sa bon //",
    "T02TD1431E:220b-12": "aam las rdo rje nyi ma zhes //",
    "T02TD1431E:220b-13": "bshad par bsgrub cing yang dag mchod //",
    "T02TD1431E:220b-14": "de ni snga ma bzhin du'o //",
    "T02TD1431E:220b-15": "de nyid dbu rgyan rnam pa ste //",
    "T02TD1431E:220b-16": "'di ni tshor ba'i bdag nyid do //",
    "T02TD1431E:220b-17": "bsams shing bsgrubs te rdo rje can //",
    "T02TD1431E:220b-18": "rdo rje mkha' 'gro spyi bor te //",
    "T02TD1431E:220b-19": "aom sarba buddha d'a ki n'i ye badzra warnna n'i ye hum h'um phat sv'a h'a zhes bya ba'i sngags dang /",
    "T02TD1431E:220b-20": "de bzhin du sngags gzhan yang brjod do //",
    "T02TD1431E:220b-21": "dbu rgyan no //",
    "T02TD1431E:220b-22": "dzrim pad rdo rje las byung ba //",
    "T02TD1431E:220b-23": "'du shes de bzhin gshegs pa ni //",
    "T02TD1431E:220b-24": "snang ba mtha' yas rdo rjer bsgrub //",
    "T02TD1431E:220b-25": "yang dag gzung bas sbyin par bya //",
    "T02TD1431E:220b-26": "lag pa g-yas dang snying gar ro //",
    "T02TD1431E:220b-27": "aa dhi pa ti tvam aa bhi shinytsa tha tvam b'i ra shr'i he ru ka dhi bi /",
    "T02TD1431E:220b-28": "ae da rud sarba buddha tv'am grihna badzra su bi dha ye rdo rje'o //",
    "T02TD1431E:220b-29": "kham yig ral gri yang dag byung //",
    "T02TD1431E:220b-30": "don yod grub pa'i gzugs can te //",
    "T02TD1431E:220b-31": "'du byed ngo bo dril bu ni //",
    "T02TD1431E:220b-32": "lag pa g-yon par sbyin par bya //",
    "T02TD1431E:220b-33": "'di ni rnal 'byor ma kun gyi //",
    "T02TD1431E:220b-34": "dril bu'i sgra kun rjes 'gror bshad //",
    "T02TD1431E:220b-35": "khyod nyid kyis ni rtag tu bcang //",
    "T02TD1431E:220b-36": "byang chub mchog tu rgyal bas bzhed //",
    "T02TD1431E:220b-37": "dpa' bo'i lag tu rdo rje dril //",
    "T02TD1431E:220b-38": "gzung ngo 'khor lo gsum gyi bdag / rang bzhin gyis mdzes dga' ba ni //",
    "T02TD1431E:220b-39": "phyag rgya chen por byin gyis brlab //",
    "T02TD1431E:220b-40": "bdag po'o //",
    "T02TD1431E:220b-41": "slob ma'i spyi bor lag pa sbyin //",
    "T02TD1431E:220b-42": "bhr'um las rnam snang mdzad kyi gzugs //",
    "T02TD1431E:220b-43": "rdo rje can ygzugs phung ngo bo //",
    "T02TD1431E:220b-44": "ming gi dbang ni bskur bar bya //",
    "T02TD1431E:220b-45": "aom shr'i tsakra aa dhi pa ti shr'i he ru ka b'i ra tvam aa bhi shinytsa ya mi //",
    "T02TD1431E:220b-46": "khyod ni rdo rje che ge mo zhes bya'o //",
    "T02TD1431E:220b-47": "ming ngo //",
    "T02TD1431E:220b-48": "dbang bskur lnga thob rgyud las ni //",
    "T02TD1431E:220b-49": "sangs rgyas lnga po 'di rnams dag / ma rig pa dang bral ba las //",
    "T02TD1431E:220b-50": "ye shes lnga ni thob par byed //",
    "T02TD1431E:220b-51": "yi ge nyi shu gnyis sngags kyis //",
    "T02TD1431E:221a-0": "sngags kyi dbang @221a * //",
    "T02TD1431E:221a-1": "bskur de nas sbyin //",
    "T02TD1431E:221a-2": "'di de sangs rgyas thams cad kyi //",
    "T02TD1431E:221a-3": "dpal he ru ka'i phyag na bsnams //",
    "T02TD1431E:221a-4": "khyod kyis kyang ni rtag tu bcang //",
    "T02TD1431E:221a-5": "dpal he ru ka'i brtul zhugs brtan //",
    "T02TD1431E:221a-6": "aom sarba ta th'a ga ta siddhi badzra sa ma ya tishtha ae sha tvam dha r'a ya mi aom ha ha ha h'i /",
    "T02TD1431E:221a-7": "rdo rje brtul zhugs so //",
    "T02TD1431E:221a-8": "kha tv'am cang te'u lhung bzed dag / dpa' bos byin pa blangs nas ni //",
    "T02TD1431E:221a-9": "dpal he ru ka'i phyag rgya 'di //",
    "T02TD1431E:221a-10": "phyi dang nang du yang dag pa //",
    "T02TD1431E:221a-11": "rdor bcas lag pa g-yon pa yas //",
    "T02TD1431E:221a-12": "chos gos grva nas bzung nas su //",
    "T02TD1431E:221a-13": "g-yas pas mi 'jigs spyin byas la //",
    "T02TD1431E:221a-14": "slob ma dbugs dbyung sbyin par bya //",
    "T02TD1431E:221a-15": "'di ltar nga yis lung bstan te //",
    "T02TD1431E:221a-16": "'khor lo gsum gyi bdag nyid khyod //",
    "T02TD1431E:221a-17": "rang nyid sangs rgyas kun rang bzhin //",
    "T02TD1431E:221a-18": "he ru ka dpa' zhes bya ba'i //",
    "T02TD1431E:221a-19": "de bzhin gshegs pa nyid yin no //",
    "T02TD1431E:221a-20": "shr'i he ru ka d'a ki n'i na ma: sarba ta th'a ga ta siddhi: sa ma ya tvam bhur bhu ba sva: khams gsum gyi ni rgyal srid che //",
    "T02TD1431E:221a-21": "dpal ldan yon tan 'byung ba'i gnas //",
    "T02TD1431E:221a-22": "bdud sogs kun las rnam rgyal zhing //",
    "T02TD1431E:221a-23": "grong khyer mchog tu zhugs pa yin //",
    "T02TD1431E:221a-24": "lung bstan pa'o //",
    "T02TD1431E:221a-25": "de nas yang gsol ba gdab par bya ste /",
    "T02TD1431E:221a-26": "phyir mi ldog pa'i dbang bskur che //",
    "T02TD1431E:221a-27": "dpa' bo chen po bdag la stsol //",
    "T02TD1431E:221a-28": "'gro ba mtshan ma med byed pa //",
    "T02TD1431E:221a-29": "de ni da 'dir mdzad du gsol //",
    "T02TD1431E:221a-30": "de nas 'khor lo gsum bdag po //",
    "T02TD1431E:221a-31": "ston pa ye shes sems dpa' yi //",
    "T02TD1431E:221a-32": "rang gi snying ga'i sa bon gyis //",
    "T02TD1431E:221a-33": "yang dag bskul bar rim gyis ni //",
    "T02TD1431E:221a-34": "bkug ste dpa' bo dpa' mo rnams ;",
    "T02TD1431E:221a-35": "/ mchod dang bsnyen bkur bzang po yis //",
    "T02TD1431E:221a-36": "de bzhin ye shes chus gang ba'i //",
    "T02TD1431E:221a-37": "bum gnas de bzhin gshegs de dag / rdo rje 'chang dbang dbang bskur bar //",
    "T02TD1431E:221a-38": "dpa' bo rnam par bsam par bya //",
    "T02TD1431E:221a-39": "dbang bskur rdo rje chen po la //",
    "T02TD1431E:221a-40": "khams gsum pa yis phyag byas pa //",
    "T02TD1431E:221a-41": "sangs rgyas kun gyi gsang gsum gyi //",
    "T02TD1431E:221a-42": "dpa' bo dag ni rnal 'byor gnas //",
    "T02TD1431E:221a-43": "ji ltar 'dod pas mchod par bya //",
    "T02TD1431E:221a-44": "gnas las byung ba sbyin par bya //",
    "T02TD1431E:221a-45": "sngags kyang bzlas so //",
    "T02TD1431E:221a-46": "de nas mi bskyod pa dbu rgyan du byas te /",
    "T02TD1431E:221a-47": "dpa' bo dang lha mo rnams de la lhag par gnas par bya'o //",
    "T02TD1431E:221b-0": "@221b aom su pra tishtha badzre sv'a h'a //",
    "T02TD1431E:221b-1": "zhes bzlas so //",
    "T02TD1431E:221b-2": "de nas me tog la sogs pa'i mchod pa rnam pa sna tshogs pa rnams kyis kun nas mchod do /",
    "T02TD1431E:221b-3": "dpa' bo chen po dang rnal 'byor ma rnams kyis ji ltar 'dod par 'gyur ro //",
    "T02TD1431E:221b-4": "de nas rdo rje can gyi bka' nod par bya ste /",
    "T02TD1431E:221b-5": "de nyid rig pa'i rnal 'byor pas ;",
    "T02TD1431E:221b-6": "/ mi bya ba ni cung zad med //",
    "T02TD1431E:221b-7": "de nyid shes nas de nas ni //",
    "T02TD1431E:221b-8": "dpa' bos 'dod pa lnga spyod do //",
    "T02TD1431E:221b-9": "bdag nyid dpa' bo kun gyi dngos //",
    "T02TD1431E:221b-10": "bdag nyid lha mo kun gyi dngos //",
    "T02TD1431E:221b-11": "de phyir bdag gis thams cad bya //",
    "T02TD1431E:221b-12": "bdag nyid he ru ka mchod bya //",
    "T02TD1431E:221b-13": "rten cing 'brel par 'byung chos can //",
    "T02TD1431E:221b-14": "sems can sgyu ma'i rang bzhin no //",
    "T02TD1431E:221b-15": "khams gsum de ltar shes nas ni //",
    "T02TD1431E:221b-16": "sems can don ni mnyam med byos //",
    "T02TD1431E:221b-17": "bya ba byas pa'i slob ma yis //",
    "T02TD1431E:221b-18": "de nas gtso la yon phul te //",
    "T02TD1431E:221b-19": "skye bo dam pa 'dus pa la //",
    "T02TD1431E:221b-20": "bdag nyid kun gyis bstod phyag bya //",
    "T02TD1431E:221b-21": "phyir mi ldog pa'o //",
    "T02TD1431E:221b-22": "'khor lo mdun du bya ba byas //",
    "T02TD1431E:221b-23": "'khor lo'i spyan ni bla ma che //",
    "T02TD1431E:221b-24": "dpa' bo de nyid la phyag 'tshal //",
    "T02TD1431E:221b-25": "de nas gsang ston don gnyer bya //",
    "T02TD1431E:221b-26": "skyob med skyob pa skyabs med skyabs //",
    "T02TD1431E:221b-27": "dpal ni 'khor lo bde ba'i mchog / rgyu med par ni thugs rje che //",
    "T02TD1431E:221b-28": "mgon med bdag gi mgon mdzod cig / bdag nyid che khyod ji lta par //",
    "T02TD1431E:221b-29": "gtso bos bdag kyang de 'drar mdzod //",
    "T02TD1431E:221b-30": "'khor ba'i 'dam gyi tshogs su ni //",
    "T02TD1431E:221b-31": "bying pa bdag la skyabs mdzod cig / de la 'dir phyag rgya'i rim pa ni sa bon lnga'i rigs kyi rang bzhin dag pa'i phyag rgya las chos dang chen po dang /",
    "T02TD1431E:221b-32": "dam tshig rnams thams cad ni bud med du 'dod pa'o //",
    "T02TD1431E:221b-33": "'di ltar rdo rje slob dpon dpal snying rje chen po'i stobs kyis /",
    "T02TD1431E:221b-34": "mtshan mo chen mo la gnas khang dben par gang yang rung ba'i mngon par gsang ba'i lha mo dam tshig dang ldan pa'i phyag rgya rnyed pa ni /",
    "T02TD1431E:221b-35": "snyoms par zhugs pa las gang yang rung ba skye ba med pa'i rang bzhin te /",
    "T02TD1431E:221b-36": "dpa' bo thams cad yang dag 'dus //",
    "T02TD1431E:221b-37": "lha mo thams cad mnyam par phrad //",
    "T02TD1431E:221b-38": "kun rdzob pa yi byang chub sems //",
    "T02TD1431E:221b-39": "gsang ba gang yin de dbang bskur //",
    "T02TD1431E:221b-40": "'di de'i dpa' bo lha mo rnams //",
    "T02TD1431E:221b-41": "dam tshig rmad byung chen po ste //",
    "T02TD1431E:221b-42": "khams lnga ldan pa ro rtogs byed //",
    "T02TD1431E:222a-0": "bde ba de gang myang @222a * //",
    "T02TD1431E:222a-1": "bar bya //",
    "T02TD1431E:222a-2": "padmar gnas te yang dag spyad //",
    "T02TD1431E:222a-3": "kye ma bde ba chen po zhes //",
    "T02TD1431E:222a-4": "ston pa la ni zhu zhing brjod //",
    "T02TD1431E:222a-5": "slob mas kyang ni rtog pa bcom //",
    "T02TD1431E:222a-6": "ji ltar rdo rje 'chang sogs kyis //",
    "T02TD1431E:222a-7": "sngon chad sras ni dbang bskur ba //",
    "T02TD1431E:222a-8": "de bzhin du ni byang chub sems //",
    "T02TD1431E:222a-9": "bzang pos bu khyod dbang bskur ro //",
    "T02TD1431E:222a-10": "gsang ba'o //",
    "T02TD1431E:222a-11": "de'i rjes la rang byin gyis brlab pa'i rig ma'am /",
    "T02TD1431E:222a-12": "gzhan gyi gzhung ltar gzhan yang dang //",
    "T02TD1431E:222a-13": "zhes bya ba ste /",
    "T02TD1431E:222a-14": "ston pas byin te /",
    "T02TD1431E:222a-15": "de yis dam pa sgrub par byed do //",
    "T02TD1431E:222a-16": "lha mo 'di ni phyag rgya che //",
    "T02TD1431E:222a-17": "mtha' yas bde ba sbyin pa mo //",
    "T02TD1431E:222a-18": "rnam pa kun du phyag rgya long //",
    "T02TD1431E:222a-19": "bu yis bla med mchod pa gyis //",
    "T02TD1431E:222a-20": "shes rab po //",
    "T02TD1431E:222a-21": "de nas lha mo des /",
    "T02TD1431E:222a-22": "dpa' bo bla na med pa la bka' gsol bar byed de /",
    "T02TD1431E:222a-23": "dpa' bo byang chub sems bza' bar //",
    "T02TD1431E:222a-24": "khyod ni sgro ba yin nam ci //",
    "T02TD1431E:222a-25": "rigs lnga las ni rab 'byung ba //",
    "T02TD1431E:222a-26": "rig ma mchod pa la gus sam //",
    "T02TD1431E:222a-27": "dri chen dri chu stobs dang khrag / sogs bza' da lta yid ches sam //",
    "T02TD1431E:222a-28": "rjes su mthun smra dam tshig bzang //",
    "T02TD1431E:222a-29": "ji ltar dga' ba smros shig bu //",
    "T02TD1431E:222a-30": "'di ltar gsungs pa'i dam tshig sogs //",
    "T02TD1431E:222a-31": "lha mo bdag ni cis mi sgro //",
    "T02TD1431E:222a-32": "bud med rtag gus cis mi bya //",
    "T02TD1431E:222a-33": "padma mchod par cis mi bgyid //",
    "T02TD1431E:222a-34": "de nas lha mo de dga' ste //",
    "T02TD1431E:222a-35": "skra ni grol zhing gos dang bral //",
    "T02TD1431E:222a-36": "padma rgyas par byas nas ni //",
    "T02TD1431E:222a-37": "bstan te bhanytsa padma ho //",
    "T02TD1431E:222a-38": "padma'i dbus na gnas pa'i rtsa //",
    "T02TD1431E:222a-39": "bde ba 'bab pa bstan bya ste //",
    "T02TD1431E:222a-40": "sor mos so sor bskul ba dang //",
    "T02TD1431E:222a-41": "lce yi ro myang la gnas te //",
    "T02TD1431E:222a-42": "de nyid grub par smra ba ni //",
    "T02TD1431E:222a-43": "lhan cig skyes pa'i bde ba byed //",
    "T02TD1431E:222a-44": "nyams su myong ba mchog dga' ba //",
    "T02TD1431E:222a-45": "'byung ste de yi bde ba myong //",
    "T02TD1431E:222a-46": "de nas bcom ldan 'das ma da dga' ba ston cing zab pa sngags smra ba mo //",
    "T02TD1431E:222a-47": "lag pa g-yon pa spyi bor bzhag la /",
    "T02TD1431E:222a-48": "rjes su gnas par lung bstan par bya'o //",
    "T02TD1431E:222a-49": "deng nas bzung ste bu khyod kyis //",
    "T02TD1431E:222a-50": "ji srid byang chub snying po'i bar //",
    "T02TD1431E:222a-51": "rmi 'drar sems can thams cad kyi //",
    "T02TD1431E:222a-52": "don ni bdag nyid kun gyi gyis //",
    "T02TD1431E:222a-53": "shes rab ye shes so //",
    "T02TD1431E:222a-54": "rim pa gsum po de'i bla ma //",
    "T02TD1431E:222a-55": "man ngag gis ni 'dir shes bya //",
    "T02TD1431E:222a-56": "'di ni rang nyid mdzes pa ste //",
    "T02TD1431E:222b-0": "phyi rol yul ni @222b spangs pa'o //",
    "T02TD1431E:222b-1": "rigs 'di bor nas de nas ni //",
    "T02TD1431E:222b-2": "gzhan pa'i thabs kyis sangs rgyas med //",
    "T02TD1431E:222b-3": "rig ma brtul zhugs spyod cig bu //",
    "T02TD1431E:222b-4": "brtul zhugs rnams kyi bla ma'i bla //",
    "T02TD1431E:222b-5": "rig ma yi ni brtul zhugs so //",
    "T02TD1431E:222b-6": "chu sogs phyir mi ldog pa'i mtha' //",
    "T02TD1431E:222b-7": "slob dpon dbang du bshad pa ste//",
    "T02TD1431E:222b-8": "'di dag phyi rol bstan pa gang //",
    "T02TD1431E:222b-9": "thams cad nang du gnas pa'o //",
    "T02TD1431E:222b-10": "dpa' bo kun spyod rim phye ba //",
    "T02TD1431E:222b-11": "man ngag nyid kyis shes par bya //",
    "T02TD1431E:222b-12": "dbang bskur bzhi bo bstan pa rnams //",
    "T02TD1431E:222b-13": "gang tshe brtul zhugs dbang bskur 'gyur //",
    "T02TD1431E:222b-14": "bsam med chos ni thob phyir te //",
    "T02TD1431E:222b-15": "de tshe de nyid ces bya 'di//",
    "T02TD1431E:222b-16": "phyi dang nang du yang dag bshad //",
    "T02TD1431E:222b-17": "phyi dang nang gi rang bzhin bshad //",
    "T02TD1431E:222b-18": "chos rnams kun gyi ngo bo ste //",
    "T02TD1431E:222b-19": "bsam gyis mi khyab ces bshad de //",
    "T02TD1431E:222b-20": "snang med rab rdzogs gnas med pa //",
    "T02TD1431E:222b-21": "de nyid lnga pa rdzogs pa'i rim //",
    "T02TD1431E:222b-22": "lhan cig skyes pa mi zad pa //",
    "T02TD1431E:222b-23": "bsam gyis mi khyab mtha' yas sogs //",
    "T02TD1431E:222b-24": "de ni brtan g-yo 'gro bdag nyid //",
    "T02TD1431E:222b-25": "bdag med kyis ni bdag tu gnas //",
    "T02TD1431E:222b-26": "dpa' bo bde ba chen po rtogs //",
    "T02TD1431E:222b-27": "'di ni de kho na'i man ngag go //",
    "T02TD1431E:222b-28": "dpal 'khor lo bde mchog gi dbang bskur bar bya ba'i rim pa mdor bsdus pa /",
    "T02TD1431E:222b-29": "slob dpon rdo rje dril bu pa'i zhabs kyis mdzad pa rdzogs so; ;",
    "T02TD1431E:222b-30": "// shr'i pha na phi gu ba'i brgyud pa ma nor ba'i bshad pa'o //",
    "T02TD1431E:222b-31": "rgya gar gyi mkhan po pandi ta krishn'a dang /",
    "T02TD1431E:222b-32": "bod kyi lo ts'a ba bande chos kyi shes rab kyis bsgyur ba'o//"
}