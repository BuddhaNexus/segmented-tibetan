{
    "NK050(wi)004:1": "// rgyal bstan 'khor lo gsum dgongs pa gcig tu rtogs pa rton pa bzhi ldan gyi gtam bzhugs so //",
    "NK050(wi)004:2": "bla ma la phyag 'tshal lo //",
    "NK050(wi)004:3": "de la byis pa blo dman pa dbang rtul gzung",
    "NK050(wi)004:4": "'dzin la mngon par zhen pa rnams la rnam pa",
    "NK050(wi)004:5": "kun tu rgyu dang 'bras bu'i tshul mi bslu bar",
    "NK050(wi)004:6": "bstan nas blang dor dka' thub la brten pa ltar",
    "NK050(wi)004:7": "go ba dman 'bring mchog gi gdul bya'i rim pas",
    "NK050(wi)004:8": "bzhag pa'i tshe 'khor lo dang po dang /",
    "NK050(wi)004:9": "blo rab tu gyur pa dbang rnon gzung 'dzin gyi",
    "NK050(wi)004:10": "spros pas 'ching bar mi nus pa rnams la rten",
    "NK050(wi)004:11": "cing 'brel bar 'byung ba'i chos kun gyi gnas lugs",
    "NK050(wi)004:12": "rjen pa zab mo stong pa nyid kyi tshul du",
    "NK050(wi)004:13": "gtan la phab nas bstan pa ltar go ba 'khor",
    "NK050(wi)004:14": "lo bar pa dang /",
    "NK050(wi)004:15": "blo yang rab tu gyur cing shin tu dbang rnon",
    "NK050(wi)004:16": "gyi gdul bya rnams la mchog tu zab pa'i stong",
    "NK050(wi)004:17": "nyid don dam bden pa bde bar gshegs pa'i snying",
    "NK050(wi)004:18": "po sku dang ye shes sogs yon tan thams cad",
    "NK050(wi)004:19": "kyi rten du gdod nas yongs grub chen por spros",
    "NK050(wi)004:20": "pa'i mtha' thams cad dang bral bar bzhugs pa'i tshul",
    "NK050(wi)004:21": "rgyas par ston pa ltar go ba 'khor lo tha",
    "NK050(wi)004:22": "ma ste / 'khor lo de gsum char yang gdul",
    "NK050(wi)004:23": "bya'i blo dman 'bring mchog gi dbye bas go tshul",
    "NK050(wi)004:24": "tha dad byung ba yin mod kyi bde bar gshegs",
    "NK050(wi)004:25": "pas chos bstan pa ni rnam pa kun tu tha",
    "NK050(wi)004:26": "dad par mi bsam pa gnad che shos so //",
    "NK050(wi)004:27": "yang gzungs kyi dbang phyug rgyal pos zhus pa'i mdo",
    "NK050(wi)004:28": "lung ltar gang zag gcig gi blo rim sbyong la",
    "NK050(wi)004:29": "ltos na'ang 'khor lo gsum gyi dgongs pa 'gal ba",
    "NK050(wi)004:30": "can du mi bsam ste /",
    "NK050(wi)004:31": "las dang po pa'i gdul bya gang zhig thog mar",
    "NK050(wi)004:32": "kun rdzob tu rgyu 'bras bden yod ltar blang dor",
    "NK050(wi)004:33": "spang gnyen gyis kha drang zhing /",
    "NK050(wi)004:34": "thog ma nas stong nyid sgra ji bzhin par bstan",
    "NK050(wi)004:35": "na skabs 'di'i gdul bya blo stobs chung bas zhum",
    "NK050(wi)004:36": "zhing skrag nas zab mo'i chos spang bar 'gyur ba'i",
    "NK050(wi)004:37": "nyes pa gzigs nas bdag gnyis kyis dben pa'i sgras",
    "NK050(wi)004:38": "stong nyid phyogs tsam rtogs pas bdag lta'i zhen pa",
    "NK050(wi)004:39": "las thabs kyis bkrol nas /",
    "NK050(wi)004:40": "'khor lo bar bar dang por bstan pa'i kun rdzob",
    "NK050(wi)004:41": "rgyu 'bras spros chos de thams cad gdod nas bden",
    "NK050(wi)004:42": "par yod ma myong ba'i spros bral gyi mtshan nyid",
    "NK050(wi)004:43": "yin lugs ltar ji bzhin par rnam thar sgo gsum",
    "NK050(wi)004:44": "gyi sdom du bsdus pa'i stong nyid rtogs par mdzad",
    "NK050(wi)004:45": "nas / 'khor lo tha mas bshad ma thag pa",
    "NK050(wi)004:46": "ltar bar pa'i mngon zhen zlog byed ni gnyen po'i",
    "NK050(wi)004:47": "stong nyid tsam las ma gsungs pa de nyid rgyu",
    "NK050(wi)004:48": "rkyen 'dus byas kyi khams su mi gnas shing rang",
    "NK050(wi)004:49": "bzhin 'pho 'gyur bral ba'i rtag brtan yongs grub chen",
    "NK050(wi)004:50": "po mya ngan las 'das pa'i chos thams cad kyi",
    "NK050(wi)004:51": "'char gzhi'i ye shes don dam par bden pa spros",
    "NK050(wi)004:52": "pa'i mtha' thams cad dang bral ba'i tshul gyis 'khor",
    "NK050(wi)004:53": "'das thams cad la khyab gdal du gyur pa la",
    "NK050(wi)004:54": "bde bar gshegs pa'i snying po'i sgras btags pa chos",
    "NK050(wi)004:55": "nyid de bzhin nyid gya nom pa gzhi lam 'bras",
    "NK050(wi)004:56": "bu'i tshul gyis nyams myong mngon sum du bstan pa",
    "NK050(wi)004:57": "de tsam gyis rgyal ba'i dgongs pa yin lugs nges",
    "NK050(wi)004:58": "don mthar thug pa'i gnad zab cing rgya che ba'i",
    "NK050(wi)004:59": "gnas mtha' dag rdzogs par gdams khyad par dang de",
    "NK050(wi)004:60": "ltar bstan pa'i dgos pa khyad par can yang shes",
    "NK050(wi)004:61": "nas / dgos te / rgyal tshab byams pas /",
    "NK050(wi)004:62": "sngar ma brjod dang lhan cig byung //",
    "NK050(wi)004:63": "yod dang med dang yod nyid dang //",
    "NK050(wi)004:64": "zhes pa la sogs kyi rig pa dang /",
    "NK050(wi)004:65": "tshangs pa mi rnams la ni gya nom chos //",
    "NK050(wi)004:66": "klan ka mi btsal mdo tsam bsnyad par bya //",
    "NK050(wi)004:67": "zhes sogs kyis rtsod med du grub pa'i lung don blang pa la mkhas par bya dgos so //",
    "NK050(wi)004:68": "de lta bas na rim pa gsum po de rnams",
    "NK050(wi)004:69": "la mi zab pa dang zab pa dang ches zab",
    "NK050(wi)004:70": "pa'i khyad par tsam ni yod de /",
    "NK050(wi)004:71": "bka' dang pos don dam bden pa mthong rung du",
    "NK050(wi)004:72": "bsgrubs shing bar pas don dam bden pa rnam grangs",
    "NK050(wi)004:73": "tsam dang tha mas don dam bden pa yin lugs",
    "NK050(wi)004:74": "ji lta bar bstan pa'i phyir ro //",
    "NK050(wi)004:75": "gang dag rim pa gsum po de rnams kyis mtha'",
    "NK050(wi)004:76": "gcig tu grub mtha' tha dad ston par 'dod dang",
    "NK050(wi)004:77": "drang nges go ldog tu smra ba rnams kyis ni",
    "NK050(wi)004:78": "dgongs pa ji bzhin ma longs te /",
    "NK050(wi)004:79": "mya ngan 'das pa bden gcig pu zhes pa dang /",
    "NK050(wi)004:80": "sangs rgyas gnyis su med gsung ba //",
    "NK050(wi)004:81": "zhes pa 'di tsam la'ang go ba gsha' ma ma skyes par snang ngo //",
    "NK050(wi)004:82": "kha cig na re /",
    "NK050(wi)004:83": "rdo rje snying 'grel las /",
    "NK050(wi)004:84": "sangs rgyas pa la bzhi pa dang //",
    "NK050(wi)004:85": "lnga pa thub pa'i dgongs pa min //",
    "NK050(wi)004:86": "zhes theg pa gsum dang grub mtha' bzhi bstan pas",
    "NK050(wi)004:87": "gnod do zhe na de ni skabs 'ga' zhig la",
    "NK050(wi)004:88": "dgongs nas gsungs kyi rnam pa kun tu ma yin",
    "NK050(wi)004:89": "te / gnas skabs theg pa gsum dang mthar thug",
    "NK050(wi)004:90": "theg pa gcig kho nar bzhed pa rgyal ba sras",
    "NK050(wi)004:91": "bcas kyi dgongs par nges pa'i phyir ro //",
    "NK050(wi)004:92": "rgyu mtshan de nyid kyi phyir bka' snga ma gnyis kyi dgongs pa phyi mar gcig pa'i tshul yang /",
    "NK050(wi)004:93": "phyir mi ldog pas 'khor lo'i mdo las //",
    "NK050(wi)004:94": "byang chub sems dpa' chen po sgra dbyangs snyan pas gsol ba /",
    "NK050(wi)004:95": "sangs rgyas bcom ldan 'das kyis chos bstan pa mthun lags sam /",
    "NK050(wi)004:96": "rigs kyi bu sangs rgyas bcom ldan 'das rnams kyis chos bstan pa ni mthun no //",
    "NK050(wi)004:97": "sangs rgyas bcom ldan 'das rnams kyis chos bstan pa ci tsam zhig mthun bka' stsal pa /",
    "NK050(wi)004:98": "bcom ldan 'das rnams kyis chos bstan pa ni phyir mi ldog pa'i 'khor lor mthun no //",
    "NK050(wi)004:99": "zhes rgya cher gsungs pa'i don blang par bya'o //",
    "NK050(wi)004:100": "de lta bu'i dgongs pa de 'grel pa la rgyal",
    "NK050(wi)004:101": "ba'i lung bstan pa'i slob dpon ni 'phags pa klu",
    "NK050(wi)004:102": "sgrub dang thogs med gnyis yin cing snga mas 'khor",
    "NK050(wi)004:103": "lo dang po'i cha 'grel pa gtam gyi tshogs dang",
    "NK050(wi)004:104": "bar pa'i dgongs 'grel rigs pa'i tshogs drug dang tha",
    "NK050(wi)004:105": "ma'i dgongs 'grel bstod pa'i tshogs dang /",
    "NK050(wi)004:106": "theg chen nyi shu pa dang /",
    "NK050(wi)004:107": "mdo sde kun btus /",
    "NK050(wi)004:108": "srid pa 'pho ba sogs kyis rim pa gsum gyi dgongs don gsal bar mdzad la /",
    "NK050(wi)004:109": "slob dpon 'dis bka' phyi ma gnyis kyi dgongs don",
    "NK050(wi)004:110": "'grel pa na grub mtha' tha dad pa gnyis ston",
    "NK050(wi)004:111": "par mdzad do // zhes mkhas rlom dag smra bar",
    "NK050(wi)004:112": "byed pa ni shin tu mi rigs pa'i gtam chen",
    "NK050(wi)004:113": "par mdzad do // po ste / de ltar na",
    "NK050(wi)004:114": "slob dpon gyis rgyal ba'i dgongs pa ji bzhin ma",
    "NK050(wi)004:115": "bkral bar 'gyur te /",
    "NK050(wi)004:116": "sde pa bco brgyad ltar tha dad du bklags pas gdul byar nem nur bskyed pa'i phyir ro //",
    "NK050(wi)004:117": "'on kyang so so'i dgongs pa rang thad du 'grel",
    "NK050(wi)004:118": "pa'i tshe gzhung de dang de'i brjod bya gtso bor",
    "NK050(wi)004:119": "byas nas gzhan dang ma 'dres ma bslad par 'chad",
    "NK050(wi)004:120": "pa ni mkhas pa rnams la grags shing grub la",
    "NK050(wi)004:121": "/ de tsam gyis dgongs pa tha dad du 'gyur",
    "NK050(wi)004:122": "zhing de dang de'i grub mtha' kho na la rtsis",
    "NK050(wi)004:123": "su byed nas gzhan 'gog pa yin na slob dpon",
    "NK050(wi)004:124": "gyis nyan thos kyi sde sdod bshad pas theg dman",
    "NK050(wi)004:125": "du 'gyur ram dpyad dgos shing /",
    "NK050(wi)004:126": "de bas na gsung rab kyi dbyings 'jal ba'i mchog",
    "NK050(wi)004:127": "tu zab pa'i bstan pa'i sgro ma tsho ba la",
    "NK050(wi)004:128": "mi mkhas bzhin du gzhung lugs re re'i brjod bya'i",
    "NK050(wi)004:129": "dbang du btang nas 'di ni grub mtha' 'di kho",
    "NK050(wi)004:130": "na'o // slob dpon 'di yang grub mtha' 'di kho",
    "NK050(wi)004:131": "na la dgyes kyi gzhan la ma yin no zhes",
    "NK050(wi)004:132": "sgrogs shing stangs gcod pa'ang bstan pa la phan pa'i",
    "NK050(wi)004:133": "gtam du mi 'gyur la /",
    "NK050(wi)004:134": "de bas na bka' rim pa gsum car sngar smos",
    "NK050(wi)004:135": "pa'i rgyal ba'i dgongs pa bzhin grub mtha' gcig las",
    "NK050(wi)004:136": "gnyis sam gsum ni rnam pa kun tu slob dpon",
    "NK050(wi)004:137": "'di nyid mi bzhed de /",
    "NK050(wi)004:138": "ji ltar mi bzhed na /",
    "NK050(wi)004:139": "bka' dang pos phyogs tsam mthong ba'i stong nyid de",
    "NK050(wi)004:140": "zab cing rgya che bar bar pas dgag phyogs nas",
    "NK050(wi)004:141": "bstan pa dang tha mas sgrub phyogs nas bstan pa",
    "NK050(wi)004:142": "gnyis la khyad par med de snga mas spros bral",
    "NK050(wi)004:143": "stong nyid tsam las ma bstan pa de'i dgos pa",
    "NK050(wi)004:144": "ma lus can rnams kyi blo lhan skyes kyi ngar",
    "NK050(wi)004:145": "'dzin bzlog dka' ba'i mtshan 'dzin sel ba'i ched du",
    "NK050(wi)004:146": "phyi mas de lta bu'i stong nyid de bsam gyis",
    "NK050(wi)004:147": "mi khyab pa'i chos nyid yon tan thams cad kyi",
    "NK050(wi)004:148": "'char gzhir gdod nas lhun grub tu bzhugs pa yin",
    "NK050(wi)004:149": "lugs ltar bstan pa'i nyams myong rjen par ngo 'phrod",
    "NK050(wi)004:150": "pa'i dgos pa ji lta bar mkhyen nas rig tshogs",
    "NK050(wi)004:151": "dang bstod tshogs su gtan la phab nas bshad pa'i",
    "NK050(wi)004:152": "phyir ro // gal te rig tshogs kyis rang stong",
    "NK050(wi)004:153": "dang bstod tshogs kyis gzhan stong bstan no zhes smra",
    "NK050(wi)004:154": "na de yin du chug kyang des grub mtha' tha",
    "NK050(wi)004:155": "dad du mi 'gyur te kun rdzob la ltos nas",
    "NK050(wi)004:156": "rang stong dang don dam la ltos nas gzhan stong",
    "NK050(wi)004:157": "bstan cing snga mas sgro skur spros mtshan gyi skyon",
    "NK050(wi)004:158": "spangs nas phyi mas de nyid snying po'i ye shes",
    "NK050(wi)004:159": "su rgyas par phye ba tsam yin pa'i phyir ro",
    "NK050(wi)004:160": "phyir ro // // slob dpon thogs med kyis bka'",
    "NK050(wi)004:161": "snga ma gnyis kyi dgongs pa phyir mi ldog pa'i",
    "NK050(wi)004:162": "'khor lo gcig pa'i gnad ji lta bar mkhyen bzhin",
    "NK050(wi)004:163": "du rje btsun byams pa'i lung la brten nas bka'",
    "NK050(wi)004:164": "tha ma'i tshul gsal zhing rgyas par mdzad mod /",
    "NK050(wi)004:165": "de'i tshe byams pa dang thog med kyi gzhung de",
    "NK050(wi)004:166": "dang des grub mtha' de mi ston bzhin du 'di",
    "NK050(wi)004:167": "dag sems tsam pa'o zhes smra ba ni don ston",
    "NK050(wi)004:168": "pa'i rgyal ba sras bcas la skur pa gdab pa'i",
    "NK050(wi)004:169": "gtam ham po che yin te /",
    "NK050(wi)004:170": "de lta na 'khor lo tha ma'i bka' thams cad kyis sems tsam bstan par 'gyur zhing /",
    "NK050(wi)004:171": "klu sgrub kyang sems tsam bzhed par thal te bstod",
    "NK050(wi)004:172": "tshogs sogs kyis don de nyid bstan pa'i phyir ro",
    "NK050(wi)004:173": "// gzhan yang dang pos drang don /",
    "NK050(wi)004:174": "bar pas nges don /",
    "NK050(wi)004:175": "tha mas slar yang drang don bzlas te bstan pa la dgos pa ci yod bsam dgos shing /",
    "NK050(wi)004:176": "dbang po'i rim pa dkri ba'i tshul dang /",
    "NK050(wi)004:177": "mi zab pa dang zab pa dang shin tu zab",
    "NK050(wi)004:178": "pa'i go rim dag kyang 'khrugs par 'gyur la der",
    "NK050(wi)004:179": "ma zad 'phags pa thogs med kyis drang nges ji",
    "NK050(wi)004:180": "bzhin ma phye bar 'gyur te tha ma nges don",
    "NK050(wi)004:181": "mthar thug tu bzhed pa'i phyir dang drang nges 'byed",
    "NK050(wi)004:182": "pa re rgyal ba'i lung bstan pa'ang don gyis dben",
    "NK050(wi)004:183": "par 'gyur ro // spyir sems tsam ni klu sgrub",
    "NK050(wi)004:184": "ma byon pa'i snga rol du slob dpon 'ga' zhig",
    "NK050(wi)004:185": "gis mdo'i dgongs pa ji bzhin ma longs pa'am dgos",
    "NK050(wi)004:186": "dbang ngam gang ltar na theg chen du 'dod pa'i",
    "NK050(wi)004:187": "grub mtha' 'di byas pa yin la /",
    "NK050(wi)004:188": "klu sgrub byon nas lugs de nub cing bka' phyi",
    "NK050(wi)004:189": "ma gnyis kyi dgongs pa theg pa chen po'i lug",
    "NK050(wi)004:190": "srol khyab gdal du mdzad nas ring zhig lon pa",
    "NK050(wi)004:191": "na slob dpon thogs med byon nas slar yang bka'",
    "NK050(wi)004:192": "tha ma'i dgongs pa ches gsal bar mdzad pa'i slob",
    "NK050(wi)004:193": "dpon 'dis sems tsam ston pa'i khungs med pa dus",
    "NK050(wi)004:194": "snga phyis kyang shes sla mod /",
    "NK050(wi)004:195": "gal te rgyal tshab ma pham pa chen pos dngos",
    "NK050(wi)004:196": "por smra ba'i grub mtha' ston par mdzad do zhes",
    "NK050(wi)004:197": "smra na blo gzu bor gnas pa rnams kyis ji",
    "NK050(wi)004:198": "ltar 'gyur dpyad par mdzod cig /",
    "NK050(wi)004:199": "spyir sems kyi sgra tsam bstan pas der 'khrul par mi bya ste /",
    "NK050(wi)004:200": "yum las kyang /",
    "NK050(wi)004:201": "sems la sems ma mchis te sems kyi rang bzhin ni 'od gsal ba'o //",
    "NK050(wi)004:202": "zhes 'jig rten las 'das pa'i sems bstan pa lta",
    "NK050(wi)004:203": "bur bka' rim pa gsum car du 'byung zhing rgyal",
    "NK050(wi)004:204": "ba rdo rje 'chang gis rdo rje'i sems dang /",
    "NK050(wi)004:205": "sems kyi rdo rje dang /",
    "NK050(wi)004:206": "dag pa'i sems dang /",
    "NK050(wi)004:207": "byang chub kyi sems dang /",
    "NK050(wi)004:208": "gnyug ma'i sems sogs rnam grangs du mas gsungs pa",
    "NK050(wi)004:209": "rnams sems tsam du 'dod dgos na ha cang thal",
    "NK050(wi)004:210": "lo // yang slob dpon skal ldan gyis dbu ma",
    "NK050(wi)004:211": "phra rags gnyis su phyes nas bka' phyi ma gnyis",
    "NK050(wi)004:212": "kyi dgongs pa ltar legs par bshad pas mtshon bka'",
    "NK050(wi)004:213": "dang dgongs 'grel de dag gis grub mtha' de mi",
    "NK050(wi)004:214": "ston pa ni rang rang gi gzhung zhib mor bklags",
    "NK050(wi)004:215": "pas shes par 'gyur zhing spros pas chog go //",
    "NK050(wi)004:216": "gsang sngags te rig pa 'dzin pa'i sde snod du",
    "NK050(wi)004:217": "ni rgyud gsum gyi rnam gzhag byed pa'i rgyu'i rgyud",
    "NK050(wi)004:218": "dang / sbyang gzhi sbyong byed sogs kyi skabs dang /",
    "NK050(wi)004:219": "rdo rje'i rang bzhin can gyi nga'am bdag dang /",
    "NK050(wi)004:220": "gnyug ma'i sgo gsum dang /",
    "NK050(wi)004:221": "rgyu'i rgyud kyi rten mi shigs pa'i thig le dang /",
    "NK050(wi)004:222": "e wam mnyam sbyor dang /",
    "NK050(wi)004:223": "dang po'i mgon po dang /",
    "NK050(wi)004:224": "rgyu'i rdo rje 'dzin pa sogs rnam grangs du mas",
    "NK050(wi)004:225": "bstan don bka' rim pa gsum ga'i brjod bya'i stong",
    "NK050(wi)004:226": "nyid spros bral bde gshegs snying po gzhir bzhag pa'i",
    "NK050(wi)004:227": "steng du mchog tu mi 'gyur ba'i bde ba chen",
    "NK050(wi)004:228": "po'i khyad par dang bcas pa'i bde stong zung 'jug",
    "NK050(wi)004:229": "tu bstan la / 'on kyang gzhi'i dus su rgya",
    "NK050(wi)004:230": "che ba'i phung khams skye mched kyi dbyings 'jal ba",
    "NK050(wi)004:231": "na lam gyi yan lag de snyed du spros pa'i",
    "NK050(wi)004:232": "thabs kyi sgo mtha' yas par 'gyur la /",
    "NK050(wi)004:233": "de yang bde ba dang myur ba dang tshegs med",
    "NK050(wi)004:234": "par mthar phyin pas 'bras bu la yun ring mi",
    "NK050(wi)004:235": "'gor bar sbyor ba'i phyir shin tu rgyas pa chen",
    "NK050(wi)004:236": "po'i mdo sde 'di la ltos nas rgyu'i theg par",
    "NK050(wi)004:237": "bde gshegs snying po gtan la phab pa'ang sa bon",
    "NK050(wi)004:238": "tsam mam phyogs mtshon tsam shes dgos so //",
    "NK050(wi)004:239": "thabs kyi theg pa 'di bas don dam stong nyid",
    "NK050(wi)004:240": "ye shes zung du 'jug par gdod ma'i 'gog bden",
    "NK050(wi)004:241": "gyi yon tan sku gsung thugs yon tan phrin las",
    "NK050(wi)004:242": "lnga'i bdag nyid chen por dbyer med lhun grub tu",
    "NK050(wi)004:243": "bzhugs pa dang snang cha rnam dag pa kun rdzob",
    "NK050(wi)004:244": "lha'i dkyil 'khor du gdod nas dag pa gnyis zung",
    "NK050(wi)004:245": "'jug dbyer med chen por shes pa'i bden gnyis dbyer",
    "NK050(wi)004:246": "med du lta ba la yul du byas nas lam",
    "NK050(wi)004:247": "sgom pa nyid khyad par du 'dod pa yin la",
    "NK050(wi)004:248": "/ rgyu'i theg chen du bshad pa'i don dam la",
    "NK050(wi)004:249": "bde ba chen po'i khyad par ma tshang zhing kun",
    "NK050(wi)004:250": "rdzob bden pas stong pa tsam las lha'i dkyil 'khor",
    "NK050(wi)004:251": "du 'char ba'i gnad ma gsungs /",
    "NK050(wi)004:252": "de ma gsungs pas chos sku la bde ba chen po'i sku ma bstan cing /",
    "NK050(wi)004:253": "longs sku la kha sbyor sogs kyi yan lag ma tshang /",
    "NK050(wi)004:254": "sprul sku la'ang dkar nag gi phyogs gnyis ka 'dul",
    "NK050(wi)004:255": "ba'i thabs med cing spyi tsam gyi gzugs sku gnyis",
    "NK050(wi)004:256": "kyang sngon gyi smon lam gyi dbang gis snang ba",
    "NK050(wi)004:257": "tsam las de thob byed kyi lam mtshan nyid pa",
    "NK050(wi)004:258": "ma bstan / de ma bstan pas sbyin sogs phar",
    "NK050(wi)004:259": "phyin drug gi tshogs bsags bskal pa grangs med gsum",
    "NK050(wi)004:260": "sogs kyi mtha' la re ltos 'cha' dgos pa de",
    "NK050(wi)004:261": "ma bstan / byung / theg pa 'di pas kun",
    "NK050(wi)004:262": "rdzob cha bcas dag pa'i lag rjes rang snang dang",
    "NK050(wi)004:263": "gzhan snang gi gzugs sku gnyis zhing dang bcas pa",
    "NK050(wi)004:264": "snang bar bzhed cing de ltar shes pas lam rim",
    "NK050(wi)004:265": "pa gnyis la goms pas skad cig re la'ang tshogs",
    "NK050(wi)004:266": "chen grangs med bzlums nas mthar phyin pa la myur",
    "NK050(wi)004:267": "du 'gro bas khyad par du 'phags pa yin la",
    "NK050(wi)004:268": "ma bstan / byung / / phyis kyi chen po",
    "NK050(wi)004:269": "'ga' zhig gsang sngags pa'i bden gnyis dbyer med kyi",
    "NK050(wi)004:270": "lta ba de la kun rdzogs kyi ldog pa de",
    "NK050(wi)004:271": "sgom pa'i skabs su sbyor gyi lta bar mi rung",
    "NK050(wi)004:272": "ngo zer zhing mdo sngags gnyis kyi khyad par yang",
    "NK050(wi)004:273": "cho ga tsam gyis phye ba'i lugs su byed par",
    "NK050(wi)004:274": "ma bstan / byung / / snang ngo // de",
    "NK050(wi)004:275": "tsam gyis dbye bar mi nus pa bshad ma thag",
    "NK050(wi)004:276": "pas kyang shes par 'gyur la spyir lta ba zhes",
    "NK050(wi)004:277": "pa bya tshig yin zhing de'i yul gdod ma'i gnas",
    "NK050(wi)004:278": "lugs ma 'khrul pa zhig tu 'jog cing shes rab",
    "NK050(wi)004:279": "kyis de la nan tan du goms su 'jug pas",
    "NK050(wi)004:280": "glo bur gyi dri ma sbyong ba'i thabs la sgom",
    "NK050(wi)004:281": "pa zhes btags pa yin na /",
    "NK050(wi)004:282": "skabs 'dir yang kun rdzob gdod nas dag pa lha'i",
    "NK050(wi)004:283": "dkyil 'khor du gnas pa de la lta ba'am yul",
    "NK050(wi)004:284": "du byas nas rnam pa la ma byed kyi bskyed",
    "NK050(wi)004:285": "rim bsgoms shing goms pas glo bur pa'i sgrib byed",
    "NK050(wi)004:286": "gnyis snang gi bag chags rnams rim gyis nub nas",
    "NK050(wi)004:287": "gdod nas dag pa'i dkyil 'khor mi zad rgyan gyi",
    "NK050(wi)004:288": "'khor lo yin lugs ltar mngon sum du 'gyur ba'i",
    "NK050(wi)004:289": "phyir lta ba yin la lta don sgom pa'ang ji",
    "NK050(wi)004:290": "bzhin yin zhing / de skabs nyid na'ang 'bras bu'i",
    "NK050(wi)004:291": "rnam pa lam du byed pas 'bras bu'i theg par",
    "NK050(wi)004:292": "rdo rje 'chang gis gsungs pa yin la /",
    "NK050(wi)004:293": "cang med pa'i stong pa yin na bsgoms pas der",
    "NK050(wi)004:294": "mi 'gyur te ri bong gi rwa dang mo gsham",
    "NK050(wi)004:295": "bu sgom pa bzhin no //",
    "NK050(wi)004:296": "de lta bur bzhed pa'i rgyu ni sngar smos pa",
    "NK050(wi)004:297": "ltar 'khor lo bar pa'i bstan don rig tshogs kyi",
    "NK050(wi)004:298": "dgongs pa ngo bo nyid med pa'i tshul du bzhugs",
    "NK050(wi)004:299": "pas bdag tu lta ba dang spros pa'i mtshan ma",
    "NK050(wi)004:300": "thams cad sel ba yin zhing /",
    "NK050(wi)004:301": "de la brten nas phyis kyi mkhas pa mang po",
    "NK050(wi)004:302": "zhig gis lta sgom gyi gnad thams cad sngon dang",
    "NK050(wi)004:303": "cung zad mi mthun par bcos shing rtog ge'i rig",
    "NK050(wi)004:304": "pas dpyad pa'i stong nyid kho na rtsal du bton",
    "NK050(wi)004:305": "zhing rgyal ba rdo rje 'chang gi dgongs pa thun",
    "NK050(wi)004:306": "mong ma yin pa'i gsang tshig 'chad pa'i skabs su'ang",
    "NK050(wi)004:307": "dpyad stong la gnas lugs su bzhed pa snyan rgyud",
    "NK050(wi)004:308": "dang sgrub rgyud kyi rten 'brel zab mo rnams dang",
    "NK050(wi)004:309": "cung zad mi mtshungs te de pa'i lugs su man",
    "NK050(wi)004:310": "ngag gi dgongs pa nyams myong byin rlabs kyi brgyud",
    "NK050(wi)004:311": "pa gtso bor byed pa'i phyir ro //",
    "NK050(wi)004:312": "lar gsang sngags kyi dngos grub ni rang gi skal",
    "NK050(wi)004:313": "pa dang mos gus bla ma'i byin rlabs 'dzoms pas",
    "NK050(wi)004:314": "rgyud thog mar grol ba nas bzung lta sgom spyod",
    "NK050(wi)004:315": "pa'i gnad thams cad bla ma ye shes can gyis",
    "NK050(wi)004:316": "ji ltar bstan pa'i don de kho nar nyams su",
    "NK050(wi)004:317": "blangs pas thob pa yin gyi /",
    "NK050(wi)004:318": "mtha' gcig tu gzhung lugs la sbyangs pa'i mkhas pa zhig med ka med kyang min te /",
    "NK050(wi)004:319": "rdo rje 'chang gi /",
    "NK050(wi)004:320": "gang du brjod min lhan cig skyes //",
    "NK050(wi)004:321": "nam du yang ni rnyed min te //",
    "NK050(wi)004:322": "bla ma'i dus thabs man ngag dang //",
    "NK050(wi)004:323": "bdag gi bsod nams las shes bya //",
    "NK050(wi)004:324": "zhes gsungs pa dang /",
    "NK050(wi)004:325": "sam bu ti las /",
    "NK050(wi)004:326": "nyin bzhin bram ze gsod pa dang //",
    "NK050(wi)004:327": "mtshams med lnga na byed pa dang //",
    "NK050(wi)004:328": "chom kun las kyi longs spyod pa'ang //",
    "NK050(wi)004:329": "'di yi lam gyis grol 'gyur te //",
    "NK050(wi)004:330": "sdig pas gos par mi 'gyur ro //",
    "NK050(wi)004:331": "zhes bstan pas shes par 'gyur la /",
    "NK050(wi)004:332": "'phags pa'i yul gyi grub pa mchog rnams kyi rnam",
    "NK050(wi)004:333": "thar gyis kyang shes par nus shing bod du'ang rnying",
    "NK050(wi)004:334": "ma bskyed rdzogs gsum gyi sgo nas grub pa thob",
    "NK050(wi)004:335": "pa rnams dang / phyis kyi lam 'bras pa 'ga' dang /",
    "NK050(wi)004:336": "sngon gyi jo zhal mkhas grub rnams dang /",
    "NK050(wi)004:337": "mar mi dwags gsum gyi bka' brgyud rin po che sngon byon thams cad kyang de dang mtshungs la /",
    "NK050(wi)004:338": "da lta'i sngags pa rnams tshig tsam gyi gsang sngags",
    "NK050(wi)004:339": "ni sgrogs la don po'i lta sgom spyod pa rnams",
    "NK050(wi)004:340": "med nas da yun ring por song ba yin no",
    "NK050(wi)004:341": "// de lta mod kyang rgyal ba'i bstan pa mtha'",
    "NK050(wi)004:342": "dag lung rtogs gnyis kyi sdom du bsdus pa'i rtogs",
    "NK050(wi)004:343": "pa ni bstan pa'i don por grub cing /",
    "NK050(wi)004:344": "de nyid sgrub pa nyams len gyis gtan la phab",
    "NK050(wi)004:345": "cing mngon du bya ba'i sgrub pa de'ang mdo sngags",
    "NK050(wi)004:346": "gnyis las phyi ma bstan pa mtha' dag gi snying",
    "NK050(wi)004:347": "po nyid du nges pa gting nas tshugs pa'i sh+aakya'i",
    "NK050(wi)004:348": "bstan pa 'dir grub pa thob pa nas drod tsam",
    "NK050(wi)004:349": "skyes pa yan dang /",
    "NK050(wi)004:350": "tha na byin rlab phra mo tsam zhig byung ba'ang",
    "NK050(wi)004:351": "gsang sngags kyi nus pa yin na 'di la rig",
    "NK050(wi)004:352": "pa ltar snang gis dpyad pa'i rgyas 'gebs sogs blo",
    "NK050(wi)004:353": "lhan skyes kyi bzo bcos du ma'i bslad mi gzhug",
    "NK050(wi)004:354": "par rdo rje 'chang dang grub brnyes rnams kyi zhal",
    "NK050(wi)004:355": "lung dri ma med pa sgra ji bzhin par lag",
    "NK050(wi)004:356": "len du 'debs pa snyigs ma'i rnam 'gyur gyi 'og",
    "NK050(wi)004:357": "nas ldang bar dka' yang mos pa lam byed tsam",
    "NK050(wi)004:358": "byas na'ang don chen po dang ldan pa nyid du",
    "NK050(wi)004:359": "shes par bya'o // zhes pa 'di yang 'khor lo",
    "NK050(wi)004:360": "gsum brjod bya gong mar gcig par bstan pa'i gnad",
    "NK050(wi)004:361": "cung zad rang gi yid la nges pa rnams rgyal",
    "NK050(wi)004:362": "khams pa tshe dbang mchog grub kyis skabs babs su",
    "NK050(wi)004:363": "brjod pa 'gro ba rnams bstan pa thams cad gcig",
    "NK050(wi)004:364": "pa'i dbyings 'jal ba la mkhas par gyur cig //",
    "NK050(wi)004:365": "swa sti /",
    "NK050(wi)004:366": "bde gshegs snying po'i bstan pa seng ge'i sgras //",
    "NK050(wi)004:367": "lta ngan ri dwags mtha' dag skrag mdzad cing //",
    "NK050(wi)004:368": "sangs rgyas dgongs pa'i mthar thugs gsal mdzad pa'i //",
    "NK050(wi)004:369": "mtshungs med bla ma rnams la snying nas 'dud //",
    "NK050(wi)004:370": "skyon bral rgyal ba'i bstan pa'i sgo ji snyed //",
    "NK050(wi)004:371": "ma lus blo yi byi dor kho na ste //",
    "NK050(wi)004:372": "kun kyang nges don gcig gi lam stegs dang //",
    "NK050(wi)004:373": "mthar thug 'bras bu gcig tu dkri ba'i thabs //",
    "NK050(wi)004:374": "'di na rgyal ba'i chos 'khor rim gsum gyis //",
    "NK050(wi)004:375": "dang pos kun rdzob rgyu bcas bslu med dang //",
    "NK050(wi)004:376": "gnyis pas kun rdzob rang stong gsum pa yis //",
    "NK050(wi)004:377": "don dam gzhan stong chos nyid zab mo bstan //",
    "NK050(wi)004:378": "yul gyi 'khrul snang med bzhin kun tu btags //",
    "NK050(wi)004:379": "yul can 'khrul sems tshogs brgyad gzhan dbang las //",
    "NK050(wi)004:380": "rnam grol rig pa'i ye shes yongs grub che //",
    "NK050(wi)004:381": "'di ni nges don rdzogs chen khyad par chos //",
    "NK050(wi)004:382": "gshis kyi bzhug tshul 'khor lo tha ma ru //",
    "NK050(wi)004:383": "phyogs tsam bstan nas zab gsal gnyis med don //",
    "NK050(wi)004:384": "shin tu rgyas pa chen po'i mdo sde'i gzhung //",
    "NK050(wi)004:385": "rig 'dzin sde snod nyid du gsal bar bstan //",
    "NK050(wi)004:386": "de las sngon gyi slob dpon 'ga' zhig gis //",
    "NK050(wi)004:387": "sngags kyi nges par ma brten dgos dbang gis //",
    "NK050(wi)004:388": "mdo lung tsam la brten nas bkram pa las //",
    "NK050(wi)004:389": "rnam rig smra ba'i grub mthar 'dod pa'ang byung //",
    "NK050(wi)004:390": "sems dang sems byung kun rtog chu bo'i klung //",
    "NK050(wi)004:391": "blo yis dkrugs pa'i stong nyid chu bur dang //",
    "NK050(wi)004:392": "rnam shes tsam la yong sa grub gnas ma yin //",
    "NK050(wi)004:393": "'di ni shes rab pha rol phyin mchog ste //",
    "NK050(wi)004:394": "lam bden 'dus byas khams la'ang de mi gnas //",
    "NK050(wi)004:395": "gang dag rig pas dpyad pa'i dbu ma pa'i //",
    "NK050(wi)004:396": "spros bral nam mkha' lta bu'i stong nyid kyang //",
    "NK050(wi)004:397": "stong pa nyid du snyam byed blo yin phyir //",
    "NK050(wi)004:398": "nam yang spros pa'i mtha' las 'da' ba med //",
    "NK050(wi)004:399": "'dir ni tshogs brgyad sems kyi sprin rum las //",
    "NK050(wi)004:400": "rnam par grol ba'i rig dngos nyi ma bzhin //",
    "NK050(wi)004:401": "so so rang rig ye shes spyod yul la //",
    "NK050(wi)004:402": "rgyal ba kun gyis gzigs pa'i de kho na //",
    "NK050(wi)004:403": "'di yis kun brtags rang gi ngo bos stong //",
    "NK050(wi)004:404": "rnam shes gzhan dbang skye ba med pas stong //",
    "NK050(wi)004:405": "yongs grub rig pa don dam ngo bos stong //",
    "NK050(wi)004:406": "stong pa'i tshul 'di don dam yang dag mtha' //",
    "NK050(wi)004:407": "'phags pa rnams kyi bden mthong ye shes dang //",
    "NK050(wi)004:408": "rjes mthun rnal 'byor rnams la rig pa'i cha //",
    "NK050(wi)004:409": "lus can rnams la snying po'i tshul du bzhugs //",
    "NK050(wi)004:410": "gnas skabs gsum yang blo yi dri mas phye //",
    "NK050(wi)004:411": "gang tshe sgrib kun spang ba'i ye shes las //",
    "NK050(wi)004:412": "sku dang zhing sogs bsam mi khyab pa'i gzhir //",
    "NK050(wi)004:413": "snang yang rdul dang shes sogs mtshan ma'i chos //",
    "NK050(wi)004:414": "tshig dang sgra rtog blo yi mdun mi gnas //",
    "NK050(wi)004:415": "'dus byas las 'das rtag mthar lhung ma myong //",
    "NK050(wi)004:416": "chos kun rang bzhin gnas lugs gzhan rkyen las //",
    "NK050(wi)004:417": "ma byung gzhan du 'pho zhing 'gyur med pas //",
    "NK050(wi)004:418": "'jig rten las 'das sku dang ye shes kyi //",
    "NK050(wi)004:419": "'char gzhir bzhugs pas chad mthar lhung ma myong //",
    "NK050(wi)004:420": "de phyir gdod nas grub pa'i gnas lugs de //",
    "NK050(wi)004:421": "sems can rnams la shin tu lkog gyur gnas //",
    "NK050(wi)004:422": "blo chen rnams kyi cha shas tsam mthong ste //",
    "NK050(wi)004:423": "sangs rgyas rnams kyis yongs su rdzogs par gzigs //",
    "NK050(wi)004:424": "de ni gnas tshul yin gyi snang tshul min //",
    "NK050(wi)004:425": "gdod nas yod ma myong ba'i 'khrul snang chos //",
    "NK050(wi)004:426": "sems can rnams la mngon sum 'dzin bcas snang //",
    "NK050(wi)004:427": "'phags pa rnams la res 'ga' tsam du ste //",
    "NK050(wi)004:428": "'phags mchog rnams kyis gtan du mi gzigs so //",
    "NK050(wi)004:429": "de ni snang tshul yin gyi gnas tshul min //",
    "NK050(wi)004:430": "de phyir rnam shes ye shes khyad par dang //",
    "NK050(wi)004:431": "'khrul dang ma 'khrul sems dang rig pa dang //",
    "NK050(wi)004:432": "chos dang chos nyid kun rdzob don dam dang //",
    "NK050(wi)004:433": "gnas tshul snang tshul ma 'khrul rtogs pa ni //",
    "NK050(wi)004:434": "rgyal ba kun gyi gzhung lam chen po'i phul //",
    "NK050(wi)004:435": "gang dag sems las 'das pa'i rig pa ni //",
    "NK050(wi)004:436": "tshogs brgyad nyer len sems kyis ma bsdus shing //",
    "NK050(wi)004:437": "yul la 'jug pa'i spros kun nyer zhi bas //",
    "NK050(wi)004:438": "dngos po snang bas ma bzung stong pa'i gshis //",
    "NK050(wi)004:439": "stong pa rang bzhin gsal ba'i snying po ni //",
    "NK050(wi)004:440": "ye shes dag pas mthong thos snom myong dang //",
    "NK050(wi)004:441": "ye shes snang ba'i gzugs sogs kun tu yod //",
    "NK050(wi)004:442": "tshogs brgyad sems byung rtogs pa kun bral yang //",
    "NK050(wi)004:443": "chos nyid rig pa ma 'gags zang thal la //",
    "NK050(wi)004:444": "rig pa'i ye shes rnam pa thams cad pa //",
    "NK050(wi)004:445": "'on kyang lam pas phyogs re mthong ba ni //",
    "NK050(wi)004:446": "gnas tshul snang tshul 'dres mar 'byung ba'i phyir //",
    "NK050(wi)004:447": "gnas tshul rjen pa sangs rgyas kho nas gzigs //",
    "NK050(wi)004:448": "de la dmigs pa'i yul can shes ngo la //",
    "NK050(wi)004:449": "dri mas bsgribs dang ma bsgribs khyad par las //",
    "NK050(wi)004:450": "blo ngor chos nyid dri mas bsgribs ltar snang //",
    "NK050(wi)004:451": "ji ltar rang gi steng du sprin byung tshe //",
    "NK050(wi)004:452": "ma brtags nyi ma sprin gyis bsgribs so zer //",
    "NK050(wi)004:453": "sprin de rlung gis bdas nas mi gnas tshe //",
    "NK050(wi)004:454": "nyi ma'i sgrib byed sangs zhes rtogs pa ltar //",
    "NK050(wi)004:455": "gang du blo yi dri ma yongs spangs tshe //",
    "NK050(wi)004:456": "dri bral sangs rgyas thob ces rgyal bas bstan //",
    "NK050(wi)004:457": "de phyir chos nyid ngo bor sgribs tshogs kyis //",
    "NK050(wi)004:458": "gos ma myong bas ka nas dag par brjod //",
    "NK050(wi)004:459": "spros pa mtha' dag rdzun pa yin pa'i phyir //",
    "NK050(wi)004:460": "spros dang bral ba nyid kyis bden par grub //",
    "NK050(wi)004:461": "spros bral 'dod la bden grub mi 'dod pa //",
    "NK050(wi)004:462": "nyi ma'i 'od zer nyi mar mi 'dod bzhin //",
    "NK050(wi)004:463": "rang bzhin 'gyur med 'gro la rtag khyab na //",
    "NK050(wi)004:464": "rtag dngos spros par 'gyur snyam de bsal phyir //",
    "NK050(wi)004:465": "rgyal bas chos dbyings zab mo stong par gsungs //",
    "NK050(wi)004:466": "stong pa de yang nam yang bden med du //",
    "NK050(wi)004:467": "ci yang med pa tsam zhig bstan pa min //",
    "NK050(wi)004:468": "kun rdzob phyogs nas med dang ma yin stong //",
    "NK050(wi)004:469": "don dam phyogs nas rtog pa'i yul gyis stong //",
    "NK050(wi)004:470": "don dam ngo bo nyid kyis stong pa ltar //",
    "NK050(wi)004:471": "gsungs pa'i dgongs pa don dam la dmigs nas //",
    "NK050(wi)004:472": "blo yis bzung ltar ma grub pa la dgongs //",
    "NK050(wi)004:473": "ye shes rang las gzhan pa'i mtshan nyid can //",
    "NK050(wi)004:474": "gzung 'dzin spros kun stong pa'i stong nyid de //",
    "NK050(wi)004:475": "myang 'das blo yis zad pa'i stong nyid kyang //",
    "NK050(wi)004:476": "gang zag blo yi sgrib pa zad la dgongs //",
    "NK050(wi)004:477": "de phyir chos kun stong gzhi'i chos nyid gang //",
    "NK050(wi)004:478": "'phags pa rnams kyi ye shes ma 'khrul pa //",
    "NK050(wi)004:479": "nyams su myong bya nyid phyir bden par grub //",
    "NK050(wi)004:480": "'gyur ba med phyir rtag brtan ther zug go //",
    "NK050(wi)004:481": "mdor na rgyal bas kun rdzob rang stong la //",
    "NK050(wi)004:482": "dgongs nas chos kun ngo bo nyid med gsungs //",
    "NK050(wi)004:483": "don dam gzung 'dzin spros pa'i chos gzhan gyis //",
    "NK050(wi)004:484": "stong yang ye shes med par bstan pa min //",
    "NK050(wi)004:485": "gang la blo yi rim pas 'jal lugs gsum //",
    "NK050(wi)004:486": "sems can rnams la gzhi yi tshul du snang //",
    "NK050(wi)004:487": "rnal 'byor rnams la lam gyi tshul du snang //",
    "NK050(wi)004:488": "dag pa'i 'phags pa rnams la 'bras bur snang //",
    "NK050(wi)004:489": "gsum po'ang blo la snang tshul ngos nas bzhag /",
    "NK050(wi)004:490": "kun kyang bde gshegs snying po'i ngo bor gcig /",
    "NK050(wi)004:491": "blo yi dri mas shin tu lkog gyur dang //",
    "NK050(wi)004:492": "cha shas tsam dang yongs rdzogs mthong ba la //",
    "NK050(wi)004:493": "gzhi 'bras gnyis su snying po'i sgra yis brjod //",
    "NK050(wi)004:494": "lam ni gzhi yi mdangs 'od 'khor ba'i chos //",
    "NK050(wi)004:495": "lhan cig 'joms pa de yi gnyen por 'gro //",
    "NK050(wi)004:496": "dri ma bral byed dang ni gnas 'gyur byed //",
    "NK050(wi)004:497": "thabs tshul sna tshogs lam bden 'dus byas yin //",
    "NK050(wi)004:498": "'di ni blo yi grub mthas ma reg par //",
    "NK050(wi)004:499": "rig pa'i shes rab rang byung mnyam gzhag gis //",
    "NK050(wi)004:500": "chos nyid gnyug ma'i rang ngo skyong byas na //",
    "NK050(wi)004:501": "mthar gyis bden pa'i de nyid mjal bar 'gyur //",
    "NK050(wi)004:502": "ji srid 'byung ba yod cing rtog pa yod //",
    "NK050(wi)004:503": "de srid kun rdzob rgyu 'bras sgyu ma tsam //",
    "NK050(wi)004:504": "'byung phyir drang don thabs kyis rang gzhan rnams //",
    "NK050(wi)004:505": "thar bar dkri ba'i tshul kyang 'dor mi bya //",
    "NK050(wi)004:506": "rgyal ba sras bcas gsang tshig rmad po che //",
    "NK050(wi)004:507": "bde gshegs snying po phyir mi ldog pa'i tshul //",
    "NK050(wi)004:508": "mngon byed yang snying myur lam rdzogs pa che'i //",
    "NK050(wi)004:509": "gsang ba zab mo skye kun 'dzin gyur cig /",
    "NK050(wi)004:510": "nges don mthar thug 'dzin pa mchog rnams kyi //",
    "NK050(wi)004:511": "nges don gzhung lugs mjal zhing cung zad myong //",
    "NK050(wi)004:512": "nges don snying nas mos pas ma bzod nas //",
    "NK050(wi)004:513": "nges don gtam 'di lhun grub steng nas thal //"
}