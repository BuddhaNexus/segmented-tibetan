{
    "T02D1626:226b-0": "@226b # // rgya gar skad du /",
    "T02D1626:226b-1": "ma h'a m'a y'a s'a dha na n'a ma /",
    "T02D1626:226b-2": "bod skad du /",
    "T02D1626:226b-3": "sgyu 'phrul chen mo zhes bya ba'i sgrub pa'i thabs /",
    "T02D1626:226b-4": "dpal rdo rje mkha' 'gro dang /",
    "T02D1626:226b-5": "mkha' 'gro ma'i tshogs thams cad la phyag 'tshal lo //",
    "T02D1626:226b-6": "dang por snga bar langs la snying rje dang ldan",
    "T02D1626:226b-7": "pa'i rnal 'byor pas rang gi snying gar padma'i steng",
    "T02D1626:226b-8": "du thig le dpa' bo ba ltas la /",
    "T02D1626:226b-9": "de'i 'od zer gyis bla ma dang /",
    "T02D1626:226b-10": "dpa' bo dang /",
    "T02D1626:226b-11": "rnal 'byor ma rnams yang dag par bskul nas /",
    "T02D1626:226b-12": "bar snang la dmigs par byas la mchod pa gsum gyis mchod par byas te /",
    "T02D1626:226b-13": "de rnams kyi mdun du dkon mchog gsum la skyabs",
    "T02D1626:226b-14": "su 'gro ba'i tshigs bcad dag brjod par bya ba",
    "T02D1626:226b-15": "ni 'di'o // aom dpal ldan bla ma'i zhabs rdul rnams la phyag 'tshal lo //",
    "T02D1626:226b-16": "aom dpal ldan rdo rje sems dpa' la yang phyag 'tshal lo //",
    "T02D1626:227a-0": "aom dpal ldan rdo rje mkha' 'gro ma rnams la phyag 'tshal @227a * //",
    "T02D1626:227a-1": "lo ;",
    "T02D1626:227a-2": "/ zhes pa 'di dag brjod nas cho ga bzhin du /",
    "T02D1626:227a-3": "sdig pa bshags pa dang /",
    "T02D1626:227a-4": "bsod nams la rjes su yi rang ba dang /",
    "T02D1626:227a-5": "bsod nams yongs su bsngo ba dang /",
    "T02D1626:227a-6": "dkon mchog gsum la skyabs su 'gro ba dang /",
    "T02D1626:227a-7": "byang chub tu sems bskyed ba dang lam bsten pa dang /",
    "T02D1626:227a-8": "bdag gi dngos po dbul bar bya'o //",
    "T02D1626:227a-9": "de nas tshangs pa'i gnas bzhi sngon du bsgom pas /",
    "T02D1626:227a-10": "stong pa nyid bsgom par bya ba ni /",
    "T02D1626:227a-11": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1626:227a-12": "zhes pa ste /",
    "T02D1626:227a-13": "'di'i de ma thag tu yi ge ram las byung",
    "T02D1626:227a-14": "ba'i nyi ma'i steng du yi ge h'um gnas pa",
    "T02D1626:227a-15": "bsam par bya'o // de'i 'od zer gyis khyad par dang /",
    "T02D1626:227a-16": "de dag thams cad yongs su zhu ba las sa gzhi rdo rje'i rang bzhin dang /",
    "T02D1626:227a-17": "rdo rje'i rtsig pa dang /",
    "T02D1626:227a-18": "rdo rje'i ra ba dang /",
    "T02D1626:227a-19": "dur khrod brgyad kyi dbus su padma dmar po 'dab ma bzhi pa la /",
    "T02D1626:227a-20": "rdo rje nag po'i phreng bas mtha' ma yongs su bskor bar bsam par bya'o //",
    "T02D1626:227a-21": "yang na klu lhag ma can gyi rim pas so //",
    "T02D1626:227a-22": "padma'i lte ba'i dbus su dbyangs yig aa la sogs",
    "T02D1626:227a-23": "pa nyis 'gyur du byas te zla ba'i dkyil 'khor",
    "T02D1626:227a-24": "du bsgom par bya'o //",
    "T02D1626:227a-25": "de'i steng du yi ge drug po bsnan pa'i yi",
    "T02D1626:227a-26": "ge ka la sogs pa nyis 'gyur du byas te",
    "T02D1626:227a-27": "nyi ma'i dkyil 'khor du bsgom par bya'o //",
    "T02D1626:227a-28": "me long lta bu zla bar yang dag bshad //",
    "T02D1626:227a-29": "mnyam pa nyid ni nyi mar rab tu grags //",
    "T02D1626:227a-30": "'di dag dbus su thig le'i rgyal po ste //",
    "T02D1626:227a-31": "'di la spro bsdu 'gro ba'i don byed pa //",
    "T02D1626:227a-32": "so sor rtog pas bya ba nan tan no //",
    "T02D1626:227a-33": "rdzogs pa shin tu rnam dag chos kyi dbyings //",
    "T02D1626:227a-34": "ye shes lnga yi bdag nyid 'khor lo bsgom //",
    "T02D1626:227a-35": "de nas snying rje'i bdag nyid bcom ldan 'das //",
    "T02D1626:227a-36": "rdo rje mkha' 'gro ni sngon po ste /",
    "T02D1626:227a-37": "sngon po dang /",
    "T02D1626:227a-38": "ser po dang /",
    "T02D1626:227a-39": "dkar dmar dang /",
    "T02D1626:227a-40": "ljang gu'i zhal bzhi pa dang ldan pa /",
    "T02D1626:227a-41": "phyag bzhi ni thod pa dang /",
    "T02D1626:227a-42": "mda' dang /",
    "T02D1626:227a-43": "g-yon na kha t'am ga dang /",
    "T02D1626:227a-44": "gzhu 'dzin pa'o //",
    "T02D1626:227a-45": "dbu skra dmar ser gyen du 'bar ba /",
    "T02D1626:227a-46": "thod pas bcings pa dang stag lpags kyi smad g-yogs dang /",
    "T02D1626:227a-47": "'khor lo /",
    "T02D1626:227a-48": "rna cha /",
    "T02D1626:227a-49": "mgul rgyan /",
    "T02D1626:227a-50": "gdu bu /",
    "T02D1626:227a-51": "mchod phyir thogs dang thal ba ste /",
    "T02D1626:227a-52": "phyag rgya drug dang ldan pa /",
    "T02D1626:227a-53": "mi mgo brgya phyed kyi phreng ba dang /",
    "T02D1626:227a-54": "mi'i rus pa'i rkang gdub pa dang /",
    "T02D1626:227a-55": "ske rags dang /",
    "T02D1626:227b-0": "phyag gdub @227b dang /",
    "T02D1626:227b-1": "dpung rgyan rnams kyi rgyan can /",
    "T02D1626:227b-2": "skyil krung phyed pa'i gar gyis bzhugs shing /",
    "T02D1626:227b-3": "mche bas 'jigs par byed pa /",
    "T02D1626:227b-4": "kha dog lnga'i 'od zer gyi phreng ba can /",
    "T02D1626:227b-5": "rang nyid lta bu'i shes rab la 'khyud pa can",
    "T02D1626:227b-6": "du bdag nyid rdo rje mkha' 'gro'i gzugs su rnam",
    "T02D1626:227b-7": "par bsgom pa'o // shes rab kyang bdag nyid dang 'dra bar blta bar bya'o //",
    "T02D1626:227b-8": "'on kyang gcer bu mgo'i phreng ba dang bral ba'o //",
    "T02D1626:227b-9": "shar gyi 'dab ma la /",
    "T02D1626:227b-10": "rdo rje mkha' 'gro ma kha dog sngon mo //",
    "T02D1626:227b-11": "sngon po dang /",
    "T02D1626:227b-12": "ser po dang /",
    "T02D1626:227b-13": "dkar dmar dang /",
    "T02D1626:227b-14": "ljang gu'i zhal ba zhi pa /",
    "T02D1626:227b-15": "phyag bzhi dang ldan pa ste /",
    "T02D1626:227b-16": "rdo rje dang /",
    "T02D1626:227b-17": "thad pa dang /",
    "T02D1626:227b-18": "dril bu dang /",
    "T02D1626:227b-19": "kha tv'am ga 'dzin pa'o //",
    "T02D1626:227b-20": "lho'i 'dab ma la /",
    "T02D1626:227b-21": "rin chen mkha' 'gro ma ser mo ste /",
    "T02D1626:227b-22": "ser po dang /",
    "T02D1626:227b-23": "sngon po dang /",
    "T02D1626:227b-24": "dkar dmar dang /",
    "T02D1626:227b-25": "ljang gu'i zhal bzhi pa /",
    "T02D1626:227b-26": "phyag bzhi pa ste /",
    "T02D1626:227b-27": "rin po che dang /",
    "T02D1626:227b-28": "rtse gsum pa dang /",
    "T02D1626:227b-29": "dar dbyangs dang /",
    "T02D1626:227b-30": "ce sbyang phyag na bsnams pa'o //",
    "T02D1626:227b-31": "nub kyi 'dab ma la padma mkha' 'gro ma kha dog dkar dmar te /",
    "T02D1626:227b-32": "dkar dmar dang /",
    "T02D1626:227b-33": "ser po dang /",
    "T02D1626:227b-34": "sngon po dang /",
    "T02D1626:227b-35": "ljang gu'i zhal bzhi pa phyag bzhi dang ldan pa ste /",
    "T02D1626:227b-36": "sna tshogs padma dang /",
    "T02D1626:227b-37": "mda' dang /",
    "T02D1626:227b-38": "gzhu dang /",
    "T02D1626:227b-39": "thod pa rnams phyag na bsnams pa'o //",
    "T02D1626:227b-40": "byang gi 'dab ma la sna tshogs mkha' 'gro ma kha dog ljang gu ste /",
    "T02D1626:227b-41": "ljang gu dang /",
    "T02D1626:227b-42": "ser po dang /",
    "T02D1626:227b-43": "dkar dmar dang /",
    "T02D1626:227b-44": "sngon po'i zhal bzhi pa /",
    "T02D1626:227b-45": "phyag bzhi dang ldan pa ste /",
    "T02D1626:227b-46": "ral gri dang /",
    "T02D1626:227b-47": "da ma ru dang /",
    "T02D1626:227b-48": "zhags pa dang /",
    "T02D1626:227b-49": "ka p'a la rnams phyag na bsnams pa'o //",
    "T02D1626:227b-50": "de lta bu rnam par bsgoms pa'i snying gar man",
    "T02D1626:227b-51": "ngag ji lta ba las thig le'i rgyal po bsgom",
    "T02D1626:227b-52": "par bya'o // de nas phung po dang /",
    "T02D1626:227b-53": "khams dang /",
    "T02D1626:227b-54": "skye mched kyi rang gi ngo bo khams gsum pa ni sgyu ma dang /",
    "T02D1626:227b-55": "smig rgyu dang /",
    "T02D1626:227b-56": "rmi lam dang /",
    "T02D1626:227b-57": "dri za'i grong khyer lta bur rang gi sems dang tha mi dad pa /",
    "T02D1626:227b-58": "rang bzhin gyis 'od gsal bar phyi nang gi gzugs la rnal 'byor pas bsam mo //",
    "T02D1626:227b-59": "de nas de ma thag tu ye shes kyi dkyil 'khor bkug ste /",
    "T02D1626:227b-60": "dam tshig gi 'khor lor bcug la /",
    "T02D1626:227b-61": "aom dha rma dh'a tu sva bh'a ba a'atma ko&amp; ham zhes ba rgyal bya'o //",
    "T02D1626:227b-62": "de nas a'a:dmar po yongs su gyur pa las /",
    "T02D1626:227b-63": "padma rdzogs pa dang /",
    "T02D1626:228a-0": "aom mam h'um @228a * //",
    "T02D1626:228a-1": "bhr'um tr'am hr'im:zhes pa'i yi ge rnams shar la sogs",
    "T02D1626:228a-2": "pa'i 'dab ma la rnam par snang mdzad la sogs",
    "T02D1626:228a-3": "pa'i kha dog dgod par bya'o //",
    "T02D1626:228a-4": "yi ge h'um gis rdo rje rdzogs par byas la /",
    "T02D1626:228a-5": "glu 'di dag gis bskul bar bya'o //",
    "T02D1626:228a-6": "kye grogs mo mchog ni bdag cag go //",
    "T02D1626:228a-7": "padma'i kha yis rnam dbye bar //",
    "T02D1626:228a-8": "'od gsal pa yi rdo rje yis //",
    "T02D1626:228a-9": "bde ba nyid mdzod aa la la la la ho //",
    "T02D1626:228a-10": "glu 'di dag gis de ma thag tu rjes su chags pas mchod cing byin gyis brlab po //",
    "T02D1626:228a-11": "de'i rjes su bdud rtsi myang bar bya ba ni thod pa lag tu bzhag par bi dang /",
    "T02D1626:228a-12": "ra dang /",
    "T02D1626:228a-13": "su dang /",
    "T02D1626:228a-14": "ma dang /",
    "T02D1626:228a-15": "mu dang /",
    "T02D1626:228a-16": "da dang /",
    "T02D1626:228a-17": "go dang /",
    "T02D1626:228a-18": "ha dang /",
    "T02D1626:228a-19": "na dang /",
    "T02D1626:228a-20": "ku dang ste /",
    "T02D1626:228a-21": "a'a li k'a li 'di dag gis byin gyis brlabs shing /",
    "T02D1626:228a-22": "phyin ci log gi yi ge gsum gyis kyang byin",
    "T02D1626:228a-23": "gyis brlabs pas yi ge de rnams las mi bskyod",
    "T02D1626:228a-24": "pa la sogs pa de bzhin gshegs pa rnams 'thon",
    "T02D1626:228a-25": "te / phyogs bcu na gnas pa'i bdud rtsi rnams",
    "T02D1626:228a-26": "phyag tu blangs nas yi ge rnams nyid la zhugs",
    "T02D1626:228a-27": "pas bdud rtsi dang lhan cig tu ro gcig par",
    "T02D1626:228a-28": "gyur par bsams te /",
    "T02D1626:228a-29": "yi ge gsum pos rim pa dang rim pa ma",
    "T02D1626:228a-30": "yin pas spro zhing bsdu ba ni sku gsungs thugs",
    "T02D1626:228a-31": "kyi rang bzhin gyi mdog tu'o //",
    "T02D1626:228a-32": "aom a'a: h'um zhes bya ba 'di dag ji lta ba'i man ngag gis bzla'o //",
    "T02D1626:228a-33": "ji ltar nus par bzlas brjod byas nas /",
    "T02D1626:228a-34": "de nyid gsum dang yi ge mu:sa ye shes kyi 'khor lo gshegs su gsol lo //",
    "T02D1626:228a-35": "lha mo bzhi la sogs pa ni /",
    "T02D1626:228a-36": "thig le'i nang du bcug pa /",
    "T02D1626:228a-37": "smon lam btab par byas la ji ltar bde bar 'jug par bya'o //",
    "T02D1626:228a-38": "thun mtshams gzhan rnams su ni /",
    "T02D1626:228a-39": "de nyid gsum po brjod pas sngar gyi de bzhin du ye shes kyi 'khor lo spyan drangs te /",
    "T02D1626:228a-40": "gcig tu byas la rjes su chags pa la sogs pa dag kyang bya'o //",
    "T02D1626:228a-41": "sgyu 'phrul chen mo zhes bya ba'i sgrub thabs bcom",
    "T02D1626:228a-42": "ldan 'das yum rdo rje mkha' 'gro ma nyid au",
    "T02D1626:228a-43": "rgyan gyi yul du byon nas gsungs pa rdzogs so",
    "T02D1626:228a-45": "/ // / rgya gar gyi mkhan po aa wa dh'um t'i pa'i zhal snga nas dang /"
}