{
    "T02TD1953E:78b-0": "@78b # // rgya gar skad du /",
    "T02TD1953E:78b-1": "dharma k'a ya k'i pam bi dhi n'a ma /",
    "T02TD1953E:78b-2": "bod skad du /",
    "T02TD1953E:78b-3": "chos kyi sku'i snang ba'i cho ga zhes bya ba /",
    "T02TD1953E:78b-4": "dpal gshin rje gshed la phyag 'tshal lo //",
    "T02TD1953E:78b-5": "dang po snying rje'i bdag nyid pas //",
    "T02TD1953E:78b-6": "srid pa'i bde lam chags shing //",
    "T02TD1953E:78b-7": "bdag 'dzin dag la rgyab kyis phyogs //",
    "T02TD1953E:78b-8": "bdag 'dzin yongs su dor byas te //",
    "T02TD1953E:78b-9": "bdag dang gzhan du mnyam pa dang //",
    "T02TD1953E:78b-10": "rang dang gzhan gyis blang ba'i phyir //",
    "T02TD1953E:78b-11": "phyi nang bar chad sel ba'i mchog / chos sku rten mchog gdab pa'i phyir //",
    "T02TD1953E:78b-12": "gshin rje gshed la gus btud de //",
    "T02TD1953E:78b-13": "mchod rten cho ga bshad par bya //",
    "T02TD1953E:78b-14": "zung du 'jug pa'i rnal 'byor pas //",
    "T02TD1953E:78b-15": "yid dga' ba yi sa phyogs su //",
    "T02TD1953E:78b-16": "dur khrod dgon pa'i gnas mchog tu //",
    "T02TD1953E:78b-17": "bkra shis sa ni bzang po la //",
    "T02TD1953E:78b-18": "bdud rtsi rnam lngas legs byugs te //",
    "T02TD1953E:78b-19": "spos dang dri yi tshogs rnams dang //",
    "T02TD1953E:78b-20": "gser dang mu tig byi ru sogs //",
    "T02TD1953E:78b-21": "rin chen rnam mang bcug nas kyang //",
    "T02TD1953E:78b-22": "khrus byas dag pa'i rnal 'byor pas //",
    "T02TD1953E:78b-23": "'jim pa'i gong bu dril nas kyang //",
    "T02TD1953E:78b-24": "bdag nyid lha ru rnam bskyed nas //",
    "T02TD1953E:78b-25": "bsod nams ye shes tshogs bsags bya //",
    "T02TD1953E:78b-26": "srung ba'i 'khor lo rdzogs byas la //",
    "T02TD1953E:78b-27": "chos kyi dbyings kyi khang pa dang //",
    "T02TD1953E:78b-28": "gzhal yas khang mchog bskyed nas ni //",
    "T02TD1953E:78b-29": "gzhal yas khang gi dbus nyid du //",
    "T02TD1953E:78b-30": "skye med snang ba las byung ba'i //",
    "T02TD1953E:78b-31": "thabs dang shes rab gsal ldan bsam //",
    "T02TD1953E:78b-32": "gyur pas ro mnyam thig le'o //",
    "T02TD1953E:78b-33": "de la thugs kyi yi ge ste ;",
    "T02TD1953E:78b-34": "/ de nas thugs mchog nyid du 'gyur //",
    "T02TD1953E:78b-35": "nga rgyal sku gsung thugs bcug ste //",
    "T02TD1953E:78b-36": "zhu bas chos kyi sku ru gyur //",
    "T02TD1953E:78b-37": "de yi sa bon yi ge las //",
    "T02TD1953E:78b-38": "'phros pas gshin rje gshed bkug ste //",
    "T02TD1953E:78b-39": "zhal du zhugs nas zhu bar bsam //",
    "T02TD1953E:78b-40": "bdag nyid thig le chen por blta //",
    "T02TD1953E:78b-41": "phyogs bcur thig le bzhi spros pas //",
    "T02TD1953E:79a-0": "tsartsi @79a * //",
    "T02TD1953E:79a-1": "phag mo'i dbyangs ldan ma //",
    "T02TD1953E:79a-2": "goo r'i lha mo bzhir gyur te //",
    "T02TD1953E:79a-3": "rje btsun thig le bskul bar bya //",
    "T02TD1953E:79a-4": "rje btsun bzhengs shig snying rje khro //",
    "T02TD1953E:79a-5": "srid gsum pa yi ma rig sol //",
    "T02TD1953E:79a-6": "rje btsun bzhengs shig rgyal rigs bdud bzhi las ni rgyal ba'i sems ni g-yengs //",
    "T02TD1953E:79a-7": "rje btsun bzhengs shig 'jig rten snyan mnan stong pa nyid la bzhugs sam ci //",
    "T02TD1953E:79a-8": "ci phyir 'jig rten snyan mnan stong pa nyid la sems te bzhugs //",
    "T02TD1953E:79a-9": "bcom ldan rgyal pos bskul nas kyang //",
    "T02TD1953E:79a-10": "lha mo nyid kyang thim par gyur //",
    "T02TD1953E:79a-11": "de la nyi ma sa bon bcas //",
    "T02TD1953E:79a-12": "gyur pas rdo rje mtshan ma can //",
    "T02TD1953E:79a-13": "de la gshin rje gshed mchog sku //",
    "T02TD1953E:79a-14": "rtog pa bzhin du gsal bar bsam //",
    "T02TD1953E:79a-15": "de las mkha' gsang byin brlabs te //",
    "T02TD1953E:79a-16": "ye shes dkyil 'khor bkug nas kyang //",
    "T02TD1953E:79a-17": "zhu bas khams mchog dag pa'i nang //",
    "T02TD1953E:79a-18": "thig le bcu bdun nyid du gyur //",
    "T02TD1953E:79a-19": "de las sa bon gzugs su gyur //",
    "T02TD1953E:79a-20": "ya kshe ma me da //",
    "T02TD1953E:79a-21": "ya tsa ni ra /",
    "T02TD1953E:79a-22": "dza sa do ru /",
    "T02TD1953E:79a-23": "na yo ni r'a /",
    "T02TD1953E:79a-24": "rdo rje sngo dang 'khor lo dkar //",
    "T02TD1953E:79a-25": "rin chen ser dang padma dmar //",
    "T02TD1953E:79a-26": "ral gris ljang gu tho ba sngo //",
    "T02TD1953E:79a-27": "dbyug pa gar gyi phyag rgyar gyur //",
    "T02TD1953E:79a-28": "de las yongs su rdzogs pa'i sku //",
    "T02TD1953E:79a-29": "dgra lnga yum bzhi bsgom par gyur //",
    "T02TD1953E:79a-30": "mngal nas skye ba'i tshul nyid du //",
    "T02TD1953E:79a-31": "so so gnas su dgod par bya //",
    "T02TD1953E:79a-32": "de nas bdag gi snying gnas //",
    "T02TD1953E:79a-33": "sa bon dag las 'od 'phros pas //",
    "T02TD1953E:79a-34": "dkyil 'khor dag la phog gyur te //",
    "T02TD1953E:79a-35": "'khor lo 'khor ba'i tshul nyid kyis //",
    "T02TD1953E:79a-36": "gsal ba'i bzlas pa dbul bar bya //",
    "T02TD1953E:79a-37": "aom hr'i: shtri: wi kri t'a na na h'um h'um phat phat sv'a h'a /",
    "T02TD1953E:79a-38": "na mo bha ga wa te bee ro tsa na /",
    "T02TD1953E:79a-39": "pra bha r'a dz'a ya /",
    "T02TD1953E:79a-40": "ta th'a ga t'a ya /",
    "T02TD1953E:79a-41": "aa rta te sa myu ka sam buddh'a ya /",
    "T02TD1953E:79a-42": "aom he ru ka su kshme /",
    "T02TD1953E:79a-43": "sa me sa ma te /",
    "T02TD1953E:79a-44": "sa ma ye /",
    "T02TD1953E:79a-45": "sa ma ro bye /",
    "T02TD1953E:79a-46": "aa na lambe ta ram be ya sho ba ti /",
    "T02TD1953E:79a-47": "ma h'a te dza /",
    "T02TD1953E:79a-48": "nir ku le nirba ne /",
    "T02TD1953E:79a-49": "sarba ta th'a ga t'a /",
    "T02TD1953E:79a-50": "hri da ya aa dhishth'a na aa dhi shth'i te sv'a h'a /",
    "T02TD1953E:79a-51": "gtso bo dag la ji lta bzhin //",
    "T02TD1953E:79a-52": "gti mug sogs la rim bzhin no //",
    "T02TD1953E:79a-53": "aom ji na dzik / aom ratna dhrik / aom a'a ro lik / aom pradzny'a dhrik / aom mung+ga ra dhrik / aom danda dhrik / aom padma dhrik / aom khadga dhrik / aom mo ha ra ti /",
    "T02TD1953E:79a-54": "aom dve sha ra ti /",
    "T02TD1953E:79a-55": "aom r'a ga ra ti /",
    "T02TD1953E:79a-56": "aom badzra ra ti /",
    "T02TD1953E:79a-57": "nyi shu rtsa gcig lnga bcu dang //",
    "T02TD1953E:79a-58": "brgya dang brgya rtsa brgyad dang ni //",
    "T02TD1953E:79a-59": "gtso dang 'khor gyi rim pa yis //",
    "T02TD1953E:79a-60": "bzlas pa bsdu ba'i tshul gyis bzhu //",
    "T02TD1953E:79a-61": "'od kyi phung por bsams nas ni //",
    "T02TD1953E:79b-0": "de nas skol @79b phor g-yas thogs te //",
    "T02TD1953E:79b-1": "gu gul aa kar nag la sogs //",
    "T02TD1953E:79b-2": "dri yi bdug pas bdug par bya //",
    "T02TD1953E:79b-3": "de nas 'od kyi gong bu las //",
    "T02TD1953E:79b-4": "bcad cing sku gdung gdab par bya //",
    "T02TD1953E:79b-5": "snying por 'brel pa'i rten 'brel dag / bzlas shing dkyil 'khor dbyung bar bya //",
    "T02TD1953E:79b-6": "bkod pa'i tshul gyis mkha' la bzhag / rdzogs nas lha yi dkyil 'khor lo //",
    "T02TD1953E:79b-7": "skye mched byin gyis brlab pa dang //",
    "T02TD1953E:79b-8": "sku gsung thugs dang de bzhin te //",
    "T02TD1953E:79b-9": "dbang bskur dgug gzhug mchod bstod dang //",
    "T02TD1953E:79b-10": "bdud rtsi myang gis smin par bya //",
    "T02TD1953E:79b-11": "de nas gsol ba gdab pa dang //",
    "T02TD1953E:79b-12": "bshags dang bsngo ba byas nas ni //",
    "T02TD1953E:79b-13": "sgyu ma'i blo yis zin par bya //",
    "T02TD1953E:79b-14": "de nas smon lam btab nas ni //",
    "T02TD1953E:79b-15": "gnas khang bzang por bzhugs par bya //",
    "T02TD1953E:79b-16": "dus rnams kun du mchod pa dang //",
    "T02TD1953E:79b-17": "bskor ba sogs kyis mnyes par bya //",
    "T02TD1953E:79b-18": "na mo ratna tra y'a ya //",
    "T02TD1953E:79b-19": "ye dharm'a he tu pra bha w'a /",
    "T02TD1953E:79b-20": "he tun te sh'ana ta th'a gto hya ba da ta /",
    "T02TD1953E:79b-21": "te sh'a nytsa yo ni ro dha /",
    "T02TD1953E:79b-22": "ae wam w'a d'i ma h'a shra ma na:/",
    "T02TD1953E:79b-23": "gsang ba'i dkyil 'khor bzang po la //",
    "T02TD1953E:79b-24": "mos pa'i blo yis bskor bar bya //",
    "T02TD1953E:79b-25": "na mo bha ga wa te /",
    "T02TD1953E:79b-26": "ratna ke tu r'a dz'a ya /",
    "T02TD1953E:79b-27": "ta th'a ga t'a ya /",
    "T02TD1953E:79b-28": "aarha te samyaka sam buddh'a ya /",
    "T02TD1953E:79b-29": "tadya th'a /",
    "T02TD1953E:79b-30": "aom ratne ratne /",
    "T02TD1953E:79b-31": "ma h'a ratne /",
    "T02TD1953E:79b-32": "radne b'i dza yi sv'a h'a /",
    "T02TD1953E:79b-33": "rnal 'byor sems la gnod gyur na //",
    "T02TD1953E:79b-34": "nam mkha' dag la gdab par bya //",
    "T02TD1953E:79b-35": "cho ga'i rnam pa gong bzhin te //",
    "T02TD1953E:79b-36": "mtshan med phyir na mchog yin no //",
    "T02TD1953E:79b-37": "rkyen rnams tshogs par bya ba'i phyir //",
    "T02TD1953E:79b-38": "chu dang me dang rlung dag la //",
    "T02TD1953E:79b-39": "bam ram yam ni rnam bsams te //",
    "T02TD1953E:79b-40": "'phros pas rgyal ba sras bcas dag / bsdus te yig 'bru la bstims pas //",
    "T02TD1953E:79b-41": "chu la dkar dang me la dmar //",
    "T02TD1953E:79b-42": "rlung la khro bo sngon po bsam //",
    "T02TD1953E:79b-43": "zhu bas 'od kyi phung por gyur //",
    "T02TD1953E:79b-44": "skol phor thogs la gdab par bya //",
    "T02TD1953E:79b-45": "rab gnas bya ba gong bzhin te //",
    "T02TD1953E:79b-46": "de la khyad par yod ma yin //",
    "T02TD1953E:79b-47": "rnal 'byor bsod nams bsags pa dang //",
    "T02TD1953E:79b-48": "bar chod myur du zhi bya'i phyir //",
    "T02TD1953E:79b-49": "bdag gis sku gdung cho ga'i mchog /",
    "T02TD1953E:79b-50": "mngon par brtsams pa'i dge ba 'dis //",
    "T02TD1953E:79b-51": "khams gsum sems can thams cad kyis //",
    "T02TD1953E:79b-52": "rnal 'byor lam la gnas pa rnams //",
    "T02TD1953E:79b-53": "sgo gsum sdig pa dag gyur te //",
    "T02TD1953E:79b-54": "chos sku gnyis med thob par shog / rgya gar gyi mkhan po ka l'a pa ma h'a zhes bya bas mdzad pa mchod rten gyi cho ga rdzogs so /",
    "T02TD1953E:80a-0": "// / @80a * // rnal 'byor bsod snyoms pa pradzny'a shr'i dzny'a nas rang 'gyur du byas pa'o //",
    "T02TD1953E:80a-1": "som pu ri'i gtsug lag khang chen du //",
    "T02TD1953E:80a-2": "nag po zhabs zhes bya ba'i rnal 'byor pas //",
    "T02TD1953E:80a-3": "rnal 'byor tshe 'phos de ba p'a la yis //",
    "T02TD1953E:80a-4": "yab mchog dharma p'a la 'das gyur pa'i //",
    "T02TD1953E:80a-5": "ched du gsol btab rgyal po'i zhal ngo ru //",
    "T02TD1953E:80a-6": "mchod rten cho ga me tog tshal du mdzad //",
    "T02TD1953E:80a-7": "spros bcas spros med tshul gyi lam mchog 'di //",
    "T02TD1953E:80a-8": "deng sang rnal 'byor rnams kyis gdab par rigs//"
}