{
    "T02TD1718E:86a-0": "@86a # // rgya gar skad du /",
    "T02TD1718E:86a-1": "badzra ghanda laksha na n'a ma /",
    "T02TD1718E:86a-2": "bod skad du /",
    "T02TD1718E:86a-3": "rdo rje dril bu'i mtshan nyid ces bya ba /",
    "T02TD1718E:86a-4": "sangs rgyas la phyag 'tshal lo //",
    "T02TD1718E:86a-5": "rdo rje'i grub pa bshad par bya'o //",
    "T02TD1718E:86a-6": "de 'dzin pa la rtag bstan pa //",
    "T02TD1718E:86a-7": "sor bzhi pa dang bcu pa dang bcu gnyis pa dang /",
    "T02TD1718E:86a-8": "bcu drug pa dang /",
    "T02TD1718E:86b-0": "brgyad @86b pa dang /",
    "T02TD1718E:86b-1": "nyi shu'i tshad kyi gser gyi rdo rjes sa'i gtso bo'i rig pa 'dzin pa nyid dang /",
    "T02TD1718E:86b-2": "rtag tu rab tu bzang po thob po //",
    "T02TD1718E:86b-3": "rgyal po rab kyi rgyal po gong ma nyid zangs kyi rdo rjes 'dod pa 'grub bo //",
    "T02TD1718E:86b-4": "rdo'i rdo rjes lha ma yin gyi dbang po kun dang /",
    "T02TD1718E:86b-5": "gnod sbyin rnams kyang bskyod pa'o //",
    "T02TD1718E:86b-6": "don thams cad 'grub par 'byung ba lcags kyis te /",
    "T02TD1718E:86b-7": "lcags gcig gis dpal che /",
    "T02TD1718E:86b-8": "nad med /",
    "T02TD1718E:86b-9": "nong kun thob pa'o //",
    "T02TD1718E:86b-10": "gza' thams cad la seng ldeng gis so //",
    "T02TD1718E:86b-11": "ma du ga'i shing gis gnod sbyin bsgrub bo //",
    "T02TD1718E:86b-12": "des chos kyi don bsgrub bo //",
    "T02TD1718E:86b-13": "lha'i shing gis dgra med par 'gyur ro //",
    "T02TD1718E:86b-14": "mi'i rus pas mi'i srog 'phrog go //",
    "T02TD1718E:86b-15": "shel gyis thams cad dbang po'i gzhu ltar snang ngo //",
    "T02TD1718E:86b-16": "zhe sdang gi las la ni ma ba yis so //",
    "T02TD1718E:86b-17": "wa'i bhu shing gis gsad pa dang /",
    "T02TD1718E:86b-18": "skams pa dang /",
    "T02TD1718E:86b-19": "sha za 'grub rtag tu rab tu bzang ba'o //",
    "T02TD1718E:86b-20": "dri za gnod sbyin kun 'grub bo //",
    "T02TD1718E:86b-21": "su ru tsandan gyis so //",
    "T02TD1718E:86b-22": "sa yis gzugs gzhan du rnam par 'gyur ro //",
    "T02TD1718E:86b-23": "srin pos skye gnas 'grub bo //",
    "T02TD1718E:86b-24": "mya ngan med pa'i shing las byas pa'i rdo rjes nor 'phel lo //",
    "T02TD1718E:86b-25": "dmar po 'am dkar po tsandan gyis gang 'dod pa rab tu thob bo //",
    "T02TD1718E:86b-26": "rtse lnga pa sran te shel gyis rtag tu bsrung ba rgyal ba'i zhabs drung bzlas pa byas na 'grub bo //",
    "T02TD1718E:86b-27": "dri zhim pos mchod pas zhi ba'i sems dang ngag gang bzlas pa rdo rjer bzung nas byas na 'grub bo //",
    "T02TD1718E:86b-28": "sgrub pa pos sngags pa gzung ngo //",
    "T02TD1718E:86b-29": "ming med pa rdo rje bcang ba byas te sems rtse gcig pas so //",
    "T02TD1718E:86b-30": "rdo rje'i rgyu gang las byung ba'i mtshan nyid rab tu btus te phyag 'tshal nas shes rab ye shes zhib tu bri ba med pa'o //",
    "T02TD1718E:86b-31": "rdo rje'i mtshan nyid brjod nas dril bu'i mtshan nyid 'og nas 'byung bas shes so //",
    "T02TD1718E:86b-32": "gser gyis byas pa rtse lnga pa 'od bzang po cha gsum pa bzung ba'o //",
    "T02TD1718E:86b-33": "rtse mo bye ba rnams bye brag tu'o //",
    "T02TD1718E:86b-34": "dang po dril bu'i gdong bshad pa ni /",
    "T02TD1718E:86b-35": "dpal gyi gdong dang /",
    "T02TD1718E:86b-36": "padma'i gdong dang /",
    "T02TD1718E:86b-37": "ba lang gi gdong khog pa bsil ba'i dbyibs su'o //",
    "T02TD1718E:86b-38": "de lta bu'i dril bu phun sum tshogs pa 'byung ngo //",
    "T02TD1718E:86b-39": "dpal gyi gdong gis rgyas pa'i las thams cad 'grub bo //",
    "T02TD1718E:86b-40": "padma'i gdong ni padma'i dbyibs su byas te /",
    "T02TD1718E:87a-0": "dbang @87a * //",
    "T02TD1718E:87a-1": "gi las byed pa'o //",
    "T02TD1718E:87a-2": "ba lang gi gdong du byas pa'i dril bus zhi ba'i las ster bar byed pa'o //",
    "T02TD1718E:87a-3": "sor bdun pa dang /",
    "T02TD1718E:87a-4": "brgyad pa dang /",
    "T02TD1718E:87a-5": "sor bcu gnyis pas shes rab dang thabs kyi bdag nyid kyi'o //",
    "T02TD1718E:87a-6": "rang byung gi shes rab kyi rnam pa ni dril bu'i kha dog pa chos 'byung ba'i dbyibs dran pa'o //",
    "T02TD1718E:87a-7": "ye shes ldan pa lnga'i thabs kyis rdo rje steng na gnas pa'o //",
    "T02TD1718E:87a-8": "chos 'byung gi nang du hrim gi yi ge las de bsgom par bya'o //",
    "T02TD1718E:87a-9": "dril bu de chos kyi dbyings kyi dbang phyug ma sangs rgyas thams cad kyi yum mo //",
    "T02TD1718E:87a-10": "yi ge h'um las rdo rje ye shes lnga'i ngo bo dran par bya'o //",
    "T02TD1718E:87a-11": "de ni rdo rje 'dzin pa thams cad kyi rgyal po sangs rgyas thams cad kyi gnas so //",
    "T02TD1718E:87a-12": "'di skad 'byung ba'i dril bu de lus ngag yid gsum gyi rnam pa'o //",
    "T02TD1718E:87a-13": "khog pa sangs rgyas thams cad kyi sku rdo rje'i gnas dran pa'o //",
    "T02TD1718E:87a-14": "de'i steng du padma 'dab ma brgyad pa gsung rdo rje'o //",
    "T02TD1718E:87a-15": "de'i steng du bum pa'i bsam gtan te byang chub kyi sems kyis yang dag par gang ba'o //",
    "T02TD1718E:87a-16": "de'i steng du sems kyi rdo rje bsgom mo //",
    "T02TD1718E:87a-17": "padma'i steng du de bzhin gshegs pa bzhi'i mtshan pa'i rnam pa'o //",
    "T02TD1718E:87a-18": "'khor lo /",
    "T02TD1718E:87a-19": "rin po che /",
    "T02TD1718E:87a-20": "padma /",
    "T02TD1718E:87a-21": "sna tshogs rdo rje'o //",
    "T02TD1718E:87a-22": "lnga pa spyi bor yang dag par gnas pa'i rdo rje 'dzin pa rang gi rnam pa'o //",
    "T02TD1718E:87a-23": "sa gzhi khog pa'i rnam pa ni lha mo sangs rgyas spyan yang dag par gnas pa'o //",
    "T02TD1718E:87a-24": "chu'i rnam pa ni m'a ma k'i bum pa yang dag par gnas pa byas pa'o //",
    "T02TD1718E:87a-25": "me'i rnam pa ni gos dkar mo'i rang bzhin no //",
    "T02TD1718E:87a-26": "khong pa'i rlung gi rnam pa dbus su bltas pa sgrol ma'o //",
    "T02TD1718E:87a-27": "stong pa'i dbus na rdo rje lce g-yo ba'i gsung ngo //",
    "T02TD1718E:87a-28": "nam mkha'i ni bum pa'i steng na rdo rje 'dzin pa'i mgon po yang dag gnas pa'o //",
    "T02TD1718E:87a-29": "sa'i snying po dang 'jig rten dbang phyug mgon po ni rdo rje 'dzin pa gzhan no //",
    "T02TD1718E:87a-30": "mtshan ma'i steng du phreng bas bskor ba ni gsum po de'i tshul gyis brjod pa'o //",
    "T02TD1718E:87a-31": "spre'u'i gdong ni byang chub sems dpa'i lha'o //",
    "T02TD1718E:87a-32": "de'i gdong ni steng du rdo rje'i phreng ba'i rnam pa ni sgo skyod dang dpa' bo chen po khro bo bcu drug pa'o //",
    "T02TD1718E:87b-0": "sangs rgyas thams cad kyi rnam pa'i dril bu shes rab kyi sgra'i rnam pa de'i rdo rje sems dpa'i snyoms par 'jug @87b pa'i rdo rje dbyings kyi dbang phyug ma'o //",
    "T02TD1718E:87b-1": "chos 'byung ba'i mandala gyi zhing du gnas pa sna tshogs padma'i steng du gnas pa /",
    "T02TD1718E:87b-2": "sku mdog dkar mo bsgom mo //",
    "T02TD1718E:87b-3": "rdo rje dang dril bu'i mtshan nyid rdzags so /",
    "T02TD1718E:87b-5": "// / pandi ta pa ra he ta dang /",
    "T02TD1718E:87b-6": "lo ts'a ba nag tsho dge slong shes rab rgyal mtshan gyis bsgyur ba'o//"
}