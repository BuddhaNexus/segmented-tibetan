{
    "T02D3209:215a-0": "@215a # // rgya gar skad du /",
    "T02D3209:215a-1": "ku ru kull'a s'a dha nam /",
    "T02D3209:215a-2": "bod skad du /",
    "T02D3209:215a-3": "ku ru kulla'i sgrub thabs /",
    "T02D3209:215a-4": "sgrol ma las nges par 'byung ba'i ku ru kulle la phyag 'tshal lo //",
    "T02D3209:215a-5": "gang zhig dran pa tsam gyis kyang //",
    "T02D3209:215a-6": "lhar bcas lha min mi rnams kyang //",
    "T02D3209:215a-7": "rtag tu ci bgyi bar 'gyur ba'i //",
    "T02D3209:215a-8": "sgrol ma de la bdag phyag 'tshal //",
    "T02D3209:215b-0": "dang por re zhig sngags pas bud med @215b kyi",
    "T02D3209:215b-1": "'gro ba pa'i 'drul 'jug la sogs pa dang bal",
    "T02D3209:215b-2": "zhing yid kyis rjes su mthun pa'i gnas 'ga' zhig",
    "T02D3209:215b-3": "tu bde ba'i stan la gnas la /",
    "T02D3209:215b-4": "rang gi snying gar dbyangs yig dang po yongs su",
    "T02D3209:215b-5": "gyur pa las zla ba'i dkyil 'khor gyi steng du",
    "T02D3209:215b-6": "'od zer dang bcas pa'i sa bon gyi yi ge",
    "T02D3209:215b-7": "hr'i:rnam par spros pa'i 'od zer dmar po'i tshogs rnams",
    "T02D3209:215b-8": "kyis 'jig rten kun du snang bar byed pa sngon",
    "T02D3209:215b-9": "du 'gro bas / ku ru kulle'i ri la gnas",
    "T02D3209:215b-10": "pa'i ku ru kulle'i bcom ldan 'das ma legs par",
    "T02D3209:215b-11": "bskul zhing spyan drangs pa mdun gyi nam mkha'i yul",
    "T02D3209:215b-12": "phyogs su legs par bsams la /",
    "T02D3209:215b-13": "snying ga'i sa bon gyi 'od zer gyis nges par",
    "T02D3209:215b-14": "sprul pa'i rnam pa sna tshogs pa'i me tog dang",
    "T02D3209:215b-15": "bdug pa la sogs pa'i mchod pa rnams kyis mchod",
    "T02D3209:215b-16": "par bya ba'o // de'i rjes la phyag 'tshal ba dang /",
    "T02D3209:215b-17": "sdig pa bshags pa dang /",
    "T02D3209:215b-18": "bsod nams la rjes su yi rang ba dang /",
    "T02D3209:215b-19": "yongs su bsngo ba dang /",
    "T02D3209:215b-20": "gsum la skyabs su 'gro ba dang /",
    "T02D3209:215b-21": "byang chub tu sems bskyed pa rnams sngon du 'gro bas /",
    "T02D3209:215b-22": "bdag ni dkon mchog gsum la skyabs //",
    "T02D3209:215b-23": "bdag sdig thams cad so sor bshags //",
    "T02D3209:215b-24": "skye dgu'i bsong nams la rjes rang //",
    "T02D3209:215b-25": "sangs rgyas byang chub yid kyis gzung //",
    "T02D3209:215b-26": "zhes bya ba 'di lan gsum du gdon no //",
    "T02D3209:215b-27": "de nas tshangs pa'i gnas bzhi bsgom pa sngon du",
    "T02D3209:215b-28": "'gro bas chos thams cad stong pa nyid du rnam",
    "T02D3209:215b-29": "par bsgoms la / de byin gyis rlob pa'i sngags brjod par bya ste /",
    "T02D3209:215b-30": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no ;",
    "T02D3209:215b-31": "/ de'i rjes la 'jig rten thams cad sdug bsngal bar snying rjes dmigs la /",
    "T02D3209:215b-32": "rang gi sems nyid sa bon gyi gzugs su rnam par blta bar bya'o //",
    "T02D3209:215b-33": "de yongs su gyur pa las autpala dmar po'i steng",
    "T02D3209:215b-34": "du dbyangs yig dang po yongs su gyur pa las",
    "T02D3209:215b-35": "zla ba la gnas pa'i sa bon gyi 'od zer",
    "T02D3209:215b-36": "gyis sngar bzhin du 'jig rten kun du snang bar",
    "T02D3209:215b-37": "byas shing / de bzhin gshegs pa bye ba mtha'",
    "T02D3209:215b-38": "yas pa rnams yang dag par bskul nas spyan drangs",
    "T02D3209:215b-39": "la nang du gzhug par bya'o //",
    "T02D3209:216a-0": "autpala la sogs pa rnams yongs su gyur pa las sku mdog dmar po @216a * //",
    "T02D3209:216a-1": "stod shag shin tu dmar ba 'od zer dmar po",
    "T02D3209:216a-2": "sa khor yug tu gyur pa rna gdub dang dbu",
    "T02D3209:216a-3": "rgyan dmar po dang ldan pa /",
    "T02D3209:216a-4": "phyag bzhi la g-yas pas mi 'jigs pa rab tu sbyin pa /",
    "T02D3209:216a-5": "gnyis pas yang dag bkang ba'i mda'/",
    "T02D3209:216a-6": "g-yon pas rin po che'i gzhu bsnams pa /",
    "T02D3209:216a-7": "gnyis pas autpala dmar po bsnams pa /",
    "T02D3209:216a-8": "de bzhin gshegs pa snang ba mtha' yas dbu rgyan la ste /",
    "T02D3209:216a-9": "ku ru kulle'i ri'i phug na bzhugs shing skra can",
    "T02D3209:216a-10": "gyi mgo la gnas pa'i chung ma dang bcas pa'i",
    "T02D3209:216a-11": "'dod pa'i lha'i steng na padma dang zla ba dmar",
    "T02D3209:216a-12": "po'i gdan la bzhugs pa'o ;",
    "T02D3209:216a-13": "/ sgeg pa'i nyams kyis 'gyur mdog cing thog ma'i",
    "T02D3209:216a-14": "lang tsho dang ldan pa'i ku ru kulle bsgom par",
    "T02D3209:216a-15": "bya ba'o // de ltar dam tshig sems dpa' rdzogs par byas la /",
    "T02D3209:216a-16": "skad cig gis ye shes pa mdun du legs par spyan drang zhing legs par mchod de /",
    "T02D3209:216a-17": "dam tshig gi phyag rgyas kha'i lam nas nang du gzhug par bya ba'o //",
    "T02D3209:216a-18": "de la dam tshig gi phyag rgya ni 'di yin te /",
    "T02D3209:216a-19": "thal mo kha sbyar la gung mo gnyis rtse sprad",
    "T02D3209:216a-20": "nas bslang ba'i nang du srin lag gnyis bcug la",
    "T02D3209:216a-21": "/ gung mo dag gi rgyab tu mdzub mo gnyis",
    "T02D3209:216a-22": "legs par bya zhing mthe bong gnyis nang du bkug",
    "T02D3209:216a-23": "pa ni de'i rnam pa yin pas na autpala'i phyag",
    "T02D3209:216a-24": "/ rgya'o // de'i rjes la ni /",
    "T02D3209:216a-25": "byang chub rdo rje sangs rgyas rnams //",
    "T02D3209:216a-26": "ji ltar byin pa chen po'i che //",
    "T02D3209:216a-27": "bdag kyang bskyab par bgyi don du //",
    "T02D3209:216a-28": "bdag la mkha' rdor la sogs stsol //",
    "T02D3209:216a-29": "zhes bya ba ni don du gnyer ba'o //",
    "T02D3209:216a-30": "khams gsum pa yis phyag byas pa'i ;",
    "T02D3209:216a-31": "/ dbang bskur rdo rje chen po ni //",
    "T02D3209:216a-32": "bdag gis sbyin bya sangs rgyas kun //",
    "T02D3209:216a-33": "gsang gsum gnas las legs byung yin //",
    "T02D3209:216a-34": "zhes bya ba 'di brjod nas sangs rgyas kyi bkas",
    "T02D3209:216a-35": "spyan ma la sogs pa rnams kyis dbang bskur sbyin",
    "T02D3209:216a-36": "par byed par bsgom par bya ste /",
    "T02D3209:216a-37": "dbu rgyan la snang ba mtha' yas rnam par gnas pa yin no //",
    "T02D3209:216a-38": "de ltar bsgom pa byas la bzlas pa bya ste /",
    "T02D3209:216a-39": "myur ba ma yin bul bar ma yin mi gsal",
    "T02D3209:216a-40": "ba ma yin yan lag dang bral bar ma yin",
    "T02D3209:216a-41": "pa dang / yan lag ma yin pa'i rtog pa yang spangs la /",
    "T02D3209:216a-42": "aom ku ru kulle hr'i: sv'a h'a /",
    "T02D3209:216b-0": "de ltar @216b thun tshod gsum du rim pa bzhin",
    "T02D3209:216b-1": "du skya khur dang sha kha ra la sogs pa'i",
    "T02D3209:216b-2": "gtor ma btang ba sngon du btang bas gus pa",
    "T02D3209:216b-3": "dang bcas shing rgyun mi 'chad par bsam pa brtan",
    "T02D3209:216b-4": "pos zla ba drug tu bsgom par bya ste /",
    "T02D3209:216b-5": "grub pa'i rtags 'byung bar 'gyur ro //",
    "T02D3209:216b-6": "de nas ni zla ba dang po la nang dang nye bar 'tshe ba zhi bar 'gyur ro //",
    "T02D3209:216b-7": "zla ba gnyis pa la ni zas bsod par gyur ba 'byung bar 'gyur ro //",
    "T02D3209:216b-8": "gsum pa la ni gos sna tshogs rnyed par 'gyur ro /",
    "T02D3209:216b-9": "bzhi pa la ni tambu la rnam pa sna tshogs pa rgyun mi 'chang par rnyed do //",
    "T02D3209:216b-10": "lnga pa la ni ngo mtshar che ba'i gzugs la",
    "T02D3209:216b-11": "sogs pa'i yon tan dang ldan pa'i bud med 'du",
    "T02D3209:216b-12": "bar 'gyur ro // zla ba drug pa la ni",
    "T02D3209:216b-13": "lha dang klu dang gnod sbyin dang dri za dang",
    "T02D3209:216b-14": "mi'am ci la sogs pa'i bu mo legs par 'du",
    "T02D3209:216b-15": "bar 'gyur ro // bar 'gyur ro // bcom ldan",
    "T02D3209:216b-16": "'das ma bsgom pa la ni phal cher bud med",
    "T02D3209:216b-17": "rnams rnyed kyi nye bar 'byung bar 'gyur ro //",
    "T02D3209:216b-18": "des bdud kyi las de dag rnams yongs su spangs la bcom ldan 'das ma bsgom par bya ste /",
    "T02D3209:216b-19": "rmi lam mam dngos su yang rung ste /",
    "T02D3209:216b-20": "gsal bar bka' bsgo bar 'gyur ro //",
    "T02D3209:216b-21": "ral gri dang mig rtsi dang rkang pa'i byug pa dang mi snang bar 'gyur ba dang /",
    "T02D3209:216b-22": "bcud kyis len dang mkha' spyod dang zhing skyong dang",
    "T02D3209:216b-23": "sa 'og grub pa la sogs pa'i dngos grub rnams",
    "T02D3209:216b-24": "bsgrub par bya'o // gal te bka' bsgo ba med",
    "T02D3209:216b-25": "par gyur na de'i tshe sngar bshad pa'i phyag rgya",
    "T02D3209:216b-26": "bcings la mchod pa dang gtor ma btang ba la",
    "T02D3209:216b-27": "sogs pa sngon du 'gro bas zla ba drug pa",
    "T02D3209:216b-28": "gzhan gyi zla ba la mtshan rangs pa bzlas par",
    "T02D3209:216b-29": "bsgrub par bya'o // bya ba'o // de nas ni 'bar bar 'gyur zhing dngos grub kyang 'byung ste /",
    "T02D3209:216b-30": "phyag rgya des tshangs pa dang /",
    "T02D3209:216b-31": "dbang po dang /",
    "T02D3209:216b-32": "nye dbang dang /",
    "T02D3209:216b-33": "drag po dang /",
    "T02D3209:216b-34": "sred med kyi bu la sogs pa rnams yang dag",
    "T02D3209:216b-35": "par drangs shing legs par 'dus nas ci bgyi nyid",
    "T02D3209:216b-36": "du bsnyen te / sgrub pa po mngon par 'dod pa rnams phun sum tshogs par byed do //",
    "T02D3209:216b-37": "deng nas bzung nas skye ba dang /",
    "T02D3209:216b-38": "rga dang /",
    "T02D3209:216b-39": "'chi ba dang bral bar gyur pa grub nas 'jig",
    "T02D3209:216b-40": "rten gyi khams gzhan du phyin cing de bzhin gshegs",
    "T02D3209:216b-41": "pa rnams mthong bar 'gyur ba dang sa dang gzungs",
    "T02D3209:216b-42": "la sogs pa nas thob par 'gyur ro //",
    "T02D3209:217a-0": "@217a * // sgrol ma las 'byung ba'i ku ru kulle'i tshig lhug pa'i sgrub thabs rdzogs so /"
}