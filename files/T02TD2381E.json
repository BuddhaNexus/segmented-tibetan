{
    "T02TD2381E:13a-0": "@13a # // rgya gar skad di /",
    "T02TD2381E:13a-1": "pra dznyo p'a ya bi nishtsa ya sa mud yam n'a ma /",
    "T02TD2381E:13a-2": "bod skad du /",
    "T02TD2381E:13a-3": "thabs dang shes rab gtan la phab pa'i bsdus pa zhes bya ba /",
    "T02TD2381E:13a-4": "dpal he ru ka la phyag 'tshal lo //",
    "T02TD2381E:13a-5": "gang zhig sprin ltar rtog pa sel cing rang bzhin dri ma med //",
    "T02TD2381E:13a-6": "nang pa rnams kyi mnyam dang mi mnyam gnyis med chos sku de //",
    "T02TD2381E:13a-7": "gzugs ldan sna tshogs longs sku'i rang bzhin rnams kyi rgyur gyur pa //",
    "T02TD2381E:13a-8": "thabs dang shes rab gnyis med sprul sku de la phyag 'tshal nas //",
    "T02TD2381E:13a-9": "lham mkhan rig 'dzin bdag gzhan don du rnam par bsdu byas nas //",
    "T02TD2381E:13a-10": "ma rtogs sems can rnams la phan phyir ma lus de nyid ni //",
    "T02TD2381E:13a-11": "bdag gis bshad bya blo ldan rnams kyis gus pas mnyan par gyis //",
    "T02TD2381E:13a-12": "dngos po'i rtog pa la brten nas //",
    "T02TD2381E:13a-13": "dngos med bdag med yang dag 'byung //",
    "T02TD2381E:13a-14": "gnyi ga rtog pa mnyam mod kyi //",
    "T02TD2381E:13a-15": "byis pa rnams la drang phyir gsungs //",
    "T02TD2381E:13a-16": "de la nyon mongs thams cad de //",
    "T02TD2381E:13a-17": "skye 'jig sdug bsngal de las 'byung //",
    "T02TD2381E:13a-18": "bdag gzhan gnyis kyi 'dzin pa yis //",
    "T02TD2381E:13a-19": "thar ba thob par mi 'gyur bas //",
    "T02TD2381E:13a-20": "de phyir dngos po spang bya zhing //",
    "T02TD2381E:13a-21": "dngos med la yang brten mi bya //",
    "T02TD2381E:13a-22": "rnal 'byor dngos po la brten na //",
    "T02TD2381E:13b-0": "'khor ba nyid las gzhan du @13b min //",
    "T02TD2381E:13b-1": "phan tshun 'brel phyir de dag min //",
    "T02TD2381E:13b-2": "de min bdag gzhan grub pa med //",
    "T02TD2381E:13b-3": "dper na nam mkha'i me tog bzhin //",
    "T02TD2381E:13b-4": "de phyir dngos dang dngos med ni //",
    "T02TD2381E:13b-5": "brdzun pa'i cho 'phrul spang bar bya //",
    "T02TD2381E:13b-6": "rang bzhin ma grub dri ma med //",
    "T02TD2381E:13b-7": "de phyir pha rol phyin mar grags //",
    "T02TD2381E:13b-8": "khyab byed snying rje dbyar med de //",
    "T02TD2381E:13b-9": "rnal 'byor pa yi thabs yin no //",
    "T02TD2381E:13b-10": "chu dang 'o ma 'dres pa ltar //",
    "T02TD2381E:13b-11": "thabs dang shes rab gnyis med pa //",
    "T02TD2381E:13b-12": "'dzin bya 'dzin byed thog mtha' med //",
    "T02TD2381E:13b-13": "dri med dngos po'i mtshan ma bral //",
    "T02TD2381E:13b-14": "gnyis dang gnyis min zhi ba'i bdag / de rnams la gnas bde ba'i mchog / rang rig ye shes chos kyi dbyings //",
    "T02TD2381E:13b-15": "zhi dul pha rol phyin ma yin //",
    "T02TD2381E:13b-16": "theg pa gsum dang sku gsum ldan //",
    "T02TD2381E:13b-17": "sngags ni 'bum sde grangs las 'das //",
    "T02TD2381E:13b-18": "dkyil 'khor rgyal mchog phyag rgya dang //",
    "T02TD2381E:13b-19": "'jig rten 'das dang 'jig rten rnams //",
    "T02TD2381E:13b-20": "lha dang lha min brgya byin dang ;",
    "T02TD2381E:13b-21": "/ mi dang yi dags dud 'gro sogs //",
    "T02TD2381E:13b-22": "dper na chu yi rlabs bzhin te //",
    "T02TD2381E:13b-23": "de las byung zhing thim par 'gyur //",
    "T02TD2381E:13b-24": "de phyir thabs dang shes rab kyis //",
    "T02TD2381E:13b-25": "gnyis med don ni bsgom par bya //",
    "T02TD2381E:13b-26": "mi mnyam pa yi sngags nyid kyis //",
    "T02TD2381E:13b-27": "stong nyid bsgom par mi bya zhing //",
    "T02TD2381E:13b-28": "de bzhin dngos po bsgom mi bya //",
    "T02TD2381E:13b-29": "de dag gnyis kyi 'dzin pa ni //",
    "T02TD2381E:13b-30": "mya ngan 'das kyang 'khor ba yin //",
    "T02TD2381E:13b-31": "de ni mi rtag spang byas pas //",
    "T02TD2381E:13b-32": "dmigs med stong nyid 'grub 'gyur ro //",
    "T02TD2381E:13b-33": "brjod bral nam mkha'i snying rje ste //",
    "T02TD2381E:13b-34": "de nyid yid bzhin nor bu ltar //",
    "T02TD2381E:13b-35": "'gro ba'i don ni byams pa yin //",
    "T02TD2381E:13b-36": "nam mkha' kun la khyab pa bzhin //",
    "T02TD2381E:13b-37": "gnyis med sems ni dga' ba yin //",
    "T02TD2381E:13b-38": "dngos dang dngos med gnyis dag la //",
    "T02TD2381E:13b-39": "bsgom pa'i btang snyoms de nyid ni //",
    "T02TD2381E:13b-40": "dngos med don dam bsgom par bya //",
    "T02TD2381E:13b-41": "bya ba dang ni byed pa po //",
    "T02TD2381E:13b-42": "bsgom dang sgom rgyu gnyis ka med //",
    "T02TD2381E:13b-43": "sbyin dang sbyin bya gnyis ma grub //",
    "T02TD2381E:13b-44": "'dzin bya dang ni 'dzin pa po //",
    "T02TD2381E:13b-45": "brtags pas nyon mongs dngos po med //",
    "T02TD2381E:13b-46": "de nyid ldan pa'i rnal 'byor pa //",
    "T02TD2381E:13b-47": "byang chub sems ni grub 'gyur ro //",
    "T02TD2381E:13b-48": "chags pas bsgribs pas 'khor ba yin //",
    "T02TD2381E:13b-49": "sprin med nam mkha' lta bu ni //",
    "T02TD2381E:14a-0": "rtog pa dang bral mya @14a * //",
    "T02TD2381E:14a-1": "ngan 'das //",
    "T02TD2381E:14a-2": "de phyir sems ni brtan byas nas //",
    "T02TD2381E:14a-3": "blo dang ldan pas bsgom par bya //",
    "T02TD2381E:14a-4": "bla ma'i zhal gyi padma las thob gdams ngag bris //",
    "T02TD2381E:14a-5": "bdag nyid grub pa gang zhig dge ba'i 'bras bu des //",
    "T02TD2381E:14a-6": "'gro drug nyon mongs 'dam las rgal zhing dri med pa //",
    "T02TD2381E:14a-7": "byang chub sems la gnas shing grub pa thob par shog / thabs dang shes rab gtan la phab pa'i dngos grub bsdus pa zhes bya ba slob dpon tsam ris gsungs pa rdzogs so//"
}