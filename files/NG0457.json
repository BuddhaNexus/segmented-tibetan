{
    "NG0457:0": "/ rgya gar skad du //",
    "NG0457:1": "tri ka ya bany+tsa dz+nya na tan tra ma ny+dzu",
    "NG0457:2": "shri dz+nya na a lam sa ma ti na ma",
    "NG0457:3": "// @#// bod skad du //",
    "NG0457:4": "sku gsum ye shes lnga ldan gyi rgyu 'jam dpal ye shes rgyan gyi dgongs pa zhes bya ba //",
    "NG0457:5": "'jam dpal ye shes kyi sku bde ba chen po lhun gyis grub pa la phyag 'tshal lo //",
    "NG0457:6": "'di skad bdag gis thos pa'i dus gcig na //",
    "NG0457:7": "bcom ldan 'das thugs rjai chen po dang ldan pa de //",
    "NG0457:8": "lcang lo can gyi gnas ri bo chen po de na //",
    "NG0457:9": "rdo rje rnam 'byor ma lnga dang thams cig tu bzhugs so //",
    "NG0457:10": "de'i tshe sems dpa' chen po gsang ba'i bdag pos 'di skad ces gsol to //",
    "NG0457:11": "kye kye bcom ldan 'das thugs rje dang thabs su ldan pa //",
    "NG0457:12": "bdag cag rdo rje mkha' 'gro ma dang bcas pa la //",
    "NG0457:13": "sku gsum ye shes lnga'i don bshad du gsol //",
    "NG0457:14": "zhes zhus so //",
    "NG0457:15": "de nas bcom ldan 'das kyis bka' stsal pa //",
    "NG0457:16": "gsang ba'i bdag po nyon cig / sku gsum ye",
    "NG0457:17": "shes lnga'i dgongs pa don phyin ci ma log pa",
    "NG0457:18": "'di // mkha' 'gro ma lnga la bshad par bya'o //",
    "NG0457:19": "sku gsum ye shes lnga'i rgyud 'jam dpal ye shes rgyan gyi dgongs pa las //",
    "NG0457:20": "gleng gzhi'i le'u ste dang @#//",
    "NG0457:21": "po'o ///",
    "NG0457:22": "/ de nas yang gsang ba'i bdag pos 'di skad ces gsol to //",
    "NG0457:23": "kye kye thugs rje chen po //",
    "NG0457:24": "chos sku rin po che lta bu bshad du gsol zhes zhus so //",
    "NG0457:25": "bcom ldan 'das kyis bka' stsal pa //",
    "NG0457:26": "rigs kyi bu go bar dka' ba'i tshig 'di yid",
    "NG0457:27": "la zung zhig / d+harma ka ya rat+na ma la",
    "NG0457:28": "a // snang ba chen po gsal ba che //",
    "NG0457:29": "dag pa'i nam mkha' mtha' dang bral //",
    "NG0457:30": "sbros bral chos nyid 'gyur ba med //",
    "NG0457:31": "mtha' dang dbus med phyogs cha kun dang bral //",
    "NG0457:32": "rang snang chos dbyings dag pa'i zhing *//",
    "NG0457:33": "dang po'i sangs rgyas rgyu med pas //",
    "NG0457:34": "sangs rgyas thog ma tha ma med //",
    "NG0457:35": "stong pa ye shes snying po can //",
    "NG0457:36": "mtha' la mi gnas rdo rje'i sku //",
    "NG0457:37": "ye shes mig gcig dri ma med //",
    "NG0457:38": "nor bu chen po rin chen rtog / sbros dang bral ba'i chos nyid la //",
    "NG0457:39": "gzung 'dzin bral ba'i rig pa gsal //",
    "NG0457:40": "ngo bo rang bzhin thugs rje'i bdag / ye nas sku gsum 'od du gsal //",
    "NG0457:41": "rang bzhin lhun gyis grub pa'o //",
    "NG0457:42": "zhes sku gsum ye shes lnga'i rgyud //",
    "NG0457:43": "'jam dpal ye shes rgyan gyi dgongs pa las //",
    "NG0457:44": "chos sku'i gnas lugs bstan pa'i le'u ste gnyis pa'o",
    "NG0457:45": "// // de nas yang gsang ba'i bdag pos zhus",
    "NG0457:46": "pa // kye kye bcom ldan rdo rje 'chang *//",
    "NG0457:47": "longs sku'i snang ba ji ltar shar //",
    "NG0457:48": "bdag cag rnams la bshad du gsol //",
    "NG0457:49": "zhes zhus so //",
    "NG0457:50": "bcom ldan 'das kyis bka' stsal pa //",
    "NG0457:51": "chos sku rnams dag dbyer med kyang *//",
    "NG0457:52": "ye shes sku ste rang byung ba //",
    "NG0457:53": "sangs rgyas sku lnga'i bdag nyid can //",
    "NG0457:54": "mtshan nyid so so'i tshul 'dzin pa //",
    "NG0457:55": "shes rab stobs bcu ye shes sku //",
    "NG0457:56": "bzhi bcu rtsa gnyis mtshan 'chang ba //",
    "NG0457:57": "sku gcig kun tu khyab pa'i sku //",
    "NG0457:58": "'byung ba'i thig le 'od du gsal //",
    "NG0457:59": "kha dog lnga yi bdag nyid can //",
    "NG0457:60": "rigs lnga'i sangs rgyas yum dang bcas //",
    "NG0457:61": "mtshan nyid 'dzin pa'i tshom bu lnga //",
    "NG0457:62": "chos nyid mkha' la 'od gsal ba //",
    "NG0457:63": "gsal 'tsher lhun sdug gzi brjid 'bar //",
    "NG0457:64": "gsal dang dro dang bsil ba dang *//",
    "NG0457:65": "yang dang khyab pa'i bdag nyid can //",
    "NG0457:66": "rnam rtog mi mnga' cir yang sa le ma khyen //",
    "NG0457:67": "mngon shes drug ldan chos kyi sbyan //",
    "NG0457:68": "yi ge drug pa rdo rje'i sgra //",
    "NG0457:69": "sa yi snying po 'gro ba 'dzin //",
    "NG0457:70": "mkha' la nyi shar mun pa sel //",
    "NG0457:71": "bya btsal med pa'i ngang du skyel //",
    "NG0457:72": "sarba ta tha ga ta ku la pany+tsa man+dal la d+ha tu //",
    "NG0457:73": "zhes sku gsum ye shes lnga'i rgyud //",
    "NG0457:74": "'jam dpal ye shes rgyan gyi dgongs pa las //",
    "NG0457:75": "longs sku'i grub tshul bstan pa'i le'u ste gsum pa'o //",
    "NG0457:76": "de nas gsang pa'i bdag pos zhus pa //",
    "NG0457:77": "kye kye bcom ldan thugs rje can //",
    "NG0457:78": "sbrul sku snang ba ji ltar grub //",
    "NG0457:79": "sbrul pa'i sku nyid ji ltar shar //",
    "NG0457:80": "bdag cag rnams la bshad du gsol //",
    "NG0457:81": "zhes zhus so //",
    "NG0457:82": "bcom ldan 'das kyis bka' stsal pa //",
    "NG0457:83": "ye shes lnga yi mtshan nyid las //",
    "NG0457:84": "'byung ba'i dwangs ma 'od du gsal //",
    "NG0457:85": "de yi snang ba @#//",
    "NG0457:86": "snod du grub //",
    "NG0457:87": "snyigs ma'i 'byung ba zhes su grags //",
    "NG0457:88": "mkha' la rlung brten de la chu yi phung po'i brten //",
    "NG0457:89": "de las sa chen po 'di brten srid pa'i sgo nga grub //",
    "NG0457:90": "rkyen rnams tshogs nas las kyi 'khrul 'khor rab tu 'byung *//",
    "NG0457:91": "sna tshogs gzugs can yid las skyes //",
    "NG0457:92": "sprul sku'i zhing khams so sor gsal //",
    "NG0457:93": "ma rigs 'khrul 'khor 'di la zang cing 'bri ba med //",
    "NG0457:94": "sangs rgyas 'gro ba'i tshul 'dzin pa //",
    "NG0457:95": "dpal ldan sangs rgyas pad+ma skyes //",
    "NG0457:96": "sprul pa'i 'khor lo sna tshogs 'chad //",
    "NG0457:97": "bsod nams tshogs dang ye shes lnga ldan drug / 'dul ba'i phyag mtshan so sor tha dad snang *//",
    "NG0457:98": "kun tu bzang po blo gros bzang *//",
    "NG0457:99": "dngos po kun gyi rang bzhin 'dzin //",
    "NG0457:100": "rnam grol gsum la mkhas pa'o //",
    "NG0457:101": "skye med chos te sna tshogs ston //",
    "NG0457:102": "mgon po sems can kun gyi mchog / sems can thams cad rab sgrol byed //",
    "NG0457:103": "rgya mtshor chu bran 'du ba bzhin //",
    "NG0457:104": "thams cad rang sar dbyer med thim //",
    "NG0457:105": "a hro ma yang d+ha du ma la a seng *//",
    "NG0457:106": "zhes sku gsum ye shais snga'i rgyu 'jam dpal ye shes rgyan gyi dgongs pa las //",
    "NG0457:107": "sprul sku'i snang ba shar tshul bstan pa'i le'u ste",
    "NG0457:108": "bzhi pa'o // // de nas yang gsang ba'i bdag",
    "NG0457:109": "pos mkhyen bzhin du zhus pa //",
    "NG0457:110": "kye bcom ldan 'das thugs rje dang thabs su ldan pa //",
    "NG0457:111": "sku gsum snang ba bshad pa legs //",
    "NG0457:112": "ye shes lnga rnams bshad du gsol //",
    "NG0457:113": "ces zhus so //",
    "NG0457:114": "bcom ldan 'das kyis bka' stsal pa //",
    "NG0457:115": "ye yis shes pa gcig yin kyang *//",
    "NG0457:116": "mtshan nyid rnam pa lnga dang ldan //",
    "NG0457:117": "nga la rang bzhin med pas na //",
    "NG0457:118": "chos dbyings ye shes lhun gyis grub //",
    "NG0457:119": "nga la yon tan mi 'gag bas //",
    "NG0457:120": "me long ye shes lhun gyis grub //",
    "NG0457:121": "nga la skye 'gag med bas na /",
    "NG0457:122": "mnyam nyid ye shes lhun gyis grub //",
    "NG0457:123": "nga yi shes rab sbyod pas na //",
    "NG0457:124": "so sor rtogs pa'i ye shes yin //",
    "NG0457:125": "nga la thog pa med pas na //",
    "NG0457:126": "bya ba grub pa'i ye shes yin //",
    "NG0457:127": "stong pa ye shes rtsal snang ba //",
    "NG0457:128": "mtshan nyid 'dzin pa'i ye shes lnga //",
    "NG0457:129": "rig pa'i klaung nas 'od gsal pa //",
    "NG0457:130": "dkar dang dmar dang ser dang ljang *//",
    "NG0457:131": "mthing kha rnam par ye nas grub //",
    "NG0457:132": "snang la dngos med me long bzugs brnyan 'dra //",
    "NG0457:133": "nam mkha' me long chu bo dang *//",
    "NG0457:134": "spu gri so dang rlung bzhin no //",
    "NG0457:135": "sarba dz+nya pany+tsa ka la d+ha tu a //",
    "NG0457:136": "zhes sku gsum ye shes lnga'i rgyud //",
    "NG0457:137": "'jam dpal ye shes rgyan gyi dgongs pa las //",
    "NG0457:138": "ye shes lnga'i 'dug tshul bstan pa'i le'u ste lnga pa'o ///",
    "NG0457:139": "/ de nas yang gsang ba'i bdag pos mkhyen bzhin du zhus pa //",
    "NG0457:140": "kye bcom ldan 'das kun tu bzang *//",
    "NG0457:141": "sku gsum ye shes lnga yi bdag po de //",
    "NG0457:142": "bag chags sbubs ji ji ltar gnas //",
    "NG0457:143": "bdag cag rnams la legs par gsungs //",
    "NG0457:144": "zhes zhus so //",
    "NG0457:145": "de nas bcom ldan bdas kyis bka' stsal pa //",
    "NG0457:146": "gsang ba'i bdag pos zhus pa @#//",
    "NG0457:147": "legs //",
    "NG0457:148": "thugs rje rtsal gyi 'char lugs dang *//",
    "NG0457:149": "srid pa bzhi yi 'dzin lugs dang *//",
    "NG0457:150": "sdung byed lus kyi 'chag lugs dang *//",
    "NG0457:151": "gso byed bcud kyi 'chag lugs bzhis //",
    "NG0457:152": "dngos po gdos pa can 'di grub //",
    "NG0457:153": "sprul pa'i sku ru snang ru snang ba'o //",
    "NG0457:154": "de la ji ltar gnas she na //",
    "NG0457:155": "zla ba'i gdan la nyi ma'i dbu rgyan can //",
    "NG0457:156": "rin chen gur phub zur gsum re thag bzhi //",
    "NG0457:157": "rtog med rig pa chos kyi sku //",
    "NG0457:158": "ye shes lnga yi gzhal yas na //",
    "NG0457:159": "longs spyod rdzogs pa'i sku ru bzhugs //",
    "NG0457:160": "thugs rje 'od kyi kun tu khyab //",
    "NG0457:161": "rtags kyi sgron ma sbrul pa'i sku //",
    "NG0457:162": "mchog gi dang po sku gsum 'chang *//",
    "NG0457:163": "rnam par rtog med lhun gyis grub //",
    "NG0457:164": "bsam gtan chen po'i ting 'dzin gnas //",
    "NG0457:165": "ye shes bzhi yis bdag gnyid can //",
    "NG0457:166": "khyung phrug sgo nga'i tshul du gnas //",
    "NG0457:167": "ma rig sgo lnga'i sbubs 'byed pa //",
    "NG0457:168": "ngo bo gnas dang lam dang sgo //",
    "NG0457:169": "skyon dang yon tan rnams kyis dbye //",
    "NG0457:170": "don gsum the tshom med pa'i blo sa //",
    "NG0457:171": "rang gi mtshan nyid nyams la sbyar //",
    "NG0457:172": "dus bzhi mnyam sbyor dgongs pa ni //",
    "NG0457:173": "ngang dang rang bzhin bdag nyid chen pa'i don la bzhag / ces sku gsum ye shes lnga'i rgyud //",
    "NG0457:174": "'jam dpal ye shes rgyan gyi dgongs pa las //",
    "NG0457:175": "bag chags sbubs bstan pa'i le'u ste drug pa'o //",
    "NG0457:176": "de nas yang gsang ba'i bdag po'i zhus pa //",
    "NG0457:177": "kye kye bcom ldan mkhyen gsal rig / sprul pa'i sku yi zhing khams nas //",
    "NG0457:178": "longs sku'i zhing du ji ltar grol / bdag rnams la gsung du gsol //",
    "NG0457:179": "zhes zhus so //",
    "NG0457:180": "de nas yang gsung pas srid pa'i sgom pa las rgal ba //",
    "NG0457:181": "skad cig thams cad bye brag phyed //",
    "NG0457:182": "grol ba thar pa rnam grol lus //",
    "NG0457:183": "'jug dang snang dang shes rab grol //",
    "NG0457:184": "don gyi ngo la gnas pa dang *//",
    "NG0457:185": "'gag dang skye dang gnas dang shes //",
    "NG0457:186": "thugs rje 'byung dang rang sar gshegs //",
    "NG0457:187": "yul gyi mtshan ma rnam shes nyid las grol //",
    "NG0457:188": "shes pa lnga ni 'od zer lnga la 'du //",
    "NG0457:189": "'od zer lnga po rig kyi sku la 'du //",
    "NG0457:190": "sku lnga ye shes lnga yi ngang du grol //",
    "NG0457:191": "ye shes lnga nyid mtshon gyi drug bu bzhin //",
    "NG0457:192": "bzhi po rim bzhi gcig gis skyod pa yis //",
    "NG0457:193": "gnas dang lam du byung ste sgo ru 'thon //",
    "NG0457:194": "de yi snang ba rim min cig car 'char //",
    "NG0457:195": "skye ba rim skye shes pa thad kar chod //",
    "NG0457:196": "longs sku 'od gsal thugs rje sprul sku 'byung *//",
    "NG0457:197": "sku yi 'od dang gsung gi zer //",
    "NG0457:198": "rnam grol zhi ba zhi ba nyid //",
    "NG0457:199": "ces sku gsum ye shes lnga'i rgyud //",
    "NG0457:200": "'jam dpal ye shes rgyan gy-i dgongs pa las //",
    "NG0457:201": "grol tshul bstan pa'i le'u ste bdun pa'o //  // de nas yang zhus pa //",
    "NG0457:202": "kye kye bcom ldan 'das mtha' las 'das //",
    "NG0457:203": "longs sku'i zhing nas chos skur ji ltar grol //",
    "NG0457:204": "bdag cag rnams la bshad du gsol //",
    "NG0457:205": "bcom ldan 'das kyis bka' stsal pa //",
    "NG0457:206": "nam mkha' las byung rang byung ba //",
    "NG0457:207": "shes rab ye shes mi bo che //",
    "NG0457:208": "gzi brj-id phung po lta na @#//",
    "NG0457:209": "sdug / longs spyod rdzogs sku kun gyis rgyal //",
    "NG0457:210": "mya ngan 'das pa mya ngan 'das //",
    "NG0457:211": "legs par mya ngan 'das dang nye //",
    "NG0457:212": "bde sdug gsal nas mthar gyur ba //",
    "NG0457:213": "mi mngon mi snang gsal byed min //",
    "NG0457:214": "mi 'gyur kun 'gro khyab pa po //",
    "NG0457:215": "kye sems dpa' chen po //",
    "NG0457:216": "ye shes rlung gi shes rab mkha' la 'degs //",
    "NG0457:217": "snyigs ma lnga po dwangs ma'i ngang du grol dwangs ma lnga po rang rang ma la gnas //",
    "NG0457:218": "shes rab spyan gsum rnam par dag / ma rmugs gsal ba'i rtogs mtha' bral //",
    "NG0457:219": "rang rig ye shes yin pa la //",
    "NG0457:220": "bag chags lus kyi rtog pa med //",
    "NG0457:221": "rdo rje zla ba dri med 'od //",
    "NG0457:222": "'byed pa med pa'i shes rab gsal //",
    "NG0457:223": "rnam par dag pa bdag med chos //",
    "NG0457:224": "sdug bsngal gsum gyi sdug sngal zhi //",
    "NG0457:225": "yang dag mtha' la rnam par gnas //",
    "NG0457:226": "chos sku chos nyid dbyer med pa //",
    "NG0457:227": "ye shes sbyan ni longs skur gsal //",
    "NG0457:228": "srog med sku lnga sprul skur gnas //",
    "NG0457:229": "dbyer med shes rab ngang la gsal //",
    "NG0457:230": "ces sku gsum ye shes lnga'i rgyud //",
    "NG0457:231": "'jal dpal ye shes rgyan gyi dgongs pa las //",
    "NG0457:232": "chos sku'i ngang du gzugs sku gnyis grol ba'i le'u ste brgyad pa'o ///",
    "NG0457:233": "/ gsang ba'i bdag pos yang zhus pa //",
    "NG0457:234": "bcom ldan mgon po 'du 'bral med //",
    "NG0457:235": "yul sbubs gzags can grol ba bzhi //",
    "NG0457:236": "gcig las gcig rdzogs bdag cag rnams la shod //",
    "NG0457:237": "ces zhus so //",
    "NG0457:238": "bcom ldan 'das kyis bka' stsal pa //",
    "NG0457:239": "ma rtogs 'khrul ba'i snang ba yin //",
    "NG0457:240": "rnyigs ma 'byung ba lnga yi ngo bos stong *//",
    "NG0457:241": "dwangs ma lnga po 'od gsal pa //",
    "NG0457:242": "chos nyid snang ba de las med //",
    "NG0457:243": "rang las snang zhing rang bzhin med //",
    "NG0457:244": "rang snang rnam par dag pa yin //",
    "NG0457:245": "nyon mongs las grub gdos pa can //",
    "NG0457:246": "ma rtogs bag chags sbubs su bshad //",
    "NG0457:247": "de nyid stong zhing ye shes gsal //",
    "NG0457:248": "bzhi bcu rtsa gnyis lhun gyis grub //",
    "NG0457:249": "bum pa nang gi mar me bzhin //",
    "NG0457:250": "'od kyis sbubs su nga yis bshad //",
    "NG0457:251": "byung yang rig pa rang las byung *//",
    "NG0457:252": "thim yang rig pa'i ngang du thim //",
    "NG0457:253": "gnas kyang rig pa'i ngang du gnas //",
    "NG0457:254": "chos sku phyin nang mdun rgyab med //",
    "NG0457:255": "rin chen sbubs su nga yis bshad //",
    "NG0457:256": "so sor rtogs pa'i shes rab kyis //",
    "NG0457:257": "gcod pas shes rab sbyan zhes bya //",
    "NG0457:258": "phyi nang chos kyi don rtogs pa //",
    "NG0457:259": "chos kyi spyan na so sor gsal //",
    "NG0457:260": "de dag stong zhing ye shes gsal //",
    "NG0457:261": "'gyur ba med pa'i ngang gnas //",
    "NG0457:262": "ye shes spyan du+u nga yis bshad //",
    "NG0457:263": "sems kyi rtogs pa chod pa ni //",
    "NG0457:264": "blo yis mtha' las grol ba yis //",
    "NG0457:265": "'khrul pa'i snang ba ngo bos stong *//",
    "NG0457:266": "ma grub mi gnas dag pas na //",
    "NG0457:267": "'khor ba'i mtha' las grol ba yin //",
    "NG0457:268": "gzung 'dzin mi gnas gnyis med mya ngan 'das //",
    "NG0457:269": "chos kyi mtha' las grol ba yin //",
    "NG0457:270": "zhes sku gsum ye shes lnga'i rgyud //",
    "NG0457:271": "'jam dpal ye shes rgyan gyi dgongs pa las //",
    "NG0457:272": "yul sbubs gzigs can grol ba bzhin nyid du bstan @#//",
    "NG0457:273": "pa'i le'u ste dgu pa'o //  // de nas mkha' 'gro ma zhe sdang rdo rje ma dang *//",
    "NG0457:274": "nga rgyal rdo rje ma dang *//",
    "NG0457:275": "'dod chags rdo rje ma dang *//",
    "NG0457:276": "phrag dog rdo rje ma dang *//",
    "NG0457:277": "gti mug rdo rje ma dang lnga dgyes nas 'di skad ces brjod do //",
    "NG0457:278": "e ma ho bde gshegs bcom ldan 'das //",
    "NG0457:279": "snying po don gyi rgyud gsungs //",
    "NG0457:280": "snod kyi 'jig rten dbyings su grol //",
    "NG0457:281": "sems kyi rtogs pa chos skur grol //",
    "NG0457:282": "dug gsum sku gsum ngang du grol //",
    "NG0457:283": "dug lnga'i ngo bo ye shes lnga ru grol //",
    "NG0457:284": "bdag cag mkha' 'gro rnams kyang *//",
    "NG0457:285": "mi gnas pa'i ye shes kyi ngang du mchi'o //",
    "NG0457:286": "e ma ho gsang ba rmad du byung ba'i chos //",
    "NG0457:287": "ma spangs ma sbyangs ma bsgyur bar //",
    "NG0457:288": "bde chen ngang la gnas pa ngo mtshar che //",
    "NG0457:289": "thabs mkhas thugs rje'i bdag po khyod la 'dud //",
    "NG0457:290": "ces brjod nas //",
    "NG0457:291": "mkha' 'gro ma mi rtogs pa'i ngang du gshegs so //",
    "NG0457:292": "ston pa rdo rje sems dpas bstan //",
    "NG0457:293": "zhu ba po phyag na rdo rje zhus //",
    "NG0457:294": "nyan pa po mkha' 'gro ma lngas mnyan //",
    "NG0457:295": "sbas pa po me ri 'bar ba'i kha la sbas so //",
    "NG0457:296": "de bzhin gshegs pa gser 'od dam pas //",
    "NG0457:297": "ro langs bde ba la lung bstan te mjug bsdus so //",
    "NG0457:298": "sku gsum ye shes lnga'i rgyud //",
    "NG0457:299": "'jam dpal ye shes rgyan gyi dgongs pa las //",
    "NG0457:300": "rjes su yi rang ba'i le'u ste bcu pa'o //",
    "NG0457:301": "// sku gsul ye shes lnga ldan gyi rgyud 'jam"
}