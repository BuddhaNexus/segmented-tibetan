{
    "T02TD2150E:244b-0": "@244b # // rgya gar skad du /",
    "T02TD2150E:244b-1": "n'i l'am ba ra dha ra badzra p'a ni s'a dha na no pi ka tsandha n'a ma /",
    "T02TD2150E:244b-2": "bod skad du /",
    "T02TD2150E:245a-0": "lag na rdo rje gos sngon po can gyi sgrub pa'i thabs @245a * //",
    "T02TD2150E:245a-1": "mdor bsdus pa zhes bya ba /",
    "T02TD2150E:245a-2": "dpal phyag na rdo rje la phyag 'tshal lo //",
    "T02TD2150E:245a-3": "sngar nyid don dam thugs chud 'gro ba'i don du rdo rje'i sku //",
    "T02TD2150E:245a-4": "gnas mdzad mthu stobs khyad 'phags gdug pa rnams kyi dgrar gyur pa //",
    "T02TD2150E:245a-5": "rgya mtshor zhabs gzhag 'jig dus me dpung dang ldan snying rjes khros //",
    "T02TD2150E:245a-6": "rtog pa'i sdug bsngal thar mdzad khyod la dangs bo kun gyis 'dud //",
    "T02TD2150E:245a-7": "rtsod pa'i dus gang phrad gyur brtson 'grus chung zhing blo zhen pas //",
    "T02TD2150E:245a-8": "shin tu bsdus la dga' zhing ma btsal 'bras bu 'dod la gzud phyir dran //",
    "T02TD2150E:245a-9": "de la snying rje chen po dang ldan pa'i rnal 'byor pas khrus byas te /",
    "T02TD2150E:245a-10": "yid du 'ong ba'i bsam gtan gyi khang par stan bde ba la 'dug nas rang gi snying ga'i sa bon gyi 'od zer gyis phyogs bcu gangg'a'i klung gi sangs rgyas rnams dang de'i sras rnams mdun du sbyan drangs te /",
    "T02TD2150E:245a-11": "mchod pa'i yo byad lngas yang dag par mchod pa /",
    "T02TD2150E:245a-12": "sdig pa bshags pa la sogs pa bya'o //",
    "T02TD2150E:245a-13": "de'i rjes su aom ma h'a sh'u n+ya t'a dzny'a na badzra sva bh'a wa a'atmkonyham zhes brjod pa dang bcas pas stong pa nyid du bsgom mo //",
    "T02TD2150E:245a-14": "de nas pam las padma'i steng du zla ba'i dkyil 'khor h'um dang bcas pa bsams te /",
    "T02TD2150E:245a-15": "de yang ring po'i sgra dang ldan zhing 'od zer 'phro ba can no //",
    "T02TD2150E:245a-16": "de yongs su gyur pa las rdo rje rtse lnga dang ldan ba'i sa bon las 'od 'phros te /",
    "T02TD2150E:245a-17": "phyogs bcu gangg'a'i klung gi bye ma snyed kyi sangs rgyas spyan drangs te /",
    "T02TD2150E:245a-18": "de nyid la thim nas /",
    "T02TD2150E:245a-19": "de yongs su gyur pa las sangs rgyas gos sngon po can /",
    "T02TD2150E:245a-20": "zhal gcig phyag gnyis pa /",
    "T02TD2150E:245a-21": "g-yon brkyang ba g-yas bskum pa /",
    "T02TD2150E:245a-22": "sku mdog mthing nag sbyan me'i phung po 'dra ba /",
    "T02TD2150E:245a-23": "ya sos ma mchu mnan pa /",
    "T02TD2150E:245a-24": "'brug sgra can gyi dbugs tsha ba /",
    "T02TD2150E:245a-25": "skra gyen du brdzes pa /",
    "T02TD2150E:245a-26": "phyag g-yas na rdo rje rtse lnga pa bsnams pa /",
    "T02TD2150E:245a-27": "g-yon na sdigs mdzub mjad pa /",
    "T02TD2150E:245a-28": "gos sngon po can la ltos 'gro brgyad kyis brgyan pa /",
    "T02TD2150E:245a-29": "bdud la sogs pa tshar gcod pa'i tshul can du bdag nyid bsam mo //",
    "T02TD2150E:245a-30": "rang gi snying ga'i sa bon gyis rang dang 'dra ba'i ye shes sems dpa' spyan drangs te /",
    "T02TD2150E:245a-31": "snying po bzhis tha mi dad par bya /",
    "T02TD2150E:245a-32": "de nas byin gyis brlab cing dbang bskur ro //",
    "T02TD2150E:245a-33": "ji srid skyo bar ma gyur gyi bar du bsgom zhing /",
    "T02TD2150E:245b-0": "skyo ba'i tshe sangs rgyas gangg'a'i klung gi rjes su @245b gnang ba'i phreng ba'i sngags kho na bzlas par bya'o //",
    "T02TD2150E:245b-1": "bsdus pa dag la dga' bas ni /",
    "T02TD2150E:245b-2": "aom n'i l'am bar dha ra badzra p'a ni hri da ya ma ho kro dha s'a dha h'um phat /",
    "T02TD2150E:245b-3": "snying po'i sngags nyi shu rtsa gcig pa'o //",
    "T02TD2150E:245b-4": "aom n'i l'am bar dha ra badzra p'a ni dhar ma h'a kro dha s'a dha h'um /",
    "T02TD2150E:245b-5": "nye ba'i snying po dang /",
    "T02TD2150E:245b-6": "yang snying ste bcu bdun pa'o //",
    "T02TD2150E:245b-7": "gtong bar 'dod pa'i cho gtor ma phul la /",
    "T02TD2150E:245b-8": "ye shes sems dpa' phyung ste gshegs su gsol lo //",
    "T02TD2150E:245b-9": "spyod lam thams cad du yang rang lha'i nga rgyal dang ldan pas gnas par bya'o //",
    "T02TD2150E:245b-10": "kha zas gos sogs zas skom dang //",
    "T02TD2150E:245b-11": "dbul ba kun zad nad med dang //",
    "T02TD2150E:245b-12": "'jigs chen brgyad dang sdug bsngal sogs //",
    "T02TD2150E:245b-13": "'jigs pa med cing gang bsam pa'i //",
    "T02TD2150E:245b-14": "'dod ba'i don rnams thams cad ni /",
    "T02TD2150E:245b-15": "sgrub thabs 'di las 'byung 'gyur ro //",
    "T02TD2150E:245b-16": "'gro rnams 'dod pa tha dad pas //",
    "T02TD2150E:245b-17": "de la dgongs nas bde gshegs kyis //",
    "T02TD2150E:245b-18": "byang chub lam ni sna tshogs gsungs //",
    "T02TD2150E:245b-19": "rang 'dod lam ni thob bya'i phyir //",
    "T02TD2150E:245b-20": "dad pas bla ma bzang bcal te //",
    "T02TD2150E:245b-21": "ji srid bla ma mnyes byas nas //",
    "T02TD2150E:245b-22": "'dod don man ngag blang bar bya /",
    "T02TD2150E:245b-23": "mnyes pas yin gyi gzhan gyis min //",
    "T02TD2150E:245b-24": "bdag gis sgrub thabs mdor bsdus smras //",
    "T02TD2150E:245b-25": "smras pas zla ba lngar gsal ba'i //",
    "T02TD2150E:245b-26": "dag cing nam mkhar mi shong ba'i //",
    "T02TD2150E:245b-27": "dge ba gang gis thob pa gang //",
    "T02TD2150E:245b-28": "'dir bzhugs 'dod lha'i zhal mthong shog / dpal phyag na rdo rje'i sgrub thabs mdor bsdus pa zhes bya ba /",
    "T02TD2150E:245b-29": "nam gru'i rigs las byung ba /",
    "T02TD2150E:245b-30": "dngos grub brnyes pa'i slob dpon chen po dz'a ba ri pas mdzad pa rdzogs so /",
    "T02TD2150E:245b-32": "// / bal po'i pandi ta de wa p'u rna ma ti dang /",
    "T02TD2150E:245b-33": "bod kyi lo ts'a ba chos kyi bzang pos bsgyur ba'o//"
}