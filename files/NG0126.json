{
    "NG0126:1": "@#// rgya gar skad du /",
    "NG0126:2": "ma ha san+ti dr-ish+ti dz+nya na nim+na pur+nu tan+t+ra na ma /",
    "NG0126:3": "bod skad du /",
    "NG0126:4": "rdzogs pa chen po lta ba ye shes gting rdzogs kyi rgyud ces bya ba /",
    "NG0126:5": "bcom ldan 'das dpal kun rig chos kyi rje la phyag 'tshal lo //",
    "NG0126:6": "'di skad go zhing rtogs pa'i dus gcig na /",
    "NG0126:7": "bcom ldan 'das dpal kun rig rgyal po de /",
    "NG0126:8": "rang byung sems la ngo bo nyid kyi sku //",
    "NG0126:9": "de nyid chos sku ston pa kun tu bzang *//",
    "NG0126:10": "'on min bde chen gnas mchog chos kyi dbyings //",
    "NG0126:11": "phyi nang med par mdzes shing 'od gsal ba'i //",
    "NG0126:12": "yid bzhin rgyan kyis sbras shing blta na sdug /",
    "NG0126:13": "yangs dog med pa'i gzhal yas khang na bzhugs //",
    "NG0126:14": "gsung ba mi mnga' chos nyid rang bzhin ni //",
    "NG0126:15": "rang gi sems nyid brjod du med pa'i don //",
    "NG0126:16": "ye nas ma bcos rang gi ngo bo nyid //",
    "NG0126:17": "skye med thugs la rang bzhin don gyis gsang *//",
    "NG0126:18": "ma rig ye shes gdod nas med pa'i dus //",
    "NG0126:19": "snga phyi'i sems la 'pho 'gyur med pa'i tshe //",
    "NG0126:20": "ngo mtshar rmad byung chos nyid rgyal po de //",
    "NG0126:21": "ma btsal sems las byung bas ngo bo nyid kyi sku //",
    "NG0126:22": "der 'dus nyid las mi gzhan rigs lnga'i 'khor //",
    "NG0126:23": "rig pas 'dus pa sa bcu'i sems dpa'i 'khor //",
    "NG0126:24": "sprul pa chos skyong mkha' 'gro dang nyan 'khor //",
    "NG0126:25": "ting nge 'dzin la 'dus nas yid kyis 'khor //",
    "NG0126:26": "de'i tshe 'khor rnams zhi gnas gyi bsam gtan la zhen pa'i rtog pa gsal bar gzigs nas /",
    "NG0126:27": "'di skad ces rdo rje sems dpas gsol to //",
    "NG0126:28": "bsgom med gnas lugs don ni gang la bya //",
    "NG0126:29": "snod bcud skal ldan gang gis gzung bar bgyi //",
    "NG0126:30": "ston pa kun rig rgyal pos bshad du gsol //",
    "NG0126:31": "de skad gsol ba'i tshig gsan thugs kyis ni //",
    "NG0126:32": "'dus pa'i tshogs la kun rig ston pas bka' stsal pa //",
    "NG0126:33": "bsgom med lta ba'i gnas lugs ngas bshad du //",
    "NG0126:34": "sangs rgyas kun kyang sngangs shing skrag pa'i phyir //",
    "NG0126:35": "gnod sbyin srin po yi dwags grul bum tshogs //",
    "NG0126:36": "'jig rten lha mi rnams kyang sngangs 'gyur bas //",
    "NG0126:37": "rgyud 'di la ni 'gal sems sdig can rnams //",
    "NG0126:38": "dmyal bar nges 'gro gtan du snying re rje //",
    "NG0126:39": "dper na rgya mtsho ma lus kun brgal yang *//",
    "NG0126:40": "yid bzhin nor bu rnyed par dka' ba bzhin //",
    "NG0126:41": "snod ldan slob ma dad ldan shin tu dkon //",
    "NG0126:42": "de phyir shin tu gsang ba'i gter du bzhag /",
    "NG0126:43": "rdzogs pa chen po lta ba ye shes gting rdzogs kyi rgyud las /",
    "NG0126:44": "don gyi gsang bar gsungs pa'i gleng gzhi'i le'u ste dang po'o //",
    "NG0126:47": "//  de skad ces bka' stsal pas 'khor gyis don go nas /",
    "NG0126:48": "gdung ba bton nas yid kyis don gsol pa //",
    "NG0126:49": "ma rig las kyi sdug bsngal 'khyams pa'i sems //",
    "NG0126:50": "rnam rtog dra ba gang gis gcod pa'i thabs //",
    "NG0126:51": "thugs rje chen pos mi 'dzin yi re chad //",
    "NG0126:52": "sgrib pa'i mun pas 'thibs pa snying re rje //",
    "NG0126:53": "'gro drug sdug bsngal mi grol yi re mug /",
    "NG0126:54": "rang sems sa 'khor dag @#//",
    "NG0126:55": "la sa mkhan mdzod //",
    "NG0126:56": "sems can las la thugs rje yi chad kyang *//",
    "NG0126:57": "snying rjes 'gro don thugs dam mi mdzad dam //",
    "NG0126:58": "sems can lha mi rnams ni shes pa rtsing *//",
    "NG0126:59": "dbang po yul la yengs pa'i sems 'dzin gyis //",
    "NG0126:60": "'tsho ba dkon zhing tshe thung nad mang bas //",
    "NG0126:61": "thar lam mi thob skye shi 'chi la rtag /",
    "NG0126:62": "de phyir lus ngag 'dus byas chos spyod kyang *//",
    "NG0126:63": "long med mtha' ring bsgrub par dka' ba'i phyir //",
    "NG0126:64": "snying po man ngag rtogs par bya ba'i phyir //",
    "NG0126:65": "bsgom du med pa'i chos nyid thugs rjes gsungs /",
    "NG0126:66": "rdzogs pa chen po lta ba ye shes gting rdzogs kyi rgyud las /",
    "NG0126:67": "gdung ba bton pa'i le'u ste gnyis pa'o //",
    "NG0126:70": "//  de nas 'dus pa'i tshogs kyi nang nas rdo rje",
    "NG0126:71": "sems dpa' la thugs kyis gzigs nas nges par bka'",
    "NG0126:72": "stsal pa // bsgom du med la mi 'bral gdams ngag rgyun //",
    "NG0126:73": "rdo rje sems dpas thugs nas brgyud pa yis //",
    "NG0126:74": "nga yis byin gyis brlabs pa'i mkhas pa la //",
    "NG0126:75": "rang sems rtogs 'dod slob ma las can gyis //",
    "NG0126:76": "dad pas shin tu rang nyid dul byas pas //",
    "NG0126:77": "lus dang longs spyod srog la mi blta bar //",
    "NG0126:78": "sring mo bu mo la sogs rab brgyan te //",
    "NG0126:79": "rta dang glang po nor gyi dbyig rnams kyang *//",
    "NG0126:80": "ser sna med pas bla ma dag la dbul //",
    "NG0126:81": "de yang 'dus pa'i sems dpa' rdo rje nyon //",
    "NG0126:82": "chos phyir brtson 'grus che la dam tshig ldan //",
    "NG0126:83": "blo brtan shes rab zab cing don gsang thub //",
    "NG0126:84": "tshul shis ngang bzang rnams kyi don gyi gter //",
    "NG0126:85": "de dag yon tan brgya ldan slob ma la //",
    "NG0126:86": "rab tu gsang ste don nyid ston pa yi //",
    "NG0126:87": "bla ma mkhas pa mtha' bcu rdzogs pa la //",
    "NG0126:88": "mnyen zhing dal la thugs rje rab ldan zhing *//",
    "NG0126:89": "srid par chos rnams zhus kyang zad med pa'i //",
    "NG0126:90": "dam pa'i mdzod kyi gter ldan ston la mkhas //",
    "NG0126:91": "dper na seng ges 'jigs pa rtsad gcod bzhin //",
    "NG0126:92": "blo dngos gcig par ston la gus pas zhus //",
    "NG0126:93": "de nas 'dus pa'i sems dpa' rdo rje nyon //",
    "NG0126:94": "yang dag don gyi lta ba gsang ba 'di //",
    "NG0126:95": "gang zag phyin ci log dang blta dman pa //",
    "NG0126:96": "thos pa chung la blo rtul shes rab med //",
    "NG0126:97": "nor phangs kha ral la sogs snod med la //",
    "NG0126:98": "'di bstan gnyis ka bsreg phyir rab tu gsang *//",
    "NG0126:99": "de skad gsungs ma thag tu yid dga' nas //",
    "NG0126:100": "'khor rnams snod kyi don dang ldan par ni //",
    "NG0126:101": "khas blangs rang dam bcas nas yid bsdus te //",
    "NG0126:102": "mgrin gcig lhags nas 'khod gyur to //",
    "NG0126:103": "rdzogs pa chen po lta ba ye shes gting rdzogs kyi rgyud las /",
    "NG0126:104": "snod bcud bstan pa'i le'u ste gsum pa'o //",
    "NG0126:107": "//  de nas bcom ldan kun rig rgyal po yis //",
    "NG0126:108": "ched du brjod pa'i don 'di bka' stsal to //",
    "NG0126:109": "'gro drug sems can med pa'i gong rol du //",
    "NG0126:110": "sangs rgyas med pas ye shes ming yang med //",
    "NG0126:111": "kun bzang nyid kyang glo bur sangs rgyas te //",
    "NG0126:112": "ma bcos gdod nas mi rtog blos @#//",
    "NG0126:113": "bsgoms pas //",
    "NG0126:114": "sangs rgyas nyid kyang gdeng med gol ba'i lam //",
    "NG0126:115": "'og ma'i phra mo'i rnal 'byor smos ci dgos //",
    "NG0126:116": "de skad gsungs pa'i don gsungs ma thag tu /",
    "NG0126:117": "'khor rnams sems 'drog ste yid ma rangs te sems kyi don la the tshom du gyur nas /",
    "NG0126:118": "ting nge 'dzin la yid byung bar gyur to //",
    "NG0126:119": "rdzogs pa chen po lta ba ye shes gting rdzogs kyi rgyud las /",
    "NG0126:120": "ched du brjod pa'i le'u ste bzhi pa'o //",
    "NG0126:123": "//  de nas sems dpa' rdo rjes 'khor rnams kyi bsam",
    "NG0126:124": "pa thugs su chud nas sems rtog bsal ba'i phyir",
    "NG0126:125": "don 'di zhus so //",
    "NG0126:126": "don gyi sangs rgyas ye shes gang las byung *//",
    "NG0126:127": "don las 'pho 'gyur med pa'i blta ba gang *//",
    "NG0126:128": "snang la 'pho 'gyur sna tshogs ci las byung *//",
    "NG0126:129": "ma bsgoms skye bor mi gol thabs ci lags //",
    "NG0126:130": "blo dngos gcig pur rtogs pa'i tshad ni gang *//",
    "NG0126:131": "de skad yid kyis gsol ba'i don gsan nas //",
    "NG0126:132": "ston pa kun rig rgyal po chos rje yis //",
    "NG0126:133": "thugs kyi dkyil 'khor rin chen sgo phye nas //",
    "NG0126:134": "sangs rgyas dpal gyi mgur nas bka' stsal pa //",
    "NG0126:135": "'khor 'das gzhi ni ngo bo nyid kyi sku //",
    "NG0126:136": "don gyi sangs rgyas rang sems don rtogs na //",
    "NG0126:137": "kun tu bzang po rang byung bcom ldan 'das //",
    "NG0126:138": "ye shes rab tu che mchog chos kyi sku //",
    "NG0126:139": "mi skye mi 'gag nam mkha'i ngang bzhin no //",
    "NG0126:140": "'khrul rtog nyid kyang ye shes bde ba'i klong *//",
    "NG0126:141": "dper na khyung chen gshog rdzogs mkha' la lding ba ni //",
    "NG0126:142": "chu klung ri rab gyen thur nyam mi nga *//",
    "NG0126:143": "bar snang nam mkha'i khams kun lam du bde //",
    "NG0126:144": "gang du dmigs pa'i sa phyogs phyin par byed //",
    "NG0126:145": "de bzhin ye nas sems sbyangs rnal 'byor thugs //",
    "NG0126:146": "sangs rgyas snying por rtogs pa'i skal ldan rnams //",
    "NG0126:147": "chos sku mngon du grub pa'i gdams ngag can //",
    "NG0126:148": "sems rtog ye shes yon tan de las byung *//",
    "NG0126:149": "rdzogs pa chen po'i lta ba ye shes gting rdzogs kyi rgyud las /",
    "NG0126:150": "sangs rgyas kyi ye shes 'byung bar bstan pa'i le'u ste lnga pa'o //",
    "NG0126:153": "//  de nas ston pa kun rig rgyal po des de",
    "NG0126:154": "skad ces gsang ba'i don gsungs pa dang 'khor rnams",
    "NG0126:155": "kyi rtog pa sangs nas gus pa'i bsam pa mthun",
    "NG0126:156": "par gyur cing yid dga' nas /",
    "NG0126:157": "bcom ldan 'das kun rig rgyal po la bstod pa //",
    "NG0126:158": "ded dpon sangs rgyas kun bzang chos kyi sku //",
    "NG0126:159": "'khor ba dong sprugs ye shes klong ston pa //",
    "NG0126:160": "rang rig rgyal po byang chub ye shes sku //",
    "NG0126:161": "'khor ba'i ming med sangs rgyas lam ston pa //",
    "NG0126:162": "gzugs med chos kyi sku la yid kyis bstod //",
    "NG0126:163": "de skad bstod pa'i don gsan yid kyis ni //",
    "NG0126:164": "kun rig rgyal po ston pa chos rje yis //",
    "NG0126:165": "'dus pa'i 'khor gyi tshogs la bka' stsal pa //",
    "NG0126:166": "de nyid gdeng du go gyur rnal 'byor pas //",
    "NG0126:167": "mi bsgom ched du mi blta rang yin te //",
    "NG0126:168": "sngon gyi sangs rgyas bcom ldan 'das rnams kyis //",
    "NG0126:169": "ma bsgoms dbang po rang yan btang las",
    "NG0126:171": "[(]12[)]@#// byung *//",
    "NG0126:172": "skye bo mu stegs phyi nang 'brel chod phyir //",
    "NG0126:173": "gol sa dag tu mi 'gyur don nyid yin //",
    "NG0126:174": "de ltar shin tu rtogs pa'i rnal 'byor pas //",
    "NG0126:175": "skye ba 'di las mi len sangs rgyas nyid //",
    "NG0126:176": "don la the tshom mi za sangs rgyas chos nyid de //",
    "NG0126:177": "rang byung rgyal po byang chub sems nyid kyang *//",
    "NG0126:178": "ma btsal rang la yod pas bsgrub mi dgos //",
    "NG0126:179": "rdzogs pa chen po lta ba ye shes gting rdzogs kyi rgyud las /",
    "NG0126:180": "'khor rnams kyi rtog pa'i gdung ba bsal ba'i le'u ste drug pa'o //",
    "NG0126:183": "//  de nas 'dus pa'i 'khor la phan gdags pa'i phyir kun rig rgyal pos bka' stsal pa //",
    "NG0126:184": "sangs rgyas rgyal po chos kyi sku mchog kyang *//",
    "NG0126:185": "'khor 'das reg pa med par sems la rdzogs //",
    "NG0126:186": "don la 'gyur ba med pas blta ba'i lam //",
    "NG0126:187": "yul la mi ltos rang sems chos kyi sku //",
    "NG0126:188": "nam mkha' bzhin du ye shes mtha' mnyam pas //",
    "NG0126:189": "gzhi la 'gyur med rang rig byang chub sems //",
    "NG0126:190": "skyon gyis ma gos sems kyi dran pa la //",
    "NG0126:191": "'pho 'gyur med pas chos nyid brdal ba'i sku //",
    "NG0126:192": "mi skye mi 'gag lta ba rang byung la //",
    "NG0126:193": "bsgoms pas mi rnyed rang sems 'gyur med don //",
    "NG0126:194": "ma bsgoms 'bral med da lta nga yi sems //",
    "NG0126:195": "bskal par 'khyams kyang sems la skye shi med //",
    "NG0126:196": "shi med nor mchog rig pa lta ba'i mchog /",
    "NG0126:197": "don la ma bsgoms ye shes mthar phyin lam //",
    "NG0126:198": "sangs rgyas re ba med pas ltung mi srid //",
    "NG0126:199": "gdod mas 'gyur med byang chub chen po yin //",
    "NG0126:200": "rdzogs pa chen po lta ba ye shes gting rdzogs kyi rgyud las /",
    "NG0126:201": "don la 'pho 'gyur med par bstan pa'i le'u ste bdun pa'o //",
    "NG0126:204": "//  de nas kun rig chos rjes don gsungs pa //",
    "NG0126:205": "dad pas 'dus pa'i 'khor rnams yid kyis nyon //",
    "NG0126:206": "'khor 'das rang bzhin gcig tu ma nges pas //",
    "NG0126:207": "dbang po yul rnams ji ltar bltas par bden //",
    "NG0126:208": "don la mi bden gzung 'dzin mthu brtas pas //",
    "NG0126:209": "ji ltar goms pa brtas pas der snang phyir //",
    "NG0126:210": "dngos po blos brtags pas na yod min te //",
    "NG0126:211": "yod na sems can kun la mthun snang rigs //",
    "NG0126:212": "gdod nas rang 'khrul bsgribs pa'i lus nyid kyis //",
    "NG0126:213": "'gro drug mthong rtog so so sna tshogs pa //",
    "NG0126:214": "de phyir sems can rang sems so sor snang *//",
    "NG0126:215": "ngo bo nyid kyi sku la 'gyur ba med pa'i phyir //",
    "NG0126:216": "blo yis brtags pas gcig yul gcig min pas //",
    "NG0126:217": "rang sems ma 'khrul snang ba the tshom med //",
    "NG0126:218": "des na gzhan yul rnams ni gdod nas med //",
    "NG0126:219": "'khrul pa'i rtog sems 'gro ba so so'i sems //",
    "NG0126:220": "gcig na dge sdig rnam smin 'bras bu yang *//",
    "NG0126:221": "sems can ma spyad kun gyis myong bar rigs //",
    "NG0126:222": "las kyi rnam smin thun mong mi 'gyur phyir //",
    "NG0126:223": "bag chags brtas pa'i 'khrul pa'i sdug bsngal yin /",
    "NG0126:224": "rdzogs pa chen po lta ba ye shes gting rdzogs kyi rgyud las /",
    "NG0126:225": "snang ba 'pho 'gyur sna tshogs don las mi 'gal bar bstan @#//",
    "NG0126:226": "pa'i le'u ste brgyad pa'o //",
    "NG0126:229": "//  de nas kun rig ston pa snang mdzad kyis //",
    "NG0126:230": "'dus pa'i dad ldan 'khor la bka' stsal pa //",
    "NG0126:231": "ma bsgoms dbang po rang yan bzhag gyur kyang *//",
    "NG0126:232": "phyi rol yul gyi tha snyad grags pa la //",
    "NG0126:233": "'khrul pa yin par shes phyir zhen pa med //",
    "NG0126:234": "chos brgyad rang sar grol bas mnyam pa'i phyir //",
    "NG0126:235": "skye bo nyid kyang ma spangs chos kyi sku //",
    "NG0126:236": "dper na a shu ka nyid bdud rtsir shes pa ltar //",
    "NG0126:237": "de bzhin skye bo rang sems 'di nyid ni //",
    "NG0126:238": "bla ma'i don bstan tha mal byang chub sems //",
    "NG0126:239": "bdag nyid snying po ye shes don nyid yin //",
    "NG0126:240": "de yang 'dus pa'i sems dpa' rdo rje nyid //",
    "NG0126:241": "nyid kyi don ma rtogs pas so so'i skye bo ste //",
    "NG0126:242": "de nyid lung dang man ngag don rtogs kyis //",
    "NG0126:243": "rang sems rtogs pas skye bo med pa'i phyir //",
    "NG0126:244": "ma bsgoms gol sa med par mkhas pas gsungs //",
    "NG0126:245": "ngo bo nyid la rtag chad med pa'i phyir //",
    "NG0126:246": "sems der rang gsal don zin mi brjod pas //",
    "NG0126:247": "phyal pa lung ma bstan du gol sa med //",
    "NG0126:248": "dper na gser 'gyur rtsis gang thebs pa rnams //",
    "NG0126:249": "thams cad gser las gzhan du mi 'gyur bzhin //",
    "NG0126:250": "de bzhin mu stegs skye bo'i sems nyid kyang *//",
    "NG0126:251": "man ngag gser rtsis thebs pa'i sems //",
    "NG0126:252": "mu stegs rnams kyang ye shes bde ba'i ngang *//",
    "NG0126:253": "yul la mi zhen phyin na bsgom du med //",
    "NG0126:254": "rdzogs sangs rgyas zhes bya ba'i don nyid kyis //",
    "NG0126:255": "sna tshogs zhen las grol phyir bsgom mi dgos /",
    "NG0126:256": "rdzogs pa chen po'i lta ba ye shes gting rdzogs kyi rgyud las /",
    "NG0126:257": "ma bsgoms kyang skye bo dang mu stegs kyi gol sa med par bstan pa'i le'u ste dgu pa'o //",
    "NG0126:260": "//  de nas 'dus pa'i snying po 'khor rnams la kun rig ston pa chos rjes bka' stsal pa //",
    "NG0126:261": "sems can ma 'khrul sangs rgyas med pa'i gong *//",
    "NG0126:262": "ngo bo nyid kyi sku+u la rang byung sems //",
    "NG0126:263": "de nyid ye nas gnas lugs yin pa'i phyir //",
    "NG0126:264": "de rtogs chos sku mya ngan 'das pa'i chos //",
    "NG0126:265": "kun tu bzang po rang byung ye shes thugs //",
    "NG0126:266": "rang sems rang gis rig pas chos kyi rje //",
    "NG0126:267": "rang sems rang 'khrul 'gro drug sems can te //",
    "NG0126:268": "kun gzhi'i gzhi cha chos sku ye shes la //",
    "NG0126:269": "gsum ldan 'khor ba'i sgrib pa'i lus nyid yin //",
    "NG0126:270": "dus tshod bla ma'i gdams ngag don bstan pa //",
    "NG0126:271": "gzhi cha chos sku rang byung de nyid dang *//",
    "NG0126:272": "dang po'i sems nyid ngo bo nyid kyi sku //",
    "NG0126:273": "snga phyis ma bslad chos skur gcig pa'i phyir //",
    "NG0126:274": "blo dngos gcig pa'i don la bsgom mi dgos //",
    "NG0126:275": "de yang 'dus pa'i 'khor rnams yid kyis nyon //",
    "NG0126:276": "sangs rgyas ye shes thugs dang sems can sems //",
    "NG0126:277": "'brel med so sor snang ba ma yin te //",
    "NG0126:278": "btsal med rang sems chos skur gcig pa'i phyir //",
    "NG0126:279": "blo dngos gcig par sems nyid yid ches yin //",
    "NG0126:280": "'khor ba'i lus 'di sdug bsngal sgrib g.yogs dang *//",
    "NG0126:281": "sangs rgyas sku dang ye shes bde ba de //",
    "NG0126:282": "'khor @#//",
    "NG0126:283": "'das gnyis ka rtsa ba gcig pa'i phyir //",
    "NG0126:284": "lhun gyis grub pa dag tu blo dngos gcig /",
    "NG0126:285": "'khor ba'i mngal nyid rnal 'byor thugs nyid kyang *//",
    "NG0126:286": "ngo bo nyid las ma 'das don yin phyir //",
    "NG0126:287": "tha mal 'di nyid yin rtogs chos sku la //",
    "NG0126:288": "blang dor med pas blo dngos ngo bo gcig /",
    "NG0126:289": "dper na chu nyid chang du rkyen gyis 'gyur //",
    "NG0126:290": "de bzhin bar do'i rang sems 'di nyid la //",
    "NG0126:291": "bla ma'i rkyen gyis rtogs pas bsgom mi dgos //",
    "NG0126:292": "mi bsgom phyir na gol med blo dngos gcig /",
    "NG0126:293": "de yang 'dus pa'i 'khor rnams yid kyis nyon //",
    "NG0126:294": "ye shes rtogs nas mnyam pa'i don nyid la //",
    "NG0126:295": "rgyun du ma brjed rig pa gsal theb na //",
    "NG0126:296": "bag chags nyon mongs rtog pa'i skyon gyis kyang *//",
    "NG0126:297": "de la rdul tsam mi bsgrib ye shes gsal //",
    "NG0126:298": "dper na skyes bu sngags kyi gdeng ldan pas //",
    "NG0126:299": "dug ma bsal bas dug nyid sman du 'gyur ba bzhin //",
    "NG0126:300": "snga phyir ma song chos sku ye shes ni //",
    "NG0126:301": "snga phyir ma spangs glo bur rang stong phyir //",
    "NG0126:302": "blo dngos dbyer med rtogs pa'i tshad yin no //",
    "NG0126:303": "rdzogs pa chen po lta ba ye shes gting rdzogs kyi rgyud las /",
    "NG0126:304": "blo dngos gcig par bstan pa'i le'u ste bcu pa'o //",
    "NG0126:307": "//  de nas sems dpa' rdo rje snying po yis //",
    "NG0126:308": "dad pas 'dus pa'i 'khor la phan gdags phyir //",
    "NG0126:309": "bden pa'i don gyis 'di skad yid kyis gsol //",
    "NG0126:310": "rang sems snying po don rtogs lta ba la //",
    "NG0126:311": "ma bsgoms 'bral med don ni ji ltar 'grub //",
    "NG0126:312": "ye shes don ni mtshon du ji ltar med //",
    "NG0126:313": "spyod pa 'ching grol med pa'i don ni gang *//",
    "NG0126:314": "sa la sbyang du med pa'i don ni ci //",
    "NG0126:315": "rtogs nas dam tshig bsrung nyams ji ltar med //",
    "NG0126:316": "bsgoms na gol sa'i skyon ni ji ltar lags //",
    "NG0126:317": "la bzla'i don gyi ye shes gang la bgyi //",
    "NG0126:318": "de skad gsol ba'i yid kyi don gsan nas //",
    "NG0126:319": "kun rig ston pa chos rjes bka' stsal pa //",
    "NG0126:320": "rang sems snying po'i don rtogs chos sku las //",
    "NG0126:321": "bsgom bya'i ye shes chos sku gud na med //",
    "NG0126:322": "snga phyi sems kyi ye shes mtha' bral ba //",
    "NG0126:323": "ma nor sgom pa po yang ga la yod //",
    "NG0126:324": "de la sgom mkhan sems la dngos med na //",
    "NG0126:325": "mi gnas mi rtog 'jog pa rnal 'byor min //",
    "NG0126:326": "sems dpa' rdo rje snying po da nyon cig /",
    "NG0126:327": "a ti rdzogs chen chos sku bden gnyis bral //",
    "NG0126:328": "ngo bo nyid kyi rang shar ye shes ni //",
    "NG0126:329": "yod med dbus kyi ye shes mtha' gsum bral //",
    "NG0126:330": "yul la spang sdud gnyis po gdod nas med //",
    "NG0126:331": "dper na nam mkha' rang du shes pa bzhin //",
    "NG0126:332": "ji bzhin ma nor rang sems rtogs pa yis //",
    "NG0126:333": "lus ngag ma skyes rtog pa'i gzhi med pas //",
    "NG0126:334": "skyil krung drang 'dug smra bcad kha na med //",
    "NG0126:335": "de bzhin sems dang rtag chad spros bral bas //",
    "NG0126:336": "rtog spang mi rtog sgom pa'i khar mi 'ong *//",
    "NG0126:337": "ye shes lta ba'i shugs las byung bas na //",
    "NG0126:338": "rnal 'byor dmigs pa'i shes pas mi bsgom ste //",
    "NG0126:339": "rtogs pas rang @#//",
    "NG0126:340": "sems ma skyes ye shes phyir //",
    "NG0126:341": "rnal 'byor ched du bsgom pa bstan mi dgos //",
    "NG0126:342": "sems dpa' 'dus pa'i snying po da nyon cig /",
    "NG0126:343": "yul gyi snang ba spyod yul ma grub phyir //",
    "NG0126:344": "nam mkha' lta bur ye shes rang gsal bas //",
    "NG0126:345": "rang sems chos sku ngang gis de rtogs pas //",
    "NG0126:346": "rnal 'byor ci yang yid la mi bsgom na //",
    "NG0126:347": "yang dag lta ba'i don dang mthun par 'grub //",
    "NG0126:348": "sems dpa' rdo rje snying po da nyon cig /",
    "NG0126:349": "rdzogs chen gol sa gcad phyir bsgom med de //",
    "NG0126:350": "ye shes bsgom med dag tu rab rtogs na //",
    "NG0126:351": "bsgoms kyang skyon med chos dbyings nam mkha' 'dra //",
    "NG0126:352": "bsgom med de ni kun gyi re ba skongs //",
    "NG0126:353": "kun la khyab cing ma rdzogs med mod kyi //",
    "NG0126:354": "kun kyis gdams ngag ma 'phrod rtogs par dka' /",
    "NG0126:355": "rdzogs pa chen po lta ba ye shes gting rdzogs kyi rgyud las /",
    "NG0126:356": "ma bsgoms 'bral ba med pa'i le'u ste bcu gcig pa'o //",
    "NG0126:359": "//  de nas kun rig rgyal po chos rjes bka' stsal pa //",
    "NG0126:360": "'dus pa'i tshogs rnams yid kyis da nyon cig /",
    "NG0126:361": "rang sems ngo bo nyid kyi chos sku ni //",
    "NG0126:362": "dbang po mngon sum mi gnas kun la khyab //",
    "NG0126:363": "chos sku tshig tu 'di zhes bstan par ni //",
    "NG0126:364": "rdo rje sems dpas kyang ni mtshon du med //",
    "NG0126:365": "de yang rdo rje sems dpa' yid kyis nyon //",
    "NG0126:366": "'khor 'das tshig las 'das pa'i ye shes te //",
    "NG0126:367": "dbyibs dang kha dog dbang po'i spyod yul du //",
    "NG0126:368": "sangs rgyas nyid kyis bstan cing mtshon du med //",
    "NG0126:369": "mtshon cing bstan par dka' ba'i rang sems de //",
    "NG0126:370": "yod med kun las 'das pas byang chub sems //",
    "NG0126:371": "dngos med yid la dran pa'i ye shes ni //",
    "NG0126:372": "kun bzang nyid kyis ma gzigs blta ba'i mchog /",
    "NG0126:373": "gzung 'dzin mthu brtas rnam smin lus 'di la //",
    "NG0126:374": "dbang po'i yul rnams ming du rjod byed de //",
    "NG0126:375": "don la phan pa rdul tsam mtshon mi nus //",
    "NG0126:376": "dper na bum pa nang gi nam mkha' la //",
    "NG0126:377": "dngos med brjod med nam mkha' chen po min //",
    "NG0126:378": "de bzhin tshe gcig mi rtog don bsgoms kyang *//",
    "NG0126:379": "ye shes rang shar chen po'i blta ba min //",
    "NG0126:380": "bum chag nam mkha' chen por thim pa bzhin //",
    "NG0126:381": "lus bral rang sems ngo bo nyid kyi sku //",
    "NG0126:382": "de nyid rig pas gsal btab bde ba'i klong *//",
    "NG0126:383": "de tsam nyid na kun tu bzang pos kyang *//",
    "NG0126:384": "ngo bo nyid kyi sku la mtshon du med /",
    "NG0126:385": "rdzogs pa chen po lta ba ye shes gting rdzogs kyi rgyud las /",
    "NG0126:386": "ye shes kyi don la mtshon du med par bstan pa'i le'u ste bcu gnyis pa'o //",
    "NG0126:389": "//  de nas dad pas 'dus pa'i 'khor rnams la //",
    "NG0126:390": "kun rig ston pa chos rjes bka' stsal pa //",
    "NG0126:391": "sangs rgyas rnams kyi dgongs pa ji lta bu //",
    "NG0126:392": "rang gi mtshan nyid ma bcos de bzhin nyid //",
    "NG0126:393": "chos sku skye med rtogs nas 'gro don du //",
    "NG0126:394": "ji ltar snang ba'i gzugs can sprul pa'i sku //",
    "NG0126:395": "mdzad pa bcu gnyis 'gro don mthar phyin pa //",
    "NG0126:396": "thugs rje sprul pas 'gro ba kun 'dul @#//",
    "NG0126:397": "yang *//",
    "NG0126:398": "ye shes blo ldan rlom sems rdul tsam med //",
    "NG0126:399": "bdag dang gzhan du rtog pa med pa'i phyir //",
    "NG0126:400": "ye nas gnyis med gcig ni chos kyi sku //",
    "NG0126:401": "mthun 'jug 'tshams pa'i spyod pa rgya mtsho ni //",
    "NG0126:402": "thugs rje chen pos 'gro don rdzogs par mdzad //",
    "NG0126:403": "rang byung ye shes dbyings las ma g.yos kyang *//",
    "NG0126:404": "'gro ba'i dpal mgon kun tu bzang po ni //",
    "NG0126:405": "bdag dang gzhan don blang dor med pa'i phyir //",
    "NG0126:406": "spyod pa rgya mtsho sna tshogs ci bder spyod //",
    "NG0126:407": "pad+ma skye ba'i rgyu ni 'dam yin te //",
    "NG0126:408": "pad+ma la ni 'dam gyis gos pa med //",
    "NG0126:409": "chos nyid blang dor med par rtogs gyur na //",
    "NG0126:410": "ye shes rtog med nyams pa rdul tsam med //",
    "NG0126:411": "thun mtshams mi bsgom rgyun gyi rnal 'byor la //",
    "NG0126:412": "'ching grol spyod pa med phyir gol ba med //",
    "NG0126:413": "rdzogs pa chen po lta ba ye shes gting rdzogs kyi rgyud las /",
    "NG0126:414": "spyod pa 'ching grol med par bstan pa'i le'u ste bcu gsum pa'o //",
    "NG0126:417": "//  de nas kun rig ston pa chos rjes bka' stsal pa //",
    "NG0126:418": "'dus pa'i 'khor rnams yid kyis da nyon cig /",
    "NG0126:419": "sa med chos sku rdzogs chen ye shes la //",
    "NG0126:420": "gang yang mi 'gro sa mchog spyi bcings pa //",
    "NG0126:421": "bgrod med sems nyid ye shes mchog gi lam //",
    "NG0126:422": "ye shes chos sku mthar phyin chos nyid sa //",
    "NG0126:423": "sems dpa' rdo rje snying po da nyon cig /",
    "NG0126:424": "sa ni dang po 'khor bar mi ldog par //",
    "NG0126:425": "snying po byang chub mchog ni yin zhes na //",
    "NG0126:426": "bza' zhing bgrod pa'i yul ni ga la yod //",
    "NG0126:427": "byar med rdzogs pa'i ngang du+u rab rtogs na //",
    "NG0126:428": "lam la bza' zhing sa sbyang yul las 'das //",
    "NG0126:429": "bgrod med snying po lam gyi don ston pa //",
    "NG0126:430": "gzhan nas btsal bas rnyed par mi 'gyur te //",
    "NG0126:431": "ye shes chen po'i kun tu khyab gnas pas //",
    "NG0126:432": "rang byung ye nas rang rig 'od gsal bas //",
    "NG0126:433": "sa lam btsal du med pa snying po'i don //",
    "NG0126:434": "rnam par snang mdzad che mchog kun tu bzang *//",
    "NG0126:435": "de yang sems dpa' rdo rje snying po nyon //",
    "NG0126:436": "dper na rgyal po gzhan du mi 'gro bzhin //",
    "NG0126:437": "rang sems yul la mi bskyod don la gnas //",
    "NG0126:438": "de tsam nyid na chos sku bde ba'i klong *//",
    "NG0126:439": "lam la ma bgrod chos nyid ye shes sku //",
    "NG0126:440": "sa dang lam la bgrod na byang chub gegs //",
    "NG0126:441": "rdzogs pa chen po lta ba ye shes gting rdzogs kyi rgyud las /",
    "NG0126:442": "sa la sbyang du med pa'i le'u ste bcu bzhi pa'o //",
    "NG0126:445": "//  de nas dad pas 'dus pa'i 'khor rnams la //",
    "NG0126:446": "kun rig ston pa chos rjes bka' stsal pa //",
    "NG0126:447": "dam tshig bsrung nyams med pa'i ye shes ni //",
    "NG0126:448": "'og ma bzhin du dam du ma bcas pas //",
    "NG0126:449": "nyams pa med phyir ye bsrungs chen po yin //",
    "NG0126:450": "gdeng ldan blta ba'i dam tshig rgyun du dran //",
    "NG0126:451": "ched du ma yin ngang gis don gsal bas //",
    "NG0126:452": "ye bsrungs chen po'i dam tshig lta ba yin //",
    "NG0126:453": "ye nas 'dus pa'i 'khor rnams yid kyis nyon //",
    "NG0126:454": "theg pa'i khyad par ji snyed grags pa dang *//",
    "NG0126:455": "tshul khrims sdom dang phyi nang dam tshig @#//",
    "NG0126:456": "kyang *//",
    "NG0126:457": "'gro ba gdul bya ji ltar 'dod la bstan //",
    "NG0126:458": "tha snyad tsam du gdul bya zhes brjod kyang *//",
    "NG0126:459": "dam du bca' bar bya ba rdul tsam med //",
    "NG0126:460": "dam bca' med pa'i don gyi ngang rtogs na //",
    "NG0126:461": "dam du bcas kyang skyon med nam mkha' 'dra //",
    "NG0126:462": "'dus pa'i snying po rdo rje sems dpa' nyon //",
    "NG0126:463": "chos sku mi g.yo thugs kyi dam tshig ste //",
    "NG0126:464": "blang dor med par spyod pa dam tshig chen po yin //",
    "NG0126:465": "rang sems mi spang ye shes chen por gnas //",
    "NG0126:466": "dus gsum don dam ma bral nyams pa med //",
    "NG0126:467": "rdzogs pa chen po lta ba ye shes gting rdzogs kyi rgyud las /",
    "NG0126:468": "dam tshig bsrung nyams med par bstan pa'i le'u ste bco lnga pa'o //",
    "NG0126:471": "//  de nas 'dus pa'i 'khor la bka' stsal pa //",
    "NG0126:472": "bsgoms na gol sar gyur pa 'khrul pa'i phyir //",
    "NG0126:473": "rang gi sems nyid ma rtogs rtsol ba ste //",
    "NG0126:474": "phyi yi yul gyi rtsol bas sems bsdus nas //",
    "NG0126:475": "'og ma'i lta ba 'dod lugs rnam bzhi la //",
    "NG0126:476": "gnyis med snang stong khas mi len pa rnams //",
    "NG0126:477": "so sor rtog pa'i rig pas gzhal byas nas //",
    "NG0126:478": "gsal ba stong pa'i mnyam gzhag don bsgoms pas //",
    "NG0126:479": "drug la sgom pa'i gang zag la //",
    "NG0126:480": "bying rgod mtha' dag shes bzhin bya ra byed //",
    "NG0126:481": "de nyid blta ba ma shes gti mug ste //",
    "NG0126:482": "gsal la mi rtog bsgom dang 'dod chags bsgom pa rnams //",
    "NG0126:483": "bde la mi rtog zhen pa'i nga rgyal can //",
    "NG0126:484": "'khor ba med dang ltung du dogs pa'i zhe sdang gis //",
    "NG0126:485": "mi dmigs don la gza' gtad byas nas bsgom //",
    "NG0126:486": "rtsol bas bsgoms kyang yul la 'gyur med phyir //",
    "NG0126:487": "mi rtog 'dod phyir mngon par don dang bral //",
    "NG0126:488": "rtog pa bzang ngan ci skyes sems nyid du //",
    "NG0126:489": "dgag rgyu med pa tsam du blos bzung nas //",
    "NG0126:490": "gsal bde mi dmigs ched du bsgoms pas nor //",
    "NG0126:491": "yul la gtan tshigs gzhig pas smos ci dgos //",
    "NG0126:492": "de yang 'dus pa'i snying po yid kyis nyon //",
    "NG0126:493": "grib ma gzugs su bsgyur ba ji bzhin du //",
    "NG0126:494": "lha dang rtsa ba'i thig le thabs bsgoms rnams //",
    "NG0126:495": "mtshan ma yul la dmigs phyir sgom pa pos //",
    "NG0126:496": "de nyid sems su blos byas phyir na gol //",
    "NG0126:497": "rkyen ma thub phyir gnas lugs chos sku min //",
    "NG0126:498": "de phyir bsgoms na 'khor ba'i nad chen yin /",
    "NG0126:499": "rdzogs pa chen po lta ba ye shes gting rdzogs kyi rgyud las /",
    "NG0126:500": "bsgoms na gol sar bstan pa'i le'u ste bcu drug pa'o //",
    "NG0126:503": "//  de nas yang kun rig ston pa kun bzang gis //",
    "NG0126:504": "'dus pa'i 'khor la bka' stsal pa //",
    "NG0126:505": "dga' dang gus pa'i sems kyis rtse gcig nyon //",
    "NG0126:506": "la bzla' ba yi ye shes don chen ni //",
    "NG0126:507": "kun gzhi gzhi cha mkha' la nyi shar bzhin //",
    "NG0126:508": "thams cad kun 'dus ye shes rang snang gsal //",
    "NG0126:509": "ye nas btsal med 'bras bu mngon sangs rgyas //",
    "NG0126:510": "rgyal ba kun gyi yang mes chen po ste //",
    "NG0126:511": "gol med gdod nas dag pa chos kyi sku //",
    "NG0126:512": "rang byung 'gag pa med pas ye shes klong *//",
    "NG0126:513": "lam lnga ma @#//",
    "NG0126:514": "bgrod ye shes sa yi mchog /",
    "NG0126:515": "cir yang dmigs su med pas rang sems ye shes sku //",
    "NG0126:516": "gzhan la smon du med pas rang la rdzogs //",
    "NG0126:517": "chos sku 'di zhes gzhan nas mi rnyed pas //",
    "NG0126:518": "rtogs par 'dod na rang gi sems la tshol //",
    "NG0126:519": "sems la don rnyed rtogs pa'i rnal 'byor pa //",
    "NG0126:520": "'khrul pa med phyir sems can 'khor ba med //",
    "NG0126:521": "rang sems rtogs pa'i don las ma gtogs pa //",
    "NG0126:522": "bde zhing skyid pa'i sangs rgyas logs na med //",
    "NG0126:523": "de phyir rgyu la mi rtog 'bras bu med //",
    "NG0126:524": "med la rtsol ba rgya mtsho'i chu bor nas //",
    "NG0126:525": "smig rgyu ri dwags chur mthong bsnyeg pa bzhin //",
    "NG0126:526": "bsgom med don nyid bor nas sus bsgom pa //",
    "NG0126:527": "byang chub med par rang gi sdug bsngal bsnon //",
    "NG0126:528": "de yang sems dpa' rdo rje yid kyis nyon //",
    "NG0126:529": "ye shes de nyid rtogs pa'i rnal 'byor pa //",
    "NG0126:530": "ye shes bcud nyid chos kyi gter du smin //",
    "NG0126:531": "nam mkha'i go yangs 'byung ba'i lam du bde //",
    "NG0126:532": "rtogs pa'i go yangs sangs rgyas lam du bde //",
    "NG0126:533": "sems nyid go yangs bsgom med lam du bde //",
    "NG0126:534": "dus gsum 'gyur med rang rig lta ba'i dbyings //",
    "NG0126:535": "'dod dgu rang la yon tan tshang ba'i phyir //",
    "NG0126:536": "rgyu 'bras rang la rag ma lus pas zab //",
    "NG0126:537": "dper na ma dros mtsho dkyil me 'bar ba //",
    "NG0126:538": "nam mkha'i dkyil nas babs pa'i chu yis ni //",
    "NG0126:539": "bskal par de la gnod pa mi nus bzhin //",
    "NG0126:540": "rang sems chos nyid rang byung ye shes la //",
    "NG0126:541": "'khor bar 'khyams kyang sgrib pas gos pa med //",
    "NG0126:542": "rin chen me 'od nam mkha' 'thon pa'i tshe //",
    "NG0126:543": "rgya mtsho nyid kyang bdud rtsir gyur pa bzhin //",
    "NG0126:544": "rang gis byang chub sems nyid rtogs tsam na //",
    "NG0126:545": "dug lnga nyid kyang ye shes chen por 'char /",
    "NG0126:546": "rdzogs pa'i chen po lta ba ye shes gting rdzogs kyi rgyud las /",
    "NG0126:547": "ye shes kyi don la bzla' ba'i le'u ste bcu bdun pa'o //",
    "NG0126:550": "//  de nas gsang ba'i bdag po rdo rje sems dpa' yis //",
    "NG0126:551": "'dus pa'i tshogs la nges don phan gdags phyir //",
    "NG0126:552": "ston pa kun rig sems kyi rgyal po la //",
    "NG0126:553": "bden pa'i yid kyis 'di skad gsol //",
    "NG0126:554": "dug lnga ma spangs rang grol ji ltar byung *//",
    "NG0126:555": "che ba'i yon tan mi 'byung gang gis bsgribs //",
    "NG0126:556": "tshogs ma bsags pa'i gzugs sku gang las 'byung *//",
    "NG0126:557": "gong 'og the tshom gegs ni gang ltar gcad //",
    "NG0126:558": "the tshom chod pa'i nyams myong rtags ni gang *//",
    "NG0126:559": "mnyam pa'i rgyal pos thugs kyis bstan du gsol //",
    "NG0126:560": "de skad gsol ba'i don gsan thugs kyis bka' stsal pa //",
    "NG0126:561": "dug lnga ma spangs rang grol ye shes ni //",
    "NG0126:562": "rin chen 'od kyis mun pa med pa ltar //",
    "NG0126:563": "'khor ba thog ma rtsad chod don gyi phyir //",
    "NG0126:564": "ngo bo nyid kyi sku ni rang rtogs pas //",
    "NG0126:565": "gdod nas ma rig dag pas gti mug bral //",
    "NG0126:566": "de yang 'dus pa'i rdo rje sems dpa' nyon //",
    "NG0126:567": "ma rig med phyir zhe sdang yul mi dmigs //",
    "NG0126:568": "de phyir rang sems snying po chos sku la //",
    "NG0126:569": "snga phyi zhen @#//",
    "NG0126:570": "pa'i dbang gis zhe sdang na //",
    "NG0126:571": "kha dog yul la mnar sems byed pa'i phyir //",
    "NG0126:572": "ba mo la ni nyi ma shar ba bzhin //",
    "NG0126:573": "phyi 'brel bcad pa'i man ngag dran par bya //",
    "NG0126:574": "de yang dad ldan 'khor rnams yid kyis nyon //",
    "NG0126:575": "'dod chags skye ba'i yul ni sgo lnga 'byung ba'i sems //",
    "NG0126:576": "phyi rol zang zing nor la brkam chags nas //",
    "NG0126:577": "bung bas me tog gzhibs nas mi zhen ltar //",
    "NG0126:578": "chags pa nyid nas zhen med rang gi sems //",
    "NG0126:579": "sems la byed pa med phyir sems nyid don du shes //",
    "NG0126:580": "sems can pho mo las kyi chags pa yang *//",
    "NG0126:581": "rang sems chos nyid rtogs pa'i rnal 'byor pas //",
    "NG0126:582": "mi sdug gnyen po bsgom pa mi dgos par //",
    "NG0126:583": "yul la pho mo yod phyir chags pa spyod gyur kyang *//",
    "NG0126:584": "sems la pho mo med pas nyes pa med //",
    "NG0126:585": "de nyid dus nas rig pas gsal thebs pas //",
    "NG0126:586": "dus gsum pho mor sbyar kyang nyams pa med //",
    "NG0126:587": "de yang 'dus pa'i dad ldan yid kyis nyon //",
    "NG0126:588": "nga rgyal chen po rang sems rtogs par 'char //",
    "NG0126:589": "de phyir khams kyi rab tu byed pa yin //",
    "NG0126:590": "gnyen po mi dgos rang grol byang chub sems //",
    "NG0126:591": "dper na sgyu ma mkhan gyi sprul pa yang *//",
    "NG0126:592": "sems can yin zhes mkhas pas sgro mi 'dogs //",
    "NG0126:593": "de bzhin blo dngos gcig par rtogs pa yis //",
    "NG0126:594": "bsgom du yod sogs par ni nga rgyal med //",
    "NG0126:595": "'dus pa'i snying po 'khor rnams da nyon cig /",
    "NG0126:596": "blta ba nam mkha' lta bur 'phang chod rnal 'byor pas //",
    "NG0126:597": "mtho la phrag dog mnyam la smad gyur kyang *//",
    "NG0126:598": "mi len mi sdang mnyam pa chen po ste //",
    "NG0126:599": "ma ki ta yis thams cad sman du 'gyur ba bzhin //",
    "NG0126:600": "don dran ma nor man ngag gdeng gis 'phangs //",
    "NG0126:601": "bla ma'i bka' nod ye shes rnal 'byor la //",
    "NG0126:602": "dug lnga ma spangs rang grol ye shes thugs /",
    "NG0126:603": "rdzogs pa chen po blta ba ye shes gting rdzogs kyi rgyud las /",
    "NG0126:604": "nyon mongs ma spangs rang grol du bstan pa'i le'u ste bco brgyad pa'o //",
    "NG0126:607": "//  de nas yang 'dus pa'i 'khor la bka' stsal pa //",
    "NG0126:608": "sangs rgyas yon tan mtshan dang dpe byad de //",
    "NG0126:609": "stobs dang mi 'jigs chos ni bco brgyad dang *//",
    "NG0126:610": "dus ni da lta 'byung ba lus kyis bsgribs //",
    "NG0126:611": "dper na khyung chen sgo nga'i nang na gshog rgyas kyang *//",
    "NG0126:612": "sgo nga ma chag 'phur mi nus pa bzhin //",
    "NG0126:613": "rang sems chos skur rtogs pa'i rnal 'byor kyang *//",
    "NG0126:614": "lus 'dir che ba'i yon tan mi 'byung phyir //",
    "NG0126:615": "thun mong sman gyi sbyor ba'i thabs kyis ni //",
    "NG0126:616": "rtsi sbyor sman dang ril bu bcud len gyis //",
    "NG0126:617": "rang lus 'di nyid gsos gyur lus rgyas tshe //",
    "NG0126:618": "dug dang mtshon sogs mi tshugs grub gyur nas //",
    "NG0126:619": "mkha' la bya bzhin 'phur ba byung nas ni //",
    "NG0126:620": "sems kyi mngon shes rmi lam mngon gyur te //",
    "NG0126:621": "lus 'di yul yin phyir na sems min pas //",
    "NG0126:622": "gnas skabs 'brel pa yod phyir rtags byung yang *//",
    "NG0126:623": "sha khrag lus 'di ma bor bar du ni //",
    "NG0126:624": "sangs rgyas che @#//",
    "NG0126:625": "ba'i yon tan 'byung mi srid //",
    "NG0126:626": "de yang sems dpa' rdo rje nyon //",
    "NG0126:627": "rang don grub pa thob pa rnams kyang ni //",
    "NG0126:628": "thabs kyis sbyor ba yin phyir lus kyis bsgribs //",
    "NG0126:629": "dper na me yod du ba 'byung ba bzhin //",
    "NG0126:630": "rang sems ma bcos de dag gsal gyur na //",
    "NG0126:631": "che ba'i yon tan ma lus shugs kyis byung *//",
    "NG0126:632": "sangs rgyas nyid kyang rtswa mchog grong khyer du //",
    "NG0126:633": "rang lus 'bor phyir sems can smos ci dgos //",
    "NG0126:634": "de phyir bcom ldan 'das kyang rdo rje'i gdan thog tu //",
    "NG0126:635": "yang sangs rgyas pas mtshan dang dpe byad ldan //",
    "NG0126:636": "che ba'i yon tan ma lus lhun gyis rdzogs //",
    "NG0126:637": "rdzogs pa chen po lta ba ye shes gting rdzogs kyi rgyud las /",
    "NG0126:638": "dus 'dir sangs rgyas kyi yon tan mi 'byung bar bstan pa'i le'u ste bcu dgu pa'o //",
    "NG0126:641": "//  de nas yang 'dus pa'i 'khor la bka' stsal pa //",
    "NG0126:642": "rang sems ngo bo nyid du gsal gyur na //",
    "NG0126:643": "ye shes tshogs chen rdzogs pas chos kyi sku //",
    "NG0126:644": "dper na rgya mtsho rnyog med dngas gyur na //",
    "NG0126:645": "nam mkha'i gzugs brnyan 'byung ba mi 'gag bzhin //",
    "NG0126:646": "chos nyid ngang las longs spyod rig pa'i rgyun //",
    "NG0126:647": "de yi sprul pa sna tshogs sprul pa'i sku //",
    "NG0126:648": "de yang sems dpa' rdo rje yid kyis nyon //",
    "NG0126:649": "chu nyid tshags kyis btsags kyang gzugs brnyan med //",
    "NG0126:650": "med bzhin sems kyi ngo bo nyid la ni //",
    "NG0126:651": "kun bzang sangs rgyas nyid kyis gzugs btsal kyang *//",
    "NG0126:652": "'dod pas lus las sangs rgyas rnyed mi srid //",
    "NG0126:653": "bsod nams tshogs kyis gzugs sku 'byung ba med //",
    "NG0126:654": "rim dgu ston pa sangs rgyas gzugs kyi sku //",
    "NG0126:655": "mos pa so sor 'dul phyir snang mod kyang *//",
    "NG0126:656": "brgyud nas chos sku rtogs pa'i thabs su bstan //",
    "NG0126:657": "smon lam dbang gis 'gro ba'i don byed pa //",
    "NG0126:658": "'og ma'i blos bzhag sangs rgyas chos sku min //",
    "NG0126:659": "de phyir rang sems ma rtogs dge ba yis //",
    "NG0126:660": "rgyu med 'bras bu mi 'byung dpe bzhin du //",
    "NG0126:661": "bskal pa stong du tshogs ni bsags byas kyang *//",
    "NG0126:662": "'bras bu gzugs sku'i sangs rgyas 'byung mi 'gyur //",
    "NG0126:663": "de yang 'dus pa'i dad ldan 'khor rnams nyon //",
    "NG0126:664": "gser sbrul mig gis 'dod pa'i yon tan lnga //",
    "NG0126:665": "dus gcig nyams myong dpe bzhin rnal 'byor pas //",
    "NG0126:666": "ngo bo nyid kyi sku rtogs chos kyi sku //",
    "NG0126:667": "de la rig pas longs spyod rdzogs pa'i sku //",
    "NG0126:668": "sna tshogs nyid na gsal thabs sprul pa'i sku //",
    "NG0126:669": "las med rtog par dka' phyir gsang ba'i sku //",
    "NG0126:670": "blo dngos gcig phyir mngon par byang chub ste //",
    "NG0126:671": "de rnams gcig gi yon tan lnga 'byung bas //",
    "NG0126:672": "sangs rgyas 'gro don btsal mi dgos pa'i phyir //",
    "NG0126:673": "sems can rnams la rang sems chos kyi sku //",
    "NG0126:674": "rdzogs pa chen po ye shes gting rdzogs kyi rgyud las /",
    "NG0126:675": "chos sku rtogs na gzugs sku 'byung bar bstan pa'i le'u ste nyi shu pa'o //",
    "NG0126:678": "//  de nas kun rig ston pas 'dus pa'i 'khor rnams la //",
    "NG0126:679": "the tshom @#//",
    "NG0126:680": "gegs ni bsal thabs bka' stsal pa //",
    "NG0126:681": "'khor 'das spyi yi mtshan nyid sems yin te //",
    "NG0126:682": "rtogs na kun kyang yin phyir ma rtogs min //",
    "NG0126:683": "a ti theg chen snying po rdzogs pa'i phyir //",
    "NG0126:684": "yod med gang nges rtag chad skyon yin phyir //",
    "NG0126:685": "ma nges rgyu 'bras log pa'i kha rje kha //",
    "NG0126:686": "sangs rgyas 'bras bu ma thob snying rje'i gnas //",
    "NG0126:687": "de yang 'dus pa'i 'khor tshogs yid kyis nyon //",
    "NG0126:688": "'jig rten pa dang 'das pa'i chos rnams kun //",
    "NG0126:689": "gnyis ka'i gzhi ni ngo bo chos skur nges //",
    "NG0126:690": "yul gyi snang ba ma nges sna tshogs pa //",
    "NG0126:691": "blang dor med phyir chos rnams lhun gyis grub //",
    "NG0126:692": "'dus pa'i snying po'i gtso bos don gsol pa //",
    "NG0126:693": "yul nyid sems las sems nyid yul yin na //",
    "NG0126:694": "yul nyid yin phyir yul la sdug bsngal rigs //",
    "NG0126:695": "sems nyid yul na rang rig bems por thal //",
    "NG0126:696": "spang sdud mi shes zhen pa skye ba'i blo //",
    "NG0126:697": "de phyir rdzogs chen chos sku bla med gang *//",
    "NG0126:698": "de yang 'khor gyi snying po yid kyis nyon //",
    "NG0126:699": "yul nyid spang sdud zhen pa rnams kyi skyon //",
    "NG0126:700": "blang dor med cing gnyen pos btsal mi dgos //",
    "NG0126:701": "de tsam nyid na bsam gtan mchog gi lam //",
    "NG0126:702": "de la gnyen po med phyir bla med chos kyi sku //",
    "NG0126:703": "de yang 'dus pa'i 'khor rnams da nyon cig /",
    "NG0126:704": "bsgom du yod med sgro skur mthar lhung phyir //",
    "NG0126:705": "bsgom pa'i zhi gnas mtha' la zhen pa ste //",
    "NG0126:706": "ma rtogs bsgom med don gyi gdeng dang bral //",
    "NG0126:707": "de phyir mtha' yi blta ba nor ba'i lam //",
    "NG0126:708": "de yang dad ldan 'khor rnams yid kyis nyon //",
    "NG0126:709": "a ti man ngag chos sku'i snying po ni //",
    "NG0126:710": "bsgoms kyang 'gal med rang sems nam mkha' 'dra //",
    "NG0126:711": "ma bsgoms pas kyang chos sku rtogs bral med //",
    "NG0126:712": "byang chub lam du sems nyid rtogs pa che //",
    "NG0126:713": "sems dpa' rdo rjes yid kyi don zhus pa //",
    "NG0126:714": "sangs rgyas sems can gcig gam tha dad lam //",
    "NG0126:715": "tha dad 'brel med thugs rjes phan mi nus //",
    "NG0126:716": "gcig na 'gro drug sems can ci phyir byung *//",
    "NG0126:717": "kun rig ston pas bka' stsal yid kyis nyon //",
    "NG0126:718": "de gnyis so sor snang ba ma yin te //",
    "NG0126:719": "rtogs na ngo bo gcig phyir thugs rje 'byung *//",
    "NG0126:720": "rang sems ma rig rnam rtog sdug bsngal yin //",
    "NG0126:721": "don la dbyer med sems nyid lhun gyis grub //",
    "NG0126:722": "'dus pa'i tshogs kyis sems don yid kyis zhus //",
    "NG0126:723": "sangs rgyas sems can rgyu 'bras yin gyur na //",
    "NG0126:724": "sangs rgyas las byung rnam gsum don med 'gyur //",
    "NG0126:725": "sems can las byung tshogs gnyis dus mi rtog /",
    "NG0126:726": "kun rig ston pas 'khor la bka' stsal pa //",
    "NG0126:727": "sangs rgyas sems can rgyu 'bras ro gcig phyir //",
    "NG0126:728": "ltos pas gcig la gcig byung ma yin te //",
    "NG0126:729": "gnyis ka'i ngo bo rang sems chos skur gcig /",
    "NG0126:730": "sangs rgyas sems can skyon yon rnam gnyis kyis //",
    "NG0126:731": "chos nyid 'khrul pa gang yang gzhi bzhag nas //",
    "NG0126:732": "gnyis ka ltar yang rtsod na mi 'gal phyir //",
    "NG0126:733": "ma rig ye shes gang rung @#//",
    "NG0126:734": "phyogs gzung na //",
    "NG0126:735": "kun kyang yin la thams cad min pa'i phyir //",
    "NG0126:736": "rgyu yod dang ni rgyu med gang 'khrul pa //",
    "NG0126:737": "gzhir bzhag ma nor shin tu gces par gsungs //",
    "NG0126:738": "sems dpa' rdo rjes 'khor gyi don zhus pa //",
    "NG0126:739": "rang la yod pa mkhas pas 'di skad ston //",
    "NG0126:740": "ye nas yod na man ngag bstan mi dgos //",
    "NG0126:741": "med na ri bong rwa bzhin rgyu mi dmigs //",
    "NG0126:742": "kun rig ston pas 'khor la bka' stsal pa //",
    "NG0126:743": "ye nas rang la yod pa'i chos sku ni //",
    "NG0126:744": "bla mas mtshon nas rang sems don bstan pas //",
    "NG0126:745": "ma rig rnam rtog chos skur shes pa las //",
    "NG0126:746": "logs na btsal nas bstan pa ma yin no //",
    "NG0126:747": "dad ldan 'khor gyis don chen yid kyis zhus //",
    "NG0126:748": "bla ma'i man ngag yul la mi rtog pa //",
    "NG0126:749": "tsam du nyams myong zhi gnas skyon yin phyir //",
    "NG0126:750": "rtogs na rang rgyud yin phyir man ngag min //",
    "NG0126:751": "ma dran 'du shes med pa nyid du thal //",
    "NG0126:752": "de yang sems dpa' rdo rje snying po nyon //",
    "NG0126:753": "yul la mi rtog de nyid bsam gtan te //",
    "NG0126:754": "rtog dang mi dran gnyis ka'i gzhi nyid ni //",
    "NG0126:755": "thog mtha' chod pas chos nyid byang chub sems //",
    "NG0126:756": "de yang rang byung ye shes don rtogs na //",
    "NG0126:757": "yul nyid mi rtog mi bsgom don la gnas //",
    "NG0126:758": "de yang man ngag gis bcos don dang 'gal //",
    "NG0126:759": "ma bcos man ngag bka' la dgos med 'gyur //",
    "NG0126:760": "de yang 'dus pa'i 'khor tshogs yid kyis nyon //",
    "NG0126:761": "bla ma mkhas pa'i man ngag don zab mos //",
    "NG0126:762": "kun gzhi gzhi cha chos sku'i ngo bo nyid //",
    "NG0126:763": "bcos su med la rang sems nam mkha' 'dra //",
    "NG0126:764": "sgo lnga yul nyid 'khrul phyir 'brel pa chod //",
    "NG0126:765": "yid la blta ba bstan pas nyon mongs grol //",
    "NG0126:766": "de phyir bka' don shin tu gces par gsungs /",
    "NG0126:767": "rdzogs pa chen po blta ba ye shes gting rdzogs kyi rgyal po'i rgyud las /",
    "NG0126:768": "the tshom gyi gegs bsal ba'i le'u ste nyi shu rtsa gcig pa'o //",
    "NG0126:771": "//  de nas 'dus pa'i tshogs la bka' stsal pa //",
    "NG0126:772": "blo dngos gzhi la gnyis med rab rtogs na //",
    "NG0126:773": "ming gi tha snyad rnam grangs 'dzin med phyir //",
    "NG0126:774": "yul la mi zhen ma rig rang sar grol //",
    "NG0126:775": "btsal med bsam gtan nyams su myong ba'i rtags //",
    "NG0126:776": "phan gnod ji lta bu dang phrad gyur nas //",
    "NG0126:777": "byams sdang gnyis kyi sems ni skyes pa'i tshe //",
    "NG0126:778": "mnyam nyid rig pas gsal thebs rnal 'byor de //",
    "NG0126:779": "blo dngos gnyis med nyams su myong ba'i rtags //",
    "NG0126:780": "de yang sems dpa' rdo rje da nyon cig /",
    "NG0126:781": "kun tu bzang po 'od dang bcas nas ni //",
    "NG0126:782": "dbang por mngon sum byon nas chos bstan kyang *//",
    "NG0126:783": "bzang po yin pa'i sems kyis dang rgyu dang *//",
    "NG0126:784": "gshin rje'i 'jigs pa byung yang nyam mi nga *//",
    "NG0126:785": "gnyis pa 'khrul par rtogs phyir spang len med //",
    "NG0126:786": "lta ba gdeng ldan nyams myong yin pa'i rtags //",
    "NG0126:787": "theg pa'i bye brag chos rnams ci gsungs kyang *//",
    "NG0126:788": "don la bzang ngan med rtogs phyir na sgro skur bral //",
    "NG0126:789": "chos la bzod pa thob pa'i nyams myong @#//",
    "NG0126:790": "rtags //",
    "NG0126:791": "lus ngag yid gsum sdug bde ci byung yang *//",
    "NG0126:792": "skyon yon mi blta rang sems 'khrul pa'i phyir //",
    "NG0126:793": "snga phyi med par lta ba'i gdeng ldan na //",
    "NG0126:794": "chos nyid rang gsal nyams su myong pa'i rtags //",
    "NG0126:795": "lus dang mi mthun pa yi nad dang bgegs //",
    "NG0126:796": "byung yang bag chags dang ni nyon mongs pa //",
    "NG0126:797": "rtog pa brtas pa nyid las ma gtogs pa //",
    "NG0126:798": "zhen pa med phyir chos sku dad pa yis //",
    "NG0126:799": "mi gtong dran par byed pa'i rnal 'byor pa //",
    "NG0126:800": "dngos grub rtsol med dgongs pa nyams myong rtags //",
    "NG0126:801": "de yang 'dus pa'i snying po da nyon cig /",
    "NG0126:802": "byang chub sems la snga phyi med pa'i phyir //",
    "NG0126:803": "'jig rten mthon dmar gar skyes lus nyid kyang *//",
    "NG0126:804": "skye 'gag med pa'i sems la sems gnas na //",
    "NG0126:805": "'du 'bral med pa'i dgongs pa nyams myong rtags //",
    "NG0126:806": "rtags chen de ldan rnal 'byor rnams kyis ni //",
    "NG0126:807": "ci spyod thams cad ye shes sangs rgyas thugs //",
    "NG0126:808": "mi yi lus la sgrib g.yogs 'di nyid la //",
    "NG0126:809": "lha mi rnams kyis phyag 'tshal mchod par 'gyur /",
    "NG0126:810": "rdzogs pa chen po blta ba ye shes gting rdzogs rgyal po'i rgyud las /",
    "NG0126:811": "rtags bstan pa'i le'u ste nyi shu rtsa gnyis pa'o //",
    "NG0126:814": "//  de nas sems dpa' rdo rje snying po yis //",
    "NG0126:815": "dad ldan 'khor la phan gdags phyir //",
    "NG0126:816": "mnyam pa'i rgyal po kun bzang la //",
    "NG0126:817": "yid kyi dran pas 'di skad don gsol pa /",
    "NG0126:818": "blta ba nyams pa'i rnal 'byor skyon ni gang *//",
    "NG0126:819": "de la skong thabs ji ltar bstan par bgyi //",
    "NG0126:820": "bskangs pa'i 'bras bu ji ltar 'byung *//",
    "NG0126:821": "'khor 'das sa mtshams bag chags gang gis gzung *//",
    "NG0126:822": "de yi gdams ngag rnal 'byor gang la gtad //",
    "NG0126:823": "mnyam pa'i ye shes rgyal pos lung bstan gsol //",
    "NG0126:824": "de skad zhus pa'i don gsan nyid kyis bka' stsal pa //",
    "NG0126:825": "don med nga rgyal dregs pas mkhas 'dod pas //",
    "NG0126:826": "rang gi blta bas ya rabs mtho bzhed nas //",
    "NG0126:827": "tshig la mnyam sbyor mkhas pa'i zla med kyang *//",
    "NG0126:828": "dam tshig phyal por byang chub sems spangs nas //",
    "NG0126:829": "log 'dren khong gsog bden tshig ci smras kyang *//",
    "NG0126:830": "'khrul pa'i sems nyid log 'dren dbang du 'gyur //",
    "NG0126:831": "gnam lcags mkha' las 'dam du bying ba bzhin //",
    "NG0126:832": "dmyal bar nges 'gro gtan du snying re rje //",
    "NG0126:833": "de yang 'dus pa'i rdo rje sems dpa' nyon //",
    "NG0126:834": "gsang sngags gsang ba'i lta ba'i sgor zhugs nas //",
    "NG0126:835": "yang dag rang sems don la ma 'dud par //",
    "NG0126:836": "mi chos zang zing lus ngag las byed pas //",
    "NG0126:837": "ri bos srog chags 'og tu mnan pa ltar //",
    "NG0126:838": "mi shes rang gi nga rgyal bsnyem byed pa //",
    "NG0126:839": "nam yang sangs rgyas byang chub thob mi srid //",
    "NG0126:840": "de yang sems dpa'i snying po da nyon cig /",
    "NG0126:841": "rgya mtsho'i dbyings kyi pha bong dkyil skams ltar //",
    "NG0126:842": "theg pa 'og ma'i sde snod chos mnyan kyang *//",
    "NG0126:843": "yang dag don gyi lta ba'i gdeng med par //",
    "NG0126:844": "tshig tsam lung las @#//",
    "NG0126:845": "chos kyi khungs phyung nas //",
    "NG0126:846": "byar med chos la nga rgyal blo brtan nas //",
    "NG0126:847": "lus ngag rtsing chos phad hral spyod byed pas //",
    "NG0126:848": "rang sems bkag kyang 'khor bar mi skyobs te //",
    "NG0126:849": "sdug bsngal ya nga'i 'bras bu the tshom med //",
    "NG0126:850": "blta ba nyams pa'i skyon du bshad pa'i phyir //",
    "NG0126:851": "shin tu rnal 'byor don nyid rtogs pa gces /",
    "NG0126:852": "rdzogs pa chen po lta ba ye shes gting rdzogs rgyal po'i rgyud las /",
    "NG0126:853": "rnal 'byor pa'i blta ba nyams pa'i skyon bstan pa'i le'u ste nyi shu rtsa gsum pa'o //",
    "NG0126:856": "//  de nas yang kun rig rnam par snang mdzad kyis //",
    "NG0126:857": "rnal 'byor blta ba nyams na skong ba'i thabs //",
    "NG0126:858": "'dus pa'i tshogs la ched du bka' stsal pa //",
    "NG0126:859": "rang gi byang chub sems nyid ma rtogs na //",
    "NG0126:860": "ma ha'i yo ga'i chos kyi tshogs mchod phyir //",
    "NG0126:861": "skong bshags phrin las gzhung du byas gyur kyang *//",
    "NG0126:862": "rnal 'byor lta ba nyams pa bskang mi 'gyur //",
    "NG0126:863": "de yang sems dpa' rdo rje yid kyis nyon //",
    "NG0126:864": "bla ma brgyud pa'i gdams ngag don ldan la //",
    "NG0126:865": "rang sems dpang du btsugs nas don zhus nas //",
    "NG0126:866": "rgyun du mi gtong lta ba dran byas nas //",
    "NG0126:867": "snying po mchog gi sangs rgyas chos kyi sku //",
    "NG0126:868": "bde chen thugs la gsal ba'i dam tshig ste //",
    "NG0126:869": "yan lag dam tshig nyams kyang bsgrib mi nus //",
    "NG0126:870": "rgyun du mi gtong ting 'dzin don bstan na //",
    "NG0126:871": "mtshams med la sogs byas kyang chos kyi sku //",
    "NG0126:872": "'gyod pa drag po yid byas blta ba ni //",
    "NG0126:873": "mi brjed gzungs su don la gus pa'i chos //",
    "NG0126:874": "sems la gsal bas rnam rtog ming yang med //",
    "NG0126:875": "skyabs dang mgon du lta ba mchog tu gsungs /",
    "NG0126:876": "rdzogs pa chen po lta ba ye shes gting rdzogs rgyal po'i rgyud las /",
    "NG0126:877": "rnal 'byor pa blta ba nyams na skong ba'i thabs bstan pa'i le'u ste nyi shu rtsa bzhi pa'o //",
    "NG0126:880": "//  de nas 'dus pa'i snying po 'khor rnams la //",
    "NG0126:881": "kun bzang ston pa chos rjes bka' stsal pa //",
    "NG0126:882": "lta ba nyams pa bskangs pa'i 'bras bu ni //",
    "NG0126:883": "rang sems sangs rgyas ye shes snying po 'byung *//",
    "NG0126:884": "rtogs pa tsam gyis sangs rgyas sa la gnas //",
    "NG0126:885": "'bras bu gzhan du btsal mi dgos pas mchog /",
    "NG0126:886": "rang byung gdod nas dag pa'i ngo bo nyid //",
    "NG0126:887": "chos sku 'gyur ba med pa rang sems don //",
    "NG0126:888": "'bras bu dus la mi ltos da lta nyid //",
    "NG0126:889": "ye shes dbang thob sangs rgyas kun dang mnyam //",
    "NG0126:890": "rnam smin lus 'di bral bas kun bzang thugs //",
    "NG0126:891": "byang chub chos nyid rang byung mthar phyin pas //",
    "NG0126:892": "mi tshe 'di yis byang chub mchog thob nas //",
    "NG0126:893": "rgyu la mi ltos 'bras bu ye shes tshogs //",
    "NG0126:894": "da lta nyid du sems 'di kun tu bzang *//",
    "NG0126:895": "lus 'di bral bas sangs rgyas chos kyi sku //",
    "NG0126:896": "skye ba mi len 'bras bu btsal mi dgos //",
    "NG0126:897": "dngos po lus med snying po byang chub sems //",
    "NG0126:898": "sprin med nam mkhar gza' skar 'char ba bzhin //",
    "NG0126:899": "rang sems rtogs pas 'gro don btsal mi dgos /",
    "NG0126:900": "rdzogs pa chen po lta ba ye @#//",
    "NG0126:901": "shes gting rdzogs rgyal po'i rgyud las /",
    "NG0126:902": "blta ba nyams pa bskangs pa'i 'bras bu bstan pa'i le'u ste nyi shu rtsa lnga pa'o //",
    "NG0126:905": "//  de nas kun rig rgyal pos 'khor rnams la //",
    "NG0126:906": "'khor 'das sa mtshams bka' stsal pa //",
    "NG0126:907": "thog mar 'khrul pa'i gzhi gnas bag chags de //",
    "NG0126:908": "gnyid dang 'dod chags 'jigs dang rtogs pa rnams //",
    "NG0126:909": "sngar gyi mngal gyi sgrib g.yogs bag chags brtas //",
    "NG0126:910": "sems dpa' rdo rje 'dus pa'i snying po nyon //",
    "NG0126:911": "skye bo rang sems ma rtogs bar do nas //",
    "NG0126:912": "dper na sprin dang ling tog chu bur mig /",
    "NG0126:913": "rdzas rnams mi mthong bsgribs pa'i mun pa bzhin //",
    "NG0126:914": "ma rig dbang gis bsgribs pa'i bag chags kyis //",
    "NG0126:915": "rang la yod pa'i chos sku don chen bsgribs //",
    "NG0126:916": "de tshe sngon gyi rdzas rnams rjes dran nas //",
    "NG0126:917": "gos dang gnyen 'dun dran pa byung nas kyang *//",
    "NG0126:918": "nga nyid nges par shi'am gar 'gro ba'i //",
    "NG0126:919": "sgrib g.yogs lus kyi chu bur dmigs pa'i phyir //",
    "NG0126:920": "dper na mig phyung bzhin du bag chags blos //",
    "NG0126:921": "dug lnga las la kun spyod yid dran 'gyur //",
    "NG0126:922": "shes rab lta ba'i mig med gti mug blos //",
    "NG0126:923": "mi shes byed pa med phyir 'dus byas kyi //",
    "NG0126:924": "dge ba lus ngag yid kyis ci spyad kyang *//",
    "NG0126:925": "phan pa rdul tsam mi nus don med 'khyams //",
    "NG0126:926": "de tshe gzugs bral yid kyi dbang po ni //",
    "NG0126:927": "kun tshang thogs med 'gro ba'i phyir na 'khrul //",
    "NG0126:928": "dper na 'dab chags mkha' la 'gro yang ni //",
    "NG0126:929": "'dod pa'i dbang gis sa khung rnyi yis 'dzin //",
    "NG0126:930": "de bzhin gzung 'dzin dbang gis lus su 'jug /",
    "NG0126:931": "de tshe gcig gis tha dad gang len pa //",
    "NG0126:932": "char sogs sdug bsngal nyid gyur skyabs tshol bas //",
    "NG0126:933": "gzhal yas rtswa yi spyil skyibs nang dag tu //",
    "NG0126:934": "rang dbang med par shugs kyis chud pa snyam //",
    "NG0126:935": "pho mo 'du 'phrod rkyen gyis mngal du 'jug /",
    "NG0126:936": "rnam bzhi gang rung las kyis skye ba'i phyir //",
    "NG0126:937": "mthon dman las la 'dam pa'i dbang med pa //",
    "NG0126:938": "de yang 'dus pa'i 'khor rnams da nyon cig /",
    "NG0126:939": "mtha' mi'i rnal 'byor blta ba rtogs pa yi //",
    "NG0126:940": "gdams ngag skal med bsam gtan zhi gnas kyis //",
    "NG0126:941": "ye shes bag chags mnyam nyid ting 'dzin gyis //",
    "NG0126:942": "rdzogs pa tha ma nyams su myong ba'i phyir //",
    "NG0126:943": "'dod chags lha mi gar skyes rang dbang yod //",
    "NG0126:944": "rtogs pa 'bring gi rnal 'byor blta ba ni //",
    "NG0126:945": "dran pa ma yengs tsam du don gsal na //",
    "NG0126:946": "rnam rtog chags pa de nyid zil gyis gnon //",
    "NG0126:947": "dper na mi gang rtsal ldan de shugs kyis //",
    "NG0126:948": "rtsal med non bzhin rjes su gsal bas na //",
    "NG0126:949": "dper na khyung sgong nang nas bya bton bzhin //",
    "NG0126:950": "rnam smin lus dang bral nas don dran te //",
    "NG0126:951": "gtsang ma ris kyi lhar ni skyes nas kyang *//",
    "NG0126:952": "mngon par 'bras bu sangs rgyas ye shes 'byung *//",
    "NG0126:953": "de yang sems dpa' rdo rje snying po nyon //",
    "NG0126:954": "rtogs pa rab kyi blo dngos gcig pa'i phyir //",
    "NG0126:955": "lta ba'i rgyun la yengs pa mi 'byung @#//",
    "NG0126:956": "phyir //",
    "NG0126:957": "lus kyi sgrib g.yogs bral ba'i skad cig la //",
    "NG0126:958": "'bras bu sangs rgyas rgyal po chos kyi sku //",
    "NG0126:959": "dpe med kun bzang ye shes thugs kyi thugs //",
    "NG0126:960": "nam mkha'i mthongs su nyi shar mun pa med //",
    "NG0126:961": "de bzhin rnal 'byor lus bral sems nyid la //",
    "NG0126:962": "ma rig med par chos nyid gsal ba'i phyir //",
    "NG0126:963": "sangs rgyas ye shes thugs la 'char nub med //",
    "NG0126:964": "rdzogs pa chen po lta ba ye shes gting rdzogs kyi rgyud las /",
    "NG0126:965": "'khor 'das gnyis kyis mtshams bstan pa'i le'u ste nyi shu rtsa drug pa'o //",
    "NG0126:968": "//  de nas yang kun rig rgyal pos don bstan pa //",
    "NG0126:969": "theg pa'i rgyal po chos nyid lhun rdzogs 'di //",
    "NG0126:970": "skal dang ldan pa'i 'khor rnams khyed kyis kyang *//",
    "NG0126:971": "rgyud 'di yid la gnas shing bcang bar gyis //",
    "NG0126:972": "de yang 'dus pa'i rdo rje snying po nyon //",
    "NG0126:973": "spyod pa tshul 'chos byed cing slob dpon smod //",
    "NG0126:974": "nor 'phangs chos 'dod thabs kyis 'drid pa la //",
    "NG0126:975": "ye shes gting rdzogs rgyud chen lta ba ni //",
    "NG0126:976": "snod ngan rnams la nam yang bstan par ma gsungs so //",
    "NG0126:977": "bka' bzhin ma byas don gyi snying po chos //",
    "NG0126:978": "'jig rten nor phyir don ston rnal 'byor la //",
    "NG0126:979": "sangs rgyas dkon mchog bka' chad 'byung nges phyir //",
    "NG0126:980": "'jig rten mkha' 'gro dam can smos ci dgos //",
    "NG0126:981": "gnod sbyin srin pos srog bcad mnar med ltung *//",
    "NG0126:982": "da yang 'khor gyi sems dpa' yid kyis nyon //",
    "NG0126:983": "bstan pa 'jig pa'i dus 'dir chos rnams kyi //",
    "NG0126:984": "snying po rdzogs chen don 'di 'byung 'gyur bas //",
    "NG0126:985": "snod ldan rnal 'byor 'ga' la gtad pa las //",
    "NG0126:986": "dad med snang dgu rnams kyi spyod yul min //",
    "NG0126:987": "'khor rnams kun kyang nges par de ltar zhog /",
    "NG0126:988": "lan cig rnal 'byor khas 'che chos pa kun //",
    "NG0126:989": "don med tshig mkhas nyams su len pa med //",
    "NG0126:990": "'dus byas chos spangs don la mi 'dud par //",
    "NG0126:991": "bsod nams 'dod phyir grong du chos 'chad 'byung *//",
    "NG0126:992": "de yang rdo rje sems dpa' snying po nyon //",
    "NG0126:993": "rnal 'byor gang zhig snod ldan chos //",
    "NG0126:994": "gzhung bzhin don las mi 'da' dad pa can //",
    "NG0126:995": "dka' dgu bsdos nas man ngag rgyud 'di tshol //",
    "NG0126:996": "de tshe rnal 'byor las can don gyi phyir //",
    "NG0126:997": "sba bskyil mi bya rgyud 'di bstan par gyis //",
    "NG0126:998": "gal te snod ldan ma phrad dus nye na //",
    "NG0126:999": "chos skyong yod pa'i gtsug lag khang chen nam //",
    "NG0126:1000": "dregs pa'i lha chen gnas pa'i brag dkyil du //",
    "NG0126:1001": "sa phyogs brtags la dad ldan phyi rabs la //",
    "NG0126:1002": "phan phyir smon lam btab la sba ste bzhag /",
    "NG0126:1003": "rdzogs pa chen po blta ba ye shes gting rdzogs kyi rgyud las /",
    "NG0126:1004": "'khor la rgyud gtad pa'i le'u ste nyi shu rtsa bdun pa'o //",
    "NG0126:1007": "//  rdzogs pa chen po lta ba ye shes gting rdzogs",
    "NG0126:1008": "kyi rgyud 'di o rgyan gyi yul bye ma g.yung",
    "NG0126:1009": "drung nas / sing g+ha la'i slob dpon d+harma gar+b+has",
    "NG0126:1010": "o rgyan gyi slob dpon ma ha bod+hi la bshad",
    "NG0126:1011": "drung nas / / de nas a tsar+ya dran pa'i ye shes la bshad /",
    "NG0126:1012": "des bod yul du"
}