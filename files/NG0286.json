{
    "NG0286:0": "[(]26[)]@#// ste //",
    "NG0286:1": "de phyir 'dzin pa'i mtshan nyid pany+dzi ra /",
    "NG0286:2": "khro bdag thugs kyi ye shes ye nas grub //",
    "NG0286:3": "bya ba grub pa'i ye shes chos dbyings su //",
    "NG0286:4": "'khor ba'i chos can bdud dang 'dra ba la //",
    "NG0286:5": "ye shes thugs rje sman gyi rtsi btang zhing *//",
    "NG0286:6": "ye shes kun la khyab pa'i dbyings su 'khyil //",
    "NG0286:7": "de phyir khro bo'i rgyal po bdud rtsi 'khyil //",
    "NG0286:8": "mtshan ma med pa'i dbyings nyid rig pa'i sgra //",
    "NG0286:9": "dbyings rig ye shes gnyis la nyan pa'i sgra //",
    "NG0286:10": "de las bstan pa gsung gi sgra 'byin ma //",
    "NG0286:11": "bdud rtsi 'khyil pa mnyes mdzad sa bya mi ta //",
    "NG0286:12": "rigs btsun gnyen por gyur pas thams cad 'dul //",
    "NG0286:13": "phrin las rtsal gyis bdud dpung thams cad 'joms //",
    "NG0286:14": "stong nyid sgra sgrogs mu stegs wa tshogs 'joms //",
    "NG0286:15": "de phyir rtsal 'phags 'joms byed seng+ha ma //",
    "NG0286:16": "'dris pa'i dngos po mi brjed dran par 'gyur //",
    "NG0286:17": "dbyings dang ye shes mnyam nyid mi brjed dran //",
    "NG0286:18": "ting 'dzin 'bum phrag lhag mthong so sor gsal //",
    "NG0286:19": "de phyir sgra 'byin phra men ti ti la /",
    "NG0286:20": "khro rgyal thugs kyi ye shes chen po des //",
    "NG0286:21": "dus gsum mi 'gyur sems kyi rang bzhin ni //",
    "NG0286:22": "gnyis med chos kyi dbyings su rab rtogs pas /",
    "NG0286:23": "khams gsum mya ngan 'das pa'i ngang du rgyal //",
    "NG0286:24": "de phyir khams gsum rnam par rgyal bar bstan //",
    "NG0286:25": "bdag tu blta ba'i mtshan ma kun 'joms shing *//",
    "NG0286:26": "za byed mche bas skye shi rtsad nas gcod //",
    "NG0286:27": "sku dang ye shes ma skyes mi dmigs pas /",
    "NG0286:28": "khams gsum rnam rgyal mnyes mdzad ma ra ni //",
    "NG0286:29": "dbyings la ye shes shar zhing thugs rje rmi //",
    "NG0286:30": "mthing nag chen pos drag po'i skur ston pa //",
    "NG0286:31": "thugs rje'i mnga' bdag ma mgyogs 'khyog kyang dbyings su mkhyen //",
    "NG0286:32": "de phyir rmi byed phra men tak+shu mu kha he //",
    "NG0286:33": "chos rnams dbye ba med par gyur pa ni //",
    "NG0286:34": "mnyam dang mi mthun log lta myos byed cing *//",
    "NG0286:35": "rig pa skyed phyir sems nyid the tshom gcod //",
    "NG0286:36": "de phyir gsod byed phra men na ku la /",
    "NG0286:37": "khro bdag ye shes thugs de rnam dag pas //",
    "NG0286:38": "thams cad dbyer med dbyings kyi ngang du stobs //",
    "NG0286:39": "mtha' gnyis zil gyis gnon pas brjod du med //",
    "NG0286:40": "gnyis med don gyis ngo bo stobs po che //",
    "NG0286:41": "thugs dam dbang gis rnam dag dbyings nas bskul //",
    "NG0286:42": "thugs rje'i shugs kyis 'gro ba gnas nas 'dren //",
    "NG0286:43": "gnyis med mchod 'bul dbu ma'i dgyes pa stobs //",
    "NG0286:44": "ma ha ba la mnyes mdzad tsun+da ya hum //",
    "NG0286:45": "lhag mthong ye shes stobs kyis mtha' gnyis gnon //",
    "NG0286:46": "tsham rngams ral bsigs gdangs sgras stong gsum 'gengs //",
    "NG0286:47": "las su ci mdzad brtson 'grus stob dang ldan //",
    "NG0286:48": "de phyir stobs ldan phra men r-ik+sha ka / gsum 'dus bcas pa rig pa gyur pa ni //",
    "NG0286:49": "phrin las bye brag mang po ci mdzad kyang *//",
    "NG0286:50": "phyag rgya bzhi ni ma bskyed dbyings su mkhyen //",
    "NG0286:51": "de phyir 'phrog byed phra men mu shi ka / 'khor ba rdo rjes gcod pas mya ngan 'das //",
    "NG0286:52": "chos @#//",
    "NG0286:53": "sku rdo rje brjod pas mya ngan 'das *//",
    "NG0286:54": "brjod med brjod bral don gyi tshig dang bral //",
    "NG0286:55": "de phyir brjod med badzra yak+sha ni //",
    "NG0286:56": "chos nyid rdo rjes mtshan ma'i dngos po 'joms //",
    "NG0286:57": "ye shes rdo rjes gzung 'dzin rtog pa bsregs //",
    "NG0286:58": "phyag mtshan rdo rje drag pos lha bdud 'joms //",
    "NG0286:59": "de phyir don la brjod med b+hai ra be //",
    "NG0286:60": "'chi med bdud rtsis yul sems skye 'gag med //",
    "NG0286:61": "de nyid don de ye shes thugs rje 'byung *//",
    "NG0286:62": "gnyis med bdud rtsi'i 'gro ba'i sdug bsngal sel //",
    "NG0286:63": "de phyir bdud rtsi mchog gi ye shes a mr-i ta //",
    "NG0286:64": "ye shes spros med yon tan rgya mtsho 'grub //",
    "NG0286:65": "thugs rjes 'phrog cing 'jig rten dbang du sdud //",
    "NG0286:66": "ye shes thugs rjes mnyam nyid dbyings su sdud //",
    "NG0286:67": "de phyir phra men rlag byed ma ra ni //",
    "NG0286:68": "cho ga rnam gsum las kyi 'phro 'du las //",
    "NG0286:69": "sku bskyed gsal gdab byin brlabs dbang bskur nas //",
    "NG0286:70": "don gyi dkyil 'khor nyid kyi dbyings su bstan //",
    "NG0286:71": "snang srid don gyi ngang du rang gnas pas //",
    "NG0286:72": "snang srid las kyi dkyil 'khor bdag gis bskyed //",
    "NG0286:73": "ces brjod pas /",
    "NG0286:74": "ci ltar snang zhing srid pa thams cad dpal khrag",
    "NG0286:75": "'thung gi rang bzhin du mya ngan las 'das so",
    "NG0286:76": "// phur bu mya ngan las 'das pa'i rgyud chen po las /",
    "NG0286:77": "drag po las kyi dkyil 'khor bskyed cing che ba'i yon tan bstan pa'i le'u ste nyi shu pa'o ///",
    "NG0286:78": "/ de nas dpal khrag 'thung gi rgyal pos las kyi dkyil 'khor du bdag bya ba'i phyir /",
    "NG0286:79": "drag po'i phrin las su bdag bya zhing */",
    "NG0286:80": "dngos grub nod pa dang */",
    "NG0286:81": "tshad med pa bzhis 'gro ba ma rig pa'i don du /",
    "NG0286:82": "drag po gtum po'i phrin las kyi ting nge 'dzin la snyoms par bzhugs nas /",
    "NG0286:83": "'di skad ces brjod do //",
    "NG0286:84": "rdo rje gzhon nu'i rig 'dzin rnams //",
    "NG0286:85": "srid pa rdo rje grub mdzod cig / srid pa rdo rje phur bu'i lta[\\[]lha[\\]]//",
    "NG0286:86": "ye shes khro bo grub par mdzod //",
    "NG0286:87": "sangs rgyas kun gyi ye shes sku //",
    "NG0286:88": "ngang nyid rdo rje chos dbyings la //",
    "NG0286:89": "'bar ba'i khro bo mi bzad par //",
    "NG0286:90": "sku yi dbyig tu bdag gyur cig / ye shes rgyal po sku gsung thugs //",
    "NG0286:91": "yon tan phrin las rmad po che //",
    "NG0286:92": "nga nyid du ni bdag gyur cig / phyag rgya'i",
    "NG0286:93": "rgyal por bdag bskyod cig / 'gro rnams ji ltar",
    "NG0286:94": "'dul ba la // thabs kyi spyod pas 'gro don du //",
    "NG0286:95": "byams dang snying rjes gang 'dul ba //",
    "NG0286:96": "sangs rgyas phrin las rdzogs mdzad nas //",
    "NG0286:97": "dbang dang byin rlab 'dir stsol cig / srid pa gsum gyi bsdus pa kun //",
    "NG0286:98": "thugs kyi ye shes phur bu yis //",
    "NG0286:99": "khams gsum gdar sha bcad pa dang *//",
    "NG0286:100": "srid pa'i phur bu sgrub pa dang *//",
    "NG0286:101": "dbang dang dngos grub blang ba'i phyir //",
    "NG0286:102": "ma bcos thig le chos dbyings las //",
    "NG0286:103": "'gyur med sku gcig gnas pa de //",
    "NG0286:104": "ye shes khro bor gshegs su gsol //",
    "NG0286:105": "drag po'i las kyi dkyil 'khor 'dir //",
    "NG0286:106": "nyon mongs gdug pa bsgral ba'i phyir //",
    "NG0286:107": "ye shes khro bo @#//",
    "NG0286:108": "gshegs nas kyang *//",
    "NG0286:109": "bsnyen pa dang ni nye bsnyen dang *//",
    "NG0286:110": "sgrub pa dang ni sgrub chen gyi //",
    "NG0286:111": "'phro 'du las kyi dkyil 'khor 'dir //",
    "NG0286:112": "rtags dang mtshan ma bstan pa dang *//",
    "NG0286:113": "nyon mongs phung po bsgral ba dang *//",
    "NG0286:114": "rnam shes hum du gdon pa'i phyir //",
    "NG0286:115": "ki la ya yi dngos grub stsol //",
    "NG0286:116": "drag po las kyi dkyil 'khor 'dir //",
    "NG0286:117": "gnod gdug rnam gnyis bsgral ba'i phyir //",
    "NG0286:118": "gang gi pho nya mang po des //",
    "NG0286:119": "phyogs bcu nam mkha'i khams bkang nas //",
    "NG0286:120": "gang dmigs gnas nas 'gugs par bsam //",
    "NG0286:121": "dpal chen ki la ya yi spyan snga ru //",
    "NG0286:122": "rnal 'byor kun gyi las bya zhes /",
    "NG0286:123": "khas blangs dam bcas ji bzhin du //",
    "NG0286:124": "dam tshig chen po'i dus la bab //",
    "NG0286:125": "sprul pa chen po'i dus la bab //",
    "NG0286:126": "phyag brnyan chen po'i dus la bab //",
    "NG0286:127": "mthu rtsal phyung ba'i dus la bab //",
    "NG0286:128": "byang chub mchog tu sems bskyed cing *//",
    "NG0286:129": "gnyis med don du bsgrub pa ni /",
    "NG0286:130": "khams gsum rgyal ba'i gdung 'tshob pa'i //",
    "NG0286:131": "rig 'dzin rnal 'byor rnams la ni //",
    "NG0286:132": "gnod cing gdug pa'i dgra dang bgegs //",
    "NG0286:133": "bdud dang bar du gcod pa rnams /",
    "NG0286:134": "khro bo pho nya'i byin rlabs las //",
    "NG0286:135": "lcags kyi gze rgod skar ltar 'khrugs //",
    "NG0286:136": "sprul pa'i phyag brnyan glog bzhin 'gyu //",
    "NG0286:137": "ma mo mkha' 'gro khra ltar 'jum /",
    "NG0286:138": "khro bo mang po thog ltar 'bab //",
    "NG0286:139": "rngam pa'i nga ro 'brug stong ldir /",
    "NG0286:140": "khro tshogs 'bar ba'i byin rlabs kyis //",
    "NG0286:141": "yud tsam gyi ni 'dir khug la //",
    "NG0286:142": "mngon spyod tshul bzhin bsgral ba dang *//",
    "NG0286:143": "lus ngag rdul du bshigs nas kyang *//",
    "NG0286:144": "rnam shes hum du rab bskyed kyis //",
    "NG0286:145": "sdug bsngal nyams su myong bar mdzod //",
    "NG0286:146": "pho nya mang po'i 'phro 'du yis //",
    "NG0286:147": "gnas nas khug la zil gyis gnon //",
    "NG0286:148": "om lam /",
    "NG0286:149": "hum lam /",
    "NG0286:150": "s+t+wam b+ha ya nan /",
    "NG0286:151": "mo ha g+ha ya /",
    "NG0286:152": "hrihsh+t-ihbi kr-i /",
    "NG0286:153": "snying po sngags kyis bkug pa de //",
    "NG0286:154": "ri rab 'og tu zil gyis mnan //",
    "NG0286:155": "ming dang mtshan mar bcas pa de /",
    "NG0286:156": "khrag 'thung yab yum zhal du bstab //",
    "NG0286:157": "gnyis med sbyor ba'i byin rlab las //",
    "NG0286:158": "hum chen po dang sras mchog bskyed //",
    "NG0286:159": "de yis ri rab rming nas mnan //",
    "NG0286:160": "sdug bsngal nyams su myong bar 'gyur //",
    "NG0286:161": "badzra hum ka ra hum /",
    "NG0286:162": "badzra ki li ki la ya /",
    "NG0286:163": "phyag rgya chen po rnam bzhi yis //",
    "NG0286:164": "dgug cing bcings la dam du sdom //",
    "NG0286:165": "sems ma 'khrugs par dbang du bsdu /",
    "NG0286:166": "hum gis bsdus la phat kyis gtor //",
    "NG0286:167": "hum ka ra dang ki la ya //",
    "NG0286:168": "dkyil 'khor gnyis kyi dbus bsdus la //",
    "NG0286:169": "chos nyid a yi ngang du spar /",
    "NG0286:170": "dzahhum bam hoh sarba big+h+nan /",
    "NG0286:171": "badzra ki la ya /",
    "NG0286:172": "hum phat /",
    "NG0286:173": "badzra hum ka ra hum /",
    "NG0286:174": "khro bo'i tshogs kyis dkyil 'khor de //",
    "NG0286:175": "phat kyis spros pas dgra la bstim //",
    "NG0286:176": "gzi bkrag dbang rnams mngon du phrog / tsar gyi byung ste ya la bsdu //",
    "NG0286:177": "bdag gi thugs kar dbang bskur bas //",
    "NG0286:178": "skye med tshe yi dngos grub thob //",
    "NG0286:179": "phat ah /",
    "NG0286:180": "de ni ting 'dzin phur pa ste //",
    "NG0286:181": "rtse gcig ma yengs 'grub pa'i rtags //",
    "NG0286:182": "ting 'dzin lta ba @#//",
    "NG0286:183": "ma khrol na //",
    "NG0286:184": "dngos su bsgral bas don mi 'grub //",
    "NG0286:185": "don gyi 'bras bu ngan song rgyu //",
    "NG0286:186": "don nyid gnyis med dbyings su bsgral //",
    "NG0286:187": "ting 'dzin gsal ba'i phur pas gdab //",
    "NG0286:188": "ces brjod pas /",
    "NG0286:189": "'jigs byed khro bo'i tshogs kyis thams cad dmigs su med par mya ngan las bsgral lo //",
    "NG0286:190": "phur bu mya ngan las 'das pa'i rgyud chen po las /",
    "NG0286:191": "bdag nyid che ba'i nga rgyal bskyed de /",
    "NG0286:192": "dbang nod pa dang */",
    "NG0286:193": "ting nge 'dzin gyi phur pa gdab pa'i le'u ste nyer gcig pa'o ///",
    "NG0286:194": "/ de nas yang khrag 'thung gi rgyal pos /",
    "NG0286:195": "drag po'i phrin las kyis dmigs pa'i dgra de mngon sum du bsgral ba'i phyir //",
    "NG0286:196": "nyon mongs pa'i gzugs la //",
    "NG0286:197": "pho nyas dbang po mngon sum du bsdu ba 'di skad ces brjod do //",
    "NG0286:198": "skal ngan las kyis mnar ba de //",
    "NG0286:199": "rnal 'byor don la bar gcod byas //",
    "NG0286:200": "gnyis med bsgral bas mi 'dul bas //",
    "NG0286:201": "mngon spyod bsgral ba'i las byas la //",
    "NG0286:202": "gang gis gzugs la ming rus bris //",
    "NG0286:203": "gshin rje'i phyogs su las rnams bya /",
    "NG0286:204": "khru gang brkos la rgya sol gdab //",
    "NG0286:205": "thod pa mda' gzhu zhags pa dang *//",
    "NG0286:206": "rtsang dang dug rdzas tshang bas bskor //",
    "NG0286:207": "ma nyes zhal lce kun la bcol //",
    "NG0286:208": "bsnyen pa rdzogs nas las 'di bya'o //",
    "NG0286:209": "bdag nyid dbang gi rgyan gyis brgyan //",
    "NG0286:210": "dam can bsnyen nas pho nya bkye //",
    "NG0286:211": "gzugs bsdu ba yi las bsdu ba //",
    "NG0286:212": "dam tshig chen po'i dus la bab //",
    "NG0286:213": "rnal 'byor don sgrub dkyil 'khor la //",
    "NG0286:214": "dngos grub bar chad byed pa'i bgegs //",
    "NG0286:215": "gdug cing sdang sems ldan pa rnams //",
    "NG0286:216": "pho nya phyag brnyan tshogs bcas kyis //",
    "NG0286:217": "zung zhig chings shig rnam par sdoms //",
    "NG0286:218": "gtogs shig grogs dang phral bar gyis //",
    "NG0286:219": "rig par khug la smyor chug cig / phob cig rnam par gzir bar gyis //",
    "NG0286:220": "las kyi pho nya mang po kun //",
    "NG0286:221": "gzugs la bsdu ba'i las byung gis //",
    "NG0286:222": "sngon chad dam bcas ci bzhin du //",
    "NG0286:223": "nga yi dbang du gyur nas kyang *//",
    "NG0286:224": "bsgo ba'i bka' rnams nyan par gyis //",
    "NG0286:225": "rnam shes dbang po gzugs la bsdus //",
    "NG0286:226": "lcags kyu zhags pa lcags sgrog dang *//",
    "NG0286:227": "dril bu phyag rgya bzhi bcas la //",
    "NG0286:228": "bsdu ba'i dngos po 'di brjod cing *//",
    "NG0286:229": "dbang pos mngon sum mthong bar bsam //",
    "NG0286:230": "shi g+h+ram a na ya hum phat /",
    "NG0286:231": "ta tha ya ta tha ya hum phat /",
    "NG0286:232": "ha sa ya na ha ra na hum phat /",
    "NG0286:233": "dz+wa la pa ya dz+wa la pa ya hum phat /",
    "NG0286:234": "a be sha ya a be sha ya hum phat /",
    "NG0286:235": "b+hin+d+ha b+hin+d+ha hum phat /",
    "NG0286:236": "ces brjod pas /",
    "NG0286:237": "khrag 'thung khro bo'i tshogs kyis /",
    "NG0286:238": "nyon mongs pa'i sems gzugs la bsdus pas //",
    "NG0286:239": "bdag po dbang pos mngon sum du mthong nas rnam par shes pa'i sems /",
    "NG0286:240": "mya ngan las 'das par bya ba'i phyir ro //",
    "NG0286:241": "phur bu mya ngan las 'das pa'i rgyud chen po las /",
    "NG0286:242": "gzugs la rnam shes dbab cing bsdu ba'i le'u ste nyer gnyis pa'o ///",
    "NG0286:243": "/ de nas yang ki la yas /",
    "NG0286:244": "de drag po sngags dang khro tshogs kyis @#//",
    "NG0286:245": "phur pas gdab cing bsgral ba'i phyir /",
    "NG0286:246": "sdang ba zhe la bzhag thugs rjes nyon mongs pa'i zhe sdang gting nas g.yos nas /",
    "NG0286:247": "shin tu gtum pa'i nga ro dang */",
    "NG0286:248": "gdangs skad drag po'i phrin las kyis gtum tshig 'di skad brjod do //",
    "NG0286:249": "hum drag po 'bar ba'i dkyil 'khor 'dir //",
    "NG0286:250": "gtum rngam 'khrugs pa'i ngo bo las //",
    "NG0286:251": "pho nya phyag brnyan tshogs rnams kyis //",
    "NG0286:252": "rnam shes gzugs la bsdus pa de //",
    "NG0286:253": "nyon mongs 'bras bu 'phel byed pas //",
    "NG0286:254": "thabs kyis 'dul ba'i skabs med kyis //",
    "NG0286:255": "dmigs kyis mngon sum bsgral bar bya //",
    "NG0286:256": "mthing nag cod pan phur pa la /",
    "NG0286:257": "khro bo'i tshogs su de bzhin de //",
    "NG0286:258": "bdug brdeg byug la brlabs shing bskur //",
    "NG0286:259": "glad la lan gsum sku gsung thugs /",
    "NG0286:260": "khams gsum phur pas dus gcig bsgral //",
    "NG0286:261": "ngang la pho nya'i phur pas gdab //",
    "NG0286:262": "de nas sngags dang ting nge 'dzin //",
    "NG0286:263": "thabs dang dgos ched lnga ru yod //",
    "NG0286:264": "dam tshig chen po'i dus la bab //",
    "NG0286:265": "sprul pa chen po'i dus la bab //",
    "NG0286:266": "phyag brnyan chen po'i de bzhin te //",
    "NG0286:267": "dbus nas phur pa bzhi blang la /",
    "NG0286:268": "khro bdag yab yum hum ka ra //",
    "NG0286:269": "sgra 'byin ma ste yab yum bzhis //",
    "NG0286:270": "drag po'i gnas su rim bzhin gdab //",
    "NG0286:271": "shin tu mi bzad hum sgra can //",
    "NG0286:272": "gdug pa'i tshogs bcas ma lus kyis //",
    "NG0286:273": "dngos su btab nas zhig par bsam //",
    "NG0286:274": "don gyi btab pas mkha' la bton //",
    "NG0286:275": "yum gyi gser zhun lta bu'i sems //",
    "NG0286:276": "hum gis bsdus pas bdag la bstim //",
    "NG0286:277": "lus ngag yid gsum sku gsung thugs //",
    "NG0286:278": "dus gsum 'gyur med tshe yi dngos //",
    "NG0286:279": "che ba'i yon tan mthar phyin bsam /",
    "NG0286:280": "khams gsum sgrol ba'i dbang thob pas //",
    "NG0286:281": "don gyi gnas kyang theb par bsam //",
    "NG0286:282": "dran pa'i gzhi la des btab nas //",
    "NG0286:283": "nyon mongs rtsa thag nges gcod nas //",
    "NG0286:284": "sems nyid ye shes chen por bskyed //",
    "NG0286:285": "dbang po'i yul la des btab pas //",
    "NG0286:286": "dran pa nyams nas dbang po 'phrog / rnam shes mi gnas gnas su bsgral //",
    "NG0286:287": "don dam gnyis med mkha' la bsgral //",
    "NG0286:288": "bstod cing phrin las drag po rol //",
    "NG0286:289": "rdo rje khros pas zhe sdang gcod //",
    "NG0286:290": "srog gi go ru shar ba de //",
    "NG0286:291": "dmigs par bya ba'i don rnams la //",
    "NG0286:292": "snying gi go ru ki la ya //",
    "NG0286:293": "hum tsit+ta tsit+ta hum phat /",
    "NG0286:294": "a dzi te a pa ra dzi ta hum phat /",
    "NG0286:295": "tam ga te hum phat /",
    "NG0286:296": "dza ye bi dza ye hum phat /",
    "NG0286:297": "bran dang bka' nyan pho nya'i tshogs /",
    "NG0286:298": "khyed kyi phrin las dus la bab //",
    "NG0286:299": "sngon chad ji bzhin dam bcas bzhin //",
    "NG0286:300": "mngon spyod phrin las myur du mdzod //",
    "NG0286:301": "gr-ih+na gr-ih+na badzra /",
    "NG0286:302": "b+han+da b+han+da badzra /",
    "NG0286:303": "ma tha ma tha badzra /",
    "NG0286:304": "ha na ha na badzra /",
    "NG0286:305": "dz+wa la dz+wa la badzra /",
    "NG0286:306": "ma ra pra marda na ye hum phat //",
    "NG0286:307": "pa ra bid+ya na mu ru mu ru hum phat /",
    "NG0286:308": "gr-ih+na pa ya gr-ih+na pa ya hum phat /",
    "NG0286:309": "su ru su ru badzra /",
    "NG0286:310": "b+hin+d+ha bin+d+ha badzra /",
    "NG0286:311": "pa tsa pa tsa badzra /",
    "NG0286:312": "rim gyi 'jug la de bzhin te //",
    "NG0286:313": "gnyis med mkha' la bsgral ba yin //",
    "NG0286:314": "zhes brjod @#//",
    "NG0286:315": "pas /",
    "NG0286:316": "thams cad ma lus par thebs nas /",
    "NG0286:317": "phung po dngos su bsgral te rnam par shes pa mya ngan las 'das par gyur to //",
    "NG0286:318": "phur bu mya ngan las 'das pa'i rgyud chen po las /",
    "NG0286:319": "phur pa dngos su gdab cing rnam shes mya ngan las bzlas pa'i le'u ste nyer gsum pa'o ///",
    "NG0286:320": "/ de nas yang drag po'i phrin las mtshon gyis brdeg cing gtub pa'i phyir /",
    "NG0286:321": "'di skad do //",
    "NG0286:322": "hum rnam shes bsgral ba'i phung po la //",
    "NG0286:323": "sprul pa phyag brnyan las bya'o //",
    "NG0286:324": "'di yang pho nya'i ting 'dzin dang *//",
    "NG0286:325": "sngags dang thabs dang dgos ched do //",
    "NG0286:326": "hum zhing bcu bsgral ba'i phung po la //",
    "NG0286:327": "pho nya rol pa'i las bya bas //",
    "NG0286:328": "dam tshig chen po'i dus la bab //",
    "NG0286:329": "rdo rje gsang ba'i bka' las ni //",
    "NG0286:330": "sdig chen gang zhig 'da' byed pa //",
    "NG0286:331": "stobs chen khro bo chen po dang *//",
    "NG0286:332": "mtshon chen sngon po 'bar ba yis //",
    "NG0286:333": "klad pa tshal pa brgya ru khos //",
    "NG0286:334": "nga yi bka' las 'da' ma byed //",
    "NG0286:335": "de ni pho nyas gtub pa dang *//",
    "NG0286:336": "bka' rnams nyan par byed pa'o /",
    "NG0286:337": "khro bo gdug pa'i mtshon dbal gyis //",
    "NG0286:338": "nyon mongs mnan pa'i phung po de //",
    "NG0286:339": "rdo rje 'khor lo ral gris gtub //",
    "NG0286:340": "mgo snying lhu gzugs ma lus rnams //",
    "NG0286:341": "dngos gzhi med par brlag par bsam //",
    "NG0286:342": "gtub dang bka' nyan snying po dang *//",
    "NG0286:343": "de dang der ni de bzhin no //",
    "NG0286:344": "ma ma ba sham ku ru ma tha ma /",
    "NG0286:345": "dz+nya na ka ra i dam /",
    "NG0286:346": "da d+hi ma ma shig+h+ram karma ka ra ya /",
    "NG0286:347": "rdo rje ral gri 'khor lo yis //",
    "NG0286:348": "g.yon gyis mnan la g.yas kyis so //",
    "NG0286:349": "spyi bo ske dang phung po rnams //",
    "NG0286:350": "de la de yis de bzhin gtub //",
    "NG0286:351": "ma rig nyon mongs rgya dral nas //",
    "NG0286:352": "yang dag gnas la des bkod na //",
    "NG0286:353": "'gyur med sku thob de dgongs nas //",
    "NG0286:354": "ming gis mi byar mi gtub bo //",
    "NG0286:355": "zhes brjod pas //",
    "NG0286:356": "nyon mongs pa lnga ye shes lnga'i ngang du mya ngan las 'das so //",
    "NG0286:357": "phur bu mya ngan las 'das pa'i rgyud chen po las /",
    "NG0286:358": "mtshon gyi gtub pa'i las bstan pa'i le'u ste nyer bzhi pa'o ///",
    "NG0286:359": "/ de nas yang ki la yas /",
    "NG0286:360": "de'i mthu dang rdzu 'phrul phyir mi 'byung bar bya ba'i phyir 'di skad brjod do //",
    "NG0286:361": "de yang pho nya'i ting nge 'dzin dang */",
    "NG0286:362": "sngags dang thabs dang dgos ched do //",
    "NG0286:363": "phung po lhag ma ga go la //",
    "NG0286:364": "mthu dang rdzu 'phrul gnyis med par /",
    "NG0286:365": "khro tshogs 'bar ba'i dus la bab //",
    "NG0286:366": "yang dag don spyod rnal 'byor la //",
    "NG0286:367": "gdug cing sdang sems ldan pa rnams //",
    "NG0286:368": "lha yang rung ste bdud kyang rung *//",
    "NG0286:369": "nga la bar chod byed pa rnams //",
    "NG0286:370": "mthu dang rdzu 'phrul med par gyis //",
    "NG0286:371": "yab kyi pho nya rgyu byed kyis //",
    "NG0286:372": "de yi mthu rnams 'phrog par bsam //",
    "NG0286:373": "yum gyi pho nya 'jigs byed kyis //",
    "NG0286:374": "de yi rdzu 'phrul 'phrog par rol //",
    "NG0286:375": "sa bsal na ya hum phat //",
    "NG0286:376": "ta tha ya ta tha ya hum phat /",
    "NG0286:377": "de yi 'od zer bsam yas pas //",
    "NG0286:378": "de yi mthu dang rdzu 'phrul rnams //",
    "NG0286:379": "phat kyis gtor la hum gis bsdus //",
    "NG0286:380": "bdag la de yi 'od 'dus pas //",
    "NG0286:381": "mthu dang rdzu 'phrul ldan @#//",
    "NG0286:382": "pa'i thabs //",
    "NG0286:383": "thabs kyi 'phro 'du mang po las //",
    "NG0286:384": "bdag la thabs kyi rgyu yod pas //",
    "NG0286:385": "de'i mthu dang rdzu 'phrul rnams //",
    "NG0286:386": "ston mi nus pa'i dogs pa'o //",
    "NG0286:387": "zhes brjod pas gdon gyi rigs de dag gis mthu dang rdzu 'phrul ston mi nus par gyur to //",
    "NG0286:388": "phur bu mya ngan las 'das pa'i rgyud chen po las //",
    "NG0286:389": "mthu dang rdzu 'phrul phrogs nas phyis ston mi nus",
    "NG0286:390": "par bya ba'i le'u ste nyer lnga pa'o // //",
    "NG0286:391": "de nas yang ki la yas //",
    "NG0286:392": "drag po phrin las kyis //",
    "NG0286:393": "gtum tshogs 'bar ba'i bar du //",
    "NG0286:394": "nyon mongs dug lnga'i gzhi zhe sdang 'bar bar smin",
    "NG0286:395": "pa'i phung po'i thed rol de mi gnas par bsgral",
    "NG0286:396": "te / gnas su stob pa'i phyir 'di skad brjod do //",
    "NG0286:397": "hum gru gsum mthing nag 'bar ba'i klong *//",
    "NG0286:398": "bcos med yum gyi mkha' klong du //",
    "NG0286:399": "yab kyi ye shes tho tshogs kyis //",
    "NG0286:400": "nyon mongs ma lus rten 'pho ba'i //",
    "NG0286:401": "lhag ma ma lus skur bton gyis //",
    "NG0286:402": "dam tshig chen po'i dus la bab //",
    "NG0286:403": "pho nya mang pos gtun du brdung *//",
    "NG0286:404": "brdung dang bstab dang dbyings su bsgral //",
    "NG0286:405": "snying po rim bzhin sngags bzlas pas //",
    "NG0286:406": "gnyis med mkha' la gdon par bya'o //",
    "NG0286:407": "rdungs shig rdo rje 'bar ba'i gtun /",
    "NG0286:408": "khro bdag dpal chen 'bar ba yi //",
    "NG0286:409": "bka' las 'das pa'i sdig chen rnams /",
    "NG0286:410": "khas blangs dam bcas mna' bor bas //",
    "NG0286:411": "rang gi gshed mar rang gyur te //",
    "NG0286:412": "rdo rje me dbal snying bsregs nas //",
    "NG0286:413": "lus ngag rdul phran bzhin du rlogs /",
    "NG0286:414": "khro mo 'bar ba'i gtun khung du //",
    "NG0286:415": "rdo rje tho bas brdung byas te //",
    "NG0286:416": "lha yang rung ste bsgral bar bya'o /",
    "NG0286:417": "kha tham kha tham kha tham /",
    "NG0286:418": "hum hum hum phat phat phat /",
    "NG0286:419": "badzra rak+sha kro ta kha hi kha hi /",
    "NG0286:420": "ha ha ha /",
    "NG0286:421": "don nyid mi dmigs dbyings su bsgral //",
    "NG0286:422": "dkar nag mtshams nas sku bskyed la //",
    "NG0286:423": "nyi shu rtsa gcig ki la yas //",
    "NG0286:424": "snang srid phur bu'i skur gyur te //",
    "NG0286:425": "gzung 'dzin rnam rtog rtsad gcod pa'i //",
    "NG0286:426": "skye med byang chub sems su bstan //",
    "NG0286:427": "zhes brjod do //",
    "NG0286:428": "chos nyid don gyi byin brlabs so //",
    "NG0286:429": "gsang sngags che ba'i byin brlabs so //",
    "NG0286:430": "sangs rgyas kyis ni nus mthu yis //",
    "NG0286:431": "a b+hi tsar+ya'i dus la bab pa'o //",
    "NG0286:432": "gnag pa de kho na la'o //",
    "NG0286:433": "badzra ki li ki li /",
    "NG0286:434": "gnag pa de kho na la'o //",
    "NG0286:435": "ki li ki li zhes bco brgyad dkar nag gi mtshams su'o //",
    "NG0286:436": "phur bu mya ngan las 'das pa'i rgyud chen po las /",
    "NG0286:437": "drag po phrin las kyis gtun tshogs su brdungs shing */",
    "NG0286:438": "chos nyid bden pa'i don gyi phur pas /",
    "NG0286:439": "nyon mongs pa rtsad nas bcad nas /",
    "NG0286:440": "byang chub kyi sems phur bu'i rang bzhin du mya",
    "NG0286:441": "ngan las bzla ba'i le'u ste nyi shu rtsa drug",
    "NG0286:442": "pa'o /// / de nas yang ki la yas bsgral ba de dag don yod par bya ba'i phyir /",
    "NG0286:443": "dgos ched sku mchog shin tu legs par bstan cing */",
    "NG0286:444": "bsgral ba'i gnas kyi man ngag 'di skad brjod do //",
    "NG0286:445": "de dag bsgrub pa'i dam pa ni //",
    "NG0286:446": "kun gyi bya ba ma yin te //",
    "NG0286:447": "gnyis med don @#//",
    "NG0286:448": "ldan skyes bu des //",
    "NG0286:449": "gnod gdug rnam gnyis ma bsgral na //",
    "NG0286:450": "nges par ngan song 'khor bar ltung *//",
    "NG0286:451": "ci phyir nges pa'i las la sgrib //",
    "NG0286:452": "nges pa'i don bor log par gol //",
    "NG0286:453": "blta ba ngan pas ras chod byas //",
    "NG0286:454": "spyod pa rtsing bas tho cor byas //",
    "NG0286:455": "dam tshig nyams pas gzu lums byas //",
    "NG0286:456": "gzhung las gol bas dkyil 'khor dral //",
    "NG0286:457": "ma nyes pa ni drag par 'joms //",
    "NG0286:458": "rang las mkhas la skur pa 'debs //",
    "NG0286:459": "de la drag po'i las byas na //",
    "NG0286:460": "mya ngan 'das pa'i yon tan thob //",
    "NG0286:461": "ma mo mkha' 'gro bran bzhin 'khol //",
    "NG0286:462": "tshe ring bde ba phun sum tshogs //",
    "NG0286:463": "dgra dang 'byung po rdul du rlog / mthu chen lha srin de bzhin te //",
    "NG0286:464": "ci bgyis bka' nyan bsgo ba nyan //",
    "NG0286:465": "'di dang pha rol gnyis su yang *//",
    "NG0286:466": "bsam pa 'grub cing mtho ris thob //",
    "NG0286:467": "bdag dang gnyis med byang chub sems //",
    "NG0286:468": "gnyis med chos skur dbyer med pas //",
    "NG0286:469": "ngan song gsum po sgo bkag nas //",
    "NG0286:470": "gnyis med mkha' la de bsgral na //",
    "NG0286:471": "don dang mthun pas dam tshig skong *//",
    "NG0286:472": "sdig chen bsgrol na las ngan chad //",
    "NG0286:473": "dam nyams bsgral na bka' gzhung btsan //",
    "NG0286:474": "log rtog bsgral na dkyil 'khor gnyan //",
    "NG0286:475": "gnod gdug bsgral na bar chad nyung *//",
    "NG0286:476": "gzhan yang yon tan brjod las 'das //",
    "NG0286:477": "'bras bu nges par chud mi za /",
    "NG0286:478": "khro bdag chen po thabs mkhas pas //",
    "NG0286:479": "bsgral ba'i las rnams bya bar bshad //",
    "NG0286:480": "dang po snying rjes gzhi bzung la //",
    "NG0286:481": "tshad med rnam bzhi sngon du gtong *//",
    "NG0286:482": "de nas bsgral ba'i phung po de //",
    "NG0286:483": "gnyis med lha yi dkyil 'khor du //",
    "NG0286:484": "yang dag don gyi sbyang bar bya //",
    "NG0286:485": "nam mkha' lta bur skye ba med //",
    "NG0286:486": "rnam dag phung po lnga yis bsdus //",
    "NG0286:487": "snying rjes bsgral ba'i dam tshig ni //",
    "NG0286:488": "bsad cing mnan pa ma yin te //",
    "NG0286:489": "phung po rdo rje gtam byas nas //",
    "NG0286:490": "rnam par shes pa rdo rjer bsgom //",
    "NG0286:491": "bsgral ba'i rnam shes hum du gsal //",
    "NG0286:492": "de nyid byang chub sems kyi rtags //",
    "NG0286:493": "dpal chen rdo rje nyid kyi sku //",
    "NG0286:494": "ma lus dbyer med 'dus ma byas //",
    "NG0286:495": "gnyis med don gyi de bzhin no //",
    "NG0286:496": "a+om badzra ki li ki la ya sarba big+h+nan bam hum phat /",
    "NG0286:497": "sku gsung thugs kyi 'bru gsum po //",
    "NG0286:498": "hum gis bsdus la phat kyis 'phang *//",
    "NG0286:499": "mkha' la bton la rdo rjer ro //",
    "NG0286:500": "rtse lnga 'bar ba'i sku ru gsal //",
    "NG0286:501": "mi 'gyur sku yi ngo bor gyur //",
    "NG0286:502": "hum hum hum /",
    "NG0286:503": "phat phat phat /",
    "NG0286:504": "hum hum /",
    "NG0286:505": "phat phat /",
    "NG0286:506": "tish+tha badzra ces brjod pas //",
    "NG0286:507": "thams cad mya ngan las 'das nas sku mchog de shin tu mi 'gyur bar gyur to //",
    "NG0286:508": "phur bu mya ngan las 'das pa'i rgyud chen po las /",
    "NG0286:509": "gso zhing byang chub kyi sems gcig gi rang bzhin du bstan pa'i le'u ste nyer bdun pa'o ///",
    "NG0286:510": "/ de nas yang ni ki la yas /",
    "NG0286:511": "karma ki la ya nyid kyi thugs kar bsdus shing */",
    "NG0286:512": "yongs su bzung ba 'di gsungs so //",
    "NG0286:513": "e ma ho /",
    "NG0286:514": "phyogs bcu dus gsum cir yang snang *//",
    "NG0286:515": "byang chub rdo rje nyid kyi @#//",
    "NG0286:516": "sku //",
    "NG0286:517": "spros med thig ler gnas pa las //",
    "NG0286:518": "gzung 'dzin las kyis rnam par zin //",
    "NG0286:519": "chos kyi sgo mo bsam yas kyang *//",
    "NG0286:520": "mya ngan 'da' bar 'gro ba'i lam //",
    "NG0286:521": "nyon mongs dug lnga thabs kyis btul //",
    "NG0286:522": "don dam mya ngan 'da' bar bsgral //",
    "NG0286:523": "don gyi man ngag nges par bshad //",
    "NG0286:524": "'jigs byed dpal chen thams cad kyis //",
    "NG0286:525": "phyag rgya chen por mya ngan 'da' //",
    "NG0286:526": "don de rtogs nas sus brjod pa //",
    "NG0286:527": "nges par yang gsang dbang chen rdzogs /",
    "NG0286:528": "khrag 'thung rgyal po 'khor bcas la //",
    "NG0286:529": "mya ngan 'das las gzhan mi mnga' //",
    "NG0286:530": "mya ngan 'das pa'i rgyu rgyal 'di //",
    "NG0286:531": "nyid de nges don thugs las byung *//",
    "NG0286:532": "de ni nges par lung bstan te //",
    "NG0286:533": "thugs las skyes pa'i he ru ka / mi 'gyur byang chub sems la gnas //",
    "NG0286:534": "zhes brjod pas /",
    "NG0286:535": "dpal khrag 'thung 'khor dang bcas pa thasam cad dbyer med par shin tu dgyes nas /",
    "NG0286:536": "sku gsung thugs kyi rgyan gyis thams cad ma lus par mya ngan las 'das par gyur te /",
    "NG0286:537": "karma he ru ka yang nyid kyi thugs kar bsdus te thim par gyur to //",
    "NG0286:538": "phur bu 'bum sde rtsa ba'i rgyud chen po mya ngan las 'das pa'i rgyud chen po las /",
    "NG0286:539": "yongs su gtad pa'i le'u ste nyer brgyad pa'o //",
    "NG0286:540": "// phur bu mya ngan las 'das pa'i rgyud chen"
}