{
    "T04D3904:293b-0": "@293b # // rgya gar skad du /",
    "T04D3904:293b-1": "ta rka bi h'a na ta ti pi ta ka bri ttin'a ma /",
    "T04D3904:293b-2": "bod skad du /",
    "T04D3904:293b-3": "tshad ma rnam par 'joms pa mdor bshad pa'i 'grel pa zhes bya ba /",
    "T04D3904:293b-4": "'jam dpal gzhon nur gyur pa la phyag 'tshal lo //",
    "T04D3904:293b-5": "chu bo lta bu las brgal zhing //",
    "T04D3904:293b-6": "shin tu phra ba'ang rnam par spangs //",
    "T04D3904:293b-7": "nam mkha' lta bur rab gsal ba //",
    "T04D3904:293b-8": "'dren pa rdzogs la phyag 'tshal te //",
    "T04D3904:293b-9": "mkhas pa dga' ba bskyed pa'i phyir //",
    "T04D3904:293b-10": "rnam par 'joms pa'i don bshad bya //",
    "T04D3904:293b-11": "de la slob dpon chen po klu sgrub kyi zhes",
    "T04D3904:293b-12": "bya ba la sogs pa'i tshig dang po 'di sa",
    "T04D3904:293b-13": "ni bdag nyid kyis rang bzo ma yin zhing /",
    "T04D3904:293b-14": "dgos pa dang 'brel pa la sogs pa bstan pa yin te /",
    "T04D3904:293b-15": "gang zhig dgos pa la sogs pa ma brjod na",
    "T04D3904:293b-16": "rtog pa dang ldan pa rnams 'jug par mi 'gyur",
    "T04D3904:293b-17": "te / de'i phyir na gdon mi za bar brjod dgos pa yin no //",
    "T04D3904:293b-18": "rtog pa dang ldan pa rnams ji ltar mi 'jug ce na /",
    "T04D3904:293b-19": "de la rtog pa sngon du gtong ba rnams ni",
    "T04D3904:293b-20": "ma brjod na med pa'i cha la gnas pa'i the",
    "T04D3904:293b-21": "tshom skye la / 'dir the tshom dang ldan pa ni 'jug par 'gyur ba kho na'o //",
    "T04D3904:293b-22": "gzhan yang brjod par bya ba ma brjod na /",
    "T04D3904:293b-23": "bstan bcos la bsnyon pa'i tshig lta bur dgos pa'i 'du shes 'byung la /",
    "T04D3904:293b-24": "de bzhin du dgos pa ma brjod na khva'i so",
    "T04D3904:293b-25": "brtag pa'i bstan bcos bzhin du 'jug par mi 'gyur",
    "T04D3904:293b-26": "ro // 'brel pa med pa ji lta bu zhe na /",
    "T04D3904:293b-27": "klu sbyin byed la rin po che yod pa bzhin te /",
    "T04D3904:293b-28": "'dir ni 'brel pa brjod dgos pa kho na'o //",
    "T04D3904:293b-29": "gzhan yang dgos pa'i dgos pa ma brjod na /",
    "T04D3904:293b-30": "phyi rol pa'i bstan bcos las gsang tshig bsgrub pa'i",
    "T04D3904:293b-31": "rkyen rang gi ma la me skor byed pa'i rim",
    "T04D3904:293b-32": "pa'i man ngag ltar /",
    "T04D3904:293b-33": "tha snyad du mi rung zhing blo 'byung ba de'i phyir brjod dgos pa kho na yin no //",
    "T04D3904:293b-34": "gal te de ltar yin mod kyi slob dpon chen",
    "T04D3904:293b-35": "po klu sgrub kyis tshad ma'i mtha' la zhen pa",
    "T04D3904:293b-36": "bsal ba'i phyir rigs pa'i tshogs du ma brjod pa",
    "T04D3904:293b-37": "ma yin nam zhe na /",
    "T04D3904:293b-38": "de ltar yin mod kyi /",
    "T04D3904:293b-39": "mdor bsdus pas don rdzogs par 'dod pa rnams kyi",
    "T04D3904:293b-40": "dbang du byas nas bkol zhing bkod pa yin no",
    "T04D3904:293b-41": "// 'o na dgos pa la sogs pa ji ltar bstan zhe na /",
    "T04D3904:293b-42": "dngos dang shags kyis bstan pa yin te /",
    "T04D3904:293b-43": "de la 'dir rab tu byed pa bstan pas dor",
    "T04D3904:293b-44": "bar bya ba dang blang bar bya ba shes pa",
    "T04D3904:293b-45": "ni dgos pa yin la /",
    "T04D3904:294a-0": "dor ba dang blang @294a * //",
    "T04D3904:294a-1": "ba'i tha snyad la rab tu 'jug cing grub pa ni dgos pa'i yang dgos pa'o //",
    "T04D3904:294a-2": "de la shugs kyis bstan pa ni 'brel pa ste /",
    "T04D3904:294a-3": "de yang mdor bsdus shing bkol ba'i rab tu byed pa ni thabs yin la /",
    "T04D3904:294a-4": "dgos pa ni de las byung ba ni /",
    "T04D3904:294a-5": "'dir yang thabs dang thabs las byung ba dang /",
    "T04D3904:294a-6": "rgyu dang 'bras bu'i tshul gyis 'brel pa yin no //",
    "T04D3904:294a-7": "'o na rab tu byed pas sbyor bar bya ba gang brjod ce na /",
    "T04D3904:294a-8": "des na bsal ba dang bsgrub pa'i don brjod pas de ni brjod par bya ba'o //",
    "T04D3904:294a-9": "da ni tshig gi don bstan par bya ba'i phyir",
    "T04D3904:294a-10": "slob dpon zhes bya ba la sogs pa smos pa'o",
    "T04D3904:294a-11": "// de la chen po zhes bya ba ni rig",
    "T04D3904:294a-12": "pa dang ldan zhing kun kyang rjes su 'gro ba'i",
    "T04D3904:294a-13": "gnas dam pa yin pas na slob dpon chen po'o",
    "T04D3904:294a-14": "// // klu sgrub ni mi las khyad par du 'phags pa'i mtshan gyi che ba ste /",
    "T04D3904:294a-15": "de yang sngon gang zhig gi don du klu'i yul du byon pa la /",
    "T04D3904:294a-16": "klu rnams kyis so so'i rdzu 'phrul bstan pas zil gyis non par ma nus pas /",
    "T04D3904:294a-17": "klu'i rgyal po nye da dang gi bu mo byin",
    "T04D3904:294a-18": "nas klu rnams kyis mchod pa byed cing der mtshan",
    "T04D3904:294a-19": "thob nas mi'i yul du dge slong gi dus su",
    "T04D3904:294a-20": "yang grags so // zhal snga zhes pa ni bdag cag kun gyis sri zhu'i tshul gyis bod pa'o //",
    "T04D3904:294a-21": "tshad mas zhes bya ba ni phyin ci log gi",
    "T04D3904:294a-22": "rgyu mtshan ston te mi gnod cing grub la mi",
    "T04D3904:294a-23": "slu ba ste / de de'i mtshan nyid ma grub pas na rnam par 'joms pa'o //",
    "T04D3904:294a-24": "rab tu byed ces bya ba ni pra ka ra",
    "T04D3904:294a-25": "na'i sgra las mchog tu byed pa dang don ston",
    "T04D3904:294a-26": "par byed cas pa'o //",
    "T04D3904:294a-27": "nas zhes pa ni 'byung khungs kyi don du shes par bya'o //",
    "T04D3904:294a-28": "de la bsdus pa'i don ni 'di yin te /",
    "T04D3904:294a-29": "rnam par 'joms pa chen po la sogs par sel ba dang /",
    "T04D3904:294a-30": "bsgrub pa'i rigs pa'i tshogs du ma bstan pa te /",
    "T04D3904:294a-31": "de yang sel ba ni 'dir chad ma ma grub pa la sogs pas ston la /",
    "T04D3904:294a-32": "gzhan ni yi ge mangs kyis dogs pas ma bris so //",
    "T04D3904:294a-33": "de la bsgrub pa ni re zhig phyogs tsam zhig brjod par bya ste /",
    "T04D3904:294a-34": "de yang kho bo cag dbu ma chen po pa",
    "T04D3904:294a-35": "rnams kyis ni dgag par bya ba thams cad bkag",
    "T04D3904:294a-36": "pa la bsgrub pa zhes nye bar 'dogs so //",
    "T04D3904:294a-37": "dgag bya yang re zhig sems tsam dbu ma la",
    "T04D3904:294a-38": "sogs pa don dam par rdzas dang rdzas tsam du",
    "T04D3904:294a-39": "'dod pa thams cad 'og nas 'byung ba'i rigs pa",
    "T04D3904:294a-40": "la sogs pas bsal nas /",
    "T04D3904:294a-41": "de la ltos pa'i kun rdzob dang rdzas su med",
    "T04D3904:294b-0": "pa @294b yang bsal zhing dgag par bya ba kho",
    "T04D3904:294b-1": "na'o // de la kun rdzob ni sam bri ta'i sgra ste /",
    "T04D3904:294b-2": "sgrib pa'am 'khrul pa la sogs pa'o //",
    "T04D3904:294b-3": "de'i phyir na de yang dgag par bya ba nyid do //",
    "T04D3904:294b-4": "sgyu ma rdzas su med pa de yang sa yin te /",
    "T04D3904:294b-5": "sems tsam dbu ma pa lta bu'o //",
    "T04D3904:294b-6": "de ltar slob dpon gyi dgongs pa ni /",
    "T04D3904:294b-7": "dgag bya dgag pa dang /",
    "T04D3904:294b-8": "re zhig bsgrub pa'i tshul dang /",
    "T04D3904:294b-9": "mthar rnam par gcod pa 'ba' zhig la nan tan",
    "T04D3904:294b-10": "du byas nas yongs su gcod pa ni ci yang",
    "T04D3904:294b-11": "mi byed pa yin snyam du dgongs la /",
    "T04D3904:294b-12": "gzhan dag ni gzhan du yang 'chad do //",
    "T04D3904:294b-13": "de la ci'i phyir yongs su gcod pa mi byed ce na /",
    "T04D3904:294b-14": "klu sgrub zhabs kyis rigs pa'i tshogs du ma bkod pa las /",
    "T04D3904:294b-15": "gang yongs su gcod pa ci yang ma grub cing dgag par bya ba yin pa kho na'o //",
    "T04D3904:294b-16": "'o na dgag bya zhes bya ba ji lta bu",
    "T04D3904:294b-17": "zhe na bden mod kyi 'on kyang blo'i rim pa",
    "T04D3904:294b-18": "la ltos pa'i phyir ro //",
    "T04D3904:294b-19": "de ltar skabs las byung ba'i don mdo tsam zhig bstan nas /",
    "T04D3904:294b-20": "da ni phyogs snga ma bsal ba'i tshig gi don la 'jug par bya ste /",
    "T04D3904:294b-21": "de la rtog pa rnam pa gnyis kyis nye bar brtags pa ni 'di rnams te /",
    "T04D3904:294b-22": "de'i phyir rtog ges zhes bya ba la sogs pa smos so //",
    "T04D3904:294b-23": "'di yin te zhes bya ba ni nye bar dgod pa'i tshig ste /",
    "T04D3904:294b-24": "tshig gi don bcu drug go //",
    "T04D3904:294b-25": "de dag kyang ji lta bu zhe na /",
    "T04D3904:294b-26": "tshad ma dang ni zhes bya ba la sogs pa smos so //",
    "T04D3904:294b-27": "de la mtha' la zhes pa rnams ni tshad ma'i don rang nyid grub pa dang /",
    "T04D3904:294b-28": "gzhan gyis mi gnod pa zhes zer ro //",
    "T04D3904:294b-29": "gzhal bya ni des gzhal bar bya ba skyes bu'i",
    "T04D3904:294b-30": "don 'grub pa'i rgyu yang dag pa gcig yod ces",
    "T04D3904:294b-31": "zer la / gzhan yang the tshom ni don 'grub",
    "T04D3904:294b-32": "pa'i gegs byed pa yang dag pa gcig go zhes",
    "T04D3904:294b-33": "zer la / zer ro // dgos pa ni gang gi tha snyad du rung bar byas pa zhe'o //",
    "T04D3904:294b-34": "dpe zhes pa ni gtan tshigs kyi grogs khyab pa",
    "T04D3904:294b-35": "dang 'brel pa gtan la dbab pa'i gzhir 'dod la",
    "T04D3904:294b-36": "/ grub pa'i mtha' yang tshad mas gzhal bya'i don",
    "T04D3904:294b-37": "grub par bya ba yang dag pa gcig go zhes",
    "T04D3904:294b-38": "/ so // gzhan yang cha shas ni bsgrub bya",
    "T04D3904:294b-39": "grub par byed pa'i nus pa'i cha so sor 'dod",
    "T04D3904:294b-40": "/ so // de / ji lta bu zhe na /",
    "T04D3904:294b-41": "chos can gyi nus pa dang gtan tshigs dang dpe",
    "T04D3904:294b-42": "dang bsgrub bya rang nyid kyi chos nyid kyis dang",
    "T04D3904:294b-43": "ldan pa dang / rjes su 'gro ba dang /",
    "T04D3904:294b-44": "ldog pa nus par 'gyur ba'i nus pa'o //",
    "T04D3904:295a-0": "de bzhin du @295a * //",
    "T04D3904:295a-1": "rtog ge yang rang rang gi rigs pa dang ldan pas brtags par 'dod pa'o //",
    "T04D3904:295a-2": "gtan la phab pa yang grub pa'i mtha' bzhin du tshad mas bsgrub pa'i don zhe'o //",
    "T04D3904:295a-3": "de bzhin du smra ba'i mtha' grub pa dang /",
    "T04D3904:295a-4": "rtsod pa'i mtha' dang /",
    "T04D3904:295a-5": "rnam par rtsod pa'i mtha' dang /",
    "T04D3904:295a-6": "gzhan yang gtan tshigs ltar snang ba yang ma 'dres",
    "T04D3904:295a-7": "la skyon gyi ngo bor grub par 'dod pa nyid",
    "T04D3904:295a-8": "do // tshig dor gyi mtshan nyid kyang phyir rgol",
    "T04D3904:295a-9": "ba dang rtsod pa'i dus su tshig zlos bu la",
    "T04D3904:295a-10": "sogs pa skyon du grub pa kho na'o zhes zer",
    "T04D3904:295a-11": "do // ro // lhag cog ni go nas bstan",
    "T04D3904:295a-12": "pa bzhin du skyon brjod pa nyid du grub po",
    "T04D3904:295a-13": "do // ro // zhe'o // de bzhin du tshar",
    "T04D3904:295a-14": "gcod kyang 'og nas bstan pa ltar grub par 'dod",
    "T04D3904:295a-15": "do // ro // zhe'o // pa kho na'o //",
    "T04D3904:295a-16": "de ltar tshig gi don dang tshad ma'i mtha' la",
    "T04D3904:295a-17": "zhen pa bsal ba'i phyir /",
    "T04D3904:295a-18": "'di lta ste zhes bya ba la sogs pa smos so //",
    "T04D3904:295a-19": "de ltar nye bar bkod pa'i rjes ma ming gi",
    "T04D3904:295a-20": "dbye ba tshad ma grub pa dang zhes bya ba",
    "T04D3904:295a-21": "la sogs pa bstan pa yin no ;",
    "T04D3904:295a-22": "; de ni ji ltar ma grub pa'i gsal ba'i dbye ba shes par bya ba'i phyir /",
    "T04D3904:295a-23": "de la zhes bya ba la sogs pa smos so //",
    "T04D3904:295a-24": "de ltar grangs kyi dbye ba dang tshad ma ma",
    "T04D3904:295a-25": "grub pa zhes bya ba la sogs pa gsal ba'i",
    "T04D3904:295a-26": "dbye bas bstan pa las ma grub cing sel ba'i",
    "T04D3904:295a-27": "rigs pa ni ji lta bu zhe na /",
    "T04D3904:295a-28": "de ni 'di yin te /",
    "T04D3904:295a-29": "mtha' la zhen pa rnams kyi rigs pa'i gtso bo ni gtan tshigs yin la /",
    "T04D3904:295a-30": "de yang rnam pa gsum du 'dod de /",
    "T04D3904:295a-31": "'bras bu dang /",
    "T04D3904:295a-32": "rang bzhin dang /",
    "T04D3904:295a-33": "mi dmigs pa'o //",
    "T04D3904:295a-34": "de la 'bras bu ni grub pa ma yin te /",
    "T04D3904:295a-35": "phyir rgol ba'i blo la 'bras bu grub pa'i dus",
    "T04D3904:295a-36": "su bskyed pa'i rgyu 'gags la rgyun gyi tshogs kyang",
    "T04D3904:295a-37": "mi 'gag pa'i nges pa med pa'i phyir ro //",
    "T04D3904:295a-38": "rang bzhin yang grub pa ma yin te /",
    "T04D3904:295a-39": "dper na byas pas mi rtag pa la nges so",
    "T04D3904:295a-40": "zhes pa'i dus su byas pa ni 'khor lo dang",
    "T04D3904:295a-41": "rdza mkhan gyi lag gi 'du byed la byas pa'o",
    "T04D3904:295a-42": "zhe'am / skad cig ma snga mas phyi ma bskyed pa la bya zhe na /",
    "T04D3904:295a-43": "de la 'du byed pa ni byas pa ma yin te ;",
    "T04D3904:295a-44": "'dus byas pa ni sngar 'gags la /",
    "T04D3904:295a-45": "mi rtag pa ni phyis grub pa ste /",
    "T04D3904:295a-46": "mi rtag pa na dus tha dad pa'i phyir /",
    "T04D3904:295a-47": "rang bzhin gcig pa'i 'brel pa ma grub pa kho na'o //",
    "T04D3904:295a-48": "gzhan yang skad cig ma ni ma yin te /",
    "T04D3904:295a-49": "rgol ba dang phyir rgol ba'i blo grub pa'i phyir ro //",
    "T04D3904:295b-0": "gal te na sngar byas pa'i chos @295b nyid phyis kyang gtan tshigs kyi chos yin no zhe na /",
    "T04D3904:295b-1": "de lta ma yin te gang gi phyir sngar gyi byas pa'i chos phyis kyi dus su yod na /",
    "T04D3904:295b-2": "ma byas pa yang yod pas bum pa rtag par thal bar 'gyur ba kho na'o //",
    "T04D3904:295b-3": "de la mi dmigs pa yang rang bzhin dang 'bras",
    "T04D3904:295b-4": "bu ma grub pa'i phyir mi 'grub par nges so",
    "T04D3904:295b-5": "// de bas na tshad ma la sogs pa la",
    "T04D3904:295b-6": "rtog ge pa rnams ni rigs gtsor gtan tshigs 'dod",
    "T04D3904:295b-7": "// la / de ni de ltar ma grub pa nyid do //",
    "T04D3904:295b-8": "'o na gzhan gyi 'dod pa bsal nas rang gi 'dod pa ji lta bu zhig ce na /",
    "T04D3904:295b-9": "de ni kho bo cag dbu ma chen po pa",
    "T04D3904:295b-10": "yongs su gcod pa ci yang mi byed pa gong",
    "T04D3904:295b-11": "du smras pa ma yin nam gzhan yang lung gi",
    "T04D3904:295b-12": "dgongs pa ni 'dir ma smos te /",
    "T04D3904:295b-13": "slob dpon chen pos phyi rol pa'i tshad ma dang thun mong du nye bar dgag pa'i phyir ro //",
    "T04D3904:295b-14": "'dir rgol te gang gi tshe yongs su gcod pa",
    "T04D3904:295b-15": "med pa de'i tshe gnyen po med pa de'i phyir",
    "T04D3904:295b-16": "/ spangs pa phun sum tshogs par yang mi 'gyur la /",
    "T04D3904:295b-17": "de bas na don med par 'gyur ba kho na'o //",
    "T04D3904:295b-18": "de lta ma yin te /",
    "T04D3904:295b-19": "ji srid blo'i yul du byas pa de srid du kun rdzob yin la /",
    "T04D3904:295b-20": "kho bo cag kun rdzob pa ni re zhig blo'i yul du mi 'gog pa kho na'o //",
    "T04D3904:295b-21": "gzhan yang spros pa thams cad nye bar zhi ba",
    "T04D3904:295b-22": "la ni spangs pa phun sum tshogs par yang mi",
    "T04D3904:295b-23": "'gyur ba la sogs pa de dag 'dod thog kho",
    "T04D3904:295b-24": "na yin te / gang gi phyir spros pa mtha' dag dang bral ba'i phyir ro //",
    "T04D3904:295b-25": "de bas na gzhan dag 'dod pa ltar yongs su",
    "T04D3904:295b-26": "gcod cing bsgrub pa'i don de ltar yin gyi phyi",
    "T04D3904:295b-27": "rol gyi dbu ma pa ltar gzhan gyi dbang la",
    "T04D3904:295b-28": "kun brtags kyis stong pa'i chos yongs su grub pa",
    "T04D3904:295b-29": "rtag par 'dod pa de yang dgag par nus pa",
    "T04D3904:295b-30": "ma yin pa thal bar 'gyur ro //",
    "T04D3904:295b-31": "gal te de nyid 'dod thog kho na'o zhe na /",
    "T04D3904:295b-32": "de lta ma yin te /",
    "T04D3904:295b-33": "de ni slob dpon chen po klu sgrub kyis yang",
    "T04D3904:295b-34": "dag sgron ma'i bstan bcos la sogs par khyab par",
    "T04D3904:295b-35": "byed pa mi dmigs pa la sogs pa'i rigs pas",
    "T04D3904:295b-36": "bkag zin la / 'dir ni yi ge mangs kyis dogs nas ma bris so //",
    "T04D3904:295b-37": "des na slob dpon gyi dgongs pa ni gzhan gyi",
    "T04D3904:295b-38": "'dod pa yongs su gcad pa thams cad nye bar",
    "T04D3904:295b-39": "bsal nas / mthar ltos pa'i rigs pas rang nyid",
    "T04D3904:295b-40": "kyi 'dod pa rigs kyi tshogs du ma snang ba",
    "T04D3904:295b-41": "dag kyang rnam par bcad nas yongs su gcod pa",
    "T04D3904:296a-0": "mi byed pa @296a * //",
    "T04D3904:296a-1": "kho na'o //",
    "T04D3904:296a-2": "gang gi tshe yongs su gcod pa ci yang med",
    "T04D3904:296a-3": "pa de'i tshe blo dang brjod pa'i yul du mi",
    "T04D3904:296a-4": "'gyur la / de'i phyir don dam pa zhes nye bar 'dogs so //",
    "T04D3904:296a-5": "de bas na khyod kyi skyon brjod pa don med par 'gyur ba kho na'o //",
    "T04D3904:296a-6": "da ni rnam par dgrol ba bstan pa'i phyir /",
    "T04D3904:296a-7": "de la zhes bya ba la sogs pa smos so //",
    "T04D3904:296a-8": "de la zhes pa ni dmigs kyis nye bar ston pa'i tha tshig go //",
    "T04D3904:296a-9": "tshad ma chos can yin la gzhal bya la ltos",
    "T04D3904:296a-10": "pa'i phyir zhes pa'i rgyu mtshan gyis grub pa yin",
    "T04D3904:296a-11": "te zhes bsgrub pa yin no //",
    "T04D3904:296a-12": "spyir khyab pa dpes mtshon pa'i phyir gang dang gang zhes pa smos so //",
    "T04D3904:296a-13": "gal te rang nyid grub pa yin na /"
}