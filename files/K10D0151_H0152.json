{
    "K10D0151_H0152:443a-0": "@443a [missing pages] @464a *//",
    "K10D0151_H0152:443a-1": "dag gi dmag gi dpung gi tshogs dang /",
    "K10D0151_H0152:443a-2": "de las gzhan pa yul gyi mi lus chab 'tshal ba rnams kyi ming yang mi gda' ba dang /",
    "K10D0151_H0152:443a-3": "sangs rgyas kyi bsod nams kyi mthus sangs rgyas kyi",
    "K10D0151_H0152:443a-4": "slob ma gang zag bzhi po mang po de dag",
    "K10D0151_H0152:443a-5": "kyang bstan pa 'di la 'jug cing rab tu byung",
    "K10D0151_H0152:443a-6": "ba'i tshul thob pa dang /",
    "K10D0151_H0152:443a-7": "de dag kyang phyi rol gyi gos dur smrig tsam dang /",
    "K10D0151_H0152:443a-8": "khong pa'i nang gi 'dun pa dang /",
    "K10D0151_H0152:443a-9": "zhe sdang dang /",
    "K10D0151_H0152:443a-10": "shin tu ma gus shing phan tshun mi mthun la",
    "K10D0151_H0152:443a-11": "gcig la gcig skur pa 'debs par bgyid pa dang",
    "K10D0151_H0152:443a-12": "/ skyon sgrog par bgyid pa dang /",
    "K10D0151_H0152:443a-13": "yon tan nges par sbed par bgyid pa dang /",
    "K10D0151_H0152:443a-14": "nga rgyal dang /",
    "K10D0151_H0152:443a-15": "rgyags pa dang /",
    "K10D0151_H0152:443a-16": "dregs pas non cing ngar 'dzin pa dang /",
    "K10D0151_H0152:443a-17": "nga yir 'dzin par bgyid pa dang /",
    "K10D0151_H0152:443a-18": "de dag shi 'phos na'ang ngan song gsum du skye",
    "K10D0151_H0152:443a-19": "zhing yud tsam zhig rnyed pa'i dpal yang ma 'tshal",
    "K10D0151_H0152:443a-20": "ba dang / tshe rabs gzhan dag tu bskal pa",
    "K10D0151_H0152:443a-21": "mang por sdug bsngal gyi tshor ba mi bzad pa",
    "K10D0151_H0152:443a-22": "ba dang / / rtsub pa /",
    "K10D0151_H0152:443a-23": "tsha ba /",
    "K10D0151_H0152:443a-24": "yid du mi mchi ba dag 'byung bar 'gyur ba'ang mthong lags so //",
    "K10D0151_H0152:443a-25": "bcom ldan 'das /",
    "K10D0151_H0152:443a-26": "de'i slad du sems can 'di dag yongs su smin par bgyi ba dang /",
    "K10D0151_H0152:443a-27": "ngan 'gro'i lam las rnam par bzlog nas bsod nams",
    "K10D0151_H0152:443a-28": "kyis gzhal med khang thob par bgyi ba'i chos rnams",
    "K10D0151_H0152:464b-0": "gang lags / de skad ces gsol @464b pa dang /",
    "K10D0151_H0152:464b-1": "bcom ldan 'das kyi tshong dpon spobs pa'i blo gros la 'di skad ces bka' stsal to //",
    "K10D0151_H0152:464b-2": "spobs pa'i blo gros /",
    "K10D0151_H0152:464b-3": "de ltar khyod sengge'i sgra bsgrags pas de bzhin gshegs pa la zhu zhing /",
    "K10D0151_H0152:464b-4": "de ltar sems can thams cad de bzhin gshegs pa",
    "K10D0151_H0152:464b-5": "la chos zhu bar spro ba skyed pa legs so",
    "K10D0151_H0152:464b-6": "legs so // spobs pa'i blo gros /",
    "K10D0151_H0152:464b-7": "sems can rnams gang thob nas legs par rab tu dpal dang ldan par 'gyur zhing /",
    "K10D0151_H0152:464b-8": "nag po'i phyogs sgrub pa spangs nas dkar po'i phyogs",
    "K10D0151_H0152:464b-9": "la zhugs shing don thams cad 'grub par 'gyur ba'i",
    "K10D0151_H0152:464b-10": "chos de dag khyod zhus shig /",
    "K10D0151_H0152:464b-11": "zhus nas kyang the tshom med par nyon cig dang bshad par bya'o //",
    "K10D0151_H0152:464b-12": "de nas bcom ldan 'das la spobs pa'i blo gros kyis zhus pa /",
    "K10D0151_H0152:464b-13": "bcom ldan 'das /",
    "K10D0151_H0152:464b-14": "las gang dag gis ni /",
    "K10D0151_H0152:464b-15": "lha rnams kyi ris su skye bar 'gyur /",
    "K10D0151_H0152:464b-16": "gang dag gis ni /",
    "K10D0151_H0152:464b-17": "mi rnams kyi ris su skye bar 'gyur /",
    "K10D0151_H0152:464b-18": "gang dag gis ni /",
    "K10D0151_H0152:464b-19": "sems can dmyal ba rnams su skye bar 'gyur /",
    "K10D0151_H0152:464b-20": "gang dag gis ni /",
    "K10D0151_H0152:464b-21": "dud 'gro rnams su skye bar 'gyur /",
    "K10D0151_H0152:464b-22": "gang dag gis ni /",
    "K10D0151_H0152:464b-23": "yi dvags rnams su skye bar 'gyur /",
    "K10D0151_H0152:464b-24": "gang dag gis ni /",
    "K10D0151_H0152:464b-25": "rigs mthon po rnams su skye bar 'gyur /",
    "K10D0151_H0152:464b-26": "gang dag gis ni /",
    "K10D0151_H0152:464b-27": "bran dang /",
    "K10D0151_H0152:464b-28": "bran mo rnams su skye bar 'gyur /",
    "K10D0151_H0152:464b-29": "bcom ldan 'das /",
    "K10D0151_H0152:464b-30": "las gang dag gis ni /",
    "K10D0151_H0152:465a-0": "mi rnams kyi nang du sems can skyes pa rnams skal pa @465a *//",
    "K10D0151_H0152:465a-1": "bzang por 'gyur zhing khyim khol dang ldan pa dang /",
    "K10D0151_H0152:465a-2": "kha dri bda' ba dang /",
    "K10D0151_H0152:465a-3": "kha dog dang ldan pa dang /",
    "K10D0151_H0152:465a-4": "mthong na dga' ba dang /",
    "K10D0151_H0152:465a-5": "gnod pa ma mchis pa dang /",
    "K10D0151_H0152:465a-6": "lus dang sems shin tu tha mal du gnas pa dang /",
    "K10D0151_H0152:465a-7": "skye bo mang pos bsngags pa rnams su 'gyur /",
    "K10D0151_H0152:465a-8": "las gang dag gis ni /",
    "K10D0151_H0152:465a-9": "sems can rnams mi'i dam pa thob nas rtag tu",
    "K10D0151_H0152:465a-10": "skur pa 'debs pa thob par 'gyur zhing skye bo",
    "K10D0151_H0152:465a-11": "mang po mi dga' ba dang /",
    "K10D0151_H0152:465a-12": "mdog mi sdug pa dang /",
    "K10D0151_H0152:465a-13": "kha dri mi bda' ba dang /",
    "K10D0151_H0152:465a-14": "gnod pa med pa dang /",
    "K10D0151_H0152:465a-15": "sems mi dga' ba dang /",
    "K10D0151_H0152:465a-16": "lus shin tu sbyangs pa ma lags pa dang /",
    "K10D0151_H0152:465a-17": "nyes byas kyi las thams cad bgyid par 'gyur /",
    "K10D0151_H0152:465a-18": "bcom ldan 'das /",
    "K10D0151_H0152:465a-19": "las gang dag gis ni /",
    "K10D0151_H0152:465a-20": "legs par gsungs pa'i chos 'dul ba 'di la rab tu byang ba dge sbyong dang /",
    "K10D0151_H0152:465a-21": "rigs kyi bu dang /",
    "K10D0151_H0152:465a-22": "rigs kyi bu mo nye bar zhi ba gtso bor",
    "K10D0151_H0152:465a-23": "'dzin pa rnams gang dang gang du skye ba thams",
    "K10D0151_H0152:465a-24": "cad du rgyun du sangs rgyas dang /",
    "K10D0151_H0152:465a-25": "chos dang /",
    "K10D0151_H0152:465a-26": "dge 'dun dkon mchog rnams dang mi 'bral bar 'gyur zhing /",
    "K10D0151_H0152:465a-27": "sangs rgyas bcom ldan 'das rnams mthong nas kyang de",
    "K10D0151_H0152:465a-28": "dag las chos thos nas yid dga' zhing ci bsam",
    "K10D0151_H0152:465a-29": "pa bzhin du don yang grub par 'gyur /",
    "K10D0151_H0152:465a-30": "bdag gis zhu ba bcu po de dag zhus pa lags na /",
    "K10D0151_H0152:465b-0": "'byung po grangs ma mchis pa thams cad @465b la",
    "K10D0151_H0152:465b-1": "sman pa'i slad du bcom ldan 'das gsol ba ma",
    "K10D0151_H0152:465b-2": "btab par dge ba'i bshes gnyen mdzad pa /",
    "K10D0151_H0152:465b-3": "thugs rje chen po dang ldan pa /",
    "K10D0151_H0152:465b-4": "dbang dang ldan pa /",
    "K10D0151_H0152:465b-5": "chos thams cad la lkog tu ma gyur pa'i spyan",
    "K10D0151_H0152:465b-6": "dang ldan pas rnam par phye ste rgyas par lan",
    "K10D0151_H0152:465b-7": "stsal du gsol / de nas bcom ldan 'das kyis spobs pa'i blo gros la bka' stsal pa /",
    "K10D0151_H0152:465b-8": "spobs pa'i blo gros; khyod kyis ji lta bu'i zhu",
    "K10D0151_H0152:465b-9": "ba zhus pa rnams rgyas par rnam par phye ste",
    "K10D0151_H0152:465b-10": "bshad kyi / nyon cig /",
    "K10D0151_H0152:465b-11": "tshong dpon spobs pa'i blo gros kyis bcom ldan 'das /",
    "K10D0151_H0152:465b-12": "de bzhin du 'tshal lo; ;zhes gsol nas bcom ldan 'das kyi ltar nyan pa dang /",
    "K10D0151_H0152:465b-13": "bcom ldan 'das kyis 'di skad ces bka' stsal to //",
    "K10D0151_H0152:465b-14": "spobs pa'i blo gros /",
    "K10D0151_H0152:465b-15": "sems can las lnga dang ldan pa rnams kyis ni /",
    "K10D0151_H0152:465b-16": "lha nyid thob par 'gyur te /",
    "K10D0151_H0152:465b-17": "lnga gang zhe na /",
    "K10D0151_H0152:465b-18": "dang po byams pa dang ldan pa'i sems kyis gnod",
    "K10D0151_H0152:465b-19": "pa med par sems can rnams yongs su skyong bar",
    "K10D0151_H0152:465b-20": "byed cing bzod pa dang ldan pa rnams yin /",
    "K10D0151_H0152:465b-21": "gzhan gyi nor 'phrog par mi byed cing bkren pa'i",
    "K10D0151_H0152:465b-22": "sems dang ldan pa ma yin pas yongs su gtong",
    "K10D0151_H0152:465b-23": "bar byed pa yin /",
    "K10D0151_H0152:465b-24": "gzhan gyi chung ma la spyod pa rnams kyang yongs su dag pa ma yin te /",
    "K10D0151_H0152:465b-25": "bslab pa'i gzhi rnams kyang srung bar byed pa yin /",
    "K10D0151_H0152:465b-26": "gso sbyong la brtson zhing bden par smra ba yin /",
    "K10D0151_H0152:466a-0": "rang @466a *//",
    "K10D0151_H0152:466a-1": "bzhin du 'dug cing rang gi skyon tshad med pa",
    "K10D0151_H0152:466a-2": "spong bar byed la myos par 'gyur ba'i btung ba",
    "K10D0151_H0152:466a-3": "spangs pa yin te /",
    "K10D0151_H0152:466a-4": "las lnga po de dag dang ldan pa rnams lha'i lus thob par 'gyur ro //",
    "K10D0151_H0152:466a-5": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:466a-6": "srog chags gsod las ldog pa byas pas lha dang mi dang lha min rnams /",
    "K10D0151_H0152:466a-7": "'jig rten du ni mi thub lus can tshe ring med 'gyur ba yin //",
    "K10D0151_H0152:466a-8": "'od kyi dkyil 'khor dag pa'i lus can shis ldan dri med rdzogs pa'i lus //",
    "K10D0151_H0152:466a-9": "lha nang rab mchog de yi longs spyod sna tshogs dpal can rtag tu 'byung //",
    "K10D0151_H0152:466a-10": "por ma thag tu lha nang rtag tu lha yi dbang phyug rnams su 'gyur //",
    "K10D0151_H0152:466a-11": "bsam med bsal ba 'phro ba rnam log rin chen longs spyod rnams dang ldan //",
    "K10D0151_H0152:466a-12": "rtag tu dga' zhing rab tu yid dga' dpal ldan gzhal med khang gnas shing //",
    "K10D0151_H0152:466a-13": "rtse zhing dga' ba'i dpag bsam shing gi yul na me tog gtor lus ldan //",
    "K10D0151_H0152:466a-14": "mkhas shing 'dod pa mi phan yongs spangs dri mchog dag pa'i lus dang ldan //",
    "K10D0151_H0152:466a-15": "tshe rabs kun tu dpe med gser mchog lus dang ldan zhing rab tu mdzes //",
    "K10D0151_H0152:466a-16": "rtag tu lha yi nang du skal pa bzang thob lus las 'od 'byung 'gyur //",
    "K10D0151_H0152:466b-0": "lha mo sna tshogs tshogs kyis bskor cing 'dod pa'i dpal @466b la spyod par byed //",
    "K10D0151_H0152:466b-1": "sngon chad cho ga bzhin du ngag skyon bzhi spangs kha ni dri zhim ldan //",
    "K10D0151_H0152:466b-2": "gsal zhing thogs med mi 'jigs tshig mchog lha rnams 'dir ni nges par 'byung //",
    "K10D0151_H0152:466b-3": "yang dag lan 'debs rnams bsgrags snyan cing skye bos shin tu tshig gzung 'os //",
    "K10D0151_H0152:466b-4": "pi wam rol mo sgra 'byor sprin sgra skad snyan pho brang 'khor skad ldan //",
    "K10D0151_H0152:466b-5": "ma rmongs sems kyis myos 'gyur ma legs rjod byed spangs pas lhar 'gyur zhing //",
    "K10D0151_H0152:466b-6": "grangs med dge ba'i lha yis mchod pa lha yi gnas na gnas par 'gyur //",
    "K10D0151_H0152:466b-7": "blo dang ldan zhing lus brtan yid bzang bag yod kun dang ldan par 'gyur //",
    "K10D0151_H0152:466b-8": "de dag rtag tu bde 'gyur dbang rnams de dag phan pa rjod par byed //",
    "K10D0151_H0152:466b-9": "gal te tshe zad lha yi yul nas lhung ba'i lha rnams de tshe smad //",
    "K10D0151_H0152:466b-10": "sdig med lo brgya nyi shu 'gro na lha yi gnas su 'gro bar 'gyur //",
    "K10D0151_H0152:466b-11": "bsod nams lnga mngon gyur pas de ni dam pa dpal ldan lus 'od cing //",
    "K10D0151_H0152:466b-12": "lha rnams lam sel byed cing lha rnams bye bas mchod de brtan par 'gro /",
    "K10D0151_H0152:466b-13": "de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:466b-14": "spobs pa'i blo gros /",
    "K10D0151_H0152:466b-15": "sems can las lnga dang ldan pa rnams mi rnams kyi nang du skye bar 'gyur te /",
    "K10D0151_H0152:466b-16": "lnga gang zhe na /",
    "K10D0151_H0152:466b-17": "dang po byas pa gzo bas sbyin pa dang /",
    "K10D0151_H0152:466b-18": "bkren pa dang /",
    "K10D0151_H0152:466b-19": "dbul po dang /",
    "K10D0151_H0152:467a-0": "sdug @467a *//",
    "K10D0151_H0152:467a-1": "bsngal ba la kun bged pa dang /",
    "K10D0151_H0152:467a-2": "dge ba bcu'i las kyi lam ma nyams par bsten pa dang /",
    "K10D0151_H0152:467a-3": "sems can thams cad la zhe 'gras pa med pa'i bzod pa dang /",
    "K10D0151_H0152:467a-4": "brtson 'grus kyis sems can le lo can rnams dge",
    "K10D0151_H0152:467a-5": "ba'i chos la spro bar byed cing nges pa'i sems",
    "K10D0151_H0152:467a-6": "kyis gus pa dang bcas la mthun par 'dzin pa",
    "K10D0151_H0152:467a-7": "ste; spobs pa'i blo gros /",
    "K10D0151_H0152:467a-8": "sems can las lnga po de dag dang ldan pa",
    "K10D0151_H0152:467a-9": "rnams mi nyid thob par 'gyur zhing longs spyod kyang",
    "K10D0151_H0152:467a-10": "chen por 'gyur pa dang /",
    "K10D0151_H0152:467a-11": "tshe ring ba dang /",
    "K10D0151_H0152:467a-12": "mdzes pa dang /",
    "K10D0151_H0152:467a-13": "gzi brjid dang ldan pa dang /",
    "K10D0151_H0152:467a-14": "'jig rten gyi rje dpon du 'gyur ro //",
    "K10D0151_H0152:467a-15": "de nas bcom ldan 'das kyis de'i tshe tshigs su",
    "K10D0151_H0152:467a-16": "bcad pa 'di dag bka' stsal to; ;sbyin pa byin",
    "K10D0151_H0152:467a-17": "pas mi yi rgyal po dam par 'gyur //",
    "K10D0151_H0152:467a-18": "rtag tu longs spyod 'byor dang ldan par rab tu 'gyur //",
    "K10D0151_H0152:467a-19": "lus ngan po dang mtshungs par sbyin dang sbyod par byed //",
    "K10D0151_H0152:467a-20": "rigs dang dam pa thob pas rtag tu dga' bar 'gyur //",
    "K10D0151_H0152:467a-21": "tshul khrims ma nyams de ni dkon mchog mchod par byed //",
    "K10D0151_H0152:467a-22": "nyes byas yongs su spangs pas shin tu nges pa ste //",
    "K10D0151_H0152:467a-23": "tshe ring dam pa thob pas 'chi 'pho med pa yin //",
    "K10D0151_H0152:467a-24": "bde ba thob pas skyon med rab tu dga' bar 'gyur //",
    "K10D0151_H0152:467b-0": "nges pa'i mi ni pha rol sems 'khrugs ma @467b byas shing //",
    "K10D0151_H0152:467b-1": "gzhan dag rnams kyis gnod byas phyir ni gnod mi byed //",
    "K10D0151_H0152:467b-2": "de bzhin tshig ngan brjod kyang gshe bar mi byed pas //",
    "K10D0151_H0152:467b-3": "dge ba mchog gi tshul thob nas ni mdzes par 'gyur //",
    "K10D0151_H0152:467b-4": "brtson 'grus bzang la lhag pa'i bsam pas sems dkar zhing //",
    "K10D0151_H0152:467b-5": "stobs dang gzi brjid chen po dge ba rnams dang ldan //",
    "K10D0151_H0152:467b-6": "dmag dpon nyid kyi dam pa thob par gyur pas na //",
    "K10D0151_H0152:467b-7": "longs spyod 'byor pa'i spyod yul ldan pas lha der 'gyur //",
    "K10D0151_H0152:467b-8": "mi 'phrog sems ldan mkhas shing shin tu mthun pa ste //",
    "K10D0151_H0152:467b-9": "byas pa gzo zhing las la 'dod par rab tu byad //",
    "K10D0151_H0152:467b-10": "dkon mchog gsum dang ma la sogs la mchod mdzangs pa //",
    "K10D0151_H0152:467b-11": "nam yang kun la the tshom byed par mi 'gyur ro //",
    "K10D0151_H0152:467b-12": "mi gang khyad par 'phags pa dge ba lnga po rnams //",
    "K10D0151_H0152:467b-13": "byed pa de ni sa yi bdag por rab tu 'gyur //",
    "K10D0151_H0152:467b-14": "stobs la sogs dang gzugs dang longs spyod mi zad ldan //",
    "K10D0151_H0152:467b-15": "grags ldan shin tu gtso bo rnams kyis rim gro byas //",
    "K10D0151_H0152:467b-16": "de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:467b-17": "spobs pa'i blo gros /",
    "K10D0151_H0152:467b-18": "sems can las lnga dang ldan pa rnams ni /",
    "K10D0151_H0152:467b-19": "sems can dmyal ba rnams su skye bar 'gyur zhing",
    "K10D0151_H0152:467b-20": "skyes nas kyang de dag tu bskal pa bye ba",
    "K10D0151_H0152:467b-21": "mang por gnas par 'gyur te /",
    "K10D0151_H0152:467b-22": "lnga gang zhe na /",
    "K10D0151_H0152:467b-23": "'di lta ste /",
    "K10D0151_H0152:467b-24": "sangs rgyas dang /",
    "K10D0151_H0152:467b-25": "chos dang /",
    "K10D0151_H0152:468a-0": "dge 'dun @468a *//",
    "K10D0151_H0152:468a-1": "dkon mchog la dad par mi byed la kun tu",
    "K10D0151_H0152:468a-2": "bsngags pa ma yin pa brjod pas skur pa 'debs",
    "K10D0151_H0152:468a-3": "par byed cing 'phags pa'i lam la brnyas pa dang",
    "K10D0151_H0152:468a-4": "/ de bzhin gshegs pa'i mchod rten 'jig pa dang /",
    "K10D0151_H0152:468a-5": "bar gyi dus na'ang dge slong dang /",
    "K10D0151_H0152:468a-6": "dge slong ma dang /",
    "K10D0151_H0152:468a-7": "dge bsnyen dang /",
    "K10D0151_H0152:468a-8": "dge bsnyen ma gang zag bzhi po mang por mi gus pa mthun par mi 'dzin pa /",
    "K10D0151_H0152:468a-9": "'jig rten gyi smra ba lhur len pa /",
    "K10D0151_H0152:468a-10": "dkon mchog gsum gyi dkor 'phrog pa dang /",
    "K10D0151_H0152:468a-11": "gcig la gcig nyes rtsom gyis gcig la gcig skur pa 'debs pa'i tshig gis rgyal po dang /",
    "K10D0151_H0152:468a-12": "rje dpon dang /",
    "K10D0151_H0152:468a-13": "blon po dang /",
    "K10D0151_H0152:468a-14": "pha dang /",
    "K10D0151_H0152:468a-15": "bu rnams gcig la gcig mi mthun pas mi gus pa rnams dang /",
    "K10D0151_H0152:468a-16": "ma 'ongs pa'i dus na dge slong rnams de bzhin gshegs pa'i bstan pa la zhugs te /",
    "K10D0151_H0152:468a-17": "de bzhin gshegs pa dgra bcom pa yang dag par",
    "K10D0151_H0152:468a-18": "rdzogs pa'i sangs rgyas ston pa la brten nas khyim",
    "K10D0151_H0152:468a-19": "nas khyim med par rab tu byung ste bdag nyid",
    "K10D0151_H0152:468a-20": "dge slong yin par khas 'che shing dge ba'i chos",
    "K10D0151_H0152:468a-21": "yang dag par sgrub pa la mi gnas la /",
    "K10D0151_H0152:468a-22": "mkhan po dang /",
    "K10D0151_H0152:468a-23": "slob dpon rnams mgu bar mi byed cing bka' blo",
    "K10D0151_H0152:468a-24": "mi bde la mthun par mi 'dzin cing yang dag",
    "K10D0151_H0152:468a-25": "par rjes su bstan kyang rjes su bstan pa la",
    "K10D0151_H0152:468a-26": "sgrub par mi byed cing sangs rgyas kyi byang chub",
    "K10D0151_H0152:468b-0": "spong bar byed @468b la; bdag la bstod pa byed",
    "K10D0151_H0152:468b-1": "/ gzhan la smod par byed cing nga rgyal dang /",
    "K10D0151_H0152:468b-2": "rgyags pa dang /",
    "K10D0151_H0152:468b-3": "dregs pa'i shas che la bla ma rnams la brnyas par byed /",
    "K10D0151_H0152:468b-4": "rnyed pa dang bkur sti la lhag par zhen cing skur pa 'debs par byed pa ste /",
    "K10D0151_H0152:468b-5": "spobs pa'i blo gros /",
    "K10D0151_H0152:468b-6": "sems can las lnga po de dag dang ldan pa rnams ni /",
    "K10D0151_H0152:468b-7": "sems can dmyal ba rnams su skye bar 'gyur zhing",
    "K10D0151_H0152:468b-8": "skye nas kyang ji srid du stong gsum gyi stong",
    "K10D0151_H0152:468b-9": "chen po'i 'jig rten gyi khams 'dir 'jig pa ma",
    "K10D0151_H0152:468b-10": "byung ba de srid du gnas par 'gyur zhing /",
    "K10D0151_H0152:468b-11": "'jig pa byung nas kyang 'jig rten gyi khams gzhan",
    "K10D0151_H0152:468b-12": "na sems can dmyal ba gang dag yod pa de",
    "K10D0151_H0152:468b-13": "dag tu 'phen par 'gyur ro //",
    "K10D0151_H0152:468b-14": "gang gi tshe der yang 'jig pa byung bar gyur na /",
    "K10D0151_H0152:468b-15": "de'i tshe 'jig rten gyi khams gzhan na sems can",
    "K10D0151_H0152:468b-16": "dmyal ba gang dag yod pa de dag tu 'phen",
    "K10D0151_H0152:468b-17": "par 'gyur ro // de bzhin du sbyar te /",
    "K10D0151_H0152:468b-18": "kun tu 'jig rten gyi khams grangs med pa dag",
    "K10D0151_H0152:468b-19": "na sems can dmyal ba gang dag yod pa de",
    "K10D0151_H0152:468b-20": "dag tu 'khyams shing sdug bsngal nyams su myong la",
    "K10D0151_H0152:468b-21": "'byung ba'i mtha' med do //",
    "K10D0151_H0152:468b-22": "de nas bcom ldan 'das kyis de'i tshe tshigs su",
    "K10D0151_H0152:468b-23": "bcad pa 'di dag bka' stsal to; ;rmongs pas thog",
    "K10D0151_H0152:468b-24": "ma med nas 'jigs pa'i sdug bsngal bying gyur pa'i",
    "K10D0151_H0152:468b-25": "// 'jig rten sangs rgyas yon tan rgya mtsho khas len mi byed de //",
    "K10D0151_H0152:469a-0": "de ni kun rig ma yin rnal @469a *//",
    "K10D0151_H0152:469a-1": "'byor rgyal po ma yin zhes //",
    "K10D0151_H0152:469a-2": "bdag nyid chud gzan skye bo gzhan rnams la yang slu bar byed //",
    "K10D0151_H0152:469a-3": "bde bar gshegs pa'i mchod rten 'byor pa sdug pa'i mchog byas na //",
    "K10D0151_H0152:469a-4": "de ni dge ba chung 'gyur 'jig par byed pa'i char 'gyur zhes //",
    "K10D0151_H0152:469a-5": "mi dge 'di ni mngon sum dge ba mdun na yod bzhin du //",
    "K10D0151_H0152:469a-6": "'on kyang sdig pa rnam pa sna tshogs kun tu spyod par byed //",
    "K10D0151_H0152:469a-7": "bar ma rtsod pa'i dus 'dir bzhi po bkres pas nyam thag pa //",
    "K10D0151_H0152:469a-8": "phan tshun 'khon du 'dzin pas dkrugs shing bla ma smod par byed //",
    "K10D0151_H0152:469a-9": "'khor du 'dus pa 'dul ba'i dga' ba 'di ni rnam bshig pas //",
    "K10D0151_H0152:469a-10": "mi bzad ro med log par ltung ba'i sar ni 'gro bar 'gyur //",
    "K10D0151_H0152:469a-11": "rgyal po pha dang sring mo spun dang gzhon nu bu mo rnams //",
    "K10D0151_H0152:469a-12": "byams pa'i yid ni log gyur longs spyod rnams la brkam chags te //",
    "K10D0151_H0152:469a-13": "byis pa bu ltar thams cad gcig la gcig ni",
    "K10D0151_H0152:469a-14": "bzhad gad byed; ;log ltung dam pa rnam par 'bying",
    "K10D0151_H0152:469a-15": "bar myur du 'gro bar 'gyur //",
    "K10D0151_H0152:469a-16": "ma 'ongs dus 'dir gang dag shin tu sdig can sems can rnams //",
    "K10D0151_H0152:469a-17": "mthun par mi 'dzin dge sbyong kha dog 'dzin pa gzugs mi sdug /",
    "K10D0151_H0152:469a-18": "ngan pa'i bdag nyid ldan pa sdig pa khrag khrig byed 'gyur ba //",
    "K10D0151_H0152:469a-19": "de dag shi 'phos nas ni sdig pa rtsod pa'i",
    "K10D0151_H0152:469b-0": "mchog gis @469b gnon; ;mi yis bskal pa brgya phrag",
    "K10D0151_H0152:469b-1": "mang por sdig pa lnga po dag /",
    "K10D0151_H0152:469b-2": "bsgrubs shing byas pa dag ni bshags par nus pa ma yin te //",
    "K10D0151_H0152:469b-3": "gang du sangs rgyas khrag khrig gis kyang bskyab par mi spyod pa'i //",
    "K10D0151_H0152:469b-4": "me ri drag po mnar med pa yi mer ni sreg par 'gyur //",
    "K10D0151_H0152:469b-5": "de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:469b-6": "spobs pa'i blo gros /",
    "K10D0151_H0152:469b-7": "sems can las lnga dang ldan pa rnams ni /",
    "K10D0151_H0152:469b-8": "dud 'gro rnams su skye bar 'gyur te /",
    "K10D0151_H0152:469b-9": "lnga gang zhe na /",
    "K10D0151_H0152:469b-10": "dang po 'chal ba'i tshul khrims dang /",
    "K10D0151_H0152:469b-11": "chom rkun dang /",
    "K10D0151_H0152:469b-12": "gzhan gyi bu lon blangs nas gnod sems su byed pa dang /",
    "K10D0151_H0152:469b-13": "srog gcod pa dang /",
    "K10D0151_H0152:469b-14": "ma dad pas dam pa'i chos ma yin pa nyan",
    "K10D0151_H0152:469b-15": "par dga' zhing dam pa'i chos ma yin pa nyan",
    "K10D0151_H0152:469b-16": "pa la dga' bas log pas 'tsho ba thams cad",
    "K10D0151_H0152:469b-17": "la dga' ba ste /",
    "K10D0151_H0152:469b-18": "spobs pa'i blo gros /",
    "K10D0151_H0152:469b-19": "sems can las lnga po de dag dang ldan pa rnams ni /",
    "K10D0151_H0152:469b-20": "dud 'gro rnams su skye bar 'gyur ro //",
    "K10D0151_H0152:469b-21": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:469b-22": "rtag tu gzhan gyi nor 'phrog pa la dga' ba'i mi rnams ni //",
    "K10D0151_H0152:469b-23": "bu lon byin pa rnam par blangs nas mi gzhan gsod par byed //",
    "K10D0151_H0152:469b-24": "srog gcod pa la dga' ba'i ri dvags 'chi bdag rgyal po rnams //",
    "K10D0151_H0152:470a-0": "rgyal sogs pas @470a *//",
    "K10D0151_H0152:470a-1": "bzung nas sems can rnams la gsod par byed //",
    "K10D0151_H0152:470a-2": "dad pa la sogs dman pa'i blo gros dkar po'i 'du shes can //",
    "K10D0151_H0152:470a-3": "nag po dpag tu med pa bdag cag spyod par mi shes pa /",
    "K10D0151_H0152:470a-4": "rmongs pa rnams ni dam chos dkon mchog gtam la dga' mi byed //",
    "K10D0151_H0152:470a-5": "'jig rten zhugs pa'i chos la 'dir ni rjes su 'gro bar 'gyur //",
    "K10D0151_H0152:470a-6": "ji ltar gangs ri las 'dir kha ba bab dang rab bab pa /",
    "K10D0151_H0152:470a-7": "chu ni chu yi shugs kyis 'phral du sa 'og 'gro ba bzhin //",
    "K10D0151_H0152:470a-8": "lha mi'i grong du sdig pa'i phung po mang du byas pas na //",
    "K10D0151_H0152:470a-9": "rmongs pa rnams ni de bzhin dud 'gro rnams su myur du 'gro /",
    "K10D0151_H0152:470a-10": "rta dre'u rnga bong glang chen pa lang ma he sengge dang //",
    "K10D0151_H0152:470a-11": "wa dang sbrul dang phag dang khyi la sogs par gyur nas su //",
    "K10D0151_H0152:470a-12": "rtsva za ba dang sha dang bdud rtsi lo ma'i zas za zhing //",
    "K10D0151_H0152:470a-13": "de dag rtag tu gzhan gyi khur 'khyer byed cing dub bar 'gyur //",
    "K10D0151_H0152:470a-14": "bkres pas zil gyis non pas gcig la gcig za lhur byed pa //",
    "K10D0151_H0152:470a-15": "bskal pa khrag khrig rnams su'ang nam yang thar par mi 'gyur zhing //",
    "K10D0151_H0152:470a-16": "ji ltar rgya mtsho gcig na rus sbal mig ni gcig yod pas //",
    "K10D0151_H0152:470a-17": "gnya' shing bu gar mgrin pa gtad par nus pa ma yin pa //",
    "K10D0151_H0152:470a-18": "de bzhin lha dang mi dang dbang phyug che nyid bde blag tu //",
    "K10D0151_H0152:470b-0": "log par ltung ba brgya @470b yis thob par nus pa ma yin te //",
    "K10D0151_H0152:470b-1": "sangs rgyas 'od zer dam pa'i tshogs can dpag tu med pa dang //",
    "K10D0151_H0152:470b-2": "byang chub sems dpa' khyu mchog 'od kyis de dag",
    "K10D0151_H0152:470b-3": "'byin par 'gyur; ;de nas bcom ldan 'das kyis yang",
    "K10D0151_H0152:470b-4": "spobs pa'i blo gros la bka' stsal pa /",
    "K10D0151_H0152:470b-5": "spobs pa'i blo gros /",
    "K10D0151_H0152:470b-6": "sems can las lnga dang ldan pa rnams ni /",
    "K10D0151_H0152:470b-7": "yi dvags kyi 'jig rten du skye bar 'gyur te /",
    "K10D0151_H0152:470b-8": "lnga gang zhe na /",
    "K10D0151_H0152:470b-9": "dang po bkren zhing chags pa dang /",
    "K10D0151_H0152:470b-10": "mun pa mun nag chen po'i bshes gnyen dang /",
    "K10D0151_H0152:470b-11": "gsog pa lhur byed pa'i phyir bdag nyid kyang longs spyod par mi byed pa dang /",
    "K10D0151_H0152:470b-12": "chos ma yin pa dang ldan pa'i phyir phrag dog dang /",
    "K10D0151_H0152:470b-13": "ser sna lhur byed pas spun dang /",
    "K10D0151_H0152:470b-14": "sring mo dang /",
    "K10D0151_H0152:470b-15": "bu dang /",
    "K10D0151_H0152:470b-16": "chung ma dang /",
    "K10D0151_H0152:470b-17": "bran dang /",
    "K10D0151_H0152:470b-18": "las byed pa dang /",
    "K10D0151_H0152:470b-19": "zho shas 'tsho ba dang /",
    "K10D0151_H0152:470b-20": "mdza' bshes dang /",
    "K10D0151_H0152:470b-21": "blon po dang /",
    "K10D0151_H0152:470b-22": "nye du dang /",
    "K10D0151_H0152:470b-23": "'brel pa dang /",
    "K10D0151_H0152:470b-24": "sbyin gnas dang /",
    "K10D0151_H0152:470b-25": "dge sbyong dang /",
    "K10D0151_H0152:470b-26": "bram ze dang /",
    "K10D0151_H0152:470b-27": "bkren pa thams cad la rab tu sbyin par mi",
    "K10D0151_H0152:470b-28": "byed cing pa ma dag la'ang rab tu sbyin par",
    "K10D0151_H0152:470b-29": "mi byed pa dang /",
    "K10D0151_H0152:470b-30": "nges par bskyang bar 'os pa dag mi skyong la",
    "K10D0151_H0152:470b-31": "bsnyen bkur mi byed cing bla ma la mi gus",
    "K10D0151_H0152:470b-32": "la gces par mi byed pa ste /",
    "K10D0151_H0152:470b-33": "spobs pa'i blo gros /",
    "K10D0151_H0152:470b-34": "sems can las lnga po de dag dang ldan pa rnams ni /",
    "K10D0151_H0152:470b-35": "yi dvags rnams su skye bar 'gyur ro //",
    "K10D0151_H0152:471a-0": "de nas bcom ldan 'das kyis de'i @471a *//",
    "K10D0151_H0152:471a-1": "tshe tshigs su bcad pa 'di dag bka' stsal to //",
    "K10D0151_H0152:471a-2": "bkren pa'i nyes pas bcom pa nor gtong mi phod pa //",
    "K10D0151_H0152:471a-3": "de dag gzhan dag las ni blang bar 'dod par byed //",
    "K10D0151_H0152:471a-4": "mdzod rnams kyi ni sgo 'phar dam du bsdams pa rnams //",
    "K10D0151_H0152:471a-5": "'dir ni bskyang 'os rtsa lag mchog rnams gso mi byed //",
    "K10D0151_H0152:471a-6": "gzhan nor chud gzon pa yis rtag tu skrag pa rnams //",
    "K10D0151_H0152:471a-7": "bla ma la yang de dag rab rtsub byams can min //",
    "K10D0151_H0152:471a-8": "de dag bdag gi chung ma la sogs g-yog tshogs la //",
    "K10D0151_H0152:471a-9": "dbyig sbyin mi byed shin tu snying brtse shes med cing //",
    "K10D0151_H0152:471a-10": "dkar po dag las log pa de dag 'di nas shi 'phos nas /",
    "K10D0151_H0152:471a-11": "yun ring mchog tu lus 'bar sdug bsngal yi dvags 'gyur //",
    "K10D0151_H0152:471a-12": "de dag lo brgya rnams su rmi lam rmis par yang //",
    "K10D0151_H0152:471a-13": "gos dang zas dang btung ba'ang nam yang rmi mi 'gyur //",
    "K10D0151_H0152:471a-14": "khab 'dra'i kha dang ri chen lta bu'i lto can rnams //",
    "K10D0151_H0152:471a-15": "nyam thag shar dang nub kyi rgya mtshor rgyug par byed //",
    "K10D0151_H0152:471a-16": "kha nas me 'bar lus ngan phyogs dang lho phyogs gzhan //",
    "K10D0151_H0152:471a-17": "skam par mthong nas rin chen me nang lhung bar 'gyur //",
    "K10D0151_H0152:471a-18": "gshin rje'i pho nya dpung mgo las grub rab stug cing //",
    "K10D0151_H0152:471a-19": "sra ldan rnams kyis mnan nas zangs zhun bzod dka' rab //",
    "K10D0151_H0152:471a-20": "mi 'dra ro bro med pa de dag rnams la ldud //",
    "K10D0151_H0152:471b-0": "rmongs rnams yan lag brgyad ldan chu bzhin @471b 'thung bar byed //",
    "K10D0151_H0152:471b-1": "nang grol lus kyi khog pa bsregs pa bsal ba'i rlung gis su //",
    "K10D0151_H0152:471b-2": "skyes pa'i bdag nyid rnams la stobs chen yang ldud byed //",
    "K10D0151_H0152:471b-3": "de nas shi 'phos mi yi 'jig rten 'dir skyes rnams //",
    "K10D0151_H0152:471b-4": "rigs dang longs spyod lus g-yog rnams kyis dman par 'gyur //",
    "K10D0151_H0152:471b-5": "de nas bcom ldan 'das kyis yang spobs pa'i blo gros la bka' stsal pa; spobs pa'i blo gros /",
    "K10D0151_H0152:471b-6": "sems can las lnga dang ldan pa rnams ni /",
    "K10D0151_H0152:471b-7": "rigs mthon po rnams su 'gyur te /",
    "K10D0151_H0152:471b-8": "lnga gang zhe na //",
    "K10D0151_H0152:471b-9": "'di lta ste /",
    "K10D0151_H0152:471b-10": "zang zing dang chos kyi sbyin pa dag gis 'jig",
    "K10D0151_H0152:471b-11": "rten thams cad la gnod sems med par gyur pa",
    "K10D0151_H0152:471b-12": "dang / dkon mchog gsum dang pha ma la gus pa dang /",
    "K10D0151_H0152:471b-13": "lhan cig skyes pa'i bzod pa dang /",
    "K10D0151_H0152:471b-14": "des pa dang /",
    "K10D0151_H0152:471b-15": "shin tu gya nom pa dang /",
    "K10D0151_H0152:471b-16": "sangs rgyas kyi gsung rnam pa sna tshogs klog pa dang kha ton bya ba la brtson pa ste /",
    "K10D0151_H0152:471b-17": "spobs pa'i blo gros /",
    "K10D0151_H0152:471b-18": "sems can las lnga po de dag dang ldan pa rnams ni /",
    "K10D0151_H0152:471b-19": "rigs mthon po rnams su 'gyur ro //",
    "K10D0151_H0152:471b-20": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:471b-21": "bsam byas gang dag bsod nams tshogs pa skal bzang sbyin pa'i cho ga bzhin //",
    "K10D0151_H0152:471b-22": "kun tu sems can mang la kun bged de dag rtag tu nad med 'gyur //",
    "K10D0151_H0152:472a-0": "tshe dang kha dog stobs ldan lus can 'jig rten @472a *//",
    "K10D0151_H0152:472a-1": "mchog tu 'gyur //",
    "K10D0151_H0152:472a-2": "mtshungs dang rgya chen khyad par can gyis mdzes mdzod rin chen ri dbang bzhin //",
    "K10D0151_H0152:472a-3": "'dul ba nyams dga'i dkon mchog mtshungs med pha ma rnams la bsnyen bkur bas //",
    "K10D0151_H0152:472a-4": "shin tu rgya chen gtso mchog khyim du skye bos mchod //",
    "K10D0151_H0152:472a-5": "shin tu nus kyang yid 'khrug rnam spangs kun tu gzugs kyis 'phags pa rnams //",
    "K10D0151_H0152:472a-6": "'jig rten rnams kyi mig tu sdug pa skal bzang rigs ni mthon por 'gyur //",
    "K10D0151_H0152:472a-7": "gang zag brtan zhing kun bzod shin tu yid bzang dkar dang mthun rnams dang //",
    "K10D0151_H0152:472a-8": "mi rnams gang dag shes rab dag mchog sangs rgyas gsung la kha ton brtson //",
    "K10D0151_H0152:472a-9": "de dag 'byor pa thob nas rigs mchog skyes pa kun tu kun mchog mdzes //",
    "K10D0151_H0152:472a-10": "de dag dge bas rgyas pas lus chen rgya mtsho chen po bzhin du spa //",
    "K10D0151_H0152:472a-11": "de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:472a-12": "spobs pa'i blo gros /",
    "K10D0151_H0152:472a-13": "sems can las lnga dang ldan pa rnams ni /",
    "K10D0151_H0152:472a-14": "bran dang /",
    "K10D0151_H0152:472a-15": "bran mo nying thob par 'gyur te /",
    "K10D0151_H0152:472a-16": "lnga gang zhe na /",
    "K10D0151_H0152:472a-17": "'di lta ste /",
    "K10D0151_H0152:472a-18": "pha ma rnams la mi gus pa dang /",
    "K10D0151_H0152:472a-19": "gya nom pa'i sems ma yin pa dang /",
    "K10D0151_H0152:472a-20": "zlog pa med cing ci dgar sdig pa spyod pa dang /",
    "K10D0151_H0152:472a-21": "gzhan gyi nor 'phrog pa dang /",
    "K10D0151_H0152:472a-22": "bu lon 'phrog nas bdag sbed pa ste /",
    "K10D0151_H0152:472b-0": "spobs @472b pa'i blo gros /",
    "K10D0151_H0152:472b-1": "sems can las lnga po de dag dang ldan pa rnams ni /",
    "K10D0151_H0152:472b-2": "bran dang /",
    "K10D0151_H0152:472b-3": "bran mo nyid thob par 'gyur ro //",
    "K10D0151_H0152:472b-4": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:472b-5": "bsod nams rgya chen 'byor ba gangs 'od lta bu'i khyim du skye thob nas //",
    "K10D0151_H0152:472b-6": "blun po gang dag rgyags khengs dregs pas dkrugs shing gus par mi byed la //",
    "K10D0151_H0152:472b-7": "pha ma rnams la rmad byung sbyin gnas 'dra bar 'du shes mi byed pa //",
    "K10D0151_H0152:472b-8": "de dag nyes pas gzhan du 'jig rten dbang gyur dman zhing g-yon can 'gyur //",
    "K10D0151_H0152:472b-9": "dkon mchog mtshungs med rnams la ma gus lhur byed ma rungs brlang tshig 'gyur //",
    "K10D0151_H0152:472b-10": "gang dag byams dang de bzhin snying rje ma lus dge ba chud gzan pa //",
    "K10D0151_H0152:472b-11": "de dag grangs med skye bar 'dzin med gzhan 'joms ngo tsha mi shes shing //",
    "K10D0151_H0152:472b-12": "mi yi yul du bran nyid spangs nas skad cig gis ni dma' bar 'gyur //",
    "K10D0151_H0152:472b-13": "gzugs dang dbang phyug rigs mchog blo bral dman la mos pa'i glen par 'gyur //",
    "K10D0151_H0152:472b-14": "dkon mchog rnam mang mchod pas nga rgyal med cing zhen la mdangs ngan 'gyur //",
    "K10D0151_H0152:472b-15": "dpal kun med cing ting 'dzin bral ba las rnams kyis ni bsdigs par 'gyur //",
    "K10D0151_H0152:472b-16": "de dag 'jig rten kun dga' dga' ston che sogs med cing tshegs kyis 'tsho //",
    "K10D0151_H0152:473a-0": "de nas bcom ldan 'das kyis yang spobs @473a *//",
    "K10D0151_H0152:473a-1": "pa'i blo gros la bka' stsal pa /",
    "K10D0151_H0152:473a-2": "spobs pa'i blo gros /",
    "K10D0151_H0152:473a-3": "sems can las lnga dang ldan pa rnams ni /",
    "K10D0151_H0152:473a-4": "skal ba bzang por 'gyur zhing khyim khel dang /",
    "K10D0151_H0152:473a-5": "kha dri zhim pa dang /",
    "K10D0151_H0152:473a-6": "gnod pa med pa dang /",
    "K10D0151_H0152:473a-7": "lus dang sems shin tu sbyangs pa dang /",
    "K10D0151_H0152:473a-8": "blta na sdug pa dang /",
    "K10D0151_H0152:473a-9": "skye bo mang pos bsngags pa rnams su 'gyur te /",
    "K10D0151_H0152:473a-10": "lnga gang zhe na /",
    "K10D0151_H0152:473a-11": "'du shes ji lta ba bzhin du yang dag pa dang /",
    "K10D0151_H0152:473a-12": "ma tshang ba med pa dang /",
    "K10D0151_H0152:473a-13": "sgro btags pa med pa'i tshig dang /",
    "K10D0151_H0152:473a-14": "nyan thos dang /",
    "K10D0151_H0152:473a-15": "rang sangs rgyas dang /",
    "K10D0151_H0152:473a-16": "theg pa chen po dang /",
    "K10D0151_H0152:473a-17": "theg pa rnam pa gsum po thams cad kyi tshig",
    "K10D0151_H0152:473a-18": "gi rang bzhin la mi bzod pa med cing mi",
    "K10D0151_H0152:473a-19": "smod la / mi spong zhing de thams cad du gzung ba dang /",
    "K10D0151_H0152:473a-20": "bshad pa dang /",
    "K10D0151_H0152:473a-21": "bklag pa dang /",
    "K10D0151_H0152:473a-22": "kha ton la sogs pa byed pa dang /",
    "K10D0151_H0152:473a-23": "ngag gi skyon bzhi po tshad med pa rnam par",
    "K10D0151_H0152:473a-24": "spong zhing 'phags pa'i lam la skur pa mi 'debs",
    "K10D0151_H0152:473a-25": "pa dang / sems can log par sgrub pa la",
    "K10D0151_H0152:473a-26": "gnas pa rnams la snying brtse zhing yongs su bskyang",
    "K10D0151_H0152:473a-27": "pa dang / ba dang / skyon de las bzlog cing dge ba la dgod pa dang /",
    "K10D0151_H0152:473a-28": "gzhan gyi skyon mthong ba'i brjod pa yal bar 'jog pa ste /",
    "K10D0151_H0152:473a-29": "spobs pa'i blo gros /",
    "K10D0151_H0152:473a-30": "sems can las lnga po de dag dang ldan pa rnams ni /",
    "K10D0151_H0152:473a-31": "mi rnams kyi nang du skyes nas skal ba bzang",
    "K10D0151_H0152:473b-0": "por 'gyur zhing @473b zhing khyim khol dang ldan pa",
    "K10D0151_H0152:473b-1": "dang / kha dri zhim pa dang /",
    "K10D0151_H0152:473b-2": "yid gzhungs pa dang /",
    "K10D0151_H0152:473b-3": "mthun pa dang /",
    "K10D0151_H0152:473b-4": "skye bo mang po dga' ba dang /",
    "K10D0151_H0152:473b-5": "mya ngan med pa dang /",
    "K10D0151_H0152:473b-6": "sems tha ma la du gnas pa dang /",
    "K10D0151_H0152:473b-7": "khro ba med pa dang /",
    "K10D0151_H0152:473b-8": "gnod pa med pa dang /",
    "K10D0151_H0152:473b-9": "kha dog dang ldan pa dang /",
    "K10D0151_H0152:473b-10": "grags pa dang ldan pa rnams su 'gyur ro //",
    "K10D0151_H0152:473b-11": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:473b-12": "sangs rgyas sogs la shin tu shas cher gus 'bad pha ma rnams mchod pas //",
    "K10D0151_H0152:473b-13": "rtag tu ngag skyon kun bral 'jig rten dag tu rmad du byung bar 'gyur //",
    "K10D0151_H0152:473b-14": "tshig gi yon tan gzung 'os rnga sgrar bcas shing tshe rabs kun tu phan //",
    "K10D0151_H0152:473b-15": "autpal dri dang mdzes pa'i rlung ldan kha yis phyogs su snyan pa grags //",
    "K10D0151_H0152:473b-16": "gang dag bdag byams gzhan mtshungs mi phan skyon brjod sdig pa ngan pa las //",
    "K10D0151_H0152:473b-17": "phral nas dge ba kun la sems can rnams ni sbyor du 'jug byed pa //",
    "K10D0151_H0152:473b-18": "de dag 'jig rten thob nas skal ba bzang po kun tu thams cad dga'//",
    "K10D0151_H0152:473b-19": "shin tu yid 'ong rin chen yul can bde gnas sdig las log par 'gyur //",
    "K10D0151_H0152:473b-20": "dam pa'i chos ni gzung dang bstan brtson de sems byed cing des par 'gyur //",
    "K10D0151_H0152:473b-21": "'dir ni sems can kun la pha ma 'dra bar byams pa'i sems ldan 'gyur //",
    "K10D0151_H0152:474a-0": "'das pa'i dus su lus can kun ni nged kyi rtsa lag tshogs gyur @474a *//",
    "K10D0151_H0152:474a-1": "ces; ;de lta zla ba lta bu'i sems sbyangs de dag la ni phan par byed //",
    "K10D0151_H0152:474a-2": "'gran dregs khyad gsod la sogs rnam pa sna tshogs phan tshun sun 'byin pa'i //",
    "K10D0151_H0152:474a-3": "sdig pa yongs su spangs nas dag pa'i yid can skyon rnams kun sbas nas //",
    "K10D0151_H0152:474a-4": "sems can lhag pa'i bsam pa dge bas snyan tshogs",
    "K10D0151_H0152:474a-5": "phan tshun rjod par byed; ;myur du lha yi dbang",
    "K10D0151_H0152:474a-6": "phyug mtshungs med thob nas sangs rgyas dge bar 'gyur",
    "K10D0151_H0152:474a-7": "// de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:474a-8": "spobs pa'i blo gros /",
    "K10D0151_H0152:474a-9": "sems can las lnga dang ldan pa rnams ni /",
    "K10D0151_H0152:474a-10": "mi'i dam pa thob nas rtag tu skur pa 'debs",
    "K10D0151_H0152:474a-11": "pa thob par 'gyur zhing skye bo mang po mi",
    "K10D0151_H0152:474a-12": "dga' ba dang / kha dri mi zhim pa dang /",
    "K10D0151_H0152:474a-13": "sems mi dga' ba dang /",
    "K10D0151_H0152:474a-14": "gnod pa mang ba dang /",
    "K10D0151_H0152:474a-15": "lus shin tu sbyangs pa ma yin par 'gyur te /",
    "K10D0151_H0152:474a-16": "lnga gang zhe na /",
    "K10D0151_H0152:474a-17": "brdzun du smra ba dang /",
    "K10D0151_H0152:474a-18": "brdzun du smra bas rtag tu gzhan slu ba'i sems lhur len pa dang /",
    "K10D0151_H0152:474a-19": "chos kyi 'bel pa'i gtam chen po la 'dus pa",
    "K10D0151_H0152:474a-20": "na chos kyi gtam de la rnam par smod pa",
    "K10D0151_H0152:474a-21": "dang / tshangs pa mtshungs par spyod pa rnams mthong",
    "K10D0151_H0152:474a-22": "na de dag la brnyas shing khyad du gsod pa",
    "K10D0151_H0152:474a-23": "dang / dang / dma' ba'i sems su byed pa ste /",
    "K10D0151_H0152:474a-24": "spobs pa'i blo gros /",
    "K10D0151_H0152:474b-0": "sems can las lnga po de dag dang ldan pa @474b rnams ni /",
    "K10D0151_H0152:474b-1": "mi'i dam pa thob nas rtag tu skur pa 'debs",
    "K10D0151_H0152:474b-2": "pa thob par 'gyur zhing skye bo mang po mi",
    "K10D0151_H0152:474b-3": "dga' ba dang / mdog mi sdug pa dang /",
    "K10D0151_H0152:474b-4": "kha dri mi zhim pa dang /",
    "K10D0151_H0152:474b-5": "sems mi dga' ba dang /",
    "K10D0151_H0152:474b-6": "gnod pa mang pa dang /",
    "K10D0151_H0152:474b-7": "lus shin tu sbyangs pa ma yin par 'gyur ro //",
    "K10D0151_H0152:474b-8": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:474b-9": "sems yid rnams kyis gzhan sems drag tu 'khrug dang sdig pa rnams byas pas //",
    "K10D0151_H0152:474b-10": "log pa'i ngag dang gzhan la gnod par dga' ba tha ma rnams sems dang /",
    "K10D0151_H0152:474b-11": "lus kyis sdug bsngal gzhal med rdzogs pa bar med nyams su myong bar 'gyur //",
    "K10D0151_H0152:474b-12": "lcags kyi lcags kyu chen po rnon po rnams kyis nyam thag lce 'byin 'gyur //",
    "K10D0151_H0152:474b-13": "gshin rje'i dbang phyug gnas su'ang mi rnams shin tu zangs bskol ldud par 'gyur //",
    "K10D0151_H0152:474b-14": "dmyal bar mi bden tshig can skyes pa de dag dga' bar yong mi 'gyur //",
    "K10D0151_H0152:474b-15": "gang tshe 'dir ni tshig bzang bral ba ro ltar kha dri mi zhim zhing //",
    "K10D0151_H0152:474b-16": "'jig rten mig tu yid 'ong blta na sdug pa ma yin rnams su 'gyur //",
    "K10D0151_H0152:474b-17": "rgyal po'i pho brang 'khor du mi snyan skur 'debs rtsod pa'i skyon mang zhing //",
    "K10D0151_H0152:474b-18": "de dag rtag tu skyon gnas mi ni sa ya mang pos gleng bar 'gyur //",
    "K10D0151_H0152:474b-19": "sems can rdzun smra rnams kyis tha mal sems dang lus bde ma yin phyir //",
    "K10D0151_H0152:475a-0": "sngar bshad nyes @475a *//",
    "K10D0151_H0152:475a-1": "'gro de yi 'bras bu sdug bsngal mang po spyod par 'gyur //",
    "K10D0151_H0152:475a-2": "mi nyid spangs nas dbang med mi rnams bde ba kun la slu byed pa'i //",
    "K10D0151_H0152:475a-3": "sems can dmyal ba'i 'jig rten 'gro 'gyur de nas shi 'phos gyur nas ni //",
    "K10D0151_H0152:475a-4": "'gro ba lnga po'i 'khor ba'i 'khor lo rtsub par dud 'gro rnams su skye //",
    "K10D0151_H0152:475a-5": "de ltar lus can 'khyams pa rnams kyi sdug bsngal zad par 'gyur ba med //",
    "K10D0151_H0152:475a-6": "de nas bcom ldan 'das kyis yang spobs pa'i blo gros la bka' stsal pa /",
    "K10D0151_H0152:475a-7": "spobs pa'i blo gros /",
    "K10D0151_H0152:475a-8": "dge sbyong dang /",
    "K10D0151_H0152:475a-9": "rigs kyi bu dang /",
    "K10D0151_H0152:475a-10": "rigs kyi bu mo nye bar zhi ba gtso bor",
    "K10D0151_H0152:475a-11": "'dzin pa'i sems can chos lnga dang ldan pa rnams",
    "K10D0151_H0152:475a-12": "ni / gang dang gang du skye ba'i skye ba thams cad du rtag par sangs rgyas dang /",
    "K10D0151_H0152:475a-13": "chos dang /",
    "K10D0151_H0152:475a-14": "dge 'dun dang phrad pa thob par 'gyur zhing /",
    "K10D0151_H0152:475a-15": "sangs rgyas bcom ldan 'das rnams mthong nas kyang de",
    "K10D0151_H0152:475a-16": "dag las chos kyang thos nas yid dga' zhing ci",
    "K10D0151_H0152:475a-17": "bsam pa bzhin du byang chub rnams thob par 'gyur",
    "K10D0151_H0152:475a-18": "la / ci 'dod pa bzhin du phun sum tshogs pa rnams kyang thob par 'gyur te /",
    "K10D0151_H0152:475a-19": "lnga gang zhe na /",
    "K10D0151_H0152:475a-20": "'di lta ste /",
    "K10D0151_H0152:475a-21": "bdag nyid dkon mchog gsum la skyabs su song nas",
    "K10D0151_H0152:475a-22": "gzhan dag kyang gsum la skyabs su 'gro ba sgrub",
    "K10D0151_H0152:475a-23": "pa la rnam par 'jog par byed pa dang /",
    "K10D0151_H0152:475b-0": "rnam pa @475b thams cad kun tu rdzogs shing rgyas",
    "K10D0151_H0152:475b-1": "la rgya chen po legs par byas pa'i de bzhin",
    "K10D0151_H0152:475b-2": "gshegs pa'i sku gzugs byed du 'jug pa dang /",
    "K10D0151_H0152:475b-3": "mkhan po dang slob dpon shes shing gus pa dang bcas pa dang /",
    "K10D0151_H0152:475b-4": "bka' blo bde ba dang mthun par 'dzin par sgrub pa dang /",
    "K10D0151_H0152:475b-5": "kun tu thogs pa med pa'i 'od zer rnams kyis",
    "K10D0151_H0152:475b-6": "sems can thams cad bdag dang 'dra zhing bu gcig",
    "K10D0151_H0152:475b-7": "pa'i byis pa dang 'dra bar mthong ba dang /",
    "K10D0151_H0152:475b-8": "ji ltar brtsams pa'i mdo sgrub pa dang /",
    "K10D0151_H0152:475b-9": "bklag pa dang /",
    "K10D0151_H0152:475b-10": "kha ton dang /",
    "K10D0151_H0152:475b-11": "lung mnod pa dang /",
    "K10D0151_H0152:475b-12": "bshad pa rnams yid la byed pa yangs shing rnam",
    "K10D0151_H0152:475b-13": "pa sna tshogs pa dag gis bar chad med par",
    "K10D0151_H0152:475b-14": "sgom pa la mngon par zhen cing sgrub par byed",
    "K10D0151_H0152:475b-15": "pa ste / spobs pa'i blo gros /",
    "K10D0151_H0152:475b-16": "dge sbyong dang /",
    "K10D0151_H0152:475b-17": "rigs kyi bu dang /",
    "K10D0151_H0152:475b-18": "rigs kyi bu mo nye bar zhi ba gtso bor",
    "K10D0151_H0152:475b-19": "'dzin pa'i sems can chos lnga po de dag dang",
    "K10D0151_H0152:475b-20": "ldan pa rnams ni /",
    "K10D0151_H0152:475b-21": "gang dang gang du skye ba'i skye ba thams cad du bar chad med par sangs rgyas dang /",
    "K10D0151_H0152:475b-22": "chos dang /",
    "K10D0151_H0152:475b-23": "dge 'dun dkon mchog rnams dang mi bral bar 'gyur zhing /",
    "K10D0151_H0152:475b-24": "sangs rgyas bcom ldan 'das mthong nas kyang de dag",
    "K10D0151_H0152:475b-25": "las chos kyang thos nas yid dga' zhing ci bsam",
    "K10D0151_H0152:475b-26": "pa bzhin du byang chub rnams thob par 'gyur la",
    "K10D0151_H0152:476a-0": "/ ci 'dod pa bzhin du phun sum tshogs pa rnams kyang thob par @476a *//",
    "K10D0151_H0152:476a-1": "'gyur ro //",
    "K10D0151_H0152:476a-2": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0151_H0152:476a-3": "gang dag sangs rgyas yon tan mchog gi chos la gnas //",
    "K10D0151_H0152:476a-4": "de dag nyid kyis sems can thams cad 'dul bar byed //",
    "K10D0151_H0152:476a-5": "sangs rgyas sku gzugs gzugs legs rnams ni byed par 'gyur //",
    "K10D0151_H0152:476a-6": "mkhas pa rnams ni slob dpon tshig la mchod par byed //",
    "K10D0151_H0152:476a-7": "gang dag phyogs bcu rnams kyi 'jig rten ma lus la //",
    "K10D0151_H0152:476a-8": "bdag dang bu gcig byis pa rnams dang 'drar mthong ba //",
    "K10D0151_H0152:476a-9": "de dag sreg pa kun tu mya ngan med nges 'gyur //",
    "K10D0151_H0152:476a-10": "shin tu rnam dag thugs mnga' sangs rgyas rnams kyang mthong //",
    "K10D0151_H0152:476a-11": "gang dag shes rab rin chen chen po 'byor mdzad",
    "K10D0151_H0152:476a-12": "rnams; ;nyin dang mtshan du dge ba kun tu spyod",
    "K10D0151_H0152:476a-13": "par byed // 'dir ni rmad du byung ba'i 'od dang ldan pa rnams //",
    "K10D0151_H0152:476a-14": "'jig rten mun pa che la snang la mchog byed 'gyur //",
    "K10D0151_H0152:476a-15": "kun tu chos rnams thams cad rab tu rnam phye nas //",
    "K10D0151_H0152:476a-16": "sangs rgyas lam las mchog ni gzhan med par //",
    "K10D0151_H0152:476a-17": "nges par byas nas lha dang bcas pa'i 'jig rten gyi //",
    "K10D0151_H0152:476a-18": "mthar thug 'gro bar 'gyur ba'i rgyu ni shes par 'gyur //",
    "K10D0151_H0152:476a-19": "de nas tshong dpon spobs pa'i blo gros chos kyi",
    "K10D0151_H0152:476a-20": "rnam grangs 'di thos nas tshim zhing mgu ste yid",
    "K10D0151_H0152:476b-0": "rangs nas @476b rab tu dga' ste /",
    "K10D0151_H0152:476b-1": "dga' ba dang /",
    "K10D0151_H0152:476b-2": "yid bde ba skyes nas mi skye ba'i chos la",
    "K10D0151_H0152:476b-3": "bzod pa thob nas tshong dpon gyi bu lnga brgya",
    "K10D0151_H0152:476b-4": "tsam po dang / so so'i g-yog 'khor lnga brgya tsam po de dag ni /",
    "K10D0151_H0152:476b-5": "chos rnams la chos kyi mig rdul med cing dri ma dang bral ba thob bo //",
    "K10D0151_H0152:476b-6": "bcom ldan 'das kyi 'khor gyi dkyil 'khor du lha dang /",
    "K10D0151_H0152:476b-7": "klu dang /",
    "K10D0151_H0152:476b-8": "gnod sbyin dang /",
    "K10D0151_H0152:476b-9": "dri za dang /",
    "K10D0151_H0152:476b-10": "lha ma yin dang /",
    "K10D0151_H0152:476b-11": "nam mkha' lding dang /",
    "K10D0151_H0152:476b-12": "mi'am ci dang /",
    "K10D0151_H0152:476b-13": "lto 'phye chen po dang /",
    "K10D0151_H0152:476b-14": "mi dang /",
    "K10D0151_H0152:476b-15": "mi ma yin pa ji snyed 'dus par gyur pa",
    "K10D0151_H0152:476b-16": "de dag thams cad kyis ni; ci bsam pa bzhin",
    "K10D0151_H0152:476b-17": "gyi theg pa rnams la sems bskyed do //",
    "K10D0151_H0152:476b-18": "ci 'dod pa bzhin du phun sum tshogs pa'ang thob cing /",
    "K10D0151_H0152:476b-19": "me tog dang /",
    "K10D0151_H0152:476b-20": "spos dang /",
    "K10D0151_H0152:476b-21": "phreng ba dang /",
    "K10D0151_H0152:476b-22": "gos dang /",
    "K10D0151_H0152:476b-23": "rgyan la sogs pa dpag tu med pa rnams kyis bcom ldan 'das la gtor to //",
    "K10D0151_H0152:476b-24": "de nas tshong dpon spobs pa'i blo gros stan las",
    "K10D0151_H0152:476b-25": "langs te bla gos phrag pa gcig tu gzar nas",
    "K10D0151_H0152:476b-26": "pus mo g-yas pa'i lha ngas la btsugs te bcom",
    "K10D0151_H0152:476b-27": "ldan 'das ga la ba de logs su thal mo",
    "K10D0151_H0152:476b-28": "sbyar ba btud nas 'di skad ces gsol to //",
    "K10D0151_H0152:476b-29": "bcom ldan 'das khams gsum pa'i bla mas chos lnga",
    "K10D0151_H0152:476b-30": "po 'di dag legs par gsungs pa legs so legs",
    "K10D0151_H0152:477a-0": "so // chos lnga po de dag thos nas 'khor 'di yid bzhin du thams @477a *//",
    "K10D0151_H0152:477a-1": "cad rdzogs par don grub par gyur lags so //",
    "K10D0151_H0152:477a-2": "ma 'ongs pa'i sems can rnams kyang 'di nyid thob",
    "K10D0151_H0152:477a-3": "nas nag po'i phyogs spangs te dkar po'i phyogs la",
    "K10D0151_H0152:477a-4": "zhugs shing brtul zhugs 'grub par 'gyur lags so //",
    "K10D0151_H0152:477a-5": "bcom ldan 'das dge slong gi dge 'dun dang thabs",
    "K10D0151_H0152:477a-6": "cig tu sang bdag gi sdum par spyan 'dren na",
    "K10D0151_H0152:477a-7": "/ bdag cag la thugs brtse ba'i slad du khyod kyis de ltar gnang bar mdzad du gsol /",
    "K10D0151_H0152:477a-8": "bcom ldan 'das kyis tshong dpon spobs pa'i blo gros",
    "K10D0151_H0152:477a-9": "la thugs brtse ba'i slad du gnang ba mdzad do",
    "K10D0151_H0152:477a-10": "// de nas tshong dpon spobs pa'i blo gros bcom",
    "K10D0151_H0152:477a-11": "ldan 'das kyis gnang bar rig nas tshim zhing mgu",
    "K10D0151_H0152:477a-12": "ste yid rangs nas rab tu dga' ste /",
    "K10D0151_H0152:477a-13": "dga' ba dang yid bde ba skyes nas bcom ldan",
    "K10D0151_H0152:477a-14": "'das kyi zhabs la mgo bos phyag btsal te bcom",
    "K10D0151_H0152:477a-15": "ldan 'das la lan gsum bskor ba byas nas g-yog",
    "K10D0151_H0152:477a-16": "'khor dang bcas te bcom ldan 'das kyi thad nas",
    "K10D0151_H0152:477a-17": "song ngo // de rang gi khyim du song nas",
    "K10D0151_H0152:477a-18": "pha ma gnyis kyi rkang pa la phyag byas te",
    "K10D0151_H0152:477a-19": "thal mo sbug sbug por sbyar nas 'di skad ces",
    "K10D0151_H0152:477a-20": "song ngo // smras so // yab yum /",
    "K10D0151_H0152:477a-21": "'di ltar gang 'jig rten na shin tu dkon mchog gshegs pa /",
    "K10D0151_H0152:477a-22": "bla na med pa /",
    "K10D0151_H0152:477a-23": "chos kyi rgyal po /",
    "K10D0151_H0152:477a-24": "khams gsum pa thams cad las 'das pa /",
    "K10D0151_H0152:477b-0": "bcom ldan 'das dge slong gi @477b dge 'dun dang",
    "K10D0151_H0152:477b-1": "thabs cig tu sang bdag gis gdugs tshod la spyan",
    "K10D0151_H0152:477b-2": "drangs na / des kyang bdag cag la thugs brtse ba'i slad du gnang lags kyi /",
    "K10D0151_H0152:477b-3": "mkhyen par mdzod cig /",
    "K10D0151_H0152:477b-4": "de nas spobs pa'i blo gros kyi pha ma dag yid dga' ste 'di skad ces smras so //",
    "K10D0151_H0152:477b-5": "bu /",
    "K10D0151_H0152:477b-6": "legs so //",
    "K10D0151_H0152:477b-7": "khyod kyis lags par byas so //",
    "K10D0151_H0152:477b-8": "zhes mngon par bstod de /",
    "K10D0151_H0152:477b-9": "de bzhin gshegs pa mchod pa'i las la spro bar gyur te /",
    "K10D0151_H0152:477b-10": "de nas spobs pa'i blo gros kyis rang gi chung",
    "K10D0151_H0152:477b-11": "ma padma g-yog 'khor dang bcas pa la bsgo ba",
    "K10D0151_H0152:477b-12": "/ bzang mo //",
    "K10D0151_H0152:477b-13": "khyod kyis bcom ldan 'das de bzhin gshegs pa dgra",
    "K10D0151_H0152:477b-14": "bcom pa yang dag par rdzogs pa'i sangs rgyas 'khor",
    "K10D0151_H0152:477b-15": "dang bcas pa'i don du bza' ba dang btung ba",
    "K10D0151_H0152:477b-16": "ro brgya dang ldan pa mang ba dang /",
    "K10D0151_H0152:477b-17": "bsod par sbyor cig /",
    "K10D0151_H0152:477b-18": "sbyar nas kyang khyim thams cad chag chag gdab pa dang /",
    "K10D0151_H0152:477b-19": "phyag dar bya ba dang /",
    "K10D0151_H0152:477b-20": "bla bre bre ba dang /",
    "K10D0151_H0152:477b-21": "dar gyi lda ldi gdags pa dang /",
    "K10D0151_H0152:477b-22": "me tog chal par dgram pa dang /",
    "K10D0151_H0152:477b-23": "bdug spos dri zhim pos bdug par byed du bcug la /",
    "K10D0151_H0152:477b-24": "de bzhin gshegs pa dge slong gi dge 'dun dang",
    "K10D0151_H0152:477b-25": "thabs cig pa'i gdan ci 'os su bting ste mchod",
    "K10D0151_H0152:477b-26": "yon dang zhabs la dbul ba spyan sngar bzhag pas",
    "K10D0151_H0152:477b-27": "bcom ldan 'das dam pa de la sdod cig ces",
    "K10D0151_H0152:477b-28": "bsgo ste / spobs pa'i blo gros mdza' bshes dang /",
    "K10D0151_H0152:477b-29": "blon po dang /",
    "K10D0151_H0152:478a-0": "@478a *// nye du dang /",
    "K10D0151_H0152:478a-1": "rgan rabs la sogs pa dang lhan cig 'grogs shing ji skad smras pa thams cad byas so //",
    "K10D0151_H0152:478a-2": "de nas bcom ldan 'das de'i mtshan mo 'das nas",
    "K10D0151_H0152:478a-3": "dge slong gi dge 'dun dang thabs cig tu rgyal",
    "K10D0151_H0152:478a-4": "bu rgyal byed kyi tshal skyed mos tshal chen po",
    "K10D0151_H0152:478a-5": "nas byung nas sems can rnams la thugs brtse bas",
    "K10D0151_H0152:478a-6": "de bzhin gshegs pa'i rdzu 'phrul gyi dpal rnam par",
    "K10D0151_H0152:478a-7": "'phrul pa yang dag par bstan pa'i rol pas cho",
    "K10D0151_H0152:478a-8": "'phrul dang bcas pas mnyan du yod pa'i grong khyer",
    "K10D0151_H0152:478a-9": "chen por gshegs so; ;gshegs nas kyang rim gyis spobs",
    "K10D0151_H0152:478a-10": "pa'i blo gros kyi khyim ga la ba de logs",
    "K10D0151_H0152:478a-11": "su bzhud do // de nas spobs pa'i blo gros",
    "K10D0151_H0152:478a-12": "g-yog 'khor dang bcas pas bcom ldan 'das bsus nas",
    "K10D0151_H0152:478a-13": "mchod yon dang zhabs la dbul bas bcom ldan 'das",
    "K10D0151_H0152:478a-14": "kyi zhabs la mgo bos phyag btsal nas bcom ldan",
    "K10D0151_H0152:478a-15": "'das zhabs 'bring ba dang bcas par khyim gyi nang",
    "K10D0151_H0152:478a-16": "su bzhud do // du gshegs te / bcom ldan 'das ni /",
    "K10D0151_H0152:478a-17": "ci 'os pa'i gdan mchog la bzhugs so //",
    "K10D0151_H0152:478a-18": "dge slong gi dge 'dun ci 'os pa la 'khod do //",
    "K10D0151_H0152:478a-19": "de nas spobs pa'i blo gros kyi pha ma dang /",
    "K10D0151_H0152:478a-20": "slas dang /",
    "K10D0151_H0152:478a-21": "mdza' bshes dang /",
    "K10D0151_H0152:478a-22": "blon po dang /",
    "K10D0151_H0152:478a-23": "nye du dang /",
    "K10D0151_H0152:478a-24": "rgan rabs rnams ni /",
    "K10D0151_H0152:478a-25": "yid dga' zhing 'dud la bla ma la gus pa dang /",
    "K10D0151_H0152:478b-0": "@478b gces par byed pa chen pos bcom ldan 'das",
    "K10D0151_H0152:478b-1": "dge slong gi dge 'dun dang thabs cig pa la",
    "K10D0151_H0152:478b-2": "'brim par rtsom mo //",
    "K10D0151_H0152:478b-3": "spobs pa'i blo gros ni /",
    "K10D0151_H0152:478b-4": "me tog dang /",
    "K10D0151_H0152:478b-5": "spos chur bcas pas bkang ba'i ril ba thogs nas ston pa'i spyan sngar 'dug par gyur to //",
    "K10D0151_H0152:478b-6": "yang de'i tshe sdug bsngal ba'i grogs po gnyis shig",
    "K10D0151_H0152:478b-7": "spobs pa'i blo gros kyi khyim du phyin par gyur",
    "K10D0151_H0152:478b-8": "nas de gnyis las gcig ni /",
    "K10D0151_H0152:478b-9": "dge 'dun gyi nang du zhugs so //",
    "K10D0151_H0152:478b-10": "de'i tshe dge slong thams cad la bza' ba dang btung ba 'byor tshogs zhes ma smras la /",
    "K10D0151_H0152:478b-11": "bcom ldan 'das kyis kyang rjes su thugs rang ba ma gsungs pas /",
    "K10D0151_H0152:478b-12": "de gang gis kyang ci'ang ma byin nas de khros",
    "K10D0151_H0152:478b-13": "te phyir byung nas 'di snyam du kye ma sdug",
    "K10D0151_H0152:478b-14": "bsngal ba bdag la gang gis ci'ang ma byin pa",
    "K10D0151_H0152:478b-15": "ni / dge sbyong bdag nyid ngan pa rnams te /",
    "K10D0151_H0152:478b-16": "sems nye bar zhi ba ma yin zhing snying rje",
    "K10D0151_H0152:478b-17": "med la byams pa'i sems ldan pa ma yin pa",
    "K10D0151_H0152:478b-18": "dag go / gang de dag la byin yang 'bras",
    "K10D0151_H0152:478b-19": "bu med pa de lta bu dag la sbyin par",
    "K10D0151_H0152:478b-20": "dag go / byed pa ni / sbyin bdag blun po ste /",
    "K10D0151_H0152:478b-21": "gal te bdag rgyal por gyur na /",
    "K10D0151_H0152:478b-22": "thams cad kyi mgo lcags kyi 'khor los gcad do //",
    "K10D0151_H0152:478b-23": "snyam du sems par gyur to //",
    "K10D0151_H0152:478b-24": "de nas de'i 'og tu dge slong thams cad la bza' ba dang /",
    "K10D0151_H0152:478b-25": "bca' ba dag 'byor tshogs zhes byas shing /",
    "K10D0151_H0152:479a-0": "bcom ldan 'das kyis kyang rjes su @479a *//",
    "K10D0151_H0152:479a-1": "thugs rangs par mdzad pa dang /",
    "K10D0151_H0152:479a-2": "gcig shos 'ongs par gyur to //",
    "K10D0151_H0152:479a-3": "des ni /",
    "K10D0151_H0152:479a-4": "bza' ba dang btung ba mang ba dang /",
    "K10D0151_H0152:479a-5": "bsod pa thob nas de yid rangs te phyir byung",
    "K10D0151_H0152:479a-6": "nas 'di snyam du kye ma sdug bsngal ba bdag",
    "K10D0151_H0152:479a-7": "la gang dag gis bza' ba dang btung ba mang",
    "K10D0151_H0152:479a-8": "ba dang / bsod pa byin pa ni /",
    "K10D0151_H0152:479a-9": "dge sbyong bdag nyid chen po rnams te /",
    "K10D0151_H0152:479a-10": "snying brtse bar byed la sems nye bar zhi ba yin zhing byams pa'i bdag nyid can dag go /",
    "K10D0151_H0152:479a-11": "'dis ni /",
    "K10D0151_H0152:479a-12": "bdag zhag bdun du tshim par 'gyur bar byas so //",
    "K10D0151_H0152:479a-13": "gang 'di dag la byin na 'bras bu che ba",
    "K10D0151_H0152:479a-14": "sbyin gnas chen po 'di lta bu dag la sbyin",
    "K10D0151_H0152:479a-15": "par byed pa ni /",
    "K10D0151_H0152:479a-16": "sbyin bdag chen po mkhas pa ste /",
    "K10D0151_H0152:479a-17": "legs so //",
    "K10D0151_H0152:479a-18": "gal te bdag rgyal por gyur na; sangs rgyas la",
    "K10D0151_H0152:479a-19": "sogs pa dge slong gi dge 'dun la zhag bdun",
    "K10D0151_H0152:479a-20": "du bsnyen bkur thams cad kyis rim gro byed par",
    "K10D0151_H0152:479a-21": "gyur cig snyam du sems par gyur to //",
    "K10D0151_H0152:479a-22": "de nas bcom ldan 'das gdugs tshod gsol nas gsang",
    "K10D0151_H0152:479a-23": "sder gyu ste phyag bcabs nas tshe dang ldan pa",
    "K10D0151_H0152:479a-24": "kun dga' bo la bka' stsal pa /",
    "K10D0151_H0152:479a-25": "kun dga' bo /",
    "K10D0151_H0152:479a-26": "deng phyin chad bza' ba dang /",
    "K10D0151_H0152:479a-27": "btung ba ma blangs pa nyid du rjes su yi rang brjod cig /",
    "K10D0151_H0152:479a-28": "de nas spobs pa'i blo gros g-yog 'khor dang bcas",
    "K10D0151_H0152:479b-0": "te bcom ldan 'das kyi spyan sngar @479b 'dug go",
    "K10D0151_H0152:479b-1": "/ bcom ldan 'das kyis de la yang dag par dga' ba dang /",
    "K10D0151_H0152:479b-2": "yang dag par gzangs bstod pa dang /",
    "K10D0151_H0152:479b-3": "yang dag par 'dzin du gzhug pa sngon du mdzad",
    "K10D0151_H0152:479b-4": "pa'i chos kyi gtam sems can mang po'i dge ba'i",
    "K10D0151_H0152:479b-5": "rtsa ba rnam pa sna tshogs bskyed pa mdzad do",
    "K10D0151_H0152:479b-6": "/ gdan las bzhengs nas bzhud de rgyal bu rgyal",
    "K10D0151_H0152:479b-7": "byed kyi tshal du gshegs nas de na bzhugs so",
    "K10D0151_H0152:479b-8": "/ // de nas sdug bsngal ba de gnyis 'khor",
    "K10D0151_H0152:479b-9": "'khor 'khyams 'khyams te yul gzhan zhig tu song nas",
    "K10D0151_H0152:479b-10": "pha zad tshu zad tsam gyi phyogs su nyal bar",
    "K10D0151_H0152:479b-11": "/ // gyur to // der bsod nams kyi las",
    "K10D0151_H0152:479b-12": "can de la steng gi nam mkha' la grib ma'i",
    "K10D0151_H0152:479b-13": "don du sprin gyi bla bre glog dang rlung 'byung",
    "K10D0151_H0152:479b-14": "ba dang bcas pa rab tu gnas par gyur to",
    "K10D0151_H0152:479b-15": "/ // gyur to // // de'i tshe yul de",
    "K10D0151_H0152:479b-16": "na rgyal po gang yin pa de 'chi ba'i dus",
    "K10D0151_H0152:479b-17": "/ // gyur to // // byas so // de",
    "K10D0151_H0152:479b-18": "na gang rgyal srid la dbang bskur bar bya ba'i",
    "K10D0151_H0152:479b-19": "rgyal po'i mtshan dang ldan pa'ang gzhan med do //",
    "K10D0151_H0152:479b-20": "de na tshong dpon dang /",
    "K10D0151_H0152:479b-21": "grong mi dang /",
    "K10D0151_H0152:479b-22": "yul mi dang /",
    "K10D0151_H0152:479b-23": "blon po chen po dang /",
    "K10D0151_H0152:479b-24": "blon po dang /",
    "K10D0151_H0152:479b-25": "sgo ba dang /",
    "K10D0151_H0152:479b-26": "'khor ba na 'khod pa rnams ni /",
    "K10D0151_H0152:479b-27": "mtshan mkhan dang /",
    "K10D0151_H0152:479b-28": "ltas mkhan dang skar ma dang /",
    "K10D0151_H0152:479b-29": "gza' spyod pa la mkhas pa la rgyal por 'gyur ba su yod ces brtson par gyur cing 'dri'o //",
    "K10D0151_H0152:479b-30": "des smras pa /",
    "K10D0151_H0152:480a-0": "skyes bu dbul po mtshan dang ldan pa zhig @480a *//",
    "K10D0151_H0152:480a-1": "yod de; de ni /",
    "K10D0151_H0152:480a-2": "rgyal por 'gyur ro //",
    "K10D0151_H0152:480a-3": "de nas de dag rgyan thams cad kyis brgyan pa",
    "K10D0151_H0152:480a-4": "rgyal po la 'os pa rin thang che ba'i khri",
    "K10D0151_H0152:480a-5": "stan bzang po gser gyi rkang rten dang bcas pa",
    "K10D0151_H0152:480a-6": "dang / yu ba nor bu las byas pa'i gdugs dkar po dang /",
    "K10D0151_H0152:480a-7": "yu ba gser las byas shing nor bu dang ldan pa'i rnga ma'i bsil yab dang /",
    "K10D0151_H0152:480a-8": "spos chus bkang ba'i bum pa du ma dang /",
    "K10D0151_H0152:480a-9": "me tog dang /",
    "K10D0151_H0152:480a-10": "rgyan phreng dang /",
    "K10D0151_H0152:480a-11": "gos dang /",
    "K10D0151_H0152:480a-12": "dbu rgyan dang /",
    "K10D0151_H0152:480a-13": "thod dang bcas pa la sogs pa'i rgyan dang /",
    "K10D0151_H0152:480a-14": "spos kyi phur ma dang /",
    "K10D0151_H0152:480a-15": "slo ma dag thogs te sol snyan dang /",
    "K10D0151_H0152:480a-16": "pheg rdob pa dang /",
    "K10D0151_H0152:480a-17": "glu dbyangs dang bcas pa dag dang /",
    "K10D0151_H0152:480a-18": "rgyal po'i pho brang 'khor nas byung ste kun nas de kun tu btsal to //",
    "K10D0151_H0152:480a-19": "ltas mkhan des sprin gyi tshogs kyis bkab pa'i phyogs de mthong ste /",
    "K10D0151_H0152:480a-20": "mthong nas kyang de dag la smras pa /",
    "K10D0151_H0152:480a-21": "grogs po dag /",
    "K10D0151_H0152:480a-22": "khyed cag gis sprin sngon po'i dkyil 'khor gyis khebs pa dga' zhing gsal ba'i phyogs de mthong ngam /",
    "K10D0151_H0152:480a-23": "de dag gis smras pa /",
    "K10D0151_H0152:480a-24": "grogs po //",
    "K10D0151_H0152:480a-25": "mthong ngo /",
    "K10D0151_H0152:480a-26": "des smras pa; de na rgyal po'i mtshan dang ldan pa'i skyes bu de 'dug ste /",
    "K10D0151_H0152:480a-27": "de'i bsod nams kyi las kyis grib ma'i don du sprin de dag 'dus so //",
    "K10D0151_H0152:480b-0": "de nas de dag der dong nas @480b sil snyan dang /",
    "K10D0151_H0152:480b-1": "glu dbyangs kyi sgras spran te btud nas de la 'di skad ces smras so //",
    "K10D0151_H0152:480b-2": "dbang bskur ba bzhes la rgyal por gyur cig /",
    "K10D0151_H0152:480b-3": "de sa smras pa /",
    "K10D0151_H0152:480b-4": "kho bo lta bu rgyal po'i 'os ga la yin /",
    "K10D0151_H0152:480b-5": "de dag gis smras pa /",
    "K10D0151_H0152:480b-6": "bsod nams kyi las can khyod de skad mi zer",
    "K10D0151_H0152:480b-7": "bar gdon mi za bar rgyal po bya dgos so",
    "K10D0151_H0152:480b-8": "// smras pa /",
    "K10D0151_H0152:480b-9": "de bzhin du gyur cig /",
    "K10D0151_H0152:480b-10": "de nas de dag gis mal gyi rkang rten la",
    "K10D0151_H0152:480b-11": "rkang pa bzhag pa de stan bzang po la 'dug",
    "K10D0151_H0152:480b-12": "tu bcug nas bkra shis thams cad kyis rgyas par",
    "K10D0151_H0152:480b-13": "byed cing dbang bskur te /",
    "K10D0151_H0152:480b-14": "dbu rgyan dar thod can la sogs pa'i rgyan rnams",
    "K10D0151_H0152:480b-15": "kyis brgyan nas shing rta'i mgo logs su gdugs chen",
    "K10D0151_H0152:480b-16": "po bsgrengs te btsugs shing yu ba gser las byas",
    "K10D0151_H0152:480b-17": "pa nor bu can gyi rnga ma'i bsil yab dag",
    "K10D0151_H0152:480b-18": "gis g-yob cing / lha rgyal bar gyur cig /",
    "K10D0151_H0152:480b-19": "rgyal bar gyur cig ces kun nas mngon par bstod de rgyal po pho brang 'khor du khrid do //",
    "K10D0151_H0152:480b-20": "de nas rgyal po'i shing rta de sgyur ba'i 'khor",
    "K10D0151_H0152:480b-21": "los bkren pa gcig shos gnyid log pa'i mgo chad",
    "K10D0151_H0152:480b-22": "do // de nas bsod nams kyi las can de'ang rgyal srid la gnas par gyur to //",
    "K10D0151_H0152:480b-23": "de'i rgyal srid de'ang yams kyi nad med pa dang /",
    "K10D0151_H0152:480b-24": "gnod pa med pa dang /",
    "K10D0151_H0152:480b-25": "'byor ba dang /",
    "K10D0151_H0152:480b-26": "rgyas pa dang /",
    "K10D0151_H0152:480b-27": "bde ba dang /",
    "K10D0151_H0152:480b-28": "lo legs pa dang /",
    "K10D0151_H0152:481a-0": "skye bo dang mi mang pos gang bar @481a *//",
    "K10D0151_H0152:481a-1": "gyur to; ;rgyal po'i ming gis yon tan thams cad 'byor cing ldan par gyur la /",
    "K10D0151_H0152:481a-2": "dga' mgur spyod pa de 'di snyam du 'di gang gi mthu yin /",
    "K10D0151_H0152:481a-3": "bdag gi rgyal srid skal ba bzang po dang ldan",
    "K10D0151_H0152:481a-4": "pa 'di gang gis byung bar gyur snyam pa dang",
    "K10D0151_H0152:481a-5": "/ de sangs rgyas kyi mthus sngon gyi las mngon",
    "K10D0151_H0152:481a-6": "par 'du byas pa de thams cad rjes su dran",
    "K10D0151_H0152:481a-7": "/ no // yang dag par dran nas kyang bcom",
    "K10D0151_H0152:481a-8": "ldan 'das kyi thad du bcom ldan 'das bdag cag",
    "K10D0151_H0152:481a-9": "sems can mang po gzhan rnams la thugs brtse ba'i",
    "K10D0151_H0152:481a-10": "slad du tshur gshegs su gsol zhes pho nya zhig",
    "K10D0151_H0152:481a-11": "/ no // btang ngo // pho nya btang nas",
    "K10D0151_H0152:481a-12": "kyang rgyal bu rgyal byed kyi tshal gyi bar dang",
    "K10D0151_H0152:481a-13": "/ no // btang ngo // / rang gi khyim",
    "K10D0151_H0152:481a-14": "gyi bar du bar der bcom ldan 'das kyi thams",
    "K10D0151_H0152:481a-15": "cad dang ldan pa'i lam chag chag btab cing phyag",
    "K10D0151_H0152:481a-16": "dar byas te me tog chal bar bkram nas gdugs",
    "K10D0151_H0152:481a-17": "/ no // btang ngo // / dang / rgyal mtshan dang /",
    "K10D0151_H0152:481a-18": "ba dan dang /",
    "K10D0151_H0152:481a-19": "rta babs btsugs shing po phor dag gis bdugs nas",
    "K10D0151_H0152:481a-20": "mngon par brgyan te bcom ldan 'das kyang de la",
    "K10D0151_H0152:481a-21": "thugs brtse ba'i slad du gshegs so //",
    "K10D0151_H0152:481a-22": "de nas rgyal po de grong khyer gyi mi dang /",
    "K10D0151_H0152:481a-23": "yul mi dang bcas shing blon po chen po dang /",
    "K10D0151_H0152:481a-24": "blon po dang /",
    "K10D0151_H0152:481a-25": "sgo ba dang /",
    "K10D0151_H0152:481a-26": "'khor gyi tshogs dang bcas pas bsu'o //",
    "K10D0151_H0152:481b-0": "de nas bcom ldan 'das @481b kyi zhabs la me tog dang /",
    "K10D0151_H0152:481b-1": "spos dang /",
    "K10D0151_H0152:481b-2": "me tog phreng dang /",
    "K10D0151_H0152:481b-3": "byug pa dang /",
    "K10D0151_H0152:481b-4": "phye mas bsgos pa'i slo ma dpag tu med pas mchod de /",
    "K10D0151_H0152:481b-5": "dge slong gi dge 'dun dang bcas pa'i zhabs la",
    "K10D0151_H0152:481b-6": "lus thams cad kyis phyag btsal nas 'khor dang bcas",
    "K10D0151_H0152:481b-7": "te bcom ldan 'das la bla ma la gus pa",
    "K10D0151_H0152:481b-8": "dang / gces par byed pa chen po mchog gis",
    "K10D0151_H0152:481b-9": "bcom ldan 'das dge 'dun dang thabs cig tu rang",
    "K10D0151_H0152:481b-10": "gi khyim gyi nang rin po che thams cad kyis",
    "K10D0151_H0152:481b-11": "brgyan pa skyed mos tshal chen pos yongs su bskor",
    "K10D0151_H0152:481b-12": "bar gshegs su gsol nas zhag bdun du bde ba'i",
    "K10D0151_H0152:481b-13": "yo byad thams cad kyis rim gro byas so //",
    "K10D0151_H0152:481b-14": "de nas rgyal po des bcom ldan 'das gdugs tshod",
    "K10D0151_H0152:481b-15": "gsol nas gsang sder gyu ste phyag bcabs par rig",
    "K10D0151_H0152:481b-16": "nas chos mnyan pa'i phyir g-yog 'khor dang bcas par",
    "K10D0151_H0152:481b-17": "bcom ldan 'das kyi spyan sngar 'dug ste 'di skad",
    "K10D0151_H0152:481b-18": "ces gsol to // bcom ldan 'das /",
    "K10D0151_H0152:481b-19": "bdag ni /",
    "K10D0151_H0152:481b-20": "dma' ba dang /",
    "K10D0151_H0152:481b-21": "dbul ba lags na /",
    "K10D0151_H0152:481b-22": "bdag gi rgyal srid phun sum tshogs pa 'di ga las mchis lags /",
    "K10D0151_H0152:481b-23": "bcom ldan 'das kyis bka' stsal pa /",
    "K10D0151_H0152:481b-24": "rgyal po chen po /",
    "K10D0151_H0152:481b-25": "mnyan du yod pa'i grong khyer chen po na sbyin",
    "K10D0151_H0152:481b-26": "bdag chen po spobs pa'i blo gros zhes bya ba",
    "K10D0151_H0152:482a-0": "zhig yod de / des dus gzhan zhig na rang gi khyim du sangs @482a *//",
    "K10D0151_H0152:482a-1": "rgyas la sogs pa dge slong gi dge 'dun gdugs tshod gsol to //",
    "K10D0151_H0152:482a-2": "de nas der sdug bsngal ba gnyis shig lhags zhes bya ba nas rgyas par snga ma bzhin te /",
    "K10D0151_H0152:482a-3": "gcig gi mgo khyed kyis shing rta'i 'khor los chod pa zhes bya ba'i bar du'o //",
    "K10D0151_H0152:482a-4": "de'ang shi 'phos nas sems can dmyal bar skyes te;",
    "K10D0151_H0152:482a-5": "der skyes pa de'i mgo skad cig skad cig la",
    "K10D0151_H0152:482a-6": "skyes so cog na lcags kyi 'khor lo 'bar bas",
    "K10D0151_H0152:482a-7": "bcad do // de'ang de nas bskal pa bye bas thar par 'gyur ro //",
    "K10D0151_H0152:482a-8": "khyod kyis ni /",
    "K10D0151_H0152:482a-9": "rgyal po'i dpal thob ste /",
    "K10D0151_H0152:482a-10": "bdag de lta bur gyur nas sangs rgyas la sogs",
    "K10D0151_H0152:482a-11": "pa dge slong gi dge 'dun zhag bdun du gdugs",
    "K10D0151_H0152:482a-12": "tshod gsol bar gyur cig ces khyod kyis smon lam",
    "K10D0151_H0152:482a-13": "btab ste / khyod kyi bsam pa de'ang rdzogs so //",
    "K10D0151_H0152:482a-14": "de phyin chad ni /",
    "K10D0151_H0152:482a-15": "tshe rabs dpag tu med pa thams cad du phun",
    "K10D0151_H0152:482a-16": "sum tshogs pa ches khyad par du 'phags pa dag",
    "K10D0151_H0152:482a-17": "thob par 'gyur ro //",
    "K10D0151_H0152:482a-18": "de nas bcom ldan 'das kyis de'i tshe tshigs su",
    "K10D0151_H0152:482a-19": "bcad pa 'di dag bka' stsal to; ;'jig rten nag",
    "K10D0151_H0152:482a-20": "po 'byung ba'i phyir //",
    "K10D0151_H0152:482a-21": "yid ni dug gi rtsa ba yin //",
    "K10D0151_H0152:482a-22": "nyes par smra rnams 'byung ba'i phyir /",
    "K10D0151_H0152:482a-23": "kha ni sdig pa'i sgo nyid do //",
    "K10D0151_H0152:482b-0": "sems kyis @482b sna tshogs sems par byed //",
    "K10D0151_H0152:482b-1": "de nas tshig tu smra bar 'gyur //",
    "K10D0151_H0152:482b-2": "ngag yid dag gis sdig byas pa //",
    "K10D0151_H0152:482b-3": "lus kyis sdug bsngal sbyin par byed //",
    "K10D0151_H0152:482b-4": "phan dang mi phan ma bsam par; ;blo gros med pas sdig byed pa //",
    "K10D0151_H0152:482b-5": "des na sdug bsngal snod 'gyur te //",
    "K10D0151_H0152:482b-6": "nyon mongs pa dag de ltar 'gyur //",
    "K10D0151_H0152:482b-7": "mkhas pa rnams kyi mgo bo dag /",
    "K10D0151_H0152:482b-8": "yid kyis gcod par 'dod pa de //",
    "K10D0151_H0152:482b-9": "blo gros ngan pa mi shes pa'i //",
    "K10D0151_H0152:482b-10": "mgo ni 'khor los yang dag gcod //",
    "K10D0151_H0152:482b-11": "dpal ldan yid 'di kho nas ni //",
    "K10D0151_H0152:482b-12": "chos dkar bdud rtsi sten pa yi //",
    "K10D0151_H0152:482b-13": "sems can bsod nams byas dge rnams //",
    "K10D0151_H0152:482b-14": "lha yi 'jig rten rnams su khrid //",
    "K10D0151_H0152:482b-15": "'dir ni snying gis kun bsdam nas //",
    "K10D0151_H0152:482b-16": "tshig tu brjod pas legs smras pa //",
    "K10D0151_H0152:482b-17": "de phyir de ni lus kyis su //",
    "K10D0151_H0152:482b-18": "bsod nams mdzod ni len par 'gyur //",
    "K10D0151_H0152:482b-19": "mi yis blo ni sngon btang ste //",
    "K10D0151_H0152:482b-20": "las dge mi dge rnams phye nas //",
    "K10D0151_H0152:482b-21": "gal te bsod nams che byed na //",
    "K10D0151_H0152:482b-22": "rtag tu rab tu lha der 'gyur //",
    "K10D0151_H0152:482b-23": "sems kyis mi dge ba yi las //",
    "K10D0151_H0152:482b-24": "rtag tu yongs su spangs nas ni //",
    "K10D0151_H0152:482b-25": "rab tu dga' bas bsod nams nyid //",
    "K10D0151_H0152:482b-26": "mi yis bya ste sdig pa min; ;tshe rabs bye ba grangs med par //",
    "K10D0151_H0152:482b-27": "'khor los bsgyur sogs go 'phang gi /",
    "K10D0151_H0152:482b-28": "lha mi'i nang du rgyal po'i dpal //",
    "K10D0151_H0152:482b-29": "thams cad thob nas khyod bzhin no //",
    "K10D0151_H0152:483a-0": "@483a *// mi yi dbang phyug dus kun tu //",
    "K10D0151_H0152:483a-1": "srid rnams snying po med shes nas //",
    "K10D0151_H0152:483a-2": "khyod kyis sangs rgyas chos rnams la //",
    "K10D0151_H0152:483a-3": "mngon par brtson pa mtha' yas bya //",
    "K10D0151_H0152:483a-4": "de nas bcom ldan 'das la rgyal po des yang",
    "K10D0151_H0152:483a-5": "dag phul gyi chos bstan pa 'di thos nas mchog",
    "K10D0151_H0152:483a-6": "tu yid byung ste 'khor dang bcas pas rgyun du",
    "K10D0151_H0152:483a-7": "zhugs pa'i 'bras bu thob bo //",
    "K10D0151_H0152:483a-8": "gzhan stong phrag mang po zhig gis ni /",
    "K10D0151_H0152:483a-9": "bcom ldan 'das mthong ba dang /",
    "K10D0151_H0152:483a-10": "chos mnyan pas lha dang mi'i phun sum tshogs pa rnam pa sna tshogs thob par 'gyur ba dang /",
    "K10D0151_H0152:483a-11": "thar pa'i cha dang mthun pa'i dge ba'i rtsa ba dag bskyed do //",
    "K10D0151_H0152:483a-12": "de nas bcom ldan 'das kyis der gang sems can",
    "K10D0151_H0152:483a-13": "rnams kyi don mdzad pa de thams cad rgyas par",
    "K10D0151_H0152:483a-14": "mdzad nas rgyal bu rgyal byed kyi tshal du byon",
    "K10D0151_H0152:483a-15": "te gtsug lag khang gi skyabs shin tu dge slong",
    "K10D0151_H0152:483a-16": "gi dge 'dun gyi nang du sangs rgyas kyi gdan",
    "K10D0151_H0152:483a-17": "bshams pa nyid la bzhugs nas tshe dang ldan pa",
    "K10D0151_H0152:483a-18": "kun dga' bo la bka' stsal pa /",
    "K10D0151_H0152:483a-19": "kun dga' bo /",
    "K10D0151_H0152:483a-20": "khyod kyis chos kyi rnam grangs 'di zungs shig /",
    "K10D0151_H0152:483a-21": "chongs shig /",
    "K10D0151_H0152:483a-22": "lhogs shig /",
    "K10D0151_H0152:483a-23": "gzhan dag la'ang rgya cher yang dag par rab tu ston cig /",
    "K10D0151_H0152:483a-24": "kun dga' bo /",
    "K10D0151_H0152:483b-0": "rigs kyi @483b bu'am /",
    "K10D0151_H0152:483b-1": "rigs kyi bu mo gang su dag chos kyi rnam",
    "K10D0151_H0152:483b-2": "grangs 'di 'dzin par byed pa de thams cad kyis",
    "K10D0151_H0152:483b-3": "de bzhin gshegs pa dgra bcom pa yang dag par",
    "K10D0151_H0152:483b-4": "rdzogs pa'i sangs rgyas byams pa las ji ltar smon",
    "K10D0151_H0152:483b-5": "lam btab pa'i theg pa rnams la lung bstan pa",
    "K10D0151_H0152:483b-6": "thob par 'gyur ro //",
    "K10D0151_H0152:483b-7": "de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0151_H0152:483b-8": "bcom ldan 'das /",
    "K10D0151_H0152:483b-9": "chos kyi rnam grangs 'di'i ming ci lags /",
    "K10D0151_H0152:483b-10": "'di ji ltar gzung bar bgyi /",
    "K10D0151_H0152:483b-11": "bcom ldan 'das kyis bka' stsal pa; kun dga' bo //",
    "K10D0151_H0152:483b-12": "de'i phyir chos kyi rnam grangs 'di ni /",
    "K10D0151_H0152:483b-13": "las rnam par 'byed pa bstan pa zhes bya bar zungs shig /",
    "K10D0151_H0152:483b-14": "tshong dpon spobs pa'i blo gros kyis zhus pa zhes bya bar yang zungs shig /",
    "K10D0151_H0152:483b-15": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K10D0151_H0152:483b-16": "dge slong de dag dang /",
    "K10D0151_H0152:483b-17": "byang chub sems dpa' de dag dang /",
    "K10D0151_H0152:483b-18": "tshong dpon spobs pa'i blo gros g-yog 'khor dang bcas pa dang /",
    "K10D0151_H0152:483b-19": "thams cad dang ldan pa'i 'khor de dang /",
    "K10D0151_H0152:483b-20": "lha dang /",
    "K10D0151_H0152:483b-21": "mi dang /",
    "K10D0151_H0152:483b-22": "lha ma yin dang /",
    "K10D0151_H0152:483b-23": "dri zar bcas pa'i 'jig rten yi rang ste bcom",
    "K10D0151_H0152:483b-24": "ldan 'das kyis gsungs pa la mngon par bstod do",
    "K10D0151_H0152:484a-0": "// 'phags pa spobs pa'i blo @484a *//",
    "K10D0151_H0152:484a-1": "gros kyis zhus pa zhes bya ba theg pa chen po'i mdo rdzogs so ////",
    "K10D0151_H0152:484a-2": "rgya gar gyi mkhan po pra dzny'a warma dang /",
    "K10D0151_H0152:484a-3": "zhu chen gyi lo tstsha ba bendha ye shes sde"
}