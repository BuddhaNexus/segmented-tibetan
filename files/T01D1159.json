{
    "T01D1159:204a-0": "@204a # // rgya gar skad du /",
    "T01D1159:204a-1": "de sha na sta ba /",
    "T01D1159:204a-2": "bod skad du /",
    "T01D1159:204a-3": "bshags pa'i bstod pa /",
    "T01D1159:204a-4": "'jam dpal gzhon nur gyur pa la phyag 'tshal lo //",
    "T01D1159:204a-5": "sman pa'i rgyal po mnyam med 'gro ba'i bla //",
    "T01D1159:204a-6": "nyes pa kun bral yon tan 'byung ba'i gnas //",
    "T01D1159:204a-7": "skyabs khyed nye bar dmigs nas rtag na ba //",
    "T01D1159:204a-8": "rang gi nyes pa'i 'gyur brjod bshags par bgyi //",
    "T01D1159:204a-9": "shin tu rgal dka' chu bo'i rgyun 'dra zhing //",
    "T01D1159:204a-10": "tog dang dpyod pa ngan pa'i dba' rlabs can //",
    "T01D1159:204a-11": "nyon mongs chu srin 'dzin khris dkrugs pa na //",
    "T01D1159:204a-12": "bdag gi rang gi sems la'ang zhi ma mchis //",
    "T01D1159:204a-13": "'dod chags rgya mtsho'i dba' rlabs cher 'khrugs tshe //",
    "T01D1159:204a-14": "gal te mi gtsang gzings la bsten gyur na //",
    "T01D1159:204b-0": "@204b der ni bdag yid zhe sdang me yis ni //",
    "T01D1159:204b-1": "rtsva skams bzhin du nges bsregs nye bar bcom //",
    "T01D1159:204b-2": "zhe sdang me yi gdung ba zhi bya'i phyir //",
    "T01D1159:204b-3": "gal te byams pa'i rdzing ni bsgoms gyur kyang //",
    "T01D1159:204b-4": "der ni skye bo thams cad bder 'dod pa'i //",
    "T01D1159:204b-5": "chags pa'i 'dam gyis yid ni zin par gyur //",
    "T01D1159:204b-6": "chags pa'i 'dam gyi dri ma dag bya'i phyir //",
    "T01D1159:204b-7": "gal te de ni btang snyoms chus 'khru yang //",
    "T01D1159:204b-8": "der ni 'gro kun nyam thag sel ba yi //",
    "T01D1159:204b-9": "'jig rten mgon po snying rje'ang rnam par nyams //",
    "T01D1159:204b-10": "gtso bo gal te snying rje sgom pa na //",
    "T01D1159:204b-11": "bdag ni mya ngan chen po kun du skye //",
    "T01D1159:204b-12": "'di ni zhi phyir gal te dga' bsten na //",
    "T01D1159:204b-13": "g-yo ba'i sems ni dgod pa nyid du gyur //",
    "T01D1159:204b-14": "gal te dga' ba zhi phyir skyo bskyed na //",
    "T01D1159:204b-15": "de ru sems ni dbang med zhum par gyur //",
    "T01D1159:204b-16": "gal te brtson pas dman las bstod pa na //",
    "T01D1159:204b-17": "nga rgyal dgra yi spyod yul dag tu gyur //",
    "T01D1159:204b-18": "de yi gnyen por thams cad ston nyid sgom //",
    "T01D1159:204b-19": "der ni gzhan gyi don la brtson med gyur //",
    "T01D1159:204b-20": "gal te de yi don du kun rdzob bsten //",
    "T01D1159:204b-21": "der yid nor gyi bsam pa skye bar gyur //",
    "T01D1159:204b-22": "gal te yid ni nor sogs la sbyar na //",
    "T01D1159:204b-23": "nyes pa kun gyi chang ni ldud 'gyur zhing //",
    "T01D1159:204b-24": "dregs dang rmongs pa'i gnyid kyis myos pas na //",
    "T01D1159:204b-25": "mngon 'dod thams cad bcom pa nyid du gyur //",
    "T01D1159:204b-26": "gang tshe bdag ni sbyin par 'dod na yang //",
    "T01D1159:204b-27": "ser sna stobs can gyis ni nges par 'dzin //",
    "T01D1159:204b-28": "gal te de bsal ci ste phyin gyur na'ang //",
    "T01D1159:204b-29": "de tshe yun ring dus su rjes su 'gyod //",
    "T01D1159:204b-30": "gal te dad pas slar yang dad byas kyang //",
    "T01D1159:204b-31": "'jig rten gzhan gyi 'bras bur de ltung gyur //",
    "T01D1159:204b-32": "mi rtag shes pas re ba med byas na //",
    "T01D1159:204b-33": "rgyu mtshan med pas le los rnam par zhum //",
    "T01D1159:204b-34": "mgon po 'jig rten sdug bsngal gyis rab gzir //",
    "T01D1159:204b-35": "sngon ste'ang gnyen du gyur pa la bltas nas //",
    "T01D1159:204b-36": "gal te gzhan don spyod par 'dod na yang //",
    "T01D1159:204b-37": "bdag tu 'du shes pa yis dbang med 'dzin //",
    "T01D1159:204b-38": "bdag tu lta ba'i rjes su nga rgyal 'brang //",
    "T01D1159:204b-39": "de ni nga'i zhes yongs su 'dzin par byed //",
    "T01D1159:204b-40": "der ni nga rgyal dregs dang 'dod sogs kyis //",
    "T01D1159:204b-41": "khros pa'i dgra bzhin du ni rnam par 'joms //",
    "T01D1159:204b-42": "gang tshe bdud kyi sde ltar 'jigs pa yi //",
    "T01D1159:205a-0": "@205a * // nyon mongs dra pa kun nas bdo gyur pa //",
    "T01D1159:205a-1": "de tshe dus mtshan mi bzad lta bur ni //",
    "T01D1159:205a-2": "nag po'i phyogs kyi mun pa rnam par 'phel //",
    "T01D1159:205a-3": "sdig pa brjod bgyi rjes 'gyod pa rnag dka' zhing //",
    "T01D1159:205a-4": "skye ba sdug bsngal 'gyur ba mi bzad lags //",
    "T01D1159:205a-5": "de las lhag pa'i rab gnod ci zhig mchis //",
    "T01D1159:205a-6": "de ltar na yang de la rang nyid spyod //",
    "T01D1159:205a-7": "gal te sna tshogs sdug bsngal rgyur gyur pa'i //",
    "T01D1159:205a-8": "gzhan la gnod byed pa las bzlog pa na //",
    "T01D1159:205a-9": "skye bo ngan pa nyes med dgrar gyur pa //",
    "T01D1159:205a-10": "ral gri'i so ltar gdug pas de 'khrugs byed //",
    "T01D1159:205a-11": "gang tshe bdag yid bzod byed 'dod na yang //",
    "T01D1159:205a-12": "de tshe de yi nyes spyod 'ching bas bsdams //",
    "T01D1159:205a-13": "de ni bkag cing yongs bsdams drag po yi //",
    "T01D1159:205a-14": "zhe sdang me yis yongs skems brtse dang bral //",
    "T01D1159:205a-15": "ji ltar mi bzad lta ba'i dug can dag / nang gnas shing ni mkhas rnams spong bar byed //",
    "T01D1159:205a-16": "de bzhin khong khro'i spyod pa sbed pa yi //",
    "T01D1159:205a-17": "bdag gi bsam pa dge ba rnams spong byed //",
    "T01D1159:205a-18": "nyi ma'i zer gyis bsregs pa'i rdo 'dra zhing //",
    "T01D1159:205a-19": "yongs su bskams pas rdul gyur thal ba 'dra //",
    "T01D1159:205a-20": "bye ma'i tshogs kyis khyab pa'i lam lta bur //",
    "T01D1159:205a-21": "bdag gi bsam par chos char don ma mchis //",
    "T01D1159:205a-22": "rang gi sdug bsngal mi bzad ma dpyad pas //",
    "T01D1159:205a-23": "gang zhig bdag la phan brtson lta bur ni //",
    "T01D1159:205a-24": "bzod dang sbyin pas mchog tu phan 'dogs pa //",
    "T01D1159:205a-25": "'jig rten mgon de'ang bdag gis bzod mi nus //",
    "T01D1159:205a-26": "sdang bar byed dam 'bros shing 'byor ba'am //",
    "T01D1159:205a-27": "rab tu g-yeng ngam zlog par byed na yang //",
    "T01D1159:205a-28": "rgyun mi 'chad par bdag 'dra la slob byed //",
    "T01D1159:205a-29": "de 'dra'ang bla ma yin snyam bdag mi sems //",
    "T01D1159:205a-30": "song ste gsol ba btab kyang rnyed dka' zhing //",
    "T01D1159:205a-31": "bzod pa'i dus su sman chen mchog gyur pa //",
    "T01D1159:205a-32": "bzod pa'i ngang tshul gal te mi bzod na //",
    "T01D1159:205a-33": "bzod pa'i rgyu gzhan bdag la ci zhig mchis //",
    "T01D1159:205a-34": "nyon mongs srin pos zin pas sems dkrugs shing ;",
    "T01D1159:205a-35": "/ rims bcas bdag phan la yang brtson med pa'i //",
    "T01D1159:205a-36": "'jig rten blta bar 'os pa mthong ba na //",
    "T01D1159:205a-37": "gtso bo bdag sdang nyid skye'i snying rje min //",
    "T01D1159:205a-38": "skye bo rang gi las 'bras la spyod cing //",
    "T01D1159:205a-39": "thams cad dbang med 'jig pa yin par shes //",
    "T01D1159:205b-0": "gzhan dag nyes med par ni brtags gyur @205b kyang //",
    "T01D1159:205b-1": "rmongs pa'i rab rib dag gi rnam 'khrul gzigs //",
    "T01D1159:205b-2": "bdag ni nyes pa'i rgya mtsho yin na yang //",
    "T01D1159:205b-3": "su yi nyes pa'i cha yang bzod mi bgyid //",
    "T01D1159:205b-4": "bzod pa yon tan phun tshogs gzhan mchis kyang //",
    "T01D1159:205b-5": "gang phyir mi bzod de 'dir ngo mtshar che //",
    "T01D1159:205b-6": "dbyar dus mkha' la ldang ba lta bur ni /",
    "T01D1159:205b-7": "bdag gi yid la nyon mongs sprin tshogs rnams //",
    "T01D1159:205b-8": "yang dang yang du 'gro zhing 'ong 'gyur ba //",
    "T01D1159:205b-9": "ngo tsha rnam spangs le lo can bdag ngan //",
    "T01D1159:205b-10": "gal te nyon mongs grang lhags byung gyur na //",
    "T01D1159:205b-11": "ting 'dzin 'bar bas rgyal bar spros gyur kyang //",
    "T01D1159:205b-12": "gnyid dang rmugs pa'i rab rib bdo gyur pas ;",
    "T01D1159:205b-13": "/ mal stan 'dod pa dag kyang rnam par 'phel //",
    "T01D1159:205b-14": "bdag yid 'dod chags zhags pas dbang med bgyis //",
    "T01D1159:205b-15": "zhe sdang mes bsregs nga rgyal dag gis bcom //",
    "T01D1159:205b-16": "nyes pa kun gyi mda' mdung mtshon cha yis //",
    "T01D1159:205b-17": "kun du gang bas dbang med brgyal bar gyur //",
    "T01D1159:205b-18": "dran pa rnyed nas bcings shing myur skrag pa //",
    "T01D1159:205b-19": "rab tu bcom pas rnam par zhum gyur cing //",
    "T01D1159:205b-20": "g-yo dang sgyu rnams kyis kyang bslus gyur pas //",
    "T01D1159:205b-21": "dman pa bdud kyi spyod yul dag na 'khyam //",
    "T01D1159:205b-22": "ji lta ji ltar zhi gnas la dmigs shing //",
    "T01D1159:205b-23": "de dang der yid yang yang gtad pa na //",
    "T01D1159:205b-24": "de dang de las nyon mongs zhags pa ni //",
    "T01D1159:205b-25": "yul la chags pa'i thag pas dbang med drangs //",
    "T01D1159:205b-26": "brtson pa bsten na rgod pa'ang 'byung 'gyur zhing //",
    "T01D1159:205b-27": "de spangs na ni zhum pa skye bar 'gyur //",
    "T01D1159:205b-28": "'di yi rigs pa'ang mnyam 'jug rnyed dka' na //",
    "T01D1159:205b-29": "bdag gi sems dkrugs pa ni ji ltar bgyi //",
    "T01D1159:205b-30": "shes rab la spyod na ni rgod pa 'byung //",
    "T01D1159:205b-31": "'dzin la bsten na zhum pa skye bar 'gyur //",
    "T01D1159:205b-32": "'di yi zung du 'jug pa rnyed dka' na //",
    "T01D1159:205b-33": "bdag gi sems dkrugs pa ni ji ltar bgyi //",
    "T01D1159:205b-34": "'bad pas 'jug na rgod pa 'byung 'gyur zhing //",
    "T01D1159:205b-35": "de klod na ni zhum pa skye bar 'gyur //",
    "T01D1159:205b-36": "'di yi dbu mar bsgrub pa 'ang rnyed dka' na //",
    "T01D1159:205b-37": "bdag gi sems dkrugs pa ni ji ltar bgyi //",
    "T01D1159:205b-38": "bsam gtan nags mes yang dang yang du ni //",
    "T01D1159:205b-39": "nyes pa'i nags tshal bsregs par gyur na yang //",
    "T01D1159:205b-40": "bdag lta'i rtsa ba brtan po ma zad pas //",
    "T01D1159:205b-41": "char gyis brlan bzhin mdun na rab tu skye //",
    "T01D1159:206a-0": "gang zhig @206a * //",
    "T01D1159:206a-1": "nyon mongs las 'bras tsam gyi rgyun //",
    "T01D1159:206a-2": "mthong ba yis kyang de ni ldog 'gyur la //",
    "T01D1159:206a-3": "sems kyi rgyun kyang spong bar byed mod kyi //",
    "T01D1159:206a-4": "'gro ba'i don brtson pa las shin tu ring //",
    "T01D1159:206a-5": "skyob pa chags pa tsam dang rnam bral bas //",
    "T01D1159:206a-6": "'gro ba kun la ltos pa med gyur pa'i //",
    "T01D1159:206a-7": "sems kyi rgyu ni rgyu zad mar me bzhin //",
    "T01D1159:206a-8": "phung po lhag ma zad pa'i mya ngan 'das //",
    "T01D1159:206a-9": "gang yang 'gro kun nyam thag sel byed pa //",
    "T01D1159:206a-10": "byang chub sems ni bdud rtsi bcud kyis len //",
    "T01D1159:206a-11": "byang chub rgyu ru mi rtog sgom pa na //",
    "T01D1159:206a-12": "de tshe bdag ni rnam rtog kho nar rgyug //",
    "T01D1159:206a-13": "rmi lam tshul 'drar 'gro kun gang gis kyang //",
    "T01D1159:206a-14": "ci yang 'dzin pa nyid du mi byed par //",
    "T01D1159:206a-15": "bsgoms kyang rtog pa po dang rtog bya yi //",
    "T01D1159:206a-16": "rnam rtog dgra yi spyod yul nyid la spyod //",
    "T01D1159:206a-17": "gtso bo shin tu mi bzad 'tshe ba 'di //",
    "T01D1159:206a-18": "gzigs la bdag la lta ba dri med rtsol //",
    "T01D1159:206a-19": "bdag ni gces pa gang dang gang rtog pa //",
    "T01D1159:206a-20": "de dang de nyid dang por rnam par nyams //",
    "T01D1159:206a-21": "yang na sngon tshe bgyis pa'i bdag gis nyes //",
    "T01D1159:206a-22": "'di la bcom ldan 'das kyis ci zhig mdzad //",
    "T01D1159:206a-23": "'jig rten kun gyi mun sel nyi ma yang //",
    "T01D1159:206a-24": "dmus long dag gis mun nag sel mi bgyid //",
    "T01D1159:206a-25": "yun rings dus su nad gzhi ston byed cing //",
    "T01D1159:206a-26": "'dir yang rgyun du sems ni rnam rmongs pa'i //",
    "T01D1159:206a-27": "mdze can rkang pa lag pa chad pa la //",
    "T01D1159:206a-28": "thang 'ga' sman bsten pa yis ci bgyir mchis //",
    "T01D1159:206a-29": "sems kyi shing ni thog ma med dus can //",
    "T01D1159:206a-30": "nyon mongs kha ba'i khu bas brlan bsgos pa //",
    "T01D1159:206a-31": "ro zhim dngos por bgyi par mi nus la //",
    "T01D1159:206a-32": "yon tan chu yi thigs pas ci ru 'gyur //",
    "T01D1159:206a-33": "bdag yid nyes pa kun gyi rang bzhin nyid //",
    "T01D1159:206a-34": "byang chub gser bsgyur rtsir 'gyur ngo mtshar che //",
    "T01D1159:206a-35": "yon tan de dang de nyid la sbyar na //",
    "T01D1159:206a-36": "nyes pa'i dngos po nyid du gyur te gnas //",
    "T01D1159:206a-37": "sman chen nyid du gang dang gang bshad pa //",
    "T01D1159:206a-38": "de dang de nyid bdag la dug tu gyur //",
    "T01D1159:206a-39": "rigs pa nyid ni bcud len mchog yin na //",
    "T01D1159:206a-40": "gal te yid rton med na de yod min //",
    "T01D1159:206a-41": "gang zhig nyon mongs bdo ba rnam sel zhing //",
    "T01D1159:206a-42": "gang yang nyes gzhan skyed par mi byed pa //",
    "T01D1159:206a-43": "de ni rigs pa yin zhes bdag sems na //",
    "T01D1159:206a-44": "ci 'dra yin zhes slar yang de ma byas //",
    "T01D1159:206b-0": "bsam pa bag la nyal @206b dang khams bag chags //",
    "T01D1159:206b-1": "nyes pa'i rgyu yi gnyen po la sbyar ba //",
    "T01D1159:206b-2": "bsam pa'i man ngag de ni sgom pa na //",
    "T01D1159:206b-3": "'di ni ring por mi thogs zhi bar 'gyur //",
    "T01D1159:206b-4": "skyob pa nyes pa kun dang rnam bral zhing //",
    "T01D1159:206b-5": "chos rnams kun gyi dam pa'i don gzigs pa //",
    "T01D1159:206b-6": "khyed kyis sna tshogs tshul du'ang des gsungs pas //",
    "T01D1159:206b-7": "nyon mongs sa bon ma lus sel bar byed //",
    "T01D1159:206b-8": "khyed sku mdzes pa'i mtshan gyis 'bar gyur pa //",
    "T01D1159:206b-9": "de yang mdun na bzhugs pa mthong ba dang //",
    "T01D1159:206b-10": "rna bas btung ba'i bdud rtsi'ang thos gyur pa //",
    "T01D1159:206b-11": "nyon mongs sa bon ma lus rnam par 'jig / gtso bo khyed la de las rab mchog gyur //",
    "T01D1159:206b-12": "chos sku'i nyi ma bla na med pa mnga' //",
    "T01D1159:206b-13": "bsams kyang 'gro ba'i spyod yul mi 'gyur ba //",
    "T01D1159:206b-14": "nyes pa'i rab rib 'joms pa ngo mtshar che //",
    "T01D1159:206b-15": "thugs mchog gang yang rung ba de yis ni //",
    "T01D1159:206b-16": "zhi gnas gang yang rung ba der bzhugs nas //",
    "T01D1159:206b-17": "nyes kun rnam pa kun du zhi mdzad pa'i ;",
    "T01D1159:206b-18": "/ bcom ldan gang yin de la phyag 'tshal lo //",
    "T01D1159:206b-19": "de ltar yon tan bla med la bshags pa'i //",
    "T01D1159:206b-20": "yang dag bstod pa rnam sbyar dge ba ni //",
    "T01D1159:206b-21": "zla mdzes ltar dkar bdag gis gang bsags des //",
    "T01D1159:206b-22": "'gro kun bde ba can du 'gro bar shog /",
    "T01D1159:206b-23": "bshags pa'i bstod pa zhes bya ba slob dpon tsandra",
    "T01D1159:206b-24": "go mis mdzad pa rdzogs so /",
    "T01D1159:206b-26": "// / rgya gar gyi mkhan po buddh'a ka ra warma dang /"
}