{
    "T02D3372:47b-0": "@47b # // rgya gar skad du /",
    "T02D3372:47b-1": "shr'i dzam bha la s'a dha nam /",
    "T02D3372:47b-2": "bod skad du /",
    "T02D3372:47b-3": "dpal gnod gnas kyi sgrub pa'i thabs /",
    "T02D3372:47b-4": "phun sum tshogs pa ma lus pa ster ba'i dpal gnod gnas la phyag 'tshal lo //",
    "T02D3372:47b-5": "dang por re zhig phyi rol gyi don thams cad",
    "T02D3372:47b-6": "dang rang gi lus kyang stong pa nyid du rnam",
    "T02D3372:47b-7": "par bsams la / de'i rjes su cung zhig dmar",
    "T02D3372:47b-8": "ba'i zla ba'i dkyil 'khor thabs dang shes rab kyi",
    "T02D3372:47b-9": "par bsams la / bdag nyid do // de nyid",
    "T02D3372:47b-10": "gnod sbyin gyi sa ka tam padma 'dab ma brgyad",
    "T02D3372:47b-11": "par bsams la / bdag nyid do // pa'i rnam",
    "T02D3372:47b-12": "pa'o // de'i dbus su bam gyis lha mo nor",
    "T02D3372:47b-13": "rgyun ma mdog ser ba /",
    "T02D3372:47b-14": "'bras kyi snye ma dang /",
    "T02D3372:47b-15": "mchog sbyin pa phyag na rgyan thams cad kyis brgyan pa /",
    "T02D3372:47b-16": "gnod sbyin mo brgyad kyis bskor ba ni 'di lta ste /",
    "T02D3372:47b-17": "bzang mo dang /",
    "T02D3372:47b-18": "rab tu bzang mo dang /",
    "T02D3372:47b-19": "sbas ma dang /",
    "T02D3372:47b-20": "rab tu sbas ma dang /",
    "T02D3372:47b-21": "lha mo dang /",
    "T02D3372:47b-22": "dbyangs can ma dang /",
    "T02D3372:47b-23": "'phags ma dang /",
    "T02D3372:47b-24": "zla shel can no //",
    "T02D3372:47b-25": "'di rnams kyis yongs su bskor ba'i lha mo chen",
    "T02D3372:47b-26": "mo de'i bha ga'i dbus su dzam gis bdag nyid",
    "T02D3372:47b-27": "sangs rgyas rnam pa lnga'i dbu rgyan can g-yas pa'i",
    "T02D3372:47b-28": "phyag na sa bon gyis gang ba'i shing thog /",
    "T02D3372:47b-29": "g-yon pa na sre mong bsnams pa /",
    "T02D3372:47b-30": "de bzhin gshegs pa lngas kyang rin po che la sogs pa'i char rab tu 'bebs bzhin pa /",
    "T02D3372:47b-31": "zhabs gnyis na dung gi mgo dang /",
    "T02D3372:47b-32": "padma'i mgo'i gter chen po rin po che la sogs",
    "T02D3372:47b-33": "pa'i char rab tu 'bebs bzhin pa rang gi khyim",
    "T02D3372:47b-34": "gyi phyogs gcig tu rnam par bsam par bya'o //",
    "T02D3372:47b-35": "mdog ser po autpal sngon po'i phreng ba 'chang ba /",
    "T02D3372:47b-36": "dpal gnod gnas mgon po nor rgyun ma la 'khyud pa /",
    "T02D3372:47b-37": "byang chub kyi sems phyir spros pa las skyes pa'i",
    "T02D3372:47b-38": "rin po che'i tshogs kyis nam mkha' ma lus par",
    "T02D3372:47b-39": "khyab pa'i rnam pa bsgom par bya'o //",
    "T02D3372:47b-40": "dbab pa'i dus su shar phyogs su mdog sngon po'i gang ba bzang po'o //",
    "T02D3372:47b-41": "lho'i phyogs su mdog ser po'i rnam thos so //",
    "T02D3372:47b-42": "nub phyogs su mdog dmar po'i gnod sbyin no //",
    "T02D3372:47b-43": "byang gi phyogs su mdog ser po'i nor bu bzang po'o //",
    "T02D3372:47b-44": "me'i phyogs su mdog dmar po'i tsi pi kunda li'o //",
    "T02D3372:47b-45": "srin po ru sngon po ke li m'a li nam ngo //",
    "T02D3372:47b-46": "rlung du ser po tsa rendra'o //",
    "T02D3372:47b-47": "dbang ldan du ser po mu khendra'o //",
    "T02D3372:47b-48": "de thams cad kyang gnod sbyin mo'i bha ga'i dbus",
    "T02D3372:47b-49": "su gnas pa'i rin po che'i char 'bebs bzhin pa",
    "T02D3372:47b-50": "gnod gnas dang 'dra ba bsgom par bya'o //",
    "T02D3372:48a-0": "shar gyi @48a * //",
    "T02D3372:48a-1": "sgo ru nor sbyin dang /",
    "T02D3372:48a-2": "nor sbyin chen mo gnyis gcer bu dbang po 'phyang ba rin po che'i char rab tu 'bebs pa'o //",
    "T02D3372:48a-3": "lho'i sgo ru padma dang padma chen pa'o //",
    "T02D3372:48a-4": "nub kyi sgo ru ki li dang ki li chen po'o //",
    "T02D3372:48a-5": "byang gi sgo ru gang ba dang gang ba bzang po'o //",
    "T02D3372:48a-6": "'di rnams kyang gcer bu dbang po 'phyang ba'o //",
    "T02D3372:48a-7": "mgon po gnod gnas la go rims bzhin du sngags kyi yi ge dgod par bya'o //",
    "T02D3372:48a-8": "aom ni spyi bor ro //",
    "T02D3372:48a-9": "dzam ni kha la'o //",
    "T02D3372:48a-10": "bha la ni lag pa gnyis la'o //",
    "T02D3372:48a-11": "dza ni snying gar ro //",
    "T02D3372:48a-12": "len ni lte bar ro //",
    "T02D3372:48a-13": "dra ye ni brla gnyis la'o //",
    "T02D3372:48a-14": "sv'a h'a ni ngar gdong gnyis la'o zhes bya'o //",
    "T02D3372:48a-15": "spyi bor ni nor bu bzang po ste /",
    "T02D3372:48a-16": "mig gnyis la ni rnam thos so //",
    "T02D3372:48a-17": "de bzhin du mu khen dra ni kha la gnas //",
    "T02D3372:48a-18": "gang ba bzang po nu ma'i bar /",
    "T02D3372:48a-19": "lte bar gnod sbyin nor sbyin no //",
    "T02D3372:48a-20": "brla gnyis ki li mi li'o //",
    "T02D3372:48a-21": "rkang gnyis tsi pi kunda li //",
    "T02D3372:48a-22": "yan lag thams cad dza lendra //",
    "T02D3372:48a-23": "gnod gnas mgon po'i bdag nyid du de ltar bsams la ;",
    "T02D3372:48a-24": "da ni yi ge dgod par bya'o //",
    "T02D3372:48a-25": "aom ni spyi bor ro //",
    "T02D3372:48a-26": "dzlum ni dpral bar ro //",
    "T02D3372:48a-27": "blum ni rna ba gnyis la'o //",
    "T02D3372:48a-28": "sa:ni mgo bo'i rgyab tu dgod par bya'o //",
    "T02D3372:48a-29": "da ni lag pa la dgod pa brjod par bya ste /",
    "T02D3372:48a-30": "dngos su lha ni yi ge ste /",
    "T02D3372:48a-31": "aom ni mkhrig mgul du'o //",
    "T02D3372:48a-32": "dzlum ni lag pa'i dbus su'o //",
    "T02D3372:48a-33": "blum ni sen mo thams cad kyi rtse mo la'o //",
    "T02D3372:48a-34": "sa:ni sor mo thams cad kyi rtsa bar ro //",
    "T02D3372:48a-35": "aom dzam bha la dza lendra ye sv'a h'a /",
    "T02D3372:48a-36": "zhes bya bas rab tu gnas par bya'o //",
    "T02D3372:48a-37": "sdigs mdzub la ni nor bu bzang po ste /",
    "T02D3372:48a-38": "gang ba bzang po gung mo'o //",
    "T02D3372:48a-39": "srin lag la ni nor sbyin dgod //",
    "T02D3372:48a-40": "de bzhin mthe'u chung rnam thos so //",
    "T02D3372:48a-41": "mu khendra ni lag pa'i logs //",
    "T02D3372:48a-42": "mkhrig mgul ke ni m'a l'i ni //",
    "T02D3372:48a-43": "mtheb chen tsi pi kunda li //",
    "T02D3372:48a-44": "sdigs mdzub mthe bo gnyis kyis ni //",
    "T02D3372:48a-45": "bar du dza lendra ka'o //",
    "T02D3372:48a-46": "lag pa'i dbus su dzam bha la dza lendra'o //",
    "T02D3372:48a-47": "rdo rje chu la sogs pa bdud rtsi lnga sbyin no //",
    "T02D3372:48a-48": "de med na rdo rje'i chu tsam yang chu dang bsres nas /",
    "T02D3372:48a-49": "khyor bas 'thungs te /",
    "T02D3372:48a-50": "khyor ba brgya rtsa brgyad thun gsum du sbyin par bya'o //",
    "T02D3372:48a-51": "ring por mi thogs pa nyid du gnod gnas dang 'dra bar 'gyur ro //",
    "T02D3372:48a-52": "gser dang nor la sogs pa yang dag par 'bebs",
    "T02D3372:48a-53": "bzhin pa sa gzhi rdzas kyis gang bar byed do",
    "T02D3372:48a-54": "// aom dzlum blum sv'a h'a /",
    "T02D3372:48a-55": "sa:zhes bya ba brjod cing khyor bas sbyin par bya'o //",
    "T02D3372:48b-0": "@48b ma grub par gyur na dpal rdo rje h'um",
    "T02D3372:48b-1": "mdzad du bdag nyid bsgoms la gnod gnas kyi sku",
    "T02D3372:48b-2": "gzugs la dug dang ske tshe dang /",
    "T02D3372:48b-3": "nim pa'i lo ma dang /",
    "T02D3372:48b-4": "dha du ra dang /",
    "T02D3372:48b-5": "dur khrod kyi sol bas rab tu byugs la /",
    "T02D3372:48b-6": "bsro shing skem par bya'o //",
    "T02D3372:48b-7": "phyis ni dur khrod kyi me la khros pas gdung bar byas na nges par 'grub par 'gyur ro //",
    "T02D3372:48b-8": "dpal gnod gnas kyi sgrub thabs rdzogs so //"
}