{
    "T04TD3955E:302b-0": "@302b # // rgya gar skad du /",
    "T04TD3955E:302b-1": "ma h'a y'a na pa th'a s'a dha na sam gra ha /",
    "T04TD3955E:302b-2": "bod skad du /",
    "T04TD3955E:302b-3": "theg pa chen po lam gyi sgrub thabs shin tu bsdus pa /",
    "T04TD3955E:302b-4": "sangs rgyas dang byang chub sems dpa' thams cad la phyag 'tshal lo //",
    "T04TD3955E:302b-5": "'das dang da ltar bde gshegs kun //",
    "T04TD3955E:302b-6": "skyed pa'i yab dang yum gyur pa //",
    "T04TD3955E:302b-7": "sgrub pa'i chos la rab gus shing //",
    "T04TD3955E:303a-0": "ngag @303a * //",
    "T04TD3955E:303a-1": "yid dang bas phyag 'tshal lo //",
    "T04TD3955E:303a-2": "bsam gyis mi khyab che ba mnga' //",
    "T04TD3955E:303a-3": "bla ma byang chub thob 'dod na //",
    "T04TD3955E:303a-4": "byang chub bsgrub la rag las pas //",
    "T04TD3955E:303a-5": "sgrub pa lhur blang snying por bya //",
    "T04TD3955E:303a-6": "de yis gsum la skyabs 'gro zhing //",
    "T04TD3955E:303a-7": "mi dge kun las ldog pa yis //",
    "T04TD3955E:303a-8": "lhag pa'i tshul khrims dag par bsrung //",
    "T04TD3955E:303a-9": "byang chub sems kyi bzhon pa la //",
    "T04TD3955E:303a-10": "brten nas 'chi ba rjes dran gyi //",
    "T04TD3955E:303a-11": "lcag ni yang dang yang brdab cing //",
    "T04TD3955E:303a-12": "srid lam 'jigs pa che sa yi //",
    "T04TD3955E:303a-13": "lam 'di myur du 'das byas la //",
    "T04TD3955E:303a-14": "'jigs med sangs rgyas sar phyin bya //",
    "T04TD3955E:303a-15": "smon pa'i gzhi la gnas pa yis ;",
    "T04TD3955E:303a-16": "/ sems dpa'i sdom pa rab bzung zhing //",
    "T04TD3955E:303a-17": "pha rol phyin drug la sogs pa //",
    "T04TD3955E:303a-18": "sems dpa'i spyod pa tshul bzhin spyad //",
    "T04TD3955E:303a-19": "de bsdus thabs dang shes rab la //",
    "T04TD3955E:303a-20": "mi gnas mya ngan 'das phyir bslab //",
    "T04TD3955E:303a-21": "de yi snying po rnam pa gnyis //",
    "T04TD3955E:303a-22": "me don gnyer bas gtsub shing ltar //",
    "T04TD3955E:303a-23": "chags pa'i ldan dang bral ba yis //",
    "T04TD3955E:303a-24": "rtag tu rgyun ldan gus par bsgom //",
    "T04TD3955E:303a-25": "de yis myur du de 'tshang rgya //",
    "T04TD3955E:303a-26": "nor bu bzhin du gzhan gyi don //",
    "T04TD3955E:303a-27": "lhun gyis grub par de byed 'gyur //",
    "T04TD3955E:303a-28": "theg chen sgrub thabs bsdus 'di la //",
    "T04TD3955E:303a-29": "skal ldan rnams kyis legs par bslab //",
    "T04TD3955E:303a-30": "snying la bdud rtsi'i thigs pa chags //",
    "T04TD3955E:303a-31": "blo ma sbyangs pas blos reg dka' //",
    "T04TD3955E:303a-32": "'di bsdus dge bas 'gro ba kun //",
    "T04TD3955E:303a-33": "theg chen sgrub pa lhur len shog / bdag kyang sangs rgyas sa thob nas //",
    "T04TD3955E:303a-34": "'gro ba'i 'dren pa byed par shog / theg pa chen po lam gyi sgrub thabs shin tu bsdus pa /",
    "T04TD3955E:303a-35": "slob dpon chen po dpal mar me mdzad ye shes kyis mdzad pa rdzogs so /",
    "T04TD3955E:303a-37": "// / rgya gar gyi mkhan po pandi ta de nyid dang /",
    "T04TD3955E:303a-38": "lo ts'a ba dge slong dge ba'i blo gros kyis bsgyur cing zhus te gtan la phab pa//"
}