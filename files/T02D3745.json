{
    "T02D3745:79b-0": "@79b # // rgya gar skad du /",
    "T02D3745:79b-1": "a'arya au tsushma dzambha la krishna s'a dha nam /",
    "T02D3745:79b-2": "bod skad du /",
    "T02D3745:79b-3": "'phags pa rmugs 'dzin 'chol ba nag po'i sgrub thabs /",
    "T02D3745:79b-4": "rje btsun dzambha la'i zhabs la phyag 'tshal lo //",
    "T02D3745:79b-5": "dpal gyi dbang phyug dbang chen bcu gnyis rin chen rnam pa mang ldan pa //",
    "T02D3745:79b-6": "thabs mang stobs chen dri med thugs rje drang srong lha mi'i sras gyur de'i //",
    "T02D3745:79b-7": "sras gcig mtshungs med ma lus srid dang zhi ba'i nor bdag gter chen ni //",
    "T02D3745:79b-8": "mi'u thung cha byad thod khrag ne le 'dzin mdzad khyod kyis bdag la srungs //",
    "T02D3745:79b-9": "re zhig sgrub pa po dam tshig can gzhan la",
    "T02D3745:79b-10": "phan par brtson pas 'phags pa rmugs 'dzin la mi",
    "T02D3745:79b-11": "phyed pa'i dang ba thob pas skyabs su song la",
    "T02D3745:79b-12": "padma'i 'dab ma mchog gi snod dang /",
    "T02D3745:79b-13": "gnod sbyin mo kun du rgyug gi lus lingga chen",
    "T02D3745:79b-14": "po'i rdzas dang ldan pas nor bu brtsegs pa lta",
    "T02D3745:79b-15": "bu'i gnas su 'dug ste /",
    "T02D3745:79b-16": "thog mkho nar mi bskyod pa'i rgyal po'i cho ga ji lta ba bzhin mnyes par bya'o //",
    "T02D3745:79b-17": "de'i 'og tu de'i nga rgyal gyis bdag dang gnas dang rnal 'byor bsrung ba byas la /",
    "T02D3745:79b-18": "rang gi snying gar aa las zla ba'i dkyil 'khor",
    "T02D3745:79b-19": "rgyas pa la gnas pa'i h'um yig nag po gser",
    "T02D3745:79b-20": "gyi mdangs can las byung ba'i rdo rje rtse dgu",
    "T02D3745:79b-21": "pa gyen du langs shing rnam par 'gyur ba'i ngang",
    "T02D3745:80a-0": "tshul can / dbus kyi rva rtse rnam pa dkar po nor bu'i tog @80a * //",
    "T02D3745:80a-1": "gis mtshan pa dang /",
    "T02D3745:80a-2": "rva gzhan gnag cing kun nas bgrad pas 'jigs par",
    "T02D3745:80a-3": "byed pa de nyid kyi lta bar zla ba dri",
    "T02D3745:80a-4": "ma med pa la h'um yig bee d'urya'i 'od 'bar",
    "T02D3745:80a-5": "bas mtshan pa blta bar bya'o //",
    "T02D3745:80a-6": "yi ge de'i 'od kyis nam mkha'i dbyings khyab par",
    "T02D3745:80a-7": "bkang nas zhing gi dkyil 'khor yongs su sbyor ba'i",
    "T02D3745:80a-8": "don gnyis byas te /",
    "T02D3745:80a-9": "tshur 'dus pa las rje btsun rmugs 'dzin nag po",
    "T02D3745:80a-10": "sras dang bcas pa rdul phra rab kyi grangs dang",
    "T02D3745:80a-11": "mnyam pa spyan drangs la /",
    "T02D3745:80a-12": "khrus gsol ba sngon du 'gro bas mchod pa'i yan lag bcu gsum yongs su rdzogs par bya'o //",
    "T02D3745:80a-13": "mnyes pa'i 'od kyi phreng ba bdag gi snying la",
    "T02D3745:80a-14": "zhugs te bskul ba'i yid kyis tshad med pa bzhi",
    "T02D3745:80a-15": "spel zhing / byang chub kyi sems brtan pa yang dag pa goms pa bskyed par bya'o //",
    "T02D3745:80a-16": "de nas rdo rje'i 'od zer chen pos brtan pa",
    "T02D3745:80a-17": "dang g-yo ba'i dngos po mtha' dag rnam par bzhu",
    "T02D3745:80a-18": "nas / rdo rje sems dpa'i ngo bor thim pa dang /",
    "T02D3745:80a-19": "yang ches cher 'bar bas rang gi lus kyang nye",
    "T02D3745:80a-20": "bar bsregs nas gzi brjid kyi phung po sgyu ma",
    "T02D3745:80a-21": "lta bu'i bdag nyid du bsam mo //",
    "T02D3745:80a-22": "de'i 'og tu aom aa zhes skad gsang bstod de",
    "T02D3745:80a-23": "spran pas 'chad par 'gyur ba'i mtshan nyid can gyi",
    "T02D3745:80a-24": "mgon po byang phyogs kyi tshal rdo rje'i ri bo'i",
    "T02D3745:80a-25": "zom nas spyan drangs te /",
    "T02D3745:80a-26": "kun nas dang zhing sim la gdung ba'i yid kyis",
    "T02D3745:80a-27": "rgyu'i sems dpa' de 'od zer gyi phreng ba 'bar",
    "T02D3745:80a-28": "ba la bstim par bya'o //",
    "T02D3745:80a-29": "de dag yongs su gyur pa las bcom ldan 'das",
    "T02D3745:80a-30": "nor gyi dbang phyug / lha dang klu dang mi'i",
    "T02D3745:80a-31": "nor thams cad 'dzin pa mthing nag 'jigs pa'i gzugs",
    "T02D3745:80a-32": "can mi'u thung gi cha byad rigs ngan gyi rnam",
    "T02D3745:80a-33": "pa / rna ba ma phug pa /",
    "T02D3745:80a-34": "lhag ma za zhing mi srun pa /",
    "T02D3745:80a-35": "gsus pa cher 'phyang zhing rab tu brjid pa'i bdag nyid /",
    "T02D3745:80a-36": "khye'u lo drug lon pa'i na tshod can /",
    "T02D3745:80a-37": "gcer bu mtshan ma 'greng ba /",
    "T02D3745:80a-38": "zhabs gnyis 'dor stabs su nye bar gnas pas nor",
    "T02D3745:80a-39": "'dzin ser po kha nas nor bu skyugs pa'i mgo",
    "T02D3745:80a-40": "g-yas su rnam par mnan pa /",
    "T02D3745:80a-41": "mche ba cung zad gtsigs shing /",
    "T02D3745:80a-42": "ljags rkan phugs su nye bar 'dril ba /",
    "T02D3745:80a-43": "zhal dang spyan gsum me'i phung po ltar 'bar zhing /",
    "T02D3745:80a-44": "spyan kun nas zlum zhing bzlog la rnam par bsgyur ba can /",
    "T02D3745:80b-0": "dbral @80b ba la rin po che mig gsum pa'i",
    "T02D3745:80b-1": "gzugs can gyi khro gnyer gyi rim pa dang ldan",
    "T02D3745:80b-2": "pa / dbu skra dang sma ra dang smin ma",
    "T02D3745:80b-3": "rnams kyi spu kham pa re re nas gyen du",
    "T02D3745:80b-4": "langs shing 'od 'phro ba'i me stag thur du 'dzag",
    "T02D3745:80b-5": "pa / pa / phyag g-yas dang g-yon gyis padma'i snod du ti ras bkang ba dang /",
    "T02D3745:80b-6": "ne'u le'i rkyal pa lha dang klu dang mi'i nor",
    "T02D3745:80b-7": "bu rin po che'i rigs mi 'dra ba du mas",
    "T02D3745:80b-8": "khengs par bya pa'i kha nas rin po che'i rgyun",
    "T02D3745:80b-9": "sna tshogs skyugs pa 'dzin pa /",
    "T02D3745:80b-10": "sangs rgyas mi bskyod pa'i cod pan gyi rgyan can /",
    "T02D3745:80b-11": "klu'i rgyal po mtha' yas dang /",
    "T02D3745:80b-12": "'jog po dang /",
    "T02D3745:80b-13": "padma chen po dang /",
    "T02D3745:80b-14": "stos kyi rgyu dang /",
    "T02D3745:80b-15": "rigs ldan dang /",
    "T02D3745:80b-16": "dung skyong dang /",
    "T02D3745:80b-17": "nor rgyas dang /",
    "T02D3745:80b-18": "padma rnams nag po dang /",
    "T02D3745:80b-19": "dmar po dang /",
    "T02D3745:80b-20": "dkar po dang /",
    "T02D3745:80b-21": "ser po dang /",
    "T02D3745:80b-22": "sngon po dang /",
    "T02D3745:80b-23": "khra bo dang /",
    "T02D3745:80b-24": "ser po dang /",
    "T02D3745:80b-25": "dmar po rnam pa brgyad kyis go rims ltar thor tshugs dang /",
    "T02D3745:80b-26": "rna ba dang /",
    "T02D3745:80b-27": "do shal dang /",
    "T02D3745:80b-28": "tshangs skud dang /",
    "T02D3745:80b-29": "dpung pa dang ;",
    "T02D3745:80b-30": "lag pa dang /",
    "T02D3745:80b-31": "rked pa dang /",
    "T02D3745:80b-32": "rkang pa rnams la brgyan pa'o //",
    "T02D3745:80b-33": "thugs kar zla ba la ji skad bshad pa'i snying po can gyi mtshan ma bsgom par bya'o //",
    "T02D3745:80b-34": "de nas rdo rje'i yi ge bcu'i go cha bgo bar bya ste /",
    "T02D3745:80b-35": "dpral ba dang /",
    "T02D3745:80b-36": "zhal dang /",
    "T02D3745:80b-37": "dpung pa g-yas pa dang /",
    "T02D3745:80b-38": "g-yon pa dang /",
    "T02D3745:80b-39": "thugs ka dang ;",
    "T02D3745:80b-40": "zhabs ngar g-yas g-yon dang /",
    "T02D3745:80b-41": "chu so dang /",
    "T02D3745:80b-42": "zhabs bol gong g-yas dang /",
    "T02D3745:80b-43": "g-yon dang /",
    "T02D3745:80b-44": "grangs bzhin du /",
    "T02D3745:80b-45": "aom dang /",
    "T02D3745:80b-46": "dzam dang /",
    "T02D3745:80b-47": "bha dang /",
    "T02D3745:80b-48": "la dang /",
    "T02D3745:80b-49": "dza dang /",
    "T02D3745:80b-50": "len dang /",
    "T02D3745:80b-51": "dra dang /",
    "T02D3745:80b-52": "yi dang /",
    "T02D3745:80b-53": "sv'a dang /",
    "T02D3745:80b-54": "h'a rnams kyi yig 'bru rnams zla ba'i gdan dang /",
    "T02D3745:80b-55": "rdo rje phyed pa la gnas pa nyi ma'i snying",
    "T02D3745:80b-56": "po 'bar ba'am gser gyi mchod sdong rnam par dag",
    "T02D3745:80b-57": "pa ltar bsam par bya'o //",
    "T02D3745:80b-58": "thugs dkyil mi phyed yi ge las 'phros phyogs bcu'i 'dren pa kun mchod cing //",
    "T02D3745:80b-59": "go cha bcur bcas skyob dbang nyid 'phros ma lus 'gro rnams rang 'dra byas //",
    "T02D3745:80b-60": "ne'u le klu dbang nor bdag 'od ldan lha klu mi yi nor rnams bsdus //",
    "T02D3745:80b-61": "zos shing zos te 'grangs gyur btsir bas de skyugs dngos grub yang yang blang //",
    "T02D3745:80b-62": "de nas chu sbyin par bya ste /",
    "T02D3745:80b-63": "lag pa'i mthil du bam ser po las gser gyi",
    "T02D3745:80b-64": "bum pa bzang po rin po che sna tshogs skyugs",
    "T02D3745:80b-65": "pa kha phyir bskyil ba'i yi ge bam de nyid",
    "T02D3745:81a-0": "kyis @81a * // mtshan par blta'o //",
    "T02D3745:81a-1": "bam gyi nang du dzam yig go //",
    "T02D3745:81a-2": "mkhrig ma la ni aom mo //",
    "T02D3745:81a-3": "mdzub mo la ni bha'o //",
    "T02D3745:81a-4": "gung mo la ni la'o //",
    "T02D3745:81a-5": "srin lag la dza'o //",
    "T02D3745:81a-6": "mthe'u chung la len no //",
    "T02D3745:81a-7": "mthe bong la dra'o //",
    "T02D3745:81a-8": "nor bu mching ba'i gnas su ye'o //",
    "T02D3745:81a-9": "lag mthil gyi lto g-yon du sv'a'o //",
    "T02D3745:81a-10": "de'i g-yas su h'a'o //",
    "T02D3745:81a-11": "thams cad kyang zla ba la gnas shing /",
    "T02D3745:81a-12": "gser 'od dri ma dang bral ba lhag par 'tsher bltar bsam mo //",
    "T02D3745:81a-13": "de nas yang chu khyor ba gang kha la nye bar gtugs te /",
    "T02D3745:81a-14": "aom aindra ni mu kham bhra ma ri sv'a h'a",
    "T02D3745:81a-15": "zhes bya bas sor mo lnga la lan re re",
    "T02D3745:81a-16": "dang / kha dang lag pa byin gyis brlab pa la gnyis te bdun gyis byin gyis brlab bo //",
    "T02D3745:81a-17": "de'i 'og tu nag po chen po mdzes pa'i sku",
    "T02D3745:81a-18": "yongs su rdzogs pa zhig mdun gyi padma'i rin po",
    "T02D3745:81a-19": "che'i snod du zhugs te /",
    "T02D3745:81a-20": "rang gi thugs ka nas ci 'dra ba'i sku gzugs phyung ste bstims la /",
    "T02D3745:81a-21": "rin po che'i bum pa rgyan thams cad kyis sbras",
    "T02D3745:81a-22": "pa yongs su gang bas rgyun mi 'chad pas chu",
    "T02D3745:81a-23": "spyin par bya'o // 'di ltar bya ste /",
    "T02D3745:81a-24": "aom dzlum sv'a h'a zhes bya bas rin po ches brgyan pa'i lag pa nas zhal du'o //",
    "T02D3745:81a-25": "zhal nas rdo rje nor bu'i rtse mo ru'o //",
    "T02D3745:81a-26": "de nas slar lag mthil du 'bab ba'i rim pas",
    "T02D3745:81a-27": "mthar chu'i bdag po'i zhal du 'jug par bsams te",
    "T02D3745:81a-28": "/ cho ga de nyid kyis khyor ba brgya rtsa brgyad 'khrul pa med par sbyin par bya'o //",
    "T02D3745:81a-29": "de'i tshe phyag gi mthil gyi bum pa dang /",
    "T02D3745:81a-30": "ne'u le dang ltos 'gro rnams kyi kha dang sna'i",
    "T02D3745:81a-31": "sgo la sogs pa bu ga'i rnam pa thams cad",
    "T02D3745:81a-32": "las rin po che'i rigs mi 'dra ba sdug cing",
    "T02D3745:81a-33": "yid du 'ong ba rnam pa du ma'i char chen",
    "T02D3745:81a-34": "po phab pas gnas khang la sogs pa mtha' dag",
    "T02D3745:81a-35": "yog cing nor gyis gang bar gyur par bsam mo",
    "T02D3745:81a-36": "// de'i rjes la yi ge bcu pa la mchod pa rnam pa lnga'i sngags sbyar bas mchod cing /",
    "T02D3745:81a-37": "thun mong dang khyad par gyi sgo nas bstod do //",
    "T02D3745:81a-38": "sngags de dag nyid kyis gtor ma byin gyis brlabs te dbul bar bya'o //",
    "T02D3745:81a-39": "na mo ra tna tra y'a ya /",
    "T02D3745:81a-40": "aom ma ni bha dr'a ya /",
    "T02D3745:81a-41": "ma h'a yaksha se n'a pa ta ye /",
    "T02D3745:81a-42": "aom dzam mbha la dza lendra ye sv'a h'a /",
    "T02D3745:81a-43": "zhes lan bdun nam brgya rtsa brgyad kyi bar du",
    "T02D3745:81a-44": "bzlas te ji ltar 'dod pa'i don la gsol ba",
    "T02D3745:81a-45": "gdab po // de nas yang mchod pas gtang rag",
    "T02D3745:81b-0": "phul te me tog @81b dbul bzhag nas yi ge",
    "T02D3745:81b-1": "brgya pas lhag chad kha bskang la rten spyi bo",
    "T02D3745:81b-2": "dang chu'i phud srin lag gis reg ste lce la",
    "T02D3745:81b-3": "gdab po // bzhag cing / chu'i tshogs rgya mtshor 'jug ba'i dogs su dor bar bya'o //",
    "T02D3745:81b-4": "de ltar zla ba drug la sogs par nyin lan",
    "T02D3745:81b-5": "gsum mtshan lan gsum du bar ma chad bar chu",
    "T02D3745:81b-6": "spyin pa la brtson par byed na /",
    "T02D3745:81b-7": "des ji ltar mngon par 'dod pa'i 'byor pa thams cad gdon mi za bar 'grub par 'gyur ro //",
    "T02D3745:81b-8": "dbang phyug snying po gter bum las //",
    "T02D3745:81b-9": "lcags kyus lcag btab zas nor ster //",
    "T02D3745:81b-10": "bram ze'i tshang skyogs lda tshan lngas /",
    "T02D3745:81b-11": "bkang te bcud bsdus dngos grub len //",
    "T02D3745:81b-12": "rin chen snying po nyi zla dang //",
    "T02D3745:81b-13": "padma rab sbyangs bde chen thob //",
    "T02D3745:81b-14": "rim bzhin gnod spyin ne'u le mo //",
    "T02D3745:81b-15": "thong khrag pur ling sbyor bar bshad //",
    "T02D3745:81b-16": "dbyar dgun ston zla tha chungs dang //",
    "T02D3745:81b-17": "dpyid zla 'bring la rten bzhengs nas //",
    "T02D3745:81b-18": "'di nyid rgyal ba'i ting 'dzin gyis //",
    "T02D3745:81b-19": "dam tshig ye shes mnyam sbyor bya ;",
    "T02D3745:81b-20": "/ rna ba mnan dang mdangs 'phrog dang //",
    "T02D3745:81b-21": "dgra bo byis pa'i gzugs 'jigs pas //",
    "T02D3745:81b-22": "rigs ngan gdug pa'i las gsum byed //",
    "T02D3745:81b-23": "khro zhal phrin las bgegs skrod yin //",
    "T02D3745:81b-24": "klu rgyal gdon 'grol char 'bebs byed //",
    "T02D3745:81b-25": "nor bdag gzir bas nor rnams 'phrog / rig 'dzin dgug dang gter 'byed dang //",
    "T02D3745:81b-26": "'jigs skyob rkun po srung ba nyid //",
    "T02D3745:81b-27": "bu ster tshe ni bsring ba dang //",
    "T02D3745:81b-28": "phyugs skyong bskyed cing gzugs pa dang //",
    "T02D3745:81b-29": "dbang bskur bkra shis gsol ba ste //",
    "T02D3745:81b-30": "rim bzhin aom nas sv'a h'a'a'i bar //",
    "T02D3745:81b-31": "'od dang lhan cig rjes 'gro dang //",
    "T02D3745:81b-32": "slar bzlog yi ge bcu yis so //",
    "T02D3745:81b-33": "rdo rje h'um mdzad khros pa yis //",
    "T02D3745:81b-34": "tsha ba dug dang khrag ske tshe //",
    "T02D3745:81b-35": "mar khus lus byugs pur ling gdung //",
    "T02D3745:81b-36": "bdun phrag gcig gis spogs na 'grub //",
    "T02D3745:81b-37": "ye ya dha na me dhe bam sv'a h'a /",
    "T02D3745:81b-38": "snyigs dus sgrub rnams rab dbul nyen rnams kyis //",
    "T02D3745:81b-39": "phan 'dod bzhin yang rang gzhan don nyams par //",
    "T02D3745:81b-40": "mthong nas rmugs 'dzin cho ga tshul bzhin bris //",
    "T02D3745:81b-41": "dge bas kun la 'dod spyin ster gyur cig /",
    "T02D3745:81b-42": "dpal rmugs 'dzin 'chol ba nag po'i sgrub thams gsang",
    "T02D3745:81b-43": "ba las kyang ches gsang ba sbas pa'i bum pa",
    "T02D3745:81b-44": "'khyil ba zhes bya ba /",
    "T02D3745:82a-0": "slob dpon nor spyin gyis mdzad @82a * //",
    "T02D3745:82a-1": "pa rdzogs so /",
    "T02D3745:82a-3": "// / dpal chos kyi rje sa'i steng na 'gran zla",
    "T02D3745:82a-4": "dang bral ba'i pandi ta chen po sh'akya shr'i bha",
    "T02D3745:82a-5": "dra dang / bod kyi lo ts'a ba byams pa'i dpal gyis /",
    "T02D3745:82a-6": "bod yul gyi dbus /",
    "T02D3745:82a-7": "ngam shod kyi mthil /",
    "T02D3745:82a-8": "bsam yas lhun gyis grub pa'i gtsug lag khang rgyal",
    "T02D3745:82a-9": "bo'i pho brang yid bzhin nor bu'i mdzod dbu rtse",
    "T02D3745:82a-10": "rim gsum lha khang gi steng du bkra shis ba'i"
}