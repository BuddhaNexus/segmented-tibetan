{
    "NK082(zu)020:1": "// m+aa y+aa sh+aa n+ta ma d+h+yam s+aa d+ha kam ra",
    "NK082(zu)020:2": "t+na dza la n+aa ma bi ha ra ti sma",
    "NK082(zu)020:3": "//// sgyu 'phrul zhi ba 'bring po'i sgrub thabs rin chen d+r+wa ba zhes bya ba bzhugs so //",
    "NK082(zu)020:4": "de bzhin gshegs pa kun gyi bdag /ye shes rgya mtsho rab zab thugs //",
    "NK082(zu)020:5": "dkyil 'khor yid bzhin 'byung ba'i gter //",
    "NK082(zu)020:6": "nor bu rin chen yon tan mdzod //",
    "NK082(zu)020:7": "rdo rje yid la phyag 'tshal lo //",
    "NK082(zu)020:8": "e ma bde gshegs snying po las //",
    "NK082(zu)020:9": "rang gi rnam rtog las kyis sprul //",
    "NK082(zu)020:10": "sna tshogs lus dang gnas la sogs //",
    "NK082(zu)020:11": "bdag dang bdag gir so sor 'dzin //",
    "NK082(zu)020:12": "sus kyang ma bcings bcings med de //",
    "NK082(zu)020:13": "bcing bar bya ba yod ma yin //",
    "NK082(zu)020:14": "rnam rtog bdag tu 'dzin pa yis //",
    "NK082(zu)020:15": "nan gyi mkha' la mdud pa 'dor //",
    "NK082(zu)020:16": "nyon mongs 'khor ba'i bya bral nas //",
    "NK082(zu)020:17": "byang chub mchog la dgongs pa dang //",
    "NK082(zu)020:18": "ma 'ongs sangs rgyas blo ldan don //",
    "NK082(zu)020:19": "bla med ye shes bskyed pa'i phyir //",
    "NK082(zu)020:20": "rgyud kyi don bsdus snying po 'di //",
    "NK082(zu)020:21": "ma nor bsdus te bstan par bya //",
    "NK082(zu)020:22": "ri bo 'dus pa'i rtse rnams dang //",
    "NK082(zu)020:23": "dben pa chen po'i sa phyogs su //",
    "NK082(zu)020:24": "tsan+dana nags dang me tog tshal //",
    "NK082(zu)020:25": "yid 'ong bkra shis sems dga' ba'i //",
    "NK082(zu)020:26": "bdag dbang bar chad med pa'i gnas //",
    "NK082(zu)020:27": "der ni ting 'dzin bsgom par bya //",
    "NK082(zu)020:28": "bdag dang mtha' yas sems can rnams //",
    "NK082(zu)020:29": "ye nas sangs rgyas yin mod kyang //",
    "NK082(zu)020:30": "rtog pa'i dbang gis 'khor ba las //",
    "NK082(zu)020:31": "byang chub mchog tu sems bskyed do //",
    "NK082(zu)020:32": "e ma'o ngo mtshar rmad kyi chos //",
    "NK082(zu)020:33": "rdzogs pa'i sangs rgyas kun gyi gsang //",
    "NK082(zu)020:34": "skye ba med las thams cad skyes //",
    "NK082(zu)020:35": "skyes pa nyid na 'gag pa med //",
    "NK082(zu)020:36": "e ma'o ngo mtshar rmad kyi chos //",
    "NK082(zu)020:37": "rdzogs pa'i sangs rgyas kun gyi gsang //",
    "NK082(zu)020:38": "'gags pa med las thams cad 'gag /",
    "NK082(zu)020:39": "'gag pa nyid na 'gag pa med //",
    "NK082(zu)020:40": "e ma'o ngo mtshar rmad kyi chos //",
    "NK082(zu)020:41": "rdzogs pa'i sangs rgyas kun gyi gsang //",
    "NK082(zu)020:42": "gnas pa med las thams cad gnas //",
    "NK082(zu)020:43": "gnas pa nyid na gnas pa med //",
    "NK082(zu)020:44": "e ma'o ngo mtshar rmad kyi chos //",
    "NK082(zu)020:45": "rdzogs pa'i sangs rgyas kun gyi gsang //",
    "NK082(zu)020:46": "dmigs pa med las thams cad dmigs //",
    "NK082(zu)020:47": "dmigs pa nyid na dmigs pa med //",
    "NK082(zu)020:48": "e ma'o ngo mtshar rmad kyi chos //",
    "NK082(zu)020:49": "rdzogs pa'i sangs rgyas kun gyi gsang //",
    "NK082(zu)020:50": "'gro 'ong med las 'gro dang 'ong //",
    "NK082(zu)020:51": "'gro 'ong nyid na 'gro 'ong med //",
    "NK082(zu)020:52": "sgrub pa'i gtsor ni ting 'dzin pas //",
    "NK082(zu)020:53": "ting 'dzin 'di yis byed par 'gyur //",
    "NK082(zu)020:54": "mun las snang byung de bzhin du //",
    "NK082(zu)020:55": "'gyur ba gser 'gyur sman gyi tshul //",
    "NK082(zu)020:56": "rtog pa'i dbang bsgyur ting 'dzin yin //",
    "NK082(zu)020:57": "de ltar ting 'dzin rim bzhin bsgom //",
    "NK082(zu)020:58": "dngos rnams nyid na dngos med pa //",
    "NK082(zu)020:59": "rtog pa'i smra bsam yul las 'das //",
    "NK082(zu)020:60": "de bzhin nyid dbyings ye shes te //",
    "NK082(zu)020:61": "de phyir dngos po dngos med pa'o //",
    "NK082(zu)020:62": "de bzhin nyid ni spros med kyang //",
    "NK082(zu)020:63": "rang bzhin kun tu snang ba'i dbyings //",
    "NK082(zu)020:64": "sems can kun la snying brtse'i phyir //",
    "NK082(zu)020:65": "nam mkha' la ni nam mkha' bsgom //",
    "NK082(zu)020:66": "dngos po med las dngos po'i sprin //",
    "NK082(zu)020:67": "sna tshogs rnam par 'byung zhing 'gyur //",
    "NK082(zu)020:68": "gzhi rtsa med pa'i sems nyid ni //",
    "NK082(zu)020:69": "chos rnams kun gyi rtsa ba yin //",
    "NK082(zu)020:70": "sems nyid yi ge'i rang bzhin te //",
    "NK082(zu)020:71": "yi ge yid bzhin rin chen sprin //",
    "NK082(zu)020:72": "yi ge mchog ni bsgom par bya //",
    "NK082(zu)020:73": "a /",
    "NK082(zu)020:74": "rab tu brtan gyur a dkar las //",
    "NK082(zu)020:75": "shin tu phra ba'i a rnams 'phros //",
    "NK082(zu)020:76": "phyogs bcu gang bar gsal gyur nas //",
    "NK082(zu)020:77": "byang chub sems su byin brlabs te //",
    "NK082(zu)020:78": "bsdus kyang 'phel 'grib med par bstan //",
    "NK082(zu)020:79": "de las ming tshogs gsal ba kun //",
    "NK082(zu)020:80": "spro zhing bsdu ba'ang de bzhin no //",
    "NK082(zu)020:81": "'di ni rdo rje dngos grub kyi //",
    "NK082(zu)020:82": "brten 'byung ye shes rgyu yin no //",
    "NK082(zu)020:83": "de las rgyal ba'i bzhugs gnas rten //",
    "NK082(zu)020:84": "dbang chen dkyil 'khor rim bzhin bsgom //",
    "NK082(zu)020:85": "e yam wam lam sum ram b+h+r+aum /",
    "NK082(zu)020:86": "bi shwa bi shu d+he /",
    "NK082(zu)020:87": "ye shes phyogs bzhi dbus brtags te //",
    "NK082(zu)020:88": "dkyil 'khor bsam yas lhun grub ni //",
    "NK082(zu)020:89": "rdzogs chen rtogs pa'i rnal 'byor pas //",
    "NK082(zu)020:90": "kun 'byung dkyil 'khor chen por spyod //",
    "NK082(zu)020:91": "'khor lo rtsibs bzhi mu khyud bcas //",
    "NK082(zu)020:92": "gru chad bzhis brgyan bar khyams dang //",
    "NK082(zu)020:93": "kun tu gru bzhi sgo khyud ldan //",
    "NK082(zu)020:94": "rol mo sna tshogs sprin phung bzhin //",
    "NK082(zu)020:95": "dkyil 'khor bzhi bcu gnyis kyis brgyan //",
    "NK082(zu)020:96": "seng ge glang chen rta dang khyung //",
    "NK082(zu)020:97": "nam mkha' lding gi khri chen la //",
    "NK082(zu)020:98": "nyi zla pad+ma rin po che //",
    "NK082(zu)020:99": "a /",
    "NK082(zu)020:100": "ka kha ga g+ha nga /",
    "NK082(zu)020:101": "tsa tsha dza dz+ha nya /",
    "NK082(zu)020:102": "ta tha da d+ha na /",
    "NK082(zu)020:103": "ta tha da d+ha na /",
    "NK082(zu)020:104": "pa pha ba b+ha ma /",
    "NK082(zu)020:105": "ya wa ra la sha sha sa ha /",
    "NK082(zu)020:106": "k+sha /",
    "NK082(zu)020:107": "i +ai /",
    "NK082(zu)020:108": "u +au /",
    "NK082(zu)020:109": "e ee /",
    "NK082(zu)020:110": "o oo /",
    "NK082(zu)020:111": "a nyid sna tshogs par snang bas //",
    "NK082(zu)020:112": "rgyal ba rnams kyi thugs dam bskul //",
    "NK082(zu)020:113": "de las slar yang 'dus pa las //",
    "NK082(zu)020:114": "h'u badz+ra d+h+r+aika /",
    "NK082(zu)020:115": "dzi na dzika /s+w+aa rat+na d+h+r+aika /",
    "NK082(zu)020:116": "+aam a ro li ka /h+aam pradz+ny+aa d+h+r+aika /mum d+ha te shwa ri /",
    "NK082(zu)020:117": "lam dwe sha ra ti /",
    "NK082(zu)020:118": "m+aam mo ha ra ti /",
    "NK082(zu)020:119": "p+aam r+aa ga ra ti /",
    "NK082(zu)020:120": "t+aam badz+ra ra ti /",
    "NK082(zu)020:121": "k+shi hi r+aa dza ya /",
    "NK082(zu)020:122": "t+r+aam a gar+b+ha ye /",
    "NK082(zu)020:123": "h+r+aim ha h'u pad+ma pra da ma /",
    "NK082(zu)020:124": "dz+r+aim ku ru p+aa na /",
    "NK082(zu)020:125": "h'u l+aa s+ye sa ma ya stam /",
    "NK082(zu)020:126": "t+r+aam m+aa le sa ma ya hoh h+r+aim g+airti r+aa go ham /",
    "NK082(zu)020:127": "a n+airti ra ga y+aa mi /",
    "NK082(zu)020:128": "mee d+h+aa ra ne s+w+aa h+aa /",
    "NK082(zu)020:129": "th+l+him ni s+sa ram b+ha ya s+w+aa h+aa /",
    "NK082(zu)020:130": "h+aum s+w+aa r+aa dza ya s+w+aa h+aa /",
    "NK082(zu)020:131": "mum sh+r+ai a r+aa ga ya s+w+aa h+aa /",
    "NK082(zu)020:132": "dzahd+hu pa pra be sha h'u pash+pa a b+he sha /bam di pa su gi ri /",
    "NK082(zu)020:133": "hoh gan+d+he tsit+ta /",
    "NK082(zu)020:134": "h'u ya man+ta kri ta phata /",
    "NK082(zu)020:135": "h'u bag+h+aan+ta kri ta phata /",
    "NK082(zu)020:136": "h'u pad+man+ta kri ta phata /",
    "NK082(zu)020:137": "h'u pra dz+ny+aan+ta kri ta phata /",
    "NK082(zu)020:138": "ma h+aa badz+ra d+ha ro ma h+aa kro d+he shwa ri dz+wa l+ai ni h'u phata /",
    "NK082(zu)020:139": "ma h+aa rat+na d+ha ro ma h+aa kro d+he shwa r+ai dz+wa l+ai ni h'u phata /",
    "NK082(zu)020:140": "ma h+aa pad+ma d+ha ro ma h+aa kro d+he shwa r+ai dz+wa l+ai ni h'u phata /",
    "NK082(zu)020:141": "ma h+aa karma d+ha ro ma h+aa kro d+he shwa r+ai dz+wa l+aa ni h'u phata /",
    "NK082(zu)020:142": "h'u h'u h'u badz+ra tsit+ta /",
    "NK082(zu)020:143": "a a a badz+ri b+ha dra sa man+ta +aah mu ne krem s+w+aa h+aa /",
    "NK082(zu)020:144": "mu ne h'u trum s+w+aa h+aa /",
    "NK082(zu)020:145": "mu ne srum s+w+aa h+aa /",
    "NK082(zu)020:146": "mu ne pram s+w+aa h+aa /",
    "NK082(zu)020:147": "mu ne k+sham s+w+aa h+aa /",
    "NK082(zu)020:148": "mu ne ye s+w+aa h+aa /",
    "NK082(zu)020:149": "gdan la rdzogs dang sems dpa'i tshul //",
    "NK082(zu)020:150": "'khor lo rgyal po rgyal mo dang //",
    "NK082(zu)020:151": "g.yas nas mthong thos snom pa dang //",
    "NK082(zu)020:152": "myong dang btsun mo'i tshogs su bcas //",
    "NK082(zu)020:153": "gru chad la ni mthong byed dang //",
    "NK082(zu)020:154": "thos byed snom byed myong byed rnams //",
    "NK082(zu)020:155": "btsun mo'i tshogs dang ldan par gnas //",
    "NK082(zu)020:156": "bar khyams la ni thub drug dang //",
    "NK082(zu)020:157": "mdun dang rgyab tu byed pa dang //",
    "NK082(zu)020:158": "bya ba dag ni gnas par bstan //",
    "NK082(zu)020:159": "sgo khyud bzhi la 'joms pa ni //",
    "NK082(zu)020:160": "btsun mo'i tshogs dang ldan par gnas //",
    "NK082(zu)020:161": "rdo rje 'khor lo rin po che //",
    "NK082(zu)020:162": "pad+ma ral gri dril bu 'bar //",
    "NK082(zu)020:163": "ut+pala klu shing la sogs mtshan //",
    "NK082(zu)020:164": "rin chen myu gu ral gri 'bar //",
    "NK082(zu)020:165": "pad+ma dkar po rdo rje 'bar //",
    "NK082(zu)020:166": "chos kyi 'khor lo rin chen snyed //",
    "NK082(zu)020:167": "gzugs mdzes rin chen phreng ba dang //",
    "NK082(zu)020:168": "pi wam gar mkhan mchog nyid de //",
    "NK082(zu)020:169": "me tog phreng dang spos mchod ma //",
    "NK082(zu)020:170": "mar me byug pa la sogs pa'i //",
    "NK082(zu)020:171": "las la 'khril zhing chos la brtan //",
    "NK082(zu)020:172": "dbu rnams 'byo zhing 'dud pa'i tshul //",
    "NK082(zu)020:173": "gong gi phyag rgya chen po bzhin //",
    "NK082(zu)020:174": "gnyis med dbyings kyi ngang du 'khril //",
    "NK082(zu)020:175": "sgo bzhi khro bo'i phyag rgya ni //",
    "NK082(zu)020:176": "ni mgo gdengs dang rdo rje gnon //",
    "NK082(zu)020:177": "thod sbrul chen po mnon pa dang //",
    "NK082(zu)020:178": "rdo rje rgya gram las kyis gnon //",
    "NK082(zu)020:179": "lcags kyu zhags pa s+pho ta hoh sgo bzhir gnas pa de dag kyang //",
    "NK082(zu)020:180": "'dud tshul 'khril ba gong ma bzhin //",
    "NK082(zu)020:181": "thub drug phyag rgya sna tshogs te //",
    "NK082(zu)020:182": "mdor bsdus phyag rgya drug tu bstan //",
    "NK082(zu)020:183": "gseg par dang ni pi wam dang //",
    "NK082(zu)020:184": "go cha pu sti rin chen sgrom //",
    "NK082(zu)020:185": "me dang chur ni rab tu bstan //",
    "NK082(zu)020:186": "yum ni dmigs med chos kyi dbyings //",
    "NK082(zu)020:187": "kun bzang mnyam bzhag ye shes 'phro //",
    "NK082(zu)020:188": "yum gyur mnyam rdzogs pad+mo'i skyil //",
    "NK082(zu)020:189": "gzhan yang phyag rgya sna tshogs te //",
    "NK082(zu)020:190": "yang na de bzhin gshegs nyid dam //",
    "NK082(zu)020:191": "yang na rdo rje thal mo nyid //",
    "NK082(zu)020:192": "mthing ga dkar po ser le brgan //",
    "NK082(zu)020:193": "ljang gu la sogs sna tshogs pa'i //",
    "NK082(zu)020:194": "mnyen lcug 'khril ldem gzhon tshul can //",
    "NK082(zu)020:195": "gsal 'tsher lhun sdug gzi byin ldan //",
    "NK082(zu)020:196": "'od zer 'phro ba'i tshogs chen po //",
    "NK082(zu)020:197": "'bar ba'i phreng bas 'khrig pa ste //",
    "NK082(zu)020:198": "mtha' dbus med par khyad pa yi //",
    "NK082(zu)020:199": "dkyil 'khor bsam yas lhun gyis grub //",
    "NK082(zu)020:200": "phyag rgya'i dkyil 'khor gsal ba dang //",
    "NK082(zu)020:201": "dbang bskur byin rlabs tshul bzhin bya //",
    "NK082(zu)020:202": "ma h+aa sh+au nya ta dz+ny+aa na badz+ra s+w+aa b+ha wa +aat+ma ko&a ham /",
    "NK082(zu)020:203": "ma h+aa a dar+sha dz+ny+aa na badz+ra swa b+ha wa +aat+ma ko&a ham /",
    "NK082(zu)020:204": "ma h+aa sa ma ta dz+ny+aa na badz+ra s+w+aa b+ha wa +aat+ma ko&a ham /",
    "NK082(zu)020:205": "ma h+aa pra t+ya bek+sha ne dz+ny+aa na badz+ra s+w+aa b+ha wa +aat+ma ko&a ham /",
    "NK082(zu)020:206": "ma h+aa kri t+ya a nush+tha na dz+ny+aa na badz+ra swa b+ha wa +aat+ma ko&a ham /",
    "NK082(zu)020:207": "sarba ta th+aa ga ta ma h+aa k+aa ya badz+ra s+w+aa b+ha wa +aat+ma ko&a ham /",
    "NK082(zu)020:208": "sarba ta th+aa ga ta ma h+aa w+aak+ka badz+ra s+w+aa b+ha wa +aat+ma ko&a ham /",
    "NK082(zu)020:209": "sarba ta th+aa ga ta ma h+aa tsit+ta badz+ra s+w+aa b+ha wa +aat+ma ko&a ham /",
    "NK082(zu)020:210": "sarba ta th+aa ga ta ma h+aa a nu r+aa",
    "NK082(zu)020:211": "ga na dz+ny+aa na badz+ra s+w+aa b+ha wa +aat+ma ko&a",
    "NK082(zu)020:212": "ham / sarba ta th+aa ga ta ma h+aa p+au dza badz+ra s+w+aa b+ha wa +aat+ma ko&a ham /",
    "NK082(zu)020:213": "sangs rgyas lnga yi cod pan can //",
    "NK082(zu)020:214": "rin chen dbu rgyan phreng ba dang //",
    "NK082(zu)020:215": "dpung rgyan se mo do la sogs //",
    "NK082(zu)020:216": "mdzes pa'i rgyan rnams sna tshogs kyis //",
    "NK082(zu)020:217": "dbang mchog des ni dbang bskur ro //",
    "NK082(zu)020:218": "de ltar rtogs pa'i rnal 'byor ni //",
    "NK082(zu)020:219": "dus bzhi phyogs bcu gang nas kyang //",
    "NK082(zu)020:220": "rdzogs pa'i sangs rgyas mi 'tshol te //",
    "NK082(zu)020:221": "sems nyid rdzogs pa'i sangs rgyas pas //",
    "NK082(zu)020:222": "sangs rgyas gzhan du ma 'tshol cig /dkyil 'khor kun tu rab tshol bas //",
    "NK082(zu)020:223": "dkyil 'khor thams cad 'grub par 'gyur //",
    "NK082(zu)020:224": "'di ni gsang chen nges pa yi //",
    "NK082(zu)020:225": "'bras bu lam du gyur pa yin //",
    "NK082(zu)020:226": "rgyal ba'i dkyil 'khor ma lus la //",
    "NK082(zu)020:227": "'di las gsang ba'i nges don med //",
    "NK082(zu)020:228": "btsal yang rgyal bas mi brnyes so //",
    "NK082(zu)020:229": "kun gyi phyag rgya chen po mchog /ma 'gags rnam pa cir yang ston //",
    "NK082(zu)020:230": "'dul ba mdo sde chos mngon dang //",
    "NK082(zu)020:231": "dam tshig sgrub dang grub pa dang //",
    "NK082(zu)020:232": "sku dang gsung dang thugs kyi rgyud //",
    "NK082(zu)020:233": "phyogs bcu kun tu rab grags pa //",
    "NK082(zu)020:234": "gsang ba'i snying po las 'phros te //",
    "NK082(zu)020:235": "rang bzhin gsang ba'i snying po 'di //",
    "NK082(zu)020:236": "sde snod kun dang rgyud kun gyi //",
    "NK082(zu)020:237": "'byung gnas gtan la nges par 'bebs //",
    "NK082(zu)020:238": "phyogs bcu'i dkyil 'khor spyan drangs phyir //",
    "NK082(zu)020:239": "gsal ldan ma'am byin brlabs la //",
    "NK082(zu)020:240": "stong gsum yungs 'brur gzhug tshul du //",
    "NK082(zu)020:241": "dbyings nas dkyil 'khor spyan drang mchod //",
    "NK082(zu)020:242": "e h+ya hi b+ha ga w+aan ma h+aa ka ru ni ka dri sh+ya hohs ma ya stam /",
    "NK082(zu)020:243": "dzahmh'u bam ho /",
    "NK082(zu)020:244": "zhes brjod pas /",
    "NK082(zu)020:245": "thams cad ma lus 'dus pa dang //",
    "NK082(zu)020:246": "sku gsung mnyes par bya ba'i phyir //",
    "NK082(zu)020:247": "bstod dang mchod pa tshul bzhin bya ///",
    "NK082(zu)020:248": "phyogs bcu dus bzhi rdzogs pa yi //",
    "NK082(zu)020:249": "ye shes dkyil 'khor thig le che //",
    "NK082(zu)020:250": "bsod nams dkyil 'khor sku yi mchog /snang stong thig le kun rdzogs ho ///",
    "NK082(zu)020:251": "rdo rje bsod nams thig le che //",
    "NK082(zu)020:252": "rdo rje ye shes dkyil 'khor ldan //",
    "NK082(zu)020:253": "rdo rje sgra chen mtha' yas pa //",
    "NK082(zu)020:254": "rdo rje rgyal po thig le che ho ///",
    "NK082(zu)020:255": "sku gsung thugs kyi rdzogs pa che //",
    "NK082(zu)020:256": "yon tan phrin las kun tu rdzogs //",
    "NK082(zu)020:257": "ye nas lhun rdzogs kun tu bzang //",
    "NK082(zu)020:258": "'dus pa'i tshogs chen thig le che hoh /",
    "NK082(zu)020:259": "mi dmigs sgyu 'phrul d+r+wa ba'i dbyings //",
    "NK082(zu)020:260": "mtha' yas kun nas sna tshogs 'phro //",
    "NK082(zu)020:261": "mtha' yas kun nas lhun gyis grub //",
    "NK082(zu)020:262": "sna tshogs sku gsung thugs chen po hoh /",
    "NK082(zu)020:263": "phyogs bcu 'jig rten rdul snyed du //",
    "NK082(zu)020:264": "rgyal ba'i don rnams rdul phran snyed //",
    "NK082(zu)020:265": "sprul pa rdul phran bsam yas kyi //",
    "NK082(zu)020:266": "skad cig yud la lhun gyis grub hoh /",
    "NK082(zu)020:267": "thams cad ma lus sku gsung thugs //",
    "NK082(zu)020:268": "sku gsung thugs kyi bdag nyid che //",
    "NK082(zu)020:269": "sku gsung thugs kyi kun tu khyab //",
    "NK082(zu)020:270": "sku gsung thugs kyi thig le che ho ///",
    "NK082(zu)020:271": "mchod pa'i phyag rgya chen po ni //",
    "NK082(zu)020:272": "sems kyi yid bzhin sprin tshogs kyis //",
    "NK082(zu)020:273": "phyogs bcu thams cad sangs rgyas zhing //",
    "NK082(zu)020:274": "mnyen 'jam reg na bde ba dang //",
    "NK082(zu)020:275": "sna tshogs rin po che yi gzhi //",
    "NK082(zu)020:276": "mdzes par bres shing spras pa dang //",
    "NK082(zu)020:277": "kun 'byung rin chen phung po 'bar //",
    "NK082(zu)020:278": "dbyibs legs rdzing bu ro mchog bsil //",
    "NK082(zu)020:279": "rin chen khang pa sna tshogs dang //",
    "NK082(zu)020:280": "rgyan dang dpag bsam ljon pa'i tshal //",
    "NK082(zu)020:281": "glu dbyangs tshigs su bcad pa'i sgra //",
    "NK082(zu)020:282": "bla re rgyal mtshan na bza' gdugs //",
    "NK082(zu)020:283": "do shal dpung rgyan se mo do //",
    "NK082(zu)020:284": "bza' dang btung ba'i mchog rnams dang //",
    "NK082(zu)020:285": "rang la mdzes par brgyan pa yi //",
    "NK082(zu)020:286": "lha dang lha mo rdul snyed kyis //",
    "NK082(zu)020:287": "bro gar la sogs bsam yas kyis //",
    "NK082(zu)020:288": "phyogs bcu nam mkha'i khams bkang nas //",
    "NK082(zu)020:289": "dkyil 'khor kun la rgyas par 'bul //",
    "NK082(zu)020:290": "skal ldan gsal ba'i khyad par gyis //",
    "NK082(zu)020:291": "rim gyis yang na cig char du //",
    "NK082(zu)020:292": "chos kyi dbyings dang mnyam sbyor zhing //",
    "NK082(zu)020:293": "mchod pa'i phyag rgya chen por bsgom //",
    "NK082(zu)020:294": "sgyu 'phrul d+r+wa bas mngon rdzogs pa'i //",
    "NK082(zu)020:295": "dbang po'i yul du gang gyur pa //",
    "NK082(zu)020:296": "thabs dang shes rab ldan gyur zhing //",
    "NK082(zu)020:297": "mnyam pa'i ngang du rtog gsal nas //",
    "NK082(zu)020:298": "thams cad byang chub mchog gi rgya //",
    "NK082(zu)020:299": "bskyod chen 'khor lo'i gzhal yas su //",
    "NK082(zu)020:300": "thabs dang shes rab thams cad kun //",
    "NK082(zu)020:301": "gsal zhing 'od zer 'phro bsgoms na //",
    "NK082(zu)020:302": "bsgul bskyod thams cad phyag rgya yin //",
    "NK082(zu)020:303": "'di ni spyi rgya chen po ste //",
    "NK082(zu)020:304": "bla med chen pos de skad gsungs //",
    "NK082(zu)020:305": "gsang ba de nyid nges pa yis //",
    "NK082(zu)020:306": "snying po'i phyag rgya 'da' dka' 'o //",
    "NK082(zu)020:307": "mi bskyod nyi ma'i dkyil yi ge //",
    "NK082(zu)020:308": "rin chen zla ba'i dkyil yi ge //",
    "NK082(zu)020:309": "lnga gnyis zung du sprad pa las //",
    "NK082(zu)020:310": "sbyar bas phyag rgya 'byung ba'i rgyu //",
    "NK082(zu)020:311": "dang m+aum gnyis rtse sbyar te //",
    "NK082(zu)020:312": "'bru brgyad bsnol nas rtse sprad pas //",
    "NK082(zu)020:313": "rgyal ba kun dang mnyam sbyor ba'i //",
    "NK082(zu)020:314": "bde ba chen po sbyin pa'i rgya //",
    "NK082(zu)020:315": "'bru bzhi sbas nas thugs kar bkan //",
    "NK082(zu)020:316": "h'u sgreng rtse mor rdo rje 'bar //",
    "NK082(zu)020:317": "zla brtul 'bru sbas dril bsil zhing //",
    "NK082(zu)020:318": "'khril ba'i tshul gyis chos la brten //",
    "NK082(zu)020:319": "'bru bzhi sbas nas thugs kar bkan //",
    "NK082(zu)020:320": "m+aum sgreng rtse mor dril gsil 'bar //",
    "NK082(zu)020:321": "nyi ma 'bru lnga las su 'khril //",
    "NK082(zu)020:322": "btud de 'dzum pa'i mdangs kyis blta //",
    "NK082(zu)020:323": "'bru bzhi sbas nas thugs kar bkan //",
    "NK082(zu)020:324": "sgreng rtse mor 'khor lo 'bar //",
    "NK082(zu)020:325": "zla brtul 'bru sbas dril bsil zhing //",
    "NK082(zu)020:326": "'khril ba'i tshul gyis chos la brten //",
    "NK082(zu)020:327": "'bru bzhi sbas nas thugs kar bkan //",
    "NK082(zu)020:328": "l+aam sgreng rtse mor dril bsil 'bar //",
    "NK082(zu)020:329": "nyi ma 'bru lnga las su 'khril //",
    "NK082(zu)020:330": "btud de 'dzum pa'i mdangs kyis bltar //",
    "NK082(zu)020:331": "'bru bzhi sbas nas thugs kar bkan //",
    "NK082(zu)020:332": "s+w+aam sgreng rtse mor rin chen 'bar //",
    "NK082(zu)020:333": "zla brtul 'bru sbas dril bsil zhing //",
    "NK082(zu)020:334": "'khril ba'i tshul gyis chos la brten //",
    "NK082(zu)020:335": "'bru bzhi sbas nas thugs kar bkan //",
    "NK082(zu)020:336": "m+aam sgreng rtse mor dril gsil 'bar //",
    "NK082(zu)020:337": "nyi ma 'bru lnga las su 'khril //",
    "NK082(zu)020:338": "btud de 'dzum pa'i mdangs kyis lta //",
    "NK082(zu)020:339": "'bru bzhi sbas nas thugs kar bkan //",
    "NK082(zu)020:340": "am sgreng rtse mor pad+ma 'bar //",
    "NK082(zu)020:341": "zla brtul 'bru sbas dril gsil zhing //",
    "NK082(zu)020:342": "'khril ba'i tshul gyis chos la brten //",
    "NK082(zu)020:343": "'bru bzhi sbas nas thugs kan bkan //",
    "NK082(zu)020:344": "p+aam sgreng rtse mor dril bsil 'bar //",
    "NK082(zu)020:345": "nyi ma 'bru lnga las su 'khril //",
    "NK082(zu)020:346": "btud de 'dzum pa'i mdangs kyis blta //",
    "NK082(zu)020:347": "'bru bzhi sbas nas thugs kar bkan //",
    "NK082(zu)020:348": "h+aam sgreng rtse mor ral gri 'bar //",
    "NK082(zu)020:349": "zla brtul 'bru sbas dril gsil zhing //",
    "NK082(zu)020:350": "'khril ba'i tshul gyis chos la brten //",
    "NK082(zu)020:351": "'bru bzhi sbas nas thugs kar bkan /",
    "NK082(zu)020:352": "t+aam sgreng rtse mor dril bsil 'bar //",
    "NK082(zu)020:353": "nyi ma 'bru lnga las su 'khril //",
    "NK082(zu)020:354": "btud de 'dzum pa'i mdangs kyis blta //",
    "NK082(zu)020:355": "'di ni rgyal ba thams cad kun //",
    "NK082(zu)020:356": "dgyes pa chen po bskyed pa'i phyir //",
    "NK082(zu)020:357": "phyag rgya'i mchod pa chen po yin //",
    "NK082(zu)020:358": "de la mchod sbyin dam pa ni //",
    "NK082(zu)020:359": "thog mar bdag nyid rtogs goms bsgral //",
    "NK082(zu)020:360": "de nas gnyis med blo yis ni //",
    "NK082(zu)020:361": "blo ngan 'jig rten snying re rje //",
    "NK082(zu)020:362": "gnyis su med par bsgral bar bya //",
    "NK082(zu)020:363": "zhing gyur mchog dang mchog phran rnams //",
    "NK082(zu)020:364": "nyi zla'i steng du mkhas pas bzhag /nga rgyal lag gi 'du byed bsgom //",
    "NK082(zu)020:365": "h'u du gyur pas rnam par dag /dbyings su thim pas phyag rgyar gsal //",
    "NK082(zu)020:366": "skur gyur 'od zer 'phro bas brjid //",
    "NK082(zu)020:367": "gtsug tu rnam par rgyal ba bsgom //",
    "NK082(zu)020:368": "ngo mtshar ngan 'gro thar pa'i thabs //",
    "NK082(zu)020:369": "ye nas skye med de bzhin nyid //",
    "NK082(zu)020:370": "shes rab mtshan ldan byin gyis brlabs //",
    "NK082(zu)020:371": "thabs dang shes rab gnyis med pa'i //",
    "NK082(zu)020:372": "pad+mo la ni rdo rje gzhug /",
    "NK082(zu)020:373": "'khrig pa'i tshul gyis mnyam sbyor bas //",
    "NK082(zu)020:374": "bdag nyid mnyes pas kun la mchod //",
    "NK082(zu)020:375": "sbyor sgrol bya ba kun byas kyang //",
    "NK082(zu)020:376": "de la byas pa rdul tsam med //",
    "NK082(zu)020:377": "mnyam pa'i grub rdzas chen po dag /bdag dang mnyam pa'i tshogs la 'bul //",
    "NK082(zu)020:378": "bza' dang bca' dang btung dang bgo //",
    "NK082(zu)020:379": "longs spyod lnga ldan thams cad ni //",
    "NK082(zu)020:380": "dkyil 'khor la ni dkyil 'khor thim //",
    "NK082(zu)020:381": "sgyu 'phrul dra bas mngon rdzogs pa'i //",
    "NK082(zu)020:382": "dkyil 'khor brtan pa'i ting nge 'dzin //",
    "NK082(zu)020:383": "bro gar phyag rgya'i 'du 'phro yis //",
    "NK082(zu)020:384": "'dzul lam nam mkha' 'gro bar 'gyur //",
    "NK082(zu)020:385": "glu tshig sgra yi phyag rgya yis //",
    "NK082(zu)020:386": "chos kyi dngos grub thob par 'gyur //",
    "NK082(zu)020:387": "rgyan dang bgo ba'i phyag rgya yis //",
    "NK082(zu)020:388": "'bar ba'i rgyal po thub med 'grub //",
    "NK082(zu)020:389": "bza' dang btung ba'i phyag rgya yis //",
    "NK082(zu)020:390": "yid bzhin sku dang bdud rtsi 'grub //",
    "NK082(zu)020:391": "+aa li ka li'i phyag rgya yis //",
    "NK082(zu)020:392": "thams cad thams cad 'grub par 'gyur //",
    "NK082(zu)020:393": "shes 'jug mtshan nyid 'byor pa'i gzungs //",
    "NK082(zu)020:394": "'bras bu smin byed rgyu dang rkyen //",
    "NK082(zu)020:395": "nus mthu can du gang gyur pa //",
    "NK082(zu)020:396": "rig 'dzin rgyal ba'i zhing du grags //",
    "NK082(zu)020:397": "phyogs bcu dus bzhi rdzogs pa yi //",
    "NK082(zu)020:398": "bde gshegs yon tan rmad po che //",
    "NK082(zu)020:399": "gzhan nas yod 'ong ma yin te //",
    "NK082(zu)020:400": "snang srid la sogs smos ci dgos //",
    "NK082(zu)020:401": "rnal 'byor las su rung rnams kyi //",
    "NK082(zu)020:402": "phyag rgya chen po rdzogs 'gyur zhing //",
    "NK082(zu)020:403": "gsal ba yid gnyis med pa na //",
    "NK082(zu)020:404": "dkyil 'khor chen po 'bar bar 'gyur //",
    "NK082(zu)020:405": "rang snang dbyer med dkyil 'khor la //",
    "NK082(zu)020:406": "'jug pa'i mtshan nyid mnyam sbyor bas //",
    "NK082(zu)020:407": "phyogs dus kun nas gshegs pa yi //",
    "NK082(zu)020:408": "bsnyen pa'i dkyil 'khor rab tu rdzogs //",
    "NK082(zu)020:409": "nye bar gyur pa'i dam tshig mchog /cho ga lnga ni rdzogs byas shing //",
    "NK082(zu)020:410": "yo byad lnga ni rdzogs par ldan //",
    "NK082(zu)020:411": "sngags kyi yan lag lnga rdzogs pas //",
    "NK082(zu)020:412": "ma nyams 'jug la rab brtson nas //",
    "NK082(zu)020:413": "zhag ni sum cu phrag drug gam //",
    "NK082(zu)020:414": "bcu gnyis bcu bzhi bcu drug gis //",
    "NK082(zu)020:415": "dbang bsgyur rigs kyi dam pa 'grub //",
    "NK082(zu)020:416": "de tshe bcu drug tshun chad kyis //",
    "NK082(zu)020:417": "sku lnga lhun gyis rdzogs pa ni //",
    "NK082(zu)020:418": "ye shes thig le de nyid la //",
    "NK082(zu)020:419": "ye shes thig le nyid snang ba //",
    "NK082(zu)020:420": "bsam gyis mi khyab mtha' yas mchog /phyogs bcu dus bzhi mngon rdzogs pa'i //",
    "NK082(zu)020:421": "zhing khams rnam dag bsam yas dang //",
    "NK082(zu)020:422": "rgya dang bral ba'i gzhal yas khang //",
    "NK082(zu)020:423": "'khor lo'i rgyan dang rol mo'i tshogs //",
    "NK082(zu)020:424": "dkyil 'khor bsam yas ma lus kun //",
    "NK082(zu)020:425": "mthong nas nye bar bsnyen pa dang //",
    "NK082(zu)020:426": "rgya chen gsung la don 'byung ba'ang //",
    "NK082(zu)020:427": "mthun pa'i ye shes rang snang ba'o //",
    "NK082(zu)020:428": "gcig dang du mar bral ba yi //",
    "NK082(zu)020:429": "mtha' dang dbus med de bzhin nyid //",
    "NK082(zu)020:430": "sangs rgyas kyis kyang mi gzigs te //",
    "NK082(zu)020:431": "rang byung ye shes gnas med snang //",
    "NK082(zu)020:432": "dbang mchog dam pa ma thob par //",
    "NK082(zu)020:433": "bsgrub kyang cung zad 'grub mi 'gyur //",
    "NK082(zu)020:434": "phyogs bcu dus bzhi thams cad kyi //",
    "NK082(zu)020:435": "sku gsung thugs kyi rdo rje che //",
    "NK082(zu)020:436": "dkyil 'khor kun gyi byed pa po //",
    "NK082(zu)020:437": "dkyil 'khor kun gyi sbyin pa spyod //",
    "NK082(zu)020:438": "slob dpon mnyes par ma byas shing //",
    "NK082(zu)020:439": "dbang rnams thob par ma byas par //",
    "NK082(zu)020:440": "nyan pa la sogs rtsom pa rnams //",
    "NK082(zu)020:441": "'bras bu med cing brlag par 'gyur //",
    "NK082(zu)020:442": "dbu rgyan cod pan phreng ba dang //",
    "NK082(zu)020:443": "go cha rgyal mtshan phyag rgya dang //",
    "NK082(zu)020:444": "gdugs dang bum pa bza' btung dang //",
    "NK082(zu)020:445": "snying po lnga yi dbang bskur na //",
    "NK082(zu)020:446": "dus 'di phyin chad rgyal ba'i sras //",
    "NK082(zu)020:447": "ngan song thams cad med pa dang //",
    "NK082(zu)020:448": "tshe ring bde ba phun sum tshogs //",
    "NK082(zu)020:449": "mtho ris thar pa'i bdag por 'gyur //",
    "NK082(zu)020:450": "sangs rgyas kun gyis grub pa'i gzhi //",
    "NK082(zu)020:451": "rdo rje dam tshig chen po ste //",
    "NK082(zu)020:452": "bla med mi spang bla ma bskur //",
    "NK082(zu)020:453": "sngags dang phyag rgya rgyun mi gcod //",
    "NK082(zu)020:454": "yang dag lam du zhugs la byams //",
    "NK082(zu)020:455": "gsang ba'i don phyir smra mi bya //",
    "NK082(zu)020:456": "'di ni rtsa ba lnga rnams te //",
    "NK082(zu)020:457": "bsgrub dang bsrung ba'i dam tshig mchog /gti mug chags sdang zhe sdang dang //",
    "NK082(zu)020:458": "nga rgyal phrag dog mi spang ngo //",
    "NK082(zu)020:459": "dkar rtsi dmar rtsi dri sha chen //",
    "NK082(zu)020:460": "dag pa'i snod chu mi dor ro //",
    "NK082(zu)020:461": "yan lag bcu yi dam tshig ste //",
    "NK082(zu)020:462": "ye nas dag mnyam rtogs pas spyad //",
    "NK082(zu)020:463": "bsrung zhing bsgrub pa'i dam tshig lnga //",
    "NK082(zu)020:464": "rtsa ba yin te ring mi 'gyur //",
    "NK082(zu)020:465": "mi spang mi dor lnga gnyis ni //",
    "NK082(zu)020:466": "yan lag dam tshig 'da' dka' 'o //",
    "NK082(zu)020:467": "mnyam la mnyam par sbyor ba yi //",
    "NK082(zu)020:468": "mnyam pa'i dam tshig la gnas na //",
    "NK082(zu)020:469": "mnyam rdzogs chen po thob par 'gyur //",
    "NK082(zu)020:470": "'das na sangs rgyas ma yin no //",
    "NK082(zu)020:471": "rtsa ba nyams pa'i 'chal pa dag /gso la nye bar mi brtson dang //",
    "NK082(zu)020:472": "skad cig yud tsam smra ma byed //",
    "NK082(zu)020:473": "nyams 'gyur nyes pa brjod mi lang //",
    "NK082(zu)020:474": "rtsa ba'i dam tshig nyams gyur na //",
    "NK082(zu)020:475": "sgrub pa thams cad log par 'gyur //",
    "NK082(zu)020:476": "yid du mi 'ong sna tshogs pa'i //",
    "NK082(zu)020:477": "'bras bu mi 'dod bzhin du 'du //",
    "NK082(zu)020:478": "yan lag dam tshig nyams gyur na //",
    "NK082(zu)020:479": "'bras bu med cing ngan song ltung //",
    "NK082(zu)020:480": "dam tshig 'di ni rdo rje che //",
    "NK082(zu)020:481": "sangs rgyas kun gyi bdag nyid yin //",
    "NK082(zu)020:482": "dkyil 'khor ldan pa'i dkyil 'khor gyis //",
    "NK082(zu)020:483": "dkyil 'khor la ni dkyil 'khor bsgom //",
    "NK082(zu)020:484": "dkyil 'khor dkyil 'khor las byung ba //",
    "NK082(zu)020:485": "thugs kyi dkyil 'khor dkyil 'khor mchog /gsang ba thig le'i dkyil 'khor dbyings //",
    "NK082(zu)020:486": "'byung ba shes rab rigs kyi yum //",
    "NK082(zu)020:487": "chen po rigs kyi de bzhin te //",
    "NK082(zu)020:488": "byang chub sems ni rdo rje'i tshogs //",
    "NK082(zu)020:489": "dbang po yul dus rig pa rnams //",
    "NK082(zu)020:490": "kun tu bzang po'i dkyil 'khor la //",
    "NK082(zu)020:491": "bdag nyid chen po lhag pa yi //",
    "NK082(zu)020:492": "thugs kyi ye shes lnga lta zhing //",
    "NK082(zu)020:493": "snying po'i thig le mnyam sbyor bas //",
    "NK082(zu)020:494": "bde ba'i ye shes rol mo yi //",
    "NK082(zu)020:495": "ye shes dgyes la mchod par 'bul //",
    "NK082(zu)020:496": "zag pa med pa'i bsod nams kyis //",
    "NK082(zu)020:497": "ye shes sgyu mar rang snang bas //",
    "NK082(zu)020:498": "rol mo'i dkyil 'khor mtha' yas mchog /gsang bzhi thig le nyid kyi dbyings //",
    "NK082(zu)020:499": "de ni sangs rgyas kun gyi dngos //",
    "NK082(zu)020:500": "yang dag gsang chen snying po 'di //",
    "NK082(zu)020:501": "bskal pa zhing gi rdul snyed du //",
    "NK082(zu)020:502": "shin tu sbyangs la rab gnas pa'i //",
    "NK082(zu)020:503": "shes rab mig ldan rnams kyis zungs //",
    "NK082(zu)020:504": "snod ldan ngang tshul bzang la bstan //",
    "NK082(zu)020:505": "lus dang longs spyod gtong la sbyin //",
    "NK082(zu)020:506": "rmongs la 'phyar bas gal te byin //",
    "NK082(zu)020:507": "dus min par ni srog zad nas //",
    "NK082(zu)020:508": "sreg dang sbrebs par yun ring gnas //",
    "NK082(zu)020:509": "rang snang dbyer med dkyil 'khor kun //",
    "NK082(zu)020:510": "thugs kyi dkyil 'khor nyid du bsdu //",
    "NK082(zu)020:511": "h'u h'u zhes ni rab brjod pas //",
    "NK082(zu)020:512": "chos kyi dbyings su thim par 'gyur //",
    "NK082(zu)020:513": "de nas snying po dran tsam gyis //",
    "NK082(zu)020:514": "phyag rgya chen po gsal gyur nas //",
    "NK082(zu)020:515": "go bgo mtshams bcad lus bsrung te //",
    "NK082(zu)020:516": "de nas rnal 'byor chen po de //",
    "NK082(zu)020:517": "'gro nyal 'dug sdod bzhi po rnams //",
    "NK082(zu)020:518": "srog gi phyir yang mi gtang zhing //",
    "NK082(zu)020:519": "spyod lam kun tu ma nyams par //",
    "NK082(zu)020:520": "bdag nyid chen po brtan par bsgom //",
    "NK082(zu)020:521": "rgyud kyi don las bsdus pa yi //",
    "NK082(zu)020:522": "rin chen dra bas mngon rdzogs 'di //",
    "NK082(zu)020:523": "ma 'ongs rnal 'byor thams cad dang //",
    "NK082(zu)020:524": "mtha' yas sems can don gyi phyir //",
    "NK082(zu)020:525": "bstan pas sgrib pa kun byang nas //",
    "NK082(zu)020:526": "bla med byang chub thob par shog //",
    "NK082(zu)020:527": "rin chen d+r+wa ba slob dpon bi ma la mi tras mdzad pa /",
    "NK082(zu)020:528": "bod kyi lo ts+aa ba nyang po klu'i rgyal mtshan dang /",
    "NK082(zu)020:529": "bran ka ra murti dang /",
    "NK082(zu)020:530": "cog ro klu'i rgyal mtshan dang gsum gyis dpal bsam",
    "NK082(zu)020:531": "yas lhun gyis grub pa'i gtsug lag khang du bsgyur",
    "NK082(zu)020:532": "cing zhus te gtan la phab pa'o //"
}