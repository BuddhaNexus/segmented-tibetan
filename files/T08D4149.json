{
    "T08D4149:253b-0": "@253b # // rgya gar skad du /",
    "T08D4149:253b-1": "ye dharm'asht'i ka / bod skad du /",
    "T08D4149:253b-2": "ye dharm'a'i 'grel ba /",
    "T08D4149:253b-3": "sangs rgyas la phyag 'tshal lo //",
    "T08D4149:253b-4": "da ni ye dharm'a he tu pra b'a wa he tum /",
    "T08D4149:253b-5": "zhes bya ba la sogs pas rgyud rab tu gnas",
    "T08D4149:253b-6": "pa'i don du grub pa'i mtha' gsungs pa yin te",
    "T08D4149:253b-7": "/ 'chad pa po rnams la yang gsungs pa yin no //",
    "T08D4149:253b-8": "mdo sde dang ni rnal 'byor gyi //",
    "T08D4149:253b-9": "khang par yang ni 'jug pa nang //",
    "T08D4149:253b-10": "ye dharm'a sogs tshigs bcad kyis //",
    "T08D4149:253b-11": "sangs rgyas grub mtha'i phyag rgyas btab //",
    "T08D4149:253b-12": "ces so //",
    "T08D4149:253b-13": "de yang ye dharm'a sogs ni bod kyi skad du /",
    "T08D4149:253b-14": "chos rnams gang dag rgyus 'byung de dag ni //",
    "T08D4149:253b-15": "rgyu dang de la 'gog pa gang yin pa'ang //",
    "T08D4149:253b-16": "de bzhin gshegs pa nyid kyis bka' stsal te //",
    "T08D4149:253b-17": "de skad gsungs pa'i tshul can dge sbyong che //",
    "T08D4149:253b-18": "zhes bya ba'o //",
    "T08D4149:253b-19": "chos rnams gang dag rgyus byung zhes pa la gang",
    "T08D4149:253b-20": "dag ni rab tu grags pa bdun po rnams te",
    "T08D4149:253b-21": "/ ma rig pa la sogs pa'i lcags sgrog gis",
    "T08D4149:253b-22": "kun du bskor ba'i 'khor lo ni rgyu dang 'bras",
    "T08D4149:253b-23": "bu'i bdag nyid can no //",
    "T08D4149:253b-24": "de dag ni zhes pa nyon mongs pa dang /",
    "T08D4149:253b-25": "las dang sdug bsngal gyi yan lag gsum dang /",
    "T08D4149:253b-26": "gnyis dang bdun gyis phye bas gsum du yang gyur pa yin te /",
    "T08D4149:253b-27": "ma rig pa'i thog ma yin par sangs rgyas nyid kyis gsungs pa yin no //",
    "T08D4149:253b-28": "ma rig pa dang /",
    "T08D4149:253b-29": "'du byed dang /",
    "T08D4149:253b-30": "rnam par shes pa dang /",
    "T08D4149:253b-31": "ming dang /",
    "T08D4149:253b-32": "gzugs dang /",
    "T08D4149:253b-33": "skye mched drug dang /",
    "T08D4149:253b-34": "reg pa dang /",
    "T08D4149:253b-35": "tshor ba dang /",
    "T08D4149:253b-36": "sred pa dang /",
    "T08D4149:253b-37": "len pa dang /",
    "T08D4149:253b-38": "srid pa dang /",
    "T08D4149:253b-39": "skye ba dang /",
    "T08D4149:253b-40": "rga shi ste bcu gnyis po rnams so //",
    "T08D4149:253b-41": "ma rig pa ni 'dod chags dang /",
    "T08D4149:253b-42": "zhe sdang dang /",
    "T08D4149:253b-43": "gti mug gi bdag nyid can no //",
    "T08D4149:253b-44": "'du byed ni sngon gyi las so //",
    "T08D4149:253b-45": "rnam par shes pa ni mngal du 'jug pa'o //",
    "T08D4149:253b-46": "ming dang gzugs ni nur nur po la sogs pa lnga'o //",
    "T08D4149:253b-47": "skye mched drug ni mig la sogs pa la 'dod do //",
    "T08D4149:253b-48": "reg pa ni yul dang /",
    "T08D4149:253b-49": "dbang po dang /",
    "T08D4149:253b-50": "rnam par shes pa rnams phrad pa'o //",
    "T08D4149:254a-0": "tshor ba ni bde ba la sogs pa'i bdag @254a * //",
    "T08D4149:254a-1": "nyid can no //",
    "T08D4149:254a-2": "sred pa ni 'khrig pa'i 'dod chags so //",
    "T08D4149:254a-3": "len pa ni 'dod pa'i yul len pa'o //",
    "T08D4149:254a-4": "srid pa ni 'byung bar 'gyur ba'i srid pa'i 'bras bu can gyi las so //",
    "T08D4149:254a-5": "skye ba ni slar yang phung po nyid mtshams sbyor ba'o //",
    "T08D4149:254a-6": "rga shi ni gsal lo //",
    "T08D4149:254a-7": "dang po dang /",
    "T08D4149:254a-8": "brgyad pa dang /",
    "T08D4149:254a-9": "dgu pa rnams ni nyon mongs pa'o //",
    "T08D4149:254a-10": "las ni gnyis pa dang /",
    "T08D4149:254a-11": "bcu pa'o //",
    "T08D4149:254a-12": "lhag ma bdun ni sdug bsngal lo //",
    "T08D4149:254a-13": "de gsum gyis bsdus pa'i phyir bcu gnyis ni chos rnams so //",
    "T08D4149:254a-14": "gsum las gsum dang gnyis las gnyis 'byung la //",
    "T08D4149:254a-15": "bdun las bdun yin pa'i phyir /",
    "T08D4149:254a-16": "de kho na 'khor ba'i 'khor lo rgyu dang 'bras bu yang ste /",
    "T08D4149:254a-17": "'gro ba thams cad de /",
    "T08D4149:254a-18": "'dir sems can gzhan ni 'ga' yang yod pa ma yin te /",
    "T08D4149:254a-19": "stong pa 'od zer ltar chos rnams las stong pa'i chos rnams 'byung bar 'gyur te /",
    "T08D4149:254a-20": "kha ton dang /",
    "T08D4149:254a-21": "mar me lta bu dag ni rgyu las byung ba'i don du'o //",
    "T08D4149:254a-22": "rgyu dang de rnams kyi yang de bzhin gshegs pa nyid kyis bka' stsal te zhes pa ni /",
    "T08D4149:254a-23": "de ji ltar thugs su chud pa de bzhin du gsungs pa'i phyir te /",
    "T08D4149:254a-24": "gzhan ma yin par gsung ba nyid kyi phyir 'khor ba'i rgyu dang rkyen gsungs pa yin no //",
    "T08D4149:254a-25": "de la 'gog pa gang yin pa'ang //",
    "T08D4149:254a-26": "zhes bya ba la /",
    "T08D4149:254a-27": "'ang gi sgra las de kho na rgyu dang bsams par gsungs pa yin gyi /",
    "T08D4149:254a-28": "sangs rgyas rnams kyi mya ngan las 'das pa yan",
    "T08D4149:254a-29": "lag bcu gnyis 'gog pa'i mtshan nyid kyang gsungs pa",
    "T08D4149:254a-30": "yin te / zung 'jug pa'i bde ba brtags pa",
    "T08D4149:254a-31": "nam mkha'i me tog ma yin zhing sems med pa",
    "T08D4149:254a-32": "bems po ma yin pa'i rang bzhin no //",
    "T08D4149:254a-33": "de skad gsungs pa'i tshul can dge sbyong che //",
    "T08D4149:254a-34": "zhes bya ba ni zung du 'jug pa gsung ba'i",
    "T08D4149:254a-35": "tshul can yang dag par rdzogs pa'i sangs rgyas te",
    "T08D4149:254a-36": "/ phyin ci ma log par gsung ba'i tshul can gyi tshangs pa'i cho ga'o //"
}