{
    "T02TD1962E:99b-0": "@99b ` // nag po zhal gsum phyag drug pa'i sgrub thabs bzhugs /",
    "T02TD1962E:99b-2": "` // dpal gshin rje gshed nag po la phyag 'tshal lo //",
    "T02TD1962E:99b-3": "gus pa yis ni bla ma yi //",
    "T02TD1962E:99b-4": "zhabs kyi padmar phyag 'tshal te //",
    "T02TD1962E:99b-5": "bla ma'i zhal snga'i bka' drin gyis //",
    "T02TD1962E:99b-6": "nag po zhal gsum phyag drug pa'i //",
    "T02TD1962E:99b-7": "mdor bsdus pa yi sgrub thabs bshad //",
    "T02TD1962E:99b-8": "dang por rnal 'byor dbang phyug gis //",
    "T02TD1962E:99b-9": "dben pa'i gnas su 'dug nas ni //",
    "T02TD1962E:99b-10": "stong pa'i sems la mnyam gzhag ste //",
    "T02TD1962E:99b-11": "snying gar padma 'dab brgyad pa //",
    "T02TD1962E:99b-12": "de'i steng nyi ma'i dkyil 'khor ro //",
    "T02TD1962E:99b-13": "de yi steng du h'um bsams te //",
    "T02TD1962E:99b-14": "h'um las 'od byung mdun du ni //",
    "T02TD1962E:99b-15": "bla ma mkha' 'gro bzhugs par bsam //",
    "T02TD1962E:99b-16": "phyag 'tshal ba dang mchod byas la //",
    "T02TD1962E:99b-17": "sdig bshags la sogs tshogs su 'gyur //",
    "T02TD1962E:99b-18": "de nas snying gar h'um las ni //",
    "T02TD1962E:99b-19": "'od byung lus ngag bag chags rnams //",
    "T02TD1962E:99b-20": "bsregs nas stong pa nyid du bsgom //",
    "T02TD1962E:99b-21": "de ni ye shes tshogs yin no //",
    "T02TD1962E:99b-22": "sems ni h'um gi rnam par bsam //",
    "T02TD1962E:99b-23": "h'um las rdo rje rtse lngar gyur //",
    "T02TD1962E:99b-24": "rdo rje las ni sku bskyed do //",
    "T02TD1962E:99b-25": "zhal gsum phyag drug sku mdog gnag / g-yas dkar g-yon dmar dbus mthing zhal ;",
    "T02TD1962E:99b-26": "/ spyan gsum mche ba gtsigs pa'i zhal //",
    "T02TD1962E:99b-27": "dbu skra kham nag gyen du brdzes //",
    "T02TD1962E:99b-28": "gri gug rdo rje ral gri gsum //",
    "T02TD1962E:99b-29": "g-yas pa'i phyag na bsnams pa yin //",
    "T02TD1962E:99b-30": "bhandha padma 'khor lo gsum //",
    "T02TD1962E:99b-31": "g-yon pa'i phyag na bsnams pa yin //",
    "T02TD1962E:100a-0": "g-yas bskum g-yon brkyang gsus po @100a * //",
    "T02TD1962E:100a-1": "che ;",
    "T02TD1962E:100a-2": "/ lha mo phag mo'i mgul nas 'khyud //",
    "T02TD1962E:100a-3": "phag mo zhal gcig phyag gnyis ma //",
    "T02TD1962E:100a-4": "gri gug dang ni bhandha g-yon //",
    "T02TD1962E:100a-5": "gtso bo'i mgul nas 'khyud pa'i tshul //",
    "T02TD1962E:100a-6": "gnyis su med pa'i gnas na bzhugs //",
    "T02TD1962E:100a-7": "mig dang lus sogs dbang po drug / sangs rgyas drug kyang yod par bsam //",
    "T02TD1962E:100a-8": "sku gsung thugs kyis byin gyis brlabs //",
    "T02TD1962E:100a-9": "snying ga'i h'um las 'od byung bsam //",
    "T02TD1962E:100a-10": "ye shes mkha' 'gro spyan drangs te //",
    "T02TD1962E:100a-11": "tshig gi dbang yang blang bar bya //",
    "T02TD1962E:100a-12": "bcom ldan de bzhin gshegs pa kun //",
    "T02TD1962E:100a-13": "bcom ldan mnga' bdag chen po rnams //",
    "T02TD1962E:100a-14": "khyod kyis bdag la dbang bskur gsol //",
    "T02TD1962E:100a-15": "de skad bdag gis dbang blangs pas //",
    "T02TD1962E:100a-16": "ye shes rdo rje chu rgyun gyis //",
    "T02TD1962E:100a-17": "bdag gi spyi bor dbang bskur bas //",
    "T02TD1962E:100a-18": "rigs lnga'i cod pan gyur par bsam //",
    "T02TD1962E:100a-19": "mchod dang bstod dang bdud rtsi bza' //",
    "T02TD1962E:100a-20": "de nas bzlas pa bya ba ni //",
    "T02TD1962E:100a-21": "bzlas pa'i sngags ni 'di yin no //",
    "T02TD1962E:100a-22": "aom hr'i: shtri: wi kri t'a na na h'um h'um phat phat sv'a h'a /",
    "T02TD1962E:100a-23": "thams cad grub pa'i don du bzlas //",
    "T02TD1962E:100a-24": "gtor ma'i sngags ni 'di yin te /",
    "T02TD1962E:100a-25": "aom aa k'a ro mu kham sarba dharm'a n'am /",
    "T02TD1962E:100a-26": "a'a dya nu tpanna tv'a ta aom a'a: h'um phat sv'a h'a /",
    "T02TD1962E:100a-27": "bar chad thams cad bsrung ba'i phyir //",
    "T02TD1962E:100a-28": "des ni gtor ma sbyin par bya ;",
    "T02TD1962E:100a-29": "/ de ni bskyed pa'i rim pa'o //",
    "T02TD1962E:100a-30": "de nas rnal 'byor ngal bso bya //",
    "T02TD1962E:100a-31": "snying ga'i h'um gi 'od zer gyis //",
    "T02TD1962E:100a-32": "khams gsum ma lus kun la khyab //",
    "T02TD1962E:100a-33": "kun kyang sangs rgyas sku ru 'gyur //",
    "T02TD1962E:100a-34": "gyur pa kun kyang bdag la bsdu //",
    "T02TD1962E:100a-35": "bdag kyang h'um la bsdus byas la //",
    "T02TD1962E:100a-36": "h'um yang thig ler 'gro bar bsgom //",
    "T02TD1962E:100a-37": "rtog pa yang dag spangs pa ste //",
    "T02TD1962E:100a-38": "yang dag bde ba'i rnam pa'o //",
    "T02TD1962E:100a-39": "phyag med zhal med kha dog med //",
    "T02TD1962E:100a-40": "mchog tu dga' ba'i mtshan nyid do //",
    "T02TD1962E:100a-41": "'di byas bsod nams gang thob pas //",
    "T02TD1962E:100a-42": "sems can thams cad sangs rgyas shog / nag po zhal gsum phyag drug pa'i sgrub thabs /",
    "T02TD1962E:100a-43": "slob dpon la li ta badzra sa mdzad pa rdzogs so//"
}