{
    "T02D3422:85b-0": "@85b # // rgya gar skad du /",
    "T02D3422:85b-1": "badzra dharma s'a dha nam /",
    "T02D3422:85b-2": "bod skad du /",
    "T02D3422:85b-3": "rdo rje chos kyi sgrub thabs /",
    "T02D3422:85b-4": "rdo rje chos la phyag 'tshal lo //",
    "T02D3422:85b-5": "hr'i:yig ye shes rdzogs pa las //",
    "T02D3422:85b-6": "h'a la h'a la'i sku chen po //",
    "T02D3422:85b-7": "zhal gsum spyan yang gsum pa ste //",
    "T02D3422:85b-8": "ral pa'i cod pan gyis brgyan cing //",
    "T02D3422:85b-9": "zla ba phyed pa 'dzin pa'i lha //",
    "T02D3422:85b-10": "dbu la thod pa'i phreng bas brgyan //",
    "T02D3422:85b-11": "ral pa'i nang nas rgyal ba'i sku //",
    "T02D3422:85b-12": "rgyan rnams kun gyis brgyan gyur pa //",
    "T02D3422:85b-13": "chu skyes dkar po dang mtshungs shing //",
    "T02D3422:85b-14": "sgeg pa la sogs nyams dang ldan //",
    "T02D3422:85b-15": "phyag drug zhal ni 'dzum pa dang //",
    "T02D3422:85b-16": "stag gi pags pa'i na bzar bcas //",
    "T02D3422:85b-17": "phyag g-yas na ni mchog sbyin dang //",
    "T02D3422:85b-18": "gnyis pa na ni bgrang phreng dang //",
    "T02D3422:85b-19": "gsum pa mnga' dang gar mdzad do //",
    "T02D3422:85b-20": "g-yon pa na ni padmas brgyan //",
    "T02D3422:85b-21": "gnyis pa de bzhin nu ma 'dzin //",
    "T02D3422:85b-22": "gsum pa la ni de bzhin gzhu //",
    "T02D3422:85b-23": "sprul gyis yongs su dkris pa yi //",
    "T02D3422:85b-24": "rtse gsum g-yas kyi phyogs su'o //",
    "T02D3422:85b-25": "me tog dri bzangs sna tshogs kyis //",
    "T02D3422:85b-26": "gang ba'i thod pa g-yon phyogs su //",
    "T02D3422:85b-27": "padma dmar po'i steng du ni //",
    "T02D3422:85b-28": "rol pa'i stabs kyis yang dag bzhugs //",
    "T02D3422:85b-29": "rin chen ri bo'i phug mthar gnas //",
    "T02D3422:85b-30": "rnal 'byor can gyis bsgom par bya //",
    "T02D3422:85b-31": "cho 'phrul rnam pa sna tshogs kyis //",
    "T02D3422:85b-32": "sangs rgyas rang bzhin sku spros te //",
    "T02D3422:85b-33": "rnam par mi rtog ting 'dzin gyis //",
    "T02D3422:85b-34": "zas rnams kun la longs spyod cing //",
    "T02D3422:85b-35": "bsgom pa'i rim pa'i sbyor ba yis //",
    "T02D3422:85b-36": "rang gis gsang sngags bzlas par bya //",
    "T02D3422:85b-37": "bla na med pa'i byang chub ni //",
    "T02D3422:85b-38": "myur du thob cing bde bar 'jug / h'a la h'a la yongs mnyes pas //",
    "T02D3422:85b-39": "'dod pa thams cad rab tu 'grub //",
    "T02D3422:85b-40": "rdo rje zhes bya'i ting nge 'dzin //",
    "T02D3422:85b-41": "snying gar hr'i:yig zla steng dgod //",
    "T02D3422:85b-42": "chos rnams bdag med bsgom byas la //",
    "T02D3422:86a-0": "de @86a * //",
    "T02D3422:86a-1": "las 'od zer dmar po ni //",
    "T02D3422:86a-2": "yang dag 'phro ba mkha' mnyam de //",
    "T02D3422:86a-3": "'jig rten dbang phyug rnam par blta //",
    "T02D3422:86a-4": "brtan dang g-yo ba'i 'gro ba rnams //",
    "T02D3422:86a-5": "yang dag byang chub sems dpa'i don //",
    "T02D3422:86a-6": "bskyed cing snying gar rab tu zhugs //",
    "T02D3422:86a-7": "de la hr'i:yig gzhan 'jug pas //",
    "T02D3422:86a-8": "skad cig gis ni ye shes sbyor //",
    "T02D3422:86a-9": "de la kha dog dkar dang dmar //",
    "T02D3422:86a-10": "padma r'a ga'i rang bzhin 'od //",
    "T02D3422:86a-11": "sangs rgyas lnga yi cod pan can //",
    "T02D3422:86a-12": "rab tu dgyes pa'i spyan rgyas pa //",
    "T02D3422:86a-13": "phyag g-yon padma sdong bur bcas //",
    "T02D3422:86a-14": "'dab ma bcu drug pa dag bsnams //",
    "T02D3422:86a-15": "de la phyag g-yas kyis kyang ni //",
    "T02D3422:86a-16": "padma rgyas pa thugs kar 'dzin //",
    "T02D3422:86a-17": "rma bya'i steng du zla ba yi //",
    "T02D3422:86a-18": "dkyil 'khor dbus su nye bar bzhugs //",
    "T02D3422:86a-19": "sems dpa'i skyil krung kun nas 'khyil //",
    "T02D3422:86a-20": "sgeg pa'i nyams dang bcas shing bsten //",
    "T02D3422:86a-21": "las chen mchod rten nang gnas pa'i //",
    "T02D3422:86a-22": "gzhal yas khang gi spyod lam can //",
    "T02D3422:86a-23": "rtag tu rdo rje'i chos mchog ni //",
    "T02D3422:86a-24": "bsgom byas byang chung thob par 'gyur //",
    "T02D3422:86a-25": "bsgoms pas ngal na snying gar zla ba la sngags",
    "T02D3422:86a-26": "bkod la phreng ba'i rnam pa bzhin du mi g-yo",
    "T02D3422:86a-27": "ba'i sems kyis bzlas par bya'o //",
    "T02D3422:86a-28": "de la bzlas pa'i sngags ni 'di'o //",
    "T02D3422:86a-29": "aom badzra dharma hr'i:zhes so //"
}