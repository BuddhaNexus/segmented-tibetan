{
    "NG0269:1": "@#// rgya gar skad du /",
    "NG0269:2": "sarba pany+tsa a mr-i ta swa b+ha ba /",
    "NG0269:3": "bod skad du /",
    "NG0269:4": "thams cad bdud rtsi lnga'i rang bzhin /",
    "NG0269:5": "bcom ldan 'das dpal kun tu bzang po la phyag 'tshal lo //",
    "NG0269:6": "'di skad bdag gis thos pa'i dus gcig na /",
    "NG0269:7": "bcom ldan 'das gsang ba mchog gi dkyil 'khor na /",
    "NG0269:8": "shin tu rnal 'byor gyi dbang phyug chen po dang thabs cig tu bzhugs te /",
    "NG0269:9": "nyan thos dang rang sangs rgyas dang */",
    "NG0269:10": "theg pa chen po'i mdo sde'i rgyal po byang chub sems dpa' dang */",
    "NG0269:11": "dgra bcom pa'i nyan thos kyi dge 'dun chen po dag ming yang mi grag pa'i nang du /",
    "NG0269:12": "gsang sngags kyi snying po bdud rtsi'i mchog tu bya ba'i blta ba dang */",
    "NG0269:13": "spyod pa dang bsgrub pa 'di gsungs so //",
    "NG0269:14": "bsam gyis mi khyab bstan pa dang *//",
    "NG0269:15": "brgyad khri bzhi stong rnam grangs kyang *//",
    "NG0269:16": "theg pa'i sgo nas gsum du 'dus //",
    "NG0269:17": "gsang gnyis theg par 'dus dang bzhi //",
    "NG0269:18": "ldem por dgongs dang don dam yang *//",
    "NG0269:19": "bkri ba'i don de sangs rgyas yin //",
    "NG0269:20": "rna rgyud ston pas thugs brtol te //",
    "NG0269:21": "nges pa'i lung yang sangs rgyas la /",
    "NG0269:22": "sangs rgyas mnyam dang dbyings su 'gro //",
    "NG0269:23": "byang chub sems 'di kun tu bzang *//",
    "NG0269:24": "rdzogs pa'i ye shes bde chen nyid //",
    "NG0269:25": "mi rtog spyod pa'i yul ma yin //",
    "NG0269:26": "ma lus mtha' dag nyid kyi rgya //",
    "NG0269:27": "ye nas bya med bya mi dgos //",
    "NG0269:28": "rgyu dang 'bras bu 'khrul pa'i sgra //",
    "NG0269:29": "byang chub 'dod pa ltung ba'i gnas //",
    "NG0269:30": "bsgrub cing ma btsal bde bar gnas //",
    "NG0269:31": "rgyud dang lung dang man ngag kyang *//",
    "NG0269:32": "dmangs dang rje'u dang rgyal po'i tshul /",
    "NG0269:33": "khyad par rtsal 'phang thag ring yang *//",
    "NG0269:34": "gcig la gcig brten gcig gi ngang *//",
    "NG0269:35": "gcig ste rnam pa yongs kyis med //",
    "NG0269:36": "de bas sku gsung thugs kyi bdag / sku dang rgyan dang 'khor lo yang *//",
    "NG0269:37": "lung chen zab mo'i nang nas gsal //",
    "NG0269:38": "lnga bzhi nang du 'khor ba yang *//",
    "NG0269:39": "ye shes sangs rgyas de las med //",
    "NG0269:40": "blta ba 'di la gnas pa ni //",
    "NG0269:41": "rnal 'byor 'di ni skal ba bzang *//",
    "NG0269:42": "ci spyad ci bsgom ci bsgrubs kyang *//",
    "NG0269:43": "bdud rtsi nyid de sman gyi mchog / bde gshegs kun gyi thugs dam nyid //",
    "NG0269:44": "rgyal ba rgya mtsho rnams kyis gsos //",
    "NG0269:45": "sangs rgyas bde chen nyid las byung *//",
    "NG0269:46": "mtha' yas sems can don gyi phyir //",
    "NG0269:47": "rang la mchod cing rang gis bza' //",
    "NG0269:48": "sgrub pa pos ni nan tan bya //",
    "NG0269:49": "zhes bka' stsal to //",
    "NG0269:50": "blta ba'i gnas skabs rdzogs so //  // bcom ldan 'das bde ba chen po la phyag 'tshal lo //",
    "NG0269:51": "las 'di lung gi bsgrub bya na //",
    "NG0269:52": "mi spang ba dang dang du blang *//",
    "NG0269:53": "spyad pa'i dam tshig bco lnga bsrung *//",
    "NG0269:54": "de yang ma ha sa ma ya //",
    "NG0269:55": "bzhi po @#//",
    "NG0269:56": "rdzogs na kun tu bzang *//",
    "NG0269:57": "zhi rgyas dbang dang mngon spyod dang *//",
    "NG0269:58": "mnan bzlog drug ni gcig tu'o //",
    "NG0269:59": "dang la ga na'i lung bshad ste //",
    "NG0269:60": "b+ha ga ban ni nyid kyi bka'o //",
    "NG0269:61": "lha yi bdud dang phung po'i bdud //",
    "NG0269:62": "nyon mongs bdud dang 'chi bdag bcom //",
    "NG0269:63": "phyag rgya chen po bzhi dang ldan //",
    "NG0269:64": "byang chub 'khor ba mya ngan 'das //",
    "NG0269:65": "bcom ldan 'das kyis bka' stsal to //",
    "NG0269:66": "sangs rgyas sems can thams cad dang *//",
    "NG0269:67": "mtshan mar btags pa thams cad kun //",
    "NG0269:68": "bde chen nyid las gzhan ma yin //",
    "NG0269:69": "bde chen nyid las gzhan pa'i chos //",
    "NG0269:70": "sangs rgyas nyid kyis mi brnyes so //",
    "NG0269:71": "phyi nang ma lus snod bcud kyang *//",
    "NG0269:72": "yab yum bde ba'i ngang du gsal //",
    "NG0269:73": "'di ni snying po byang chub lung *//",
    "NG0269:74": "de nas ta na bshad par bya //",
    "NG0269:75": "khams gsum thams cad bsgral ba'i phyir //",
    "NG0269:76": "ma skyes pas na 'gag pa 'jig / bdag nyid med na mnyam pa'i lung *//",
    "NG0269:77": "thugs rje chen pos cir mi mdzad //",
    "NG0269:78": "yang dag nyid la yang dag sgrol //",
    "NG0269:79": "yang dag bsgral na bde chen thob //",
    "NG0269:80": "stong gsum ma lus bton pa las //",
    "NG0269:81": "'bum gyis char yang mi phod do //",
    "NG0269:82": "skyes bu chen po rnal 'byor gyis //",
    "NG0269:83": "bsgral ba 'ba' zhig snying rje mchog / mi ldog dbyings su yang dag yid //",
    "NG0269:84": "thig le chen por dbang bskur te //",
    "NG0269:85": "zla gsang dbus na byang chub sems //",
    "NG0269:86": "rdzogs sangs rgyas la som nyi med //",
    "NG0269:87": "dri chen rnam par snang bar mdzad //",
    "NG0269:88": "mi bskyod byang chub sems dpa' nyid //",
    "NG0269:89": "mam sa rin chen 'byung ldan che //",
    "NG0269:90": "rak+ta snang ba mtha' yas gsungs //",
    "NG0269:91": "dri chu don yod las grub bo //",
    "NG0269:92": "thams cad ma lus sangs rgyas lnga //",
    "NG0269:93": "lus pa med pa ye shes lnga //",
    "NG0269:94": "ma bcos ye nas de nyid do //",
    "NG0269:95": "de phyir sman chen bcud kyi mchog / bdud rtsi zhes ni de la bya //",
    "NG0269:96": "rtog pa'i klungs su su 'dris pa //",
    "NG0269:97": "mi zhes bya ba sangs rgyas yin //",
    "NG0269:98": "bcom ldan 'das ni gud na med //",
    "NG0269:99": "ces bka' stsal to //",
    "NG0269:100": "spyod pa'i skabs rdzogs so ///",
    "NG0269:101": "/ rigs lnga bde bar gshegs pa la phyag 'tshal lo //",
    "NG0269:102": "byin rlabs dbab pa bstan par bya //",
    "NG0269:103": "yid 'ongaganas su 'dug nas ni //",
    "NG0269:104": "bya ba med pa'i lam 'di bsgrub //",
    "NG0269:105": "man+dal brgyad pa'i gzhung bzhin du //",
    "NG0269:106": "dpal dang ldan pa'i snod gzhag ste //",
    "NG0269:107": "stong las 'byor pa ye nas dag / btag dang btsag dag gcal ba yis //",
    "NG0269:108": "nyi zla gsal ba'i dkyil 'khor du //",
    "NG0269:109": "'bru lnga ye shes 'phro 'du las //",
    "NG0269:110": "stong khams khyab par don byas te //",
    "NG0269:111": "bcud kyi snying po kun bsdus nas //",
    "NG0269:112": "dus gsum sangs rgyas mchod pa'i phyir //",
    "NG0269:113": "mu tig dkar po dri med ltar //",
    "NG0269:114": "sgrub pa pos ni nan tan du //",
    "NG0269:115": "gu h+ya lag gi phyag rgya ni //",
    "NG0269:116": "gzhung bzhin bstan nas 'phro 'du bya //",
    "NG0269:117": "de dbus klu bdag sa bon gyis //",
    "NG0269:118": "dngos grub dam pa blang bar bya //",
    "NG0269:119": "dgu pa'i sngags kyis btab nas ni //",
    "NG0269:120": "le lo med pa'i brtson 'grus kyis //",
    "NG0269:121": "bar chad med pa'i 'phro 'du @#//",
    "NG0269:122": "bya //",
    "NG0269:123": "gsal la 'byung 'jug lhan ne'o //",
    "NG0269:124": "rtags dang mtshan ma bdun gyis 'byung *//",
    "NG0269:125": "'od dang du+u ba dri dang sgra //",
    "NG0269:126": "lha mo'i gzugs kyang sten par byed //",
    "NG0269:127": "mang du 'phel na 'grub rtags yin //",
    "NG0269:128": "de la ya mtshan bskyed mi bya //",
    "NG0269:129": "mtshan ma de dag ma byung na //",
    "NG0269:130": "bskang gso cho ga rgya cher bya //",
    "NG0269:131": "spogs thabs bskyar nas rtsal shugs dbyung *//",
    "NG0269:132": "rdzas rnams kyang ni bstar bar bya //",
    "NG0269:133": "de nas mchod cing dngos grub blang *//",
    "NG0269:134": "slob ma la yang dbang bskur ro //",
    "NG0269:135": "tshe dang skongs dang yid du 'ong *//",
    "NG0269:136": "nad dang bral dang ci 'dod dang *//",
    "NG0269:137": "bgegs rnams zhi ba la sogs pa'i //",
    "NG0269:138": "yon tan brgya rtsa brgyad rnams 'di yis thob //",
    "NG0269:139": "snying po tshim byed bcud kyi mchog / gtso bo lnga dang 'bras bu lnga //",
    "NG0269:140": "'di dag rab tu bskyab pa'i phyir //",
    "NG0269:141": "dri zhim bcud ldan thams cad kun //",
    "NG0269:142": "mang po 'dus pa'i mthu byin che //",
    "NG0269:143": "yangs shing rgyud la goms pa dang *//",
    "NG0269:144": "slob ma dpa' brtul gtsang sbra can //",
    "NG0269:145": "zla gsang dkar dmar rlung dkar lci //",
    "NG0269:146": "nyung yang pany+tsa yan chad kyi //",
    "NG0269:147": "mi phyed pa yi bdun gnas pa'i //",
    "NG0269:148": "thugs kyi dngos grub dam pa 'di //",
    "NG0269:149": "re ba med pas blang bar bya //",
    "NG0269:150": "'di tshe 'bru ni brtag par bya //",
    "NG0269:151": "ma dag pa ni mtshams gcad do //",
    "NG0269:152": "las kyi gtsor ni bskang gso dang *//",
    "NG0269:153": "sbyang dang mtshams dang bsal ba yis //",
    "NG0269:154": "nan tan gyis ni brtson 'grus bskyed //",
    "NG0269:155": "the tshoms med na nges par 'grub //",
    "NG0269:156": "ces bka' stsal nas /",
    "NG0269:157": "shin tu rnal 'byor gyi dbang phyugs chen po kun",
    "NG0269:158": "yi rangs te bcom ldan 'das kyis gsungs pa la",
    "NG0269:159": "mngon par bstod do //",
    "NG0269:160": "e ma ho gsang ba las byung ba'i //",
    "NG0269:161": "byang chub bde chen nyid la rdzogs //",
    "NG0269:162": "ma rig mun sel ye shes sgron //",
    "NG0269:163": "dpa' bo khyod la skyabs su mchi //",
    "NG0269:164": "zhes bsgrub pa'i skabs rdzogs so //    // shin tu rnal 'byor dbang phyug chen po'i sgrub pa /",
    "NG0269:165": "bdud rtsi mchog gi lung */"
}