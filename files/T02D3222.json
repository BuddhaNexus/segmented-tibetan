{
    "T02D3222:224a-0": "@224a # // rgya gar skad du /",
    "T02D3222:224a-1": "pradzny'a p'a ra mi t'a s'a dha nam /",
    "T02D3222:224a-2": "bod skad du /",
    "T02D3222:224a-3": "shes rab kyi pha rol tu phyin ma'i sgrub thabs /",
    "T02D3222:224a-4": "sngar bshad pa'i cho gas rang gi snying gar padma",
    "T02D3222:224a-5": "dkar po 'dab ma dang ldan pa'i zla ba'i dkyil",
    "T02D3222:224a-6": "'khor la yi ge pram dkar po rnam par bkod",
    "T02D3222:224a-7": "de // de nyid las sngar bzhin du thams cad",
    "T02D3222:224a-8": "tshul bzhin du byas nas yi ge pram dang padma",
    "T02D3222:224a-9": "yongs su gyur pa las bcom ldan 'das ma zhal",
    "T02D3222:224a-10": "gcig phyag gnyis ma sku mdog dkar mo ste /",
    "T02D3222:224a-11": "lung dang rtogs pa'i bdag nyid kyis rin po che'i dbu rgyan gyis brgyad pa /",
    "T02D3222:224a-12": "shes rab kyi pha rol tu phyin pa'i po tis",
    "T02D3222:224a-13": "mtshan pa'i padma can gnyis g-yas pa dang g-yon pa'i",
    "T02D3222:224a-14": "zur gyi bar snang la langs la legs par bsnams",
    "T02D3222:224a-15": "pa phyag gnyis kyis chos bshad pa'i phyag rgya bcings",
    "T02D3222:224a-16": "shing / padma dkar po dang zla ba la rdo rje skyil mo krung gis bzhugs pa /",
    "T02D3222:224a-17": "gzhon shing lang tsho la bab pa dregs pa dang ldan pa /",
    "T02D3222:224a-18": "na bza' dang rgyan rnams par bkra ba rnams kyis brgyan pa /",
    "T02D3222:224a-19": "so song snang ba tsam du rab tu spro bar",
    "T02D3222:224a-20": "byed pa'i 'od zer gyi tshogs rnam pa sna tshogs",
    "T02D3222:224a-21": "kyis nam mkha' kun nas 'gengs par byed pa mar",
    "T02D3222:224a-22": "me'i phreng ba dang 'dra ba thogs pa med pa'i",
    "T02D3222:224a-23": "shes rab kyi pha rol tu phyin ma du ma",
    "T02D3222:224a-24": "spro ba dang bsdu ba'i sbyor bas thams cad rang",
    "T02D3222:224a-25": "bzhin gcig tu lhag par mos pas kyang ji srid",
    "T02D3222:224a-26": "du shes rab kyi pha rol tu phyin ma mngon",
    "T02D3222:224a-27": "sum du byas pa de srid du bsgom par bya",
    "T02D3222:224a-28": "ba'o // de nas yang gang gi tshe rgod par",
    "T02D3222:224a-29": "gyur na de'i tshe sna'i rtse mo la padma dkar",
    "T02D3222:224a-30": "po sran ma tsa na ka'i tshad tsam bris pa",
    "T02D3222:224a-31": "dang 'dra ba rnam par bsgoms la /",
    "T02D3222:224a-32": "de la gnas pa'i shes rab kyi pha rol tu",
    "T02D3222:224a-33": "phyin ma shin tu phra mor gyur pa sngar bshad",
    "T02D3222:224a-34": "pa'i gzugs rtse gcig gis yid kyi dus yongs su",
    "T02D3222:224a-35": "chad pa med par yang dang yang du bsgom par",
    "T02D3222:224a-36": "bya ba'o // de nas bskyed pa'i phyogs kyi sngags ni aom pram sv'a h'a /",
    "T02D3222:224a-37": "rdzogs pa'i phyogs kyi sngags ni yod pa yin te /",
    "T02D3222:224a-38": "don dam pa'i rim pa'i shes rab kyi pha rol",
    "T02D3222:224a-39": "tu phyin ma'i rnal 'byor gyi gdams ngag thob par",
    "T02D3222:224a-40": "gyur pa / dge 'dun gyi bu zhes pa /",
    "T02D3222:224b-0": "rigs ming yang @224b ste brtson pa yis //",
    "T02D3222:224b-1": "sgrub thabs gsal por bris pa ni //",
    "T02D3222:224b-2": "sems can thams cad don phyir yin //",
    "T02D3222:224b-3": "shes rab kyi pha rol tu phyin pa'i sgrub thabs so //"
}