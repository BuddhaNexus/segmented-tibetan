{
    "T02D1812:147a-0": "@147a # // rgya gar skad du /",
    "T02D1812:147a-1": "kra ma aanta ra bh'a ba au pa de sha n'a ma pra ka ra nam /",
    "T02D1812:147a-2": "bod skad du /",
    "T02D1812:147a-3": "rim pa khongs su bsdu ba'i man ngag ces bya ba'i rab tu byed pa /",
    "T02D1812:147a-4": "dpal rdo rje sems dpa' la phyag 'tshal lo ;",
    "T02D1812:147a-5": "/ mtha' rnams thams cad 'jigs mdzad pa //",
    "T02D1812:147a-6": "rdo rje che la phyag byas nas //",
    "T02D1812:147a-7": "rim pa drug pa'i phan tshun ni //",
    "T02D1812:147a-8": "de tshig rnams dang sbyar ba brjod //",
    "T02D1812:147a-9": "mi pham 'phags pas sbyin sogs la //",
    "T02D1812:147a-10": "dbye ba sum cu drug bdag nyid //",
    "T02D1812:147a-11": "ji skad gsungs pa de bzhin 'dir //",
    "T02D1812:147a-12": "rim rnams dbye gsal 'dir brjod bya //",
    "T02D1812:147a-13": "de la dang por bskyed pa'i rim par phra mo'i",
    "T02D1812:147a-14": "rnal 'byor gyi dus su sna'i rtse mor zhes bya",
    "T02D1812:147a-15": "ba la sogs pas bskyed pa'i rim pa'i rdo rje'i",
    "T02D1812:147a-16": "bzlas pa'o // rang bzhin snang ba zhes bya ba",
    "T02D1812:147a-17": "'dis ni bskyed pa'i rim pa'i sems la nges par",
    "T02D1812:147a-18": "bzlas pa'o // rtog pa'o // de kho na nyid",
    "T02D1812:147a-19": "drug gi nang du ni bskyed pa'i rim pa'i bdag",
    "T02D1812:147a-20": "byin gyis brlab pa'o //",
    "T02D1812:147a-21": "don dam bden pa zhes kyang bya ba la sogs",
    "T02D1812:147a-22": "pas ni bskyed pa'i rim pa'i mngon par byang chub",
    "T02D1812:147a-23": "pa'o // yongs su dag pa'i lha'i de kho na",
    "T02D1812:147a-24": "nyid 'chad pa las ni bskyed pa'i rim pa'i zung",
    "T02D1812:147a-25": "pa'o // 'jug go // gzhan yang rdo rje 'dzin pa'i mi ;",
    "T02D1812:147a-26": "/'ga' zhig sbyor ba gsum ldan pas //",
    "T02D1812:147a-27": "spyan 'dren gshegs su gsol ba dang //",
    "T02D1812:147a-28": "de bzhin bzhugs su gsol bar 'gyur //",
    "T02D1812:147a-29": "zhes bya ba 'dis ni rdo rje'i bzlas pa las bskyed pa'i rim pa gsungs pa'o //",
    "T02D1812:147a-30": "rang nyid ni rdo rje'i bzlas pa'o //",
    "T02D1812:147a-31": "rnam shes las ni 'byung ba'i sngags//",
    "T02D1812:147a-32": "'bum phrag drug ldan bzlas nas ni //",
    "T02D1812:147a-33": "rdo rje sems dpa' phyag byas te //",
    "T02D1812:147a-34": "zla ba nya la de 'grub 'gyur //",
    "T02D1812:147a-35": "zhes bya ba 'dis ni rdo rje'i bzlas pa'i sems la nges par rtog pa'o //",
    "T02D1812:147a-36": "rdo rje bzlas pa 'di yis ni //",
    "T02D1812:147a-37": "cho ga ji bzhin bsnyen byas nas //",
    "T02D1812:147a-38": "sgyu ma lta bu'i ting 'dzin gyis //",
    "T02D1812:147a-39": "las rnams thams cad bsgrub par bya //",
    "T02D1812:147a-40": "zhes bya ba 'dis ni rdo rje bzlas pa'i bdag la byin gyis brlab pa'o //",
    "T02D1812:147a-41": "yi ge aas bstan ye shes ni //",
    "T02D1812:147a-42": "sangs rgyas kyi ni thugs su gyur //",
    "T02D1812:147a-43": "ces bya ba 'dis ni rdo rje bzlas pa'i mngon par byang chub pa'o //",
    "T02D1812:147b-0": "ma ning gi bzlas pa 'bras bur gyur pa las ni rdo rje @147b bzlas pa'i zung 'jug go //",
    "T02D1812:147b-1": "shes rab rang bzhin 'di nyid ni //",
    "T02D1812:147b-2": "zla ba'i dkyil 'khor du brtag ste //",
    "T02D1812:147b-3": "rang gi sems ni mthong 'gyur te //",
    "T02D1812:147b-4": "rang gi zla ba'i gzugs bzhin no //",
    "T02D1812:147b-5": "de nas zla ba la dmigs nas //",
    "T02D1812:147b-6": "rdo rje'i mtshan ma rab brtag bya //",
    "T02D1812:147b-7": "'di ni rdo rje la sogs pa //",
    "T02D1812:147b-8": "byung ba'i rnal 'byor pa rnams kyis //",
    "T02D1812:147b-9": "thabs ni ston par byed pa'o //",
    "T02D1812:147b-10": "zla ba rdo rje sogs sbyor bas //",
    "T02D1812:147b-11": "sems dang sems byung 'dus pa ste //",
    "T02D1812:147b-12": "thabs dang shes rab mnyam sbyor las //",
    "T02D1812:147b-13": "phyag rgya bzhi yis rgyas btab la //",
    "T02D1812:147b-14": "sngags pas bskyed rim rnal 'byor dang //",
    "T02D1812:147b-15": "ldan pa'i lha yi nga rgyal ni //",
    "T02D1812:147b-16": "'chang zhing rtag tu rgyu bar bya //",
    "T02D1812:147b-17": "zhes bya ba 'dis ni sems la dmigs pa'i bskyed pa'i rim pa'o //",
    "T02D1812:147b-18": "rlung ni phra ba'i ngo bo dang //",
    "T02D1812:147b-19": "rnam shes yang dag 'dres gyur pa //",
    "T02D1812:147b-20": "dbang po'i lam nas byung nas ni //",
    "T02D1812:147b-21": "yul rnams la ni dmigs par 'gyur //",
    "T02D1812:147b-22": "gang dang gang du rlung gnas pas //",
    "T02D1812:147b-23": "rang bzhin de dang de 'byung byed //",
    "T02D1812:147b-24": "rlung ni rgyu ba de srid du //",
    "T02D1812:147b-25": "snang ba g-yo min mi 'gyur ro //",
    "T02D1812:147b-26": "zhes bya ba 'dis ni sems la nges par rtog pa'i rdo rje'i bzlas pa'o //",
    "T02D1812:147b-27": "rang gi ngo bo las ni sems la nges par rtog pa'o //",
    "T02D1812:147b-28": "chu zla dang ni smig rgyu sogs//",
    "T02D1812:147b-29": "sgyu ma'i yon tan gyis brgyan te //",
    "T02D1812:147b-30": "zhes bya bas ni rjes su snyegs par lhag par",
    "T02D1812:147b-31": "mos pas sgyu ma'i lus 'dis ni sems la nges",
    "T02D1812:147b-32": "par rtog pa'i bdag la byin gyis brlab pa'o //",
    "T02D1812:147b-33": "dpal gsang ba 'dus pa'i byang chub sems kyi le'u las //",
    "T02D1812:147b-34": "dngos po med sogs tshigs bcad kyis //",
    "T02D1812:147b-35": "mngon par byang chub mtshan nyid gsungs //",
    "T02D1812:147b-36": "zhes bya ba la sogs pas ni sems la nges par rtog pa'i mngon par byang chub pa'o //",
    "T02D1812:147b-37": "chags min chags dang bral pa min //",
    "T02D1812:147b-38": "dbu mar yang ni mi dmigs so //",
    "T02D1812:147b-39": "zhes bya ba 'dis ni sems la nges par rtog pa'i zung 'jug go //",
    "T02D1812:147b-40": "sngags dang phyag rgya'i sbyor ba dang //",
    "T02D1812:147b-41": "dkyil 'khor la sogs rnam rtog dang //",
    "T02D1812:147b-42": "sbyin sreg gtor ma'i bya ba kun //",
    "T02D1812:147b-43": "rtag tu sgyu ma bzhin du bya //",
    "T02D1812:147b-44": "zhes bya ba 'dis ni bdag la byin gyis brlab ba'i bskyed pa'i rim pa'o //",
    "T02D1812:147b-45": "rlung gi sbyor ba med par ni //",
    "T02D1812:147b-46": "sems kyi rang bzhin dmigs su med //",
    "T02D1812:148a-0": "@148a * // ces bya ba 'dis ni bdag la byin gyis brlab pa'i rdo rje bzlas pa dang /",
    "T02D1812:148a-1": "bdag la byin gyis brlab pa'i sems la nges par rtog pa dang /",
    "T02D1812:148a-2": "dngos su bdag la byin gyis brlab pa rnams gsung bar 'gyur ro //",
    "T02D1812:148a-3": "'gro kun rang bzhin dbang med de //",
    "T02D1812:148a-4": "rang dbang du ni 'byung nyid min //",
    "T02D1812:148a-5": "de yi rgyu ni 'od gsal te //",
    "T02D1812:148a-6": "'od gsal thams cad stong pa ni //",
    "T02D1812:148a-7": "zhes bya ba 'dis ni bdag la byin gyis brlab pa'i mngon par byang chub pa'o //",
    "T02D1812:148a-8": "de nyid dri za'i sems can 'gyur //",
    "T02D1812:148a-9": "rdo rje'i sku yang de nyid yin //",
    "T02D1812:148a-10": "zhes bya ba 'dis ni bdag la byin gyis brlab pa'i zung 'jug go //",
    "T02D1812:148a-11": "phyag rgya chen po rnam dag ni //",
    "T02D1812:148a-12": "sangs rgyas lnga rigs rag las pa'o //",
    "T02D1812:148a-13": "'od zer lnga ni 'byung ba 'di //",
    "T02D1812:148a-14": "nam mkha' la ni 'ja' tshon bzhin //",
    "T02D1812:148a-15": "phyag rgya 'chang bar byed pa dang //",
    "T02D1812:148a-16": "gal te gsang sngags zlos pa'am //",
    "T02D1812:148a-17": "gzhan rnams thams cad byed kyang rung //",
    "T02D1812:148a-18": "kun stong gzhi la gnas pas so //",
    "T02D1812:148a-19": "zhes bya ba 'dis ni mngon par byang chub pa'i rim pa'o //",
    "T02D1812:148a-20": "de ni tshig dang ldan pa'i ngag bsdams yin //",
    "T02D1812:148a-21": "zhes bya ba la sogs pas ni mngon par byang chub pa'i rdo rje'i bzlas pa'o //",
    "T02D1812:148a-22": "'di ni rang gi rang bzhin rnams dang lhan cig ma yin ldan //",
    "T02D1812:148a-23": "zhes bya ba 'dis ni mngon par byang chub pa'i sems la nges par rtog pa'o //",
    "T02D1812:148a-24": "ji ltar chu klung dang ba las //",
    "T02D1812:148a-25": "nya dag myur du 'phar ba ltar //",
    "T02D1812:148a-26": "de bzhin thams cad stong gsal las //",
    "T02D1812:148a-27": "sgyu 'phrul dra ba 'byung bar bshad //",
    "T02D1812:148a-28": "ces bya ba 'dis ni mngon par byang chub pa'i bdag la byin gyis brlab pa'o //",
    "T02D1812:148a-29": "dngos su ni mngon par byang chub pa'o //",
    "T02D1812:148a-30": "slob dpon dag las bka' drin thob cing blo gros dri med brtan ldan dngos po kun //",
    "T02D1812:148a-31": "rang bzhin de nyid rnal 'byor ba yi dag gzhi",
    "T02D1812:148a-32": "shin tu phra ba mchog sbyin rang bzhin sangs rgyas",
    "T02D1812:148a-33": "kyi // mya ngan 'das khams gnyis med rtogs pa rtag tu bde ba'i rang bzhin bsgom par bya /",
    "T02D1812:148a-34": "'di ni bsod nams bsod nams min las rnam grol bcom ldan 'das rdo rje sems dpar 'gyur //",
    "T02D1812:148a-35": "zhes bya ba 'dis ni mngon par byang chub pa'i zung 'jug go //",
    "T02D1812:148a-36": "gcig po bskyed pa'i rim pa 'di dang zhes bya ba dang /",
    "T02D1812:148a-37": "de bzhin du 'di ni ma dag par 'gyur ro",
    "T02D1812:148b-0": "zhes bya ba 'dis ni zung du 'jug pa'i @148b",
    "T02D1812:148b-1": "bskyed pa'i rim pa'o //",
    "T02D1812:148b-2": "rdzogs pa'i rim pa zhes bya ba 'dis ni zung du 'jug pa'i rdo rje bzlas pa'o //",
    "T02D1812:148b-3": "chags dang chags med las grol zhing //",
    "T02D1812:148b-4": "zhes bya ba 'dis ni zung du 'jug pa'i sems la nges par rtog pa'o //",
    "T02D1812:148b-5": "bdag byin brlab dang 'od gsal gnyis //",
    "T02D1812:148b-6": "de nyid shes pas rim shes nas //",
    "T02D1812:148b-7": "zhes bya ba 'dis ni zung du 'jug pa'i bdag la byin gyis brlab pa dang 'od gsal ba'o //",
    "T02D1812:148b-8": "dngos su ni zung du 'jug pa'o //",
    "T02D1812:148b-9": "yan lag sbyor ba 'di byas nas //",
    "T02D1812:148b-10": "bsod nams gang bsags de yis ni //",
    "T02D1812:148b-11": "rdo rje 'dzin dang lhan cig tu //",
    "T02D1812:148b-12": "'gro ba myur du sbyor bar shog / rim pa",
    "T02D1812:148b-13": "khongs su bsdu ba'i man ngag gi rim pa'i rab",
    "T02D1812:148b-14": "tu byed pa slob dpon chen po klu'i blo rig",
    "T02D1812:148b-15": "pa 'dzin pa'i dngos grub brnyes nas da dung dpal",
    "T02D1812:148b-16": "gyi ri la bzhugs pa'i zhal snga nas mdzad pa",
    "T02D1812:148b-17": "rdzogs so / //",
    "T02D1812:148b-18": "/ chos kyi gzhi dkon mchog gsum gyi rten dpal tshangs pa 'byung ba'i gtsug lag khang du ;",
    "T02D1812:148b-19": "rgya gar gyi mkhan po a'a langka ka la sha'i zhal snga nas dang /"
}