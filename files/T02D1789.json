{
    "T02D1789:8b-0": "@8b * // ye shes rdo rje kun las btus pa'i rgyud las 'byung ba'i rgyan bdun rnam par dgrol ba bzhugs /",
    "T02D1789:8b-3": "#/ // / bcom ldan 'das dpal kun du bzang po la phyag 'tshal lo //",
    "T02D1789:8b-4": "dngos kun rang bzhin stong bdag nyid ;",
    "T02D1789:8b-5": "/ dngos po kun gyi ngo bo nyid //",
    "T02D1789:8b-6": "thams cad bdag nyid rdo rje 'dzin //",
    "T02D1789:8b-7": "gnyis med de la rab tu 'dud //",
    "T02D1789:8b-8": "ye shes kun btus rgyud las ni //",
    "T02D1789:8b-9": "rnal 'byor bla ma'i rgyud dgrol lugs //",
    "T02D1789:8b-10": "rgyan ni bdun po gang yin pa //",
    "T02D1789:9a-0": "mkhas pa dga' bskyed @9a * //",
    "T02D1789:9a-1": "phyir bshad //",
    "T02D1789:9a-2": "rnal 'byor rgyud tshul gang la yang //",
    "T02D1789:9a-3": "rgyud tshul rnam pa gsum du snang //",
    "T02D1789:9a-4": "rgyu yi rgyud dang thabs kyi rgyud //",
    "T02D1789:9a-5": "'bras bu'i rgyud ces mkhas pas bshad //",
    "T02D1789:9a-6": "rgyud la gang zag mtha' yas kyang //",
    "T02D1789:9a-7": "cung zad dbye na rnam pa lnga ;",
    "T02D1789:9a-8": "/ rin chen tsandan padma dang //",
    "T02D1789:9a-9": "pad dkar autpala zhes gsungs //",
    "T02D1789:9a-10": "de la bsdus pa rnam gnyis te //",
    "T02D1789:9a-11": "tshogs dang slob ma'i gang zag go //",
    "T02D1789:9a-12": "de dag re re dag la yang //",
    "T02D1789:9a-13": "blo ni rab 'bring tha ma gsum //",
    "T02D1789:9a-14": "chos smra ba dang sgrub byed pa'o //",
    "T02D1789:9a-15": "rgyan ni lnga pa drug par bshad //",
    "T02D1789:9a-16": "thabs kyi rgyud las rnam pa gnyis //",
    "T02D1789:9a-17": "brda dang don du mkhas bas bshad //",
    "T02D1789:9a-18": "de 'dzin byed pa smra byed dang //",
    "T02D1789:9a-19": "sgrub par byed pa kho na yin //",
    "T02D1789:9a-20": "gleng bslang lnga dang mtha' drug rgyan //",
    "T02D1789:9a-21": "brda yi rgyud la 'jug pa yin //",
    "T02D1789:9a-22": "rigs pa rnam bzhi bshad pa bzhi //",
    "T02D1789:9a-23": "bden gnyis nges pa'i rgyan dag ni //",
    "T02D1789:9a-24": "don la 'jug pa'i rgyan zhes bya'o //",
    "T02D1789:9a-25": "gleng bslad dbye na rnam pa lnga //",
    "T02D1789:9a-26": "cung zad rim par dbye bar bya //",
    "T02D1789:9a-27": "brda yi rgyud du gsungs pa yi //",
    "T02D1789:9a-28": "ming dang ched dang byed pa po //",
    "T02D1789:9a-29": "tshad dag dang ni dgos pa'o //",
    "T02D1789:9a-30": "ming ni khri sum stong phrag bzhi //",
    "T02D1789:9a-31": "rnal 'byor chen po'i rgyud du grangs //",
    "T02D1789:9a-32": "ka nas ya yi bar du ni //",
    "T02D1789:9a-33": "nyi shu rtsa drug ming gi mtha'o //",
    "T02D1789:9a-34": "de tsam cung zad dbye ba ste //",
    "T02D1789:9a-35": "rgyas par dbye na grangs med do //",
    "T02D1789:9a-36": "bsdus pa'i rtsa ba yi ge gsum //",
    "T02D1789:9a-37": "gsungs pa sku gsung thugs zhes gsungs //",
    "T02D1789:9a-38": "ched ni gdul bya rgya mtsho snyed //",
    "T02D1789:9a-39": "brjod mi lang ba'i don du gsungs //",
    "T02D1789:9a-40": "bsdus na skye bo 'dod chags can //",
    "T02D1789:9a-41": "'dod khams dbang du gsungs pa yin //",
    "T02D1789:9a-42": "byed pa po ni rdo rje sems //",
    "T02D1789:9a-43": "sangs rgyas drug pa de kho na //",
    "T02D1789:9a-44": "tshad ni dpal ldan gsang 'dus kyi //",
    "T02D1789:9a-45": "le'u dang cho ga dum bu dang //",
    "T02D1789:9a-46": "rim pa bshad pa rnam pa bzhi //",
    "T02D1789:9a-47": "le'u ni rnam pa bcu bdun te //",
    "T02D1789:9a-48": "cho ga nyi shur mkhas pas bshad //",
    "T02D1789:9a-49": "dum bu phyi ma'i rgyud dang ni //",
    "T02D1789:9a-50": "bshad pa'i rgyud rnams grags pa yin //",
    "T02D1789:9b-0": "bskyed dang rdzogs pa'i sgrub @9b thabs dang //",
    "T02D1789:9b-1": "srid pa skye 'chi'i rim pa yi //",
    "T02D1789:9b-2": "dbye ba brjod pa rim pa yin //",
    "T02D1789:9b-3": "thun mong mchog dang rnam bzhi las //",
    "T02D1789:9b-4": "bdag gzhan don byas dgos pa'o //",
    "T02D1789:9b-5": "rgyud gzhan la yang de bzhin no //",
    "T02D1789:9b-6": "mtha' rnam drug ces bya ba yang //",
    "T02D1789:9b-7": "dgongs dang dgongs min drang dang nges //",
    "T02D1789:9b-8": "ji bzhin sgra dang sgra min no //",
    "T02D1789:9b-9": "'dod chags ma yin chags bral min //",
    "T02D1789:9b-10": "dbu mar mi dmigs la sogs pa'i //",
    "T02D1789:9b-11": "rdo rje'i tshig ni dgongs bshad pa'o //",
    "T02D1789:9b-12": "stong pa bdag med 'od gsal ba //",
    "T02D1789:9b-13": "zhes sogs tshig ni dgongs pa min //",
    "T02D1789:9b-14": "ga pur tsandna rdo rje pad ;",
    "T02D1789:9b-15": "/ ces sogs tshig ni drang ba'i don //",
    "T02D1789:9b-16": "khu ba khrag dang btsun mo sogs //",
    "T02D1789:9b-17": "rdo rje'i tshig ni nges pa'i don //",
    "T02D1789:9b-18": "dkyil 'khor mchod sbyin la sogs pa //",
    "T02D1789:9b-19": "don gsal gsungs pa ji bzhin sgra //",
    "T02D1789:9b-20": "ko ta ksha sogs ji bzhin min //",
    "T02D1789:9b-21": "de tsam zhig ni brda rgyud rgyan //",
    "T02D1789:9b-22": "brda yis mtshon nas don la ni //",
    "T02D1789:9b-23": "'jug byed de yang thabs kyi rgyud //",
    "T02D1789:9b-24": "don ni rigs pa bzhir bshad pa //",
    "T02D1789:9b-25": "rgyud dang gleng gzhi nges tshig rgyu //",
    "T02D1789:9b-26": "chags bral chags bcas dbang du'o //",
    "T02D1789:9b-27": "mi yi skye 'khrungs 'thad pa sgrub //",
    "T02D1789:9b-28": "khyim nas byung ba bya ba med //",
    "T02D1789:9b-29": "'dul dang sdom pa la ltos pa'o //",
    "T02D1789:9b-30": "chos spyod chos nyid 'bras bu 'byung //",
    "T02D1789:9b-31": "chags bral rigs pa bzhir 'dod do //",
    "T02D1789:9b-32": "phung po lnga dang 'byung ba lnga //",
    "T02D1789:9b-33": "dbang po lnga dang nyon mongs lnga //",
    "T02D1789:9b-34": "rigs lnga'i sangs rgyas lnga ru 'dod //",
    "T02D1789:9b-35": "rdo rje 'dzin 'gyur bya ba byed //",
    "T02D1789:9b-36": "ltos pa rang gi mtshan ma la'o //",
    "T02D1789:9b-37": "spros bcas la sogs spyod pa yi //",
    "T02D1789:9b-38": "cho nyid kyis ni 'bras 'byung ba //",
    "T02D1789:9b-39": "chags bcas rigs pa bzhir 'dod do //",
    "T02D1789:9b-40": "bshad gzhi yig don spyi yi don //",
    "T02D1789:9b-41": "sbas pa'i don dang mthar thug pa'o //",
    "T02D1789:9b-42": "sgra yi bkod pa bstan bcos bzhin //",
    "T02D1789:9b-43": "don gyis bkod pa'i yi ge'i don //",
    "T02D1789:9b-44": "tshig gcig 'bras bu bsnyen mthong ba //",
    "T02D1789:9b-45": "yul ring 'jug pa'i blo bzlog ste //",
    "T02D1789:9b-46": "'bras don gzhan don bskyed rim la //",
    "T02D1789:9b-47": "sbyor ba dang po la sogs pa //",
    "T02D1789:9b-48": "rgyas bshad don ni spyi yi don //",
    "T02D1789:9b-49": "chags bcas spyod pa don yod dang //",
    "T02D1789:10a-0": "kun rdzob @10a * //",
    "T02D1789:10a-1": "lam gyur don yod dang //",
    "T02D1789:10a-2": "snang gsum rtogs pas don yod pa'i //",
    "T02D1789:10a-3": "mi bstan sbas don rnam pa gsum //",
    "T02D1789:10a-4": "yang dag don nyid ston pa dang //",
    "T02D1789:10a-5": "don dam la bden gnyis med thob //",
    "T02D1789:10a-6": "'od gsal ba dang zung 'jug ste //",
    "T02D1789:10a-7": "mthar thug pa ni yin par gsungs //",
    "T02D1789:10a-8": "sgyu ma'i dper byas bcu gnyis kyis //",
    "T02D1789:10a-9": "kun rdzob nges par shes par bya //",
    "T02D1789:10a-10": "thams cad stong pa 'od gsal ba //",
    "T02D1789:10a-11": "don dam du ni gang bstan pa //",
    "T02D1789:10a-12": "rdzogs ba sgrub par byed pa ste //",
    "T02D1789:10a-13": "don gyi rgyud du bstan pa yin //",
    "T02D1789:10a-14": "'bras bu'i rgyud ni rnam pa gsum //",
    "T02D1789:10a-15": "thun mong mchog dang gnyi ga yi //",
    "T02D1789:10a-16": "'bras bur rgyal ba dam pas gsungs //",
    "T02D1789:10a-17": "thun mong grub pa brgyad la sogs //",
    "T02D1789:10a-18": "bskyed pa'i rim ba'i nus pa yin //",
    "T02D1789:10a-19": "mchog ni sangs rgyas go 'phang ste //",
    "T02D1789:10a-20": "rdzogs pa'i rim pa'i 'bras bu yin //",
    "T02D1789:10a-21": "zung 'jug rim pa mthar phyin na //",
    "T02D1789:10a-22": "gnyi ga'i dngos grub rdzogs pa yin //",
    "T02D1789:10a-23": "thun mong thob la mchog ma yin //",
    "T02D1789:10a-24": "mchog la thun mong yod ma yin //",
    "T02D1789:10a-25": "rdo rje 'chang ba'i go 'phang ni //",
    "T02D1789:10a-26": "de dag gnyis su yod ma yin //",
    "T02D1789:10a-27": "rnal 'byor bla ma'i rgyud 'dzin pas //",
    "T02D1789:10a-28": "'bras bu rgyu la rag las te //",
    "T02D1789:10a-29": "sa bon lta bu yin pas na //",
    "T02D1789:10a-30": "rgyu yi gang zag rnam pa lnga /",
    "T02D1789:10a-31": "spang blang bye brag shes par bya //",
    "T02D1789:10a-32": "de nas rim par dbang blangs te //",
    "T02D1789:10a-33": "thabs kyi rgyud la 'jug par bya //",
    "T02D1789:10a-34": "dang po nyan pa'i shes rab kyis //",
    "T02D1789:10a-35": "tshig gi rgyud la thos pa bskyed //",
    "T02D1789:10a-36": "de nas bsams pa'i shes rab kyis //",
    "T02D1789:10a-37": "tshig dang don du 'brel pa bslab //",
    "T02D1789:10a-38": "de nas bsgom pa'i blo rtsal gyis //",
    "T02D1789:10a-39": "dang por bskyed pa'i rim pa bslab //",
    "T02D1789:10a-40": "de rjes rdzogs pa mthar dbyung ste //",
    "T02D1789:10a-41": "kha spubs [*sbubs] rdol dang dug can gyi //",
    "T02D1789:10a-42": "skyon rnams spangs te rgyun gnas na //",
    "T02D1789:10a-43": "chu lud rkyen gyis 'bras bskyed bzhin //",
    "T02D1789:10a-44": "'bras bu mngon gyur the tshom med //",
    "T02D1789:10a-45": "rgyud gsum rgyan bdun sbyor ba'i lde mig gis //",
    "T02D1789:10a-46": "gsang 'dus la sogs rgyud kyi sgo phye nas //",
    "T02D1789:10a-47": "kun la dgos pa'i 'bras bu rin po che //",
    "T02D1789:10a-48": "rnal 'byor rnams kyi rgyud la thob par shog / rgyan bdun rnam par dgrol ba zhes bya ba /",
    "T02D1789:10a-49": "aa ts'a rya shraddh'a ga ra wa rmas mdzad pa rdzogs so /",
    "T02D1789:10a-51": "// / pandi ta de nyid dang /"
}