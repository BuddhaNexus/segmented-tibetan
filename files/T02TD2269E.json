{
    "T02TD2269E:106b-0": "@106b # // rgya gar skad du /",
    "T02TD2269E:106b-1": "k'a ya kosh'a ma ri ta badzra g'i ti /",
    "T02TD2269E:106b-2": "bod skad du /",
    "T02TD2269E:106b-3": "sku'i mdzod 'chi med rdo rje'i glu /",
    "T02TD2269E:106b-4": "'jam dpal gzhon nur gyur pa la phyag 'tshal lo //",
    "T02TD2269E:106b-5": "kye ho bdag dang byed par 'dzin pa ral pa can //",
    "T02TD2269E:106b-6": "bram ze gcer bu sad ga pa dang ni //",
    "T02TD2269E:106b-7": "kho na nyid bzhi 'dod pa'i rgyang phan pa //",
    "T02TD2269E:106b-8": "thams cad mkhyen zhes zer nas rang ma rig / des ni slu bar 'ong ste thar lam ring //",
    "T02TD2269E:106b-9": "bye brag pa dang mdo sde sngags pa dang //",
    "T02TD2269E:106b-10": "rnal 'byor pa dang dbu ma la sogs te //",
    "T02TD2269E:106b-11": "gcig la gcig skyon 'grel zhing rtsod par byed //",
    "T02TD2269E:106b-12": "snang stong mkha' mnyam de nyid mi shes pa //",
    "T02TD2269E:106b-13": "lhan cig skyes la rgyab kyis phyogs par 'gyur //",
    "T02TD2269E:106b-14": "sku gsung thugs gsal mar mer ras dang mar nag bzhin //",
    "T02TD2269E:106b-15": "kho na nyid ldan rang snang mar me lta bur gsal //",
    "T02TD2269E:106b-16": "rang rig gsal bas 'gro ba kun la khyab //",
    "T02TD2269E:106b-17": "dbyer med tshul gyis ma skyes pa yi rang bzhin yin //",
    "T02TD2269E:106b-18": "bdag tu 'dzin pa'i sems kyis dran pa sna tshogs rgyu //",
    "T02TD2269E:107a-0": "ngo bo nyid la snang tshul cir yang @107a * //",
    "T02TD2269E:107a-1": "'char ;",
    "T02TD2269E:107a-2": "/ mun pa lta bu'i bag la kun gnas kyang //",
    "T02TD2269E:107a-3": "de nyid rnyed pa'i rnal 'byor sgron me 'bar //",
    "T02TD2269E:107a-4": "snying po'i don ni rtog ge'i yul las 'das //",
    "T02TD2269E:107a-5": "mngon du mi gsal dran pa'i mthu yis bsgribs //",
    "T02TD2269E:107a-6": "rtog med des shes dran med bde ba'i lam //",
    "T02TD2269E:107a-7": "bgrod med 'bras bu blo las 'das par snang //",
    "T02TD2269E:107a-8": "lhan cig skyes pa thugs kyi gter mdzod nas //",
    "T02TD2269E:107a-9": "dag dang ma dag 'khor 'das gzugs su snang //",
    "T02TD2269E:107a-10": "snang yang skye ba med pa'i ngang du gcig / de nyid mi g-yo tha snyad rang bzhin med //",
    "T02TD2269E:107a-11": "phyag rgya chen po 'gyur med bde chen dang //",
    "T02TD2269E:107a-12": "rgyu la mi ltos 'bras bu blo las 'das //",
    "T02TD2269E:107a-13": "phyag rgya chen po rdzogs pa'i 'bras bu yin //",
    "T02TD2269E:107a-14": "tha snyad lam gyi don la mtshon te sbyar //",
    "T02TD2269E:107a-15": "brjod bya rjod byed med pa snying po'i don //",
    "T02TD2269E:107a-16": "kun gyi brjod bya dran med rig pa'i dbyings //",
    "T02TD2269E:107a-17": "mos pa'i shes pas rtogs pa tha dad kyang //",
    "T02TD2269E:107a-18": "dran med 'di la brdzun pa yod re skan //",
    "T02TD2269E:107a-19": "lam gyi rtsol bas 'bras bu so so yang //",
    "T02TD2269E:107a-20": "dran pa 'di la bden pa yod re skan //",
    "T02TD2269E:107a-21": "btang snyoms dbang gis re 'jog tha dad kyang //",
    "T02TD2269E:107a-22": "skye med 'di la gnyis su yod re skan //",
    "T02TD2269E:107a-23": "yid la bya dang mi bya snyad 'dogs kyang //",
    "T02TD2269E:107a-24": "blo 'das 'di la btsal du yod re skan //",
    "T02TD2269E:107a-25": "snang ba'i rkyen gyis dran pa skye 'gyur yang //",
    "T02TD2269E:107a-26": "stong pa'i dran med rkyen las 'da' ba med //",
    "T02TD2269E:107a-27": "rtog med don la bya bral blta ru med //",
    "T02TD2269E:107a-28": "rang la gzhan nas tshol ba aa re 'khrul //",
    "T02TD2269E:107a-29": "kye ho rdo rje lta bur rtogs dka' kho na nyid //",
    "T02TD2269E:107a-30": "ma shes rtsol bas sgra phyir 'brang sems kyis //",
    "T02TD2269E:107a-31": "bya ba med pa'i don dang phrad par dka' //",
    "T02TD2269E:107a-32": "bya ba'i rang bzhin mi bya shes gyur na //",
    "T02TD2269E:107a-33": "rgyal ba'i dgongs pa nyag gcig yul las 'das //",
    "T02TD2269E:107a-34": "sku ni mi 'gyur chos nyid khong stong lags //",
    "T02TD2269E:107a-35": "lus la mi gnas bya dang byed pa bral //",
    "T02TD2269E:107a-36": "lam bslad lam gyi 'bras bu mthong mi 'gyur //",
    "T02TD2269E:107a-37": "skye med dang la mi 'byed rgyal ba'i thugs //",
    "T02TD2269E:107a-38": "dran med dang la mnyam gzhag bde ba che //",
    "T02TD2269E:107a-39": "bde chen dang la mi rtog rgyun la gnas //",
    "T02TD2269E:107b-0": "yid la mi byed snang ba rang @107b sar dag / rkyen ni dran pa ma 'gag ye shes gsal //",
    "T02TD2269E:107b-1": "rtsa ba gcig rgyas skyon med padma bzhin //",
    "T02TD2269E:107b-2": "'gro ba kun la lhan cig skyes bzhin gnas //",
    "T02TD2269E:107b-3": "gzhan yod long mthong stobs kyis bslad mod kyang //",
    "T02TD2269E:107b-4": "ji bzhin thog ma'i padma me tog bzhin //",
    "T02TD2269E:107b-5": "legs mthong stobs kyi phyag rgya che mi g-yo //",
    "T02TD2269E:107b-6": "gzung dang 'dzin pa'i rnyog mas bslad gyur kyang //",
    "T02TD2269E:107b-7": "dus gsum 'gyur med rtsa ba bdag nyid che //",
    "T02TD2269E:107b-8": "rnam shes rlung dang 'og sgo sngags la sogs //",
    "T02TD2269E:107b-9": "ye nas spyod bral rang gzhan btang gzhag bral //",
    "T02TD2269E:107b-10": "'khor bar mi sems mya ngan 'das mi ltos //",
    "T02TD2269E:107b-11": "dus gsum srid gsum sku gsung thugs la 'dus //",
    "T02TD2269E:107b-12": "gang la mi 'bad blang dor lta ba med //",
    "T02TD2269E:107b-13": "mtha' dbus mi 'byed dbu ma drang po'i lam //",
    "T02TD2269E:107b-14": "bcas bcos bral na thugs kyi lam mchog ste //",
    "T02TD2269E:107b-15": "bgrod 'jug rim sogs pha rol phyin pa'i lam //",
    "T02TD2269E:107b-16": "nye lam gzhag nas ring du 'khor ba'i rgyu //",
    "T02TD2269E:107b-17": "lhan cig skyes dang gnyen po 'gran zla bral //",
    "T02TD2269E:107b-18": "kho na nyid la sku bzhi ye shes lnga //",
    "T02TD2269E:107b-19": "nyon mongs la sogs tshogs pas 'khor ba'i lam //",
    "T02TD2269E:107b-20": "yul du gang skyes mi spyad yul med mthong //",
    "T02TD2269E:107b-21": "ngo bo nyid la dga' dang mi dga' med //",
    "T02TD2269E:107b-22": "'dzin rtog gnyis bcas ma bcos chos kyi sku //",
    "T02TD2269E:107b-23": "dbang po rang yan ma zin stong par gnas //",
    "T02TD2269E:107b-24": "smrar med nyams su myong ba rgyun mi 'chad //",
    "T02TD2269E:107b-25": "rang gi rgyud la sbyar te shes par bya //",
    "T02TD2269E:107b-26": "dri ma med pa'i don la phyag rgya che / rgya mtshon ma mkha' lta bu'i nyams myong 'byung//",
    "T02TD2269E:107b-27": "dbang po yul bral ltung ba'i g-yang sa med //",
    "T02TD2269E:107b-28": "dran pas zin pas khyod nyid chags pa ste //",
    "T02TD2269E:107b-29": "rang btang gzhag pas spros pa slar la ldog /'char nub med na rnam rtog mun pa nub //",
    "T02TD2269E:107b-30": "chos nyid ro mnyam bud pa'i me tog mtshungs //",
    "T02TD2269E:107b-31": "skyon dang yon tan dbyer med nyid du mtshungs //",
    "T02TD2269E:107b-32": "ngo mtshar che ste nyams myong smrar ma gtub //",
    "T02TD2269E:107b-33": "bde ba dbyer med ji ltar chu gzhag bzhin //",
    "T02TD2269E:107b-34": "lhan cig skyes dang rnal 'byor de mi 'bral //",
    "T02TD2269E:107b-35": "dngos gcig bsam pa du mar dran mthong yang //",
    "T02TD2269E:107b-36": "dran med gcig yin du ma nyid du yin //",
    "T02TD2269E:108a-0": "gang zhig lhan cig @108a * //",
    "T02TD2269E:108a-1": "skyes dga' bde chen stong //",
    "T02TD2269E:108a-2": "rnal 'byor spyod pa blo las 'das par spyod //",
    "T02TD2269E:108a-3": "chags lam gnyug ma'i don la sbyor 'dod na //",
    "T02TD2269E:108a-4": "nang dang phyi rol ma dmigs bdag gzhan min //",
    "T02TD2269E:108a-5": "de nyid don shes rang bzhin grol bar bstan //",
    "T02TD2269E:108a-6": "sku gsum chos skur dbye ba med mod kyang //",
    "T02TD2269E:108a-7": "nyams su blangs na 'bras bu so so 'byung //",
    "T02TD2269E:108a-8": "kye ho dbyer med rtogs na lta ngan myur du 'joms //",
    "T02TD2269E:108a-9": "skye med stong pa dbyer med thug phrad don //",
    "T02TD2269E:108a-10": "yin par shes na nags 'dab rten dang bral //",
    "T02TD2269E:108a-11": "thug phrad ma shes mtshan ma'i snying rje ni //",
    "T02TD2269E:108a-12": "'khor ba'i gnas su ci spyad zag pa'i rgyu //",
    "T02TD2269E:108a-13": "stong dang snying rje dbyer med skye ba med //",
    "T02TD2269E:108a-14": "gang zhig 'khor dang myang 'das ro dogs bral //",
    "T02TD2269E:108a-15": "lus sems ma rnyed dran med rang dgar gzhag / de nyid blo yis ma rnyed rang byung yin //",
    "T02TD2269E:108a-16": "mnyam gzhag rjes thob zhi gnas mtshan nyid de //",
    "T02TD2269E:108a-17": "don dam ma yin blo yis bsgom du med //",
    "T02TD2269E:108a-18": "lus ngang sems kyis gzugs sogs rtsol med gsal //",
    "T02TD2269E:108a-19": "sna rtse la sogs dbyibs dang nam mkha' dang //",
    "T02TD2269E:108a-20": "rtsa la reg par ma spyad gnyug mar gnas //",
    "T02TD2269E:108a-21": "snang ba thams cad bde ba yod mi byed //",
    "T02TD2269E:108a-22": "dran pa snang tsam sgyu mar shes tsam gsal //",
    "T02TD2269E:108a-23": "zla ba'i gzugs brnyan cha med gzung bas stong //",
    "T02TD2269E:108a-24": "btsal kyang med la bltas kyang mthong ba med //",
    "T02TD2269E:108a-25": "sgyu mar snang ba'i dran pa de dran te //",
    "T02TD2269E:108a-26": "dran pa med las cir yang mthong ba med //",
    "T02TD2269E:108a-27": "dran par snang yang de la 'dzin pa med //",
    "T02TD2269E:108a-28": "dran pas reg kyang reg gi bsam bral bas //",
    "T02TD2269E:108a-29": "bsam du med pas bral bas skye ba med //",
    "T02TD2269E:108a-30": "dran pa skyes kyang yul la mi spyod par //",
    "T02TD2269E:108a-31": "cir yang ma grub stong pa'i rang sor gzhag / ji ltar byas kyang phyag rgya rgyun mi 'chad //",
    "T02TD2269E:108a-32": "yan lag bzhi ldan phyag rgya chen po bzhi //",
    "T02TD2269E:108a-33": "skye med don rtogs pa yi yan lag dang //",
    "T02TD2269E:108a-34": "bden gnyis tha mi dad kyi yan lag dang //",
    "T02TD2269E:108a-35": "snang ba skye med thug phrad nyid du rtogs //",
    "T02TD2269E:108a-36": "dran pa gzung du med pa'i yan lag dang //",
    "T02TD2269E:108a-37": "stong pa rkyen dang dran med blo las 'das //",
    "T02TD2269E:108a-38": "dngos po dgag sgrub med pa'i yan lag go //",
    "T02TD2269E:108b-0": "de nyid gzhir ldan @108b 'dod pas dben pa dang //",
    "T02TD2269E:108b-1": "rtog pa dang bcas dpyod par bcas pa dang //",
    "T02TD2269E:108b-2": "dga' dang bde dang dben par gnas la sogs //",
    "T02TD2269E:108b-3": "tha snyad de nyid mtshon pa'i yul du gsungs //",
    "T02TD2269E:108b-4": "gzhir ldan rab 'bring tha mar gsungs pa yang //",
    "T02TD2269E:108b-5": "dman pa'i don du mkhas bas rab tu bshad //",
    "T02TD2269E:108b-6": "phyag rgya chen po gang la gnas mi byed //",
    "T02TD2269E:108b-7": "blang dor bral ba'i don du de zhin bshad //",
    "T02TD2269E:108b-8": "gtang smer mi 'byed gang yang dngos grub dag tu byed //",
    "T02TD2269E:108b-9": "lhan cig skyes dang yul la gtum mo sbar la sogs //",
    "T02TD2269E:108b-10": "dam tshig bdag gi kho na nyid dang rnal 'byor bsgom //",
    "T02TD2269E:108b-11": "dngos po thams cad mnyam nyid phyag rgya chen po la //",
    "T02TD2269E:108b-12": "rtog pa spang zhing mi rtog bsgom pa ci zhig 'gyur //",
    "T02TD2269E:108b-13": "bla ma la gus gsang ba'i 'dul sdom de ru rdzogs //",
    "T02TD2269E:108b-14": "phyi nang gsang ba'i dbang bskur so so'i mtshan nyid dang //",
    "T02TD2269E:108b-15": "bum pa gsang ba shes rab ye shes dang //",
    "T02TD2269E:108b-16": "ngo bo nges tshig dbye ba la sogs kun //",
    "T02TD2269E:108b-17": "thun mong mthu skyes phyag rgya che la reg mi nus //",
    "T02TD2269E:108b-18": "kye ho phyag rgya che la 'bras bu'i bdag nyid sku gsung thugs ldan pas //",
    "T02TD2269E:108b-19": "'bras bu de yang snying po'i don la 'thad kyis drang dang nges pa'i don la min //",
    "T02TD2269E:108b-20": "lam dang 'bras bu'i snying po thams cad bcud bsdus dang //",
    "T02TD2269E:108b-21": "theg chen bla na med pa'i dngos dang theg pa dag gi khyad par dang //",
    "T02TD2269E:108b-22": "kun gyi snying por gyur nas gsang ba bla na med //",
    "T02TD2269E:108b-23": "phyag rgya chen po nges pa'i mtshan nyid ni //",
    "T02TD2269E:108b-24": "dran dang dran med gnyis su med pas skye med de //",
    "T02TD2269E:108b-25": "blo las 'das shing nam mkha' lta bur cir mi gnas //",
    "T02TD2269E:108b-26": "las kyi phyag rgya dpe dang chos kyi phyag rgya'i lam //",
    "T02TD2269E:108b-27": "phyag rgya chen po 'bras bu dam tshig phyag rgya gzhan don te //",
    "T02TD2269E:108b-28": "chos kyi phyag rgya man chad bsten pas mthar mi 'gro //",
    "T02TD2269E:108b-29": "re dogs mthar lhung 'du 'dzin bya ba'i skyon du 'gyur //",
    "T02TD2269E:108b-30": "kho na nyid la gnyen po dbyer med rang sor gzhag / rnam rtog ji snyed shar yang lhug pa nyid la shar //",
    "T02TD2269E:108b-31": "dran pa rang sar grol nas dran med lhug pa nyid //",
    "T02TD2269E:108b-32": "gang yang longs spyod snang bar shes shing dran med gsos //",
    "T02TD2269E:108b-33": "rang bzhin nyams nyid skye med dag tu ldan //",
    "T02TD2269E:109a-0": "kun la khyab @109a * //",
    "T02TD2269E:109a-1": "cing 'bab chu lta bur gnas //",
    "T02TD2269E:109a-2": "rgyun mi chad pa'i 'bab chu lta bu dang //",
    "T02TD2269E:109a-3": "mar me ltar gsal rang rig byang chub sems //",
    "T02TD2269E:109a-4": "'gog pa med bzhin dran rig rang gis stong //",
    "T02TD2269E:109a-5": "yang dag kho na nyid ni gang zhe na //",
    "T02TD2269E:109a-6": "gzhan na yod na kun gyis mthong bar rigs //",
    "T02TD2269E:109a-7": "rang la yod kyang lkog gyur bla ma'i zhal //",
    "T02TD2269E:109a-8": "sems nyid sangs rgyas kho na nyid yin te //",
    "T02TD2269E:109a-9": "dran pas bslad cing de nyid gzhan du brtags //",
    "T02TD2269E:109a-10": "sangs rgyas yin phyir yon tan gang zhe na //",
    "T02TD2269E:109a-11": "yon tan ras dang dkar po lta bu ste //",
    "T02TD2269E:109a-12": "kho na nyid kyi yon tan phyag rgya che //",
    "T02TD2269E:109a-13": "ngo bo yon tan so so tha dad min //",
    "T02TD2269E:109a-14": "phyag rgya che dang bzhi pa la sogs kun //",
    "T02TD2269E:109a-15": "yon tan so so ma yin tha dad min //",
    "T02TD2269E:109a-16": "dran med yon tan rgya mtsho ma 'gul bar //",
    "T02TD2269E:109a-17": "dran par mi 'gyur chu yi dba' rlabs med //",
    "T02TD2269E:109a-18": "skye med yon tan mi 'gyur brag dang 'dra //",
    "T02TD2269E:109a-19": "brag ca grag tsam rjes su 'brang ba med //",
    "T02TD2269E:109a-20": "blo yis 'das shing yul du ma gyur pa //",
    "T02TD2269E:109a-21": "phyag rgya chen po'i yon tan nam mkha' 'dra //",
    "T02TD2269E:109a-22": "dran pa sems can sems las byung ba yin //",
    "T02TD2269E:109a-23": "de phyir stong pa gzhan nas btsal mi dgos //",
    "T02TD2269E:109a-24": "bzhi ru snang yang gcig gi yon tan ni //",
    "T02TD2269E:109a-25": "phyag rgya bzhi ru snang ba ci phyir mtshon //",
    "T02TD2269E:109a-26": "gong gi khyad par dag gi bzhi ru byung //",
    "T02TD2269E:109a-27": "phyag rgya chen po gsum du rtog mi byed //",
    "T02TD2269E:109a-28": "gang la mi gnas chags pa med par spyod //",
    "T02TD2269E:109a-29": "me tog sbrang rtsi sbrang mas 'thung dang 'dra //",
    "T02TD2269E:109a-30": "so sor rtog pa'i ye shes thabs yin te //",
    "T02TD2269E:109a-31": "ro dang phrad na ro la zhen pa med //",
    "T02TD2269E:109a-32": "de ltar kun gyis shes par 'gyur ma yin //",
    "T02TD2269E:109a-33": "snying po'i don gyi 'gro drug khyab mod kyang //",
    "T02TD2269E:109a-34": "'gro ba dran pas bcings te pad tra'i srin //",
    "T02TD2269E:109a-35": "sems las dran pa byung phyir 'khrul pa'i rgyu //",
    "T02TD2269E:109a-36": "yid la mi byed shes na sangs rgyas nyid //",
    "T02TD2269E:109a-37": "'khrul pa de la thabs dang shes rab med //",
    "T02TD2269E:109a-38": "kye ho dbyer med shes na thabs mchog de kho na //",
    "T02TD2269E:109a-39": "sangs rgyas sems can chos rnams thams cad kun //",
    "T02TD2269E:109a-40": "rang gi sems nyid dag dang lhan cig skyes //",
    "T02TD2269E:109a-41": "yid la mi byed yid la skyes tsam na //",
    "T02TD2269E:109a-42": "dran pa'i snang ba nub ste bden brdzun med //",
    "T02TD2269E:109b-0": "de phyir de nyid kho na'i yul @109b ma yin //",
    "T02TD2269E:109b-1": "dper na mig gi yul du sgra mi snang //",
    "T02TD2269E:109b-2": "rnam par mi rtog rtog pa'i yul ma yin //",
    "T02TD2269E:109b-3": "stong pa'i rkyen gyis dran pa gsal tsam na //",
    "T02TD2269E:109b-4": "dran pa'i snang ba nub nas mthong ba med //",
    "T02TD2269E:109b-5": "ye shes 'on long lkugs par mi 'gyur te //",
    "T02TD2269E:109b-6": "ma dran pa la 'on long lkugs rgyu med //",
    "T02TD2269E:109b-7": "bems po la sogs tha snyad kun dang bral //",
    "T02TD2269E:109b-8": "snang ba nub ces bya ba'i tha snyad ni //",
    "T02TD2269E:109b-9": "dran pa phyag te dran med gsos su spungs //",
    "T02TD2269E:109b-10": "de nyid skye med blo las 'das pa ni //",
    "T02TD2269E:109b-11": "dran pa med dang skye med ye shes mes //",
    "T02TD2269E:109b-12": "gzung 'dzin bsregs sbyangs blo las 'das phul bas //",
    "T02TD2269E:109b-13": "smon lam dbang gis skye ba phyis mi brgyud //",
    "T02TD2269E:109b-14": "de phyir phyag rgya chen po sdon song la //",
    "T02TD2269E:109b-15": "su la mi brten gang la rag ma lus //",
    "T02TD2269E:109b-16": "chu la zhugs dang tshogs dang za 'gyed byed //",
    "T02TD2269E:109b-17": "rig byed grong khyer dkrog pa dag dang mtshungs //",
    "T02TD2269E:109b-18": "phyag rgya chen po rang las gzhan med phyir //",
    "T02TD2269E:109b-19": "mchod rdzas dran pa mgron dang mchod gnas rang shes pas //",
    "T02TD2269E:109b-20": "mchod pa rang gi dran pa med la mchod //",
    "T02TD2269E:109b-21": "blo las 'das kyi skye med tshogs la rol //",
    "T02TD2269E:109b-22": "phyag rgya chen po gzhan la mi ltos phyir //",
    "T02TD2269E:109b-23": "bsgom bya rang la sgom byed rang gi sems //",
    "T02TD2269E:109b-24": "blo 'das rang la dmigs pa nyid dang bral//",
    "T02TD2269E:109b-25": "de nyid 'bras bu yin phyir gzhan la rag ma lus //",
    "T02TD2269E:109b-26": "bsgom bsgrub sngags bzlas rang gi sems yin te //",
    "T02TD2269E:109b-27": "yi dam lha dang rang gi sems yin pas //",
    "T02TD2269E:109b-28": "de phyir mkha' 'gro lung ston la sogs rang gi sems //",
    "T02TD2269E:109b-29": "sems ni dran pa cir yang snang bar ston //",
    "T02TD2269E:109b-30": "ma dran pa la thams cad dmigs su med //",
    "T02TD2269E:109b-31": "phyag rgya chen po rang las gzhan med phyir //",
    "T02TD2269E:109b-32": "sangs rgyas chos dang dge 'dun la sogs te //",
    "T02TD2269E:109b-33": "pha ma dkon mchog rang bzhin byang chub sems //",
    "T02TD2269E:109b-34": "mchod dang bsnyen bkur byas na dran pa'i rgyu //",
    "T02TD2269E:109b-35": "tha dad med na skye med rang sar grol //",
    "T02TD2269E:109b-36": "blo las 'das na bya dang mi bya med //",
    "T02TD2269E:109b-37": "sangs rgyas sems can mtshon tshul so so yang //",
    "T02TD2269E:109b-38": "lhan cig dag tu skyes te rig ma rig / gang zhig snang yang dran pa ra mi rtog na //",
    "T02TD2269E:109b-39": "sems can nyid ni 'bras bu skye ba med //",
    "T02TD2269E:109b-40": "gang zhig mi snang dran par rtog ce na //",
    "T02TD2269E:110a-0": "sangs rgyas nyid @110a * //",
    "T02TD2269E:110a-1": "kyang khams gsum 'khor ba'i rgyu //",
    "T02TD2269E:110a-2": "gang zhig dran med yid la 'chang byed ci //",
    "T02TD2269E:110a-3": "sems can snang yang sangs rgyas dag dang mtshungs //",
    "T02TD2269E:110a-4": "gang zhig dran pa sangs rgyas rtogs 'dod na //",
    "T02TD2269E:110a-5": "sangs rgyas snang yang sems can khyad par med //",
    "T02TD2269E:110a-6": "des na snang brtags gnyis la brtag tu med de bor //",
    "T02TD2269E:110a-7": "bor yang rang las gzhan med 'gro rgyun 'chad //",
    "T02TD2269E:110a-8": "rang las yod snyam rtog ge dran pas bslad //",
    "T02TD2269E:110a-9": "snang ba gsal la mi rtog ma zhen sems //",
    "T02TD2269E:110a-10": "de phyir yod dang med pa'i rtog pa gnyis bral te //",
    "T02TD2269E:110a-11": "gnyug mar gnas na gang ltar byas kyang bde //",
    "T02TD2269E:110a-12": "dran pa 'dod gsal 'dzin pa'i snying po can //",
    "T02TD2269E:110a-13": "zhen pa gnyis dang bral te rang bzhin gnyug mar gzhag / des na phyag rgya chen po zung du rab 'jug ste //",
    "T02TD2269E:110a-14": "dran pa dran med skye med zung du 'jug / dran med mi rtog pa yi rang bzhin dang //",
    "T02TD2269E:110a-15": "rten 'brel glo bur skye ba'i dran pa gnyis //",
    "T02TD2269E:110a-16": "skye ba med pa'i ngang du ro gcig phyir //",
    "T02TD2269E:110a-17": "des na skye dang skye ba blo las 'das //",
    "T02TD2269E:110a-18": "'od gsal stong dang zung du 'jug la sogs //",
    "T02TD2269E:110a-19": "ma bcos ma byas skye med rang sar grol //",
    "T02TD2269E:110a-20": "de la sku gsum chos sku longs sku dang //",
    "T02TD2269E:110a-21": "sna tshogs snang ba sprul sku zhes su bshad //",
    "T02TD2269E:110a-22": "gnyug ma ngo bo nyid kyi sku yin te //",
    "T02TD2269E:110a-23": "snying rje stong dang dbyer med skye ba med //",
    "T02TD2269E:110a-24": "las kyi phyag rgyal brten nyams myong ni //",
    "T02TD2269E:110a-25": "bcos ma yin phyir rkyen gyi stobs las byung //",
    "T02TD2269E:110a-26": "gzhan la ltos phyir kho na nyid ma yin //",
    "T02TD2269E:110a-27": "chos kyi phyag rgya bcos ma ma yin kyang //",
    "T02TD2269E:110a-28": "nyams su myong bas ma grub nyid mi mthong //",
    "T02TD2269E:110a-29": "phyag rgya chen po nyams su myong 'gyur na //",
    "T02TD2269E:110a-30": "dran pa sna tshogs skye ba med par shes //",
    "T02TD2269E:110a-31": "dngos por snang ba ngo bo nyid kyis stong //",
    "T02TD2269E:110a-32": "sems can skye ba med dang dbyer med don //",
    "T02TD2269E:110a-33": "snying rje thabs kyis mtshon bya dpe yis bstan //",
    "T02TD2269E:110a-34": "sna tshogs snang yang blo 'das yul mi g-yo //",
    "T02TD2269E:110a-35": "bdag nyid rnal 'byor de nyid rtag tu blta //",
    "T02TD2269E:110a-36": "spyod lam thams cad phyag rgya che la gnas //",
    "T02TD2269E:110a-37": "dngos po'i gnas lugs skye med dang du gzhag / rlung gi rkyen bcas rgya mtsho dang ba la //",
    "T02TD2269E:110b-0": "dba' @110b rlabs chu yi gnyer ma glo bur skye //",
    "T02TD2269E:110b-1": "de nyid rgya mtsho dag dang dbyer med do //",
    "T02TD2269E:110b-2": "dran pas rkyen byas rtog pa glo bur skye //",
    "T02TD2269E:110b-3": "de nyid sngar gyi dran pa med dang ni //",
    "T02TD2269E:110b-4": "skye med blo 'das ngag gis ngo mtshar mtshungs //",
    "T02TD2269E:110b-5": "de ltar phyag rgya che la skyes pa sngar med bzhin //",
    "T02TD2269E:110b-6": "phyis kyang rkyen gyi stobs kyis skyes srid kyang //",
    "T02TD2269E:110b-7": "skye ba med pa de dag dbyer med do //",
    "T02TD2269E:110b-8": "gzugs can ma yin kun la khyab pa dang //",
    "T02TD2269E:110b-9": "mi 'gyur ba dang dus rnams thams cad pa'o //",
    "T02TD2269E:110b-10": "nam mkha' lta bur skye 'gag med pa dang //",
    "T02TD2269E:110b-11": "thag pa sbrul bzung sbrul gyi stong pa dang //",
    "T02TD2269E:110b-12": "chos sku longs sku sprul sku dbyer med de //",
    "T02TD2269E:110b-13": "ngo bo nyid ni blo yi yul las 'das //",
    "T02TD2269E:110b-14": "phyag rgya chen po skad cig mngon sangs rgyas //",
    "T02TD2269E:110b-15": "de nyid sems can don du gzugs skur byung //",
    "T02TD2269E:110b-16": "rgyu mthun 'bras bu rnam smin 'bras bu dang //",
    "T02TD2269E:110b-17": "dri ma med pa'i 'bras bu gzhan don byed ;",
    "T02TD2269E:110b-18": "/ go 'phang khyad par brjod las 'das par bshad //",
    "T02TD2269E:110b-19": "kye ho ma bcos phyag rgya bde ba che //",
    "T02TD2269E:110b-20": "dran med klong du rang shar ba //",
    "T02TD2269E:110b-21": "skye med nam mkha' lta bur khyab //",
    "T02TD2269E:110b-22": "blo las 'das pa'i ngang la gnas //",
    "T02TD2269E:110b-23": "snang ba spros bral ba de ba che //",
    "T02TD2269E:110b-24": "dran med cir yang mi rtog pa //",
    "T02TD2269E:110b-25": "dran pa sna tshogs sems su gsal //",
    "T02TD2269E:110b-26": "brtag cing btsal na dmigs su med //",
    "T02TD2269E:110b-27": "skye ba med pa 'dzin dang bral //",
    "T02TD2269E:110b-28": "'dzin dang bral ba'i rgyu ba med //",
    "T02TD2269E:110b-29": "dran pa sgyu ma rang rig tsam //",
    "T02TD2269E:110b-30": "sgyu med thar med dran med gsal //",
    "T02TD2269E:110b-31": "skye med don dam kun gsal bas //",
    "T02TD2269E:110b-32": "thams cad blo las 'das par snang //",
    "T02TD2269E:110b-33": "khams gsum blo 'das ye shes nyid //",
    "T02TD2269E:110b-34": "lhan cig skyes pa de kho na //",
    "T02TD2269E:110b-35": "dran pa'i rtsa ba ma lus thag bcad do //",
    "T02TD2269E:110b-36": "dran med skye ba med pa'i dbyings la dgod //",
    "T02TD2269E:110b-37": "de nyid ma bcos blo yi yul las 'das //",
    "T02TD2269E:110b-38": "dran rig sems kyi rang 'bar nyid du gsal //",
    "T02TD2269E:110b-39": "gsal bas rnam rtog 'khor ba'i grogs su 'gyur //",
    "T02TD2269E:110b-40": "thar pa'i lam ni kho na nyid shes nas //",
    "T02TD2269E:110b-41": "rang 'byung ji bzhin bsam bral ngang la gnas //",
    "T02TD2269E:110b-42": "dran pa rang gsal dngos por grub pa med //",
    "T02TD2269E:110b-43": "bcos med dgongs pa skye med bde chen 'di //",
    "T02TD2269E:111a-0": "mngon sum snang bas ngos @111a * //",
    "T02TD2269E:111a-1": "gzung gang yang med //",
    "T02TD2269E:111a-2": "dran med yul du cir yang mthong ba med //",
    "T02TD2269E:111a-3": "rten dang bral bas slob pa gang yang med //",
    "T02TD2269E:111a-4": "gang la yid la byar med phyag rgya che //",
    "T02TD2269E:111a-5": "mtshan ma'i dran rig sna tshogs ji snyed pa //",
    "T02TD2269E:111a-6": "de nyid phyag rgya che la dbye ba med //",
    "T02TD2269E:111a-7": "rtogs dang mi rtogs gnyi ga so so min //",
    "T02TD2269E:111a-8": "rtag chad mtha' la mi gnas skyon dang bral //",
    "T02TD2269E:111a-9": "rang gi de nyid rtogs na gzhan las min //",
    "T02TD2269E:111a-10": "rten 'brel mya ngan 'das lam bstan pa dang //",
    "T02TD2269E:111a-11": "skye ba med par rtogs na phyag rgya che //",
    "T02TD2269E:111a-12": "de nyid mi shes las kyi phyag rgya dang //",
    "T02TD2269E:111a-13": "dam tshig chos la sogs pa rtsol 'dod pa //",
    "T02TD2269E:111a-14": "de nyid mtshon ba'i dpe tsam don mi nus //",
    "T02TD2269E:111a-15": "gzung 'dzin bral ba'i phyag rgya che brten pa //",
    "T02TD2269E:111a-16": "shes pa rang lugs so ma nyid la byung //",
    "T02TD2269E:111a-17": "'dod med rang gzhan gnyug ma'i ngo bor gnas //",
    "T02TD2269E:111a-18": "tha mal snang ba'i shes pa 'di nyid blo //",
    "T02TD2269E:111a-19": "yin min dran pa'i sems la rang gzhag yin //",
    "T02TD2269E:111a-20": "yid ches rin chen gdams ngag yid bzhin gter //",
    "T02TD2269E:111a-21": "yid la bya dang mi bya med par gzhag / rang rig phyag rgya chen po nyid yin pas //",
    "T02TD2269E:111a-22": "phyag rgya chen po nyid la nyid kyis bstan //",
    "T02TD2269E:111a-23": "dran pa sna tshogs don la sems ma 'jug / phyi nang bral bas rtsod med phyag rgya dang ;",
    "T02TD2269E:111a-24": "/ phyag rgya chen po srog ldan 'dod pa med //",
    "T02TD2269E:111a-25": "'dod pa byung na de yang dran pa'i rgyu //",
    "T02TD2269E:111a-26": "rang sems phyag rgya chen po la //",
    "T02TD2269E:111a-27": "dran dang ma dran tha dang skye pa med //",
    "T02TD2269E:111a-28": "'khrul dang ma 'khrul blo yi yul las 'das //",
    "T02TD2269E:111a-29": "dran pa'i zhen rtogs brtas pas 'khor ba'i rgyu //",
    "T02TD2269E:111a-30": "'od gsal phyag rgya chen po gnyug ma'i ngo bo nyid //",
    "T02TD2269E:111a-31": "gang yang 'gyur med byang chub sems su gcig / kho na nyid la gzung 'dzin ngo bo bral //",
    "T02TD2269E:111a-32": "snang ba don ldan ye shes nyid du mthong //",
    "T02TD2269E:111a-33": "bsam pas brtags pas dran pa'i tshogs su rgyus //",
    "T02TD2269E:111a-34": "snang ba skye ba log pa'i stobs kyis mthong //",
    "T02TD2269E:111a-35": "dran pa dran med ngang la shes 'jug pa //",
    "T02TD2269E:111a-36": "lus ngag yid kyis 'bad kyang dran rgyu med //",
    "T02TD2269E:111a-37": "gnyis su med na 'khor ba'i rang bzhin med //",
    "T02TD2269E:111a-38": "dran pa sna tshogs 'gyu ba'i rang bzhin 'di //",
    "T02TD2269E:111a-39": "sna rtse'i phyag rgya dag la ye nas med //",
    "T02TD2269E:111b-0": "des na phyag rgya chen po bsam med blang dor @111b gzhag / kye ho phyi nang zab dang mi zab bskyed rim dang //",
    "T02TD2269E:111b-1": "yongs grub ngo bo nyid dang dbugs dbyung dang //",
    "T02TD2269E:111b-2": "rgyas gdab las dang chos kyi phyag rgya ni //",
    "T02TD2269E:111b-3": "rnal 'byor yongs su rdzogs pa'i rim pa ste //",
    "T02TD2269E:111b-4": "phyag rgya chen po ngo bo nyid kyi rim //",
    "T02TD2269E:111b-5": "dam tshig phyag rgya yongs su grub pa'i rim ;",
    "T02TD2269E:111b-6": "/ kun brtags yongs su grub pa'i rgya //",
    "T02TD2269E:111b-7": "las kyi phyag rgya dbang gi ngo bo dang //",
    "T02TD2269E:111b-8": "dga' ba bzhi ldan thabs kyi rang bzhin can //",
    "T02TD2269E:111b-9": "chos kyi phyag rgya sna tshogs snang ba ste //",
    "T02TD2269E:111b-10": "dga' bzhi'i lhan cig skyes pa nyid //",
    "T02TD2269E:111b-11": "phyag rgya chen po skye ba med pa la //",
    "T02TD2269E:111b-12": "gzung 'dzin dran bra la ngo bo blo las 'das //",
    "T02TD2269E:111b-13": "dri ma med pa'i 'bras bu mngon sangs rgyas //",
    "T02TD2269E:111b-14": "dam tshig phyag rgya mtshan ma'i rnal 'byor te //",
    "T02TD2269E:111b-15": "'bras bu lha yi dkyil 'khor 'gro ba'i don //",
    "T02TD2269E:111b-16": "rje btsun pha ma thabs dang shes rab mtshon //",
    "T02TD2269E:111b-17": "dga' ba bzhi ldan dam tshig phyag rgya che //",
    "T02TD2269E:111b-18": "de ltar thabs kyi sbyor ba kun 'dul yang //",
    "T02TD2269E:111b-19": "zab mo chos kyi phyag rgyas gtan la dbab //",
    "T02TD2269E:111b-20": "sems nyid phyag rgya chen po rang la bstan //",
    "T02TD2269E:111b-21": "dga' bas gzung ba'i dran pa bkar ba dang //",
    "T02TD2269E:111b-22": "mchog dgas 'dzin pa'i dran phyed gtang ba dang //",
    "T02TD2269E:111b-23": "lhan cig skyes dags dran pa bkar bas dang //",
    "T02TD2269E:111b-24": "dga' bral snang ba skye med dran pa gsal //",
    "T02TD2269E:111b-25": "de bzhin zab mo'i chos kyi phyag rgya bstan //",
    "T02TD2269E:111b-26": "dga' bzhi ye shes gang du skyes pa dang //",
    "T02TD2269E:111b-27": "tha mi dad cing yongs su thim par gnas //",
    "T02TD2269E:111b-28": "rtog pa'i nyams myong dag la gnas pa dang //",
    "T02TD2269E:111b-29": "yid la ma dran rtog pa tha mi dad //",
    "T02TD2269E:111b-30": "dpe dang lam ste tha snyad 'dul bar bstan //",
    "T02TD2269E:111b-31": "sems nyid phyag rgya chen po 'char ba ni //",
    "T02TD2269E:111b-32": "skye med skye ba'i cho 'phrul cir yang 'char //",
    "T02TD2269E:111b-33": "blo las 'das pas ma skyes ngo bor bstan //",
    "T02TD2269E:111b-34": "ma skyes pa dang skyes pa'i dngos po gnyis //",
    "T02TD2269E:111b-35": "tha dad med de gnyug ma'i ngo bor gzhag / dran pa sna tshogs gang la rgyu ba 'di //",
    "T02TD2269E:111b-36": "dran med 'jug pas rtog pa mi 'gag pa //",
    "T02TD2269E:111b-37": "shes pa rang lugs bzhag na gnas par 'gyur //",
    "T02TD2269E:111b-38": "snang dang stong dang gnyis 'dzin skye ba'i rgyu //",
    "T02TD2269E:111b-39": "tha mi dad par go na bde ba che //",
    "T02TD2269E:111b-40": "nyams myong shar bas mi mthun 'dzin pa bral //",
    "T02TD2269E:111b-41": "dran pa med de 'di 'dra'i yul med pa //",
    "T02TD2269E:112a-0": "dran pa @112a * //",
    "T02TD2269E:112a-1": "med dang snang stong tha mi dad //",
    "T02TD2269E:112a-2": "ma skyes mtshan ma med pa'i rnal 'byor la //",
    "T02TD2269E:112a-3": "mnyam gzhag rjes thob med de rgyun gyi rnal 'byor la //",
    "T02TD2269E:112a-4": "snang dang skye ba dran pa gang skyes kyang //",
    "T02TD2269E:112a-5": "de nyid stong pa dran pa med gnas pas //",
    "T02TD2269E:112a-6": "dran pa yid la byar med snang stong dbyer mi phyed //",
    "T02TD2269E:112a-7": "de nyid thug phrad skye med nyams myong la //",
    "T02TD2269E:112a-8": "snang ba'i ngo bo stong pa bde chen shar //",
    "T02TD2269E:112a-9": "chab ro ma chur bzhu btung du btub bzhin du //",
    "T02TD2269E:112a-10": "gang snang skye med bde ba chen por tshor //",
    "T02TD2269E:112a-11": "btang snyoms dran pa med de rtog pa ma bkag kyang //",
    "T02TD2269E:112a-12": "blo las 'das bas rmongs pa sgom dang bral //",
    "T02TD2269E:112a-13": "'di la gnas na bde chen nyams 'byung ste //",
    "T02TD2269E:112a-14": "dang por snang ba stong pa'i nyams myong 'byung //",
    "T02TD2269E:112a-15": "chab rom snang yang chu ngo shes bzhin du //",
    "T02TD2269E:112a-16": "gnyis pa dran pa'i snang ba ma 'gag par //",
    "T02TD2269E:112a-17": "stong pa bde dang tha mi dad par 'byung //",
    "T02TD2269E:112a-18": "chab rom chu ru bzhu ba'i gnas skabs bzhin //",
    "T02TD2269E:112a-19": "dran pa dran med skye ba med la thim //",
    "T02TD2269E:112a-20": "thams cad tha mi dad pas bde ba chen por gcig / de nyid chab rom chu ru bzhu ba bzhin //",
    "T02TD2269E:112a-21": "thams cad rang bzhin thug phrad shes gyur na //",
    "T02TD2269E:112a-22": "bcing bkrol dag gis ma bzung dran pa'i rjes ma 'brang //",
    "T02TD2269E:112a-23": "'jur bus bcings pa bzhin du sems mi sgrib //",
    "T02TD2269E:112a-24": "'jur bu klod na grol zhing sems nyid gar dgar btang //",
    "T02TD2269E:112a-25": "ldog pas gzings la 'phur ba'i bya rog bzhin //",
    "T02TD2269E:112a-26": "de nyid shes na snang ba longs spyod yin //",
    "T02TD2269E:112a-27": "lcags kyus btab pas glang chen thim pa bzhin //",
    "T02TD2269E:112a-28": "bya bral bzhag pas glang chen lom ba bzhin //",
    "T02TD2269E:112a-29": "dran pa dran med ngo shes gnod pa med //",
    "T02TD2269E:112a-30": "snang dang stong pa shes pas rtog dang bral //",
    "T02TD2269E:112a-31": "skye bar gnas pas dbyer med dran mi rgyu //",
    "T02TD2269E:112a-32": "de nyid khyab bdag dgra kun ngo shes bzhin //",
    "T02TD2269E:112a-33": "snang ba stong par thim pas lan tshva chur thim bzhin //",
    "T02TD2269E:112a-34": "dran pa dran med thim pa de kho na //",
    "T02TD2269E:112a-35": "skye ba rnam pa gnyis la skye rgyu med //",
    "T02TD2269E:112a-36": "thug phrad skye med ye shes shar bas na //",
    "T02TD2269E:112a-37": "dran pa blo yi yul med phyogs med ye shes 'char //",
    "T02TD2269E:112a-38": "spra ba me mched rang 'bar me bzhin du //",
    "T02TD2269E:112b-0": "nyams myong smrar mi btub pa gzhon nu'i bde ba @112b bzhi na //",
    "T02TD2269E:112b-1": "sna tshogs snang yang dran par mi 'gyur ba //",
    "T02TD2269E:112b-2": "dal ba'i 'bab chu sa dba' rlabs mi 'gyur bas //",
    "T02TD2269E:112b-3": "rang gi ngo bo gsal bas mar me dran //",
    "T02TD2269E:112b-4": "de ltar phyag rgya chen po gang la mi bstan pas //",
    "T02TD2269E:112b-5": "bya sar ko ne mkha' la gnas bzhin du //",
    "T02TD2269E:112b-6": "rtogs pa'i spyod pas blang dor mi byed pa //",
    "T02TD2269E:112b-7": "srog chags pa ta ri bzhin zhen chags med //",
    "T02TD2269E:112b-8": "blo 'das 'bras bu 'dod na med grub pa //",
    "T02TD2269E:112b-9": "sman mchog nang na pe ta ji bzhin nyid //",
    "T02TD2269E:112b-10": "kye ho de ltar mkhas pa thabs zin dag gis ni //",
    "T02TD2269E:112b-11": "dran pa med pa skye med rgyas btab ste //",
    "T02TD2269E:112b-12": "dran pa med pas dran med rgya yis btab //",
    "T02TD2269E:112b-13": "snang bas stong pa la rgyas gdab //",
    "T02TD2269E:112b-14": "stong bas snang ba la rgyas gdab //",
    "T02TD2269E:112b-15": "dran dang snang ba bde ba'i ror shar na //",
    "T02TD2269E:112b-16": "stong dang dran med rgya yis thebs pa yin //",
    "T02TD2269E:112b-17": "snang dang dran pa stong pa'i rgya dang ni //",
    "T02TD2269E:112b-18": "dran med gnas pa dag gis rgyas gdab na //",
    "T02TD2269E:112b-19": "snang dang dran pa bde ba'i ror shar nas //",
    "T02TD2269E:112b-20": "mtshan ma'i bsgom pas ma dpyad mtshan ma'i blo las 'das //",
    "T02TD2269E:112b-21": "dran dang snang ba dag la skye med rgyas btab pa //",
    "T02TD2269E:112b-22": "skye med dag la blo 'das rgya yis thebs //",
    "T02TD2269E:112b-23": "dran pas dran med bde ba'i rgyas thebs pas //",
    "T02TD2269E:112b-24": "stong par ma song chad pa'i mthar ma lhung//",
    "T02TD2269E:112b-25": "gnas pa skye ba dag la rgyas thebs pas //",
    "T02TD2269E:112b-26": "dngos por ma song rtag pa'i mthar ma lhung //",
    "T02TD2269E:112b-27": "thams cad blo las 'das shing skye ba med //",
    "T02TD2269E:112b-28": "thams cad bde ba chen po'i rgyu dang ldan //",
    "T02TD2269E:112b-29": "de ltar shes pas btang snyoms mthar ma lhung //",
    "T02TD2269E:112b-30": "dran pa 'khor ba'i dngos po dang //",
    "T02TD2269E:112b-31": "dran pa med pa'i rtogs pa la //",
    "T02TD2269E:112b-32": "btang snyoms lam du khyer bar byed pa dang //",
    "T02TD2269E:112b-33": "rig pas gzhigs nas stong pa btang snyoms dang //",
    "T02TD2269E:112b-34": "gzung 'dzin bral ba'i rang rig btang snyoms pas //",
    "T02TD2269E:112b-35": "bden pa gnyis bral gnyis med btang snyoms bsgom //",
    "T02TD2269E:112b-36": "gang du ma dran bsam gtan btang snyoms mchog / lung du ma bstan btang snyoms sgom ma yin //",
    "T02TD2269E:112b-37": "shes pa sor gzhag dran med nyams 'phro ba //",
    "T02TD2269E:112b-38": "dran pa'i mtshan ma dran med lam du khyer //",
    "T02TD2269E:112b-39": "bde ba lam khyer blo 'das ma dmigs pa //",
    "T02TD2269E:112b-40": "gnyis la mi rtog bde ba rgyun ma 'chad //",
    "T02TD2269E:113a-0": "@113a * // kye ho nyams dang bral bas gzung 'dzin gnyis las grol //",
    "T02TD2269E:113a-1": "de nyid phyag rgya chen po'i don mthong 'gyur //",
    "T02TD2269E:113a-2": "'bras bu mthar thug rin chen gter chen la //",
    "T02TD2269E:113a-3": "phyag rgya che la gnas su 'dod gang //",
    "T02TD2269E:113a-4": "dri med 'bras bu rtogs par shog / sa ra ha'i zhal snga nas gsungs pa //",
    "T02TD2269E:113a-5": "sku'i mdzod 'chi med rdo rje'i glu zhes bya ba rdzogs so//"
}