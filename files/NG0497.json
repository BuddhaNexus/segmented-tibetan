{
    "NG0497:0": "@#/  rgya gar skad du //",
    "NG0497:1": "g+hu ya spru rtsa tan+t+ra a ta yo ga yo",
    "NG0497:2": "ga g+hu ya sarba ri ka tan tra ra tsa",
    "NG0497:3": "na ma // bod skad du /",
    "NG0497:4": "gsang ba rgya mtsho'i rgyud dam pa'i dam pa /",
    "NG0497:5": "rnal 'byor gyi rnal 'byor //",
    "NG0497:6": "gsang ba thams cad kyi tig ka rgyud kyi rgyal po //",
    "NG0497:7": "dpal rdo rje sems dpa' la phyag 'tshal lo //",
    "NG0497:8": "'di skad bdag gis thos pa'i dus gcig na //",
    "NG0497:9": "bcom ldan 'das de bzhin gshegs pa thams cad kyi sku dang */",
    "NG0497:10": "gsung dang */",
    "NG0497:11": "thugs rdo rje dpa' bo chen po dang *//",
    "NG0497:12": "dpa' mo'i dbang phyug mas rnam par bskor nas shes rab kyi b+ha ga la bzhugs so //",
    "NG0497:13": "der bcom ldan 'das ma rdo rje dbyings kyi dbang",
    "NG0497:14": "phyug ma legs dges chen po'i rol ba'i sgegs par",
    "NG0497:15": "nye bar longs spyod pa dang *//",
    "NG0497:16": "ma mchu'i bdud rtsi'i btung bas bcom ldan 'das dges par byas te /",
    "NG0497:17": "kha sbyar gyi sbyor thabs las 'das nas /",
    "NG0497:18": "ri rab kyi nyi rdul gyi grangs kyi rnal 'byor",
    "NG0497:19": "ma dang lhan cig par bskor ba lan gsum byas",
    "NG0497:20": "nas // bcom ldan 'das kyi zhabs la mgo bos phyag 'tshal te 'di skad ces gsol to //",
    "NG0497:21": "bcom ldan ye shes zla ba grags //",
    "NG0497:22": "lte ba'i ku mud kha 'byed ba //",
    "NG0497:23": "gang zhig ci zhig bdag gis zhus //",
    "NG0497:24": "mnga' bdag chen po de dag gsungs //",
    "NG0497:25": "dpal ldan bla na med pa'i rgyud //",
    "NG0497:26": "rnal 'byor ma zhes rab grags la //",
    "NG0497:27": "e wam ma ya sogs pa'i sgra //",
    "NG0497:28": "don ni ji lta bur mi brjod //",
    "NG0497:29": "bcom ldan 'das kyi bka' stsa la pa //",
    "NG0497:30": "nyon cig lha mo spyan bzang ring *//",
    "NG0497:31": "khyod kyis bdag la gang zhig zhus //",
    "NG0497:32": "e bam ma ya sogs sgra yis //",
    "NG0497:33": "khams gsum 'gro dang 'gror bcas //",
    "NG0497:34": "shes rab thabs kyi rang bzhin yin //",
    "NG0497:35": "gzhan gyis ma yin kun rgyas btab //",
    "NG0497:36": "de kho na nyid sgron mar grags //",
    "NG0497:37": "dri med rdzogs pa'i 'bras bu'i gzugs //",
    "NG0497:38": "'di skad bdag gis de bzhin gsum //",
    "NG0497:39": "bdag nyid kyis ni dang bcas pa //",
    "NG0497:40": "rang bzhin bzhi yi bye brag tu //",
    "NG0497:41": "don dam par ni shes par bya //",
    "NG0497:42": "thos pa'i don ni zla ba bde //",
    "NG0497:43": "de ni nam mkha' bzhin du mchog / gcig ces",
    "NG0497:44": "bya ba gzhan mchog mchod / srid dang mya ngan",
    "NG0497:45": "'das pa @#// spangs //",
    "NG0497:46": "dus ni phyag rgya chen po ste //",
    "NG0497:47": "bskyed pa dang ni rdzogs dang bral //",
    "NG0497:48": "bcom ldan 'das ni mtha' thug bya //",
    "NG0497:49": "rang dga' nyams su myong ba'i dngos //",
    "NG0497:50": "thams cad ye shes gsum stong nyid //",
    "NG0497:51": "de nyid de nyid kyis ni spangs //",
    "NG0497:52": "de bzhin gshegs pa rnam byed grags //",
    "NG0497:53": "dang po'i gnas ni rab grub byed //",
    "NG0497:54": "sku ni dga' ba'i gzugs su grags //",
    "NG0497:55": "dbang po gnyis byung dang bral ba /",
    "NG0497:56": "gsung ni mngon par dga' zhes bya //",
    "NG0497:57": "dam tshig las byung gis ni spangs //",
    "NG0497:58": "sems ni chad dga' zhes bya ste //",
    "NG0497:59": "ye shes las byung bde dang bral //",
    "NG0497:60": "rdo rje rang bzhin zhes su bstan //",
    "NG0497:61": "rang bzhin gyis ni spangs pa'o //",
    "NG0497:62": "lha mo dpal chen nyi ma skyes //",
    "NG0497:63": "khu ba thams cad dang bral ma //",
    "NG0497:64": "dpa' mo'i dbang phyug ma bde'i rten //",
    "NG0497:65": "dang po bdud rtsi'i las skyes so //",
    "NG0497:66": "rnam bskor yan lag thams cad kyis //",
    "NG0497:67": "khyad par srog gi pad+ma bzhin //",
    "NG0497:68": "shes rab tshangs pa'i sgo lnga'i khab //",
    "NG0497:69": "tshangs pa'i ye shes 'dzin pa'i phyir //",
    "NG0497:70": "b+ha ga'i dngos po 'jig pa'i phyir //",
    "NG0497:71": "spang na longs spyod myong bas so //",
    "NG0497:72": "bzhur pa rang gi ngo bo la //",
    "NG0497:73": "gnas pa yang na gshegs pa yi //",
    "NG0497:74": "de lta bu ni don dam par //",
    "NG0497:75": "'di skad bdag la sogs par bshad //",
    "NG0497:76": "thams cad rnal 'byor rgyud du stsal //",
    "NG0497:77": "de bzhin rnal 'byor bla mar yang *//",
    "NG0497:78": "nges dang drang don bye brag tu //",
    "NG0497:79": "e bam ma ya la sogs gnas //",
    "NG0497:80": "rgyud shes pa yi don phyir te //",
    "NG0497:81": "gnyis su dbye ba'i rgyu rab bstan //",
    "NG0497:82": "'bras bu ye shes chen po'i ro //",
    "NG0497:83": "rang nyams myong ba'i ngo bo nyid //",
    "NG0497:84": "rang gi ngag gis mi rnyed pa //",
    "NG0497:85": "rtog pa thams cad rnam par sangs sbris bzhi'i man ngag gi skabs //  // lha mos gsol ba /",
    "NG0497:86": "bcom ldan 'das ye shes rgyal ba nyid //",
    "NG0497:87": "log pa'i ye shes mun 'joms pa //",
    "NG0497:88": "de nyid nyi shu gnyis bdag nyid //",
    "NG0497:89": "gang zhig ye shes thig ler gsungs //",
    "NG0497:90": "de la yang ni nges pa'i don //",
    "NG0497:91": "mchog gi dbang phyug bdag la gsungs //",
    "NG0497:92": "bcom ldan 'das kyis bka' stsal pa //",
    "NG0497:93": "gang zhig de ni nges don du //",
    "NG0497:94": "zhal ba de ni gsang ba'o //",
    "NG0497:95": "khyod kyis ngor mdzad bdag gis bshad //",
    "NG0497:96": "de lta min na sbas pa'o //",
    "NG0497:97": "e bam rnam pa'i dbus su gang zhig rdul bcu",
    "NG0497:98": "rtsa bzhi'i 'dab ma'i dbyings kyi rtse 'khor lo de",
    "NG0497:99": "ni rnam par dang bcas par shes pa'o //",
    "NG0497:100": "de'i nang du gang rtsa sum cu rtsa gnyis kyis",
    "NG0497:101": "bdag nyid ud pa la'i 'khor lo de ni mtha'",
    "NG0497:102": "yas te / de la gang zhig zur brgyad pa'i",
    "NG0497:103": "rnam pa'i lte ba ni de snang ba gang zhig",
    "NG0497:104": "lte ba'i dbus yangs pa de ni nam mkha' 'o",
    "NG0497:105": "yas te / // de ru lnga gnyis bcu gcig",
    "NG0497:106": "bcu gnyis bcu gsum bcu bzhi bco lnga'i sa'i dbang",
    "NG0497:107": "phyug gi mnga' bdag bzhugs so //",
    "NG0497:108": "der gang zhig de kho na nyid gsum rton pa'i",
    "NG0497:109": "bdag nyid de na lan gsum 'bab pa'i phung po",
    "NG0497:110": "rnam par shes pa sems dang sems las byung ba",
    "NG0497:111": "dang */ ma rig pa'i @#//",
    "NG0497:112": "gzugs kyi sa gsum du dbye ba zur dang po la thun tshod gcig gi bar du 'bar ba'o /",
    "NG0497:113": "gang zhig srog gi dbye ba pa de ni sum",
    "NG0497:114": "cu rtsa gnyis sbom 'phra'i thig ler ro gcig pa'o",
    "NG0497:115": "// gzur lu gu rgyud kyi rnam pa mdud pa'i",
    "NG0497:116": "dbyug pa bdud rtsi'i zur gnyis pa la thun chod",
    "NG0497:117": "bar du zhu ba'o //",
    "NG0497:118": "gang zhig sbyor ba drug pa'i de ni bskyed pa",
    "NG0497:119": "dang rdzogs pa'i grags pa dga' ba drug zur gsum",
    "NG0497:120": "la thun tshod gsum gyi bar du 'dzag pa'o //",
    "NG0497:121": "gang zhig thig le shar ba dang nub pa de",
    "NG0497:122": "ni rlag pa dang longs spyod kyi grags pa'i srog",
    "NG0497:123": "zur bzhi pa la thun tshod bzhi yi bar du",
    "NG0497:124": "'bar ba'o // gang zhig 'pho ba bde ba ni",
    "NG0497:125": "steng 'og mda' mar yod pa byang chub kyi sems",
    "NG0497:126": "'dus pas dbang ni zur lnga pa la thun tshod",
    "NG0497:127": "lnga yi bar du zhu ba'o //",
    "NG0497:128": "gang zhig rtsa'i 'khor lo 'byung ba de ni yan",
    "NG0497:129": "lag thams cad la bdud rtsi rgyas pa zur drug",
    "NG0497:130": "pa la thun tshod drug gi bar du 'dzag pa'o",
    "NG0497:131": "// gang zhig dbang gi rim pa de re re srog gi kha ru srog la 'bab pa dang *//",
    "NG0497:132": "'phur ba dang khyad par de yang zur bdun pa",
    "NG0497:133": "la thun tshod bdun gyi bar du 'bab ba de'o",
    "NG0497:134": "// gang zhig bsrung ba'i 'khor lo de ni mthe'u",
    "NG0497:135": "chung gi mdun gyi nang du bdud rtsis bskor bzur",
    "NG0497:136": "brgyad pa la thun tshod brgyad kyi bar du zhu",
    "NG0497:137": "// ba'o // de dag ni g.yon dung bskor ba'i",
    "NG0497:138": "srog gi rlung la zhon pa nyi ma skye ba",
    "NG0497:139": "mtshan mo'i bar du sum cu rtsa gnyis kyi cha",
    "NG0497:140": "rgyas par 'gyur ro //",
    "NG0497:141": "sum cu rtsa gnyis kyi nang na bcu drug tshad",
    "NG0497:142": "pa'i mtshan nyid mi gsal ba dga' ba'i mtshan nyid",
    "NG0497:143": "bcu drug gsal ba //",
    "NG0497:144": "de'i don gyi phyir chad pa'i dgapa'i mtshan nyid a li rang gi ngo bo zla ba'o //",
    "NG0497:145": "phyi phyi yi don gyi nang nang gi gnas par bya'om //",
    "NG0497:146": "phyi tshes kyi grangs kyi nang srog gi grangs kyis so //",
    "NG0497:147": "de kho na nyid nyi shu'i skabs so //  // lha mos gsol ba /",
    "NG0497:148": "sum cu rtsa gnyis chu skyes u ta la'i rnam",
    "NG0497:149": "pa las bde ba chen po'i kun spyod 'phro ba",
    "NG0497:150": "nges pa'i don gyis mchog gi dbang phyug bka' drin",
    "NG0497:151": "stsol cig / bcom ldan 'das kyis bka' stsal pa",
    "NG0497:152": "/ nyon cig lha mo skal ldan mo //",
    "NG0497:153": "gsang ba yi ni ye shes mchog / gang zhig shes pa tsam gyis ni //",
    "NG0497:154": "thams cad sa yi dbang phyug 'gyur / gang zhig snying po'i sngar 'di nyid //",
    "NG0497:155": "de ni bdag nyid bcu drug bde //",
    "NG0497:156": "kun rdzob ri mo can gyi 'od //",
    "NG0497:157": "don dam pa ni nam mkha' bzhin //",
    "NG0497:158": "gang zhig sku brgyad mchod sbyin ni //",
    "NG0497:159": "de ni mtshan ma brgyad mchog go / lha mo yang na ye shes brgyad //",
    "NG0497:160": "mtshan mo nyin mo gnyis las byung *//",
    "NG0497:161": "gang zhig rlag dang longs spyod dbang *//",
    "NG0497:162": "de ni nges par bskyed rim mo //",
    "NG0497:163": "lha mo bskyed rim gsal ba ste //",
    "NG0497:164": "rim las bde ba chen po shar //",
    "NG0497:165": "skal ldan mo gang ye shes sku //",
    "NG0497:166": "de ni rim sogs yan lag spangs //",
    "NG0497:167": "yan lag bzhir dbye drug dbye 'am //",
    "NG0497:168": "bskyed pa rdzogs pa de rim mo //",
    "NG0497:169": "lha mo gang @#//",
    "NG0497:170": "zhig gsung ba'i sgra //",
    "NG0497:171": "de ni ye shes gsum dang bral //",
    "NG0497:172": "yang na gzhan min bdag nyid gsum //",
    "NG0497:173": "mtshams kyi ye shes yod pa'i phyir //",
    "NG0497:174": "lha mo gang zhig dam tshig ni //",
    "NG0497:175": "bsrung ba la sogs nges  par ro //",
    "NG0497:176": "de ni bde ba dbus gnas so //",
    "NG0497:177": "gzung bya yang na gang nang du /",
    "NG0497:178": "gang zhig sbyin sreg don dam par //",
    "NG0497:179": "de ni he zhes blo bru te //",
    "NG0497:180": "char yang dbus yod thig le ni //",
    "NG0497:181": "gsung skad cig gis thim mo //",
    "NG0497:182": "gang  zhig bsrung dang bsrung thabs ni /",
    "NG0497:183": "de ni thog ma'i bka' ba spangs //",
    "NG0497:184": "lha mo de bzhin tha ma'ang min //",
    "NG0497:185": "thog ma tha ma gnyis dang bral /",
    "NG0497:186": "skal ldan mo gang sngags kyis bzlas //",
    "NG0497:187": "de ni srid pa 'das pa'i yid //",
    "NG0497:188": "mya ngan 'das pa'i gnas kyang ma ni /",
    "NG0497:189": "gnyis kyi ngo bo gnyis dang bral /",
    "NG0497:190": "gang zhig gnas ni brgyad du bstan //",
    "NG0497:191": "de ni nyi skyes ma rgyas pa //",
    "NG0497:192": "gnas kyi dbang gis shar ba la //",
    "NG0497:193": "nye bar myur du rgyas pa'o //",
    "NG0497:194": "gang zhig dga' ba la sogs rim //",
    "NG0497:195": "de ni rim pa gnyis su dbye /",
    "NG0497:196": "rnam bcas las ni dang po pa /",
    "NG0497:197": "rnam bral bcu pa'i dbang phyug go / gang zhig dur khrod rnam rtog bral //",
    "NG0497:198": "dbus 'byung la sogs rnam par spangs //",
    "NG0497:199": "byang chub kyis ni sems ro la /",
    "NG0497:200": "rnam par zhu ba rnam tshig phyir //",
    "NG0497:201": "lha mo gang zhig chu yi ngogs //",
    "NG0497:202": "de ni rtogs med ma yi mthar /",
    "NG0497:203": "yang na de ru srog gi rtsar /",
    "NG0497:204": "bde ba'i chu bo 'bab pa'i phyir /",
    "NG0497:205": "gang zhig snang ba la sogs ye shes che //",
    "NG0497:206": "de ni dga' ba dang ldan yin //",
    "NG0497:207": "sa dag chu dang 'od kyi gzugs //",
    "NG0497:208": "de bzhin rlung gi rang ngo bo //",
    "NG0497:209": "gang zhig dngos su rten la sogs //",
    "NG0497:210": "de ni bde ba'i dang por rig / rang gi rnam pa'i bye brag gam //",
    "NG0497:212": " rnam par spyod pas nges par spyod //",
    "NG0497:213": "lha mo gang zhig dur khrod brgyad //",
    "NG0497:214": "de ni bde ba thim zhes bya /",
    "NG0497:215": "rnam par rtog pa 'dzin pa'i sku //",
    "NG0497:216": "de la rlag pa thim pa'o //",
    "NG0497:217": "gang zhig shing la sogs pa'i don //",
    "NG0497:218": "de ni dang po bdud rtsi'i rgyu //",
    "NG0497:219": "rtsad de rten pa'i gzugs su grags //",
    "NG0497:220": "thams cad dam pa'i bde sbyin ma //",
    "NG0497:221": "gang rlung de kho snying po don //",
    "NG0497:222": "de ni rin chen gdu bu'i bde //",
    "NG0497:223": "'dzum pa yi ni yang dag par //",
    "NG0497:224": "pad+ma'i zhal de   myong ba'o //",
    "NG0497:225": "lha mo gang zhig 'jug la sogs //",
    "NG0497:226": "de ni gyen du bzung ba'i rlung *//",
    "NG0497:227": "yang na rtsa yi kun spyod las //",
    "NG0497:228": "'gro ba'i bdud rtsi 'dzin pa'o //",
    "NG0497:229": "gang zhig nyer 'gro'i bsam gtan sbyor /",
    "NG0497:230": "de ni zla ba gyen du byed / / yang",
    "NG0497:231": "na tshangs bzhin rnam dbye byas / / rnam par",
    "NG0497:232": "shes pa gshegs su gsol / / gang nyid ye",
    "NG0497:233": "shes thig le ni / / de ni drug phyed",
    "NG0497:234": "gsum dang bral / / bcu dang lnga yi sa",
    "NG0497:235": "rnams ni // de ni dbang phyug 'pho med do",
    "NG0497:236": "/ / gang zhig bdag gi rang ngo mchog /",
    "NG0497:237": "de ni nges par bzhi yi 'bras / / yang",
    "NG0497:238": "na gtor yang nyams su myong */ / 'bras bu'i",
    "NG0497:239": "sgras ni brjod pa'o / / gang zhig sa yi",
    "NG0497:240": "rnams ni // dbang [(]7[)]@#//",
    "NG0497:241": "byed pa /",
    "NG0497:242": "de ni de nyid drug rang bzhin //",
    "NG0497:243": "de nyid drug las de nyid gsum //",
    "NG0497:244": "de nyid gsum las rang bzhin gcig / gang zhig de bzhin gshegs pa'i sku //",
    "NG0497:245": "de ni mya ngan 'das mtshan nyid //",
    "NG0497:246": "yang na dga' ba dang ni bral //",
    "NG0497:247": "chad dga' ma yin rang ngo bo //",
    "NG0497:248": "lha mo gang zhig rgyud bstan pa //",
    "NG0497:249": "de ni bde ba shin tu 'phel //",
    "NG0497:250": "bde dang bral ba'i bde ba ni //",
    "NG0497:251": "yang dag de ni rnyed pa'o //",
    "NG0497:252": "gang zhig phyag rgya che rang bzhin //",
    "NG0497:253": "de ni rlug pa rtsogs yid 'das //",
    "NG0497:254": "rang nyams myong ba'i rang ngo bo //",
    "NG0497:255": "bsam gtan 'dzin pa spangs pa'o //",
    "NG0497:256": "gang zhig bsam pa don dam par //",
    "NG0497:257": "de ni dga' ba dga' dang bral //",
    "NG0497:258": "yang na nang gi ger bya ste //",
    "NG0497:259": "reg bya dang bral rtog pa med //",
    "NG0497:260": "gang zhig bskul ba'i mchod pa'i don //",
    "NG0497:261": "de ni dri med bde 'byung ngo *//",
    "NG0497:262": "'das pa la ni yang skye ba //",
    "NG0497:263": "skye ba de la 'phel ba'o //",
    "NG0497:264": "lha mo shes rab ye shes gang *//",
    "NG0497:265": "de ni kha kha snying khar bde //",
    "NG0497:266": "kha ni rtag tu shes rab yin //",
    "NG0497:267": "gang zhig gsang ba'i dkyil 'khor ro //",
    "NG0497:268": "de ni zhu ba 'pho med dge / yang na bde chen rang ngo bo //",
    "NG0497:269": "bde ba'i rnam par rtog dang bral //",
    "NG0497:270": "lha mo tshigs rgyas gang zhig ni //",
    "NG0497:271": "bya dgong ma de khong du chung *//",
    "NG0497:272": "yang na tshogs ni zhu med zhu //",
    "NG0497:273": "dga' mo rgyas pa mchog yin no //",
    "NG0497:274": "'byung ba bsrung don gtor ma gang */",
    "NG0497:275": "de ni srog chags bsad pa'o //",
    "NG0497:276": "srog bcad pa ni mchog gi gnas //",
    "NG0497:277": "'gro ba 'gog par byed pa'o //",
    "NG0497:278": "de dag ni mchog gi gsang ba chen po'i gsang",
    "NG0497:279": "chen bcom ldan 'das mo bzhi bcu'i bdag nyid kyi",
    "NG0497:280": "de kho na nyid bde ba chen po'i rgyal po",
    "NG0497:281": "bdud rtsi'i gter la nges pa'i don no //",
    "NG0497:282": "rtsa la sogs pa man ngag gi skabs //  // lha mos gsol ba /",
    "NG0497:283": "bzhi bcu bdag nyid de kho nyid //",
    "NG0497:284": "shin tu reg byed gzung bar dka' //",
    "NG0497:285": "dus tsam sa yi dbang phyug de //",
    "NG0497:286": "mchog gi dbang phyug shes pa'o //",
    "NG0497:287": "bcom ldan 'das kyis bka' stsal pa //",
    "NG0497:288": "rnam sna tshogs snyed sum cu drug / bcu gcig sa yi bdag po'o /",
    "NG0497:289": "dga' ba rnyed pa sum cu bdun //",
    "NG0497:290": "bcu gnyis pa yi bdag por brjod //",
    "NG0497:291": "mchog dga' rnyed pa sum cu brgyad //",
    "NG0497:292": "de ni bcu gsum pa yi sa //",
    "NG0497:293": "sum cu dgu lhag mthar thug pa //",
    "NG0497:294": "sa ni bcu bzhi rnyed pa'o //",
    "NG0497:295": "bzhi bcu de ni rang bzhin dga' //",
    "NG0497:296": "bco lnga rnyed pa'i mnga' bdag go / gang zhig bcu drug pa yi sa //",
    "NG0497:297": "brjod du med pa'i nam mkha' bzhin //",
    "NG0497:298": "de la dbang phyug mchog gi mkha' //",
    "NG0497:299": "thams cad mkhyen par rnyed dka' ba //",
    "NG0497:300": "zad med 'phro med zhi ba ste //",
    "NG0497:301": "skye med rmad byung bas rmad byung *//",
    "NG0497:302": "rmad du byung ba mthar thug skabs //  // lha mos gsol ba /",
    "NG0497:303": "kye bcom ldan 'das sum cu rtsa gnyis kyi bdag",
    "NG0497:304": "nyid bde ba chen po rgyal po'i bdud rtsi gtor",
    "NG0497:305": "de kho na nyid la kun spyod kyi dus gang",
    "NG0497:306": "'dus pa ci nyams su myong ba gang *//",
    "NG0497:307": "bcom ldan 'das kyis bka' stsal pa / @#//",
    "NG0497:308": "sum cu rtsa gnyis kyi bdag nyid la /",
    "NG0497:309": "sum cu rtsa gnyis chu tshod kyi bar du srog",
    "NG0497:310": "dang pos pa'i bdud rlung gnyis shar pa'i kun spyod",
    "NG0497:311": "do // sos pa'i rlung byung ba'i dus su yan",
    "NG0497:312": "lag thams cad la khyab pa'i srog de ni g.yon",
    "NG0497:313": "bskor du byung ba yin /",
    "NG0497:314": "ud pa la'i rnam pa 'dzum shing na gi lta",
    "NG0497:315": "ba'i snying po rtsa ba'i sdong lu'i lam gyis 'jug",
    "NG0497:316": "pa tsam gyis zur brgyad pa'i nang na yod pa",
    "NG0497:317": "bde ba chen po'i srog gi rgyal po lag gang",
    "NG0497:318": "zhig ro gcig pa'i mtshan nyid de ni 'dus pa'o",
    "NG0497:319": "// de yi dus su gang zhig bdag dang gzhan",
    "NG0497:320": "gyi bye brag med pa gnyis su med pa'i spros",
    "NG0497:321": "dang bral ba'i ye shes kyi thams cad gzigs pa",
    "NG0497:322": "de ni nyams su myong ba'o //",
    "NG0497:323": "rtsa ba'i bde ba la nyams su blang ba'i skabs //  // lha mos gsol pa /",
    "NG0497:324": "gang zhig nyams myong las rnyed de //",
    "NG0497:325": "mnga' bdag de ni ji ltar lags //",
    "NG0497:326": "nyams su myong bas gang rnyed pa //",
    "NG0497:327": "de ka mdor bsdus bka' stsol cig / bcom ldan 'das kyis bka' stsal pa //",
    "NG0497:328": "dris pa de ni rmad byung mchog / nyon cig lha mo spyan bzang ring *//",
    "NG0497:329": "nyams su myong bas gang rnyed pa //",
    "NG0497:330": "dga' ba'i dbang mo de brjod med //",
    "NG0497:331": "bla ma'i zhal nas nyams su myong *//",
    "NG0497:332": "dbang bskur las ni rnyed pa'o //",
    "NG0497:333": "lha mos gsol ba /",
    "NG0497:334": "dbang bskur du ma bye brag tu //",
    "NG0497:335": "rgyud rgyud nang du rab tu gsal //",
    "NG0497:336": "'di ru ci 'dra su la sbyin //",
    "NG0497:337": "bcom ldan 'das kyis bka' stsal pa /",
    "NG0497:338": "dga' ba'i 'bras bu bye brag tu /",
    "NG0497:339": "dbang ni re zhig bzhi ru dbye //",
    "NG0497:340": "dang po dga' ba dang ldan pa //",
    "NG0497:341": "las dang po la sbyin par bya //",
    "NG0497:342": "gnyis pa dga' ba dang ldan pa //",
    "NG0497:343": "snang ba gsum ni thob pa la //",
    "NG0497:344": "dga' ba gsum pa dang ldan pa'i /",
    "NG0497:345": "chos kyi sprin rnyed nges pas so //",
    "NG0497:346": "kun tu 'od sa zhes bya ba //",
    "NG0497:347": "rnyed la bzhi pa sbyin par bya //",
    "NG0497:348": "dbang bskur ba'i thabs bstan pa'i skabs ///",
    "NG0497:349": "/ lha mos gsol ba /",
    "NG0497:350": "kye bcom ldan 'das /",
    "NG0497:351": "snang ba la sogs pa dang */",
    "NG0497:352": "chos kyi sprin dang kun tu 'od rnyed pa la dbang gi rim pa yin na //",
    "NG0497:353": "sa la sogs pa ma rnyed pa ji ltar lags //",
    "NG0497:354": "bcom ldan 'das kyis bka' stsal ba /",
    "NG0497:355": "sa la sogs pa ma rnyed pa rnams la thog ma'i rang gi ngo bos so //",
    "NG0497:356": "sa la sogs pa rnyed pa rnams la mthar thug pa'i rang gi ngo bos so //",
    "NG0497:357": "gang gi phyir zhe na /",
    "NG0497:358": "de rnams la brtson 'grus kyi stobs kyis shin tu",
    "NG0497:359": "bsod nams kyi byin rlabs kyi bya ba la sogs",
    "NG0497:360": "pa dang */ bral ba'i ye shes chen po mthong ba tsam gyis thob bo //",
    "NG0497:361": "ji ltar pad+ma yongs su smin pa nyi ma'i 'od kyis reg pa tsam gyis sangs rgyas so //",
    "NG0497:362": "ma smin pa de bzhin du ma yin no //",
    "NG0497:363": "sdod rtag pa'i skabs //  // lha mos gsol ba /",
    "NG0497:364": "ma smin pa rnams la ye shes yongs su smin pa'i dus gang */",
    "NG0497:365": "bcom ldan 'das kyis bka' stsal ba /",
    "NG0497:366": "sbyin sogs bsod nams bsags pa yis //",
    "NG0497:367": "mchog gi bla mas gtan la @#//",
    "NG0497:368": "phab /",
    "NG0497:369": "skal ldan mo de smin pa'i dus //",
    "NG0497:370": "de las bla na med byang chub bla na med gnas thob pa gang *//",
    "NG0497:371": "phyi nas ci yang bslab mi dgos //",
    "NG0497:372": "bla med ye shes chen po'i gnas //",
    "NG0497:373": "'bad min des ni mthong ba'o //",
    "NG0497:374": "ji ltar nyi ma shar tsam gyis //",
    "NG0497:375": "sna tshogs gzugs ni mthong bar 'gyur //",
    "NG0497:376": "de bzhin pa med 'od kyis ni //",
    "NG0497:377": "ye shes chen po mthong bar 'gyur / ye shes chen po sku dang bral //",
    "NG0497:378": "gnyis su med pa nam mkha' bzhin / lus dang ngag dang yid gzugs min //",
    "NG0497:379": "sgra la sogs pa rnam par spangs //",
    "NG0497:380": "dpe med mkha' dang bral ba la //",
    "NG0497:381": "srid dang mya ngan 'das pa spangs //",
    "NG0497:382": "sgom 'phra la sogs pa las 'das //",
    "NG0497:383": "char yang thig le dang bral ba //",
    "NG0497:384": "tshul dang tshul tsam ma yin te //",
    "NG0497:385": "mchog dang gzhan mchog gnas las grol //",
    "NG0497:386": "skye ba med dang 'chi ba med //",
    "NG0497:387": "rmad byung chen po'i du shes so //",
    "NG0497:388": "mtshan ma med pa'i skabs //  // lha mos gsol pa /",
    "NG0497:389": "kye bcom ldan 'das ye shes chen po'i dbang phyug bla na med pa'i byang chub rnyed pa las /",
    "NG0497:390": "ye shes chen po brjod du med pa'i gnas gzhan rnyed do yod dam ci /",
    "NG0497:391": "bcom ldan 'das kyis bka' stsal pa / grangs med",
    "NG0497:392": "pa'i sangs rgyas kyi yum khyod ci de lta bu",
    "NG0497:393": "'dri / brjod du med pa'i ye shes chen po khyod la cha med dam ci /",
    "NG0497:394": "de lta yin na bdag rang gi ngo bo yang dag par khyod kyis mi shes so //",
    "NG0497:395": "ye shes zangs ma bstan pa'i skabs //  // lha mos gsol ba /",
    "NG0497:396": "khyod kyi rang ngo bdag gis shes //",
    "NG0497:397": "'on kyang bdag gis gzhan ci zhu //",
    "NG0497:398": "sems can byang chub las gzhan ci //",
    "NG0497:399": "mchog gi dbang mchog rnyed pa 'am //",
    "NG0497:400": "bcom ldan 'das kyis bka' stsal pa //",
    "NG0497:401": "byang chub rnyed pa las gzhan ci //",
    "NG0497:402": "zhal zangs mo de rnyed yod dam //",
    "NG0497:403": "'on kyang de la mthong ba yod //",
    "NG0497:404": "tsham la bdud rtsi'i dri bzhin no //",
    "NG0497:405": "zhu ba dang zhus pa'i lan gsungs pa'i skabs //  // lha mos gsol ba /",
    "NG0497:406": "bcom ldan 'das dpa' mo'i dpal dbang phyug / rang rig ye shes sbyin pa'o //",
    "NG0497:407": "bdag gis ci zhig zhu bar bgyid //",
    "NG0497:408": "de la bka' drin bdag la stsol //",
    "NG0497:409": "dbang gis rig pa'i ye shes gang *//",
    "NG0497:410": "bzhi pa de ltar de bzhin no //",
    "NG0497:411": "de la re zhig ji bzhin don //",
    "NG0497:412": "rdo rje 'dzin pa bdag la gsungs //",
    "NG0497:413": "bcom ldan 'das kyis bka' stsal pa //",
    "NG0497:414": "bzhi pa de kho na nyid dau grags /",
    "NG0497:415": "de ltar ye shes 'du shes so //",
    "NG0497:416": "de bzhin ye shes las byung shes //",
    "NG0497:417": "ye shes las byung lte yod bde //",
    "NG0497:418": "lha mo ye shes kha la yod //",
    "NG0497:419": "yang na ye shes las byung skyer //",
    "NG0497:420": "skye ru longs spyod ngo bor grags //",
    "NG0497:421": "snying kha ru ni dbang zhes bya //",
    "NG0497:422": "rlag ni kha ru zhes bya ste //",
    "NG0497:423": "bskyed pa'i rim pa yi ni phyogs //",
    "NG0497:424": "yang na de bzhin gyi ni sgra /",
    "NG0497:425": "ji bzhin shes rab la sngar thal //",
    "NG0497:426": "de ltar ye shes lta ba yis //",
    "NG0497:427": "bkug nas rang gi kha la dgod //",
    "NG0497:428": "rang gi snying kha'i pad gnas su //",
    "NG0497:429": "byas nas nyid kyi nyams @#//",
    "NG0497:430": "su myong *//",
    "NG0497:431": "de yi skad cig ye shes bde //",
    "NG0497:432": "spros pa dang bral rtog med pa //",
    "NG0497:433": "sems can thams cad mthong nas su //",
    "NG0497:434": "nam mkha' bzhin du bsam par bya //",
    "NG0497:435": "de yang bsam pa bor nas su //",
    "NG0497:436": "phyi nang bsam pa ci yang med //",
    "NG0497:437": "lha mo de ni rdzogs pa'i rim //",
    "NG0497:438": "don dam pa ni shes par bya //",
    "NG0497:439": "rdzogs pa'i rim pa bstan pa'i skabs ///",
    "NG0497:440": "/ lha mos gsol ba //",
    "NG0497:441": "bcom ldan 'das ye shes r-in chen nyid //",
    "NG0497:442": "'dod pa thams cad rab grub pa //",
    "NG0497:443": "snang ba bzhi la go rim gnas //",
    "NG0497:444": "mnga' bdag chen pos bka' stsol cig / bcom ldan 'das kyis bka' stsal pa //",
    "NG0497:445": "snang ba bzhi la go rim gnas /",
    "NG0497:446": "sems dang sems byung 'du shes so / de dag las ni ma rig byung *//",
    "NG0497:447": "'tshams kyi 'du shes mtshan nyid can //",
    "NG0497:448": "nyin mo'i rang bzhin sems las byung *//",
    "NG0497:449": "sems ni mtshan mo'i ngo bo nyid //",
    "NG0497:450": "yang dag 'od ni gsum dang bral //",
    "NG0497:451": "rang bzhin ye shes mtshan nyid do //",
    "NG0497:452": "gang tshe tshangs pa'i tshigs su sems //",
    "NG0497:453": "lha mo de tshe nyin mor 'gyur //",
    "NG0497:454": "gang tshe de las srog 'pho ba //",
    "NG0497:455": "de tshe mtshan mo'i 'og na gnas //",
    "NG0497:456": "steng yang ma yin 'og ma yin //",
    "NG0497:457": "de tshe mtshan mo zhes byar dran //",
    "NG0497:458": "de yang me yi rang bzhin grags //",
    "NG0497:459": "nyi ma la ni srog 'dzin pa /",
    "NG0497:460": "gang gis yod pa'i nyi ma ni //",
    "NG0497:461": "snang ba las ni shar dus 'gyur //",
    "NG0497:462": "snang ba zla ba zhes par bstan //",
    "NG0497:463": "yongs su zhu ba bdud brtsegs so //",
    "NG0497:464": "lha mo chen mo g.yo ba'i phyir //",
    "NG0497:465": "chad pa'i dga' ba rab tu grags //",
    "NG0497:466": "gang du chad pa la ni brlag rab tu dga' ba shar ba'i dus //",
    "NG0497:467": "snang ba de ni dang po'i dga' //",
    "NG0497:468": "de las mchog ni gsal bar 'gyur //",
    "NG0497:469": "gsol phyir snang ba chen por grags //",
    "NG0497:470": "zhu med g.yo med ska ba'o //",
    "NG0497:471": "sa ba la ni phra mo'i dngos /",
    "NG0497:472": "bde sbyin yang na kun spyod do //",
    "NG0497:473": "kun spyod las ni thob pa ste //",
    "NG0497:474": "zhal bzang mo ni snang thob pa'o //",
    "NG0497:475": "de ni mtshams zhes grags pa ste //",
    "NG0497:476": "dbus kyi gnas su yod pa'i phyir //",
    "NG0497:477": "dbus kyi gnas na yod pa ni //",
    "NG0497:478": "de phyir kun spyod byed pa'o //",
    "NG0497:479": "dbus ni dngos po thams cad do //",
    "NG0497:480": "'dus par byed par dran pa'o //",
    "NG0497:481": "yang na gang du mtshan mo ni //",
    "NG0497:482": "ma byung nyi ma nub pa'o //",
    "NG0497:483": "de ni dbus kyi mtshams zhes grags //",
    "NG0497:484": "rang bzhin dga' ba sbyin byed ma //",
    "NG0497:485": "de nyid snang ba thob pa yin //",
    "NG0497:486": "thams cad skye ba'i rgyu yin no //",
    "NG0497:487": "gang du dbus mtshams skad cig gis //",
    "NG0497:488": "bde ba'i tshor ba ma shes na //",
    "NG0497:489": "skal ldan lha mo de ru ni //",
    "NG0497:490": "chad pa gsal bar 'gyur ba'o //",
    "NG0497:491": "de ni nyams su myong shes la //",
    "NG0497:492": "skyon ni cung zad mi byed do //",
    "NG0497:493": "mi shes pa ni skal ldan mo //",
    "NG0497:494": "rtsa ba dang bcas med par byed //",
    "NG0497:495": "rtsa ba snang ba zhes byar bstan //",
    "NG0497:496": "zhu ba'i sngags ni zla ba'o //",
    "NG0497:497": "bde ba chen po'i bdud rtsi'i gter //",
    "NG0497:498": "bsrubs las skyes pa yin pa'i phyir //",
    "NG0497:499": "lha mo me tog snang ba mched //",
    "NG0497:500": "dmar ba'i phyir na nyi mar brjod //",
    "NG0497:501": "bde chen rnam par smin @#//",
    "NG0497:502": "pa'i phyir //",
    "NG0497:503": "dmar po'i gzugs ni sngags 'gyur ro //",
    "NG0497:504": "'bras bu thob pa'i grags pa ste //",
    "NG0497:505": "mtshan dang dpe byad dang ldan no //",
    "NG0497:506": "dngos dang dngos min bral ba'i phyir //",
    "NG0497:507": "zhal bzang mtshams kyi ye shes so //",
    "NG0497:508": "nyin mo snang ba mched 'khor grags //",
    "NG0497:509": "mtshan mo snang ba mya ngan 'das //",
    "NG0497:510": "srid dang mya ngan 'das bral ba //",
    "NG0497:511": "mtshams ni snang ba thob pa'o //",
    "NG0497:512": "de lta bu yi gsang chen mchog / gang du yang ni gsal ma byas /",
    "NG0497:513": "skal ldan mi yi khyod ngor mdzad //",
    "NG0497:514": "ye shes rin chen rab gsal bya //",
    "NG0497:515": "sbyor ba nyams su myong ba'i skabs //",
    "NG0497:516": "lha mo'i gsol pa //",
    "NG0497:517": "'bras grags de nyid rin po che /",
    "NG0497:518": "mnga' bdag ji ltar rnyed par 'gyur //",
    "NG0497:519": "bcom ldan 'das kyis bka' stsal pa //",
    "NG0497:520": "dbus su de nyid rin chen gang *//",
    "NG0497:521": "de ni gnyis su dbye bar gnas //",
    "NG0497:522": "mchog gi dga'i ngo bo gcig / mchog gi dga' ba dang bral la //",
    "NG0497:523": "mchog dga'i ngo bor grags pa ni //",
    "NG0497:524": "nyams su myong bas rnyed pa yin //",
    "NG0497:525": "mchog gi dga' ba dang bral ba //",
    "NG0497:526": "rang las rab tu gsal bar 'gyur //",
    "NG0497:527": "skal ldan mo gang gsal bar nyams su myong *//",
    "NG0497:528": "de ni rdzogs pa'i rang bzhin no //",
    "NG0497:529": "nyams su myong man rdzogs pas ni //",
    "NG0497:530": "gang du sus kyang mi shes so //",
    "NG0497:531": "ji ltar bu mo lang tsho bab //",
    "NG0497:532": "skyes pamed na nam yang ni //",
    "NG0497:533": "legs dge kyi ni bde bar myong *//",
    "NG0497:534": "legs dges dbang mo mi shes so //",
    "NG0497:535": "gang zhig bsam pa la sogs kyis //",
    "NG0497:536": "de ni bskyed pa'i mtshan nyid do //",
    "NG0497:537": "bskyed pa dang ni rdzogs bral ba //",
    "NG0497:538": "de ni 'bral mchog rang bzhin no //",
    "NG0497:539": "de ru gang zhig bsgom pa ni //",
    "NG0497:540": "phra mo'i phra mo yang dag mchog / gang gis bla na med pa ste //",
    "NG0497:541": "'gro ba'i ma de yod pa min //",
    "NG0497:542": "bla na med pa'i ye shes che //",
    "NG0497:543": "gzhi dang bral ba rtag tu shar //",
    "NG0497:544": "rtags su shar bas las gzhan ci //",
    "NG0497:545": "gang du yang ni sgom yod dam //",
    "NG0497:546": "gal te gang gis bsgom pa de //",
    "NG0497:547": "khyad par can du yong mi skye //",
    "NG0497:548": "mi skye'i phyir na bsam gtan la //",
    "NG0497:549": "gal te 'khyal par 'ong 'gyur na //",
    "NG0497:550": "de ni de nyid rang bzhin min //",
    "NG0497:551": "de nyid min par the tshom med //",
    "NG0497:552": "de nyid min sgom de kho nyid //",
    "NG0497:553": "su zhig de las rnyed pa 'gyur //",
    "NG0497:554": "de ni nam mkhar ri mo ni / mchog gi dbang mo 'dri ba'o //",
    "NG0497:555": "lta ba shar che ba'i skabs //  // lha mos gsol pa /",
    "NG0497:556": "'di yi rgyud gsang chen po ni //",
    "NG0497:557": "shes pa dang ni bshad pa su //",
    "NG0497:558": "bcom ldan 'das kyis bka' stsal pa //",
    "NG0497:559": "byang phyogs su dpal rdo rje gnas su /",
    "NG0497:560": "u rgyan du rgyal po chen po in+da bod+hi zhes bya bas shes pa dang */ bshad pa dang */",
    "NG0497:561": "sems can la gsal bar byed do / sku gsung thugs las lung bstan pa'i skabs ///",
    "NG0497:562": "/ lha mos gsol ba /",
    "NG0497:563": "bcom ldan 'das /",
    "NG0497:564": "rgyal po in+da bo d+hi zhes bya ba de /",
    "NG0497:565": "sa du'i dbang phyug bka' stsol cig / bcom ldan 'das kyis bka' stsal ba //",
    "NG0497:566": "dpal dbang mchog dam pa'i rgyud kyi rgyal po las /",
    "NG0497:567": "gang zhig phyag na rdo rje'i @#//",
    "NG0497:568": "rgyal po bdag gis /",
    "NG0497:569": "bstod pa 'di nyid in+da bo d+hi sprul pa'i sku",
    "NG0497:570": "sa bcu'i dbang phyug / ye shes kyi sku sa",
    "NG0497:571": "bcu'i dbang phyug go / de skad ces gsungs pas",
    "NG0497:572": "// bcom ldan 'das la ri rab kyi nyi rdul",
    "NG0497:573": "gyi grangs dang mnyam pas bcom ldan 'das mo dang",
    "NG0497:574": "lhan cig langs te /",
    "NG0497:575": "lan gsum bskor ba byas nas /",
    "NG0497:576": "zhabs la mgo bos phyag 'tshal te /",
    "NG0497:577": "rang rang gi rdzu 'phrul gyis sna tshogs pa'i mchod pa'i mchod sbyin byas nas bstod do //",
    "NG0497:578": "de kho na nyid bdud rtsi'i rgya mtsho'i snying po",
    "NG0497:579": "rab mchog rgyal gyur cig / ye shes nam mkha'",
    "NG0497:580": "skye med gzugs med brjod med rab sku rgyal gyur",
    "NG0497:581": "cig / dngos dang dngos min ro gcig ngo bo",
    "NG0497:582": "rmad byung de nyid rab gter rgyal gyur cig /",
    "NG0497:583": "stong nyid stong pa nyid mchog dang gzhan 'od kyis",
    "NG0497:584": "grub pa rgyal gyur cig / de lta bu'i bstod",
    "NG0497:585": "pa'i rgyal po byas nas /",
    "NG0497:586": "rang rang mi snang bar gyur to //",
    "NG0497:587": "bstod pa'i skabs //  // de bzhin gshegs pa thams cad kyi rang bzhin //",
    "NG0497:588": "gsang ba rgya mtsho zhes bya ba / shin tu rnal 'byor dam pa rdzogs so ///",
    "NG0497:589": "/ rgya gar gyi pan+di ta bi ma la mi tra dang */"
}