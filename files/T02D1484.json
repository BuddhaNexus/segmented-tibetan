{
    "T02D1484:133b-0": "@133b # // rgya gar skad du /",
    "T02D1484:133b-1": "shr'i tsa kra sam ba ra s'a dha nam ratna d'i pa /",
    "T02D1484:133b-2": "bod skad du /",
    "T02D1484:133b-3": "dpal 'khor lo sdom pa'i sgrub thabs rin po che'i sgron ma //",
    "T02D1484:133b-4": "dpal he ru ka la phyag 'tshal lo //",
    "T02D1484:133b-5": "gang zhig rnam dag kun du rtog yangs mkha' 'dra'i chos sku dang //",
    "T02D1484:133b-6": "dpe med phun tshogs bde bas rnam mdzes longs spyod rdzogs sku nyid //",
    "T02D1484:133b-7": "sa rnams kun du phan mdzad rab gsal sprul pa'i skur brjod gang //",
    "T02D1484:133b-8": "bcom ldan rdo rje sems dpa' de yis khyed la",
    "T02D1484:133b-9": "bde legs shog / dang por re zhig rnal 'byor",
    "T02D1484:133b-10": "pa dpal 'khor lo sdom pa'i dbang bskur ba dang",
    "T02D1484:133b-11": "yang dag par ldan pas yid dang rjes su mthun",
    "T02D1484:133b-12": "zhing dben bar bde ba'i stan la 'dug ste /",
    "T02D1484:133b-13": "dam tshig brtan par byas nas rang gi snying gar",
    "T02D1484:133b-14": "nyi ma'i dkyil 'khor la h'um nag po bltas la",
    "T02D1484:133b-15": "bla ma'i man ngag ji bzhin pas sngags bskong pa'i",
    "T02D1484:133b-16": "lag pa g-yon pas /",
    "T02D1484:133b-17": "dam tshig gi rdzas sbyangs shing blangs te /",
    "T02D1484:133b-18": "zhal bzhi pa'i sngags kyis phyogs bzhi dang bdag tu",
    "T02D1484:133b-19": "byas pa la gtor ba dang yan lag la yang",
    "T02D1484:133b-20": "dgod par bya zhing bdag dang gnas dang rnal 'byor",
    "T02D1484:133b-21": "bsrung bar bya'o // de nas dri zhim po dang bcas pa'i chus mdun du mandala byas te /",
    "T02D1484:133b-22": "bdud rtsi lnga dang dam tshig can gyis byugs la /",
    "T02D1484:133b-23": "de'i dbus su g-yon pa'i ming med kyis mnan te /",
    "T02D1484:133b-24": "pu dza la sogs pa'i yi ge nyi shu rtsa bzhis rnam par dag pa dang /",
    "T02D1484:133b-25": "gnas la sogs pa bcu'i ming can sa bcur mos pa brjod par bya'o //",
    "T02D1484:133b-26": "de'i rjes la dkyil 'khor de skad cig tsam gyis",
    "T02D1484:133b-27": "'byung ba chen po bzhi la gnas pa'i ri rab",
    "T02D1484:133b-28": "kyi steng du / gzhal yas khang dur khrod dang bcas pa bskyed de /",
    "T02D1484:133b-29": "de'i nang du sna tshogs padma'i ge sar la nyi",
    "T02D1484:133b-30": "ma'i steng du rang gi snying ga'i sa bon gyi",
    "T02D1484:133b-31": "'od las 'phros pa'i rdo rje 'dzin pa bltas te",
    "T02D1484:133b-32": "/ de yongs su gyur pa las bcom ldan 'das",
    "T02D1484:133b-33": "'khor lo yongs su rdzogs pa dang bcas pa'i bdag",
    "T02D1484:133b-34": "nyid bcom ldan 'das ma dang snyoms par 'jug par",
    "T02D1484:133b-35": "ba lta bar bya'o //",
    "T02D1484:133b-36": "de'i 'og tu snying ga'i sa bon gyi 'od zer gyi phreng ba rnams kyis 'khor lo bskul te /",
    "T02D1484:133b-37": "nam mkha'i phyogs su gnas pa la mngon du phyogs nas mchod par byas la /",
    "T02D1484:134a-0": "sngags dang bcas pas dam tshig gi 'khor lo @134a * //",
    "T02D1484:134a-1": "bcug nas ro mnyam par bya ba dang /",
    "T02D1484:134a-2": "mchod pa rnams kyis mnyes par bya ste /",
    "T02D1484:134a-3": "de yang rnam par byang ba'i lag pa g-yen pas",
    "T02D1484:134a-4": "yi ge gsum gyi sngags dkyil 'khor gyi dbus su",
    "T02D1484:134a-5": "/ dang po bcom ldan 'das nyid me rtog la sogs pas mchod par bya'o //",
    "T02D1484:134a-6": "'di lta ste /",
    "T02D1484:134a-7": "bcom ldan 'das kyi snying po dang nye ba'i snying po dang /",
    "T02D1484:134a-8": "bcom ldan 'das ma'i snying po dang /",
    "T02D1484:134a-9": "nye ba'i snying po nyid kyis bya'o //",
    "T02D1484:134a-10": "de bzhin du mkha' 'gro ma nas gshin rje 'joms",
    "T02D1484:134a-11": "ma la sogs pa'i mthar thug dpa' bo'i dbang phyug",
    "T02D1484:134a-12": "ma bcu gnyis man ngag bzhin du rang rang gi",
    "T02D1484:134a-13": "sngags kyis phyogs rnams su g-yon skor du dgod cing",
    "T02D1484:134a-14": "/ mtshams rnams su ni g-yas su bskor bas gnas",
    "T02D1484:134a-15": "ji lta ba bzhin de dag la mchod par bya'o",
    "T02D1484:134a-16": "/ // de nas yid las byung ba'i mchod pa'i lha mo bcu drug dang /",
    "T02D1484:134a-17": "bdud rtsi dang /",
    "T02D1484:134a-18": "te te dga' ba'i glus nye bar mchod par bya'o //",
    "T02D1484:134a-19": "de bzhin du lag pa g-yon pa'i mthil du padma",
    "T02D1484:134a-20": "lnga pa lte ba dar bcas pa'i gzhir dpa' mo",
    "T02D1484:134a-21": "drug rnams la go rims bzhin du dmar mo dang",
    "T02D1484:134a-22": "/ sngon mo dang /",
    "T02D1484:134a-23": "dkar mo dang /",
    "T02D1484:134a-24": "ser mo dang /",
    "T02D1484:134a-25": "ljang gu dang /",
    "T02D1484:134a-26": "du ba'i mdog can rnams dgod la /",
    "T02D1484:134a-27": "'khor los sgyur ba drug kyang dkar po dang /",
    "T02D1484:134a-28": "skya bo dang /",
    "T02D1484:134a-29": "ser po dang /",
    "T02D1484:134a-30": "nag po dang ;",
    "T02D1484:134a-31": "dmar po dang /",
    "T02D1484:134a-32": "ljang gu rnams sngags kyis gzugs su phyogs ji lta",
    "T02D1484:134a-33": "ba bzhin du rang rang gi sngags kyis me tog",
    "T02D1484:134a-34": "dgod pa sngon du 'gro bas cho ga bzhin du",
    "T02D1484:134a-35": "mchod pa dbul bar bya'o //",
    "T02D1484:134a-36": "'khor lo de yang lag pa'i rgyab tu me long",
    "T02D1484:134a-37": "dang ba'i ngos gnyis pa'i gzugs brnyan bzhin du gsal",
    "T02D1484:134a-38": "bar snang bar blta'o //",
    "T02D1484:134a-39": "de nas de'i dkyil 'khor gyi sngags rnams ni /",
    "T02D1484:134a-40": "sa la sogs pa'i khams rnams kyi rang bzhin lhung byed ma dang /",
    "T02D1484:134a-41": "rdo rje sems dpa' la sogs pa'i lha rnams kyi",
    "T02D1484:134a-42": "ngo bo nyid du lhag par mos par bya ste",
    "T02D1484:134a-43": "/ khu ba byin gyis brlabs pas bsang gtor byas",
    "T02D1484:134a-44": "la 'khor lo de nyid dpa' bo dang dpa' mo",
    "T02D1484:134a-45": "rnams kyis byin gyis brlabs pa'i dkyil 'khor la 'khor",
    "T02D1484:134a-46": "lo gsum gyi rang bzhin du mos par byas shing",
    "T02D1484:134a-47": "rkang pa brgyad pa'i sngags kyis me tog la sogs",
    "T02D1484:134a-48": "pas mchod par bya'o //",
    "T02D1484:134a-49": "de nas me tog phreng ba'i sngags brjod pa'i mthar dkyil 'khor du dor te /",
    "T02D1484:134b-0": "snyim pas blangs @134b nas phreng sngags sngon du brjod pas mgo bor dgod par bya'o //",
    "T02D1484:134b-1": "ye shes kyi 'khor lo de yang bdag nyid la",
    "T02D1484:134b-2": "bcug bar bsams nas yi ge brgya pas brtan par",
    "T02D1484:134b-3": "bya'o // de nas sdig pa bshags pa la sogs",
    "T02D1484:134b-4": "pa cho ga bcu gsum gyis rnam par dag par",
    "T02D1484:134b-5": "bya'o // yang bya'o // de'i 'og tu bdag po",
    "T02D1484:134b-6": "rnams la bdud rtsi myang ba lta bu'i cho gas",
    "T02D1484:134b-7": "gtor ma sbyin pa'ang shes par bya'o //",
    "T02D1484:134b-8": "gal te 'byor na rnal 'byor pa rnams 'dus te tshogs kyi 'khor lo bskor bar bya'o //",
    "T02D1484:134b-9": "de nas rdo rje dril bu 'dzin pas mdud pa byas te /",
    "T02D1484:134b-10": "shr'i ni gnyis med ye shes te //",
    "T02D1484:134b-11": "he ni rgyu sogs stong pa nyid //",
    "T02D1484:134b-12": "ru ni tshogs pa dang bral ba //",
    "T02D1484:134b-13": "ka ni gang du'ang mi gnas nyid //",
    "T02D1484:134b-14": "he ru ka dpal dkyil 'khor gtso //",
    "T02D1484:134b-15": "rdo rje 'dzin mchog phyag 'tshal bstod //",
    "T02D1484:134b-16": "dpal ldan rdo rje mkha' 'gro ma //",
    "T02D1484:134b-17": "mkha' 'gro ma yi 'khor los sgyur //",
    "T02D1484:134b-18": "ye shes lnga dang sku gsum nyid //",
    "T02D1484:134b-19": "'gro ba skyob pa la phyag 'tshal bstod//",
    "T02D1484:134b-20": "ji snyed rdo rje mkha' 'gro ma //",
    "T02D1484:134b-21": "kun du rtog pa 'ching gcod cing //",
    "T02D1484:134b-22": "'jig rten bya ba rab 'jug pa //",
    "T02D1484:134b-23": "de snyed rnams la phyag 'tshal bstod //",
    "T02D1484:134b-24": "ces bya bas bstod par bya'o //",
    "T02D1484:134b-25": "cho ga'i bya ba ma tshang ba //",
    "T02D1484:134b-26": "rdzogs sangs rgyas dang lha rnams dang //",
    "T02D1484:134b-27": "de sras rnams dang tshangs la sogs //",
    "T02D1484:134b-28": "'jig rten skyong rnams bzod par gsol //",
    "T02D1484:134b-29": "zhes bya bas bzod par gsol lo //",
    "T02D1484:134b-30": "de nas /",
    "T02D1484:134b-31": "lha mo tshad ma dam tshig tshad ma dang //",
    "T02D1484:134b-32": "des gsungs tshig ni mchog tu tshad ma ste //",
    "T02D1484:134b-33": "bden pa 'di dag gis ni lha mo rnams //",
    "T02D1484:134b-34": "bdag la rjes su 'dzin pa'i rgyur gyur cig / ces smon lam gdab bar bya ste//",
    "T02D1484:134b-35": "'di ni phyi rol gyi mchod pa'i cho ga'o //",
    "T02D1484:134b-36": "de nas nang gi rnal 'byor la brtson par 'dod pa'i sngags pas /",
    "T02D1484:134b-37": "yang snying ga'i sa bon gyi 'ong zer phreng ba'i",
    "T02D1484:134b-38": "lcags kyus 'chang bar 'gyur ba'i mtshan nyid can gyis",
    "T02D1484:134b-39": "bcom ldan 'das dkyil 'khor dang bcas pa bskul te",
    "T02D1484:134b-40": "/ nam mkha' la bltas la /",
    "T02D1484:134b-41": "phyag 'tshal ba dang mchod pa sngon du 'gro bas",
    "T02D1484:134b-42": "de'i spyan sngar sdig pa bshags pa la sogs pa",
    "T02D1484:134b-43": "bya ba ni // thog med nas bsags sdig dar bag chags mthus //",
    "T02D1484:134b-44": "rnam smin sdug bsngal bskyed cing brtas gyur pa'i //",
    "T02D1484:134b-45": "sdig dang nyon mongs ji snyed mchis gyur pa //",
    "T02D1484:135a-0": "bcom @135a * //",
    "T02D1484:135a-1": "ldan 'khor lo'i gtso la so sor bshags //",
    "T02D1484:135a-2": "'das dang ma byon de bzhin da lta'i dus //",
    "T02D1484:135a-3": "nyan thos rang rgyal byang chub sems dpa' dang //",
    "T02D1484:135a-4": "'bras bu gsang sngags sgrub pa lhur byed pa'i //",
    "T02D1484:135a-5": "dge ba mdzad pa kun la rjes yi rang //",
    "T02D1484:135a-6": "khyed 'dir mi 'gyur mkha' ltar rtag bzhugs la //",
    "T02D1484:135a-7": "dogs pa'i sa las sems can bsgral pa'i phyir //",
    "T02D1484:135a-8": "srid pa ji srid gzugs sku rnam gnyis su //",
    "T02D1484:135a-9": "mya ngan mi 'da' brtse bas bzhugs su gsol //",
    "T02D1484:135a-10": "'khor ba ji srid bar du bzhugs nas kyang //",
    "T02D1484:135a-11": "sems can dman dang mchog dang bar ma la //",
    "T02D1484:135a-12": "gsang sngags rdo rje theg pa bla med pa'i //",
    "T02D1484:135a-13": "bde ba mchog gi 'khor lo bshad du gsol //",
    "T02D1484:135a-14": "lha mo rkyang gnyis gtso bo thams cad mkhyen //",
    "T02D1484:135a-15": "dus gsum gshegs pa sangs rgyas ngo bo nyid //",
    "T02D1484:135a-16": "dus gsum dbyer med ye shes dpa' bo'i thugs //",
    "T02D1484:135a-17": "sangs rgyas gtso la gus pas skyabs su mchi ;",
    "T02D1484:135a-18": "/ ngan 'gro srid pa'i nyon mongs dri sel ba //",
    "T02D1484:135a-19": "rnam dag dus gsum dam cho sa ngo bo nyid //",
    "T02D1484:135a-20": "a'a li k'i li ro gcig dpa' mo gsungs //",
    "T02D1484:135a-21": "skyob ba'i chos la dang bas skyabs su mchi //",
    "T02D1484:135a-22": "sdig grogs log par khrid la thar mdzad pa //",
    "T02D1484:135a-23": "dus gsum tshogs kyi dam pa'i rang bzhin dpal ;",
    "T02D1484:135a-24": "/ tshogs gnyis rnal 'byor bde chen lha yi lha yi sku //",
    "T02D1484:135a-25": "dge 'dun che la yang dag skyabs su mchi / srid pa'i brtson rar bsdams pa'i nyam thag rnams //",
    "T02D1484:135a-26": "bde ba mchog gi sa la dgod pa'i phyir //",
    "T02D1484:135a-27": "bgrod pa kun kyang 'khor lo sdom pa yi //",
    "T02D1484:135a-28": "lam chen 'di la dga' bas bdag gnas so //",
    "T02D1484:135a-29": "bla na med pa'i byang chub sems //",
    "T02D1484:135a-30": "dam pa bdag gis bskyed bgyis te //",
    "T02D1484:135a-31": "sems can rnams kyi don gyi phyir //",
    "T02D1484:135a-32": "rdo rje 'khor lo rin chen dang //",
    "T02D1484:135a-33": "padma dang ni las kyi rigs //",
    "T02D1484:135a-34": "ji bzhin snyed dam tshig sdom //",
    "T02D1484:135a-35": "bdag gis brtan por yang dag bzung //",
    "T02D1484:135a-36": "nam yang brtson pa mi dong ro //",
    "T02D1484:135a-37": "de lta bas na myur du bdag / ma smin pa rnams smin pa dang //",
    "T02D1484:135a-38": "ma grol ba rnams dgrol bar bgyi //",
    "T02D1484:135a-39": "ma rgal ba rnams brgal ba dang //",
    "T02D1484:135a-40": "dbugs ma byur rnams dbugs dbyur zhing //",
    "T02D1484:135a-41": "sems can mya ngan 'das la dgod //",
    "T02D1484:135a-42": "gnas dang nye zhing la sogs bcu gnyis su //",
    "T02D1484:135b-0": "dam tshig @135b brda dang bde spyod rol ba'i lam //",
    "T02D1484:135b-1": "de ring nas bzung rtag tu longs spyod cing //",
    "T02D1484:135b-2": "bde chen ye shes rol bas legs gnas shog /",
    "T02D1484:135b-3": "thabs dang shes rab snyoms 'jug rnam mi rtog /",
    "T02D1484:135b-4": "lus ngag yid 'dir gsang sngags dge spyad pa //",
    "T02D1484:135b-5": "'gro ba sdug bsngal me tshogs gzhil slad du //",
    "T02D1484:135b-6": "ma lus bdag gis dngos grub mchog tu bsngo //",
    "T02D1484:135b-7": "zhes bya ba 'di dag gis so //",
    "T02D1484:135b-8": "de'i rjes la byams pa dang /",
    "T02D1484:135b-9": "snying rje dang /",
    "T02D1484:135b-10": "dga' ba dang /",
    "T02D1484:135b-11": "btang snyoms tshad med pa tshang ba'i gnas bzhi po",
    "T02D1484:135b-12": "dag bsgoms nas bdag nyid mi gnas pa'i mya ngan",
    "T02D1484:135b-13": "las 'das pa stong pa nyid kyi ting nge 'dzin",
    "T02D1484:135b-14": "la skad cig gis gnas par bya'o //",
    "T02D1484:135b-15": "aom sva bha' wa shddha:sarba dharm'a:sv'a bh'a wa shuddho&amp; ham /",
    "T02D1484:135b-16": "aom sh'u n+ya t'a dzny'a na badzra bha' wa a'atma ko&amp; ham /",
    "T02D1484:135b-17": "de nas ting nge 'dzin de la langs nas 'gro ba sgyur ma lta bur bltas la /",
    "T02D1484:135b-18": "sa bon gyi ye ge yam ram bam lam sum yongs su gyur pa la /",
    "T02D1484:135b-19": "gzhu dang gru gsum zlum po dang //",
    "T02D1484:135b-20": "gru bzhi dang ni lhun po ste //",
    "T02D1484:135b-21": "sngo dang dmar dang dkar dang ser //",
    "T02D1484:135b-22": "'byung chen bzhi yi dkyil 'khor bsgom //",
    "T02D1484:135b-23": "de steng rin chen bzhi'i rang bzhin //",
    "T02D1484:135b-24": "ri bo la gnas 'khor lo sbrul /",
    "T02D1484:135b-25": "aom me di n'i badzr'i bha ba badzra bandha h'um lam h'um /",
    "T02D1484:135b-26": "aom badzra pr'a kar h'um bam h'um /",
    "T02D1484:135b-27": "aom badzra panydza ra h'um bam h'um /",
    "T02D1484:135b-28": "aom badzra bi t'a na h'um kham h'um /",
    "T02D1484:135b-29": "aom badzra sa ra dz'a la tram sam tram /",
    "T02D1484:135b-30": "aom badzra dzva la aa na l'a rka h'um h'um",
    "T02D1484:135b-31": "h'um zhes bya ba la sogs pa 'dis rdo rje'i",
    "T02D1484:135b-32": "sa la sogs pa drug sbrul par bya'o //",
    "T02D1484:135b-33": "de'i nang du ni sna tshogs padma ge sar gyi",
    "T02D1484:135b-34": "steng du a'a li yongs su gyur pa las byung",
    "T02D1484:135b-35": "ba'i zla ba dang nyi ma kha sbyor gyi dbus",
    "T02D1484:135b-36": "su h'um rdo rje sems dpa'i bdag nyid 'od zer",
    "T02D1484:135b-37": "'phro ba dang 'du ba'i bdag nyid can bsgoms la",
    "T02D1484:135b-38": "/ de dag yongs su gyur pa las bcom ldan",
    "T02D1484:135b-39": "'das he ru ka gzhal yas khang dang bcas par",
    "T02D1484:135b-40": "bdag nyid yang dag par bsam mo //",
    "T02D1484:135b-41": "de la bcom ldan 'das ni nyi ma'i dkyil 'khor",
    "T02D1484:135b-42": "gyi sten du 'jigs byed dang dus mtshan gyi dpral",
    "T02D1484:135b-43": "ba dang nu mar g-yon bskum zhing g-yas bas bzhugs",
    "T02D1484:135b-44": "pa / nam mkha'i mdog can sngon po dang ljang gu dang /",
    "T02D1484:135b-45": "dmar po dang ser po'i zhal bzhi mnga' ba re",
    "T02D1484:135b-46": "re yang spyan gsum cur thad khro ba'i ngang tshul",
    "T02D1484:135b-47": "can / thod pa lngas brgyan pa /",
    "T02D1484:136a-0": "sku la mgo bo rlon pa'i phreng ba brgya'i @136a * //",
    "T02D1484:136a-1": "phyed kyis brgyan zhing /",
    "T02D1484:136a-2": "sna tshogs rdo rje dang zla ba phyed pas mtshan pa /",
    "T02D1484:136a-3": "ral pa'i thor tshugs can /",
    "T02D1484:136a-4": "sku la phyag rgya drug gis brgyan pa /",
    "T02D1484:136a-5": "zhal mche ba gtsigs pas 'jigs par byed pa stag gi pags pa'i sham thabs can /",
    "T02D1484:136a-6": "sgeg pa la sogs pa'i nyams dang ldan pa /",
    "T02D1484:136a-7": "rdo rje yan lag mas nye bar 'khyud pa dang /",
    "T02D1484:136a-8": "phyag bcu gnyis kyis spras pa ste /",
    "T02D1484:136a-9": "rtsa ba'i gnyis kyis rdo rje dang //",
    "T02D1484:136a-10": "dril 'dzin bde chen ma nyid 'khyud //",
    "T02D1484:136a-11": "gnyis kyis glang chen bags pa 'dzin //",
    "T02D1484:136a-12": "g-yas phyag gsum pa bzhi pa dang //",
    "T02D1484:136a-13": "lnga pa drug pa go rims bzhin //",
    "T02D1484:136a-14": "cang te'u dgra sta gri gug dang //",
    "T02D1484:136a-15": "rtse gsum rdo rje'i mdung bsnams pa'o //",
    "T02D1484:136a-16": "de bzhin g-yon phyag gsum pa yi //",
    "T02D1484:136a-17": "bzhi pa lnga pa drug rim ltar //",
    "T02D1484:136a-18": "kha tv'am thod pa rdo rje zhags //",
    "T02D1484:136a-19": "tshangs pa'i mgo bo mdzes 'dzin pa //",
    "T02D1484:136a-20": "rten cing 'brel 'byung rnam dag bdag / de'i mdun",
    "T02D1484:136a-21": "du bcom ldan 'das ma bsgrom [?] par bya ba",
    "T02D1484:136a-22": "ni sku mdog dmar mo spyan gsum pa /",
    "T02D1484:136a-23": "zhal gcig pa dum bu'i ske rags kyis brgyan zhing /",
    "T02D1484:136a-24": "kha tv'am gas brgyan pa'i thod pa 'dzin pa'i phyag g-yon pas mgul pa nas 'khyud pa dang /",
    "T02D1484:136a-25": "rdo rje tshangs pa'i gri gug rab tu 'bar ba thogs pas steng du sdigs mdzub cher bsgreng ba /",
    "T02D1484:136a-26": "byin pa gnyis kyis bcom ldan 'das kyi brla gnyis",
    "T02D1484:136a-27": "la dkris shing gshibs nas phan tshun bcug pas 'khyud",
    "T02D1484:136a-28": "de bzhugs pa'i mtshan nyid rab tu gsal bar bsgom",
    "T02D1484:136a-29": "par bya'o // de nas shar gyi 'dab ma la mkha' 'gro ma mdog nag mo dang /",
    "T02D1484:136a-30": "g-yon gyi 'dab ma la l'a ma ljang gu dang /",
    "T02D1484:136a-31": "nub kyi 'dab ma la dum skyes ma dmar mo dang /",
    "T02D1484:136a-32": "g-yas kyi 'dab ma la gzugs can ma ser mo dang /",
    "T02D1484:136a-33": "de bzhin du mtshams rnams su ni byang chub kyi",
    "T02D1484:136a-34": "sems kyi snod bzang po dag nye ba'i 'dab ma",
    "T02D1484:136a-35": "shar la sogs pa bzhir ni /",
    "T02D1484:136a-36": "khva gdong ma la sogs pa'i lha mo rnams mkha' 'gro ma bzhi po dag dang 'dra'o //",
    "T02D1484:136a-37": "mtshams bzhir ni gshin rje brtan ma la sogs pa",
    "T02D1484:136a-38": "bzhi ni phyed kyi mdog can du shes par bya'o",
    "T02D1484:136a-39": "// rnal 'byor ma de dag thams cad kyang zhal",
    "T02D1484:136a-40": "gcig phyag bzhi ma g-yas bskum nas g-yon brkyang ba'i",
    "T02D1484:136b-0": "zhabs kyis ro'i gdan la @136b bzhugs pa /",
    "T02D1484:136b-1": "gos dang bral ba phyag rgya lnga'i rgyan cha can",
    "T02D1484:136b-2": "thod pa rdo rje phreng bas spras pa'i dbu rab",
    "T02D1484:136b-3": "tu mdzes pa nyid dang /",
    "T02D1484:136b-4": "mgo bo'i phreng bas brgyan cing thod pa dang /",
    "T02D1484:136b-5": "kha tv'am ga dang gri gug dang cang te'u bsnams",
    "T02D1484:136b-6": "pa cung zad drag po'i mtshan nyid can du bsam",
    "T02D1484:136b-7": "par bya'o // de'i 'og tu de dag thams cad",
    "T02D1484:136b-8": "kyi lus dang ngag dang yid kyi las rnams la",
    "T02D1484:136b-9": "'khor lo dang padma dang rdo rje lte ba la",
    "T02D1484:136b-10": "gnas pa'i sa bon aom a'a:h'um zhes pa 'di dgod",
    "T02D1484:136b-11": "par bya'o // de / ji bzhin spro ba dang",
    "T02D1484:136b-12": "bsdu ba'i 'od kyis sbyor ba yongs su sbyang bar",
    "T02D1484:136b-13": "par bya'o // de / bya'o // de nas rdo",
    "T02D1484:136b-14": "rje go cha'i sngags kyis bcom ldan 'das la go",
    "T02D1484:136b-15": "bsgo bar bya ste /",
    "T02D1484:136b-16": "aom ha /",
    "T02D1484:136b-17": "na ma hi /",
    "T02D1484:136b-18": "sv'a h'a hu /",
    "T02D1484:136b-19": "boo shta he /",
    "T02D1484:136b-20": "h'um h'um /",
    "T02D1484:136b-21": "phat ham /",
    "T02D1484:136b-22": "zhes bya ba'i 'khor los sgyur ba drug gi ngo bo 'di dag gis snying ga dang /",
    "T02D1484:136b-23": "spyi bo dang /",
    "T02D1484:136b-24": "mgo bo dang /",
    "T02D1484:136b-25": "phrag pa gnyis dang /",
    "T02D1484:136b-26": "spyan gsum dang /",
    "T02D1484:136b-27": "yan lag thams cad la bsrung bar bya'o //",
    "T02D1484:136b-28": "aom bam /",
    "T02D1484:136b-29": "ham yom /",
    "T02D1484:136b-30": "hrim mom //",
    "T02D1484:136b-31": "hrem hrim /",
    "T02D1484:136b-32": "h'um h'um /",
    "T02D1484:136b-33": "phat phat /",
    "T02D1484:136b-34": "ces bya bas dpa' mo drug gi ngo bo 'di dag ni /",
    "T02D1484:136b-35": "bcom ldan 'das ma la go cha bgo bar bya'o //",
    "T02D1484:136b-36": "lte ba dang /",
    "T02D1484:136b-37": "snying ga dang /",
    "T02D1484:136b-38": "kha dang /",
    "T02D1484:136b-39": "dpral ba dang /",
    "T02D1484:136b-40": "spyi bo dang yan lag thams cad la'o //",
    "T02D1484:136b-41": "de nas snying ga'i sa bon gyi 'od ri mo'i lcags kyus ye shes kyi 'khor lo bkug ste /",
    "T02D1484:136b-42": "dam tshig pa la sngags sngon du 'gro bas gzhag par bya'o //",
    "T02D1484:136b-43": "bcom ldan 'das la dbang bskur ba'i don du gsol ba gdab par bya'o //",
    "T02D1484:136b-44": "de las spros pa'i bdud rtsi lngas gang ba'i rin",
    "T02D1484:136b-45": "po che'i bum pa 'dzin pa'i yum bzhi po dag",
    "T02D1484:136b-46": "gis / ji ltar bltams pa tsam nyid la //",
    "T02D1484:136b-47": "de bzhin gshegs kun khrus gsol ba //",
    "T02D1484:136b-48": "lha yi chu ni dag pa yis //",
    "T02D1484:136b-49": "de bzhin bdag gis sku khrus gsol //",
    "T02D1484:136b-50": "aom sarba ta th'a ga ta aa bhi she ka sa ma ya shri ye h'um /",
    "T02D1484:136b-51": "zhes sngags brjod pas dbang bskur bar bsam mo //",
    "T02D1484:136b-52": "chu de las byung ba'i rang gi rigs kyi lhas",
    "T02D1484:136b-53": "cod pan ji ltar rigs pa nye bar brgyan par",
    "T02D1484:136b-54": "bya'o // de'i rjes la snying ga'i sa bon gyi",
    "T02D1484:136b-55": "'od zer gyis gzugs la sogs pa'i yul rnams dang",
    "T02D1484:136b-56": "bya'o // / bcom ldan 'das ma'i thugs ka'am /",
    "T02D1484:136b-57": "padma'i ge sar la bsdus nas de las spros pa'i",
    "T02D1484:136b-58": "'od zer lha mo rnams kyis dam tshig la sogs",
    "T02D1484:136b-59": "pa'i rdzas dkyil 'khor dang bcas pa'i bdag po la",
    "T02D1484:137a-0": "nye bar @137a * //",
    "T02D1484:137a-1": "mchod par bya'o //",
    "T02D1484:137a-2": "de nas ma lus pa lha mo dang bcas pas bstod pa'i dbyangs brjod pa ni /",
    "T02D1484:137a-3": "khyod ni ye shes rang bzhin bde ba che //",
    "T02D1484:137a-4": "khyod ni phan mdzad shin tu rol pa'i sku //",
    "T02D1484:137a-5": "khyod ni sa rnams ma lus nyer 'tsho ste //",
    "T02D1484:137a-6": "rnal 'byor ma yi tshogs bdag bde legs shog ;",
    "T02D1484:137a-7": "/ bde chen der ni brtan g-yo'i 'jig rten ston //",
    "T02D1484:137a-8": "thugs rje sprul pas sems can sad mdzad cing //",
    "T02D1484:137a-9": "sgyu ma'i rnam thar sprul pa don kun sgrub //",
    "T02D1484:137a-10": "mgon po bde chen dpal ldan dgyes pas bzhengs //",
    "T02D1484:137a-11": "zhes bya bas so //",
    "T02D1484:137a-12": "de'i rjes la mdun du rlung dang me'i dkyil 'khor gyi steng du /",
    "T02D1484:137a-13": "mgo bo gsum la gnas pa'i aa las byung ba'i thod pa'i steng du /",
    "T02D1484:137a-14": "sa bon ji lta ba bzhin las skyes pa'i bdud rtsi lnga ste /",
    "T02D1484:137a-15": "steng du aom blta'o //",
    "T02D1484:137a-16": "aa las byung ba'i zla ba'i dkyil 'khor gyis kha bcad do //",
    "T02D1484:137a-17": "'og tu ni h'um las skyes pa'i rdo rje las /",
    "T02D1484:137a-18": "thams cad 'bar ba la sogs pa'i rim gyis bdud rtsir bsgyur te /",
    "T02D1484:137a-19": "ye shes kyi bdud rtsi drang ba dang /",
    "T02D1484:137a-20": "ro myang ba'i ngo bo nyid du yi ge gsum gyis byin gyis brlabs te /",
    "T02D1484:137a-21": "h'um las byung ba'i rdo rje'i lces mtshan pas myang",
    "T02D1484:137a-22": "bar bya zhing 'phro ba'i sbyor pas lha mo'i tshogs",
    "T02D1484:137a-23": "kyang tshim par bya'o //",
    "T02D1484:137a-24": "de nas rdo rje padma rnam par sbyangs pa'i brdebs",
    "T02D1484:137a-25": "pa las dga' ba'i sgras dga' ba chen pos de",
    "T02D1484:137a-26": "bzhin gshegs pa'i rigs nang du zhal nas bcug ste",
    "T02D1484:137a-27": "/ zhu bar gyur pa nor bu'i ze'u 'bru'i dbus",
    "T02D1484:137a-28": "kyi thig le gnyis kyi bdag nyid rdo rje sems",
    "T02D1484:137a-29": "dpa'i ngo bo nyid du gnas par byas la /",
    "T02D1484:137a-30": "lhan cig skyes pa'i don la mngon du phyogs pas ting nge 'dzin du bya'o //",
    "T02D1484:137a-31": "kha sbyor dbus na sa bon gnas //",
    "T02D1484:137a-32": "thig le gnyis po mi 'gyur bar //",
    "T02D1484:137a-33": "rdo rje sems dpa'i ngo bo nyid //",
    "T02D1484:137a-34": "rnal 'byor pas ni rtag tu bsgom //",
    "T02D1484:137a-35": "zhes ji skad gsungs pa bzhin no //",
    "T02D1484:137a-36": "a'a li k'a li mdun bsams nas //",
    "T02D1484:137a-37": "rnal 'byor chen po dal bso ste //",
    "T02D1484:137a-38": "zla ba'i dkyil 'khor yongs rdzogs la //",
    "T02D1484:137a-39": "lte dbus gnas su rnam par bsgom //",
    "T02D1484:137a-40": "yi ge go 'phang mchog gyur pa //",
    "T02D1484:137a-41": "de yi dbus su bsam par bya //",
    "T02D1484:137a-42": "de ni sku gsung thugs rdo rje'i //",
    "T02D1484:137a-43": "lha yi ngo bo nyid bsgom bya //",
    "T02D1484:137a-44": "de 'dir lus las 'das gyur kyang //",
    "T02D1484:137a-45": "sems nyid kyang ni ma yin no //",
    "T02D1484:137a-46": "bsam med bsam par bya ba'ang med //",
    "T02D1484:137a-47": "bsam pa de yang mi shes so //",
    "T02D1484:137b-0": "sems dpa' yang ni @137b bsam mi khyab //",
    "T02D1484:137b-1": "de nas gzungs ni thob par 'gyur //",
    "T02D1484:137b-2": "zhes gsungs pa'o //",
    "T02D1484:137b-3": "de'i rjes la snying ga'i sa bon gyi thig le",
    "T02D1484:137b-4": "nyi ma'i gzugs kyi steng du sngags kyi phreng ba",
    "T02D1484:137b-5": "shin tu phra mo mngon par bltas la /",
    "T02D1484:137b-6": "brtan pa'i sems kyis 'phro ba dang /",
    "T02D1484:137b-7": "'du ba'i rim pas man ngag ji lta ba bzhin du bzlas par bya'o //",
    "T02D1484:137b-8": "de la aom shr'i he he ru ru kam h'um h'um phat /",
    "T02D1484:137b-9": "badzra d'a ki n'i dz'a la sam ba ra sv'a h'a /",
    "T02D1484:137b-10": "aom hr'i:ha ha h'um h'um phat /",
    "T02D1484:137b-11": "rje btsun gyi snying po dang nye ba'i snying po'o //",
    "T02D1484:137b-12": "aom sarbba buddha d'a ki n'i ye badzra barna n'i ye h'um phat sv'a h'a /",
    "T02D1484:137b-13": "aom badzra ro tsa n'i ye h'um phat sv'a h'a /",
    "T02D1484:137b-14": "lha mo'i snying po dang nye ba'i snying po'o //",
    "T02D1484:137b-15": "aom d'a ki n'i ye h'um h'um phat /",
    "T02D1484:137b-16": "aom l'a m'a yee h'um h'um phat /",
    "T02D1484:137b-17": "aom khanda ro h'a yee h'um h'um phat /",
    "T02D1484:137b-18": "aom r'u pi n'i ye h'um h'um phat /",
    "T02D1484:137b-19": "aom k'a k'a sye h'um h'um phat /",
    "T02D1484:137b-20": "aom au lu k'a sye h'um h'um phat /",
    "T02D1484:137b-21": "aom shva n'a sye h'um h'um phat /",
    "T02D1484:137b-22": "aom s'u ka r'a sye h'um h'um phat /",
    "T02D1484:137b-23": "aom ya ma d'a dh'i h'um h'um phat /",
    "T02D1484:137b-24": "aom ya me d'u t'i ye h'um h'um phat /",
    "T02D1484:137b-25": "aom ya ma damshti n'i ye h'um h'um phat /",
    "T02D1484:137b-26": "aom ye ma ma tha n'i ye h'um h'um phat sv'a h'a /",
    "T02D1484:137b-27": "dpa' mo rnams kyi sngags so //",
    "T02D1484:137b-28": "aom na mo bha ga ba ti w'i re sh'a ya /",
    "T02D1484:137b-29": "ma h'a kalp'a gni sam ni bh'a ya /",
    "T02D1484:137b-30": "dz'a ta ma ku to tka t'a ya /",
    "T02D1484:137b-31": "damshtra ka r'a lo gra bh'i sha na mu kh'a ya /",
    "T02D1484:137b-32": "sa ha sra bhu dza bh'a su r'a yi /",
    "T02D1484:137b-33": "ba ra shu p'a sho dya ta sh'u la kha tv'am ga dha ri ni /",
    "T02D1484:137b-34": "by'a ghra dzi n'a mba ra dha r'a ya /",
    "T02D1484:137b-35": "ma h'a dhu mbr'a ndha ka ra wa push'a ya /",
    "T02D1484:137b-36": "rtsa ba'i sngags so //",
    "T02D1484:137b-37": "aom ka ra ka ra /",
    "T02D1484:137b-38": "ku ru ku ru /",
    "T02D1484:137b-39": "bandha bandha /",
    "T02D1484:137b-40": "tra sa ya tr'a sa ya /",
    "T02D1484:137b-41": "ksho bha ya ksho bha ya /",
    "T02D1484:137b-42": "hroom hroom hra:hra:phem phem /",
    "T02D1484:137b-43": "phat phat /",
    "T02D1484:137b-44": "da ha da ha /",
    "T02D1484:137b-45": "pa tsa pa tsa /",
    "T02D1484:137b-46": "bhaksha bhaksha /",
    "T02D1484:137b-47": "be sa ru dhi ra aantra m'a l'a ba lambi ni /",
    "T02D1484:137b-48": "grihna grihna /",
    "T02D1484:137b-49": "sapta p'a te le ga tu bhu dzam gam sarbam b'a /",
    "T02D1484:137b-50": "tardza ya ta rdza ya /",
    "T02D1484:137b-51": "a'a kadhya a'a kadhya /",
    "T02D1484:137b-52": "hrim hrim /",
    "T02D1484:137b-53": "dznoom dznoom /",
    "T02D1484:137b-54": "kshm'am kshm'am /",
    "T02D1484:137b-55": "ham ham /",
    "T02D1484:137b-56": "him him /",
    "T02D1484:137b-57": "h'um h'um /",
    "T02D1484:137b-58": "ki li ki li /",
    "T02D1484:137b-59": "si li si li /",
    "T02D1484:137b-60": "tsi li tsi li /",
    "T02D1484:137b-61": "dhi li dhi li /",
    "T02D1484:137b-62": "h'um h'um phat sv'a h'a /",
    "T02D1484:137b-63": "phreng sngags so //",
    "T02D1484:137b-64": "de nas rnal 'byor pa kha lho phyogs su mngon",
    "T02D1484:137b-65": "par phyogs pas ji bzhin sbyangs pa'i gtor ma sbyin",
    "T02D1484:137b-66": "pa ni / mtshan mo skra grol gcer bu yis //",
    "T02D1484:137b-67": "mthon po'i gnas su mchod brtson pas //",
    "T02D1484:137b-68": "bdag nyid lha yi nga rgyal gyis //",
    "T02D1484:137b-69": "rkang pa mnan cing gnas su blta //",
    "T02D1484:137b-70": "gsang bstod phem gyi sgra sgrogs shing //",
    "T02D1484:137b-71": "phyogs bcu 'jig rten khams bzhugs pa'i //",
    "T02D1484:137b-72": "dpa' bo rnal 'byor ma rnams 'gugs //",
    "T02D1484:138a-0": "rnam @138a * //",
    "T02D1484:138a-1": "mkha'i ngos la legs bzhugs bya //",
    "T02D1484:138a-2": "rdo rje thal mo gyen phye la //",
    "T02D1484:138a-3": "dpa' bo rnal 'byor snyan gsan dbab //",
    "T02D1484:138a-4": "sngags kyis bskul bar byas na ni //",
    "T02D1484:138a-5": "de yi mdo la byon par 'gyur //",
    "T02D1484:138a-6": "mdzub mo mdud byas gung mo des par sbyar //",
    "T02D1484:138a-7": "mthe bong rdo rje brtan po rab tu sbyar //",
    "T02D1484:138a-8": "rgya 'di dpral ba'i dbus su nyer bzhag nas //",
    "T02D1484:138a-9": "bskor zhing bskor bas phan tshun kun du bskor //",
    "T02D1484:138a-10": "g-yas brkyang ba yi sbyor ba yis //",
    "T02D1484:138a-11": "'bar ba'i phyag ni bcing bar bya //",
    "T02D1484:138a-12": "dam tshig gis ni kha bskang la //",
    "T02D1484:138a-13": "sngags ni 'di ltar rjes dran bya //",
    "T02D1484:138a-14": "aom aa ralli ho /",
    "T02D1484:138a-15": "dza: h'um bam ho:/",
    "T02D1484:138a-16": "badzra d'a ki n'i sa ma ya stvam dri shya ho:/",
    "T02D1484:138a-17": "zhes lan gsum brjod par bya'o //",
    "T02D1484:138a-18": "aom kha kha kh'a hi kh'a hi /",
    "T02D1484:138a-19": "sarba yaksha raksha sarba bh'u ta pre ta pi sh'a",
    "T02D1484:138a-20": "tsa aunm'a da aa pa sma ra d'a ki n+ya",
    "T02D1484:138a-21": "da ya ai mam ba lim grihna ntu sa ma",
    "T02D1484:138a-22": "ya raksha ntu sarba siddhi mme pra yatstsha ntu /",
    "T02D1484:138a-23": "ya thee bam ya theshtam bhunydza tha /",
    "T02D1484:138a-24": "pi wa tha /",
    "T02D1484:138a-25": "m'a ti kra ma tha /",
    "T02D1484:138a-26": "ma ma sarba k'a rta ya /",
    "T02D1484:138a-27": "satshu kham bi briddha ye sa h'a yi kam bha ba ntu h'um h'um h'um phat sv'a h'a /",
    "T02D1484:138a-28": "nye bar sbyin pa'i sngags so //",
    "T02D1484:138a-29": "gang zhig rnal 'byor rnal 'byor ma'i //",
    "T02D1484:138a-30": "cho ga khyad par 'dod pa dang //",
    "T02D1484:138a-31": "'di skad bshad pa thams cad du kun //",
    "T02D1484:138a-32": "rnal 'byor ma yis brdar 'gyur te //",
    "T02D1484:138a-33": "dpal ldan rdo rje mkha' 'gro nyid //",
    "T02D1484:138a-34": "gtsor byas dkyil 'khor thams cad bya //",
    "T02D1484:138a-35": "zla ba phyed do'i tshes bcu ni //",
    "T02D1484:138a-36": "gnyis kar lha mo mchod par bya //",
    "T02D1484:138a-37": "gzhon nu ma dang rnal 'byor ma //",
    "T02D1484:138a-38": "rtag tu cho ga bzhin tshim bya //",
    "T02D1484:138a-39": "de nas sngags pa ldang bar 'dod na mchod pa dang bstod pa sngon du 'gro bas /",
    "T02D1484:138a-40": "dkyil 'khor gyi man ngag ji lta ba shes pas",
    "T02D1484:138a-41": "yi ge brgya pa'i sngags bzlas pas bsdu bar bya'o",
    "T02D1484:138a-42": "// de nas bzod par gsol nas gshegs su gsol ba ni /",
    "T02D1484:138a-43": "rdzogs sangs rgyas dang lha rnams dang //",
    "T02D1484:138a-44": "de sras rnams dang tshangs la sogs //",
    "T02D1484:138a-45": "'jig rten skyong rnams cho ga 'di //",
    "T02D1484:138a-46": "mtshang pa rnams bzod par gsol //",
    "T02D1484:138a-47": "zhi dang bkra shis bde legs mdzod //",
    "T02D1484:138a-48": "gtso bo nus pa ma mchis shing //",
    "T02D1484:138a-49": "ma tshang ba dang lhag gyur pa //",
    "T02D1484:138a-50": "rnal 'byor gtso bo rjes gnang ste //",
    "T02D1484:138a-51": "nongs gyur gang de bzod par gsol //",
    "T02D1484:138a-52": "gsang sngags nyams dang bya ba nyams //",
    "T02D1484:138b-0": "cho ga nyams @138b par gyur pa gang //",
    "T02D1484:138b-1": "mnga' bdag ma yis bkas gnang ste //",
    "T02D1484:138b-2": "'di ni lha mo bzod par gsol //",
    "T02D1484:138b-3": "lha mo tshad ma dam tshig tshad ma dang //",
    "T02D1484:138b-4": "des gsungs mchog tu tshang ma gang yin pa //",
    "T02D1484:138b-5": "bden pa de dag gis ni lha rnams 'dir //",
    "T02D1484:138b-6": "bdag la rjes su 'dzin pa'i rgyur gyur cig / ces bya bas bzod par gsol lo ;",
    "T02D1484:138b-7": "/ khyed kyis sems can don kun mdzad //",
    "T02D1484:138b-8": "sgrub la rjes mthun dngos grub stsol //",
    "T02D1484:138b-9": "sangs rgyas spyod yul gshegs gsol te //",
    "T02D1484:138b-10": "slar yang 'byon par mdzad du gsol //",
    "T02D1484:138b-11": "tshul khrims tsan dan yan lag byugs //",
    "T02D1484:138b-12": "bsam gtan stod g-yogs kyis dkris shing //",
    "T02D1484:138b-13": "byang chub yan lag me tog bkram //",
    "T02D1484:138b-14": "ji ltar bde ba spyad par bya //",
    "T02D1484:138b-15": "aom badzra mandala mu:zhes bya bas dkyil 'khor bsdu bar bya'o //",
    "T02D1484:138b-16": "gang zhig rtag tu gus pas ni //",
    "T02D1484:138b-17": "rnal 'byor brtson la man ngag sbyin //",
    "T02D1484:138b-18": "goms pa bskyed pa de la ni //",
    "T02D1484:138b-19": "phyag rgya chen po 'grub par 'gyur //",
    "T02D1484:138b-20": "mchod sbyin dbang bskur sbyin sreg dang //",
    "T02D1484:138b-21": "tshogs kyi 'khor lo rab gnas sogs //",
    "T02D1484:138b-22": "zhi la sogs pa'i las dngos grub //",
    "T02D1484:138b-23": "ma lus dkyil 'khor 'dis grub byed //",
    "T02D1484:138b-24": "dpal ldan 'khor lo sdom 'byung man ngag gi / ji bzhin grub pa'i yan lag mdor bsdus pa ;",
    "T02D1484:138b-25": "/ mchog gyur sngags 'chang blo gros sgron rnams la //",
    "T02D1484:138b-26": "gsal byed rin chen sgron ma 'bar 'di yin //",
    "T02D1484:138b-27": "dge ba gang zhig bdag gis bsags thob pa //",
    "T02D1484:138b-28": "de med ston zla lta bur dkar gsal dang //",
    "T02D1484:138b-29": "des ni 'jig rten sprin tshogs mun bsal te //",
    "T02D1484:138b-30": "snang ba ngo mtshar cig car 'od byed gyur //",
    "T02D1484:138b-31": "dpal ldan 'khor lo bde mchog gi sgrub thabs /",
    "T02D1484:138b-32": "rin chen sgron ma zhes bya ba slob dpon mkhas pa mee tri pas mdzad ba rdzogs so /",
    "T02D1484:138b-34": "// / rgya gar skad gyi [*kyi] mkhan po badzra p'a ni'i zhal snga nas dang /",
    "T02D1484:138b-35": "bod kyi lo ts'a ba ba reg thos pa dags bsgyur cing zhus te gtan la phab ba'o //",
    "T02D1484:138b-36": "slad kyi dge ba'i bshes gnyen dam pa mkhas pa",
    "T02D1484:138b-37": "ba ri lo ts'a bas bcos shing gtan la phab",
    "T02D1484:138b-38": "pa las / dus phyis kha che'i pandi ta chen",
    "T02D1484:138b-39": "po buddha shr'i dzny'a na'i bka' drin la brten nas",
    "T02D1484:138b-40": "gnubs lo ts'a bas sgra don ji lta ba bzhin"
}