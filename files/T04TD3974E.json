{
    "T04TD3974E:255a-0": "@255a # // rgya gar skad du /",
    "T04TD3974E:255a-1": "a'a pa tti de sha na bi dhi /",
    "T04TD3974E:255a-2": "bod skad du /",
    "T04TD3974E:255a-3": "ltung ba bshags pa'i cho ga / sangs rgyas la phyag 'tshal lo //",
    "T04TD3974E:255a-4": "bla ma rdo rje 'dzin pa chen po la sogs pa phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol //",
    "T04TD3974E:255a-5": "btsun pa bdag la dgongs su gsol //",
    "T04TD3974E:255a-6": "bdag ming 'di zhes bgyi bas 'khor ba thog ma ma mchis pa nas tha ma da lta la thug gi bar du 'dod chags dang zhe sdang dang gti mug gi dbang gis lus dang ngag dang yid kyi sgo nas mi dge ba bcu bgyis pa dang /",
    "T04TD3974E:255a-7": "mtshams med pa lnga dang /",
    "T04TD3974E:255a-8": "de dang nye ba lnga dang /",
    "T04TD3974E:255a-9": "so sor thar pa'i sdom pa dang 'gal ba dang /",
    "T04TD3974E:255a-10": "byang chub sems dpa'i bslab pa dang 'gal ba dang /",
    "T04TD3974E:255a-11": "gsang sngags kyi dam tshig dang 'gal ba la sogs pa mdor na mtho ris dang thar pa'i gegs su gyur cing /",
    "T04TD3974E:255a-12": "'khor ba dang ngan song gi rgyur gyur pa'i nyes ltung gi tshogs ci mchis pa de dag thams cad bla ma rdo rje 'dzin pa la sogs pa phyogs bcun bzhugs pa'i sangs rgyas dang byang chub sems dpa' thams cad dang /",
    "T04TD3974E:255a-13": "btsun pa'i spyan sngar mtho lo bshags so //",
    "T04TD3974E:255a-14": "mi 'chab bo //",
    "T04TD3974E:255a-15": "mthol zhing bshags na bdag bde ba la reg par gnas par 'gyur gyi /",
    "T04TD3974E:255a-16": "ma mthol ma bshags na de ltar mi 'gyur ba lags so zhes lan gsum brjod do //",
    "T04TD3974E:255a-17": "de nas mthong sdom dris la thabs yin no //",
    "T04TD3974E:255a-18": "legs so zhes brjod do //",
    "T04TD3974E:255a-19": "dang por sbyor ba'i cho ga ni /",
    "T04TD3974E:255b-0": "bdag ming 'di zhes bgyi ba la 'khor ba thog ma med pa nas kyi @255b nyon mongs pa mang ba'am /",
    "T04TD3974E:255b-1": "bag med pa la sogs pa'i stobs kyis nyes ltung gi tshogs mang po bdog ste mchi bas /",
    "T04TD3974E:255b-2": "de dag dge 'dun gyi spyan sngar bshags par 'chal bas thugs kyis gzung 'tshal zhes pa dang mjug ltung ba las bslang ba shin tu bka' drin che lags zhes pa dang /",
    "T04TD3974E:255b-3": "chos bzhin du mdzad pa rjes su yi rang zhes brjod par bya'o //",
    "T04TD3974E:255b-4": "ltung ba bshags pa'i cho ga slob dpon dpal mar me mdzad ye shes kyis mdzad pa rdzogs so /",
    "T04TD3974E:255b-6": "// / rgya gar gyi mkhan po de nyid dang /",
    "T04TD3974E:255b-7": "bod kyi lo ts'a ba dge slong tshul khrims rgyal bas bsgyur cing zhus te gtan la phab pa /"
}