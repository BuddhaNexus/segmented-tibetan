{
    "T02TD2811E:166b-0": "@166b * // thugs rje chen po lam gyi bzhi mdo can la phyag 'tshal lo //",
    "T02TD2811E:166b-1": "rgyu dang mi rgyu'i 'jig rten la //",
    "T02TD2811E:166b-2": "thugs brtses dben pa spangs nas ni //",
    "T02TD2811E:166b-3": "lam gyi bzhi mdor kun don spyod //",
    "T02TD2811E:166b-4": "skyo ba med skyob sgrub thabs bri //",
    "T02TD2811E:166b-5": "byang chub sems dpa' chen po snying rje chen po can gyis bdag nyid grags pa la sogs pa'i phyir ma yin par lam gyi bzhi mdo dang tshod 'dus chen po la sogs par 'phags pa spyan ras gzigs dbang phyug bsgrub par bya'o //",
    "T02TD2811E:166b-6": "de ni thugs rje shes rab kyis //",
    "T02TD2811E:166b-7": "dben pa spangs phyir chags med phyir //",
    "T02TD2811E:166b-8": "lam chen zhugs dang ltos med phyir //",
    "T02TD2811E:166b-9": "'du 'dzir 'du 'dzi med pas grub //",
    "T02TD2811E:167a-0": "re zhig skye bo mang po'i spyod yul du byed pa'i gnas ni 'phags pa dgyes pa'i gnas yin pas der spyil bu 'am khang bu la sogs pa gnas mal kha dog dkar po padmo'i tog @167a * //",
    "T02TD2811E:167a-1": "can legs par bcos la /",
    "T02TD2811E:167a-2": "ji snyed 'byor pa'i yo byad thams cad kyis 'phags pa nyid mchod pa'i phyir brtson par bya'o //",
    "T02TD2811E:167a-3": "skyob pa skyob pa med gcig pu //",
    "T02TD2811E:167a-4": "ljon shing bzang la sku brten te //",
    "T02TD2811E:167a-5": "padmo dang ni 'bras bu ster //",
    "T02TD2811E:167a-6": "bcu drug na tshod mdzes pa'o //",
    "T02TD2811E:167a-7": "cho ga bzang shes bdag dang lha //",
    "T02TD2811E:167a-8": "tha dad rim gro bya byed du //",
    "T02TD2811E:167a-9": "bltas te dus gsum mchod pas mchod //",
    "T02TD2811E:167a-10": "de mnyes bya phyir rig pa bzlas //",
    "T02TD2811E:167a-11": "aom a'a:hr'i:sarba lo k'arth'a sarba siddhi siddhi h'um h'um h'um /",
    "T02TD2811E:167a-12": "sarba satv'arth'a pa ri p'u ru p'urba sa ma ya sma ra h'um h'um h'um sarba tsitta sam dusht'ana bha ra bha ra /",
    "T02TD2811E:167a-13": "sam bha ra sam bha ra /",
    "T02TD2811E:167a-14": "pra tyutpanna su sam bha ba ka ra h'um h'um h'um zhes bya ba'i 'bum phrag gcig bzlas la /",
    "T02TD2811E:167a-15": "de'i phrin las yongs su rdzogs par bya ba'i phyir /",
    "T02TD2811E:167a-16": "lam gyi bzhi mdo la sogs par mchod rten bzhengs par bya'o //",
    "T02TD2811E:167a-17": "de'i nang du padmo'i sdong bu dbus ma la bzhugs pa'i spyan ras gzigs skyo ba rnam par spangs pa dang /",
    "T02TD2811E:167a-18": "shar la sogs pa'i sdong bu bzhi la lcags kyu dang zhags pa dang lcags sgrog dang dril bu can gyi thugs rje chen po dkar po dang /",
    "T02TD2811E:167a-19": "ser po dang /",
    "T02TD2811E:167a-20": "dmar po dang /",
    "T02TD2811E:167a-21": "ljang gu'i kha dog can rnams bcos la /",
    "T02TD2811E:167a-22": "rab tu gnas pa cho ga ji lta ba bzhin byin gyis brlab par bya'o //",
    "T02TD2811E:167a-23": "skye bo mang po don gnyer la //",
    "T02TD2811E:167a-24": "skye med dkyil 'khor sprin gyi tshul //",
    "T02TD2811E:167a-25": "mkha' la lding bas steng brgyan pa //",
    "T02TD2811E:167a-26": "mgon po rnams kyi yid bzhin nor //",
    "T02TD2811E:167a-27": "srog chags gang gang dad yod dang //",
    "T02TD2811E:167a-28": "dad med shes dang mi shes pa'ang //",
    "T02TD2811E:167a-29": "kun tu lam chen 'dir rgyu na //",
    "T02TD2811E:167a-30": "de dag ngan 'gror 'gro mi srid //",
    "T02TD2811E:167a-31": "rang gis mthong dang thos dang dran //",
    "T02TD2811E:167a-32": "grib mas reg dang so sor rtog / de dag rnams kyang ma thogs par //",
    "T02TD2811E:167a-33": "'jig rten mgon gyi zhing du skye //",
    "T02TD2811E:167a-34": "lam chen po'i sgrub thabs rdzogs so//"
}