{
    "T03TD3817E:204a-0": "@204a * // rgya gar skad du /",
    "T03TD3817E:204a-1": "a'arya pradzny'a p'a ra mi ta badzra tstshi di ka t'i k'a /",
    "T03TD3817E:204a-2": "bod skad du /",
    "T03TD3817E:204a-3": "'phags pa shes rab kyi pha rol tu phyin pa rdo rje gcod pa'i rgya cher 'grel pa /",
    "T03TD3817E:204a-4": "'jam dpal gzhon nur gyur pa la phyag 'tshal lo //",
    "T03TD3817E:204a-5": "gang la skye bo kun la grags lus mdun na gsal bar snang ba yang //",
    "T03TD3817E:204a-6": "dngos po'i ngo bor 'byor ba mi rnyed rab ston rgyal ba thams cad kyis //",
    "T03TD3817E:204a-7": "yang dag dam pa rtag pa mchog gi 'bras bu thob pa'i gnas brtan pa //",
    "T03TD3817E:204a-8": "dus gsum bzhugs pa'i sangs rgyas kun skyed de la rab gus bdag phyag 'tshal //",
    "T03TD3817E:204a-9": "gang la cung zad goms byas skad cig tu yang dge ba rgya chen sogs //",
    "T03TD3817E:204a-10": "gang phyir sdig pa rab tu che ba mtha' dag rtsa nas zad byed pa //",
    "T03TD3817E:204a-11": "de bas de ni goms par bya phyir bla ma rnams kyis bstan pa yi //",
    "T03TD3817E:204a-12": "lam las brtags te bdag blos ji ltar lcogs pas bdag gis 'di bgyi'o //",
    "T03TD3817E:204a-13": "de la mdo sde 'chad par 'dod pas nyan pa dag nan gyis len pa la sogs pa la gzud pa'i phyir dang por dgos pa de brjod par bya'o //",
    "T03TD3817E:204a-14": "dgos pa ma rtogs par ni rtogs pa dang ldan pa dag gang la yang 'jug par mi 'gyur ro //",
    "T03TD3817E:204a-15": "de'i 'og tu mdo sde'i dgos pa'i thabs bstan pa'i phyir brjod par bya ba bsnyad par bya ste /",
    "T03TD3817E:204a-16": "brjod par bya bas stong pa'i mdo ni se'u bcu zhes bya ba la sogs pa'i tshig bzhin du dgos pa 'dod pa sgrub par mi byed do //",
    "T03TD3817E:204a-17": "de'i 'og tu brjod par bya ba de gzung sla ba'i phyir bsdus pa'i don brjod par bya'o //",
    "T03TD3817E:204a-18": "de'i 'og tu bsdus pa'i don rtogs par bya ba'i phyir tshig gi don brjod par bya'o //",
    "T03TD3817E:204a-19": "de'i 'og tu go rims mi 'gal bar bstan pa'i phyir tshig rnams kyi mtshams sbyar ba bstan par bya'o //",
    "T03TD3817E:204a-20": "de'i 'og tu snga phyi'i rigs pa dang 'gal ba bsal ba'i phyir rgol ba'i lan brjod par bya ste /",
    "T03TD3817E:204a-21": "tshul ni de lta bu'o //",
    "T03TD3817E:204a-22": "de la mdo sde 'di'i ming rdo rje gcod pa zhes bya ba de nyid kyis brjod par bya ba dang dgos pa bstan to //",
    "T03TD3817E:204a-23": "'di ltar rnam pa gnyis kyis rdo rje gcod pa yin te /",
    "T03TD3817E:204a-24": "nyon mongs pa dang shes bya'i sgrib pa phra ba rdo rje ltar gzhig dka' ba de gcod pa'i phyir te /",
    "T03TD3817E:204b-0": "'dis ni sgrib pa gnyis spong ba 'di'i dgos @204b pa bstan pa yin no //",
    "T03TD3817E:204b-1": "yang na gcod pa ni rdo rje'i dbyibs dang 'dra bas rdo rje lta bu zhes bya ste /",
    "T03TD3817E:204b-2": "rdo rje ni rtse mo gnyis sbom la dbus phra mor byed do //",
    "T03TD3817E:204b-3": "de bzhin du shes rab kyi pha rol tu phyin pa 'di yang thog ma dang tha ma mos pas spyod pa'i sa dang /",
    "T03TD3817E:204b-4": "sangs rgyas kyi sa rgya che bar yongs su bstan to //",
    "T03TD3817E:204b-5": "dbus phra mos ni lhag pa'i bsam pa dag pa'i sa bstan to //",
    "T03TD3817E:204b-6": "de bas na 'di ni rdo rje'i rnam pa lta bu yin te /",
    "T03TD3817E:204b-7": "'dis ni sa gsum po 'di'i brjod par bya ba yin par bstan to //",
    "T03TD3817E:204b-8": "bsdus pa'i don ni mdor bsdus na rnam pa lnga ste /",
    "T03TD3817E:204b-9": "'di lta ste /",
    "T03TD3817E:204b-10": "gleng gzhi dang /",
    "T03TD3817E:204b-11": "gleng bslang ba dang /",
    "T03TD3817E:204b-12": "sangs rgyas kyi gdung rgyun mi 'chad par bya ba dang /",
    "T03TD3817E:204b-13": "sgrub pa'i mtshan nyid dang /",
    "T03TD3817E:204b-14": "de'i gnas so //",
    "T03TD3817E:204b-15": "de la gleng gzhi ni mdo sde 'byung ba'i rgyu ste /",
    "T03TD3817E:204b-16": "de yang 'di skad bdag gis thos pa zhes bya ba nas brtsams te /",
    "T03TD3817E:204b-17": "de nas tshe dang ldan pa rab 'byor zhes bya ba'i bar 'dis bstan to //",
    "T03TD3817E:204b-18": "de bas ni yang dag par sdud par byed pas bdag la yid ches par bya ba brjod pa'i phyir te /",
    "T03TD3817E:204b-19": "mdo sde thams cad la yang brjod par bya'o //",
    "T03TD3817E:204b-20": "gleng bslang ba ni mdo sde'i don bshad par bya ba'i phyir skabs dang sbyar ba ste /",
    "T03TD3817E:204b-21": "skabs su ma bab par smras na thams cad 'chal bar 'gyur bas 'chal ba bsal ba'i phyir thams cad du yang skabs dang sbyar bar bya'o //",
    "T03TD3817E:204b-22": "de nas tshe dang ldan pa rab 'byor stan las langs te zhes bya ba la sogs pas bstan to //",
    "T03TD3817E:204b-23": "sangs rgyas kyi gdung rgyun mi 'chad par bya ba yang de nyid kyis bstan te /",
    "T03TD3817E:204b-24": "shes rab kyi pha rol tu phyin pa 'di sangs rgyas kyi gdung rgyun mi 'chad par byed pa yin par 'phags pa rab 'byor gyis rig nas /",
    "T03TD3817E:204b-25": "ji ltar sangs rgyas kyi gdung rgyun mi 'chad par 'gyur ba de nyid gnas brtan rab 'byor gyis thog mar bkod do //",
    "T03TD3817E:204b-26": "sgrub pa'i mtshan nyid ni byang chub sems dpa'i theg pa la yang dag par zhugs pas ji ltar gnas par bgyi zhes bya ba la sogs pas bstan to //",
    "T03TD3817E:204b-27": "sgrub pa'i mtshan nyid de'i gnas ni yul gang la byang chub sems dpas gnas par bya ba dang /",
    "T03TD3817E:204b-28": "bsgrub par bya ba dang /",
    "T03TD3817E:204b-29": "sems rab tu gzung bar bya ba gang yin pa ste /",
    "T03TD3817E:205a-0": "de ni de'i gnas zhes @205a * //",
    "T03TD3817E:205a-1": "bya'o ;",
    "T03TD3817E:205a-2": "/ de yang rab 'byor 'di la byang chub sems dpa'i theg pa la yang dag par zhugs pa 'di snyam du bdag gis zhes bya ba nas brtsams te /",
    "T03TD3817E:205a-3": "skar ma rab rib ces bya ba la sogs pa tha ma'i tshigs su bcad pa'i bar gyis bstan to //",
    "T03TD3817E:205a-4": "sgrub pa'i mtshan nyid dang de'i gnas 'di gnyis kyis ni byang chub sems dpa'i bya ba mtha' dag yongs su rdzogs par bstan te 'di ni re zhig bsdus pa'i don to //",
    "T03TD3817E:205a-5": "tshig gi don la sogs pa yang brjod par bya ste /",
    "T03TD3817E:205a-6": "de dag de brjod do //",
    "T03TD3817E:205a-7": "de la 'di skad ces bya ba'i sgra ni khas len pa la sogs pa don mang po zhig tu yang snang mod kyi /",
    "T03TD3817E:205a-8": "'dir ni skabs la sogs pa'i stobs kyis ni 'jog pa yin par bzung ngo //",
    "T03TD3817E:205a-9": "'di ni mdo sde'i don 'og nas 'byung ba mtha' dag 'jog par byed do //",
    "T03TD3817E:205a-10": "bdag gis zhes bya ba ni gzhan rnam par gcod par byed cing don mngon sum du thos par bstan to //",
    "T03TD3817E:205a-11": "bdag nyid kyis thos pa gcig tu brgyud de 'ongs pa ni ma yin no zhes bya ba'i tha tshig go //",
    "T03TD3817E:205a-12": "thos pa zhes bya ba ni rtogs pa dgag par byed de /",
    "T03TD3817E:205a-13": "sangs rgyas ma gtogs par chos 'di lta bu dag rang gis rtogs pa gzhan med pa'i phyir ro //",
    "T03TD3817E:205a-14": "'dis ni yid mi ches pa sel bar byed do ;",
    "T03TD3817E:205a-15": "/ dus gcig ces bya ba ni dus gcig gi tshe ste /",
    "T03TD3817E:205a-16": "dus thams cad du chos dkon mchog 'di lta bu dag thos dka' bar bstan pa yin no //",
    "T03TD3817E:205a-17": "yang na bdag nyid mang du thos par ston to //",
    "T03TD3817E:205a-18": "dus gcig na 'di thos kyi gzhan na ni gzhan dag kyang thos so zhes ston to //",
    "T03TD3817E:205a-19": "yang na dus gcig na bcom ldan 'das bzhugs so zhes 'og ma dang sbyar te /",
    "T03TD3817E:205a-20": "gdul ba dpag tu med pa de dag la phan gdags pa'i don du gzhan na ni gzhan bzhugs so zhes gzhag pa yin no //",
    "T03TD3817E:205a-21": "bcom ldan 'das zhes bya ba ni nyon mongs pa dang /",
    "T03TD3817E:205a-22": "phung po dang /",
    "T03TD3817E:205a-23": "'chi bdag dang /",
    "T03TD3817E:205a-24": "lha'i bu'i mtshan nyid kyi bdud dang bdud bzhi bcom pa dang ldan pas nges pa'i tshig gi tshul gyis bcom ldan 'das zhes bya'o //",
    "T03TD3817E:205a-25": "yang na dbang po la sogs pa dang ldan pas legs ldan zhes bya ste /",
    "T03TD3817E:205a-26": "ji skad du /",
    "T03TD3817E:205a-27": "dbang dang rab tu ldan pa dang //",
    "T03TD3817E:205a-28": "gzugs dang dpal dang grags pa dang /",
    "T03TD3817E:205b-0": "@205b ye shes dang ni nan tan dang //",
    "T03TD3817E:205b-1": "drug po de la legs zhes bya //",
    "T03TD3817E:205b-2": "zhes bshad pa lta bu'o //",
    "T03TD3817E:205b-3": "mnyan yod ces bya ba ni drang srong mnyan yod ces bya ba'i bsti gnas yin pa'i phyir grong khyer mnyan yod de /",
    "T03TD3817E:205b-4": "des mtshon pa'i yul gyi bye brag kyang lhan cig 'brel pa'i phyir mnyan yod ces bya'o //",
    "T03TD3817E:205b-5": "yul smos pa de yang yul de mchod rten du gyur par brjod pa'i phyir te /",
    "T03TD3817E:205b-6": "'di ltar 'di nyid las kyang sa phyogs de mchod rten du gyur pa yin zhes brjod do //",
    "T03TD3817E:205b-7": "yang na yang dag par sdud par byed pas bdag gi tshig gzung bar 'os par bsgrub pa'i phyir thams cad smos te /",
    "T03TD3817E:205b-8": "'di ltar 'jig rten yid ches par bya ba'i don ni sa phyogs dang bcas pa rnam pa dang bcas /",
    "T03TD3817E:205b-9": "dbang phyug dang bcas pas smras na /",
    "T03TD3817E:205b-10": "gzhan dag gis tshig gzung bar 'gyur gyi /",
    "T03TD3817E:205b-11": "gzhan du na tshig gzung bar 'os par mi 'gyur ro //",
    "T03TD3817E:205b-12": "yul mnyan yod ha cang rgya ches te gang na bzhugs gtol med pas rgyal bu rgyal byed kyi tshal zhes bya ba smos te /",
    "T03TD3817E:205b-13": "de rgyal bu rgyal byed ces bya ba de'i tshal yin pas rgyal bu rgyal byed kyi tshal lo //",
    "T03TD3817E:205b-14": "de yang ji ste na su la yang ma grags kyang srid pas mgon med zas sbyin gyi kun dga' ra ba na zhes bya ba smos te /",
    "T03TD3817E:205b-15": "khyim bdag mgon med zas sbyin zhes pa mgon med pa rnams la snying brtse ba ste zas sbyin pas de ltar grags pa des bcom ldan 'das kyi phyir rin po che bkram pa gshibs pas rgyal bu rgyal byed las kun dga'i ra ba nyos pa dang /",
    "T03TD3817E:205b-16": "rgyal bu rgyal byed kyis kyang de las cung zhig bcom ldan 'das kyi phyir khang pa la sogs pa brgyan du bcug pas de gnyis kyi tshal de grags so //",
    "T03TD3817E:205b-17": "gang yang rung ba zhig smos na ni yul gyi bye brag brjod par 'dod pa rtogs par mi 'gyur bas tshig gsum char smos so //",
    "T03TD3817E:205b-18": "yang na mnyan yod ces bya ba 'dis ni mang po'i nang na bzhugs pas gzhan gyi don phun sum tshogs pa ston to //",
    "T03TD3817E:205b-19": "rgyal bu rgyal byed kyi tshal mgon med zas sbyin gyi kun dga' ra ba zhes bya ba 'dis ni dben pa na bzhugs pas rang gi don phun sum tshogs pa'o //",
    "T03TD3817E:205b-20": "'di la dbang su yod snyam pa la /",
    "T03TD3817E:206a-0": "dge slong gi dge 'dun chen po zhes bya ba smos @206a * //",
    "T03TD3817E:206a-1": "te ;",
    "T03TD3817E:206a-2": "nyon mongs pa dang bral bas dge slong dag go //",
    "T03TD3817E:206a-3": "bdud la sogs pa'i phyir rgol ba dag gis mi phyed pas mang po de dag la dge 'dun zhes bya'o //",
    "T03TD3817E:206a-4": "dge slong gi dge 'dun chen po de dag ni phal che ba dang mthu gnyis te /",
    "T03TD3817E:206a-5": "des ni mthu che ba bstan to //",
    "T03TD3817E:206a-6": "phal che ba ji lta bu snyam pa dang /",
    "T03TD3817E:206a-7": "stong nyis brgya lnga bcu zhes bya ba la sogs pa smos te /",
    "T03TD3817E:206a-8": "de'i tshe na de snyed cig yod pa'i phyir ro //",
    "T03TD3817E:206a-9": "dge slong gi dge 'dun pas byang chub sems dpa' rab tu mang ba ni de dag gi ched du mdo sde 'chad pa'i phyir ro //",
    "T03TD3817E:206a-10": "de dag ni byang chub tu snying stobs che ba'i bsam pa dang ldan pas byang chub sems dpa' dag go / nyan thos rnams la yang byang chub la snying stobs yod pas de rnam par gcod pa'i phyir /",
    "T03TD3817E:206a-11": "sems dpa' chen po zhes bya ba smos te /",
    "T03TD3817E:206a-12": "chos dang sems bskyed pa dang /",
    "T03TD3817E:206a-13": "mos pa dang /",
    "T03TD3817E:206a-14": "bsam pa dang /",
    "T03TD3817E:206a-15": "tshogs dang /",
    "T03TD3817E:206a-16": "dus dang /",
    "T03TD3817E:206a-17": "yang dag par 'grub pa'i mtshan nyid chen po rnam pa bdun dang ldan pas sems dpa' chen po dag go //",
    "T03TD3817E:206a-18": "de la chos chen po ni byang chub sems dpa' rnams la shes rab kyi pha rol tu phyin pa stong phrag brgya pa la sogs pa chos bstan pa rgya che ba'i phyir ro //",
    "T03TD3817E:206a-19": "sems bskyed pa chen po ni bla na med pa yang dag par rdzogs pa'i byang chub tu sems bskyed pa'i phyir ro //",
    "T03TD3817E:206a-20": "mos pa chen po ni de dag nyid chos zab cing che ba la mos pa'i phyir ro //",
    "T03TD3817E:206a-21": "bsam pa chen po ni sems can thams cad la phan pa dang bde ba bskyed pa'i bsam pa dang ldan pa'i phyir ro //",
    "T03TD3817E:206a-22": "tshogs chen po ni bsod nams dang ye shes kyi tshogs dpag tu med pa'i phyir ro //",
    "T03TD3817E:206a-23": "dus chen po ni bskal pa chen po grangs med pa gsum gyis byang chub 'thob pa'i phyir ro //",
    "T03TD3817E:206a-24": "yang dag par 'grub pa chen po ni bla na med pa yang dag par rdzogs pa'i byang chub yang dag par 'grub pa'i phyir ro //",
    "T03TD3817E:206a-25": "bzhugs zhes bya ba ni spyod lam bzhi po dag gis sam /",
    "T03TD3817E:206a-26": "yang na tshangs pa dang lha'i dang /",
    "T03TD3817E:206a-27": "'phags pa'i bzhugs pa bla na med pa dag gis bzhugs pa'o //",
    "T03TD3817E:206a-28": "te zhes bya ba ni bzhugs zin par bstan pa'o //",
    "T03TD3817E:206b-0": "de la dge @206b slong gi dge 'dun ni bya ba byas pa dang /",
    "T03TD3817E:206b-1": "snying rje bya ba'i phyir dus thams cad du de bzhin gshegs pa'i zhabs kyi drung nyid na 'dug par rig nas rtag par bstan pa'i phyir gong du smos so //",
    "T03TD3817E:206b-2": "byang chub sems dpa' ni sems can dpag tu med pa'i don bsgrub pa yongs su rdzogs pa bya ba ma byas la snying brtse ba che bas 'gro ba'i don bsgrub pa'i phyir 'jig rten gyi khams rnams su rgyu bas dus thams cad du bcom ldan 'das kyi zhabs kyi drung na mi 'dug pas 'og tu smos so //",
    "T03TD3817E:206b-3": "de bas na nyan thos kyi mdo sde las byang chub sems dpa' mi smos te /",
    "T03TD3817E:206b-4": "de ni de dag gi ched du ma yin pa dang /",
    "T03TD3817E:206b-5": "mi rtag pa'i phyir ro //",
    "T03TD3817E:206b-6": "de nas zhes bya ba ni de'i 'og tu'o //",
    "T03TD3817E:206b-7": "tshe zhes bya ba ni nges pa ste /",
    "T03TD3817E:206b-8": "'dis ni zas kyi dus nges pa'o //",
    "T03TD3817E:206b-9": "dus nges pa ni dus 'di nges par bza' bar bya'o zhes dus nges pa'o //",
    "T03TD3817E:206b-10": "de yang gang yin pa mi shes nas de'i phyir snga dro zhes smos pas 'chad par bya ba yin te /",
    "T03TD3817E:206b-11": "de ni snga dro yang yin la dus kyi tshe yang yin no zhes bya bar bsdu'o //",
    "T03TD3817E:206b-12": "snga dro'i mtshan nyid ni bsnyen gnas gnas pa dang /",
    "T03TD3817E:206b-13": "rab tu byung ba rnams kyi zas kyi dus phyir 'thob par 'gyur bas bcom ldan 'das kyis gcig tu 'chad par rtogs par bya ba'i phyir dus kyi tshe zhes bya ba smos so //",
    "T03TD3817E:206b-14": "gzhan du na snga dro zhes bya ba smos pa ni de gcig tu chad par mi rtogs te /",
    "T03TD3817E:206b-15": "bcom ldan 'das kyis de gyi na mdzad kyang srid pas de'i phyir tshig gsum char smos so //",
    "T03TD3817E:206b-16": "sham thabs zhes bya ba ni khyim du 'dug pa dang mthun pa'i gos mnabs pa ste /",
    "T03TD3817E:206b-17": "de yang nyan thos rnams bslab pa dag la gus par bya ba bsgrub pa'i phyir mdzad do //",
    "T03TD3817E:206b-18": "gzhan du na ni bdag ma dul bas gzhan 'dul bar ji ltar 'gyur /",
    "T03TD3817E:206b-19": "chos gos mnabs zhes bya ba la chos gos mnabs pa ni bgo pa'i mtshan nyid du blta bar bya ste /",
    "T03TD3817E:206b-20": "gzhan ni skabs ma yin no //",
    "T03TD3817E:206b-21": "grong khyer chen po zhes bya ba ni yul gyi bye brag ste /",
    "T03TD3817E:206b-22": "mnyan yod rnam par bcad pa'i don to //",
    "T03TD3817E:206b-23": "ci'i phyir bcom ldan 'das bsod snyoms kyi phyir zhugs she na /",
    "T03TD3817E:206b-24": "nyan thos rnams 'dod pa chung ba la gzud pa dang /",
    "T03TD3817E:207a-0": "@207a * // khyim gyi bud med dang /",
    "T03TD3817E:207a-1": "dbul po dang /",
    "T03TD3817E:207a-2": "nad pa dang /",
    "T03TD3817E:207a-3": "rgan po la sogs pa la phan gdags pa dang /",
    "T03TD3817E:207a-4": "long ba la sogs pa mig la sogs pa thob par bya ba dang /",
    "T03TD3817E:207a-5": "ngo mtshar rnam pa sna tshogs nar ma bstan pas gzhan dag bcom ldan 'das la dad pa bskyed pa'i phyir te /",
    "T03TD3817E:207a-6": "de ltar dgos pa dpag tu med par khong du chud par bya'o //",
    "T03TD3817E:207a-7": "zas kyi bya ba byas zhes bya ba ni gang gi zas la sogs pa zas kyi bya ba byas shing bsgrubs pa de la de skad ces brjod do //",
    "T03TD3817E:207a-8": "tshangs pa la sogs pa dge ba'i rtsa ba chung ngu las skyes pa dag kyang zas kham gyis za ba'i 'dod chags dang bral bas zas kyi bya ba mi byed na /",
    "T03TD3817E:207a-9": "bcom ldan 'das dge ba'i rtsa ba bsam gyis mi khyab pa las 'khrungs pa ji ga mdzad par 'gyur ram /",
    "T03TD3817E:207a-10": "'di ltar yang 'phags pa chos yang dag par sdud pa las kyang de bzhin gshegs pa ni bsgribs pa dang skyems pa mi mnga' bshang gci mi mdzad /",
    "T03TD3817E:207a-11": "sku nyam chung ba ma yin no zhes bshad do //",
    "T03TD3817E:207a-12": "de bden mod kyi 'on kyang gal te bcom ldan 'das kyi sku de don dam pa ma yin na ni /",
    "T03TD3817E:207a-13": "de'i tshe klan ka thams cad kyi skabs su yang 'gyur ba zhig na /",
    "T03TD3817E:207a-14": "gang gi tshe 'di ni bcom ldan 'das kyi sprul pa'i sku ste /",
    "T03TD3817E:207a-15": "spyod pa rnam pa 'di lta bu ston cing gdul ba'i sems can gyi bsam pa dang 'tsham par 'jug pa de'i tshe klan ka'i skabs su ga la 'gyur /",
    "T03TD3817E:207a-16": "mir gyur pas brtson 'grus brtsams na yang bla na med pa'i go 'phang 'di lta bu thob bo zhes gzengs bstod pa'i phyir gdul ba pa rnams la mi'i lus ston pas de ltar zhal zas kyi tshul ston to //",
    "T03TD3817E:207a-17": "sbyin pa po dang /",
    "T03TD3817E:207a-18": "sbyin bdag gang la bsod snyoms yongs su sbyong ba bstan pas de dag dga' ba bskyed pa dang /",
    "T03TD3817E:207a-19": "gang dag skal pa yod kyang las kyi sgrib pa 'ga' zhig gis yi dags la sogs pa'i nang du skyes pa dag bcom ldan 'das kyi phyag gi sen mo bdud rtsi can gyis reg na lha'i ro bro ba mchog tu 'gyur zhing zad mi shes pa gnod sbyin gzi stobs can la sogs pas khyer ba zos na /",
    "T03TD3817E:207a-20": "de dag bde ba mchog gis sems tshim par gyur pa dang /",
    "T03TD3817E:207b-0": "ting nge 'dzin @207b mchog kyang 'thob pas bcom ldan 'das kyi zas kyi bya ba ni dpag tu med do //",
    "T03TD3817E:207b-1": "rnam pa ci 'dra bas zas kyi bya ba byas she na /",
    "T03TD3817E:207b-2": "de'i phyir mjug tu zhes bya ba la sogs pa smos te /",
    "T03TD3817E:207b-3": "thams cad blangs nas mjug tu zhal zas gang gsol ba de ni bsod snyoms kyi zhal zas mjug tu gsol ba ste /",
    "T03TD3817E:207b-4": "de ni nyan thos rnams sbyangs pa'i yon tan la gzud pa'i phyir yang dag par len pa sngon du btang ba yin no //",
    "T03TD3817E:207b-5": "gsol zhes bya ba ni gsol zin zhes bya ba'i tha tshig go //",
    "T03TD3817E:207b-6": "yang na mjug tu zhes bya ba ni lan gnyis pa la blangs pa gang yin pa de la zas phyi ma zhes bya ste /",
    "T03TD3817E:207b-7": "zas phyi ma de ni zas mjug kyang yin la bsod snyoms kyang yin no zhes bya bar tshig rnam par sbyar ro //",
    "T03TD3817E:207b-8": "yang na phyi dro'i zas de za ba gang yin pa'i bsod snyoms de la de skad ces bya'o //",
    "T03TD3817E:207b-9": "de lta bas na sbyangs pa'i yon tan can yin pa dang /",
    "T03TD3817E:207b-10": "dus ma yin pa'i zas spangs pa'i phyir gsol zhes bya ba ni de gnyis dang bral lo zhes bya ba'i tha tshig go //",
    "T03TD3817E:207b-11": "bzhag nas zhes bya ba ni bzhag ste'o //",
    "T03TD3817E:207b-12": "de yang brgya byin la sogs pa bcom ldan 'das kyi drung na bka' nod pa la brtson pa dag kyang rtag tu gnas mod kyi rab tu byung ba ni bdag nyid byed pa'o zhes bstan pa'i phyir bcom ldan 'das nyid kyis lhung bzed dang chos gos bzhag pa mdzad do //",
    "T03TD3817E:207b-13": "skal ba chung ngu g-yog mi 'byor pa rnams kyi yid mi bde ba spong ba'i phyir yang ngo //",
    "T03TD3817E:207b-14": "mi gtsang bar snang ba rtag tu ring du spangs pa dang /",
    "T03TD3817E:207b-15": "zhabs padma la 'jog mod kyi ;",
    "T03TD3817E:207b-16": "bya ba'i rgyud la sogs pa la mos pa'i sems can gyi bsam pa dang mthun pa 'am /",
    "T03TD3817E:207b-17": "rkang pa rul can gyis mal cha dang stan la mi rji'o zhes bslab pa dag la gus par bya ba bstan pa'i phyir zhabs 'khru bar blta'o //",
    "T03TD3817E:207b-18": "gdan bshams pa la zhes bya ba ni lha la sogs pas bshams pa'o //",
    "T03TD3817E:207b-19": "sku drang por bsrang ste zhes bya ba ni ha cang yang mi dgu /",
    "T03TD3817E:207b-20": "ha cang yang mi dgye bar mdzad ces bya ba'i tha tshig go //",
    "T03TD3817E:207b-21": "chos ston pa'i dus na bcom ldan 'das spong ba'i spyod lam gyis ci'i phyir bzhugs she na /",
    "T03TD3817E:207b-22": "spong ba dag kho nas chos 'di bstan pa dang /",
    "T03TD3817E:208a-0": "shes @208a * //",
    "T03TD3817E:208a-1": "pa dang nyan par nus kyi gzhan dag gis ni ma yin no zhes spong ba la 'jig rten nan tan bskyed du gzud pa'i phyir ro //",
    "T03TD3817E:208a-2": "dran pa sngon du gzhag ces bya ba ni sngon byang chub sems dpar gyur pa'i tshe /",
    "T03TD3817E:208a-3": "bla na med pa'i tshe go 'phang thob nas ji ltar sangs rgyas kyi gdung mi 'chad par 'gyur ba de ltar bdag gis bya'o zhes smon lam btab pa'i smon lam de dran pa mngon du mdzad ces bya ba'i tha tshig go //",
    "T03TD3817E:208a-4": "sangs rgyas bcom ldan 'das dag ni rtag tu mnyam par gzhag pas thams cad du yang dran pa la gnas mod kyi /",
    "T03TD3817E:208a-5": "dus ma yin par dran pa des ni cir yang mi 'gyur gyi /",
    "T03TD3817E:208a-6": "dus su smon lam dran pa ni 'bras bu dang bcas par 'gyur ro //",
    "T03TD3817E:208a-7": "dus su dran pas kyang bcom ldan 'das rtag tu mnyam par gzhag pa nyid du ston pas 'gal ba med do //",
    "T03TD3817E:208a-8": "de nas dge slong mang po zhes bya ba ci'i phyir smos she na /",
    "T03TD3817E:208a-9": "bcom ldan 'das mnyan yod na dge slong gi dge 'dun tshad ji snyed dang bzhugs pa de dag thams cad chos ston pa'i dus na der ma 'dus kyi /",
    "T03TD3817E:208a-10": "mang po gsum yan chad der 'dus so zhes bstan pa'i phyir ro //",
    "T03TD3817E:208a-11": "de yang yang dag par sdud par byed pas gzhan dag yid ches pa bskyed pa'i phyir smras so //",
    "T03TD3817E:208a-12": "'dus zhes bya ba ni nye ba tsam du zad do //",
    "T03TD3817E:208a-13": "'dug ces bya ba ni stan la 'dug pa'o //",
    "T03TD3817E:208a-14": "'jig rten ni phal cher spyir gzhag pa sngon du 'gro ba can gyi bye brag 'jog pas 'jig rten gyi grags pa dang mthun par gnyis ka smos so //",
    "T03TD3817E:208a-15": "gzhan du na ni 'dug go zhes bya ba de tsam kho nas gnyis ka smos par 'gyur ro //",
    "T03TD3817E:208a-16": "gleng gzhi'i tshig gi don la sogs pa bshad zin to //",
    "T03TD3817E:208a-17": "da ni gleng bslang ba dang sangs rgyas kyi gdung rgyun mi 'chad par bya ba brjod par bya'o //",
    "T03TD3817E:208a-18": "shin tu ngo mtshar che bar bstan pa'i phyir lan gnyis su smos so //",
    "T03TD3817E:208a-19": "bde bar gshegs pa zhes bya ba ni bod pa'o //",
    "T03TD3817E:208a-20": "bdag med pa gnyis kyi lam nas yang dag par gshegs so //",
    "T03TD3817E:208a-21": "legs par gshegs pas bde bar gshegs pa ste /",
    "T03TD3817E:208a-22": "legs par bstod ces bya ba bzhin no //",
    "T03TD3817E:208a-23": "yang na nyon mongs pa dang shes bya'i sgrib pa bag chags dang bcas pa ma lus par spangs te /",
    "T03TD3817E:208a-24": "gshegs pas bde bar gshegs pa ste /",
    "T03TD3817E:208b-0": "bum pa shin tu gang ba @208b bzhin no //",
    "T03TD3817E:208b-1": "yang na phyir mi ldog par gshegs pas bde bar gshegs pa ste /",
    "T03TD3817E:208b-2": "rims nad shin tu byang ba bzhin no //",
    "T03TD3817E:208b-3": "ji snyed pas zhes bya ba ni phan gdags par bya ba'i bye brag ste /",
    "T03TD3817E:208b-4": "phan gdags pa gang ji snyed pa de snyed kyis phan gdags pa zhes bya ba'i tha tshig go //",
    "T03TD3817E:208b-5": "rgyal po la sogs pa dag kyang 'bangs la sogs pa rton pa dag la ci nus kyis rjes su 'dzin na /",
    "T03TD3817E:208b-6": "bcom ldan 'das kyis de 'dir ngo mtshar ba ci che snyam du dogs pa la ngo mtshar gyi rgyur /",
    "T03TD3817E:208b-7": "de bzhin gshegs pa dgra bcom pa yang dag par rdzogs pa'i sangs rgyas kyis zhes bya ba smos so //",
    "T03TD3817E:208b-8": "dngos po'i de kho na ji lta ba bzhin du gsungs pas de bzhin gshegs pa'o //",
    "T03TD3817E:208b-9": "yang na snga ma dag ji ltar bdag med pa rnam pa gnyis kyi lam nas gshegs te /",
    "T03TD3817E:208b-10": "nyon mongs pa dang shes bya'i sgrib pa spangs pa rnyed pa de ltar /",
    "T03TD3817E:208b-11": "'dir yang gshegs pas de bzhin gshegs pa'o //",
    "T03TD3817E:208b-12": "'jig rten mtha' dag gis mchod par 'os pa'i phyir ram /",
    "T03TD3817E:208b-13": "dgra nyon mongs pa dag bcom par gyur pas dgra bcom pa'o //",
    "T03TD3817E:208b-14": "shes bya mtha' dag yang dag par kun nas thugs su chud pas yang dag par rdzogs pa'i sangs rgyas so //",
    "T03TD3817E:208b-15": "tshig de dag gis ni bcom ldan 'das kyis rang bzhin gyi don mtha' dag phun sum tshogs pa ye shes dang spangs pa yongs su bstan to //",
    "T03TD3817E:208b-16": "des 'di skad bstan par 'gyur te /",
    "T03TD3817E:208b-17": "rgyal po la sogs pa 'bangs la sogs pa la phan 'dogs pa de 'dir ngo mtshar mi che ste /",
    "T03TD3817E:208b-18": "de dag ni rnyed pa dang bkur sti la sogs pa rang gi don 'dod pas gzhan la phan 'dogs kyi bcom ldan 'das ni de bzhin gshegs te /",
    "T03TD3817E:208b-19": "dgra bcom zhing yang dag par rdzogs pa'i sangs rgyas nas phun sum tshogs pa mtha' dag brnyes pas gang phan 'dogs pa de dag ni 'dir ngo mtshar yin par bstan to //",
    "T03TD3817E:208b-20": "bcom ldan 'das kyis phan 'dogs pa 'di la ni thugs brtse ba chen po ma gtogs par phan 'dogs pa'i rgyu gzhan ci yang med pas rnam pa 'dis ni bcom ldan 'das thugs brtse ba chen po kho nar ston to //",
    "T03TD3817E:208b-21": "phan btags zhes bya ba ni mngon par rdzogs par byang chub ste /",
    "T03TD3817E:208b-22": "bcom ldan 'das kyis chos kyi 'khor lo bskor ba'i dus na byang chub sems dpa' dge ba'i rtsa ba yongs su smin pa dag sar chud par mdzad pa yin te /",
    "T03TD3817E:208b-23": "byang chub sems dpa' chos nyid la rab tu 'jog tu gzhug pa'i phyir ro //",
    "T03TD3817E:209a-0": "@209a * // yongs su gtad pa ni dge ba'i rtsa ba yongs su ma smin pa las dang po pa dag phan btags pa de dag nyid la gtad pa ste /",
    "T03TD3817E:209a-1": "byang chub sems dpa' chos nyid la rab tu 'jog tu gzhug pa'i phyir ro //",
    "T03TD3817E:209a-2": "nga yongs su mya ngan las 'das par bstan pa ni khyed kyis ci nas de dag yon tan ma thob pa thob par 'gyur ba dang /",
    "T03TD3817E:209a-3": "thob pa dag las yongs su nyams par mi 'gyur ba de ltar gyis shig zhes bya ba'o //",
    "T03TD3817E:209a-4": "de ltar phan btags pa dang /",
    "T03TD3817E:209a-5": "yongs su btags pa gnyis kyis sangs rgyas kyi gdung rgyun mi 'chad par yongs su bstan to //",
    "T03TD3817E:209a-6": "byang chub sems dpa' rnams la phan 'dogs pa ni rnam pa lngas dam par rig par bya ste /",
    "T03TD3817E:209a-7": "dus dang /",
    "T03TD3817E:209a-8": "khyad par dang /",
    "T03TD3817E:209a-9": "rgya che ba dang /",
    "T03TD3817E:209a-10": "bstan pa dang /",
    "T03TD3817E:209a-11": "khyab pa'o //",
    "T03TD3817E:209a-12": "de la dus ni tshe rabs gzhan pa yin pa'i phyir ro //",
    "T03TD3817E:209a-13": "khyad par ni phyi rol pa dang /",
    "T03TD3817E:209a-14": "nyan thos dang /",
    "T03TD3817E:209a-15": "rang sangs rgyas kyis phan 'dogs pa dag pas khyad par du 'phags pa'i phyir ro //",
    "T03TD3817E:209a-16": "rgya che ba ni phan 'dogs pa de dag bla na med pa'i phyir ro //",
    "T03TD3817E:209a-17": "bstan pa ni gtan du ba'i phyir ro //",
    "T03TD3817E:209a-18": "khyab pa ni phan 'dogs pa de bdag dang gzhan gyi rgyud la phan 'dogs par byed pa'i phyir ro //",
    "T03TD3817E:209a-19": "yongs su gtad pa yang rnam pa gsum gyis dam par blta ste /",
    "T03TD3817E:209a-20": "gnas dang chos nyid rab tu 'thob par bya ba dang /",
    "T03TD3817E:209a-21": "bkar gdags pa'o //",
    "T03TD3817E:209a-22": "gnas ji lta bu zhe na /",
    "T03TD3817E:209a-23": "gang gis de dag chud za bar mi 'gyur ba'i dge ba'i bshes gnyen dag la yongs su gtad pa'i phyir ro //",
    "T03TD3817E:209a-24": "chos nyid rab tu thob par bya ba ji lta bu zhe na /",
    "T03TD3817E:209a-25": "byang chub sems dpa' phan btags pa dag gzhan la chos nyid kyis phan 'dogs pa byed du bcug pa'i phyir ro //",
    "T03TD3817E:209a-26": "bkar gdags pa ji lta bu zhe na /",
    "T03TD3817E:209a-27": "khyed kyis byang chub sems dpa' gzhan dag la phan gdags par bya'o zhes bkas gtad pa'i phyir te /",
    "T03TD3817E:209a-28": "ma gus par ni ma yin no //",
    "T03TD3817E:209a-29": "gleng bslang ba dang sangs rgyas kyi gdung rgyun mi 'chad par bya ba'i tshig gi don la sogs pa bshad zin to //",
    "T03TD3817E:209a-30": "sgrub pa'i mtshan nyid brjod par bya ste /",
    "T03TD3817E:209a-31": "de'i dbang du byas nas /",
    "T03TD3817E:209a-32": "ji ltar zhes bya ba smos so //",
    "T03TD3817E:209a-33": "'phags pa rab 'byor gyis rnam pa drug gi phyir zhus te /",
    "T03TD3817E:209a-34": "dogs pa bcad pa dang /",
    "T03TD3817E:209a-35": "mos pa bskyed pa dang /",
    "T03TD3817E:209a-36": "don zab mo la 'jug par bya ba dang /",
    "T03TD3817E:209a-37": "mi ldog par bya ba dang /",
    "T03TD3817E:209b-0": "mchog tu @209b dga' ba bskyed pa dang /",
    "T03TD3817E:209b-1": "dam pa'i chos yun ring du gnas par bya'o //",
    "T03TD3817E:209b-2": "de la shes rab kyi pha rol tu phyin pa 'di ji ltar sangs rgyas kyi gdung rgyun mi 'chad pa yin snyam du dogs pa rnams kyi dogs pa bcad pa'i phyir /",
    "T03TD3817E:209b-3": "byang chub sems dpa' rgyud yongs su ma smin pa bsod nams mang bar bsgrags pas shes rab kyi pha rol tu phyin pa la mos pa bskyed pa'i phyir ro //",
    "T03TD3817E:209b-4": "rgyud yongs su smin pa rnams don zab mo la 'jug par bya ba'i phyir ro //",
    "T03TD3817E:209b-5": "yang dag pa ma yin pa'i bsgrubs pas mnar ba de len pa dang 'dzin pa la rtsom pa rnams bsod nams mang po 'dod pas mi ldog par bya ba'i phyir ro //",
    "T03TD3817E:209b-6": "phan gdags pa lhag pa'i bsam pa dag pa rnams bdag gis chos de rtogs par mthong nas mchog tu dga' ba bskyed pa'i phyir ro //",
    "T03TD3817E:209b-7": "ma 'ongs pa'i dus na theg pa chen po'i chos yun ring du gnas par bya ba'i phyir ro //",
    "T03TD3817E:209b-8": "mdor bsdu na dogs pa rnams la yang dag par bstan par bya ba dang /",
    "T03TD3817E:209b-9": "byang chub sems dpa' yongs su ma smin pa bsod nams 'dod pa rnams yang dag par 'dzin du gzhug pa dang /",
    "T03TD3817E:209b-10": "log par bsgrubs pas mnar ba rnams yang dag par gzengs bstod pa dang /",
    "T03TD3817E:209b-11": "bsam pa dag pa rnams rab tu dga' bar bya ba'i phyir ro //",
    "T03TD3817E:209b-12": "de la gnas par bya ba ni 'dun pa dang smon lam gnyis kyis so //",
    "T03TD3817E:209b-13": "bsgrub par bya ba ni rnal 'byor la snyoms par 'jug pas so //",
    "T03TD3817E:209b-14": "sems rab tu gzung bar bya ba ni rnam par g-yeng ba tshar bcad nas so //",
    "T03TD3817E:209b-15": "de la 'dun pa ni mngon par 'dod pa'o //",
    "T03TD3817E:209b-16": "smon lam ni mngon par 'dod pa'i don la sems mngon par 'du byed pa'i mtshan nyid kyis sems pa gang yin pa'o //",
    "T03TD3817E:209b-17": "rnal 'byor la snyoms par 'jug pa ni rnam par mi rtog pa'i ting nge 'dzin gang yin pa'o //",
    "T03TD3817E:209b-18": "rnam par g-yeng ba tshar gcod pa ni ting nge 'dzin las rnam par g-yengs ba las sems blan te de nyid la 'jug pa'o //",
    "T03TD3817E:209b-19": "dang pos ni sbyor ba'i lam gnyis pas ni grub pa'i lam gsum pas ni chud mi za ba'i lam yongs su bstan to //",
    "T03TD3817E:209b-20": "gnas su zhus pas /",
    "T03TD3817E:209b-21": "bcom ldan 'das kyis 'phags pa rab 'byor la legs so zhes bya ba byin no //",
    "T03TD3817E:209b-22": "nyon la zhes bya ba ni rna ba blags te nyan du gzhug pa'o //",
    "T03TD3817E:209b-23": "legs par zhes bya ba ni phyin ci ma log par 'dzin du gzhug pa'o //",
    "T03TD3817E:210a-0": "rab tu yid la zung shig ces bya ba ni legs par 'dzin @210a * //",
    "T03TD3817E:210a-1": "du gzhug pa'o //",
    "T03TD3817E:210a-2": "de dag kyang nyan pa'i skye bo snod khas phub pa dang /",
    "T03TD3817E:210a-3": "mi gtsang ba dang /",
    "T03TD3817E:210a-4": "rdol ba lta bu rnam pa gsum spang ba'i phyir gsungs te go rims bzhin no //",
    "T03TD3817E:210a-5": "bshad do zhes bya ba ni de dag na bshad kyis gzhan du ni ma yin no zhes bya ba ste /",
    "T03TD3817E:210a-6": "gzhan du na snod khas sbub pa dang /",
    "T03TD3817E:210a-7": "mi gtsang ba dang /",
    "T03TD3817E:210a-8": "rdol bdag gi nang du char bab pa bzhin du chos kyi char 'di don med par 'gyur ro zhes bya ba'i tha tshig go //",
    "T03TD3817E:210a-9": "yang na nga ni chad par zad kyi khyed kyis ni nan tu sgrubs shig zhes bya ba'i tha tshig go //",
    "T03TD3817E:210a-10": "byang chub sems dpa' rnams kyi theg pa ni byang chub sems dpa'i theg pa ste /",
    "T03TD3817E:210a-11": "gang gis byang chub sems dpa' nges par 'byung bar byed pa'o //",
    "T03TD3817E:210a-12": "de yang pha rol tu phyin pa bcu dang sa bcus bsdus pa ste /",
    "T03TD3817E:210a-13": "de la yang dag par zhugs pa ni smon pa dang 'jug pa'i sems kyis zhugs pa'o //",
    "T03TD3817E:210a-14": "bye brag de ni nyan thos la sogs pa'i byang chub bsal ba'i phyir te /",
    "T03TD3817E:210a-15": "byang chub la yang dag par zhugs pas zhes smos na ni byang chub gsum yod pas byang chub gzhan du yang go bar 'gyur ro //",
    "T03TD3817E:210a-16": "nyan zhes bya ba ni khas blangs so zhes bya ba'i tha tshig go //",
    "T03TD3817E:210a-17": "sgrub pa'i mtshan nyid kyi tshig gi don la sogs pa bshad zin to //",
    "T03TD3817E:210a-18": "da ni de'i gnas brjod par bya ste /",
    "T03TD3817E:210a-19": "de'i gnas de yang mdor bsdus na rnam pa bco brgyad de ;",
    "T03TD3817E:210a-20": "'di lta ste /",
    "T03TD3817E:210a-21": "sems bskyed pa dang /",
    "T03TD3817E:210a-22": "pha rol tu phyin pa la sbyor ba dang /",
    "T03TD3817E:210a-23": "gzugs kyi sku thob par 'dun pa dang /",
    "T03TD3817E:210a-24": "chos kyi sku thob par 'dun pa dang /",
    "T03TD3817E:210a-25": "bsgoms pa'i khyad par 'dun pa la mngon pa'i nga rgyal med pa dang /",
    "T03TD3817E:210a-26": "sangs rgyas 'byung ba mnyes par bya ba dang /",
    "T03TD3817E:210a-27": "zhing rnam par dag par smon pa dang /",
    "T03TD3817E:210a-28": "sems can yongs su smin par bya ba dang /",
    "T03TD3817E:210a-29": "ci'i phyir bstan bcos la rjes su chags pa dang bral ba dang /",
    "T03TD3817E:210a-30": "sems can dang snod kyi 'jig rten la ril por 'dzin pa'i gzhig par sbyor ba dang /",
    "T03TD3817E:210a-31": "de bzhin gshegs pa la mchod pa dang rim gro bya ba dang /",
    "T03TD3817E:210a-32": "lus dang sems dub nas brtson 'grus las log pa dang /",
    "T03TD3817E:210a-33": "mi rtsom pa dang rnyed pa dang bkur sti dag dang bral ba ste /",
    "T03TD3817E:210a-34": "lus dang sems rab tu dub pa brtson 'grus brtsams pa las mi ldog / ma brtsams pa ni mi rtsom la /",
    "T03TD3817E:210b-0": "bdag la gzhan dag gis 'di ni brtson 'grus dang ldan pa yin no snyam du shes par gyur kyang ji ma rung zhes dad pa'i dbang du byas @210b nas rnyed pa dang bkur sti 'dod pa yin te /",
    "T03TD3817E:210b-1": "de'i phyir byang chub sems dpa' de dag thams cad dang bral te spang bar bya ba dang /",
    "T03TD3817E:210b-2": "sdug bsngal la ji mi snyam pa dang /",
    "T03TD3817E:210b-3": "bsam gtan gyi ro myang ba dang dbral ba dang /",
    "T03TD3817E:210b-4": "mngon par rtogs pa'i dus na bdag go snyam pa'i rnam par rtog pa dang bral ba dang /",
    "T03TD3817E:210b-5": "gdams ngag yongs su btsal ba dang /",
    "T03TD3817E:210b-6": "mngon par rtogs pa dang /",
    "T03TD3817E:210b-7": "sangs rgyas kyi sa yongs su btsal ba ste /",
    "T03TD3817E:210b-8": "gnas rnam pa bco brgyad po de dag ni byang chub sems dpa' gang la gnas par bya ba dang /",
    "T03TD3817E:210b-9": "bsgrub par bya ba dang /",
    "T03TD3817E:210b-10": "sems rab tu gzung bar bya ba'o //",
    "T03TD3817E:210b-11": "gnas de dag gis sa gsum bsdus te /",
    "T03TD3817E:210b-12": "'di lta ste gnas rnam pa bcu drug gis mos pas spyod pa'i sa'o //",
    "T03TD3817E:210b-13": "mngon par rtogs pa'i gnas gcig pus ni lhag pa'i bsam ba dag pa'i sa'o //",
    "T03TD3817E:210b-14": "sangs rgyas kyi sa yongs su btsal bas ni sangs rgyas kyi sa'o //",
    "T03TD3817E:210b-15": "sems can thams cad yongs su mya ngan las 'das pa'i phyir sems bskyed nas /",
    "T03TD3817E:210b-16": "pha rol tu phyin pa rnams la rab tu brtson pa ni de bzhin gshegs pa'i gzugs kyi sku dang /",
    "T03TD3817E:210b-17": "chos kyi sku 'thob par 'dun pa bskyed do //",
    "T03TD3817E:210b-18": "de nas mngon pa'i nga rgyal la sogs pa dang /",
    "T03TD3817E:210b-19": "tha ma bdag go snyam du rnam par rtog pa la thug pa'i bar mngon par rtogs pa'i bgegs rnams dang sems bral bar byed do //",
    "T03TD3817E:210b-20": "de nas mngon par rtogs par bya ba'i phyir gdams ngag yongs su 'tshal lo //",
    "T03TD3817E:210b-21": "de nas mngon par rtogs par byed do //",
    "T03TD3817E:210b-22": "de nas gong du sangs rgyas kyi sa yongs su tshol te /",
    "T03TD3817E:210b-23": "de'i phyir de dag gi go rims ni de lta'o //",
    "T03TD3817E:210b-24": "de la byang chub tu sems bskyed pa'i dbang du byas nas sems can ji tsam zhes bya ba gsungs so //",
    "T03TD3817E:210b-25": "ji tsam zhes bya ba ni tshad do //",
    "T03TD3817E:210b-26": "ci de dag la tshad yod dam snyam pa la sems can du bsdu bar zhes bya ba gsungs so //",
    "T03TD3817E:210b-27": "sems can gyi khams tshad med mod kyi /",
    "T03TD3817E:210b-28": "'on kyang sems can zhes bya ba ni gang de'i ngo bo snyam pa las log pa'i sgra'i don las brtags pa'i ngo bo skal ba 'dra ba zhes grags pa gang yin pa de ni sems can du bsdu'o //",
    "T03TD3817E:210b-29": "des ni mthong ba dang /",
    "T03TD3817E:210b-30": "rnam par brtags pa'i don gcig tu bsdus nas de'i ngo bor sgro btags pa'i phyir gzugs la sogs pa'i phung po'i bye brag gis bsdus pa dag ste /",
    "T03TD3817E:210b-31": "de'i phyir de dag tshe dang ldan pa 'dra bar snang ngo //",
    "T03TD3817E:210b-32": "de ltar spyir bstan nas /",
    "T03TD3817E:210b-33": "bye brag tu bstan pa'i phyir /",
    "T03TD3817E:210b-34": "sgo nga las skyes pa zhes bya ba la sogs pa gsungs so //",
    "T03TD3817E:211a-0": "@211a * // bye brag gi mtshan nyid de yang rab tu dbye ba gsum gyis gsungs te /",
    "T03TD3817E:211a-1": "skye gnas kyi dbye ba las ni sgo nga las skyes pa la sogs pa rnam pa bzhi'o //",
    "T03TD3817E:211a-2": "gnas kyi dbye ba las ni gzugs can dang gzugs can ma yin pa gnas tha dad pa'i phyir te /",
    "T03TD3817E:211a-3": "gzugs can ni 'dod pa dang gzugs na spyod pa rnams so //",
    "T03TD3817E:211a-4": "gzugs can ma yin pa ni gzugs med pa rnams so //",
    "T03TD3817E:211a-5": "mtshan mar 'dzin pa'i dbye ba las ni /",
    "T03TD3817E:211a-6": "'du shes can zhes bya ba la sogs pa ste /",
    "T03TD3817E:211a-7": "'bras bu che ba'i phyogs gcig dang /",
    "T03TD3817E:211a-8": "srid pa'i rtse mor skyes pa'i sems can rnams ma gtogs par thams cad ni 'du shes can no //",
    "T03TD3817E:211a-9": "'bras bu che ba'i phyogs gcig 'du shes med pa'o //",
    "T03TD3817E:211a-10": "'di yang mtshan mar 'dzin pa'i dbye bar byas pa nyid de /",
    "T03TD3817E:211a-11": "de med pas rab tu phye bas des mtshon pa'i phyir ro //",
    "T03TD3817E:211a-12": "srid pa'i rtse mor skyes pa rnams ni 'du shes med 'du shes med min no //",
    "T03TD3817E:211a-13": "rab tu dbye ba 'di ni blo zhan pa rnams la phan gdags pa'i phyir byas kyi gzhan dag 'phya ba spang ba'i phyir rab tu ma spros so //",
    "T03TD3817E:211a-14": "chos thams cad sems can med do zhes bya ba dang /",
    "T03TD3817E:211a-15": "bshad pa 'di mi 'gal bar bstan par sems can gyi khams kun rdzob kyi bden par sems can gyi khams bstan pa'i phyir /",
    "T03TD3817E:211a-16": "ji tsam zhes bya ba la sogs pa gsungs so //",
    "T03TD3817E:211a-17": "gdags pas zhes bya ba ni phung po lnga'i bye brag gi bdag nyid du shes pa ste /",
    "T03TD3817E:211a-18": "mu stegs can gyis yongs su shes par brtags pa ni ma yin no zhes bya ba'i tha tshig go //",
    "T03TD3817E:211a-19": "'dis ni skur ba'i mtha' spangs pa yin te /",
    "T03TD3817E:211a-20": "btags par yod na skur pa mi 'debs pa'i phyir ro //",
    "T03TD3817E:211a-21": "mi gnas pa'i mya ngan las 'das pa'i dbyings gang la zag pa dang bcas pa'i phung po lhag ma med pa de la de skad ces bya'i nyan thos kyi yongs su mya ngan las 'das pa ni 'dir mya ngan las 'das pa'i dbyings ma yin te /",
    "T03TD3817E:211a-22": "de ni dman pa'i phyir ro //",
    "T03TD3817E:211a-23": "'bras bu gya nom pa yod bzhin du snying brtse bdag nyid can rnams 'bras bu dman pa don du gnyer ba ni rigs pa dang ldan pa ma yin no //",
    "T03TD3817E:211a-24": "gal te 'bras bu gya nom pa yod kyang thob par byed mi nus pas de ltar don du gnyer ro zhe na /",
    "T03TD3817E:211a-25": "khyod kyi lugs ltar na rigs gsum dang rigs med pa yang yod pas 'bras bu dman pa yang thams cad kyis thob par byed mi nus pa nyid do //",
    "T03TD3817E:211b-0": "'on te byang chub sems dpa' rnams kyi rigs @211b gnyis 'di 'dra ste /",
    "T03TD3817E:211b-1": "gang gi dbang gis ni thugs rje chen po'i shugs kyis non pa dag ni 'di ci nus sam snyam pa dang /",
    "T03TD3817E:211b-2": "sangs rgyas dang byang chub sems dpa' gzhan gyi don mdzad pa gzhan dag kyang bzhugs bzhin du 'dir bdag gis don med pa'i smon lam btab pas ci zhig bya snyam pa de lta bu'i rnam par spyod pa rnams spangs te /",
    "T03TD3817E:211b-3": "gzhan la ltos pa rgyang bsrings shing /",
    "T03TD3817E:211b-4": "snying brtse ba chen pos zin pa rnams 'gro ba sdug bsngal gyi me 'bar bas nyen par mthong nas 'di snyam du bdag kho nas bskyab po zhes smon lam 'debs te /",
    "T03TD3817E:211b-5": "ji skad du /",
    "T03TD3817E:211b-6": "dka' 'am mi dka' snyam pa yi //",
    "T03TD3817E:211b-7": "rnam par rtog pa rnam spangs nas //",
    "T03TD3817E:211b-8": "'gro ba 'di ni nyam thag ces //",
    "T03TD3817E:211b-9": "khyod bdag nyid kyis zhal gyis bzhes //",
    "T03TD3817E:211b-10": "zhes bshad pa lta bu'o zhe na /",
    "T03TD3817E:211b-11": "gal te de lta na yang bu sdug pa rgyal por smon pa ltar 'thob par bya mi nus pa'i gya nom pa nyid la ci'i phyir smon lam mi gdab /",
    "T03TD3817E:211b-12": "gang gi phyir na dman pa kho na don du gnyer bar byed /",
    "T03TD3817E:211b-13": "de lta bas na mi gnas pa'i mya ngan las 'das pa nyid 'dir phung po'i lhag ma med pa'i mya ngan las 'das pa'i dbyings su rigs te /",
    "T03TD3817E:211b-14": "de la zag pa dang bcas pa'i phung po'i lhag ma med pa'i phyir ro //",
    "T03TD3817E:211b-15": "ci'i phyir mya ngan las 'da' bar bya'o zhes de skad ma gsungs she na /",
    "T03TD3817E:211b-16": "bsam gtan dang po la sogs pa bsal ba'i phyir ro ;",
    "T03TD3817E:211b-17": "/ de ni bcom ldan 'das kyis sa 'og ma'i nyon mongs pa med pa'i phyir mya ngan las 'das pa'i rnam grangs su gsungs so //",
    "T03TD3817E:211b-18": "ci'i phyir phung po'i lhag ma dang bcas pa'i mya ngan las 'das pa'i dbyings su zhes ma gsungs she na /",
    "T03TD3817E:211b-19": "de ni sdug bsngal gyi phung po'i lhag ma ma spangs pa'i phyir ro //",
    "T03TD3817E:211b-20": "byang chub sems dpa' rnams kyi sems can thams cad yongs su mya ngan las 'da' ba'i bsam pa ni rgyu gsum gyis blta bar bya ste /",
    "T03TD3817E:211b-21": "mi khom par skyes pa rnams la dus gzhan du sdod pa dang /",
    "T03TD3817E:211b-22": "mi khom pa'i gnas skabs ni nye bar mtshon pa'i phyir smon par zad kyi der zad pa ni ma yin te /",
    "T03TD3817E:211b-23": "de na gnas pa la yongs su mya ngan las 'da' ba mi srid pa'i phyir ro //",
    "T03TD3817E:211b-24": "yongs su ma smin pa rnams yongs su smin par bya ba dang /",
    "T03TD3817E:211b-25": "yongs su smin pa rnams rnam par grol bar bya ba ste /",
    "T03TD3817E:211b-26": "des na don gnyer mi nus pa ma yin no //",
    "T03TD3817E:212a-0": "sems can ma lus pa yongs su mya ngan @212a * //",
    "T03TD3817E:212a-1": "las 'da' ba'i bsam pa 'dis ni byang chub kyi sems kyi rgya che ba bstan to //",
    "T03TD3817E:212a-2": "'dir ji ltar 'dun pa smon lam gnyis kyis gnas par bya ba de yang bstan to //",
    "T03TD3817E:212a-3": "da ni ji ltar rnal 'byor la snyoms par 'jug pas ji ltar bsgrub par bya ba de bstan pa'i phyir /",
    "T03TD3817E:212a-4": "de ltar zhes bya ba la sogs pa gsungs so //",
    "T03TD3817E:212a-5": "de ltar kun rdzob tu sems can thams cad yongs su mya ngan las 'das kyang byang chub sems dpa' ji ltar don dam par sems can gang yang dmigs par mi 'gyur te /",
    "T03TD3817E:212a-6": "de med pa'i phyir ro zhes bya /",
    "T03TD3817E:212a-7": "de ltar rnal 'byor la snyoms par 'jug pas so sor brtag par bya'o //",
    "T03TD3817E:212a-8": "langs nas 'di snyam du don dam par bdag gis sems can gang yang yongs su mya ngan las 'das par gyur pa med do snyam du sems bskyed pa gang yin pa 'dis ni zab pa bstan la /",
    "T03TD3817E:212a-9": "don dam pa'i byang chub kyi sems kyang bstan to //",
    "T03TD3817E:212a-10": "snga mas ni kun rdzob bo //",
    "T03TD3817E:212a-11": "da ni g-yeng ba tshar gcod pas 'dir ji ltar sems rab tu gzung bar bya ba de bstan pa'i phyir /",
    "T03TD3817E:212a-12": "de ci'i slad du zhes bya ba smos so //",
    "T03TD3817E:212a-13": "gal te zhes bya ba ni ji ste zhes bya ba'i don dang sbyar ro //",
    "T03TD3817E:212a-14": "'o na su gang zag la sogs par 'du shes 'jug pa de byang chub sems dpa' zhes bya ba'am ci na /",
    "T03TD3817E:212a-15": "gang gi phyir sems can smos pa de kho na mdzad snyam du sems shing /",
    "T03TD3817E:212a-16": "yang ci'i slad du zhes zhus pa dang /",
    "T03TD3817E:212a-17": "cig shos kyis kyang mi bya'o zhes gsungs so //",
    "T03TD3817E:212a-18": "dgongs pa ni 'di yin te /",
    "T03TD3817E:212a-19": "blo gros ngan pa dag gi yang de ni phung por las gzhan pa nang na bya ba dang /",
    "T03TD3817E:212a-20": "longs spyod bzhi po byed pa'i skyes bu zhig yod par yongs su brtags nas sems can dang srog la sogs pa'i sgrar tha snyad 'dogs pa dang /",
    "T03TD3817E:212a-21": "gang dag yang gang zag brjod du mi rung bar 'dod pa de dag gi yang de ni phung por gtogs pa'i chos dang mtshan nyid mi 'dra bar khas blangs pa'i phyir shugs kyis don gzhan pa kho nar khas blangs pa yin te /",
    "T03TD3817E:212a-22": "thams cad kyang brjod du mi rung bar thal bar 'gyur ba'i phyir dngos po ni nam yang brjod du mi rung ba mi srid do //",
    "T03TD3817E:212a-23": "de ni sgrub par byed pa'i tshad ma med pa'i phyir dang /",
    "T03TD3817E:212a-24": "gnod pa can yang yod pa'i phyir der lta ba'i byang chub sems dpa' ni phyin ci log la mngon par zhen pas phyin ci log kho nar 'gyur ro //",
    "T03TD3817E:212b-0": "gang phyin ci log tu gyur pa de don @212b dam pa'i byang chub sems dpa' ji ltar 'gyur /",
    "T03TD3817E:212b-1": "gzhan na re bdag sgrub par byed pa'i tshad ma yod pa kho na yin nam /",
    "T03TD3817E:212b-2": "'di ltar bcings pa dang /",
    "T03TD3817E:212b-3": "thar pa dang /",
    "T03TD3817E:212b-4": "lam dang /",
    "T03TD3817E:212b-5": "'bras bu 'brel ba dang /",
    "T03TD3817E:212b-6": "dran pa dang /",
    "T03TD3817E:212b-7": "ngo shes pa la sogs pa ni gzhi gcig pa grags pa dag yin na /",
    "T03TD3817E:212b-8": "bdag med par smra ba khyed kyi lugs ltar na de dag gi gzhir 'grub par 'gyur ba gang yin pa gcig pu ni 'ga' yang med na gzhir 'gyur ba gang zhig yin /",
    "T03TD3817E:212b-9": "rnam par shes pa'i skad cig ma rnams kyi skad cig so so ni tha dad pa'i phyir ro //",
    "T03TD3817E:212b-10": "lha sbyin bcings la phyis mchod sbyin grol bar rnam par gzhag pa ni med do //",
    "T03TD3817E:212b-11": "gzhan gyis byas pa'i las kyi 'bras bu gzhan gyis myong ba yang med do //",
    "T03TD3817E:212b-12": "ha cang thal bar 'gyur ba dang /",
    "T03TD3817E:212b-13": "byas pa chud za zhing ma byas pa dang phrad par thal bar 'gyur ba'i phyir te /",
    "T03TD3817E:212b-14": "'di ltar byed pa por brtags pa'i rnam par shes pa'i skad cig ma gang yin pa de dang /",
    "T03TD3817E:212b-15": "'bras bu 'brel ba med pa'i phyir byas pa chud za ba'i skyon dang /",
    "T03TD3817E:212b-16": "byed pa po ma yin pa de kho na dang 'bras bu 'brel pa'i phyir ma byas pa dang /",
    "T03TD3817E:212b-17": "phrad pa'i skyon du yang 'gyur ro //",
    "T03TD3817E:212b-18": "dran pa la sogs pa yang 'jig rten na gnas tha dad par ma grags te /",
    "T03TD3817E:212b-19": "'o na ji lta zhe na /",
    "T03TD3817E:212b-20": "gnas gcig pa kho na ste /",
    "T03TD3817E:212b-21": "lha sbyin gyi sems kyis myong ba ni mchod sbyin gyi sems kyis dran pa 'am ngo shes pa med kyi /",
    "T03TD3817E:212b-22": "gang gis myong ba de nyid kyis dran zhing ngo shes so zhes grags so //",
    "T03TD3817E:212b-23": "de bas na skyes bu gcig pu gnas skabs thams cad kyi rjes su 'gro ba zhig yod do //",
    "T03TD3817E:212b-24": "sbyor ba ni bcings pa dang thar pa gang dag yin pa de dag ni gzhi gcig pa yin te /",
    "T03TD3817E:212b-25": "dper na lha sbyin lcags sgrog gis bcings pa dang thar pa bzhin la /",
    "T03TD3817E:212b-26": "rtsod pa'i gzhir gyur pa bcings pa dang thar pa gnyis kyang bcings pa dang /",
    "T03TD3817E:212b-27": "thar pa yin pas zhes bya ba ni rang bzhin gyi gtan tshigs so //",
    "T03TD3817E:212b-28": "de bzhin du byed pa po la gzhi gcig pa nyid du bsgrub pa la yang sbyor ba rtag par bya'o zhes zer ro //",
    "T03TD3817E:212b-29": "de la gal te 'dir skyes bu dang rang dbang can don dam pa rtag pa gcig pu zhig sgrub na ni de'i tshe de lta bu'i skyes bu dang gtan tshigs lhan cig 'brel par gang du yang ma grub pas ma nges pa yin no //",
    "T03TD3817E:213a-0": "'du byed thams cad skad cig ma yin pa'i phyir lha sbyin la sogs pa @213a * //",
    "T03TD3817E:213a-1": "rtag pa gcig pu'i ngo bor ma grub pas dpe yang bsgrub par bya ba ma tshang ba yin no //",
    "T03TD3817E:213a-2": "de nyid kyi phyir gtan tshigs 'gal ba yin te /",
    "T03TD3817E:213a-3": "de las bzlog pa dang 'brel pa'i phyir ro //",
    "T03TD3817E:213a-4": "'on te ci'i phyir gzhi gcig pa nyid tsam du sgrub pa de'i tshe grub pa sgrub pa yin te /",
    "T03TD3817E:213a-5": "des kyang rgyud gcig la yod pas bcings pa la sogs pa gnas gcig par 'dod pa nyid do //",
    "T03TD3817E:213a-6": "'di ltar gang gi tshe rgyud gang la ma rig pa la sogs pa rgyu dang 'bras bur gyur pa dag rgyun mi 'chad par rgyun du 'byung ba de'i tshe na ni de la bcings pa zhes 'dogs /",
    "T03TD3817E:213a-7": "yang de nyid la thos pa la sogs pa'i rim gyis 'phags pa'i lam skye nas ma rig pa la sogs pa 'gags pas gnas gyur pa la thar pa zhes 'dogs kyi /",
    "T03TD3817E:213a-8": "de gnyis don dam pa rtag pa gcig pu'i dngos po'i yul can du grub pa ni med de /",
    "T03TD3817E:213a-9": "'jig rten pa'i bcings pa dang thar pa yang de dang 'dra ba'i phyir ro //",
    "T03TD3817E:213a-10": "rgyud gang la dge ba dang mi dge ba'i sems dang nyams su myong ba skyes pa de de nyid la dus gzhan na rgyud yongs su smin pa la brten nas ma du lung ga la sogs rgya skyegs la sogs pa'i khu bas bskus pa'i rgyud yongs su smin pa la sogs pa bzhin du bde ba dang /",
    "T03TD3817E:213a-11": "sdug bsngal ba dang /",
    "T03TD3817E:213a-12": "dran pa la sogs pa 'bras bu 'byung ba snang ba'i phyir dge ba la sogs pa gnas gcig tu grags kyi byed pa po dang /",
    "T03TD3817E:213a-13": "za ba po dang /",
    "T03TD3817E:213a-14": "dran pa po gcig pu ni gang yang med de /",
    "T03TD3817E:213a-15": "tha snyad btags pa 'di thams cad ni rgyu dang 'bras bu tsam gyis rab tu phye ba'i phyir ro //",
    "T03TD3817E:213a-16": "ha cang thal ba yang ma yin te /",
    "T03TD3817E:213a-17": "sa bon la sogs pa'i nus pa nges pa bzhin du rgyu'i nus pa so sor nges pa'i phyir ro //",
    "T03TD3817E:213a-18": "de la yang dag gang gis na rgyu dang 'bras bu'i dngos po so sor nges par 'gyur ba de ni gcig pu rjes su 'gro ba ni gang yang med de /",
    "T03TD3817E:213a-19": "gnas skabs gzhan du snang ba'i phyir ro //",
    "T03TD3817E:213a-20": "sems can gyi rgyu 'di la yang de dang 'dra bar 'gyur na /",
    "T03TD3817E:213a-21": "bdag tu yongs su brtags pa 'dis ci zhig bya /",
    "T03TD3817E:213a-22": "bdag la yang brtags te byed pa po la sogs pa'i gnas skabs gang yin pa de ni rgyu'o //",
    "T03TD3817E:213a-23": "zab mo la sogs pa'i gnas skabs gang yin pa de ni 'bras bu'o zhes rgyu dang 'bras bu'i dngos po gdon mi za bar khas blang par bya'o //",
    "T03TD3817E:213b-0": "de lta ma yin te gnas skabs de gnyis su @213b skye ba med pa'am /",
    "T03TD3817E:213b-1": "gcig la gcig la phan 'dogs pa med pa na nam mkha' dang 'dra bar gyur pas za ba po la sogs pa 'grub par yang ji ltar 'gyur /",
    "T03TD3817E:213b-2": "nus pa so sor nges par khas blang bar bya ste /",
    "T03TD3817E:213b-3": "'di ltar so sor nges pa'i bdag nyid dang 'brel pas bde ba la sogs pa 'byung bar 'gyur gyi thams cad la ni ma yin no //",
    "T03TD3817E:213b-4": "de bas na dge ba la sogs pa rgyu dang 'bras bur gyur pa ji ltar yongs su snang ba dag kho na byed pa po dang za ba po yin na bltar mi snang ba'i ngo bo bdag yongs su brtags pas ci zhig bya /",
    "T03TD3817E:213b-5": "rjes su dpag pas bdag de ma grub tu chug kyang /",
    "T03TD3817E:213b-6": "'on kyang sngar shes pa'i mngon sum gyi yul yin pa'i phyir mngon sum gyis bdag grub po zhe na /",
    "T03TD3817E:213b-7": "de yang rigs pa ma yin te /",
    "T03TD3817E:213b-8": "der 'khrul pa'i phyir dang /",
    "T03TD3817E:213b-9": "rnam par rtog pa dang bcas pa'i phyir dang shes pa mngon sum nyid du mi 'grub pa'i phyir ro //",
    "T03TD3817E:213b-10": "ngar shes pa la snang ba na gang gis na mngon sum du 'gyur ba ji ltar na rang gi grub pa'i mtha' las brtags pa lta bu bdag gcig pu rtag pa khyab pa ni mi dmigs so //",
    "T03TD3817E:213b-11": "gdon mi za bar de ltar shes par bya'o //",
    "T03TD3817E:213b-12": "de ltar ma yin te gal te ngar shes pa mngon sum du gyur na ni de'i tshe bdag yul du gyur pa la rab tu smra ba rnams rtsod par mi 'gyur te /",
    "T03TD3817E:213b-13": "rnam par rtog pa dang bcas pas ngar 'dzin pa nges pa'i bdag nyid can du gyur pa'i phyir ro //",
    "T03TD3817E:213b-14": "nges pas yul du byas pa la ni sgro 'dogs pa med pa'i phyir ro //",
    "T03TD3817E:213b-15": "de lta bas na 'dra ba gzhan dang gzhan du 'byung bas bslus pa dang /",
    "T03TD3817E:213b-16": "thog ma med pa'i dus nas goms pa'i dbang gis gzugs la sogs pa phung po so sor nges pa nyid la gcig pur sgro btags nas pha rol rnam par spyad pa'i phyir nga'o snyam du shes te /",
    "T03TD3817E:213b-17": "shes pa de la gzugs la sogs pa de dag nyid snang ba'i phyir ro //",
    "T03TD3817E:213b-18": "gal te ngar 'dzin pa 'di lus kyi yul can zhig yin na ji ltar nga'i lus zhes tha dad pa tsam 'dzin par 'gyur zhe na /",
    "T03TD3817E:213b-19": "de ni bdag gi dmigs pa can la yang mtshungs te /",
    "T03TD3817E:213b-20": "gal te ngar 'dzin pa 'di dag gi yul can zhig yin na de'i tshe ji ltar nga'i bdag nyid ces sems par 'gyur /",
    "T03TD3817E:214a-0": "ci ste dngos po nyid du tha dad pa med kyang tha dad pa gzhan spangs pas de tsam shes par 'dod pa'i phyir mchi gu'i lus zhes bya @214a * //",
    "T03TD3817E:214a-1": "ba bzhin du tha dad par brtags pas 'dzin pas 'gal ba med do zhe na /",
    "T03TD3817E:214a-2": "de ni lus kyi dmigs pa can la yang mtshungs so //",
    "T03TD3817E:214a-3": "bdag gi yul can yang rim gyis 'byung ba dang 'gal te 'og nas bshad do //",
    "T03TD3817E:214a-4": "ngar 'dzin pa kho na yang bdag ma yin la de'i yul gzugs la sogs pa bdag yin no zhes brjod par yang mi nus te /",
    "T03TD3817E:214a-5": "de dag de dang mtshan nyid mi 'dra ba'i phyir ro //",
    "T03TD3817E:214a-6": "de dag ni rim nyid du dmigs pa'i phyir gcig pu'i ngo bo 'am rang dbang can du med do //",
    "T03TD3817E:214a-7": "de nyid kyi phyir /",
    "T03TD3817E:214a-8": "bdag lha nyid ni bdag gi mtshan nyid min /",
    "T03TD3817E:214a-9": "nye gnas mi 'dra bas na ma yin no zhes bshad do //",
    "T03TD3817E:214a-10": "ming du 'dogs na ni 'dod pas 'di la brtsad pa ci yang med do //",
    "T03TD3817E:214a-11": "de lta bas na bdag sgrub par byed pa'i tshad ma chung zad tsam yang med do //",
    "T03TD3817E:214a-12": "mngon sum du rjes su dpag pa las ma gtogs pa'i tshad ma ni med do zhes phyogs gzhan du dpyad zin to //",
    "T03TD3817E:214a-13": "gnod pa can gyi tshad ma yang bsal ba kho nar dmigs te /",
    "T03TD3817E:214a-14": "de ltar gal te bdag phung po dag las gzhan ma yin na ni de'i tshe phung po bzhin du skad cig par 'gyur ba'am /",
    "T03TD3817E:214a-15": "yang na bdag bzhin du phung po rtag pa dag tu 'gyur te /",
    "T03TD3817E:214a-16": "de dang tha mi dad pa'i phyir ro //",
    "T03TD3817E:214a-17": "phung po bzhin du du ma nyid du thal bar 'gyur ba yang bzlog dka' bar 'gyur ro //",
    "T03TD3817E:214a-18": "de bas na phung po rnams kho na la bdag ces ming 'dod pa yin te /",
    "T03TD3817E:214a-19": "ming la ni brtsad pa med do //",
    "T03TD3817E:214a-20": "'on te phung po bdag dang tha dad par 'don na ni de'i tshe bde ba la sogs pa dang 'brel ba med pas de za ba po la sogs par mi 'grub par 'gyur ro //",
    "T03TD3817E:214a-21": "sbyor ba ni gang zhig bde ba dang sdug bsngal la sogs pa dang 'brel ba med pa de ni byed pa po 'am za ba po ma yin la /",
    "T03TD3817E:214a-22": "grol bar byed pa'am 'khor bar byed pa yin par yang mi rigs te /",
    "T03TD3817E:214a-23": "dper na mo gsham gyi bu bzhin la /",
    "T03TD3817E:214a-24": "bdag kyang bya ba la sogs pa dang 'brel pa gang yang med pas zhes bya ba ni khyab par byed pa ni mi dmigs pa yin no //",
    "T03TD3817E:214a-25": "gtan tshigs ma grub pa nyid kyang ma yin te /",
    "T03TD3817E:214a-26": "'di ltar bde ba la sogs pa dang 'brel pa zhig yin na gzhi dang gnas pa'i mtshan nyid dam /",
    "T03TD3817E:214a-27": "ldan pa'i mtshan nyid dam /",
    "T03TD3817E:214b-0": "rgyu dang 'bras bu'i mtshan nyid dam phyogs @214b gsum du 'gyur grang na /",
    "T03TD3817E:214b-1": "re zhig phyogs dang po ni ma yin te /",
    "T03TD3817E:214b-2": "ci yang mi byed pa'i phyir ro //",
    "T03TD3817E:214b-3": "'di ltar 'og tu 'gro ba'i chos chu la sogs pa la 'og tu 'gro ba'i gegs byed pas gzhir rnam par gzhag na /",
    "T03TD3817E:214b-4": "bde ba la sogs pa la ni lus med pas 'og tu 'gro mi srid pa'i phyir bdag ci zhig byed na gzhir 'gyur /",
    "T03TD3817E:214b-5": "gnas par byed pas kyang gzhi ma yin te /",
    "T03TD3817E:214b-6": "gnas pa dang gnas pa po tha mi dad pa'i phyir de nyid byed par 'gyur te /",
    "T03TD3817E:214b-7": "de yang dgag par bya'o //",
    "T03TD3817E:214b-8": "gnas pa dang tha dad na yang de gnas pa po de la phan 'dogs par byed pa ma yin pa nyid de /",
    "T03TD3817E:214b-9": "gnas pa don gzhan du gyur pa byed pa'i phyir ro //",
    "T03TD3817E:214b-10": "de la ni gnas pa bskyed pa'i mthu yang med de /",
    "T03TD3817E:214b-11": "thams cad la mthu med par gsal bar bya ba'i phyir ro //",
    "T03TD3817E:214b-12": "bdag nyid kyis 'gyur ba'i ngo bo nyid la ni gnas par byed pa gang yang med de /",
    "T03TD3817E:214b-13": "de ni gnas pa'i phyir ro //",
    "T03TD3817E:214b-14": "de lta ma yin na des de gzhig pa kho nar 'gyur te /",
    "T03TD3817E:214b-15": "gnas par byas pa ni ma yin no //",
    "T03TD3817E:214b-16": "mi 'gyur ba'i ngo bo nyid la yang gnas par byed pas ci zhig bya ste /",
    "T03TD3817E:214b-17": "bdag nyid kyis brtan pa'i ngo bo nyid du gnas pa'i phyir ro //",
    "T03TD3817E:214b-18": "de lta bas na ci yang mi byed pa'i phyir ldan pa'i 'brel pa yang mi rung ste /",
    "T03TD3817E:214b-19": "ha cang thal bar 'gyur ba'i phyir ro //",
    "T03TD3817E:214b-20": "de lta na ni thams cad kyang thams cad kyi ldan pa can gyi rgyur 'gyur ro //",
    "T03TD3817E:214b-21": "don gzhan dang don gzhan du ldan par ni mi rigs te /",
    "T03TD3817E:214b-22": "lcags kyi thur ma bzhin du thams cad bdag nyid gnas pa'i phyir ro //",
    "T03TD3817E:214b-23": "gzhan yang gal te ldan pa'i stobs kyis bdag bde ba'am sdug bsngal bar gyur na ni de'i tshe ldan pa de gcig pu ste /",
    "T03TD3817E:214b-24": "bye brag med pa'i phyir bde ba la sogs pa so sor nges pa'i bdag nyid dang 'brel pa can du mi 'gyur te /",
    "T03TD3817E:214b-25": "de'i phyir bdag gcig pu bde ba la sogs pas kyang thams cad bde ba nyid dam sdug bsngal nyid du mi 'gyur ro //",
    "T03TD3817E:214b-26": "mi mthong ba'i stobs kyis nges pa'i khas len na ni de kho nas nges pa yin na ldan pa yongs su brtags pas ci zhig bya /",
    "T03TD3817E:214b-27": "de ni gang du yang mthu med pa'i phyir ro //",
    "T03TD3817E:214b-28": "'brel pa can tha dad pas tha dad par 'dogs pa la yang don dam par ni dngos po rnams kyi rang bzhin tha dad pa med na /",
    "T03TD3817E:215a-0": "gang gis rang bzhin tha dad pa @215a * //",
    "T03TD3817E:215a-1": "la rag lus pa'i don byed pa'i tha dad par 'gyur /",
    "T03TD3817E:215a-2": "de lta bas na 'brel ba 'di ni blo gros ngan pas yongs su rtogs pa kho na'o //",
    "T03TD3817E:215a-3": "rgyu dang 'bras bus 'brel pa yang ma yin te /",
    "T03TD3817E:215a-4": "bde ba la sogs pa rim gyis 'byung bar snang ba'i phyir ro //",
    "T03TD3817E:215a-5": "rgyu ma tshang ba med pa can gyi 'bras bu ni res 'ga' 'byung ba'am mi 'byung bar mi rigs te /",
    "T03TD3817E:215a-6": "bye brag med pa'i phyir ro //",
    "T03TD3817E:215a-7": "gzhan dag gis bye brag tu byar mi rung ba'am /",
    "T03TD3817E:215a-8": "mthu rag ma lus pa can gyi bdag ni gang gis na lhan cig byed pa'i rgyu la ltos nas rim gyis skye bar 'gyur ba lhan cig byed pa la ltos pa ni med do//",
    "T03TD3817E:215a-9": "des na gal te sdug bsngal skyed pa'i rgyu yin pas de bcings pa yin na ni de'i tshe thams cad du bcings nas rnam par grol bar mi 'gyur te /",
    "T03TD3817E:215a-10": "rang bzhin rnam pa de lta bu yongs su mi gtong ba'i phyir ro //",
    "T03TD3817E:215a-11": "yongs su gtong na ni rtag pa nyid du ga la 'gyur /",
    "T03TD3817E:215a-12": "ci ste sdug bsngal med pa'i gnas skabs skyes pa'i rgyu yin pas grol ba yin na ni de'i tshe grol ba nyid du 'gyur te /",
    "T03TD3817E:215a-13": "nam yang bcings par mi 'gyur na de'i tshe gzhi can gyi bcings pa dang grol ba dag tu ji ltar rab tu brtag / de bzhin du gal te sems pa la sogs pa'i mtshan nyid byed pa'am bskyed nus pas byed pa po yin na ni de'i tshe thams cad du byed pa por 'gyur gyi za ba por ji ltar 'gyur 'on te bde ba la sogs pa bskyed pa'i rgyus za ba po yin na ni de'i tshe za ba po nyid du 'gyur gyi byed pa por ji ltar 'gyur /",
    "T03TD3817E:215a-14": "ser skyabs yongs su brtags pa'i bde ba la sogs pas 'gyur ba med pa nam mkha' lta bu yang za ba por rigs pa dang ldan pa ma yin te ha cang thal bar 'gyur ba'i phyir ro //",
    "T03TD3817E:215a-15": "'gyur na ni rtag pa nyid nyams so //",
    "T03TD3817E:215a-16": "rgyu tsam gyis ni byed pa po dang za ba por mi 'gyur te /",
    "T03TD3817E:215a-17": "ha cang thal bar 'gyur ba'i phyir ro //",
    "T03TD3817E:215a-18": "de bzhin du dran pa po la sogs pa yang de'i gzhi can du mi rung zhes sbyar bar bya'o//",
    "T03TD3817E:215a-19": "de lta bas na bdag med par smra ba'i phyogs kho na la thar pa dang bcings pa la sogs pa rnam par gzhag pa rigs pa dang ldan te /",
    "T03TD3817E:215a-20": "rnam par gzhag pa de rgyu dang 'bras bu'i bye brag tsam gyis rab tu phye ba'i phyir ro //",
    "T03TD3817E:215b-0": "rgyu dang 'bras bu'i dngos po de yang mi rtag pa kho na la srid kyi rtag pa rnams la @215b ni ma yin te /",
    "T03TD3817E:215b-1": "de dag la 'bras bu gang la yang rim gyis bskyed pa'i mthu med de /",
    "T03TD3817E:215b-2": "sngar ji skad bshad pa bzhin no //",
    "T03TD3817E:215b-3": "cig car yang ma yin te /",
    "T03TD3817E:215b-4": "yang rnam pa de lta bu'i 'bras bu bskyed pa'i mthu'i ngo bo nyid rjes su 'brang ste /",
    "T03TD3817E:215b-5": "snga ma bzhin du 'bras bu bskyed pa dang bral bar mi rigs pa'i phyir ro //",
    "T03TD3817E:215b-6": "rjes su mi 'brang na ni ngo bo nyid snga ma nyams par 'gyur ro //",
    "T03TD3817E:215b-7": "rim dang cig car dag las ma gtogs pa gang gis don byed par 'gyur ba'i rnam pa gzhan ni med de /",
    "T03TD3817E:215b-8": "de gnyis ni phan tshun spangs te gnas pa'i mtshan nyid yin pa'i phyir ro //",
    "T03TD3817E:215b-9": "de nyid kyi phyir skad cig pa ma yin pa gang ji snyed pa nam mkha' la sogs pa'i dngos po gzhan gyis yongs su brtags pa gang yin pa de dag thams cad ni don byed pa'i nus pa med pa'i phyir med par tha snyad gdags pa'i yul yin no zhes bya ba mkhas pa chen po sangs rgyas pa dag smra'o //",
    "T03TD3817E:215b-10": "ri bong gi rva la sogs pa la med par tha snyad 'dogs pa yang don byed pa'i nus pa med pa tsam gyi rgyu'i phyir ro //",
    "T03TD3817E:215b-11": "shugs kyis na yod par tha snyad gdags pa don byed nus pa'i yul nyid de /",
    "T03TD3817E:215b-12": "yod pa dang med pa ni phan tshun spangs te gnas pa'i mtshan nyid yin pa'i phyir ro //",
    "T03TD3817E:215b-13": "rnam pa de lta bu nus pa thams cad kyis stong pa ri bong gi rva la sogs pa dang bye brag med pa la yang dngos po zhes ming du 'dogs na ni ming la ni brtsad pa med do //",
    "T03TD3817E:215b-14": "'on kyang don med pa'i 'dod pa rtogs pa dang ldan pa dag ni rnam pa de lta bu mi dmigs pa'i ngo bo nyid mo gsham gyi bu la sogs pa dang bye brag med pa la dngos por tha snyad 'dogs pa rigs pa ma yin no zhes smra'o //",
    "T03TD3817E:215b-15": "de lta bas na gtan tshigs ma grub pa ma yin no //",
    "T03TD3817E:215b-16": "nam mkha' la sogs pa la yang byed pa por thal bar 'gyur bas ma nges pa yang ma yin no //",
    "T03TD3817E:215b-17": "phyogs dang mthun pa la yod pas 'gal ba yang ma yin no //",
    "T03TD3817E:215b-18": "bdag gi mtshan nyid gzhan yang med pas de lta bas na mo gsham gyi bu dang 'dra'o //",
    "T03TD3817E:215b-19": "gang zag dag kyang gal te 'jig na ni phung po rnams kho na'i nang du 'dus par thal bar 'gyur ste /",
    "T03TD3817E:215b-20": "phung po rnams kyis 'dus byas mtha' dag bsdus pa'i phyir ro //",
    "T03TD3817E:216a-0": "'on te mi 'jig na de'i tshe phung por gtogs pa'i chos @216a * //",
    "T03TD3817E:216a-1": "rnams dang mi 'dra bas de las don gzhan pa kho nar 'gyur te /",
    "T03TD3817E:216a-2": "de'i nyes pa ni brjod zin to //",
    "T03TD3817E:216a-3": "de lta bas na brjod du mi rung ba zhes bya ba dngos po cung zad kyang med de /",
    "T03TD3817E:216a-4": "des na chos thams cad bdag med do zhes bya ba bcom ldan 'das kyi seng ge'i sgra ni mu stegs byed glang po che'i khyu mtha' dag skrag par mdzad cing brdzi ba med pa yin pas mang du mi dgos so //",
    "T03TD3817E:216a-5": "pha rol tu phyin pa la sbyor ba'i dbang du mdzad nas /",
    "T03TD3817E:216a-6": "yang zhes bya ba la sogs pa gsungs so //",
    "T03TD3817E:216a-7": "de yang spyir btang ba dang dmigs kyis bsal ba'i rang bzhin tshig gnyis kyi rang bzhin du blta bar bya ste /",
    "T03TD3817E:216a-8": "byang chub sems dpa'i sbyin pa sbyin par ni bya mod kyi dngos po la gnas par ni ma yin no zhes bya ba'i tha tshig go //",
    "T03TD3817E:216a-9": "sbyin pa zhes bya ba 'dis ni sbyin pa rnam pa gsum gyi dbang du mdzad nas pha rol tu phyin pa drug car bstan gyi sbyin pa 'ba' zhig ni ma yin no //",
    "T03TD3817E:216a-10": "de la zang zing sbyin pa ni sbyin pa'i pha rol tu phyin pa bstan no //",
    "T03TD3817E:216a-11": "mi 'jigs pa sbyin pas ni tshul khrims dang bzod pa'i pha rol tu phyin pa'o //",
    "T03TD3817E:216a-12": "chos sbyin pas ni brtson 'grus dang /",
    "T03TD3817E:216a-13": "bsam gtan dang shes rab kyi pha rol tu phyin pa rnams te /",
    "T03TD3817E:216a-14": "brtson 'grus med na chos bzung ba dang bstan pa la yongs su skyo ste chos mi ston par 'gyur ro //",
    "T03TD3817E:216a-15": "bsam gtan med na dad pa las lhag par bya ba 'dod pas nyon mongs pa can gyi ston par 'gyur ro //",
    "T03TD3817E:216a-16": "shes rab med na de ni de la phyin ci log tu ston par 'gyur ro //",
    "T03TD3817E:216a-17": "de bas na gsum char med na chos sbyin pa 'grub par mi 'gyur ro //",
    "T03TD3817E:216a-18": "gzhan dag ni brtson 'grus kun du 'gro'o zhes 'chad do //",
    "T03TD3817E:216a-19": "sbyin pa sbyin par bya'o zhes bya ba 'dis ni pha rol tu phyin pa drug po dag la 'dun pa dang smon lam gyis ji ltar gnas par bya ba de bstan to //",
    "T03TD3817E:216a-20": "dngos po la mi gnas par zhes bya ba la sogs pas ni 'di la rnal 'byor snyoms par 'jug pas ji ltar bsgrub par bya ba de bstan to //",
    "T03TD3817E:216a-21": "byang chub sems dpa' de ltar sbyin pa sbyin par bya'o zhes bya ba la sogs pas ni rnam par g-yeng ba tshar bcang nas ji ltar sems rab tu gzung bar bya ba de bstan to //",
    "T03TD3817E:216b-0": "de la dngos po la mi gnas pas ni pha rol tu phyin pa la sbyor ba'i ji lta ba @216b bzhin du yod pa bstan to //",
    "T03TD3817E:216b-1": "sbyin par bya ba dang /",
    "T03TD3817E:216b-2": "sbyin pa po dang /",
    "T03TD3817E:216b-3": "len pa po la sogs pa'i dngos po la de kho nar mngon par zhen pa de ni gnas pa'o zhes byang chub sems dpa' dngos po la mngon par zhen nas pha rol tu phyin pa la sbyor na log par sbyor bar 'gyur te /",
    "T03TD3817E:216b-4": "don dam par na gang la mngon par zhen pa med par 'gyur ba'i dngos po ci yang med par phyin ci log tu mngon par zhen pa'i phyir ro //",
    "T03TD3817E:216b-5": "de sgrub par byed pa'i tshad ma med pa'i phyir dang /",
    "T03TD3817E:216b-6": "gnod pa can yod pa'i phyir te /",
    "T03TD3817E:216b-7": "'di ltar gzhan dag gis don gyi dngos po rnam par shes pa dang tha dad pa don dam par 'dod pa de ni re zhig mngon sum du mi 'grub ste /",
    "T03TD3817E:216b-8": "don gzhan la shes pas 'dzin pa mi rigs pa'i phyir ro //",
    "T03TD3817E:216b-9": "don la shes pas 'dzin pa rnam pa dang bcas pa'am /",
    "T03TD3817E:216b-10": "rnam pa med pa'am /",
    "T03TD3817E:216b-11": "gzhan gyi rnam pa'am phyogs gsum zhig tu 'gyur grang na /",
    "T03TD3817E:216b-12": "re zhig rnam pa dang bcas pas ni ma yin te ;",
    "T03TD3817E:216b-13": "ri mo'i gdeng ba la sogs pa mthong ba'i tshe shes pa gcig pu dang tha mi dad pas rnam pa rnams kyang gcig pu'i ngo bor thal bar 'gyur ba'am /",
    "T03TD3817E:216b-14": "shes pa yang rnam pa rnams dang tha mi dad pas rnam pa'i ngo bo bzhin du du ma'i bdag nyid du thal bar 'gyur ro //",
    "T03TD3817E:216b-15": "du ma nyid du yang rigs pa ma yin te rdul phra rab gcig tsam 'dzin pa'i shes pa nyams su myong ba med pa'i phyir shes pa gcig mi 'grub po //",
    "T03TD3817E:216b-16": "de ma grub na du ma yang mi 'grub po //",
    "T03TD3817E:216b-17": "du ma ni gcig 'dus pa'i ngo bo yin pa'i phyir ro //",
    "T03TD3817E:216b-18": "shes pa rnams ni lus med pa'i phyir gang gis ri mo'i rnam pa nyid gzhung gzugs pa'i don du shes pa du ma skye bar rtog pa legs par 'gyur ba shes pa yul la khebs par gnas pas yongs su 'dzin par skye ba yang mi srid do //",
    "T03TD3817E:216b-19": "gzhan yang bdag nyid thams cad dam phyogs gcig 'dra bar 'gyur grang na /",
    "T03TD3817E:216b-20": "re zhig bdag nyid thams cad du ma yin te /",
    "T03TD3817E:216b-21": "don bzhin du shes pa bems po'i ngo bor 'gyur ba'i phyir ro //",
    "T03TD3817E:216b-22": "cha shas kyis kyang ma yin te /",
    "T03TD3817E:216b-23": "gcig pu la cha shas med pa'i phyir ro //",
    "T03TD3817E:217a-0": "ldog pa'i bye brag gi cha shas su yongs su brtags na yang dngos po la sogs pa chos @217a * //",
    "T03TD3817E:217a-1": "'dra ba thams cad la yod pas thams cad kyis thams cad la rig par 'gyur ro //",
    "T03TD3817E:217a-2": "'on te de las skyes pa dang 'dra ba gnyis kyis rig par 'jog na ni de ma thag pa'i rkyen don mthun pa yang 'dzin par thal bar 'gyur ro //",
    "T03TD3817E:217a-3": "'dra ba yod du chug kyang don dam par phyi rol gyi don mngon gsum du mi 'grub ste /",
    "T03TD3817E:217a-4": "shes pas sngon po la sogs pa'i rnam pa bdag la yod pa rig pa'i phyir ro //",
    "T03TD3817E:217a-5": "gang gis don yang mngon sum du 'gyur ba sngon po la sogs pa'i rnam par rig pa gnyis pa ni med do //",
    "T03TD3817E:217a-6": "gal te gang de'i rnam par shes pa de nyid don 'dzin pa yin no //",
    "T03TD3817E:217a-7": "zhe na /",
    "T03TD3817E:217a-8": "brtags pa'i sgo nas ni yin gyi don dam par de rig pa ni med de /",
    "T03TD3817E:217a-9": "bdag la yod pa'i rnam pa nyid rig pa'i phyir ro //",
    "T03TD3817E:217a-10": "don shin tu lkog tu gyur pa'i phyir ro shes pa de'i rnam pa kho na yin no zhes bya ba de lta bu ga la yod /",
    "T03TD3817E:217a-11": "rgyu ni nges par bdag gi ngo bo bskrun pa kho nas skyed par byed pa nyid du grub pa med de 'khrul pa snang ba'i phyir ro //",
    "T03TD3817E:217a-12": "rdul phra rab rnams kyi rags par snang ba'i shes pa'i yul ma yin te /",
    "T03TD3817E:217a-13": "de dag phra ba'i phyir ro //",
    "T03TD3817E:217a-14": "de dag 'dus pa yang ma yin te /",
    "T03TD3817E:217a-15": "de dag las don gzhan ma yin pa'i phyir ro //",
    "T03TD3817E:217a-16": "rnam par rtog pa'i yul yang dngos po med pa'i phyir ro //",
    "T03TD3817E:217a-17": "'dus pa'i don gzhan na ni phyogs tha dad par snang ba'i phyir dang /",
    "T03TD3817E:217a-18": "bsgribs pa dang ma bsgribs pa chos mi mthun pa dang ldan pa'i phyir gcig pur mi rigs so //",
    "T03TD3817E:217a-19": "'dus pa du ma yin na yang rdul phra rab de dag nyid yin par 'gyur gyi /",
    "T03TD3817E:217a-20": "de don gzhan pa ni ma yin no //",
    "T03TD3817E:217a-21": "rnam pa med pa zhes bya ba'i phyogs kyang ma yin te /",
    "T03TD3817E:217a-22": "de sngon po la sogs pa la ci yang mi byed pa'i phyir ro //",
    "T03TD3817E:217a-23": "yod pa tsam gyis rig na ni shes pa thams cad kyis thams cad rig par 'gyur te /",
    "T03TD3817E:217a-24": "thams cad la yang bye brag med pa'i phyir ro //",
    "T03TD3817E:217a-25": "de bas na 'di ni sngon po rig pa yin gyi ser po ni ma yin no zhes rnam par gzhag par mi 'gyur te /",
    "T03TD3817E:217a-26": "rnam par gzhag pa'i rgyu'i bye brag gang yang med pa'i phyir ro //",
    "T03TD3817E:217a-27": "bye brag gcig khas len na ni de nyid rnam pa dang bcas par khas blangs par 'gyur te /",
    "T03TD3817E:217b-0": "@217b rtog pa'i ngo bo tsam du bye brag med pa'i shes pa'i bdag nyid la ni rnam pa ma gtogs par tha dad pa gzhan med do //",
    "T03TD3817E:217b-1": "gzhan gyi rnam pa zhes bya ba'i phyogs kyang ma yin te /",
    "T03TD3817E:217b-2": "ha cang thal bar 'gyur ba'i phyir ro //",
    "T03TD3817E:217b-3": "de lta na ni rnam pa'i rnam par shes pa yang gzugs kyi yul can du brtag par bya bar 'gyur ro //",
    "T03TD3817E:217b-4": "de lta bas na don mngon sum du 'grub po //",
    "T03TD3817E:217b-5": "rjes su dpag pas kyang ma yin te /",
    "T03TD3817E:217b-6": "mngon sum du ma gyur pa'i don de dang shes pa la sogs pa rtags gang dang yang lhan cig 'brel par ma grub pa'i phyir ro //",
    "T03TD3817E:217b-7": "shes pa 'bras bu dang tha dad pa zhig spyir rgyu tsam du rjes su dpog na ni 'dod pa mi 'grub ste /",
    "T03TD3817E:217b-8": "rgyu gzhan de ma thag pa'i rkyen gzhan yang yod pa'i phyir ro //",
    "T03TD3817E:217b-9": "tshad ma gzhan yang med do //",
    "T03TD3817E:217b-10": "de bas na re zhig phyi rol gyi don ni mi 'grub po //",
    "T03TD3817E:217b-11": "shes pa'i bdag nyid don dam pa yang mngon sum du mi 'grub ste gnyis su med pa'i bdag nyid so sor rig pa med pa'i phyir ro //",
    "T03TD3817E:217b-12": "de la ma yin na ni thams cad de kho na mthong bar mi 'gyur ro //",
    "T03TD3817E:217b-13": "rjes su dpag pas kyang ma yin te /",
    "T03TD3817E:217b-14": "rnam pa de lta bu dang rtags gang yang lhan cig 'brel par ma grub pa'i phyir ro //",
    "T03TD3817E:217b-15": "gal te kun nas nyon mongs pa dang rnam par byang bar ji ltar 'gyur zhe na /",
    "T03TD3817E:217b-16": "ma yin te /",
    "T03TD3817E:217b-17": "khyod kyi ltar na de gnyis dang de gang yang 'brel bar ma grub pa'i phyir ro //",
    "T03TD3817E:217b-18": "de gnyis ni don dam pa pa'i dngos po dang gang du gang 'brel par ma grub pa'i phyir ro //",
    "T03TD3817E:217b-19": "de las skyed pa'i mtshan nyid kyis 'brel par ma grub ste /",
    "T03TD3817E:217b-20": "de ni thams cad du lkog tu gyur pa'i phyir ro //",
    "T03TD3817E:217b-21": "lkog tu gyur pa dang 'brel pa ni tshu rol mthong ba gang gis kyang gzung bar mi nus so //",
    "T03TD3817E:217b-22": "gang gi tshe ma rig pa la sogs pa ma brtags na dga' ba yang kun nas nyon mongs pa'i rtsa bar 'gal ba med la /",
    "T03TD3817E:217b-23": "ma rig pa la sogs pa brtags na dga' ba log na rnam par byang ba de dang mi mthun pa'i gnas 'byung ba'i mtshan nyid ma brtags gcig pu na dga' ba yang 'thad pa de'i tshe don dam par dngos po med pas de gnyis kyang med par ji ltar thal bar 'gyur /",
    "T03TD3817E:218a-0": "gang zhig de gnyis gcig tu nges par rgyu med par khas len pa @218a * //",
    "T03TD3817E:218a-1": "de la thal ba 'di 'byung gi / kun rdzob tu rten cing 'brel bar 'byung bar smra ba la ni ma yin no //",
    "T03TD3817E:218a-2": "de lta bas na don dam pa'i dngos po rang bzhin bsgrub par med pa'i chad ma ni cung zad kyang med do //",
    "T03TD3817E:218a-3": "gnod pa can ni yod pa nyid de 'di ltar gang gcig dang du ma'i ngo bo nyid dang bral ba de ni don dam par ngo bo nyid med de /",
    "T03TD3817E:218a-4": "dper na nam mkha'i padma ji lta ba bzhin la /",
    "T03TD3817E:218a-5": "gzhan dag gis 'dod pas shes pa dang shes bya'i bdag nyid dngos po'i rnam pa thams cad kyang gcig dang du ma'i rang bzhin gyis stong pa zhes bya ba ni don gyis na khyab par byed pa mi dmigs pa yin te /",
    "T03TD3817E:218a-6": "gcig dang du ma dag gis ni ngo bo nyid la khyab pa'i phyir ro //",
    "T03TD3817E:218a-7": "de gnyis kyang de la med de /",
    "T03TD3817E:218a-8": "'di ltar re zhig gang gzugs la sogs pa'i skye mched phyi rol gyi dngos po de ni gcig pu ma yin te /",
    "T03TD3817E:218a-9": "bsgribs pa dang ma bsgribs pa la sogs pa chos 'gal ba dmigs pa'i phyir ro //",
    "T03TD3817E:218a-10": "chos 'gal ba dang ldan bzhin du yang gcig pa nyid ni thams cad kyang rdzas gcig tu 'gyur te /",
    "T03TD3817E:218a-11": "de'i phyir lhan cig 'byung ba dang 'jig par 'gyur ro //",
    "T03TD3817E:218a-12": "du ma yang ma yin te /",
    "T03TD3817E:218a-13": "'di ltar du mar bshig na rdul phra rab tu tha dad par 'gyur la /",
    "T03TD3817E:218a-14": "rdul phra rab rnams kyang cha shas med pa'i phyir pha rol dang tshul rol na gnas pa ni med de sems dang sems las byung ba bzhin no //",
    "T03TD3817E:218a-15": "de'i phyir phyogs la khyab par gnas par snang bar yang mi 'gyur ba zhig na 'gyur te /",
    "T03TD3817E:218a-16": "de bas na phyogs cha tha dad par khas blang bar bya'o ;",
    "T03TD3817E:218a-17": "/ de khas len na ni gcig par ji ltar 'gyur /",
    "T03TD3817E:218a-18": "de lta bas na de ltar re zhig phyi rol gyi don gcig dang du ma'i rang bzhin dang bral ba nyid du grub bo //",
    "T03TD3817E:218a-19": "sngon po la sogs par snang ba'i shes pa yang ri mo'i rnam pa 'dzin par snang ba'i phyir gcig pu'i ngo bo nyid ma yin te /",
    "T03TD3817E:218a-20": "tha dad pa'i rgyud la yod pa'i rnam par shes pa'i skad cig ma du ma bzhin no //",
    "T03TD3817E:218a-21": "du ma rnam grangs bzhin du rnam par shes pa cig car 'byung ngo zhes brjod du yang mi rung ste /",
    "T03TD3817E:218a-22": "cha shas med pa dang lus med pa rnams la ni /",
    "T03TD3817E:218a-23": "tshu rol dang pha rol na gnas pa mi rigs pa'i phyir ro //",
    "T03TD3817E:218a-24": "de ltar gnas pa med na ni /",
    "T03TD3817E:218b-0": "de ltar snang bar @218b mi 'gyur ro //",
    "T03TD3817E:218b-1": "'on te rnam par shes pa ni gcig pu kho na yin la /",
    "T03TD3817E:218b-2": "rnam pa brdzun pa rnams de la snang bas sna tshogs kyi skyon du mi 'gyur ro zhe na /",
    "T03TD3817E:218b-3": "gal te de lta na go brdzun pa de dag ji ltar de la snang bar 'gyur /",
    "T03TD3817E:218b-4": "snang zhes bya ba ni gsal ba'i bdag nyid la bya ste /",
    "T03TD3817E:218b-5": "de ni shes pa'i bdag nyid du gtogs pa'i chos yin na brdzun ba ri bong gi rva la sogs pa dang 'dra bar shin du med na go snang bar ji ltar 'gyur /",
    "T03TD3817E:218b-6": "de lta bas na gsal ba'i bdag nyid kyi rnam pa rnams brdzun pa nyid du khas len na khyod kyi bden par 'gyur ba gang yin pa shes pa'i ngo bo gzhan ci zhig lus te /",
    "T03TD3817E:218b-7": "rnam par shes pa yang gsal ba'i bdag nyid zhes bya ba ci yang yod pa ma yin te /",
    "T03TD3817E:218b-8": "gzhan rnam par bcad pa la ltos nas bye brag rnams kho na la spyir tha snyad 'dogs pa'i phyir ro //",
    "T03TD3817E:218b-9": "bye brag rnams brdzun na ni thams cad kyang brdzun par shin du gsal bar 'gyur te /",
    "T03TD3817E:218b-10": "rnam par yod pa ma yin pa rnams ni bden pa'i ngo bo'i shes pa'i bdag nyid de la gang gis na de la nges par snang bar 'gyur ba de'i bdag nyid kyi mtshan nyid dam /",
    "T03TD3817E:218b-11": "de las 'byung ba'i mtshan nyid kyis 'brel pa yang med do //",
    "T03TD3817E:218b-12": "'brel pa med na ni snang bar mi rigs te /",
    "T03TD3817E:218b-13": "ha cang thal bar 'gyur ba'i phyir ro //",
    "T03TD3817E:218b-14": "de bas na gtan tshigs ma grub pa yang ma yin no //",
    "T03TD3817E:218b-15": "dngos po'i rnam pa gzhan med pa'i phyir ma nges pa yang ma yin no //",
    "T03TD3817E:218b-16": "mthun pa'i phyogs la yod pa'i phyir 'gal ba yang ma yin no //",
    "T03TD3817E:218b-17": "de lta bas na dngos po rnams ji lta ji ltar rnam par brtags pa de lta de ltar 'brel lo//",
    "T03TD3817E:218b-18": "de nyid kyi phyir /",
    "T03TD3817E:218b-19": "dngos rnams ji ltar rnam brtags na //",
    "T03TD3817E:218b-20": "bden bar de yi ngo bo med //",
    "T03TD3817E:218b-21": "'di ltar de dag gcig pu dang //",
    "T03TD3817E:218b-22": "du ma'i ngo bor yod ma yin //",
    "T03TD3817E:218b-23": "zhes bshad do //",
    "T03TD3817E:218b-24": "bcom ldan 'das kyis kyang 'phags pa lang kar gshegs pa las /",
    "T03TD3817E:218b-25": "ji ltar gzugs rnams me long la ;",
    "T03TD3817E:218b-26": "/ gcig dang gzhan yang rnam spangs par //",
    "T03TD3817E:218b-27": "snang yang de na yod ma yin //",
    "T03TD3817E:218b-28": "de ltar dngos po'i ngo bo nyid //",
    "T03TD3817E:218b-29": "blo yis rnam par gzhigs na go //",
    "T03TD3817E:218b-30": "ngo bo nyid ni gzung du med //",
    "T03TD3817E:218b-31": "de phyir de dag brjod med cing //",
    "T03TD3817E:218b-32": "ngo bo nyid kyang med par bshad //",
    "T03TD3817E:218b-33": "ces gsungs so //",
    "T03TD3817E:219a-0": "de bzhin @219a * //",
    "T03TD3817E:219a-1": "du 'phags pa ting nge 'dzin gyi rgyal po'i mdo las kyang /",
    "T03TD3817E:219a-2": "dper na chu shing rlon pa'i sdong po la //",
    "T03TD3817E:219a-3": "snying po 'dod mis rim par bshig byas kyang //",
    "T03TD3817E:219a-4": "phyi dang nang na snying po yod min pa //",
    "T03TD3817E:219a-5": "de ltar chos rnams thams cad shes par gyis //",
    "T03TD3817E:219a-6": "zhes gsungs so //",
    "T03TD3817E:219a-7": "de lta bas na dngos po thams cad sgyu ma bzhin du ma brtags na dga' ba yin pas de ltar mngon par ma zhen par sbyin pa sbyin bar bya'o //",
    "T03TD3817E:219a-8": "dngos po la gnas pas ni ma yin no zhes bya ba'i don 'di 'dir rigs pa dang ldan pa yin no //",
    "T03TD3817E:219a-9": "de ltar na sbyin pa la sogs pa la sbyor ba ji lta ba bzhin du yong pa yongs su bstan pa yin gyi gzhan du ni ma yin no //",
    "T03TD3817E:219a-10": "gal te don dam par dngos po ci yang med pas dngos po la gnas pas sbyin pa sbyin par me bya na dngos po med pa la mngon par zhen pas sbyin par bya ba lta zhig snyam pa las /",
    "T03TD3817E:219a-11": "ci la yang mi gnas par zhes bya ba gsungs so //",
    "T03TD3817E:219a-12": "byang chub sems dpas dngos po med par rnam par rtog pa yang spang bar bya ste /",
    "T03TD3817E:219a-13": "de ni dngos por 'dzin pa med na med pa'i phyir ro //",
    "T03TD3817E:219a-14": "kun rdzob tu ni sbyin par bya ba dang /",
    "T03TD3817E:219a-15": "sbyin pa po la sogs pa yod de /",
    "T03TD3817E:219a-16": "de'i phyir dngos po med pa la mngon par zhen pa yang mi rigs par dgongs pa'o //",
    "T03TD3817E:219a-17": "gzugs la mi gnas par zhes bya ba la sogs pas ni byang chub sems dpas gang la mi gnas par sbyin pa sbyin par bya ba de nyid rgyas par ston to //",
    "T03TD3817E:219a-18": "chos zhes bya ba'i sgras ni chos kyi skye mched yongs su gzung ngo //",
    "T03TD3817E:219a-19": "skye mched 'dis ni spros te mtshon pa yin pas des na mig la sogs pa nang gi skye mched rnams ma smos so //",
    "T03TD3817E:219a-20": "mi skye ba la sogs par rnam par rtog pa yang mi bya'o zhes bstan pa'i phyir rab 'byor ci nas zhes bya ba la sogs pa gsungs te /",
    "T03TD3817E:219a-21": "mtshan ma ni dngos po'i rang gi mtshon pa ste rtags so //",
    "T03TD3817E:219a-22": "de yang ma skyes pa la sogs pa'o //",
    "T03TD3817E:219a-23": "de la rtogs pa ni 'du shes so //",
    "T03TD3817E:219a-24": "de la rnam par mi rtog pa ni de la mi gnas pa'o //",
    "T03TD3817E:219a-25": "des ni ci la yang mi gnas par zhes bya ba de bstan to //",
    "T03TD3817E:219a-26": "yang na 'di mtha' dag gis ni 'dis zab pa yang bstan la /",
    "T03TD3817E:219a-27": "sgro btags pa dang skur ba 'debs pa'i mtha' dgag pa yang bstan to //",
    "T03TD3817E:219b-0": "dmigs pa can rnams @219b lta ba 'di la ni bsod nams dang ye shes kyi tshogs yongs su rdzogs par bya bar rung ba bkag ste /",
    "T03TD3817E:219b-1": "'di ltar mchod pa dang phan gdags par 'dod pas gang byin pa de shin tu dang ba bskyed kyi /",
    "T03TD3817E:219b-2": "sbyin par bya ba dang /",
    "T03TD3817E:219b-3": "sbyin pa po dang /",
    "T03TD3817E:219b-4": "len pa po mi dmigs pa la gnas pas ni ma yin no //",
    "T03TD3817E:219b-5": "'di ltar med pa'i phyir sbyin par bya ba la sogs pa mi dmigs sam 'on te yul med pa'i phyir phyogs dang po ni sus ci yang byin pa med pas bsod nams med par thal bar 'gyur ro //",
    "T03TD3817E:219b-6": "sems can dag med pa'i phyir byang chub sems dpa' rnams sems can gyi don gyi phyir yongs su ngal bar byas pa de yang don med par 'gyur te /",
    "T03TD3817E:219b-7": "de lta bas na med pa kho na ni ma yin no //",
    "T03TD3817E:219b-8": "bcom ldan 'das kyis sbyin par bya ba la sogs pa'i dngos po gzigs pas yul ma yin no //",
    "T03TD3817E:219b-9": "de lta ma yin na 'dod pa rnams la bcom ldan 'das kyis sras la sogs pa ji ltar yongs su btang bar 'gyur zhes rgol bar byed pa de mtha' dag sems la bzhag nas /",
    "T03TD3817E:219b-10": "de ci'i slad du zhes zhus pa dang lan du /",
    "T03TD3817E:219b-11": "rab 'byor byang chub sems dpa' gang zhes bya ba la sogs pa gsungs so //",
    "T03TD3817E:219b-12": "dgongs pa ni 'di yin te /",
    "T03TD3817E:219b-13": "yang dag pa'i lta ba las byung ba'i sbyin pa la sogs pa ni yongs su dag pa'i phyir 'bras bu yid du 'ong ba khyad par du 'phags pa mngon par 'grub par byed pa yin gyi /",
    "T03TD3817E:219b-14": "phyin ci log nas 'byung bas ni ma yin no //",
    "T03TD3817E:219b-15": "log par lta ba las byung ba'i tshul khrims kyi yan lag la sogs pa bzhin no //",
    "T03TD3817E:219b-16": "sbyin par bya ba la sogs pa'i dngos po ni ji skad smos pa'i tshul gyis na gang yang med pas der dmigs pa ni phyin ci log kho na ste /",
    "T03TD3817E:219b-17": "smig rgyu la chur dmigs pa bzhin no //",
    "T03TD3817E:219b-18": "de bas na de las byung ba'i pha rol tu phyin pa'i tshul thams cad ni bdag dang bdag gir phyin ci log las byung ba'i sbyin pa la sogs pa bzhin du rgyu rnam par dag pa ma yin pa las byung bas stobs chung ba'o //",
    "T03TD3817E:219b-19": "sbyin par bya ba la sogs pa dmigs pa'i rig byar gyur pa mi dmigs pa ni yang dag pa'i don gyis yul yin pas phyin ci ma log pa ste /",
    "T03TD3817E:219b-20": "smig rgyu la chur dmigs pa bzhin no //",
    "T03TD3817E:220a-0": "de bas na rgyas pa'i rgyu las byung ba'i phyir de las sbyin pa @220a * //",
    "T03TD3817E:220a-1": "la sogs pa 'bras bu che ba yin te /",
    "T03TD3817E:220a-2": "sa bon grung po las mngon par grub pa'i myu gu la sogs pa bzhin no //",
    "T03TD3817E:220a-3": "de bas na mi dmigs pa la gnas pa'i sbyin pa la sogs pa de ni yang dag pa'i lta ba las byung bas mkhas pa rnams la shin du dang ba bskyed pa yin gyi gzhan ni ma yin no //",
    "T03TD3817E:220a-4": "gang gis na sbyin pa la sogs pa la mi 'jug pa'i phyir bsod nams med par 'gyur ba sbyin par bya ba la sogs pa gcig tu med par 'dod pa yang ma yin te /",
    "T03TD3817E:220a-5": "kun rdzob tu yod par khas blangs pa'i phyir ro //",
    "T03TD3817E:220a-6": "mnyam par ma bzhag pa'i gnas skabs na sgyu ma lta bur dmigs pa'i phyir thams cad du dmigs pa med pa yang ma yin no //",
    "T03TD3817E:220a-7": "de'i tshe na yang mos pa las byung ba'i dmigs par ni rnam par gzhag go //",
    "T03TD3817E:220a-8": "mnyam par bzhag pa'i gnas skabs na ni shin tu dmigs pa med pa kho na ste /",
    "T03TD3817E:220a-9": "de'i tshe na ni sbyin pa la sogs par 'jug par khas mi len gyi /",
    "T03TD3817E:220a-10": "dang po sbyor ba'i gnas skabs sam //",
    "T03TD3817E:220a-11": "langs pa rnams la bya bas klan kar mi rung ngo //",
    "T03TD3817E:220a-12": "'dis ni 'bras bu che ba'i phyir pha rol tu phyin pa la sbyor ba'i rgya che ba brjod do //",
    "T03TD3817E:220a-13": "kun rdzob tu rgyu dang 'bras bu'i dngos po nye bar ston pas skur pa 'debs pa'i mtha' bkag par yang gyur to //",
    "T03TD3817E:220a-14": "rnam pa gsum gyis na bsod nams nam mkha' dang mtshungs pa yin te /",
    "T03TD3817E:220a-15": "thams cad du song ba dang /",
    "T03TD3817E:220a-16": "rgya che ba dang /",
    "T03TD3817E:220a-17": "mi zad pas so //",
    "T03TD3817E:220a-18": "'jig rten pa dang 'jig rten las 'das pa'i bsod nams bskyed pas thams cad du song ba ste /",
    "T03TD3817E:220a-19": "'jig rten pa'i bsod nams ni mnyam par ma gzhag pa'i gnas skabs bskyed do //",
    "T03TD3817E:220a-20": "'jig rten las 'das pa ni mnyam par bzhag pa'i gnas skabs so //",
    "T03TD3817E:220a-21": "khyad zhugs par khyad par du 'gro bas rgya che ba'o //",
    "T03TD3817E:220a-22": "'khor ba ji srid kyi bar du yongs su gtugs par mi 'gyur bas mi zad pa'o //",
    "T03TD3817E:220a-23": "gal te de med pa'i phyir gzugs la mi gnas pa sbyin pa sbyin par bya na de'i tshe byang chub sems dpa' de bzhin gshegs pa'i gzugs kyi sku thob par 'dod pas sbyin pa la sogs pa la ji ltar 'jug par bya zhes brgal du dogs nas /",
    "T03TD3817E:220b-0": "rab 'byor 'di ji snyam du sems zhes bya ba la sogs pas gzugs @220b kyi sku thob par 'dun pa'i gnas ston te /",
    "T03TD3817E:220b-1": "'dir don gyis na gzugs kyi sku la de bzhin gshegs par mngon pa'i nga rgyal gyi mtshan nyid mi mthun pa'i phyogs sel to //",
    "T03TD3817E:220b-2": "mtshan phun sum tshogs pa zhes mtshan ma tsam zhig yongs su brjod pas de bzhin gshegs pa'i gzugs kyi sku mtshan dang dpe byad bzang pos brgyan pa mtha' dag yongs su ston to //",
    "T03TD3817E:220b-3": "de la mtshan rnams ni phyag dang zhabs la 'khor lo mnga' ba la sogs pa sum cu rtsa gnyis te /",
    "T03TD3817E:220b-4": "tshig mangs kyis dogs bas ma bris kyi mdo las ji skad 'byung ba bzhin du khong du chud par gyis shig / de dag kyang yul na gnas pa dang /",
    "T03TD3817E:220b-5": "gsal ba dang /",
    "T03TD3817E:220b-6": "rdzogs pas phun sum tshogs pa'o //",
    "T03TD3817E:220b-7": "dpe byad bzang po brgyad cu dag ni sen mo zangs kyi mdog 'dra ba la sogs pa ste /",
    "T03TD3817E:220b-8": "mdo las 'byung ba bzhin du shes par gyis shig / mtshan la sogs pa de dag kyang sgyu mas sprul pa'i sangs rgyas kyi mtshan bzhin du brdzun pa'i phyir ro //",
    "T03TD3817E:220b-9": "de bas na gzugs kyi sku rnam pa de lta bu la 'dun pa dang smon lam gyis gnas par bya'o zhes ston to //",
    "T03TD3817E:220b-10": "'di ltar mtshan de dag kyang rdul phra rab bsags pa'i ngo bo nyid dam /",
    "T03TD3817E:220b-11": "des brtsams pa yan lag can gyi gzugs zhig tu gyur grang na /",
    "T03TD3817E:220b-12": "re zhig phyogs dang po ni ma yin te /",
    "T03TD3817E:220b-13": "rdul phra rab rnams sngar bshig zin pa'i phyir ro //",
    "T03TD3817E:220b-14": "gnyis pa yang ma yin no //",
    "T03TD3817E:220b-15": "rtsom par byed pa med na des na brtsams pa yan lag can yang med pa'i phyir dang /",
    "T03TD3817E:220b-16": "sgrib pa la sogs pa 'gal ba'i chos sngar bshad pa dag dmigs pa'i phyir ro //",
    "T03TD3817E:220b-17": "de'i phyir smras pa las dgongs pa gsungs te /",
    "T03TD3817E:220b-18": "de la brtags nas rab 'byor gyis /",
    "T03TD3817E:220b-19": "de ni ma lags te zhes gsal to //",
    "T03TD3817E:220b-20": "gal te mtshan rnams brdzun pa nyid yin na 'o na bcom ldan 'das kyis mdo sde de dang de dag slas mtshan rnams gsungs snyam du bsams shing /",
    "T03TD3817E:220b-21": "de ci'i slad du zhes dris pa dang /",
    "T03TD3817E:220b-22": "de nyid mtshan phun sum tshogs pa med pa'i phyir ro zhes bya ba smras te /",
    "T03TD3817E:220b-23": "mtshan phun sum tshogs pa de don dam par gsungs pa ni ma yin gyi /",
    "T03TD3817E:220b-24": "sgyu mas sprul pa'i sangs rgyas bzhin du des brdzun pa'i ngo bo kho nar gsungs so zhes bya ba'i tha tshig go //",
    "T03TD3817E:221a-0": "'phags @221a * //",
    "T03TD3817E:221a-1": "pa rab 'byor gyis smras pa'i don de nyid bcom ldan 'das kyis bskang ba'i phyir ji tsam du zhes bya ba la sogs pa gsungs so //",
    "T03TD3817E:221a-2": "ji tsam du mtshan phun sum tshogs pa zhes bya ba ni don dam par ni ji tsam du mtshan phun sum tshogs par mngon par zhen pa de tsam du log par mngon par zhen pa yin no zhes bya ba'i tha tshig go //",
    "T03TD3817E:221a-3": "sngar ji skad bstan pa bzhin no //",
    "T03TD3817E:221a-4": "ji tsam du mtshan phun sum tshogs pa med pa zhes bya ba ni bzlog ste bshad par khong du chud par bya'o //",
    "T03TD3817E:221a-5": "'dis ni 'di la rnal 'byor la snyoms par 'jug pas ji ltar bsgrub par bya ba de bstan to ;",
    "T03TD3817E:221a-6": "/'di la ji ltar mtha' gnyis spangs nas sems rab tu gzung bar bya ba de ston te /",
    "T03TD3817E:221a-7": "de ltar zhes bya ba ni sgyu mas sprul pa'i sangs rgyas bzhin du mtshan gyis de bzhin gshegs pa blta bar bya'o //",
    "T03TD3817E:221a-8": "'dis ni skur ba 'debs pa'i mtha' sel te /",
    "T03TD3817E:221a-9": "kun rdzob tu bcom ldan 'das kyi gzugs kyi sku la skur pa mi 'debs pa'i phyir ro //",
    "T03TD3817E:221a-10": "mtshan med pa ni don dam par blta bar bya ste /",
    "T03TD3817E:221a-11": "mtshan gang yang grub pa med pa'i phyir ro //",
    "T03TD3817E:221a-12": "'dis ni sgro btags pa'i mtha' bsal to //",
    "T03TD3817E:221a-13": "de bzhin gshegs pa'i gzugs kyi sku thob par bya ba'i phyir smon lam 'debs pas ni rgya che ba brjod do //",
    "T03TD3817E:221a-14": "de mi dmigs pas ni zab pa'o //",
    "T03TD3817E:221a-15": "gzugs kyi sku thob par 'dun pa'i gnas bshad zin to //",
    "T03TD3817E:221a-16": "chos kyi sku ni rnam pa gnyis te /",
    "T03TD3817E:221a-17": "bshad pa'i chos kyi sku dang /",
    "T03TD3817E:221a-18": "rtogs pa'i chos kyi sku'o //",
    "T03TD3817E:221a-19": "rtogs pa'i chos kyi sku yang rnam pa gnyis te /",
    "T03TD3817E:221a-20": "ye shes kyi rgyu can dang /",
    "T03TD3817E:221a-21": "bsod nams kyi rgyu can no //",
    "T03TD3817E:221a-22": "de la ma 'ongs pa'i skye bo snyigs ma lnga shas che ba'i phyir dang /",
    "T03TD3817E:221a-23": "chos dkon mchog 'di 'dra ba yang 'bras bu shin tu zab cing rgya che ba'i phyir bshad pa'i chos kyi sku la yid mi ches su dogs nas mchis lags sam zhes zhus te /",
    "T03TD3817E:221a-24": "mchis lags sam zhes bya ba'i tshig ni ci sems can gang la la dag 'di lta bu'i mdo sde'i chos bshad pa la yang dag par 'du shes bskyed par 'gyur ba 'byung ba dag ces bya ba'i tshig gi don de dang sbyar ro //",
    "T03TD3817E:221a-25": "lnga brgya tha ma zhes bya ba la brgya phrag lnga'i tshogs ni lnga brgya ste /",
    "T03TD3817E:221b-0": "bcom ldan 'das kyi bstan @221b pa lnga brgya phrag lnga'i bar du gnas zhes grags pas de'i phyir tham zhes bye brag tu mdzad de /",
    "T03TD3817E:221b-1": "de'i tshe snyigs ma lnga po dag ni shas che ba'i phyir ro //",
    "T03TD3817E:221b-2": "dam pa'i chos rab tu rnam par 'jig pa ni mos pa dang /",
    "T03TD3817E:221b-3": "klog pa dang /",
    "T03TD3817E:221b-4": "kha ton byed pa dang /",
    "T03TD3817E:221b-5": "lung nod pa dang /",
    "T03TD3817E:221b-6": "'chad pa dang /",
    "T03TD3817E:221b-7": "nyan pa dang /",
    "T03TD3817E:221b-8": "sems pa la sogs pa nyams pa'o //",
    "T03TD3817E:221b-9": "'di lta bu zhes bya ba ni don zab cing rgya che ba'o //",
    "T03TD3817E:221b-10": "mdo sde'i tshig ces bya ba ni mdo sde bstan pa'i ngag rnams te /",
    "T03TD3817E:221b-11": "'di dag gis don rtogs par byed /",
    "T03TD3817E:221b-12": "shes par byed pa'i phyir ro //",
    "T03TD3817E:221b-13": "mtshan ma tsam yongs su brjod pa 'di bshad pa'i chos kyi sku mtha' dag yongs su ston to //",
    "T03TD3817E:221b-14": "yang na mdo sde'i tshig dag ni brjod par bya ba'i tha tshig go //",
    "T03TD3817E:221b-15": "bshad pa 'dir ni 'di lta bu zhes bya ba ni zab cing rgya che ba zhes bya bar sbyar ro //",
    "T03TD3817E:221b-16": "bshad pa dag la zhes bya ba ni dang po ltar ni brjod pa rnams la zhes bya'o //",
    "T03TD3817E:221b-17": "gnyis pa la ni don ston pa rnams la zhes bya ba'i tha tshig go //",
    "T03TD3817E:221b-18": "don la phyin ci ma log par 'du shes pa ni 'dir yang dag par 'du shes pa yin gyi /",
    "T03TD3817E:221b-19": "sgra ji bzhin du mngon par zhen nas 'di yang dag pa'o snyam du 'du shes pa la mi bya'o //",
    "T03TD3817E:221b-20": "'dis ni don grub na yang dag pa ma yin pa'i 'du shes sel bar byed do //",
    "T03TD3817E:221b-21": "thams cad du yang thogs pa med par mkhyen pa'i phyir 'byung bar 'gyur ba de dag bcom ldan 'das kyis mngon sum dang 'dra bar gzigs nas rab 'byor gyi dogs pa de bsal ba'i phyir 'byung ste zhes gsungs so //",
    "T03TD3817E:221b-22": "sems dpa' chen po zhes bya ba ni de dag gi byang chub sems dpa'i yon tan yang dag par bstan pa'i phyir gsungs so //",
    "T03TD3817E:221b-23": "de dag kyang bsgrub pa ji lta bu dang /",
    "T03TD3817E:221b-24": "rgyu ji lta bus yang dag par bsgrub pa dang /",
    "T03TD3817E:221b-25": "dge ba'i bshes gnyen gyis yongs su zin pa ji lta bu dang ldan pa dang /",
    "T03TD3817E:221b-26": "yang dag par 'du shes pa ji lta bus 'du shes su 'gyur ba de bcom ldan 'das kyis yongs su ston te /",
    "T03TD3817E:221b-27": "tshul khrims dang ldan pa yon tan dang ldan pa shes rab dang ldan pa zhes bya ba 'dis ni lhag pa'i tshul khrims dang /",
    "T03TD3817E:221b-28": "lhag pa'i sems dang /",
    "T03TD3817E:221b-29": "lhag pa'i shes rab dang go rims bzhin te /",
    "T03TD3817E:221b-30": "bslab pa gsum bsgrub pa dang ldan par ston to //",
    "T03TD3817E:222a-0": "tshul khrims @222a * //",
    "T03TD3817E:222a-1": "dang shes rab logs shig du smos pa yon tan ni 'dir bsam gtan las byung ba bzung ste /",
    "T03TD3817E:222a-2": "ba lang dang glang zhes bya ba'i tshul du'o //",
    "T03TD3817E:222a-3": "phyi ma'i dus nyon mongs pa can de lta bu ni tshul khrims la sogs pa'i yon tan dang ldan pa ji ltar 'byung snyam pa la /",
    "T03TD3817E:222a-4": "rab 'byor zhes bya ba la sogs pa gsungs so //",
    "T03TD3817E:222a-5": "bsnyen bkur byas pa ni na bza' dang zhal zas la sogs pas bsnyen bkur byas pa dang /",
    "T03TD3817E:222a-6": "gdugs dang rgyal mtshan dang ba dan la sogs pas mchod pa'o //",
    "T03TD3817E:222a-7": "dge ba'i rtsa ba bskyed pa ni gdams ngag dang rjes su bstan pa spyi bos blangs nas tshul khrims la sogs pa yon tan phun sum tshogs pa la nan tan byed pa'i sgo nas blta bar bya'o //",
    "T03TD3817E:222a-8": "de bas kyang de dag ches dge ba mang du stsogs pas brjod pa'i phyir /",
    "T03TD3817E:222a-9": "sangs rgyas 'bum phrag dang zhes bya ba smos te /",
    "T03TD3817E:222a-10": "'dis ni de dag gi rgyu yang dag par 'grub pa bstan to //",
    "T03TD3817E:222a-11": "de dag ni de bzhin gshegs pas mkhyen to zhes bya ba ni bsam pa dang ming ngo //",
    "T03TD3817E:222a-12": "de dag ni de bzhin gshegs pas gzigs zhes bya ba ni lus so //",
    "T03TD3817E:222a-13": "'dis ni dge ba'i bshes gnyen gyis yongs su zin pa ston to //",
    "T03TD3817E:222a-14": "de yang yang dag par zhugs pa rnams spro bar bya ba dang /",
    "T03TD3817E:222a-15": "log par zhugs pa rnams ngo tsha bskyed pa'i phyir gsungs so //",
    "T03TD3817E:222a-16": "de lta ma yin na bcom ldan 'das thams cad mkhyen pa'i phyir thams cad mkhyen to zhes bstan pa dang bye brag ci zhig yod par bstan par 'gyur /",
    "T03TD3817E:222a-17": "yang na de ni de dag skal ba yod par de bstan pa gtso bor mdzad par blta ste /",
    "T03TD3817E:222a-18": "skal ba yod par mkhyen zhes bya ba'i tha tshig go //",
    "T03TD3817E:222a-19": "de'i phyir de dag gi bsod nams kyi phung po yongs su sdud par bstan pa'i phyir sems can de dag thams cad ni zhes bya ba gsungs so //",
    "T03TD3817E:222a-20": "skyed ces bya ba ni bsod nams 'byung ba'i dus so //",
    "T03TD3817E:222a-21": "yongs su sdud ces bya ba ni dgag pa'i dus na de'i bag chags yongs su 'dzin pa'o //",
    "T03TD3817E:222a-22": "'di mtha' dag gis ni yang dag pa ma yin pa'i 'du shes bsal nas yang dag pa'i 'du shes bskyed pa la 'dun pa dang smon lam gnyis kyis gnas par bya bar bstan la /",
    "T03TD3817E:222a-23": "gnas 'di'i rgya che ba yongs su bstan to //",
    "T03TD3817E:222b-0": "de ci'i slad du zhes bya ba de @222b dag sangs rgyas 'bum phrag du ma la bsnyen bkur byas par 'gyur ba ji ltar shes par byed pa'i gtan tshigs yongs su zhus pa dang /",
    "T03TD3817E:222b-1": "'dir byang chub sems dpa' sems dpa' chen po de dag ces bya ba la sogs pa gsungs so //",
    "T03TD3817E:222b-2": "'di ni rnal 'byor la snyoms par 'jug pa'i ji ltar bsgrub par bya ba de yongs su bstan to //",
    "T03TD3817E:222b-3": "zab pa yang brjod do //",
    "T03TD3817E:222b-4": "nga'o snyam du bdag yod par 'dzin pa de ni bdag tu 'du shes pa'o //",
    "T03TD3817E:222b-5": "bdag gi yod par 'dzin pa ni sems can du 'du shes pa'o //",
    "T03TD3817E:222b-6": "bdag de nyid kyi tshe ji srid gnas par yongs su 'dzin pa ni srog tu 'du shes pa'o //",
    "T03TD3817E:222b-7": "yang dang yang 'gro ba dag tu 'gro bar 'dzin pa ni gang zag tu 'du shes pa'o //",
    "T03TD3817E:222b-8": "gal te bdag la sogs pa 'du shes med na nyan thos la sogs pa bzhin du gzugs la sogs pa chos su 'du shes yod dam snyam pa la chos su 'du shes pa ma yin zhes bya ba gsungs te /",
    "T03TD3817E:222b-9": "don dam par chos gang yang med pa'i phyir ro snyam du dgongs pa'o //",
    "T03TD3817E:222b-10": "'o na med par 'du shes te ci chad par smra ba rnams kyi lta bu zhig yod dam snyam pa la chos med par yang 'du shes mi 'jug ces bya ba gsungs so //",
    "T03TD3817E:222b-11": "kun rdzob tu ma brtags na dga' bar chos rnams yod pa'i phyir re zhig kun rdzob kyi lam la gnas pa rnams la chos med par 'du shes pa rigs pa dang ldan pa ma yin no //",
    "T03TD3817E:222b-12": "don dam pa'i ye shes la gnas pa rnams la yang ma yin te /",
    "T03TD3817E:222b-13": "de'i tshe na gang zhig bkag pas chos med par 'du shes 'jug par 'gyur ba chos gang yang mi dmigs pa'i phyir ro //",
    "T03TD3817E:222b-14": "de ni chos su 'dzin pa med na med pa'i phyir ro //",
    "T03TD3817E:222b-15": "yul med par dgag par ni gang na yang mi srid do //",
    "T03TD3817E:222b-16": "de la dper na rnam par rig pa tsam du bden kyang 'di rnam par rig byed tsam nyid do snyam du rnam par rtogs na rnam par rig pa tsam nyid la gnas pa yin pa de bzhin du chos med pa bden yang chos med par rtogs na de la gnas mi srid pas thams cad mtshungs so //",
    "T03TD3817E:223a-0": "gal te bdag la sogs pa med na de dag der 'du shes mi 'jug kyang 'di ni bdag kyang gzugs zhes bya ba la sogs pa'i ming tsam du zad do @223a * //",
    "T03TD3817E:223a-1": "snyam du de dag ming la mngon par zhen pa'i 'du shes su 'gyur ro snyam pa la 'du shes dang zhes bya ba gsungs te /",
    "T03TD3817E:223a-2": "ming ni gzugs kyi phung por gtogs pa'i phyir gzugs la sogs pa bzhin du brdzun pa kho na yin la ldan pa ma yin pa yang btags par yod pa'i phyir ro //",
    "T03TD3817E:223a-3": "de'i phyir 'du shes pa yang phyin ci log tu mngon par zhen pa nyid do zhes dgongs pa'o //",
    "T03TD3817E:223a-4": "gal te de lta na de'i gnas skabs na 'du shes thams cad dang bral bas shi ba dang /",
    "T03TD3817E:223a-5": "'gog pa'i snyoms par 'jug pa'i mi bzhin du rnal 'byor pa med pa nyid du 'gyur ro snyam pa la ;",
    "T03TD3817E:223a-6": "'du shes med pa yang 'jug par mi 'gyur zhes bya ba gsungs so //",
    "T03TD3817E:223a-7": "de'i tshe na gang gis de dag rnal 'byor par 'gyur ba'i rnal 'byor pa'i ye shes yang dag pa'i kun rdzob kyi ngo bo nyid ni yod do //",
    "T03TD3817E:223a-8": "de las langs pa na de las dag pa 'jig rten pa'i ye shes 'byung ngo//",
    "T03TD3817E:223a-9": "de lta ma yin na ni de rgyu med pa kho nar 'gyur ro //",
    "T03TD3817E:223a-10": "gal te rnal 'byor pa'i ye shes kun rdzob kyi ngo bo nyid de sus khong du chud ces gtan tshigs de nyid kyis te /",
    "T03TD3817E:223a-11": "ci ltar gang zag la bdag med par rtogs pa rang rig pas rang la yod pa'i gang zag la bdag med par rtogs pa de bzhin du 'dir yang mtshungs so //",
    "T03TD3817E:223a-12": "ye shes dang rig pa kun rdzob tu yang khas mi blang ba yang ma yin no //",
    "T03TD3817E:223a-13": "rnal 'byor pas rang gi mtshan nyid so sor mngon du byas nas de la yod pa'i bdag med pa'i dmigs pa ma yin te /",
    "T03TD3817E:223a-14": "de'i tshe 'das pa la sogs pa ni mi nye ba dang mtha' yas pa'i phyir ro //",
    "T03TD3817E:223a-15": "'o na ji lta bu zhe na /",
    "T03TD3817E:223a-16": "rang bzhin ma yin pa rnam par dpyad pas yul du 'gyur ba'i chos thams cad spyir bdag med par bsdus te rnam par gzhag pa gang yin pa de la cig car dmigs so //",
    "T03TD3817E:223a-17": "de dag gi ye shes de yang don dam par yul med pa yin mod kyi bden pa'i rmi lam gyi shes pa bzhin du mi slu bas tshad mar rnam par gzhag go //",
    "T03TD3817E:223a-18": "spyi der de'i bdag nyid kyi ngo bo yang 'dus pa nyid de de la de'i dmigs par byed pa gud na med do //",
    "T03TD3817E:223b-0": "de'i phyir bdag med par gnyi ga rtogs pa las na de dag sangs rgyas 'bum phrag du ma la bsnyen bkur byas @223b par mngon no //",
    "T03TD3817E:223b-1": "sangs rgyas rnams la bsnyen bkur ma byas pa ni mu stegs can rnams bzhin du de rtogs mi srid do //",
    "T03TD3817E:223b-2": "de ni 'khor ba na 'dris pa ma yin no snyam du dgongs pa'o //",
    "T03TD3817E:223b-3": "'dis ni rnal 'byor du snyoms par 'jug pas 'di la ji ltar bsgrub par bya ba dang /",
    "T03TD3817E:223b-4": "yang dag par 'du shes pa ci 'dra bas de'i 'du shes su 'gyur ba de yongs su bstan la zab pa yang yongs su bstan to //",
    "T03TD3817E:223b-5": "bdag la sogs pa med pa'i phyir de dag bdag la sogs par 'du shes par ma gyur du zin kyang tshig gi tshogs la sogs pa'i bdag nyid legs par gsungs pa dang /",
    "T03TD3817E:223b-6": "nyes par bshad pa'i mtshan nyid chos dang chos ma yin par 'du shes pa go de dag la nges par 'byung ba ma yin nam /",
    "T03TD3817E:223b-7": "de lta ma yin te /",
    "T03TD3817E:223b-8": "gal te byang chub sems dpa' dag der 'du shes par mi 'gyur na mi rigs pas bskyed pa mu stegs can gyi chos rnams spangs te /",
    "T03TD3817E:223b-9": "bcom ldan 'das kyis gsungs pa'i chos rnams chub par bya bar ji ltar 'dun pa bskyed par bya snyam du dogs pa la /",
    "T03TD3817E:223b-10": "de ci'i slad du zhes zhus pa dang /",
    "T03TD3817E:223b-11": "lan du rab 'byor gal te zhes bya ba gsungs so //",
    "T03TD3817E:223b-12": "dgongs pa ni 'di yin te /",
    "T03TD3817E:223b-13": "gcig dang du ma'i rang bzhin du so sor brtags na gzugs la sogs pa'i mtshan nyid kyi /",
    "T03TD3817E:223b-14": "chos rnams med pa ji lta ba bzhin du bshad pa'i chos kyang de bzhin no //",
    "T03TD3817E:223b-15": "gang la chos su 'du shes pa yod pa de ni bdag la sogs par 'du shes pa yang nges par ma spangs pa yin te /",
    "T03TD3817E:223b-16": "de'i rtsa ba chos su mtshan mar 'dzin pa yin pa'i phyir ro //",
    "T03TD3817E:223b-17": "chos su mtshan mar 'dzin pa dang ldan pa'i yid la byed pa ni de kho na yid la byed pa yin pa'i phyir byams pa la sogs pa de kho na yid la byed pa ma yin pas ni bdag tu lta ba spong ba ma yin no //",
    "T03TD3817E:223b-18": "de nyid kyi phyir theg pa ni gcig pu ste /",
    "T03TD3817E:223b-19": "'di lta ste theg pa chen po'o zhes gsungs so //",
    "T03TD3817E:223b-20": "gzhan yang byang chub sems dpa' chos su 'du shes pa de ni nges par mthong ba'i lam ma skyes pa yin na de lta bu gang yin pa des ji ltar bdag la sogs par 'du shes pa spong bar 'gyur te /",
    "T03TD3817E:223b-21": "de ni mthong ba'i lam gyis spang bar bya ba yin pa'i phyir ro //",
    "T03TD3817E:224a-0": "de'i phyir de mtha' dag la brtags @224a * //",
    "T03TD3817E:224a-1": "nas ;",
    "T03TD3817E:224a-2": "de nyid de dag gi bdag tu 'dzin par 'gyur zhes gsungs so //",
    "T03TD3817E:224a-3": "de ni de'i rgyu yin pa'i phyir dang /",
    "T03TD3817E:224a-4": "de'i bag la nyal ma spangs pa'i phyir ro snyam du dgongs pa'o //",
    "T03TD3817E:224a-5": "de lta ma yin na de nyid rnam pa tha dad pa'i phyir ji ltar chos su 'du shes pa nyid bdag tu 'dzin par 'gyur /",
    "T03TD3817E:224a-6": "chos rnams ni 'dir rigs pas bskyed pa'i lung gi mtshan nyid du 'dod do //",
    "T03TD3817E:224a-7": "de las bzlog pa ni chos ma yin pa dag go //",
    "T03TD3817E:224a-8": "gal te de lta na mdo de dang de las bcom ldan 'das kyis byang chub sems dpa' rnams la dam pa'i chos yongs su gzung bar bstan par ji ltar 'gyur snyam pa la brtags nas de ci'i slad du zhes zhus pa dang lan du /",
    "T03TD3817E:224a-9": "rab 'byor zhes bya ba la sogs pa gsungs so //",
    "T03TD3817E:224a-10": "log par gzung bar mi bya ste zhes bya ba ni lam log pas phyin ci log tu mngon par zhen pa'i mtshan nyid kyis gzung bar mi bya ste /",
    "T03TD3817E:224a-11": "bden no snyam du mngon par zhen par mi bya ba'o zhes bya ba'i tha tshig go //",
    "T03TD3817E:224a-12": "dgongs pa bsgrub pa'i don du gzings lta bur gsungs pa'i mtshan nyid gzung ba dgag pa ni ma yin no snyam du dgongs pa'o //",
    "T03TD3817E:224a-13": "de bas na zhes bya ba la sogs pas ni don de nyid kyi tshig gzhan dang sbyar ro //",
    "T03TD3817E:224a-14": "gang gi phyir chos dang chos ma yin pa thams cad la bden no snyam du mngon par zhen pa de log par mngon par zhen pa yin pa'i phyir rigs pas bskyed pa lung gi tshogs gang dag 'khor ba'i rgya mtsho las bsgral ba'i phyir gsungs pa gzings lta bu de dag kyang pha rol tu phyin nas mi dgos pa'i phyir spang bar bya na /",
    "T03TD3817E:224a-15": "mu stegs can lta bu chos ma yin pa mi rigs pas bskyed pa de dag lta smos kyang ci dgos pa /",
    "T03TD3817E:224a-16": "de dag la ni dgos pa'i phyir brten pa yang ngas ma gnang ngo zhes de bzhin gshegs pa de skad gsungs so //",
    "T03TD3817E:224a-17": "de la ma yin te /",
    "T03TD3817E:224a-18": "gal te chos dang chos ma yin pa la sogs pa bden pa'i ngo bor gyur na /",
    "T03TD3817E:224a-19": "de'i tshe de la mngon par zhen pa don dam par yul yin pa'i phyir 'khor ba'i pha rol tu phyin pa rnams la yang rigs pa'i ngo bo kho nar 'gyur na /",
    "T03TD3817E:224a-20": "ci'i phyir de bzhin gshegs pa de dag de 'gog par mdzad zhes bya ba ni bsdus pa'i don yin no //",
    "T03TD3817E:224b-0": "de @224b skad du 'phags pa dkon mchog za ma tog gi mdo las kyang /",
    "T03TD3817E:224b-1": "btsun pa rab 'byor chos kyi rnam grangs gzings lta bur shes pa rnams kyis chos nyid kyang spang bar bya na /",
    "T03TD3817E:224b-2": "chos ma yin pa rnams lta smos kyang ci dgos te /",
    "T03TD3817E:224b-3": "chos gang spong bar byed pa de ni chos kyang ma yin pa yang ma yin no //",
    "T03TD3817E:224b-4": "zhes bcom ldan 'das kyis gsungs so zhes bshad do //",
    "T03TD3817E:224b-5": "mdo la sogs pa'i chos kyi rnam grangs gang la gzings lta bu yod pa de la de skad ces bya'o //",
    "T03TD3817E:224b-6": "chos rnams kyang zhes bya ba de ni mtshon pa ste /",
    "T03TD3817E:224b-7": "des na gzugs la sogs pa dang lam gyi mtshan nyid kyi chos rnams gzung ngo //",
    "T03TD3817E:224b-8": "chos ma yin pa rnams zhes bya ba yang mtshon pa kho na ste /",
    "T03TD3817E:224b-9": "des ni gang dag grags pa dang 'gal bar ston pa chos ma yin pa'i ngo bo bdag la sogs pa gzhan dag gis yongs su brtags pa de dag kyang gzung ngo //",
    "T03TD3817E:224b-10": "yang na gang brjod par bya ba dang bcas pa chos dang chos ma yin pa dag smos pa'i phyir thams cad bsdus pa de nyes pa med do //",
    "T03TD3817E:224b-11": "'dis ni g-yeng ba tshar bcad nas 'dir ji ltar sems rab tu gzung bar bya ba de bstan to //",
    "T03TD3817E:224b-12": "gal te chos la sogs pa thams cad don dam par brdzun pa'i rang bzhin yin na de'i tshe mngon par rdzogs par sangs rgyas nas bcom ldan 'das kyis chos thams cad bstan to zhes bya ba de yang brdzun pa nyid du 'gyur te /",
    "T03TD3817E:224b-13": "de'i phyir byang chub sems dpa' de bzhin gshegs pa'i ye shes kyi rgyu can rtogs pa'i chos kyi sku thob par bya ba'i phyir 'dun par mi bya'o snyam pa de la brtags nas ye shes kyi rgyu can gyi chos kyi sku thob par 'dun pa bskyed pa'i phyir rab 'byor 'di ji snyam du sems zhes bya ba gsungs so //",
    "T03TD3817E:224b-14": "'dis ni don gyis na don dam par ni bla na med pa yang dag par byang chub pa la mngon par rdzogs par byang chub par 'dzin pa yang mi mthun pa'i phyogs su yongs su ston la yang dag pa'i kun rdzob kyi ngo bor ni de bzhin gshegs pa'i ye shes kyi chos kyi sku ye shes kyi rgyu can thob par bya bar 'dun pa dang smon lam gdab pa yang ston to //",
    "T03TD3817E:225a-0": "bla na med pa yang dag par rdzogs pa'i byang chub ces bya ba mtshan ma tsam yongs su brjod pas nyan thos dang rang sangs rgyas la sogs pa'i rtogs pa'i bye @225a * //",
    "T03TD3817E:225a-1": "brag gis tha dad pa ye shes kyi rgyu can rtogs pa'i sku yang yongs su ston par byed de /",
    "T03TD3817E:225a-2": "nyan thos la sogs pa'i yon tan dag kyang byang chub sems dpas rtogs par bya ba nyid do //",
    "T03TD3817E:225a-3": "de lta ma yin na thams cad mkhyen pa'i go 'phang 'thob par ji ltar 'gyur /",
    "T03TD3817E:225a-4": "kun rdzob kyi ngo bor ni 'di lta ste /",
    "T03TD3817E:225a-5": "rdzogs pa'i byang chub dang /",
    "T03TD3817E:225a-6": "rdzogs par sangs rgyas par bya ba dang /",
    "T03TD3817E:225a-7": "bstan par bya ba dang /",
    "T03TD3817E:225a-8": "bstan pa la sogs pa rnam grangs su thams cad yod do //",
    "T03TD3817E:225a-9": "bcom ldan 'das kyis dgongs pa gang gis don dam pa la dgongs te /",
    "T03TD3817E:225a-10": "thams cad brdzun pa kho na'o zhes gsungs pa des na /",
    "T03TD3817E:225a-11": "rmas pa las dgongs pa bzung nas gnas brtan 'phags pa rab 'byor gyis /",
    "T03TD3817E:225a-12": "bdag gis bcom ldan 'das kyis gsungs pa'i don 'tshal ba ltar na zhes bya ba gsol to //",
    "T03TD3817E:225a-13": "bdag gis 'tshal ba ltar zhes bya ba ni dgongs pa rnam par 'grel pa'o ;",
    "T03TD3817E:225a-14": "/ ci'i phyir mngon par rdzogs par sangs rgyas pa yang med la /",
    "T03TD3817E:225a-15": "chos bstan pa yang med snyam pa la /",
    "T03TD3817E:225a-16": "de ci'i slad du zhe na zhes bya ba gsol to //",
    "T03TD3817E:225a-17": "gzung du ma mchis zhes bya ba ni don dam par rnam par mi rtog pa'i ye shes kyi spyod yul du yang ma yin pa'i phyir te /",
    "T03TD3817E:225a-18": "sngar ji skad bshad pa bzhin no //",
    "T03TD3817E:225a-19": "brjod du ma mchis zhes bya ba ni sgra'i yul yang ma yin pa'i phyir te /",
    "T03TD3817E:225a-20": "sgra thams cad kyi spyod yul ni sgro btags pa spyi tsam yin pa'i phyir la /",
    "T03TD3817E:225a-21": "spyi yang dngos po med pa'i phyir ro //",
    "T03TD3817E:225a-22": "'di gnyis ni mngon par rdzogs par sangs rgyas pa med pa dang /",
    "T03TD3817E:225a-23": "chos bstan pa med pa'i gtan tshigs su gsungs pa ste go rims bzhin no //",
    "T03TD3817E:225a-24": "gal te dngos po thams cad gzung du med cing brjod du med pa yin du zin kyang /",
    "T03TD3817E:225a-25": "'on kyang rang gi mtshan nyid 'dzin pa'i phyir don dam par chos kyi ngo bo nyid gnas pa kho na'o snyam pa la /",
    "T03TD3817E:225a-26": "de ni chos kyang ma lags zhes bya ba gsol to ;",
    "T03TD3817E:225a-27": "/ dngos po thams cad don dam par rang bzhin gyis mya ngan las 'das pa'i rang gi mtshan nyid 'dzin mi srid pa'i phyir ro //",
    "T03TD3817E:225a-28": "gal te de lta na go bcom ldan 'das kyis med pa mngon par rdzogs par sangs rgyas pa lta snyam pa la /",
    "T03TD3817E:225b-0": "chos ma mchis pa yang ma lags @225b zhes bya ba gsol to //",
    "T03TD3817E:225b-1": "de ni med pa dgag pa'i ngo bo yin no //",
    "T03TD3817E:225b-2": "'dis ni rnal 'byor du snyoms par 'jug pa de bstan te /",
    "T03TD3817E:225b-3": "sgro btags dang /",
    "T03TD3817E:225b-4": "skur ba'i mtha' yang bkag go //",
    "T03TD3817E:225b-5": "de ci'i slad du zhes 'dir 'thad pa yongs su zhus pa dang /",
    "T03TD3817E:225b-6": "'dir lan du 'dus ma byas kyis rab tu phye ba'i phyir ro zhes bya ba smras so //",
    "T03TD3817E:225b-7": "'dus ma byas ni chos rnams kyi don dam pa'i rang bzhin no //",
    "T03TD3817E:225b-8": "de yang rigs pas dpyad na skye ba med pa mtshan nyid kho na la gnas te /",
    "T03TD3817E:225b-9": "sngar ji skad dpyad pa bzhin no //",
    "T03TD3817E:225b-10": "bcom ldan 'das kyis sangs rgyas kyi yang dag par sdud pa las bshad pa /",
    "T03TD3817E:225b-11": "kun dga' bo chos kyi skye ba med pa dang /",
    "T03TD3817E:225b-12": "'jig pa med pa dang /",
    "T03TD3817E:225b-13": "gnas pa med pa dang /",
    "T03TD3817E:225b-14": "gzhan du 'gyur ba med pa gang yin pa de ni 'phags pa'i bden pa zhes bya'o //",
    "T03TD3817E:225b-15": "kun dga' bo de bzhin gshegs pas 'di la dgongs nas 'phags pa nyan thos rnams ni 'dus ma byas kyis rab tu phye ba'o zhes ston to zhes ji skad gsungs pa lta bu'o //",
    "T03TD3817E:225b-16": "'di ni de bzhin gshegs pa rnams byung yang rung ma byung yang rung rtag par de bzhin du yod pa dang /",
    "T03TD3817E:225b-17": "'gyur ba med pa'i phyir 'dus ma byas so //",
    "T03TD3817E:225b-18": "de rtogs pa'i phyir 'phags pa'i gang zag rnams des rab tu phye ba ste /",
    "T03TD3817E:225b-19": "'phags pa rnams ni chos kyi de kho na rtogs pas rab tu phye ba'i phyir ro //",
    "T03TD3817E:225b-20": "gzhan de kho na'i ngo bor mi rigs pa'i phyir ro //",
    "T03TD3817E:225b-21": "'dus ma byas de ni med par dgag pa'i ngo bor med pa ma yin te /",
    "T03TD3817E:225b-22": "de ni dngos po'i rang bzhin gyi ngo bo yin pa'i phyir ro //",
    "T03TD3817E:225b-23": "de lta ma gyin na ni 'phags pa dag gis dngos po'i rang bzhin ma rtogs par 'gyur /",
    "T03TD3817E:225b-24": "de ma yin pa'i ngo bo gzhan rtogs pa'i phyir ro //",
    "T03TD3817E:225b-25": "de ni dngos por 'dzin pa med na med pa'i phyir dngos por 'dzin pa kho nar thal bar 'gyur ro //",
    "T03TD3817E:225b-26": "de'i phyir 'phags pa dgongs pa nges par 'grel pa la sogs pa'i mdo las de kho na ni dngos po las don gzhan ma yin no zhes gsungs te /",
    "T03TD3817E:225b-27": "ji skad nyes pa brjod par thal bar 'gyur ro //",
    "T03TD3817E:225b-28": "de ni don dam par dngos po'i ngo bor yod pa ma yin te /",
    "T03TD3817E:225b-29": "dngos po'i ngo bo nyid gang yang ma grub pa'i phyir ro //",
    "T03TD3817E:225b-30": "dngos po'i ngo bo nyid ltar 'dus byas nyid du thal bar 'gyur ro //",
    "T03TD3817E:226a-0": "@226a * // de'i phyir de ni med pa las chos rnams la yod pa'i phyir de kho na ma yin pa'i ngo bor 'gyur ro //",
    "T03TD3817E:226a-1": "de ni dngos po'i rang bzhin gyi ngo bo bzhin du thams cad kyis kyang rtogs par thal bar 'gyur ro //",
    "T03TD3817E:226a-2": "kun nas nyon mongs pa'i rgyu nyid du thal bar 'gyur ba yang bzlog pa dka'o //",
    "T03TD3817E:226a-3": "de nyid kyi phyir 'phags pa dgongs pa nges par 'grel pa la sogs pa de dag nyid las de kho na'i dngos po las don gzhan ma yin no zhes gsungs so //",
    "T03TD3817E:226a-4": "de lta bas na don dam par chos kyang ma lags chos ma mchis pa yang ma lags zhes gsol to //",
    "T03TD3817E:226a-5": "'dis ni dngos po dang /",
    "T03TD3817E:226a-6": "dngos po med pa dang /",
    "T03TD3817E:226a-7": "yod pa dang /",
    "T03TD3817E:226a-8": "med pa la sogs pa dgag pa'i ngo bo bstan to //",
    "T03TD3817E:226a-9": "'dis ni g-yeng ba tshar gcod pa de yang bstan to //",
    "T03TD3817E:226a-10": "'di thams cad kyis ni gnas pa 'di'i zab pa nyid kyang bstan to //",
    "T03TD3817E:226a-11": "gal te bcom ldan 'das kyis mngon par rdzogs par sangs rgyas pa'am ;",
    "T03TD3817E:226a-12": "chos bstan pa'i chos gang yang med na byang chub sems dpa' bsod nams kyi rgyu can gyi chos kyi sku thob par 'dod pas dam pa'i chos yongs su gzung ba la ji ltar 'jug par bya snyam pa la brtags nas bsod nams kyi rgyu can gyi chos kyi sku thob par 'dun pa bskyed pa'i phyir ro //",
    "T03TD3817E:226a-13": "rab 'byor 'di ji snyam du sems zhes bya ba gsungs so //",
    "T03TD3817E:226a-14": "de la rin po che sna bdun ni gser dang /",
    "T03TD3817E:226a-15": "dngul dang /",
    "T03TD3817E:226a-16": "shel dang /",
    "T03TD3817E:226a-17": "bee d'urya dang /",
    "T03TD3817E:226a-18": "rdo'i snying po dang /",
    "T03TD3817E:226a-19": "spug dang /",
    "T03TD3817E:226a-20": "mu tig dmar po'o //",
    "T03TD3817E:226a-21": "'phags pa dam pa'i chos padma dkar po las byung ba rnams so //",
    "T03TD3817E:226a-22": "gling bzhi la sogs pa stong la stong gi 'jig rten gyi khams so //",
    "T03TD3817E:226a-23": "de stong la stong gnyis so //",
    "T03TD3817E:226a-24": "de stong la stong gsum gyi stong chen po'i 'jig rten gyi khams so //",
    "T03TD3817E:226a-25": "gzhi de las zhes bya ba ni rin po che sbyin pa'i gzhi de las bsod nams 'di 'byung ba ste /",
    "T03TD3817E:226a-26": "de'i rgyu las byung zhes bya ba'i tha tshig go //",
    "T03TD3817E:226a-27": "bsod nams ni sems pa dge ba thams cad dang /",
    "T03TD3817E:226a-28": "des bskyed pa'i bag chags te /",
    "T03TD3817E:226a-29": "de'i phung po ni tshogs so //",
    "T03TD3817E:226a-30": "'bras bu mang ba'i phyir de yang mang ngo //",
    "T03TD3817E:226a-31": "mang du zhes bya ba ni bye brag go //",
    "T03TD3817E:226a-32": "mang zhes lan gnyis brjod pas ni rab tu mang po zhes bsnyad pa'o //",
    "T03TD3817E:226a-33": "gal te don dam par thams cad ma skyes na /",
    "T03TD3817E:226b-0": "ji ltar gzhi de @226b las bsod nams kyi phung po skyes snyam du sems pa la de ci'i slad du zhe na zhes gsol nas /",
    "T03TD3817E:226b-1": "bdag nyid kyi dgongs pa rig ste /",
    "T03TD3817E:226b-2": "lan du phung po ma mchis pa'i slad du ste zhes bya ba gsol to //",
    "T03TD3817E:226b-3": "don dam par zhes bya ba lhag ma'o //",
    "T03TD3817E:226b-4": "phung po rnams ni brtags par yod pa'i phyir bsod nams kyi phung po dngos por gyur pa med do //",
    "T03TD3817E:226b-5": "bsod nams kyang bag chags kyi ngo bo gnas skabs kyi bye brag la brtags pa'o //",
    "T03TD3817E:226b-6": "sems dpa' yang dngos po rnams ni g-yo ba med pas mngon par 'du byed pa'i rnam pas mi 'jug pa'i phyir btags pa'i yod pa kho na'o //",
    "T03TD3817E:226b-7": "gcig dang du ma'i ngo bos so sor brtags na yang brdzun pa'i ngo bo kho na'o //",
    "T03TD3817E:226b-8": "de lta bas na don dam par ni bsod nams kyi phung po med do //",
    "T03TD3817E:226b-9": "'dis ni rnal 'byor la snyoms par 'jug pa yongs su bstan to //",
    "T03TD3817E:226b-10": "sgro btags pa'i mtha' yang bkag go //",
    "T03TD3817E:226b-11": "kun rdzob tu ni bsod nams kyi phung po gnas pa nyid de /",
    "T03TD3817E:226b-12": "de lta bas na /",
    "T03TD3817E:226b-13": "de bzhin gshegs pas bsod nams kyi phung po zhes bya'o zhes gsungs so //",
    "T03TD3817E:226b-14": "de lta ma yin te /",
    "T03TD3817E:226b-15": "gal te bsod nams kyi phung po de don dam par yod par gyur na don dam pa ni tshig gi spyod yul ma yin pa'i phyir de brjod par mi 'gyur ro //",
    "T03TD3817E:226b-16": "ma gsungs kyang de ltar shes pas brjod pa don med pa nyid du 'gyur ba zhig na gang gi phyir gsungs pa de'i phyir kun rdzob kho na zhes bya bar shes so //",
    "T03TD3817E:226b-17": "'dis ni skur pa 'debs pa'i mtha' bkag pa bstan to //",
    "T03TD3817E:226b-18": "de ltar 'phags pa rab 'byor gyis mtha' gnyis bkag ste /",
    "T03TD3817E:226b-19": "de'i 'og tu 'khor rnams chos rgya chen po nyan pa'i 'os su gyur pa dang /",
    "T03TD3817E:226b-20": "des kyang bsod nams ches mang bar brjod pa'i phyir bcom ldan 'das kyis /",
    "T03TD3817E:226b-21": "rab 'byor gang gis zhes bya ba la sogs pa bka' stsal to //",
    "T03TD3817E:226b-22": "'dis ni de bzhin gshegs pa rnams kyis rtogs pa'i chos kyi sku bsod nams kyi rgyu can de bshad pa'i chos kyi sku las nges par 'byung bas re zhig de las /",
    "T03TD3817E:226b-23": "tshig bzhi pa'i tshigs su bcad pa tsam bstan na yang de ltar bsod nams kyi skye mched du gyur pa yin na de bzhin gshegs pa rnams kyis rtogs pa'i chos kyi sku bsod nams kyi rgyu can de lta smos kyang ci dgos zhes de skad ston to //",
    "T03TD3817E:227a-0": "@227a * // 'di ni tshig gi don ma mchis mod kyi shugs kyis rtogs pas don 'di nyes pa med do //",
    "T03TD3817E:227a-1": "des na don dam par chos bstan pa'am /",
    "T03TD3817E:227a-2": "mngon par rdzogs par sangs rgyas pa yang med du zin kyang kun rdzob tu bsod nams kyi sku bstan pa yod pa'i phyir byang chub sems dpa' bsod nams thob par bya ba'i phyir 'jug par bya'o snyam du dgongs pa'o //",
    "T03TD3817E:227a-3": "bsod nams khyad zhugs par bstan pa 'dis ni 'di'i rgya che ba bstan to //",
    "T03TD3817E:227a-4": "de bskyed par 'dun pa dang /",
    "T03TD3817E:227a-5": "smon lam 'debs pa yang bstan to //",
    "T03TD3817E:227a-6": "tshigs su bcad pa rtsa ba drug pa yang yod pas tshig bzhi pa zhes bye brag tu mdzad do //",
    "T03TD3817E:227a-7": "tshigs su bcad pa zhes bya ba 'di brtson pa ma yin gyi tshig rkyang pa las rtsa ba bzhi'i tshigs su bcad pa'i tshig tsam yang bzung ngo //",
    "T03TD3817E:227a-8": "bzung nas zhes bya ba ni kha ton tu byas pa'o //",
    "T03TD3817E:227a-9": "'chad ces bya ba ni tshig go //",
    "T03TD3817E:227a-10": "yang dag par ston zhes bya ba ni don to //",
    "T03TD3817E:227a-11": "grangs med ces bya ba ni rab tu med pa'i phyir ro //",
    "T03TD3817E:227a-12": "dpag tu med ces bya ba ni dpe'i yul ma yin pa'i phyir ro //",
    "T03TD3817E:227a-13": "'dis ni don gyis na bsod nams mi skyed pa mi mthun pa'i phyogs rab tu sel to //",
    "T03TD3817E:227a-14": "bsod nams zhes mtshan tsam zhig brjod pas ni de bzhin gshegs pa'i bsod nams kyi tshogs mtha' dag ston to //",
    "T03TD3817E:227a-15": "'di ci yid ches par bya bar zad dam /",
    "T03TD3817E:227a-16": "'on te rigs pas shes par bya ba yang yin snyam du sems shing /",
    "T03TD3817E:227a-17": "de ci'i slad du zhes zhus pa dang /",
    "T03TD3817E:227a-18": "'dir rab 'byor de bzhin gshegs pa dgra bcom pa yang dag par rdzogs pa'i sangs rgyas rnams kyi bla na med pa yang dag par rdzogs pa'i byang chub ni 'di las byung ste zhes rigs pa bka' stsal to //",
    "T03TD3817E:227a-19": "'di snyam du bsod nams ches zhes bya ba de yang 'bras bu che ba'i phyir bsod nams che ba yin gyi /",
    "T03TD3817E:227a-20": "de la lus med pa'i phyir rang gi ngo bos ni ma yin gyi /",
    "T03TD3817E:227a-21": "rin po che las byung ba'i bsod nams de ni longs spyod chen po la sogs pa 'khor ba'i 'bras bu phal pa 'thob ste /",
    "T03TD3817E:227a-22": "shes rab kyis zin na sbyin pa la sogs pa byang chub chen po'i 'bras bu 'thob kyi de dag nyi tshes ni ma yin no //",
    "T03TD3817E:227b-0": "chos kyi sbyin pas ni de bzhin gshegs @227b pa'i go 'phang dpe med cing zad mi shes pa thob pas ci'i phyir chen po nyid du mi mngon /",
    "T03TD3817E:227b-1": "ji ltar chos kyis phan btags par 'gyur ba ltar rin po che rnams kyis ni gzhan la shin tu phan 'dogs par mi 'gyur te /",
    "T03TD3817E:227b-2": "'di ltar gzhan dag la rab tu bstan pa'i rim gyis chos 'di las myur ba kho nar sangs rgyas nyid kyi go 'phang 'thob par 'gyur gyi rin po che rnams las ni ma yin no //",
    "T03TD3817E:227b-3": "de lta bas na gzhan dag la phan 'dogs pa'i mchog tu gyur pas rin po che sbyin pa las chos kyi sbyin pa khyad par du 'phags so snyam du dgongs pa yin no //",
    "T03TD3817E:227b-4": "'di las 'byung zhes bya ba ni yang dag par grub pa ste /",
    "T03TD3817E:227b-5": "spyad pa bcu rnams la brten nas de'i 'og tu gcig nas gcig tu brgyud de thob ces bya ba'i tha tshig go //",
    "T03TD3817E:227b-6": "spyad pa bcu po de dag ni yi ger 'dri ba dang /",
    "T03TD3817E:227b-7": "mchod pa dang /",
    "T03TD3817E:227b-8": "sbyin pa dang /",
    "T03TD3817E:227b-9": "bklag pa dang /",
    "T03TD3817E:227b-10": "mnyan pa dang /",
    "T03TD3817E:227b-11": "gzung ba dang /",
    "T03TD3817E:227b-12": "lung phog pa dang /",
    "T03TD3817E:227b-13": "kha ton du bya ba dang /",
    "T03TD3817E:227b-14": "bsam pa dang /",
    "T03TD3817E:227b-15": "bsgom pa'o //",
    "T03TD3817E:227b-16": "sangs rgyas bcom ldan 'das rnams kyang 'di las skyes so zhes bya ba ni kun rdzob tu sangs rgyas rnams de la brten nas btags zhes bya ba'i tha tshig go //",
    "T03TD3817E:227b-17": "don dam par ni byang chub dang /",
    "T03TD3817E:227b-18": "sangs rgyas rnams tha dad pa med do //",
    "T03TD3817E:227b-19": "bsod nams khyad par du 'phags par bstan pa 'dis ni de bskyed bar 'dun pa dang /",
    "T03TD3817E:227b-20": "smon lam gyis gnas par bya ba bstan pa yin no //",
    "T03TD3817E:227b-21": "gal te don dam par chos thams cad ma skyes pa kho na yin na de'i tshe sangs rgyas kyi chos thams cad kyang ma skyes pa kho nar 'gyur na ji ltar bla na med pa yang dag par rdzogs pa'i byang chub 'di las 'byung /",
    "T03TD3817E:227b-22": "sangs rgyas rnams ni byang chub dang tha dad pa med do snyam du sems shing /",
    "T03TD3817E:227b-23": "de ci'i slad du zhes zhus pa dang /",
    "T03TD3817E:227b-24": "'dir lan du sangs rgyas kyi chos rnams zhes bya ba gsungs so //",
    "T03TD3817E:227b-25": "sangs rgyas su gdags pa'i rgyu can bla na med pa yang dag par rdzogs pa'i byang chub la sogs pa'i mtshan nyid kyi chos rnams ni sangs rgyas kyi chos rnams so //",
    "T03TD3817E:227b-26": "de'i phyir sangs rgyas rnams ni don dam par byang chub dang tha dad pa med med kyi /",
    "T03TD3817E:228a-0": "de gdags pa'i rgyur gyur pas sangs rgyas rnams ni 'di las skyes par gsungs so zhes @228a * //",
    "T03TD3817E:228a-1": "dgongs pa'o //",
    "T03TD3817E:228a-2": "de dag kyang don dam par ma skyes pa'i phyir sangs rgyas kyi chos rnams med kyang kun rdzob la brten nas de bzhin gshegs pa rnams kyi bla na med pa yang dag par rdzogs pa'i byang chub ni 'di las byung zhes bya ba la sogs pa de bzhin gshegs pas gsungs te /",
    "T03TD3817E:228a-3": "don dam par ni ma yin no //",
    "T03TD3817E:228a-4": "de nyid kyi phyir phyogs gzhan de dang de las sangs rgyas kyi chos rnams zhes bya ba'i don dam par ni brjod par mi nus te /",
    "T03TD3817E:228a-5": "de so so rang gi rig par bya ba yin pas brjod du med pa'i phyir ro snyam du dgongs pa'o //",
    "T03TD3817E:228a-6": "'dis ni rnal 'byor du snyoms par 'jug pa dang /",
    "T03TD3817E:228a-7": "rnam par g-yeng ba tshar bcad pa bstan te /",
    "T03TD3817E:228a-8": "zab pa yang bstan to //",
    "T03TD3817E:228a-9": "'dir la la dag na re chos kyi sku tha dad pa med pa'i phyir sku tha dad pa rnam pa gsum po 'di ji ltar 'gyur /",
    "T03TD3817E:228a-10": "'on te chos kyi sku thob par 'gyur ba dang /",
    "T03TD3817E:228a-11": "chos kyi sku'i rgyu mthun pa yin pas bsod nams kyi rang bzhin dang ;",
    "T03TD3817E:228a-12": "bshad pa'i rang bzhin ni brtags pa'i sgo nas chos kyi sku'o zhes bya'o zhe na /",
    "T03TD3817E:228a-13": "de lta na ni gzugs kyi sku yang de 'thob pa'i rgyu mthun pa'i phyir dang de 'thob pa'i rgyu yin pa'i phyir chos kyi skur 'gyur ro zhes zer ro //",
    "T03TD3817E:228a-14": "de ni bden pa ma yin te /",
    "T03TD3817E:228a-15": "sangs rgyas bcom ldan 'das rnams kyi chos kyi sku ni yongs su dag pa'i ye shes kyi rang bzhin dang /",
    "T03TD3817E:228a-16": "de'i spyi'i chos nyid gang yin pa de la rnam par gzhag go //",
    "T03TD3817E:228a-17": "'di ni 'di'i rnam par smin pa'i dbye ba yang ma yin pa bshad pa dang bsod nams dag la btags nas 'dir chos zhes bstan pa yang ma yin no //",
    "T03TD3817E:228a-18": "'o na ji lta bu zhe na /",
    "T03TD3817E:228a-19": "dngos po kho na ste /",
    "T03TD3817E:228a-20": "chos ston to //",
    "T03TD3817E:228a-21": "chos stsogs so zhes bya ba la sogs pa bdag nyid kyis de ltar grags pa'i phyir ro //",
    "T03TD3817E:228a-22": "gang yang rang dang spyi'i mtshan nyid 'dzin pas chos rnams so zhes bstan pa de ni dngos po thams cad dang thun mong yin pas gzugs kyi sku ni de bzhin gshegs par ma bstan te /",
    "T03TD3817E:228a-23": "shes par byed pa ma yin pa'i phyir ro //",
    "T03TD3817E:228a-24": "btags nas bstan du zin kyang gzugs kyi sku ni chos kyi skur thal bar mi 'gyur te /",
    "T03TD3817E:228a-25": "de ni bsod nams kyis rgyu mthun pa yin pa'i phyir ro //",
    "T03TD3817E:228a-26": "de skad du /",
    "T03TD3817E:228a-27": "mdor na rgyal ba'i chos sku ni //",
    "T03TD3817E:228b-0": "ye shes tshogs @228b las byung ba ste //",
    "T03TD3817E:228b-1": "sangs rgyas rnams kyi gzugs sku ni //",
    "T03TD3817E:228b-2": "bsod nams tshogs las byung ba'o //",
    "T03TD3817E:228b-3": "zhes bshad do //",
    "T03TD3817E:228b-4": "de'i phyir ye shes kyi tshogs kho na ste thob pa'i rgyu yin pa'i phyir gzugs kyi skus ni de 'thob par 'gyur ba mi srid de /",
    "T03TD3817E:228b-5": "de'i gdags pa'i rgyu med pas gzugs kyi sku la chos kyi sku zhes mi bya'o //",
    "T03TD3817E:228b-6": "bshad pa'i sku ni yang dag pa'i ye shes kyi 'bras bu yin la /",
    "T03TD3817E:228b-7": "bsod nams kyi sku tshogs kyi mtshan nyid kyang de 'thob pa'i rgyu yin pas btags nas chos kyi tshogs zhes bstan par rigs pa nyid de mang du ni mi dgos so //",
    "T03TD3817E:228b-8": "klan ka ngan pa gzhan ni shes rab can dag gis rigs sam mi rigs 'byed par 'gyur grang snyam du ste tshig mangs kyis dogs nas ma bris so //",
    "T03TD3817E:228b-9": "chos kyi sku thob par 'dun pa'i gnas bshad zin to //",
    "T03TD3817E:228b-10": "'di man chad gnas bcu gnyis ni mi mthun pa rnam pa bcu gnyis kyi gnyen por go rims bzhin du rig par bya'o //",
    "T03TD3817E:228b-11": "mi mthun pa rnam pa bcu gnyis po de dag ni mngon pa'i nga rgyal dang /",
    "T03TD3817E:228b-12": "mngon pa'i nga rgyal med kyang thos pa nyung ba dang /",
    "T03TD3817E:228b-13": "thos pa mang ba yang dmigs pa chung ngu yid la byed pa bsgom pa dang /",
    "T03TD3817E:228b-14": "dmigs pa chung ngu ma yin pa yid la byed pa bsgoms kyang sems can yal bar 'dor ba dang /",
    "T03TD3817E:228b-15": "de yal bar mi 'dor yang phyi'i bstan bcos la rjes su chags te 'jug pa dang /",
    "T03TD3817E:228b-16": "der mi 'jug kyang dngos po'i mtshan ma zil gyis mnan pa la thabs mi mkhas pa dang /",
    "T03TD3817E:228b-17": "de la thabs mkhas kyang bsod nams kyi tshogs ma bsags pa dang /",
    "T03TD3817E:228b-18": "bsod nams kyi tshogs bsags kyang le lo dang rnyed pa dang bkur stis bsod snyoms nyams su myong bar byed pa dang /",
    "T03TD3817E:228b-19": "de nyams su myong bar mi byed kyang sdug bsngal mi bzod pa dang /",
    "T03TD3817E:228b-20": "sdug bsngal la ji mi snyam yang ye shes kyi tshogs ma bsags pa dang /",
    "T03TD3817E:228b-21": "ye shes kyi tshogs bsags kyang bdag tu rab tu 'dzin pa dang /",
    "T03TD3817E:228b-22": "bdag tu rab tu 'dzin pa med kyang gdams ngag dang mi ldan pa'o //",
    "T03TD3817E:228b-23": "de la bcom ldan 'das kyis gang zag dang chos rnams la bdag med pa rgya cher bstan kyang /",
    "T03TD3817E:229a-0": "gang thog ma med pa'i dus nas bdag tu mngon par zhen pa brtan por bsags pa'i stobs kyis 'di snyam du gal te su sems can @229a * //",
    "T03TD3817E:229a-1": "la sogs par 'du shes 'jug pa de byang chub sems dpa' zhes mi bya na /",
    "T03TD3817E:229a-2": "de lta na go ji ltar bcom ldan 'das kyis 'di skad du nga de'i tshe de'i dus na rgyal po dpa' bas byin zhes bya bar gyur to /",
    "T03TD3817E:229a-3": "ngas khyed rnams la chos bstan par bya'o zhes bya ba la sogs par 'gyur /",
    "T03TD3817E:229a-4": "sems can la sogs par 'du shes pa med pa ni de snyam du dgongs par mi 'gyur ro snyam pa de mngon pa'i nga rgyal gags su gyur ba dang bral ba'i phyir gnas lnga pa'i dbang du mdzad nas /",
    "T03TD3817E:229a-5": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:229a-6": "'di la phyi'i don ni 'di yin te /",
    "T03TD3817E:229a-7": "nga'i nyan thos tha ma rgyun du zhugs pa la sogs pa chos la bdag med pa rtogs pa'i phyir ro myang ba ma thob pa gang dag phyin pa de dag kyang nga dang nga yir mngon par zhen pa med na bdag med pa gnyi ga thugs su chud pa sgrib pa ma lus par spangs pa lta smos kyang ci dgos zhes bya'o //",
    "T03TD3817E:229a-8": "bde'i tshe zhes bya ba la sogs pa gang yin pa de ni 'jig rten gyi tha snyad gdags pa'i don du shes par 'dod pa la gzhan gyi rgyud la rnam par bcad pa tsam ste /",
    "T03TD3817E:229a-9": "dmag dang nags tshal la sogs pa'i tha snyad dang mtshungs kyi gcig pu dang rtag par mngon par zhen pas ni ma yin no //",
    "T03TD3817E:229a-10": "de kho na'i ye shes la gnas pa rnams kyis ni 'jig rten dang lhan cig tha snyad brjod par mi nus so //",
    "T03TD3817E:229a-11": "de bas na mngon pa'i nga rgyal gnas su gyur pa dang bral ba'i phyir khyed kyang bdag tu mngon par zhen par mi bya'o zhes yang dag par 'dzin du gzhug pa'o //",
    "T03TD3817E:229a-12": "de la mya ngan las 'das pa'i grong khyer chen por 'gro ba ma mthong ba'i lam gyi mtshan nyid ni rgyun to //",
    "T03TD3817E:229a-13": "zhugs ni thob pa ste /",
    "T03TD3817E:229a-14": "mthong bas spang bar bya ba'i nyon mongs pa mtha' dag spangs pa ni rgyun du zhugs pa zhes bya'o //",
    "T03TD3817E:229a-15": "de yang byed pa po dang las dang byed pa la mngon par zhen pa spangs pa 'dis rkyen nyid 'di tsam nyid rtogs pa'i phyir bdag med pa rtogs par ston to //",
    "T03TD3817E:229a-16": "bdag gi zhes bya ba ni byed pa po la mngon par zhen pa'o //",
    "T03TD3817E:229a-17": "'bras bu zhes bya ba ni las la mngon par zhen pa'o //",
    "T03TD3817E:229a-18": "thob ces bya ba ni byed pa la mngon par zhen pa'o //",
    "T03TD3817E:229b-0": "'dis ni don gyis na bdag @229b gis thob po snyam du mi mthun pa'i phyogs su yongs su ston to //",
    "T03TD3817E:229b-1": "rgyun du zhugs pa 'di snyam du bdag gis thob po snyam du mi sems zhes bya ba mtshan ma tsam zhig yongs su brjod pas mngon pa'i nga rgyal thams cad dor bar yongs su ston to //",
    "T03TD3817E:229b-2": "de la 'dun pa dang smon lam gdab pa yang ston to ;",
    "T03TD3817E:229b-3": "/'phags pa rab 'byor gyis kyang bcom ldan 'das kyi dgongs pa nye bar brjod pas don dam par gzhag pa dang /",
    "T03TD3817E:229b-4": "de la rnal 'byor du snyoms par 'jug pa la gzud pa'i phyir bcom ldan 'das de ni ci la yang zhugs pa ma mchis zhes gsol to //",
    "T03TD3817E:229b-5": "ci'i phyir snyam pa la /",
    "T03TD3817E:229b-6": "gzugs la yang ma zhugs zhes bya ba la sogs pa gsol to //",
    "T03TD3817E:229b-7": "'dis ni don dam par 'bras bu rnam pa gnyis ka yang thob par bya ba med par ston to //",
    "T03TD3817E:229b-8": "'di ltar thob par bya ba'i ngo bo 'bras bu zhig tu 'gyur na 'dus byas sam 'dus ma byas su 'gyur grang na /",
    "T03TD3817E:229b-9": "de la re zhig 'dus byas ni ma skyes pa kho na ste /",
    "T03TD3817E:229b-10": "med pa'i phyir ri bong gi rva dang 'dra bas thob par bya bar mi rigs te ma thob pa'i gnas skabs dang bye brag med pa'i phyir ro //",
    "T03TD3817E:229b-11": "'dus byas ni skad cig pa yin gyi skyes ma thag tu 'jig ste /",
    "T03TD3817E:229b-12": "gnas pa med pa'i phyir gang gis kyang ji ltar yang thob par mi 'gyur ro ;",
    "T03TD3817E:229b-13": "/ rgyud gang la bdag med pa'i lam gyi mtshan nyid kyi byed rgyu nye bar gyur pas nyon mongs pa 'byung ba dang shin tu mi mthun pa'i gnas kyi mtshan nyid 'bras bu byung bar gyur pa la des 'bras bu 'thob po zhes ston pa 'ba' zhig tu zad kyi don dam par ni ma yin no //",
    "T03TD3817E:229b-14": "'di ltar thob par bya ba dang thob par byed pa'i dngos po dus tha dad pa'am /",
    "T03TD3817E:229b-15": "dus mnyam pa zhig las 'gyur grang na /",
    "T03TD3817E:229b-16": "re zhig phyogs dang po ni ma yin te /",
    "T03TD3817E:229b-17": "gnyi ga gnas dgos pas dus tha dad pa ni gcig nye bar gyur pa'i dus na cig shos med pas de gnyi ga gnas par ji ltar 'gyur /",
    "T03TD3817E:229b-18": "dus mnyam pa las kyang ma yin te /",
    "T03TD3817E:229b-19": "de gnyi ga grub nas gcig la gcig phan 'dogs pa med pa'i phyir ro //",
    "T03TD3817E:229b-20": "phan 'dogs pa med na ni thob par bya ba dang thob par byed pa'i dngos po nges par rigs pa ma yin te /",
    "T03TD3817E:229b-21": "ha cang thal bar 'gyur ba'i phyir ro //",
    "T03TD3817E:230a-0": "gcig la gcig kun nas ldan pa bskyed pa'i mtshan nyid @230a * //",
    "T03TD3817E:230a-1": "kyis thob par bya ba dang thob par byed pa'i mtshan nyid dus mnyam par 'brel par yang mi rigs te /",
    "T03TD3817E:230a-2": "'di ltar re zhig gang dag lus med pa'i dngos po de dag ni yul na mi gnas pa nyid yin pas kun nas ldan pa med do //",
    "T03TD3817E:230a-3": "de dag dus mnyam pa tsam gyis kyang thob par bya ba dang /",
    "T03TD3817E:230a-4": "thob par byed pa'i dngos por 'gyur ba ma yin pa te /",
    "T03TD3817E:230a-5": "ha cang thal bar 'gyur ba'i phyir ro //",
    "T03TD3817E:230a-6": "rgyu gcig kho na las kyang ma yin te /",
    "T03TD3817E:230a-7": "de ni gnyis ka'i thun mong yin pas /",
    "T03TD3817E:230a-8": "'di ni thob par bya ba 'di ni thob par byed pa zhes bya bar nges par med par 'gyur ro //",
    "T03TD3817E:230a-9": "gang dag lus yod pa de dag kyang bdag nyid thams cad kyis kun nas 'byar na ni gcig tu thal bar 'gyur ro //",
    "T03TD3817E:230a-10": "phyogs gcig na ni yan lag dang bcas par thal bar 'gyur ro //",
    "T03TD3817E:230a-11": "bar med par gnas pa las kyang thob pa ma yin te /",
    "T03TD3817E:230a-12": "de gnyi ga dang thun mong ste bye brag med pas nges pa med do //",
    "T03TD3817E:230a-13": "de lta bas na 'di ni rtogs pas sgro btags pa nyid do //",
    "T03TD3817E:230a-14": "'dis ni byed pa po dang las la sogs pa'i tha snyad mtha' dag gsal bar khong du chud par bya'o //",
    "T03TD3817E:230a-15": "chos rnams zhes bya ba ni chos kyi skye mched do //",
    "T03TD3817E:230a-16": "'dis ni 'dus ma byas kyang bsdus te /",
    "T03TD3817E:230a-17": "chos kyi skye mched ni rdzas bdun gyi bdag nyid yin pa'i phyir ro ;",
    "T03TD3817E:230a-18": "/ lhag ma gzugs la sogs pa dang /",
    "T03TD3817E:230a-19": "chos kyi skye mched kyi phyogs gcig gis ni 'dus byas bstan to //",
    "T03TD3817E:230a-20": "'di ni mtshon pa ste /",
    "T03TD3817E:230a-21": "des na mig la sogs pa yang bzung bar bya'o //",
    "T03TD3817E:230a-22": "gang gi phyir 'di don dam par de ci la yang zhugs pa med la /",
    "T03TD3817E:230a-23": "de 'di snyam du bdag gis thob po snyam du yang mi sems pa /",
    "T03TD3817E:230a-24": "de'i phyir yang dag pa'i lam la gnas pas des na rgyun du zhugs pa zhes bya'o //",
    "T03TD3817E:230a-25": "gal te bdag gis thob po snyam du de ltar mngon par zhen par gyur na /",
    "T03TD3817E:230a-26": "de'i tshe ci'i phyir rgyun du zhugs pa zhes mi bya snyam pa la /",
    "T03TD3817E:230a-27": "bcom ldan 'das gal te zhes bya ba la sogs pa gsol to ;",
    "T03TD3817E:230a-28": "/ su zhig bdag gis zhes nga'o snyam du mngon par zhen par 'gyur na de dag bdag tu lta ba spangs pa ma yin no //",
    "T03TD3817E:230a-29": "gang bdag tu lta ba ma spangs pa de 'phags pa'i lam ma skyes pa'o //",
    "T03TD3817E:230b-0": "gang 'phags pa'i lam ma skyes pa de so so'i skye bo yin pas rgyun tu zhugs par ji ltar 'gyur snyam du dgongs @230b pa'o ;",
    "T03TD3817E:230b-1": "/'di ltar gang zhig de bdag gis zhes mngon par zhen pa de ni bdag tu lta ba kun tu 'byung ngo //",
    "T03TD3817E:230b-2": "'dis ni sems rab tu gzung ba bstan to //",
    "T03TD3817E:230b-3": "'di thams cad kyis ni gnas 'di'i zab pa brjod do //",
    "T03TD3817E:230b-4": "dpe spros te bstan pas don 'di nyid bstan par bya ba'i phyir /",
    "T03TD3817E:230b-5": "lan cig phyir 'ang ba zhes bya ba la sogs pa bka' stsal to //",
    "T03TD3817E:230b-6": "'dir yang tshig gi don dang mtshams sbyar ba la sogs pa thams cad snga ma bzhin du sbyar bar bya'o //",
    "T03TD3817E:230b-7": "'dod pa na spyod pa'i nyon mongs pa bsgom pas spang bar bya ba rnam pa drug spangs pa de nyid 'phags pa lan cig phyir 'ong ba ste /",
    "T03TD3817E:230b-8": "'dod pa'i khams su lan cig phyir 'ong ba'i phyir ro //",
    "T03TD3817E:230b-9": "'dod pa'i khams na spyod pa'i nyon mongs pa bsgom pas spang par bya ba mtha' dag spangs pa de nyid phyir mi 'ong ba zhes bya ba ste /",
    "T03TD3817E:230b-10": "'dod pa'i khams su yang mi 'ong ba'i phyir ro //",
    "T03TD3817E:230b-11": "gang gi tshe khams gsum na spyod pa'i nyon mongs pa'i dri ma mtha' dag spangs par gyur pa de'i tshe de nyid 'jig rten mtha' dag gis mchod par 'os pas dgra bcom pa zhes bya'o //",
    "T03TD3817E:230b-12": "dgra bcom pa zhes bgyi ba'i chos de gang yang ma mchis zhes bya ba ni nyon mongs pa'i sgrib pa rnam pa de lta bu spangs pa'i ye shes kyi rgyud la de btags pa'i phyir la /",
    "T03TD3817E:230b-13": "rgyud kyang btags par yod pa'i don dam par de gang yang med de /",
    "T03TD3817E:230b-14": "de ni sgro btags pa'i phyir ro snyam du dgongs pa'o //",
    "T03TD3817E:230b-15": "da ni 'phags pa rab 'byor gyis bdag nyid dbang yin pas bdag gi tshig gzung bar 'os par bya ba'i phyir yon tan khyad par can nyon mongs pa med par gnas pa dang /",
    "T03TD3817E:230b-16": "yon tan thun mong ba dgra bcom pa'i sgo nas bdag nyid rjod par byed cing /",
    "T03TD3817E:230b-17": "sems rab tu gzung ba nyid bstan pa'i phyir /",
    "T03TD3817E:230b-18": "bdag ces bya ba la sogs pa gsol to //",
    "T03TD3817E:230b-19": "nyon mongs pa med pa zhes bya ba ni ting nge 'dzin gyi bye brag go //",
    "T03TD3817E:230b-20": "de yang gnyi ga'i cha las rnam par grol ba'i dgra bcom pa kho na bdag la dmigs nas gzhan dag nyon mongs pa skye bar mi rung ngo snyam nas rnal 'byor la snyoms par 'jug cing /",
    "T03TD3817E:230b-21": "de las langs pa de dag la dmigs nas gzhan dag nyon mongs pa skye bar mi 'gyur ba ste /",
    "T03TD3817E:230b-22": "nyon mongs pa med pa des gnas pa'i ngang tshul can gang yin pa de dag la de skad ces bya'o //",
    "T03TD3817E:231a-0": "rnam par @231a * //",
    "T03TD3817E:231a-1": "dbye ba 'di ni dga' ba'o //",
    "T03TD3817E:231a-2": "bdag la lung mi bstan lags so zhes bya ba ni de'i tshe bdag tu lta ba ma spangs pa'i phyir bdag gis rgyun du zhugs pa'i 'bras bu yang rnyed par dka' na /",
    "T03TD3817E:231a-3": "gang gnyi ga'i cha las rnam par grol ba'i dgra bcom pas thob par bya ba nyon mongs pa med par gnas pa nyid lta smos kyang ci dgos snyam du dgongs pa'o //",
    "T03TD3817E:231a-4": "ji ltar nyon mongs pa med par gnas par bya snyam pa la ci la yang mi gnas pa zhes bya ba gsol to //",
    "T03TD3817E:231a-5": "bdag gis 'bras bu 'dus byas sam 'dus ma byas 'ga' zhig thob po snyam du de ltar mngon par zhen pas su zhig mi gnas pa de nyid nyon mongs pa med par gnas pa zhes phyogs dag tu gsungs te /",
    "T03TD3817E:231a-6": "gzhan ni ma yin no zhes bya ba'i tha tshig go //",
    "T03TD3817E:231a-7": "da ni bdag ni de bzhin gshegs pa dgra bcom pa yang dag par rdzogs pa'i sangs rgyas kyis nyon mongs pa ma mchis par gnas pa rnams kyi mchog tu lung bstan to //",
    "T03TD3817E:231a-8": "bcom ldan 'das bdag 'dod chags dang bral ba dgra bcom pa lags kyang zhes bya ba ni bdag tu mngon par zhen pas ma yin gyi /",
    "T03TD3817E:231a-9": "'o na ji lta zhe na /",
    "T03TD3817E:231a-10": "tha snyad tsam la mngon par zhen pas yin gyi /",
    "T03TD3817E:231a-11": "de ni bdag gis sngar bshad zin to //",
    "T03TD3817E:231a-12": "gal te don dam par thob par bya ba dang /",
    "T03TD3817E:231a-13": "thob par byed pa ci yang med na bcom ldan 'das byang chub sems dpar gyur pas de bzhin gshegs pa mar me mdzad las chos ji ltar blangs /",
    "T03TD3817E:231a-14": "'on te ma blangs na ni de'i tshe bdag cag chos len par 'dod pa rnams kyis de bzhin gshegs pa byung ba la ci'i phyir mnyes par bya snyam du gang dag de ltar rtogs par gyur pa de dag gis thos pa nyung ba gags su gyur pa dang bral ba'i phyir gnas drug pa'i dbang du mdzad nas /",
    "T03TD3817E:231a-15": "de bzhin gshegs pas de bzhin gshegs pa dgra bcom pa yang dag par rdzogs pa'i sangs rgyas mar me mdzad las gang blangs pa'i chos de gang yang yod snyam mam zhes bya ba gsungs so //",
    "T03TD3817E:231a-16": "rab 'byor gyis kyang dgongs pa snga ma nyid bzung nas /",
    "T03TD3817E:231a-17": "de ni ma mchis zhes gsol to //",
    "T03TD3817E:231a-18": "don dam par thob par bya ba dang thob par byed pa'i dngos pos chos gang yang blangs pa med pa de ji ltar sngar bshad pa bzhin no //",
    "T03TD3817E:231a-19": "chos thams cad rang bzhin gyis zhi ba'i yang phyir ro //",
    "T03TD3817E:231b-0": "de lta mod kyi de bzhin gshegs pa'i dbang @231b gis tshig gi tshogs sna tshogs pa la sogs pa snang ba'i shes pa byung ba tsam la blangs pa zhes gdags te /",
    "T03TD3817E:231b-1": "des na thos pa yongs su btsal bar 'bras bu dang bcas pa yin no //",
    "T03TD3817E:231b-2": "'dis ni don gyis na byang chub sems dpa' thos pa yongs su tshol ba'i dus na sangs rgyas byang ba mnyes par bya'o //",
    "T03TD3817E:231b-3": "de'i 'og tu sangs rgyas kyi chos rnams blang bar bya'o snyam du mngon par zhen pa mi mthun pa'i phyogs su yongs su ston te /",
    "T03TD3817E:231b-4": "de spang ba la 'dun pa dang /",
    "T03TD3817E:231b-5": "smon lam gyis gnas par bya ba yang ston to //",
    "T03TD3817E:231b-6": "mar me mdzad las chos gang yang blangs sam zhes bya ba phyogs tsam zhig brjod pas chos blang ba'i mtshan ma thams cad zlog par byed do //",
    "T03TD3817E:231b-7": "blangs pa'i chos de gang yang ma mchis zhes bya ba 'dis ni chos rnams kyi don dam pa gzung du med par rnam par 'jog par byed cing /",
    "T03TD3817E:231b-8": "de la rnal 'byor du snyoms par 'jug pa dang g-yeng ba tshar gcod pa yang ston to //",
    "T03TD3817E:231b-9": "gnas 'di'i zab pa yang brjod do //",
    "T03TD3817E:231b-10": "gal te las dang byed pa po la sogs pa don dam par med pa nyid yin na de'i tshe byang chub sems dpa' dag sangs rgyas kyi zhing yongs su dag pa bsgrub pa'i phyir /",
    "T03TD3817E:231b-11": "ji ltar smon lam gdab snyam du sems pa de dag dmigs pa chung ngu yid la byed pa sgom pa gags su gyur pa dang bral ba'i phyir gnas bdun pa'i dbang du mdzad nas byang chub sems dpa' gang la la zhes bya ba la sogs pa gsungs so //",
    "T03TD3817E:231b-12": "mi bden pa zhes bya ba ni brdzun pa'o //",
    "T03TD3817E:231b-13": "gal te de lta na bcom ldan 'das kyis byang chub sems dpa' rnams kyi zhing yongs su dag pa phun sum tshogs pa de dang der ji ltar gsungs snyam du sems shing /",
    "T03TD3817E:231b-14": "de ci'i slad du zhes zhus pa dang lan du /",
    "T03TD3817E:231b-15": "zhing bkod pa rnams zhes bya ba la sogs pa gsungs so //",
    "T03TD3817E:231b-16": "zhing mang po dag ni zhing bkod pa rnams so //",
    "T03TD3817E:231b-17": "bkod pa de dag med par zhes bya ba ni don dam par yan lag can gyi ngo bo'am /",
    "T03TD3817E:231b-18": "rdul phra rab bsags par bkod pa gang yang med pa'i phyir ro //",
    "T03TD3817E:231b-19": "bkod pa de dag ni med pa kho na yin mod kyi /",
    "T03TD3817E:231b-20": "'on kyang rmi lam na dmigs pa'i zhing bkod pa bzhin du ma brtags na dga' ba tsam du kun rdzob tu yod par gsungs te /",
    "T03TD3817E:231b-21": "de nyid kyi phyir zhing bkod pa rnams zhes bya'o //",
    "T03TD3817E:232a-0": "de lta ma yin na don dam pa'i rang bzhin ni brjod par mi nus pas brjod par mi 'gyur ro snyam du @232a * //",
    "T03TD3817E:232a-1": "dgongs pa'o //",
    "T03TD3817E:232a-2": "mi gnas pa gong du yang bshad mod kyi /",
    "T03TD3817E:232a-3": "brjed ngas pa'i tshul can dag la phan gdags pa'i don du /",
    "T03TD3817E:232a-4": "mjug bsdu ba'i thabs kyis dran par bya ba'i phyir /",
    "T03TD3817E:232a-5": "de lta bas na zhes bya ba la sogs pa gsungs so //",
    "T03TD3817E:232a-6": "'di ltar zhes bya ba ni ji skad smos pa'i rnam pas dngos po gang yang grub pa med pa'i phyir de la mi gnas par sems bskyed par bya'o zhes bya ba'i tha tshig go //",
    "T03TD3817E:232a-7": "lhag ma ni snga ma bzhin no //",
    "T03TD3817E:232a-8": "de la mi bden par smra ba'o zhes bya ba 'dis ni don gyis na don dam par bdag gis zhing bkod pa bsgrub bo snyam du mngon par zhen pa mi mthun pa'i phyogs su yongs su ston te /",
    "T03TD3817E:232a-9": "zhing bkod pa rnams zhes mtshan ma tsam zhig brjod pas dmigs pa chung ngu yid la byed pa sgom pa thams cad dang bral bar yongs su ston to //",
    "T03TD3817E:232a-10": "dmigs pa chung ngu yid la byed pa sgom pa la 'dun pa dang smon lam gdab pa yang ston to //",
    "T03TD3817E:232a-11": "bkod pa de dag med par de bzhin gshegs pas gsungs zhes bya ba 'dis ni don dam pa rnam par 'jog pas rnal 'byor du snyoms par 'jug pa la 'dzud de zab pa ston to //",
    "T03TD3817E:232a-12": "des na zhing bkod pa rnams zhes bya'o zhes bya ba 'dis ni skur ba 'debs pa'i mtha' bkag nas rnam par g-yeng ba tshar gcod pa ston te /",
    "T03TD3817E:232a-13": "gnas 'di'i rgya che ba yongs su ston to //",
    "T03TD3817E:232a-14": "phung po rnams las sems can gud na med du zin kyang tha mi dad pa zhig yod pa kho na ma yin nam gzhan du na byang chub sems dpa' sems can yongs su smin par bya ba'i phyir ji ltar 'jug snyam du gang sems pa de sems can yal bar 'dor ba'i mtshan nyid gags su 'gyur ba dbral ba'i phyir gnas brgyad pa'i dbang du mdzad nas 'di lta ste dper na zhes bya ba gsungs so //",
    "T03TD3817E:232a-15": "skyes bu zhig zhes bya ba ni lha ma yin gyi dbang po sgra gcan zin te /",
    "T03TD3817E:232a-16": "de'i lus ni 'dod pa'i khams na ri rab kyi tshad tsam mo //",
    "T03TD3817E:232a-17": "de cher zin kyang don med par de'i chen po ste /",
    "T03TD3817E:232a-18": "bcom ldan 'das kyis ci'i phyir bstan pa'i dgongs pa brjod par 'dod pas /",
    "T03TD3817E:232a-19": "de ci'i slad du zhes dris pa dang /",
    "T03TD3817E:232a-20": "dgongs pa de nyid brjod pa'i phyir /",
    "T03TD3817E:232a-21": "dngos po ma mchis pa zhes bya ba smos so //",
    "T03TD3817E:232a-22": "don dam par gcig dang du ma'i rang bzhin dang bral ba'i phyir ngo bo nyid med pa kho na ste /",
    "T03TD3817E:232b-0": "rmi lam dag na rmis pa'i lus @232b bzhin du de ni kun rdzob bzhin du de bzhin gshegs pas gsungs kyi don dam par ni ma yin no //",
    "T03TD3817E:232b-1": "des na lus zhes bgyi'o zhes bya ba ni 'dir 'thad pa smras pa'o //",
    "T03TD3817E:232b-2": "'di ltar 'di ni kun rdzob nyid de de'i phyir de skad ces bya'i de lta ma yin na don dam par chos gang yang grub pa med pa'i phyir de skad mi brjod do zhes dgongs pa'o //",
    "T03TD3817E:232b-3": "rgyal dbog pa la sogs pa gang dag med pa la dngos por khas len pa de dag dgag pa'i phyir /",
    "T03TD3817E:232b-4": "de dngos po ma mchis pas zhes bya ba smos so //",
    "T03TD3817E:232b-5": "dngos po med pa ni dngos po spangs te gnas pa'i mtshan nyid yin pas ji ltar de dang mi mthun pa'i ngo bor mi 'gyur /",
    "T03TD3817E:232b-6": "de'i phyir lus zhes bya'o //",
    "T03TD3817E:232b-7": "de lta ma yin na don dam par lus gang yang grub pa med pas lus zhes bya ba 'dir ci zhig brjod de de'i phyir dngos po med par bstan pa 'dis ni 'di yongs su bstan pa yin te /",
    "T03TD3817E:232b-8": "lus kyi tshad ri rab tsam gang yin pa yang gang gi tshe don dam par ngo bo nyid med pas bdag nyid kyi lus ma yin pa de'i tshe ji ltar gzhan dag gi lus ngo bo nyid dang bcas pa'am bdag dang bcas par 'gyur /",
    "T03TD3817E:232b-9": "'di la don gyis na byang chub sems dpa' sems can yongs su smin par bya ba la brtson pa don dam par sems can du mngon par zhen pa mi mthun pa'i phyogs su ston te /",
    "T03TD3817E:232b-10": "de spang bar bya ba'i 'dun pa dang /",
    "T03TD3817E:232b-11": "smon lam gdab pa yang bstan to //",
    "T03TD3817E:232b-12": "skyes bu zhig ces bya ba mtshan ma tsam zhig brjod pas sgo nga las skyes pa la sogs pa lus so so tha dad pa thams cad gzung bar brjod do //",
    "T03TD3817E:232b-13": "de bzhin gshegs pas de dngos po ma mchis pa gsungs so zhes bya ba 'dis ni don dam par rnam par 'jog cing de la rnal 'byor du snyoms par 'jug pa'i gnas yongs su ston to //",
    "T03TD3817E:232b-14": "zab pa yang brjod do //",
    "T03TD3817E:232b-15": "de dngos po ma mchis pas zhes bya ba 'dis ni g-yeng ba tshar gcod pa ston to //",
    "T03TD3817E:232b-16": "da ni chos kyi rnam grangs 'dis shin tu don che bar brjod pas phyi'i bstan bcos la mngon par zhen pa rnams de la rjes su chags pa rnam par g-yeng ba dang dbral ba'i phyir gnas dgu pa'i dbang du mdzad nas /",
    "T03TD3817E:232b-17": "rab 'byor 'di ji snyam du sems zhes bya ba gsungs so //",
    "T03TD3817E:232b-18": "'dis rnam pa bzhis chos kyi rnam grangs 'di'i khyad par yongs su ston to //",
    "T03TD3817E:232b-19": "bsod nams yongs su sdud pa dang /",
    "T03TD3817E:232b-20": "lha la sogs pa rim gro byed pa dang /",
    "T03TD3817E:233a-0": "@233a * // bya dka' ba byed pa /",
    "T03TD3817E:233a-1": "de bzhin gshegs pa la sogs pa dang mtshungs par byed pa'o //",
    "T03TD3817E:233a-2": "de la bsod nams yongs su sdud pa ni gzhi de las bsod nams mang du bskyed ces gang gsungs pa'o //",
    "T03TD3817E:233a-3": "lha la sogs pas rim gro byed pa ni /",
    "T03TD3817E:233a-4": "sa phyogs de na mchod rten du gyur pa yin zhes gang gsungs pa'o //",
    "T03TD3817E:233a-5": "bya dka' ba byed pa ni de dag ngo mtshar rab dang ldan par 'gyur ro zhes gang gsungs pa'o //",
    "T03TD3817E:233a-6": "de bzhin gshegs pa la sogs pa dang mtshungs par byed pa ni /",
    "T03TD3817E:233a-7": "sa phyogs de na ston pa'am bla ma lta bu gang yang rung ba gnas so zhes gang gsungs pa'o //",
    "T03TD3817E:233a-8": "de la rin po che'i sbyin pa'i bsod nams brjod pa khyad par rnam pa gnyis kyis khyad par du 'phags par yongs su bstan te /",
    "T03TD3817E:233a-9": "dngos po'i khyad par dang zhing gi khyad par ro //",
    "T03TD3817E:233a-10": "dngos po'i khyad par du 'phags pa yang rgya che ba dang /",
    "T03TD3817E:233a-11": "gya nom pa'o //",
    "T03TD3817E:233a-12": "de la rgya che ba ni gzhi'i bye brag gis rab tu mang ba ste /",
    "T03TD3817E:233a-13": "'jig rten gyi khams de snyed cig ces gang gsungs pa'o //",
    "T03TD3817E:233a-14": "gya nom pa ni 'jig rten na shin du dkon par grags pa ste /",
    "T03TD3817E:233a-15": "rin po che sna bdun gyis rab tu gang bar byas te zhes gsungs pa'o //",
    "T03TD3817E:233a-16": "zhing ni bdag dang gzhan gyi don phun sum tshogs pa dang ldan pas khyad par du 'phags pa'o //",
    "T03TD3817E:233a-17": "de la gzhan gyi phun sum tshogs pa ni spang bar bya ba dang /",
    "T03TD3817E:233a-18": "blang bar bya ba'i don gzhan dag la phyin ci ma log par ston pa'i phyir te /",
    "T03TD3817E:233a-19": "de bzhin gshegs pas zhes gsungs pa'o //",
    "T03TD3817E:233a-20": "de dngos po'i de kho na de ji lta ba bzhin du gsungs pas nges pa'i tshig tu na de bzhin du gsungs pa zhes bya'o //",
    "T03TD3817E:233a-21": "bdag gi don phun sum tshogs pa ni ye shes dang spangs pa phun sum tshogs pa tha dad pas rnam pa gnyis te /",
    "T03TD3817E:233a-22": "de la dgra bcom pa zhes bya ba 'dis ni spangs pa phun sum tshogs pa bstan te /",
    "T03TD3817E:233a-23": "nyon mongs pa'i dgra bcom pas nges pa'i tshig tu na dgra bcom pa zhes bya'o //",
    "T03TD3817E:233a-24": "yang dag par rdzogs pa'i sangs rgyas zhes bya ba 'dis ni ye shes phun sum tshogs pa bstan to //",
    "T03TD3817E:233a-25": "de'i phyir tshig gsum smos pa 'bras bu dang bcas pa yin no zhes spyir bsdu ba'i don to //",
    "T03TD3817E:233a-26": "mos par bya zhes bya ba na 'dod pa ste /",
    "T03TD3817E:233a-27": "mos pa bskyed par bya'o khong du chud par bya'o zhes bya ba ni rtogs par bya ba ste shes rab bskyed do zhes bya ba'i tha tshig go //",
    "T03TD3817E:233b-0": "'di la snga ma ni phyi ma'i @233b 'bras bu'o //",
    "T03TD3817E:233b-1": "yang na phyi ma ni snga ma'i bshad pa'o //",
    "T03TD3817E:233b-2": "bshad ces bya ba ni sgra'o //",
    "T03TD3817E:233b-3": "yang dag par bstan zhes bya ba ni 'dod pa ste mos pa bskyed pa'i don to //",
    "T03TD3817E:233b-4": "grangs med ces bya ba ni grangs kyis yongs su gcad par mi nus pa'i phyir ro //",
    "T03TD3817E:233b-5": "dpag tu med ces bya ba ni mthu dpag par mi nus pa'am dpe med pa'i phyir ro //",
    "T03TD3817E:233b-6": "'don zhes bya ba ni bdag nyid yi ge kha ton du byed pa'o //",
    "T03TD3817E:233b-7": "ston zhes bya ba ni gzhan dag la tshig gi don yang dag par ston pa'o //",
    "T03TD3817E:233b-8": "yang na 'don pa ni tshig go //",
    "T03TD3817E:233b-9": "ston pa ni don to //",
    "T03TD3817E:233b-10": "mchod rten du gyur zhes bya ba ni phyag bya bar 'os pa'o //",
    "T03TD3817E:233b-11": "mchod rten nyid mchod rten du gyur pa ste /",
    "T03TD3817E:233b-12": "dper na dbang du gyur ces bya ba bzhin no //",
    "T03TD3817E:233b-13": "'di ltar gang zag la bdag med pa tsam gyi tshigs su bcad pa bstan pas kyang mchod rten du gyur pa yin na bdag med pa gnyi ga bstan pa lta smos kyang ci dgos snyam du dgongs pa'o //",
    "T03TD3817E:233b-14": "len pa zhes bya ba ni tshig go //",
    "T03TD3817E:233b-15": "'dzin pa zhes bya ba ni mi brjed pa'o //",
    "T03TD3817E:233b-16": "klog ces bya ba ni glegs bam du byas pa'o //",
    "T03TD3817E:233b-17": "kun chub bar byed ces bya ba ni don to /",
    "T03TD3817E:233b-18": "'dis ni thos pa la byung ba'i shes rab kyis 'dzin par bstan to //",
    "T03TD3817E:233b-19": "bsam pa dang bsam pa'i shes rab kyis kyang 'dzin pa'i phyir tshul bzhin zhes bya ba gsungs te /",
    "T03TD3817E:233b-20": "don phyin ci ma log par khong du chud ces bya ba'i tha tshig go //",
    "T03TD3817E:233b-21": "kha cig las ni 'dzin zhes bya ba'i tshig gcig po 'byung ste /",
    "T03TD3817E:233b-22": "de la 'dzin pa ni tshig dang don gnyi gar blta bar bya'o //",
    "T03TD3817E:233b-23": "ngo mtshar rab ces bya ba ni chos zab cing rgya che ba rnam pa 'di lta bu khong du chud pa'i phyir ro //",
    "T03TD3817E:233b-24": "ston pa gnas zhes bya ba ni chos smra ba ste /",
    "T03TD3817E:233b-25": "ston pa'i mdzad pa mdzad pa'i phyir te /",
    "T03TD3817E:233b-26": "de nyid sangs rgyas bcom ldan 'das mngon sum du bzhugs pa dang 'dra'o zhes bya ba'i tha tshig go //",
    "T03TD3817E:233b-27": "bla ma lta bu gang yang rung ba zhes bya ba ni 'phags pa 'jam pa'i dbyangs la sogs pa gang yang rung ba ste /",
    "T03TD3817E:233b-28": "de'i mdzad pa bsgrub pa'i phyir chos smra ba de gnas par blta'o //",
    "T03TD3817E:233b-29": "kha cig las ni gzhan dang gzhan dag ces tshig gnyis 'byung ste /",
    "T03TD3817E:233b-30": "de ni bla ma lta bu gang yang rung thams cad kyi rnam grangs te /",
    "T03TD3817E:233b-31": "de na gnas zhes bstan pa'i phyir ro //",
    "T03TD3817E:233b-32": "'di thams cad kyis ni gnas 'di'i rgya che ba bstan to //",
    "T03TD3817E:234a-0": "don gyis na dam pa'i chos yongs su bzung ba btang nas phyi'i bstan bcos la rjes su chags pa mi mthun pa'i @234a * //",
    "T03TD3817E:234a-1": "phyogs su yongs su bstan te /",
    "T03TD3817E:234a-2": "de la rjes su chags pa yongs su btang la chos la brtson par bya ba la 'dun pa dang /",
    "T03TD3817E:234a-3": "smon lam btang ba bstan to //",
    "T03TD3817E:234a-4": "chos kyi rnam grangs 'di las zhes bya ba mtshan ma tsam zhig smos pas phyi'i bstan bcos la rjes su chags pa spangs te /",
    "T03TD3817E:234a-5": "dam pa'i chos thams cad la brtson par bya'o zhes yongs su ston to //",
    "T03TD3817E:234a-6": "chos kyi rnam grangs 'di nus pa bsam gyis mi khyab pa dang ldan pas gzhan la phan gdags pa'i don du ming thos pa tsam gyis kyang sems can rnams kyi bsod nams skye bar brjod pa'i phyir 'phags pa rab 'byor gyis 'di'i ming ci lags zhes zhus so //",
    "T03TD3817E:234a-7": "'di ji ltar gzung bar bgyi zhes bya ba 'di ni bzung bas kyang bsod nams dpag tu med par 'gyur bar yongs su ston to //",
    "T03TD3817E:234a-8": "shes rab kyi pha rol tu phyin pa zhes bya ba ni gang gi ming de yin pa de la de skad ces bya'o //",
    "T03TD3817E:234a-9": "'dis shes rab kyang yin la pha rol rtogs shing yongs su gcod pas pha rol tu phyin pa'o //",
    "T03TD3817E:234a-10": "de ni shes rab kyang yin la pha rol tu phyin pa yang yin na zhes bsdu ba'o //",
    "T03TD3817E:234a-11": "yang na shes rab kyi pha rol ni shes rab kyi pha rol te de 'dis rtogs shing yongs su gcod pas na de skad ces bya'o //",
    "T03TD3817E:234a-12": "de yang shugs kyis na de bzhin gshegs pa'i shes rab rnam pa thams cad kyi mchog dang ldan pa ste /",
    "T03TD3817E:234a-13": "shes rab gzhan gyis na pha rol gzhal bar mi nus so //",
    "T03TD3817E:234a-14": "yang na shes rab kyi pha rol tu phyin pa ni son to zhes bya ba'i tha tshig 'di nyid do //",
    "T03TD3817E:234a-15": "de ni ji skad smos pa'i shes rab kho na ste /",
    "T03TD3817E:234a-16": "gzhan ni de'i pha rol tu 'gro mi srid pa'i phyir ro //",
    "T03TD3817E:234a-17": "'dis sbyin pa'i pha rol tu phyin pa la sogs pa yang bshad pa yin no //",
    "T03TD3817E:234a-18": "de brjod par 'gyur bas chos kyi rnam grangs 'di la yang de skad ces bya ste /",
    "T03TD3817E:234a-19": "rol rnyed ma phrogs pa la sogs pa snyan dngags sbyar ba bzhin no //",
    "T03TD3817E:234a-20": "de ni bcom ldan 'das kyis so so rang gis rig par bya ba nyid yin pas thun mong ma yin pa'i phyir dang /",
    "T03TD3817E:234a-21": "de don dam par yang ma skyes pa'i phyir de sgras brjod mi srid do snyam du sems pa'i bsam pa las brtags nas de ci'i slad du zhes zhus pa dang /",
    "T03TD3817E:234a-22": "lan du rab 'byor de bzhin gshegs pas shes rab kyi rol tu phyin pa gang gsungs pa de zhes bya ba bka' stsal to //",
    "T03TD3817E:234b-0": "de @234b don dam pa so so rang gis rig par bya ba yin pas thun mong ma yin pa'i phyir dang /",
    "T03TD3817E:234b-1": "don dam par chos thams cad shin tu ma skyes pa'i phyir sgras brjod du mi rung mod kyi /",
    "T03TD3817E:234b-2": "'on kyang rnam par rtog pa'i gzugs brnyan gyi rang gi ngo bo la phyi rol tu sgro btags te /",
    "T03TD3817E:234b-3": "rnam par rtog pa de yang rang bzhin gyis 'khrul pa yin pas des sgro btags pa'i rnam pa de yang brdzun pa nyid do //",
    "T03TD3817E:234b-4": "des na shes rab kyi pha rol tu phyin pa rnam par rtog pa'i gzugs brnyan du gyur pa gang de bzhin gshegs pas gsungs shing sgras go bar byas pa de nyid pha rol tu phyin pa med pa yin gyi /",
    "T03TD3817E:234b-5": "de bzhin gshegs pa'i shes rab ni ma yin te /",
    "T03TD3817E:234b-6": "de ni bden pa'i kun rdzob tu shes bya'i pa rol tu son pa'i phyir ro //",
    "T03TD3817E:234b-7": "de lta ma yin na bcom ldan 'das thams cad mkhyen par ji ltar 'gyur /",
    "T03TD3817E:234b-8": "rtogs par byed pa 'khrul pas de dang rnam par rtog pa'i gzugs brnyan du gyur pa tha dad par khong du mi chud pa'i phyir ro //",
    "T03TD3817E:234b-9": "des shes pa'i ngo bor don dam pa'i shes rab de nyid de bzhin gshegs pas gsungs zhes bya'o //",
    "T03TD3817E:234b-10": "des na de ltar bstan pa la 'gal ba med do snyam du dgongs pa'o //",
    "T03TD3817E:234b-11": "yang na de bzhin gshegs pa'i shes rab gang yin pa rtogs par byed pa'i ngo bor de bzhin gshegs pas gsungs pa de nyid don dam par med pa kho na ste /",
    "T03TD3817E:234b-12": "de don dam par na pha rol tu 'gro ba med pa'i phyir ro //",
    "T03TD3817E:234b-13": "nyid ces bya ba'i sgra ni pha rol tu phyin pa med ces bya ba'i 'og tu gzhag par blta'o //",
    "T03TD3817E:234b-14": "'dis ni don dam par rnam par 'jog cing de la rnal 'byor du snyoms par 'jug pas ji ltar bsgrub par bya ba yongs su bstan to //",
    "T03TD3817E:234b-15": "ji ltar shes rab kyi pha rol tu phyin pa rnam par rtog pa'i gzugs brnyan gyi rang gi ngo bo kho na la phyi rol tu sgro btags nas bcom ldan 'das kyis gsungs kyi /",
    "T03TD3817E:234b-16": "gzhan du ni ma yin pa de bzhin chos thams cad kyang de bzhin gshegs pas gsungs par bstan pa'i phyir rab 'byor 'di ci snyam du sems zhes bya ba gsungs te /",
    "T03TD3817E:234b-17": "don dam par chos thams cad grub pa med pa'i phyir ro //",
    "T03TD3817E:234b-18": "grub tu chud na yang rang gi mtshan nyid rnams ni thun mong ma yin pas brda gdags mi nus pa'i phyir ro //",
    "T03TD3817E:234b-19": "spyi'i mtshan nyid ni btags pa'i phyir ro //",
    "T03TD3817E:235a-0": "rang gi mtshan @235a * //",
    "T03TD3817E:235a-1": "nyid dang spyi'i mtshan nyid las ma gtogs par brjod par bya ba gzhan ni med de /",
    "T03TD3817E:235a-2": "de gnyis phan tshun spangs te gnas pa'i mtshan nyid yin pa'i phyir ro //",
    "T03TD3817E:235a-3": "de lta bas na don dam par gang de bzhin gshegs pas gsungs pa'i chos de gang yang med par dgongs pa'i gnas brtan rab 'byor gyis bcom ldan 'das de bzhin gshegs pas gsungs pa'i chos de gang yang ma mchis so zhes gsol to //",
    "T03TD3817E:235a-4": "'dis ni rnam par g-yeng ba tshar bcad pa dang /",
    "T03TD3817E:235a-5": "zab pa bstan to //",
    "T03TD3817E:235a-6": "de ltar chos thams cad la bdag med par rgya cher bstan du zin kyang las dang po pa gang dag 'di snyam du ji ltar chos thams cad bdag med par bsgom snyam sems pa de dag dngos po'i mtshan ma zil gyis gnon pa la thabs mi mkhas pa dang dbral ba'i phyir gnas bcu pa'i dbang du mdzad nas /",
    "T03TD3817E:235a-7": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:235a-8": "'di la thabs rnam pa gnyis kyis gcig dang du ma'i rang bzhin dang bral bar khong du chud pas chos thams cad bdag med par bsgom par bya'o zhes ston to //",
    "T03TD3817E:235a-9": "de la thabs rnam pa gnyis ni bsab par bya ba'i thabs dang /",
    "T03TD3817E:235a-10": "snang ba med par bya ba'i thabs so //",
    "T03TD3817E:235a-11": "de la sna'i rdul ji snyed yod pa zhes bya ba 'dis ni gcig pu'i rang bzhin dang bral bar khong du chud na bsrab par bya ba'i thabs yin par ston te /",
    "T03TD3817E:235a-12": "'jig rten gyi khams 'di ni gcig pur rigs pa ma yin te /",
    "T03TD3817E:235a-13": "bsgribs pa dang ma bsgribs pa la sogs pa gsal ba'i chos dang ldan pa'i phyir ro //",
    "T03TD3817E:235a-14": "des na du mar bshig na rdul phra rab bshig par khas blang bar bya'o//",
    "T03TD3817E:235a-15": "de'i phyir rdul phra rab tu bsgom na gcig pu nyid du spong bar 'gyur ro zhes ston to //",
    "T03TD3817E:235a-16": "byang chub sems dpa' phal cher dmigs pa chung ngu ma yin pa yid la byed pas stong gsum gyi stong chen po'i 'jig rten gyi khams la dmigs pa'i phyir stong gsum gyi stong chen po zhes smos so //",
    "T03TD3817E:235a-17": "'dis ni rgya che ba yongs su bstan te /",
    "T03TD3817E:235a-18": "rdul phra rab de dag kyang phyogs cha'i bye brag gis tha mi dad pa'i phyir grub pa med pa kho na yin na /",
    "T03TD3817E:235a-19": "ji ltar rdul de mang por 'gyur zhes rgol ba'i bsam pa las brtags nas ci'i slad du zhes gsol nas /",
    "T03TD3817E:235a-20": "'dir lan du sa'i rdul gang lags pa de zhes bya ba de gsol to //",
    "T03TD3817E:235b-0": "sa'i rdul @235b de mang po gcig pa nyid du 'dzin pa gsal ba'i phyir rdul phra rab kyi ngo bor gsungs pa gang yin pa de ni rdul med pa kho na ste /",
    "T03TD3817E:235b-1": "don dam par na sgyu mas sprul pa'i ngo bo bzhin du rdul phra rab med pa kho na las blos rab tu brtags pa'i bdag nyid yin pa'i phyir ro //",
    "T03TD3817E:235b-2": "'dis ni gcig pur 'dzin pa'i thabs tsam du gsungs par zad kyi don dam par ni ma yin no //",
    "T03TD3817E:235b-3": "des na sa'i rdul zhes bgyi'o zhes bya ba ni de rigs pa'i kun rdzob tu yod pa'i phyir ro //",
    "T03TD3817E:235b-4": "de lta ma yin na don dam par de med pa'i phyir dang /",
    "T03TD3817E:235b-5": "rang gi mtshan nyid ni brjod du mi rung ba'i phyir brjod par mi 'gyur ro snyam pa kho nar dgongs pa'o //",
    "T03TD3817E:235b-6": "brjod pa'i kun rdzob tu de bstan par yang mi rigs te /",
    "T03TD3817E:235b-7": "de'i rang gi ngo bo ni gzhan yang mi snang ba'i phyir ro //",
    "T03TD3817E:235b-8": "'dis ni du ma'i rang bzhin dang bral bar khong du chud pa'i thabs ni snang ba med par bya ba yin par ston to //",
    "T03TD3817E:235b-9": "'di ltar mjug tu phra rab rnams kyang rigs pas so sor btags nas snang bar byed pas na /",
    "T03TD3817E:235b-10": "'jig rten gyi khams rnams du ma'i rang bzhin dang bral bar rtogs par 'gyur zhing de'i 'og tu rang bzhin med par khong du chud do //",
    "T03TD3817E:235b-11": "de ltar re zhig snod kyi 'jig rten gcig dang du ma'i rang bzhin dang bral bas rang bzhin ni med pa kho nar brjod nas sems can gyi 'jig rten yang brjod pa'i phyir /",
    "T03TD3817E:235b-12": "'jig rten gyi khams gang lags pa de zhes bya ba gsol to //",
    "T03TD3817E:235b-13": "'jig rten gyi khams ni 'dir sems can gyi 'jig rten la dgongs pa ste /",
    "T03TD3817E:235b-14": "gzhan ni sngar bshad zin pa'i phyir ro //",
    "T03TD3817E:235b-15": "de khams ma mchis par zhes bya ba de gcig dang du ma'i rang bzhin dang bral ba'i phyir ro snyam du dgongs pa ste /",
    "T03TD3817E:235b-16": "'di ltar re zhig de las gzugs kyi phung po gang yin pa de ni snod kyi 'jig rten nyid kyis bshad do //",
    "T03TD3817E:235b-17": "phung po lhag ma bzhi ni ji ltar gcig dang du ma'i rang bzhin dang mi ldan par sngar dpyad pa nyid do //",
    "T03TD3817E:235b-18": "de lta ma yin pas na chos thams cad sgyu ma bzhin du don dam par rang bzhin med par rnal 'byor pa rnams kyis mthong ngo //",
    "T03TD3817E:235b-19": "'dis ni zab pa yang brjod do //",
    "T03TD3817E:235b-20": "don gyis na don dam par snod dang sems can gyi 'jig rten la dngos por mngon par zhen pa mi mthun pa'i phyogs su yongs su bstan to //",
    "T03TD3817E:236a-0": "de spang bar @236a * //",
    "T03TD3817E:236a-1": "bya ba'i phyir 'dun pa dang /",
    "T03TD3817E:236a-2": "smon lam gdab pa yang bstan te /",
    "T03TD3817E:236a-3": "stong gsum gyi stong chen po'i 'jig rten gyi khams zhes mtshan ma tsam zhig yongs su brjod pas dngos po mtha' dag rang bzhin med par bsgom par yongs su ston to //",
    "T03TD3817E:236a-4": "de rdul ma mchis par zhes bya ba dang /",
    "T03TD3817E:236a-5": "khams ma mchis par zhes bya ba 'dis ni don dam par rnam par 'jog pa 'dis ni rnal 'byor du snyoms par 'jug pas ji ltar bsgrub par bya ba de yongs su bstan to //",
    "T03TD3817E:236a-6": "des na 'jig rten gyi khams zhes bgyi'o zhes bya ba 'dis ni skur pa 'debs pa'i mtha' bkag nas g-yeng ba tshar gcod pa bstan to //",
    "T03TD3817E:236a-7": "da ni byang chub sems dpa' gang dag bsod nams kyi tshogs bsgrubs pa'i shin tu phan 'dogs pas bcom ldan 'das la mchod pa na de'i sku rnam par mi 'jig pa de dag bsod nams kyi tshogs yongs su rdzogs par mi 'gyur te /",
    "T03TD3817E:236a-8": "yang dag pa yid la byed pa la ma zhugs pa'i phyir ro //",
    "T03TD3817E:236a-9": "de bas na de dag chogs ma bsags pa dang bral ba'i phyir gnas bcu gcig pa'i dbang du mdzad nas /",
    "T03TD3817E:236a-10": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:236a-11": "'dir spyir bsdu ba'i don ni 'di yin te /",
    "T03TD3817E:236a-12": "de bzhin gshegs pa la mchod pa dang /",
    "T03TD3817E:236a-13": "rim gro byed pa na mtshan phun sum tshogs pas de bzhin gshegs par mi lta'i /",
    "T03TD3817E:236a-14": "'o na ji lta bu zhe na /",
    "T03TD3817E:236a-15": "don dam pa chos nyid du zhes bya ba'o //",
    "T03TD3817E:236a-16": "lhag ma'i bshad pa ni gzugs kyi sku thob par 'dun pa'i gnas dang 'dir mthun no //",
    "T03TD3817E:236a-17": "'di la tshig zlos pa snyam du dogs par yang mi bya ste /",
    "T03TD3817E:236a-18": "sngar ni gzugs kyi sku thob par 'dun pa'i dus na de rnam par gzhig par bstan /",
    "T03TD3817E:236a-19": "da ni de bzhin gshegs pa la mchod pa dang rim gro ba pa'i dus na bstan pas tha dad do //",
    "T03TD3817E:236a-20": "'dir don gyis na gzugs kyi sku la de bzhin gshegs par mngon par zhen pa mi mthun pa'i phyogs su yongs su bstan te /",
    "T03TD3817E:236a-21": "de spang bar bya ba'i phyir 'dun pa dang smon lam gdab par yang bstan to //",
    "T03TD3817E:236a-22": "mchan phun sum tshogs pa zhes mtshan ma tsam zhig brjod pas gzugs kyi sku mtha' dag yongs su bstan to //",
    "T03TD3817E:236a-23": "mtshan ma mchis par zhes bya ba ni don dam pa rnam par 'jog pa'o //",
    "T03TD3817E:236a-24": "des na zhes bya ba la sogs pas ni g-yeng ba tshar gcod pa bstan to //",
    "T03TD3817E:236b-0": "de ltar chos thams cad la bdag med par @236b rtogs par bya ba'i thabs bstan du zin kyang lus dang srog la chags shing rnyed pa dang bkur sti la gdu ba gang dag le lo dang rnyed pa dang bkur sti dang bsod snyoms la chags par gyur pa de dag de la chags pa dang bral ba'i phyir gnas bcu gnyis pa'i dbang du mdzad nas /",
    "T03TD3817E:236b-1": "rab 'byor skyes pa'am bud med gang gis zhes bya ba la sogs pa gsungs so //",
    "T03TD3817E:236b-2": "'dis ni snying po med pa sdug bsngal brgya stong du ma'i gnas lus gcig gi phyir khyed la chags nas lus 'di snyed yongs su btang bas kyang mi rnyed pa'i bsod nams gang yin pa de'i bar chad byed kyis /",
    "T03TD3817E:236b-3": "lus dang srog la mi lta ba'i sems kyis bdag nyid thams cad kyis 'di la brtson par bya ba'i rigs so zhes yongs su bstan to //",
    "T03TD3817E:236b-4": "'dis ni don gyis na le lo la sogs pa mi mthun pa'i phyogs su yongs su bstan to //",
    "T03TD3817E:236b-5": "de spang pa'i phyir dam pa'i chos yongs su bzung ba la sogs pa'i don du 'dun pa dang smon lam gdab pa yang ston to //",
    "T03TD3817E:236b-6": "chos kyi rnam grangs 'di las zhes mtshan ma tsam zhig brjod pas ni theg pa chen po mtha' dag la nyan pa la sogs par mdzad pa'o //",
    "T03TD3817E:236b-7": "bsod nams ches mang du zhes bya ba 'dis ni rgya che ba brjod do //",
    "T03TD3817E:236b-8": "chos kyi shugs kyis zhes bya ba ni chos la dad pa'i shugs kyis zhes bya ba'i tha tshig go //",
    "T03TD3817E:236b-9": "'phags pa rab 'byor mchi ma byung ba de yang bcom ldan 'das kyi byin gyis rlabs kyis le lo can gzhan dag theg pa chen po'i chos rmad du byung ba brjod pas shin tu dad pa bskyed pa'i don du blta bar bya'o //",
    "T03TD3817E:236b-10": "de'i phyir lag pas mchi ma phyis nas bcom ldan 'das la 'di skad ces gsol to //",
    "T03TD3817E:236b-11": "chos kyi rnam grangs 'di de bzhin gshegs pa ji snyed pas gsungs pa ni bcom ldan 'das ngo mtshar lags so zhes bya ba gsol to //",
    "T03TD3817E:236b-12": "ji snyed pas zhes bya ba ni mi byed pa'i bye brag ste /",
    "T03TD3817E:236b-13": "bshad par bya bar 'os pa'i rnam pa ji snyed kyis byang chub sems dpa' rnams la gsungs shig ces bya ba'i tha tshig go ;",
    "T03TD3817E:236b-14": "/ ci'i phyir snyam pa la /",
    "T03TD3817E:236b-15": "bdag gi ye shes skyes tshun chad ces bya ba gsol to //",
    "T03TD3817E:236b-16": "tshun chad ces bya ba ni 'phags pa'i bden pa'i spyod yul gyi ye shes skyes pa nas bzung ste /",
    "T03TD3817E:237a-0": "de'i bar gyi chos kyi rnam grangs bsod nams kyi 'bras bu mchog tu ji skad bstan pa nyan thos dang rang sangs @237a * //",
    "T03TD3817E:237a-1": "rgyas kyi spyod yul ma yin pa 'di lta bu sngon chad ma thos so zhes bya ba'i tha tshig go //",
    "T03TD3817E:237a-2": "'dis ni rnyed dka' bar brjod do //",
    "T03TD3817E:237a-3": "de ltar bsod nams khyad zhugs pa de thos nas brtson 'grus brtsams te 'jug pa gang dag chos 'di la sgra ji bzhin du 'du shes par 'gyur ba de dag gi nyes pa de yongs su spang ba'i phyir ngo mtshar rab ces bya ba 'di gsol te /",
    "T03TD3817E:237a-4": "bsod nams rgya chen po skyed pa skye bo ma rabs kyis dad par dka' ba de lta bu la mos pa'i phyir dang /",
    "T03TD3817E:237a-5": "gang zag dang chos la bdag med pa shin tu zab pa la mos pa'i phyir bdag lta bu gang zag la bdag med pa tsam rtogs pa dag pas de de dag ngo mtshar rab dang ldan par 'gyur ro //",
    "T03TD3817E:237a-6": "yang dag par 'du shes zhes bya ba ni /",
    "T03TD3817E:237a-7": "don phyin ci ma log par 'du shes pa la bya'i sgra ji bzhin du mngon par zhen nas 'di ni yang dag pa'o snyam du 'du shes pa la ni mi bya'o //",
    "T03TD3817E:237a-8": "'di ltar 'dir chos thams cad rang bzhin med pa don dam pa la dgongs nas bstan gyi kun rdzob tu ni rang bzhin med pa ma yin pa'i phyir ro //",
    "T03TD3817E:237a-9": "des na mthong ba la sogs pa dang 'gal ba ma yin no snyam du dgongs pa'o //",
    "T03TD3817E:237a-10": "gal te yang dag par 'du shes pa yod pa na 'du shes yod par bya ba yang don dam par yod par 'gyur te /",
    "T03TD3817E:237a-11": "'du shes par bya ba med na 'du shes kyang med par thal bar 'gyur ba'i phyir ro //",
    "T03TD3817E:237a-12": "de'i phyir chos thams cad don dam par rang bzhin med par ji ltar 'grub snyam du sems pa'i klan ka la brtags nas /",
    "T03TD3817E:237a-13": "de ci'i slad du zhes bya ba gsol te /",
    "T03TD3817E:237a-14": "lan du bcom ldan 'das yang dag par 'du shes pa gang lags pa zhes bya ba gsol to //",
    "T03TD3817E:237a-15": "'du shes par bya ba dang /",
    "T03TD3817E:237a-16": "gang yang med pa dang /",
    "T03TD3817E:237a-17": "gcig dang du ma'i rang bzhin dang bral ba'i phyir don dam par de nyid 'du shes med pa ste /",
    "T03TD3817E:237a-18": "de'i phyir yang dag par 'du shes pa de la yang dag par 'du shes par mi bya'o zhes bstan to //",
    "T03TD3817E:237a-19": "gang gi phyir ma brtags na dga' ba tsam du yod pa de'i phyir de yang dag par 'du shes zhes de bzhin gshegs pa gsung ngo //",
    "T03TD3817E:237a-20": "de lta ma yin na rnam pa thams cad du med pa'i phyir gsung bar mi 'gyur ro //",
    "T03TD3817E:237a-21": "'dis ni don dam par rnam par 'jog cing ji ltar rnal 'byor du snyoms par 'jug pas bsgrub par bya ba dang /",
    "T03TD3817E:237b-0": "ji ltar rnam par g-yeng ba tshar gcad par bya ba @237b de gnyi ga bstan to //",
    "T03TD3817E:237b-1": "zab pa yang brjod do //",
    "T03TD3817E:237b-2": "sgro 'dogs pa dang skur pa 'debs pa'i mtha' yang spangs so //",
    "T03TD3817E:237b-3": "le lo can de dag nyid ngo mtshar ba bskyed pa'i phyir bdag chos kyi rnam grangs 'di bshad pa la rtog cing mos pa ni bdag la ngo mtshar ma lags kyi /",
    "T03TD3817E:237b-4": "bcom ldan 'das slad ma'i tshe slad ma'i dus lnga brgya pa tha ma la sems can gang dag chos kyi rnam grangs 'di len pa dang /",
    "T03TD3817E:237b-5": "'dzin pa dang /",
    "T03TD3817E:237b-6": "kun chub par bgyid pa de dag ni ngo mtshar rab dang ldan par 'gyur lags so zhes bya ba gsol to //",
    "T03TD3817E:237b-7": "'di'i phyir bsdu ba'i don 'di yin te ma 'ongs pa na dam pa'i chos rab tu rnam par 'jig par 'gyur ba'i dus na byang chub sems dpa' gang dag chos kyi rnam grangs 'di 'dzin par 'gyur la /",
    "T03TD3817E:237b-8": "de dag gang zag la sogs par 'dzin par mi 'gyur ba de lta bu dag kyang 'byung bar 'gyur na /",
    "T03TD3817E:237b-9": "khyed cag dam pa'i chos kyi dga' ston dang bcas pa'i dus na yang sgrub pa de 'dra ba med pas na 'di ni khyed kyi shin tu ngo tsha ba'i gnas yin no zhes bya ba'o //",
    "T03TD3817E:237b-10": "de la bdag ces bya ba ni gang zag la bdag med par rtogs pa'o //",
    "T03TD3817E:237b-11": "'di zhes bya ba ni gang zag dang chos la bdag med par yongs su ston pa'o //",
    "T03TD3817E:237b-12": "bshad pa la zhes bya ba ni bcom ldan 'das kyis mngon sum du gsal bar mdzad pa'o //",
    "T03TD3817E:237b-13": "rtog pa zhes bya ba ni dang ba'i rnam pa ste dang bar ston to //",
    "T03TD3817E:237b-14": "mos pa zhes bya ba ni yid ches pa'i rnam pa'o //",
    "T03TD3817E:237b-15": "sems can de dag ces bya ba ni bcom ldan 'das bskal pa ma 'ongs pa'i dus na 'byung ba dag go //",
    "T03TD3817E:237b-16": "'dir len pa la sogs pa'i tshig smos pa gang yin pa de ni sngar bshad par zad do //",
    "T03TD3817E:237b-17": "de ni 'di skad du bstan par 'gyur te /",
    "T03TD3817E:237b-18": "gang zag la bdag med pa tsam rtogs pa bdag bcom ldan 'das las mngon sum du thos pa'i stobs kyis bdag med pa gnyis kyi tshul ston par byed pa'i chos 'di lta bu la dad cing yid ches pa tsam du gyur pa gang yin pa de ngo mtshar ma yin gyi /",
    "T03TD3817E:237b-19": "gang bcom ldan 'das bskal pa na 'di la 'dzin pa la sogs pa'i rim gyis chos kyi rnam grangs 'di lta bu rtogs nas kun chub par byed pa de dag ngo mtshar rab dang ldan par 'gyur te /",
    "T03TD3817E:238a-0": "bcom ldan 'das dang bskal pa theg pa chen po spong ba mang ba na de la dad pa @238a * //",
    "T03TD3817E:238a-1": "skyes pa ni shin tu dkon pa'i phyir ro snyam du dgongs pa'o //",
    "T03TD3817E:238a-2": "'dis ni le lo spangs te dam pa'i chos gzung ba la sogs pa la 'dun pa dang /",
    "T03TD3817E:238a-3": "smon lam gyis gnas par bya ba bstan pa yin no //",
    "T03TD3817E:238a-4": "de dag lung 'ba' zhig dang ldan par 'gyur bar ma zad kyi rtogs pa phun sum tshogs par yang bstan pa'i phyir yang bcom ldan 'das zhes bya ba gsol to //",
    "T03TD3817E:238a-5": "bdag ces bya ba la sogs pa smos pa ni mtshon pa ste /",
    "T03TD3817E:238a-6": "de na de dag chos su 'du shes 'jug par mi 'gyur te /",
    "T03TD3817E:238a-7": "bdag med pa gnyi ga cig car rtogs pa'i phyir ro //",
    "T03TD3817E:238a-8": "gal te bdag med pa la sogs pa yod na ni de'i tshe nges par de 'du shes pa yang 'jug go snyam du sems pa la /",
    "T03TD3817E:238a-9": "de ci'i slad du zhe na zhes gsol nas /",
    "T03TD3817E:238a-10": "lan du bdag tu 'du shes pa zhes bya ba gsol to //",
    "T03TD3817E:238a-11": "'dis ni bdag la sogs pa ji skad smos pa ltar re zhig zhog gang 'di ni nga'o snyam du bdag tu 'du shes pa skye bo thams cad la grags pa de yang brtags pa'i khur mi bzod pas ci yang ma yin na bdag la sogs pa myong ba med pa dngos po yod par mi 'gyur ba lta smos kyang ci dgos zhes de skad ston te /",
    "T03TD3817E:238a-12": "'dis ni rnal 'byor du snyoms par 'jug pa bstan to //",
    "T03TD3817E:238a-13": "gal te bdag la sogs pa med du zin kyang de dag tu phyin ci log tu gyur nas /",
    "T03TD3817E:238a-14": "bdag la sogs par 'du shes 'jug par mi 'gyur ro zhes bya ba ci mngon snyam du sems pa'i dri ba nang du brjod pa bzhag pa la brtags nas /",
    "T03TD3817E:238a-15": "de ci'i slad du zhes gsol te /",
    "T03TD3817E:238a-16": "lan du sangs rgyas bcom ldan 'das rnams ni 'du shes thams cad dang bral ba'i slad du'o zhes bya ba gsol to //",
    "T03TD3817E:238a-17": "'di la don ni 'di yin te /",
    "T03TD3817E:238a-18": "dngos po ma lus par de kho na ji lta ba bzhin du thugs su chud pas sangs rgyas bcom ldan 'das rnams zhes bya'o //",
    "T03TD3817E:238a-19": "don dam par 'du shes par bya ba gang yang med pas de dag gang du yang 'du shes mi 'jug go //",
    "T03TD3817E:238a-20": "de lta ma yin na phyin ci log tu 'gyur ro //",
    "T03TD3817E:238a-21": "byang chub sems dpa' rnams ni sangs rgyas kyi rjes su slob pas 'jug pa yin no //",
    "T03TD3817E:238a-22": "de lta ma yin na de'i go 'phang ji ltar thob par 'gyur /",
    "T03TD3817E:238b-0": "des na sangs rgyas bcom ldan 'das rnams kyis 'du shes thams cad dang bral ba la ji ltar bslab pa de bzhin @238b du ;",
    "T03TD3817E:238b-1": "byang chub sems dpa' rnams kyis kyang bslab par bya'o //",
    "T03TD3817E:238b-2": "de'i phyir byang chub sems dpa' gang dag de'i rjes su slob pa de dag bdag la sogs par 'du shes mi 'jug par nges so //",
    "T03TD3817E:238b-3": "de de bzhin no zhes bya ba ni 'dul ba rnams nges pa'i phyir bcom ldan 'das kyis zhal gyis bzhes nas lan gnyis su gsungs so //",
    "T03TD3817E:238b-4": "'di yan chad ni brtson 'grus las ldog pa'i dbang du mdzad nas gsungs so //",
    "T03TD3817E:238b-5": "da ni gang zag chos zab mo 'di thos nas yid skrag ste /",
    "T03TD3817E:238b-6": "thog ma kho nar brtson 'grus mi rtsom pa de dag brtson 'grus mi rtsom pa de dang bral ba'i phyir sems can gang dag ces bya ba la sogs pa gsungs so //",
    "T03TD3817E:238b-7": "skrag na brtson 'grus mi rtsom ste //",
    "T03TD3817E:238b-8": "nyan thos kyi theg par ni bcom ldan 'das kyis 'di ni chos tsam du zad de 'di la gang zag ni med pa kho na'o zhes bstan la /",
    "T03TD3817E:238b-9": "theg pa chen por ni chos tsam po de dag yang brdzun pa'o zhes bstan pas de la thog ma med pa'i dus na lhan cig skyes pa'i bdag tu lta ba dang 'brel pa'i snying can lus ma bsgoms pa dag gang zag bdag med pa thos nas nga med do zhes skrag par 'gyur te /",
    "T03TD3817E:238b-10": "de dgag pa'i phyir mi skrag pa zhes bya ba gsungs so //",
    "T03TD3817E:238b-11": "gang dag chos tsam la mngon par zhen pa de dag chos la bdag med pa bstan pa thos pa'i dus na kun tu skrag par 'gyur te /",
    "T03TD3817E:238b-12": "chos tsam po gang yin pa de yang med pas kye ma'o bdag ni ma rung ngo snyam du sems te /",
    "T03TD3817E:238b-13": "phyogs bcur bltas kyang skyabs med pas kun tu skrag par 'gyur bas de dgag pa'i phyir kun tu mi dngang zhes bya ba gsungs so //",
    "T03TD3817E:238b-14": "sems pa'i dus na gnyi ga med par sbyor mi nus pas kun tu dngang bar 'gyur ro //",
    "T03TD3817E:238b-15": "bdag cag gis ji ltar bdag med pa gnyi ga khong du chud par bya zhes thog ma kho nar kun tu skrag par 'gyur ba de dgag pa'i phyir kun tu dngang bar mi 'gyur zhes bya ba gsungs so //",
    "T03TD3817E:238b-16": "gzhan dag na re bdag med pa rnam gnyis khong du ma chud pas skrag pa gang yin pa de'i tshe chung ngu dang 'bring dang chen po rnams tshig gsum po dag gis go rims bzhin du bstan te zhe'o //",
    "T03TD3817E:238b-17": "gzhan dag na re skrag pa rnam pa gsum ni thos pa dang /",
    "T03TD3817E:238b-18": "sems pa dang /",
    "T03TD3817E:238b-19": "bsgom pa'i dus na'o zhe'o //",
    "T03TD3817E:239a-0": "da ni rnyed pa dang bkur sti la chags pa dbral ba'i phyir de dag @239a * //",
    "T03TD3817E:239a-1": "ngo mtshar rab dang ldan par 'gyur zhes thos par 'dod pa la phan gdags pa'i phyir bdag nyid kyis dri ba sngon du btang nas de ci'i phyir zhes bya ba gsungs so //",
    "T03TD3817E:239a-2": "pha rol tu phyin pa dam pa 'di ni zhes bya ba smos te /",
    "T03TD3817E:239a-3": "shes rab kyi pha rol tu phyin pa 'di ni byang chub dang nye ba'i rgyu yin pa dang ;",
    "T03TD3817E:239a-4": "'di dang bral ba'i sbyin pa la sogs pa pha rol tu phyin pa med pa'i phyir pha rol tu phyin pa thams cad kyi mchog yin no //",
    "T03TD3817E:239a-5": "nga nyag gcig gis 'di dam par gsungs pa ma yin gyi /",
    "T03TD3817E:239a-6": "sangs rgyas thams cad kyis kyang 'di dam par gsungs so zhes bstan pa'i phyir pha rol tu phyin pa dam pa gang zhes bya ba gsungs so //",
    "T03TD3817E:239a-7": "'dis ni sangs rgyas gcig gis gsungs pa yang don phyin ci ma log pas de bzhin nyid du gzung na gang sangs rgyas thams cad kyis gcig tu dgongs pa lta smos kyang ci dgos zhes de skad ston to //",
    "T03TD3817E:239a-8": "des na dam pa la bdag nyid thams cad kyis bsgrub na ji ltar ngo mtshar rab dang ldan par mi 'gyur /",
    "T03TD3817E:239a-9": "dam par bstan pa 'di ni ngo tsha ba'i gnas gnyis pa bstan pa yin te /",
    "T03TD3817E:239a-10": "de ltar chos 'di mchog yin na khyed 'di ltar rnyed pa dang bkur sti la chags te bag med par gnas pa de ni shin tu ngo tsha bar byed pa'o zhes bya'o //",
    "T03TD3817E:239a-11": "'dis ni sems rab tu gzung ba bstan to //",
    "T03TD3817E:239a-12": "de ltar ngo tsha ba'i gnas bshad du zin kyang gang dag sdug bsngal mi bzod pas shin tu brtson 'grus rtsom par mi spro ba de dag sdug bsngal mi bzod pa dang bral ba'i phyir gnas bcu gsum pa'i dbang du mdzad nas yang rab 'byor ces bya ba la sogs pa gsungs so //",
    "T03TD3817E:239a-13": "'di la ji ltar bzod pa dang /",
    "T03TD3817E:239a-14": "bzod pa de rtags gang gis shes pa dang /",
    "T03TD3817E:239a-15": "rnam pa gang yin pa dang /",
    "T03TD3817E:239a-16": "de rnam pa ji lta bu dang /",
    "T03TD3817E:239a-17": "mi bzod pa'i gzhi'i gnyen po gang yin pa de gnas 'di ston te //",
    "T03TD3817E:239a-18": "ji ltar bzod ce na /",
    "T03TD3817E:239a-19": "chos thams cad kyi rang bzhin mi dmigs pa ste /",
    "T03TD3817E:239a-20": "de bzhin gshegs pa'i bzod pa'i pha rol tu phyin pa gang yin pa de nyid pha rol tu phyin pa med do zhes gsungs pa gang yin pa ste /",
    "T03TD3817E:239a-21": "don dam par du bzod pa dang /",
    "T03TD3817E:239a-22": "gang gis bzod pa dang /",
    "T03TD3817E:239a-23": "gang la bzod pa dang /",
    "T03TD3817E:239a-24": "gang bzod par bya ba dang /",
    "T03TD3817E:239a-25": "bzod pa gang yin pa de thams cad mi dmigs pas de pha rol tu phyin pa med pa nyid do //",
    "T03TD3817E:239b-0": "@239b don dam par de ltar ma skyes pa'i phyir de pha rol tu 'gro ba med do snyam du dgongs pa'o //",
    "T03TD3817E:239b-1": "'dis ni bzod pa de ngo bo nyid kyis skye ba med par bstan te /",
    "T03TD3817E:239b-2": "zab pa yang brjod do //",
    "T03TD3817E:239b-3": "de ltar chos thams cad mi dmigs par yid la byed par byang chub sems dpa' rnams bzod par ci mngon snyam du sems shing ;",
    "T03TD3817E:239b-4": "de ci'i slad du zhes shes par byed pa'i gtan tshigs zhus pa dang /",
    "T03TD3817E:239b-5": "lan du rab 'byor gang gi tshe zhes bya ba la sogs pa gsungs so //",
    "T03TD3817E:239b-6": "yan lag rnams ni lag pa dang rkang pa la sogs pa dag go /",
    "T03TD3817E:239b-7": "nyid lag rnams ni sor mo la sogs pa dag go //",
    "T03TD3817E:239b-8": "nga la 'du shes ci yang med ces bya ba ni gzhan gyi lus su 'du shes pa dang /",
    "T03TD3817E:239b-9": "mtshon char 'du shes pa dang /",
    "T03TD3817E:239b-10": "gcod par 'du shes pa dang /",
    "T03TD3817E:239b-11": "gzhan du 'du shes pa dang /",
    "T03TD3817E:239b-12": "bzod par 'du shes pa la sogs pa ste /",
    "T03TD3817E:239b-13": "'dis ni chos thams cad mi dmigs par brjod do //",
    "T03TD3817E:239b-14": "gal te 'du shes ci yang med na rgyal ba'i gnas skabs bzhin du sems pa med par 'gyur ro snyam pa la /",
    "T03TD3817E:239b-15": "'du shes med par gyur pa yang ma yin zhes bya ba gsungs so //",
    "T03TD3817E:239b-16": "de'i dus na rnal 'byor ba'i shes pa chos thams cad bdag med par rtogs pa yang dag pa'i kun rdzob kyi ngo bo nyid yod par dgongs pa'o //",
    "T03TD3817E:239b-17": "de'i yang ci mngon snyam du sems pa'i 'dri ba la brtags nas bdag nyid kyis de ci'i phyir zhe na zhes bya ba bka' stsal nas /",
    "T03TD3817E:239b-18": "lan du rab 'byor gal te zhes bya ba gsungs so //",
    "T03TD3817E:239b-19": "gnod sems kyi 'du shes kyang zhes bya ba'i dgongs pa ni 'di yin te /",
    "T03TD3817E:239b-20": "gang la bdag tu 'du shes yod pa de la de tsam gyis na nges par bdag la chags pa 'byung ngo //",
    "T03TD3817E:239b-21": "de ltar bdag la chags pa dang ldan na /",
    "T03TD3817E:239b-22": "gdon mi za bar bdag gi dang gzhan du rtog pa 'byung ste /",
    "T03TD3817E:239b-23": "'di ltar des gang zhig bdag la phan 'dogs par bsdus pa de la ni bdag gir rnam par rtog la /",
    "T03TD3817E:239b-24": "gzhan la ni pha rol tu rnam par rtog go //",
    "T03TD3817E:239b-25": "de'i phyir bdag gi dang mthun par 'jug go //",
    "T03TD3817E:239b-26": "de'i phyir bdag dang bdag gi dang mthun par 'jug pa la rjes su chags pa dang de dang 'gal ba la zhe sdang ste /",
    "T03TD3817E:239b-27": "de dang 'brel pa nyes pa'i tshogs mtha' dag kyang 'byung ngo //",
    "T03TD3817E:239b-28": "de nyid kyi phyir /",
    "T03TD3817E:239b-29": "bdag yod gzhan du 'du shes te //",
    "T03TD3817E:239b-30": "bdag gzhan byed pas yang 'dzin sdang //",
    "T03TD3817E:240a-0": "'di dag dang ni 'brel pa @240a * //",
    "T03TD3817E:240a-1": "yis /",
    "T03TD3817E:240a-2": "nyes pa thams cad rab tu 'phel /",
    "T03TD3817E:240a-3": "zhes bshad do //",
    "T03TD3817E:240a-4": "gang la gnod sems la sogs pa nyes pa'i tshogs 'byung ba de la nga ji ltar bzod pa smra bar grags par 'gyur te /",
    "T03TD3817E:240a-5": "gang gis na bzod pa'i mthus ka ling ka'i rgyal po de'i tshe de kho na sems can dmyal bar 'gro bar 'gyur snyam du dgongs pa'o //",
    "T03TD3817E:240a-6": "'dis ni gnod pa byas pa na 'gyur ba med pas gnod sems la sogs pa nges par 'byung ba rnams med pa'i phyir bdag la sogs pa'i 'du shes dang bral ba'i rtags kyis bzod pa de 'dra ba de shes par bstan pa yin no //",
    "T03TD3817E:240a-7": "'di nyid kyis bzod pa rnam pa gsum yang bstan te /",
    "T03TD3817E:240a-8": "'dir ka ling ka'i rgyal pos zhes bya ba 'dis ni gnod pa byed pa la mi bzod pa'i bzod pa yongs su ston to //",
    "T03TD3817E:240a-9": "yan lag dang nyid lag ces bya ba 'dis ni sdug bsngal dang du len pa'i bzod pa'o //",
    "T03TD3817E:240a-10": "de'i tshe nga la zhes bya ba la sogs pas ni chos la nges par rtog pa'i bzod pa'o //",
    "T03TD3817E:240a-11": "'dis ni don gyis na chos dang gang zag tu rnam par rtog pa mi mthun pa'i phyogs yongs su ston cing /",
    "T03TD3817E:240a-12": "'dul ba rnams de spang ba dang /",
    "T03TD3817E:240a-13": "ji skad smos pa'i bzod pa skyed par yang dag par 'dzin du 'jug pa yin te /",
    "T03TD3817E:240a-14": "'di ltar 'dis ni gdul ba'i skye bo dag 'di snyam du gang gi tshe bcom ldan 'das nyid byang chub kyi phyir bzod pa mchog 'di lta bu bsgoms pa de ni bdag cag gis 'di ci'i phyir mi bsgom ste /",
    "T03TD3817E:240a-15": "bya dka' ba'i las ma byas na rnyed dka' ba'i go 'phang mi thob bo snyam du sems so //",
    "T03TD3817E:240a-16": "de'i phyir gdul ba de dag de la sgro ba bskyed pa yin no //",
    "T03TD3817E:240a-17": "yan lag dang nying lag rnams zhes mtshan ma tsam zhig brjod pas sdug bsngal dang du len pa'i bzod pa thams cad yongs su bstan to //",
    "T03TD3817E:240a-18": "da ni bzod pa de rnam pa ji lta bu yin pa de bzhin du bstan pa'i phyir rab 'byor ngas mngon par shes te zhes bya ba gsungs so //",
    "T03TD3817E:240a-19": "de yang ka ling ka'i rgyal pos pa'i yan lag dang nying lag bcad par gyur pa zhes bya ba'i skabs yin te /",
    "T03TD3817E:240a-20": "mngon pas ma gsungs so //",
    "T03TD3817E:240a-21": "bzod pa de yang rnam pa gnyis su yongs su bstan to //",
    "T03TD3817E:240a-22": "gzhan gnod pa byed pa rgyun tu sdug bsngal ba'i yul can dang gzhan gnod pa byed pa mi bzad pa'i sdug bsngal gyi yul can no //",
    "T03TD3817E:240b-0": "@240b de la rgyun tu sdug bsngal la sogs pa'i yul ni tshe rabs lnga brgyar zhes bya ba gang yin pa ste /",
    "T03TD3817E:240b-1": "'dis ni 'di'i rgya che ba brjod do //",
    "T03TD3817E:240b-2": "mi bzad pa'i sdug bsngal la sogs pa yul ni yan lag dang nying lag rnams zhes gang gsungs pa yin no //",
    "T03TD3817E:240b-3": "mi bzod pa'i gzhi ni sdug bsngal rnam pa gsum 'di lta ste 'khor ba'i sdug bsngal dang sems can log par 'jug pa'i sdug bsngal dang /",
    "T03TD3817E:240b-4": "longs spyod dang mi ldan pa'i sdug bsngal lo //",
    "T03TD3817E:240b-5": "de la mi bzod pa'i gzhi dang po'i gnyen por de lta bas na zhes bya ba gsungs so //",
    "T03TD3817E:240b-6": "'di mtha' dag gis ni mi bzod pa spangs te /",
    "T03TD3817E:240b-7": "byang chub la 'dun pa dang smon lam gyis gnas par bya'o zhes bstan pa yin te /",
    "T03TD3817E:240b-8": "byang chub tu sems bskyed na su yang 'khor ba'i sdug bsngal gyis reg par mi 'gyur ro snyam du dgongs pa'o //",
    "T03TD3817E:240b-9": "brgya la byang chub kyi sems lan 'ga' zhig bskyed du zin kyang bdag tu mngon par zhen pa'i sgo nas sdug bsngal rnam pa gsum gyi 'du shes kyis skrag nas yang skyed par mi byed pas 'du shes thams cad rnam par spangs te zhes bya ba gsungs te //",
    "T03TD3817E:240b-10": "bdag la sogs par 'du shes pa dang /",
    "T03TD3817E:240b-11": "sdug bsngal rnam pa gsum gyi 'du shes ni 'dir 'du shes thams cad do //",
    "T03TD3817E:240b-12": "gzugs la sogs pa mngon par zhen pa ni nyan thos la sogs pa bzhin du 'khor ba yongs su brtags nas sdug bsngal des yid gdungs nas brgya lam na yang byang chub kyi sems mi bskyed pas gzugs la mi gnas par zhes bya ba la sogs pa gsungs so //",
    "T03TD3817E:240b-13": "gzugs la sogs pa la yong bar mngon par zhen pa ni de la gnas pa ste /",
    "T03TD3817E:240b-14": "'dir yang snga ma bzhin du bshad do //",
    "T03TD3817E:240b-15": "'dir tshig zlos par yang mi 'gyur te //",
    "T03TD3817E:240b-16": "'dis ni mi bzod pa'i gzhi'i gnyen po brjod do //",
    "T03TD3817E:240b-17": "snga mas ni pha rol tu phyin pa la sbyor ba'o //",
    "T03TD3817E:240b-18": "'dir gdul ba rnams chos med pa la yang mi gnas pa zhes bya ba lhag ma yin te /",
    "T03TD3817E:240b-19": "'dis ni med pa la mngon par zhen pa dgag go //",
    "T03TD3817E:240b-20": "ci la yang mi gnas par zhes bya ba 'dis ni gzugs la sogs pa dag la ming tsam du yod par mngon pa zhen pa dgag ste /",
    "T03TD3817E:240b-21": "'dis ni rnal 'byor du snyoms par 'jug pa bstan to //",
    "T03TD3817E:241a-0": "ci gzugs @241a * //",
    "T03TD3817E:241a-1": "la sogs pa yod bzhin du de la gnas pa la zhe sdang ba'i phyir ram /",
    "T03TD3817E:241a-2": "'on te med pa kho na la log par mngon par zhen pa yongs su spang pa'i don du dgag snyam du sems pa'i 'dri ba la brtags nas de ci'i slad du zhe na zhes zhus pa dang /",
    "T03TD3817E:241a-3": "lan du gnas pa gang yin pa de nyid mi gnas pa'i phyir te zhes bya ba gsungs so //",
    "T03TD3817E:241a-4": "'di la don ni 'di yin te /",
    "T03TD3817E:241a-5": "khyed kyi sems thog ma med pa'i dus nas gzugs la sogs pa la dngos por mngon par zhen pa'i stobs kyis gzugs la sogs pa la gnas te /",
    "T03TD3817E:241a-6": "bden par mngon par zhen pa gang yin pa de gzugs la sogs pa dngos po gang yin pa med pa'i phyir don dam par mi gnas pa'o //",
    "T03TD3817E:241a-7": "de bas na zhes bya ba mjug bsdu ba 'dis ni 'dir phyogs gnyis pa la gnas par ston te /",
    "T03TD3817E:241a-8": "sbyin pa'i sgras snga ma bzhin du 'dir yang pha rol tu phyin pa drug car du bzhed do //",
    "T03TD3817E:241a-9": "mi bzod pa'i gzhi gnyis pa'i gnyen por yang rab 'byor zhes bya ba la sogs pa gsungs so //",
    "T03TD3817E:241a-10": "'di mtha' dag gis ci gal te byang chub sems dpa'i su'i don du pha rol tu phyin pa shin tu bya dka' ba la sbyor ba rtsom par spro yang sems can de dag kyang don dam par med la sems can du 'du shes pa yang don dam par med na de dag ji ltar sems can de lta bu dag log par 'jug pas skyo bar 'gyur zhes de skad yongs su ston to //",
    "T03TD3817E:241a-11": "sems can dang der 'du shes pa bkag pas ni bdag med pa gnyis ka brjod do //",
    "T03TD3817E:241a-12": "sems can thams cad kyi don gyi phyir zhes bya ba 'dis ni 'dir rgya che ba bstan to //",
    "T03TD3817E:241a-13": "lhag ma mtha' dag gis zab pa bstan to //",
    "T03TD3817E:241a-14": "de ltar re zhig rigs pas bzod par rigs so zhes bstan nas /",
    "T03TD3817E:241a-15": "da ni de bzhin gshegs pa la yid ches pas kyang rigs so zhes bstan pa'i phyir yang dag par gsungs pa zhes bya ba la sogs pa gsungs so //",
    "T03TD3817E:241a-16": "dang po ni bstan pa'o //",
    "T03TD3817E:241a-17": "lhag ma ni bshad pa'o //",
    "T03TD3817E:241a-18": "yang na bden pa bzhi bstan pa'o //",
    "T03TD3817E:241a-19": "go rims bzhin du sbyar ro //",
    "T03TD3817E:241a-20": "yang na yang dag pa gsungs pa zhes bya ba ni bsgrub par bya ba bstan to //",
    "T03TD3817E:241a-21": "de bzhin gshegs pa zhes bya ba ni gtan tshigs bstan pa ste /",
    "T03TD3817E:241b-0": "'di ltar sangs rgyas bcom ldan 'das dag nyon @241b mongs pa dang shes bya'i sgrib pa spangs te /",
    "T03TD3817E:241b-1": "de bzhin gshegs pa de bzhin du 'di yang gshegs te byon pas de bzhin gshegs pa'o //",
    "T03TD3817E:241b-2": "de bas na yang dag pa phyin ci ma log par gsung ba ste /",
    "T03TD3817E:241b-3": "phyin ci log tu ston pa'i rgyu sgrib pa mi mnga' bas rgyu mi dmigs par sgrub po //",
    "T03TD3817E:241b-4": "'di de bzhin gshegs pa kho na yin par ji ltar 'grub snyam pa dang /",
    "T03TD3817E:241b-5": "bden pa gsung pa zhes bya ba gsungs so //",
    "T03TD3817E:241b-6": "bden pa ste 'phags pa'i bden pa bzhi'i mtshan nyid gsung ba'i ngang tshul can gang yin pa ste /",
    "T03TD3817E:241b-7": "des na de de bzhin gshegs pa zhes bya bar nges so //",
    "T03TD3817E:241b-8": "shin tu skol ba'i don ni rnam pa thams cad du yang dag par ston mi srid de /",
    "T03TD3817E:241b-9": "ji skad du /",
    "T03TD3817E:241b-10": "thabs las byung dang de yi rgyu //",
    "T03TD3817E:241b-11": "lkog gyur de bshad shin tu dka' //",
    "T03TD3817E:241b-12": "zhes bshad pa lta bu'o //",
    "T03TD3817E:241b-13": "'di bden pa gsung pa bden par ji ltar shes snyam pa la de bzhin nyid gsung pa zhes bya ba gsungs so //",
    "T03TD3817E:241b-14": "de dngos po'i de kho na phyin ci ma log par ji lta ba bzhin du gsung bas de bzhin nyid gsung pa'o //",
    "T03TD3817E:241b-15": "de spang bar bya ba dang blang bar bya ba'i de kho na thabs bcas par ji ltar gnas pa bzhin du gsung pa ste /",
    "T03TD3817E:241b-16": "de ji ltar bden pa gsung bar mi 'gyur /",
    "T03TD3817E:241b-17": "de ltar gyur du zin kyang des bstan pa'i bden pa bzhi po de bzhin du gnas par ci mngon snyam pa la /",
    "T03TD3817E:241b-18": "log par gsung pa ma yin no zhes bya ba gsungs pa'o //",
    "T03TD3817E:241b-19": "gang gi phyir ma log pa tshad ma dang ldan par gsung gi tshad mas gnod pa mi gsung ba de'i phyir bden pa'o zhes bya ba'i tha tshig go //",
    "T03TD3817E:241b-20": "'di mtha' dag gis ni 'bras bu'i gtan tshigs kyis bcom ldan 'das tshad mar bsgrubs so //",
    "T03TD3817E:241b-21": "de nyid kyi phyir /",
    "T03TD3817E:241b-22": "skyob las yang dag bstan ma lus //",
    "T03TD3817E:241b-23": "khyad par can gyi mkhyen pa bsgrub //",
    "T03TD3817E:241b-24": "ces bshad do //",
    "T03TD3817E:241b-25": "don dam par dngos po'i rang bzhin gcig gyang grub pa med pas /",
    "T03TD3817E:241b-26": "bden ba gcig kyang bsgrub par dka' na bden pa bzhir lta ga la 'gyur te /",
    "T03TD3817E:241b-27": "bden pa bzhi brjod pas yang dag par gsung bar 'gyur /",
    "T03TD3817E:241b-28": "'di ltar bcom ldan 'das kyis phung po lnga ni sgyu ma lta bu'o zhes gsungs na de'i bdag nyid sdug bsngal gyi bden bar ji ltar 'gyur /",
    "T03TD3817E:242a-0": "sdug bsngal yang don dam par brdzun @242a * //",
    "T03TD3817E:242a-1": "ba'i phyir de kun tu 'byung bdag 'gog pa dag kyang med pa kho na ste /",
    "T03TD3817E:242a-2": "ri bong gi rva la sogs pa shin tu med pa la ni de gnyis mi srid do //",
    "T03TD3817E:242a-3": "'gog pa med pas der 'gro ba'i lam yang don dam par med pa nyid de /",
    "T03TD3817E:242a-4": "bgrod par bya ba med na 'gro ba yang med do //",
    "T03TD3817E:242a-5": "'di skad du /",
    "T03TD3817E:242a-6": "byang chub bzhags nas bden pa gcig grub par /",
    "T03TD3817E:242a-7": "gzigs pa med na bzhir lta ga la 'gyur //",
    "T03TD3817E:242a-8": "zhes bstan pa lta bu'o //",
    "T03TD3817E:242a-9": "de la brtags nas gang dag yang dag par gsung ba la sgra ji bzhin du mngon par zhen pa de dag gi sgro 'dogs pa'i mtha' spang ba'i phyir yang rab 'byor zhes bya ba la sogs pa gsungs so //",
    "T03TD3817E:242a-10": "bden pa yang med ces bya ba ni don dam par rang bzhin gang yang grub pa med pa'i phyir ro //",
    "T03TD3817E:242a-11": "brdzun pa yang med ces bya ba la /",
    "T03TD3817E:242a-12": "brdzun pa ni bden pa rnam par gcod par gnas pas rnam par gcad par bya ba de med pa'i phyir gang gis de brdzun par 'gyur /",
    "T03TD3817E:242a-13": "yang na bden pa med ces bya ba ni ji ltar shes pa'i ngo bo sgyu ma bzhin du brdzun pa'i phyir ro //",
    "T03TD3817E:242a-14": "brdzun pa yang med ces bya ba ni ma brtags na dga' btsam du gnas pa'i phyir ro //",
    "T03TD3817E:242a-15": "mtha' gnyis bkag pa 'dis ni dbu ma'i lam nyid du ston to //",
    "T03TD3817E:242a-16": "nyan thos rnams kyis bdag tu mngon par zhen pa spang ba'i phyir gang zag la bdag med pa tsam gyi cha shas kyis bden pa bzhi po dag bstan gyi /",
    "T03TD3817E:242a-17": "thams cad kyi ched du ma yin pas 'gal ba med do //",
    "T03TD3817E:242a-18": "yang gang lus la sogs pa dmigs shing de don du gnyer ba'i phyir /",
    "T03TD3817E:242a-19": "sbyin pa sbyin par byed pa dang /",
    "T03TD3817E:242a-20": "gang yang mi dmigs pas don du mi gnyer ba de gnyis kyi khyad par ci 'dra snyam du sems pa gang yin pa de ni mi bzod pa'i gzhi gsum pa'i gnyen po 'di lta ste //",
    "T03TD3817E:242a-21": "dper na zhes bya ba la sogs pa gsungs so //",
    "T03TD3817E:242a-22": "gang lus dang srid pa dang longs spyod kyi bdag nyid kyi dngos po la bde ba kho nar mngon par zhen te /",
    "T03TD3817E:242a-23": "de don du gnyer ba der lhung ba'i sbyin pa sbyin par byed pa de ni skyes bu mun par zhugs pa bzhin te /",
    "T03TD3817E:242a-24": "mig yod du zin kyang dngos po'i don mi dmigs pas spang bar bya ba dang blang bar bya ba'i don mi shes pas /",
    "T03TD3817E:242a-25": "phyin ci log gi dngos po sdug bsngal mtha' dag gi gnas su lhung ngo //",
    "T03TD3817E:242b-0": "des na byang chub sems @242b dpa' longs spyod chen po'i bde ba las yongs su nyams par 'gyur ro //",
    "T03TD3817E:242b-1": "de dang mi ldan pas nyan thos la sogs pa bzhin du sdug bsngal gyis nyen pas byang chub las log go //",
    "T03TD3817E:242b-2": "gang dngos por ma lhung bar sbyin pa sbyin par byed do //",
    "T03TD3817E:242b-3": "lus la sogs pa'i dngos po la mi dmigs shing de don du mi gnyer bar sbyin par mi byed pa de ni dper na skyes bu mig dang ldan pas gzugs sna tshogs dag yod pa'i phyir mthong la /",
    "T03TD3817E:242b-4": "mthong nas kyang spang bar bya ba ni yongs su spong /",
    "T03TD3817E:242b-5": "blang bar bya ba ni len pa bzhin no //",
    "T03TD3817E:242b-6": "de yang nyi ma shar na brgya la mi mthong bar 'gyur ro snyam pa la nyi ma shar nas zhes bya ba gsungs so //",
    "T03TD3817E:242b-7": "nyi ma shar du zin kyang gal te na khyim la sogs pa kun mun pa can dag na mi mthong ngo snyam pa la nam langs te zhes bya ba gsungs so //",
    "T03TD3817E:242b-8": "nam langs zhes bya ba'i sgra ni mun par bstan te /",
    "T03TD3817E:242b-9": "des na mun pa med pa'i phyogs na zhes bya ba'i tha tshig go //",
    "T03TD3817E:242b-10": "de dag tshogs zin kyang long ba gang yin pa des brgya lam na yang mi mthong ngo snyam du dogs nas mig dang ldan pa zhes bya ba gsungs te /",
    "T03TD3817E:242b-11": "de lta bur ni byang chub sems dpa' dngos por ma lhung bar blta bar bya'o //",
    "T03TD3817E:242b-12": "de ni ma rig pa'i mun pa nam langs shing /",
    "T03TD3817E:242b-13": "ye shes kyi nyi ma shar nas shes bya rnam pa sna tshogs yang dag pa ji lta ba bzhin du mthong ste /",
    "T03TD3817E:242b-14": "phyin ci log gi dngos po sdug bsngal mtha' dag gi gnas sdug bsngal spang bar bya ba yang brdzun pa yin pas yongs su spong /",
    "T03TD3817E:242b-15": "bde ba mtha' dag gi gnas bla na med pa yang dag par rdzogs pa'i byang chub kyi mtshan nyid yang dag pa'i go 'phang blang bar bya ba yang 'dod de de la 'jug par rtsom mo //",
    "T03TD3817E:242b-16": "des na byang chub sems dpa' rnams longs spyod che ba phun sum tshogs pa rnyed nas /",
    "T03TD3817E:242b-17": "bla na med pa'i bde bas lus brtan te /",
    "T03TD3817E:242b-18": "byang chub las phyir mi ldog par dgongs pa'o //",
    "T03TD3817E:242b-19": "de nyid kyi phyir ldog par mi 'gyur te /",
    "T03TD3817E:242b-20": "sngar ni dmigs pa tsam gyis de la gnas pa zhes bstan /",
    "T03TD3817E:242b-21": "'dir ni dmigs pa sngon du btang bas de la chags pa'i mtshan nyid du lhung ba'o //",
    "T03TD3817E:242b-22": "de'i phyir 'dir ni lhung ba smos so //",
    "T03TD3817E:242b-23": "snga mar ni gnas pa smos so //",
    "T03TD3817E:243a-0": "'di mtha' dag gis ni sems @243a * //",
    "T03TD3817E:243a-1": "rab tu gzung ba bstan to //",
    "T03TD3817E:243a-2": "de ltar rnam pa 'dis bzod pa la btsud kyang gang dag bsam gtan gyi ro myong bar byed cing /",
    "T03TD3817E:243a-3": "de nyid la chags nas ye shes kyi tshogs yongs su bkang ba'i rgyu theg pa chen po'i chos la mi brtson pa de dag ye shes kyi tshogs dang mi ldan pa dang dbral ba'i phyir gnas bcu bzhi pa'i dbang du mdzad nas rab 'byor zhes bya ba la sogs pa gsungs so //",
    "T03TD3817E:243a-4": "gnas 'dis ni bsam gtan gyi ro myang ba dang dbral ba'i phyir /",
    "T03TD3817E:243a-5": "rnam pa lngas dam pa'i chos la brtson par bya ba'i yon tan gyi khyad par yongs su ston to //",
    "T03TD3817E:243a-6": "de bzhin gshegs pas dgongs pa dang bsod nams khyad par du 'phags pa yongs su sdud pa dang /",
    "T03TD3817E:243a-7": "chos dang /",
    "T03TD3817E:243a-8": "de sgrub par byed pa la ston pa dang /",
    "T03TD3817E:243a-9": "lha la sogs pas rim gro byed pa dang /",
    "T03TD3817E:243a-10": "sdig pa yongs su byang bar 'gyur ba'o //",
    "T03TD3817E:243a-11": "de la de bzhin gshegs pas dgongs pa ni de dag de bzhin gshegs pas mkhyen zhes bya ba la sogs pa gsungs pa gang yin pa'o //",
    "T03TD3817E:243a-12": "len zhes bya ba la sogs pa'i tshig rnams kyi bshad pa ni snga ma bzhin no //",
    "T03TD3817E:243a-13": "bcom ldan 'das ni thams cad mkhyen pa yin pa'i phyir thams cad mkhyen pa dang /",
    "T03TD3817E:243a-14": "gzigs pa yin /",
    "T03TD3817E:243a-15": "de la de dag la ya mtshan che ba ci yod snyam pa la brtags nas bsod nams yongs su sdud pa'i khyad par bstan pa'i phyir /",
    "T03TD3817E:243a-16": "sems can de dag thams cad ces bya ba gsungs so //",
    "T03TD3817E:243a-17": "bsod nams kyi phung po dpag tu med pa bskyed pas de dag skal ba yod par mkhyen to zhes bya ba'i tha tshig go //",
    "T03TD3817E:243a-18": "de'i bsod nams kyi phung po'i khyad par ci zhig yod pa gang gis na tshad med par 'gyur snyam pa la brtags nas /",
    "T03TD3817E:243a-19": "bsod nams khyad par du 'phags pa yongs su sdud par bstan pa'i phyir yang rab 'byor skyes pa'am bud med gang zhig zhes bya ba la sogs pa gsungs so //",
    "T03TD3817E:243a-20": "nyi ma dang /",
    "T03TD3817E:243a-21": "'od dang /",
    "T03TD3817E:243a-22": "sa dang chu la sogs pa'i gnas skabs kyi bye brag ni snga dro ste /",
    "T03TD3817E:243a-23": "de ltar gyur pa'i gnas skabs kyi bye brag kho na la dus zhes brtags kyi bye brag can la sogs pas yongs su brtags pa lta bu ni ma yin no zhes bstan pa'i phyir /",
    "T03TD3817E:243a-24": "dus kyi sgra dang de ni gzhi mthun pas bye brag tu byas so //",
    "T03TD3817E:243b-0": "de lta ma yin na de gcig bu'i @243b ngo bo yin pas 'di ni snga dro zhes bya ba la sogs pa rnam par dbye ba med par 'gyur ro //",
    "T03TD3817E:243b-1": "gzhan gyi bye brag gis rnam par dbye bar khas len na bye brag de nyid nyi ma la sogs pa'i gnas kyi bye brag snga dro la sogs par tha snyad gdags pa'i rgyu yin na /",
    "T03TD3817E:243b-2": "cung zad kyang mi byed la mthu ma mthong ba'i dus brtags te ci zhig bya snyam du dgongs pa'o //",
    "T03TD3817E:243b-3": "de blo bul ba dang /",
    "T03TD3817E:243b-4": "myur ba la sogs pa'i rtags can du yang rigs pa ma yin te /",
    "T03TD3817E:243b-5": "blo bul ba la sogs pa de dag de'i rgyu las byung du rim gyis 'byung ba dang 'gal ba'i phyir ro //",
    "T03TD3817E:243b-6": "de ni sngar bstan pa nyid do //",
    "T03TD3817E:243b-7": "gnod pa can gyi tshad ma ni bdag sun dbyung ba'i skabs su sngar bstan pas mang du mi dgos so //",
    "T03TD3817E:243b-8": "de la rang dga' bas bskyed pa'i brda'i dbang gis srog chags la sogs pa'i gnas skabs kyi bye brag rnam pa de lta bu la dus zhes tha snyad btags kyi sgra dang don du 'brel pa brtags pa'i dbang gis ni ma yin no zhes bstan pa'i phyir tshe zhes bya ba'i sgras bye brag tu byas so //",
    "T03TD3817E:243b-9": "gang yang rung ba zhig smos na ni ji skad bstan pa'i 'dod pa bstan par mi 'gyur bas tshig gsum char smos so //",
    "T03TD3817E:243b-10": "brda'i yul yin pa'i phyir /",
    "T03TD3817E:243b-11": "brda'i sgrar sgro btags nas gzhi mthun par byas so //",
    "T03TD3817E:243b-12": "'dir ni bsam gtan gyi ro myang ba dang dbral ba'i phyir 'di brjod la /",
    "T03TD3817E:243b-13": "snga ma la ni sbyin par bya ba dang /",
    "T03TD3817E:243b-14": "dus kyi rnam pa 'di lta bu ma bstan pa'i phyir zlos par mi 'gyur ro //",
    "T03TD3817E:243b-15": "de nyid gzhi de las bsod nams ches mang du grang med dpag tu med pa bskyed ces bya ba 'dis ni rgya che ba yongs su ston to //",
    "T03TD3817E:243b-16": "grangs dang rdzas dang dus kyi bye brag khyad par du 'phags pa'i sbyin pa las byung ba'i bsod nams zil gyis gnon pa'i phyir ro //",
    "T03TD3817E:243b-17": "'di ltar gang g'a'i klung gi bye ma snyed ces bya ba ni grangs kyi bye brag bstan pa'o //",
    "T03TD3817E:243b-18": "lus zhes bya ba ni gting dpag dka' ba ste rdzas kyi bye brag go //",
    "T03TD3817E:243b-19": "bskal pa bye ba khrag khrig 'bum phrag ces bya ba ni dus kyi bye brag go //",
    "T03TD3817E:243b-20": "bskal pa bye ba de yang khrag khrig go //",
    "T03TD3817E:243b-21": "de yang 'bum zhes tshig sbyar ro //",
    "T03TD3817E:243b-22": "de ji ltar shes par bya snyam pa la /",
    "T03TD3817E:243b-23": "chos la bstod pa'i khyad par bstan pa'i phyir yang rab 'byor zhes bya ba la sogs pa gsungs so //",
    "T03TD3817E:244a-0": "chos kyi rnam grangs 'di ni @244a * //",
    "T03TD3817E:244a-1": "bsam gyis mi khyab ces bya ba shin tu zab pa chos thams cad rang bzhin med pa'i mtshan nyid /",
    "T03TD3817E:244a-2": "de bzhin gshegs pa rnams kyi so so rang gis rig par bya ba nyan thos la sogs pa gzhan dag gis bsam par mi nus pa 'dir bstan pa'i phyir ro //",
    "T03TD3817E:244a-3": "mtshungs pa med ces bya ba ni gzhan du ni rnam pa 'di lta bu ma bstan pas /",
    "T03TD3817E:244a-4": "'di dang mtshungs pa'am /",
    "T03TD3817E:244a-5": "khyad par du 'phags pa med pa'i phyir ro //",
    "T03TD3817E:244a-6": "'dis ni mnyam pa dang lhag pa med pa'i phyir /",
    "T03TD3817E:244a-7": "rgyu bsam gyis mi khyab pa las 'bras bu bsam gyis mi khyab pa nyid 'byung ngo zhes de skad ston to //",
    "T03TD3817E:244a-8": "ji ltar mtshungs pa med snyam pa la theg pa phul du phyin [?] pa la yang dag par zhugs pa zhes bya ba gsungs so //",
    "T03TD3817E:244a-9": "shin tu pha rol tu phyin pa ni phul du phyin pa zhes bya ste /",
    "T03TD3817E:244a-10": "nyan thos la sogs pa'i chos kyi rnam grangs 'di ni zhes bya ba la sogs pa gsungs so //",
    "T03TD3817E:244a-11": "theg pa mchog ces bya ba ni mchog rnams kyi theg pa yin nam /",
    "T03TD3817E:244a-12": "de theg pa yang yin la mchog kyang yin no zhes tshig rnam par sbyar te /",
    "T03TD3817E:244a-13": "gang dag der yang dag par zhugs pa de dag la de skad ces bya ba'o //",
    "T03TD3817E:244a-14": "de bzhin du theg pa phul du phyin pa la yang dag par zhugs pa zhes bya ba yang mthun te /",
    "T03TD3817E:244a-15": "de gnyis ni rnam grangs su gtogs pa'o//",
    "T03TD3817E:244a-16": "rnam grangs bstan pa'i dgongs pa ni gdul ba'i skye bo la phan gdags pa ste /",
    "T03TD3817E:244a-17": "la la gang gis 'gyur ba'i phyir ro //",
    "T03TD3817E:244a-18": "gzhan dag na re 'di las gzhan pa'i theg pa la ltos nas mchog go //",
    "T03TD3817E:244a-19": "nyon mongs pa dang shes bya'i sgrib pa thams cad rnam par dag pas phul du phyin pa'o zhe'o //",
    "T03TD3817E:244a-20": "yang na mchog ni dam pa'o //",
    "T03TD3817E:244a-21": "rang sangs rgyas kyi theg pa la yang nyan thos kyi theg pa la ltos nas dam pa yod snyam pa la theg pa phul du phyin pa la yang dag par zhugs pa zhes bya ba gsungs so //",
    "T03TD3817E:244a-22": "shin tu rab tu phyin pa ni phul du phyin pa zhes bya ba ste /",
    "T03TD3817E:244a-23": "nyan thos la sogs pa'i theg pa mang po dag gi nang na 'di shin tu rab tu phyin pas 'dir phul du phyin pa zhes bya ba'i sgra smos te /",
    "T03TD3817E:244a-24": "de ni theg pa chen po nyid do //",
    "T03TD3817E:244a-25": "nyan thos la sogs pa rnams ni chos bstan pa 'di lta bu'i snod ma yin pa de'i phyir byang chub sems dpa' rnams kyi ched du gsungs so //",
    "T03TD3817E:244b-0": "des na chos kyi rnam grangs @244b 'di la mtshungs pa med ces bsgrubs pa yin no //",
    "T03TD3817E:244b-1": "de bzhin gshegs pas gsungs zhes bya ba ni gzhan gyi yul ma yin pa'i phyir ro //",
    "T03TD3817E:244b-2": "chos kyi rnam grangs 'di zhes bya ba la sogs pas ni ji skad bshad pa'i don rnams rab tu bsgrubs nas mjug bsdu bar byed cing de sgrub par byed pa la bstod pa'i khyad par ston to //",
    "T03TD3817E:244b-3": "gang gi phyir chos kyi rnam grangs 'di bsam gyis mi khyab cing gzhal du med pa de'i phyir /",
    "T03TD3817E:244b-4": "de'i rnam par smin pa yang bsam gyis mi khyab ste /",
    "T03TD3817E:244b-5": "des na gang chos kyi rnam grangs 'di 'dzin pa zhes bya ba la sogs pa grub pa yin no zhes bya ba'i tha tshig go //",
    "T03TD3817E:244b-6": "dpag tu med pa zhes bya ba ni bstan pa'o //",
    "T03TD3817E:244b-7": "lhag ma ni bshad pa'o //",
    "T03TD3817E:244b-8": "de la bsam gyis mi khyab pa zhes bya ba ni bsam pa'i yul las 'das pa'i phyir /",
    "T03TD3817E:244b-9": "rjes su dpag pa med pa'i phyir ston to //",
    "T03TD3817E:244b-10": "mtshungs pa med ces bya ba ni zla med pa'o //",
    "T03TD3817E:244b-11": "gzhal du med ces bya ba ni sems can thams cad bsgos kyang gzhal du mi nus pa'i phyir ro //",
    "T03TD3817E:244b-12": "tshad med ces bya ba ni yul chen po la sogs pas kyang tshad du mi rung bas nam mkha' bas kyang lhag pa'i phyir ro //",
    "T03TD3817E:244b-13": "yang na 'di dang thams cad ni rnam grangs su gtogs pa'o //",
    "T03TD3817E:244b-14": "sems can de dag thams cad nga'i byang chub phrag par thogs pa 'gyur ro zhes bya ba ni byang chub kyi khur khyer bas phrag la khyar ba dang 'dra'o zhes bya ba'i tha tshig go //",
    "T03TD3817E:244b-15": "'di mtha' dag gis ni bsam gtan gyi bde ba'i ro myang ba yongs su btang ste /",
    "T03TD3817E:244b-16": "ye shes kyi tshogs bskang ba'i rgyu chos yongs su gzung ba la sogs pa nyid la 'dun pa dang smon lam gyis gnas par bya'o zhes bstan pa yin no //",
    "T03TD3817E:244b-17": "ci'i phyir theg pa mchog la yang dag par zhugs pa rnams kyi phyir bcom ldan 'das kyis gsungs kyi gzhan dag la ni ma yin no //",
    "T03TD3817E:244b-18": "ci bcom ldan 'das la yang zhe sdang dang 'dod pa mnga' 'am snyam du sems shing de ci'i slad du zhes zhus pa dang /",
    "T03TD3817E:244b-19": "lan du rab 'byor dman pa la mos pa zhes bya ba la sogs pa gsungs so //",
    "T03TD3817E:244b-20": "'dis ni bcom ldan 'das sems can thams cad la bu gcig pa bzhin du byams pa'i phyir zhe sdang dang 'dod pa mi mnga' mod kyi 'on kyang gang dag gi tshe snod du gyur pa de dag la de'i tshe ston te gzhan du ni ma yin no //",
    "T03TD3817E:245a-0": "@245a * // de ltar ma yin na thams cad mkhyen pas bcom ldan 'das thams cad mkhyen pa ma yin pa nyid du 'gyur ro zhes de skad ston to //",
    "T03TD3817E:245a-1": "dman pa la sogs pa rnams kyis zhes bya ba ni nyan thos dang rang sangs rgyas rnams kyis so //",
    "T03TD3817E:245a-2": "bdag la sogs par lta ba rnams kyis zhes bya ba ni phyi rol pa rnams kyis so //",
    "T03TD3817E:245a-3": "de ni gnas med ces bya ba ni de go skabs med ces bya ba'o //",
    "T03TD3817E:245a-4": "gang nyan thos dang rang sangs rgyas rnams kyis kyang mnyan par mi nus pa de so so'i skye bo rnams kyis nus par ji ltar 'gyur /",
    "T03TD3817E:245a-5": "gang de dag gis mnyan par mi nus pa de blang ba dang kun chub par bya bar ji ltar nus te mi srid do zhes bya ba'i tha tshig go //",
    "T03TD3817E:245a-6": "'dis ni rnal 'byor du snyoms par 'jug pa la 'dzud do //",
    "T03TD3817E:245a-7": "gal te de ltar na 'phags pa rab 'byor gyis chos kyi rnam grangs 'di ji ltar mnyan par nus she na /",
    "T03TD3817E:245a-8": "bcom ldan 'das kyi byin gyi rlabs kyis te nyes pa med do //",
    "T03TD3817E:245a-9": "sa thams cad las gang du mdo 'di bshad pa'i sa phyogs gcig pu bsngags par 'gyur ro zhes bstan par lha la sogs pa rim gro byed pa'i khyad par bstan pa'i phyir yang rab 'byor zhes bya ba la sogs pa gsungs so //",
    "T03TD3817E:245a-10": "sngar ni phyi'i bstan bcos la rjes su chags pa dang dbral ba'i phyir gsungs la /",
    "T03TD3817E:245a-11": "da ni bsam gtan gyi ro myang ba dang dbral ba'i phyir gsungs pas tshig zlos par mi 'gyur te /",
    "T03TD3817E:245a-12": "thams cad bsdus pa'i don brjod pa kho nas skabs tha dad par brjod pa'i phyir zlos par mi 'gyur bar shes par bya'o //",
    "T03TD3817E:245a-13": "mchod par 'os par 'gyur zhes bya ba ni gdugs dang /",
    "T03TD3817E:245a-14": "rgyal mtshan dang ba dan la sogs pas so //",
    "T03TD3817E:245a-15": "phyag bya bar 'os pa ni 'dud par bya ba'o //",
    "T03TD3817E:245a-16": "bskor ba bya bar 'os pa ni bskor bar bya ba'o //",
    "T03TD3817E:245a-17": "de'i phyir mchod par 'os pa la sogs pa'i chos dang ldan pas mchod rten no //",
    "T03TD3817E:245a-18": "gal te chos kyi rnam grangs 'di 'dra ba 'di la rab tu brtson pa dag las kyang la la mnar bar 'gyur bar ji ltar snang snyam du sems pa la sdig pa yongs su 'byang ba'i khyad par brten pa'i phyir rab 'byor rigs kyi bu 'am rigs kyi bu mo gang dag ces bya ba la sogs pa gsungs so //",
    "T03TD3817E:245a-19": "mnar bar 'gyur zhes bya ba ni spyo ba dang /",
    "T03TD3817E:245a-20": "mtshang 'bru ba la sogs pas gnod par byed pa'o //",
    "T03TD3817E:245b-0": "@245b yongs su mnar bar 'gyur zhes bya ba ni gsad pa dang bcing ba la sogs pas gnod par byed pa'o //",
    "T03TD3817E:245b-1": "bdag nyid chen po de lta bu dag la ji ltar mnar bar 'gyur snyam du sems pa la de ci'i slad du zhes zhus pa dang /",
    "T03TD3817E:245b-2": "lan du 'di ltar sems can de dag gi zhes bya ba la sogs pa gsungs so //",
    "T03TD3817E:245b-3": "tshe rabs snga ma'i zhes bya ba ni tshe rabs snga ma la byas pa dag go //",
    "T03TD3817E:245b-4": "tshe 'di nyid la zhes bya ba ni da ltar byung ba'i tshe la'o //",
    "T03TD3817E:245b-5": "sangs rgyas kyi byang chub kyang thob par 'gyur ro zhes bya ba ni sdig pa yongs su byang nas dus gzhan na bsgom pa la brtson pa dag myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhes bya ba'i tha tshig go //",
    "T03TD3817E:245b-6": "de nyid gzhi de las bsod nams ches mang du grangs med dpag tu med pa bskyed do zhes gang gsungs pa de la /",
    "T03TD3817E:245b-7": "rnam pa gang gis grangs med dpag tu med par khong du chud par bya snyam mam rab 'byor ngas mngon par shes te zhes bya ba la sogs pa gsungs so //",
    "T03TD3817E:245b-8": "'dir ni mthu dang /",
    "T03TD3817E:245b-9": "mang bas grangs med dpag tu med par bstan te /",
    "T03TD3817E:245b-10": "de la rab 'byor mngon par shes te 'das pa'i dus bskal pa grangs med pa'i yang ches grangs med pa na zhes bya ba la sogs pas ni mthu yongs su bstan to //",
    "T03TD3817E:245b-11": "'di ni bsod nams kyi phung po de'i mthu ste /",
    "T03TD3817E:245b-12": "bsod nams kyi phung po ches khyad par du 'phags pa mchog tu gyur pa 'di snyed kyang zil gyis gnon pa'i phyir ro //",
    "T03TD3817E:245b-13": "mar me mdzad nas bzung ste bskal ba grangs med pa'i par du ste /",
    "T03TD3817E:245b-14": "bskal bgrangs med pa ni grangs zad pa'i phyir ro //",
    "T03TD3817E:245b-15": "mar me mdzad kyi snga rol gyi yang ches snga rol na sangs rgyas bye ba khrag khrig 'bum phrag brgyad cu rtsa bzhi gang dag byung ba ngas mnyes par byas te zhes bya ba ni sgrub pa'i mchod pas mchod pa'o //",
    "T03TD3817E:245b-16": "thugs byung bar ma byas zhes bya ba ni bar skabs su yang bsgrub pa de ma btang pa'i phyir ro //",
    "T03TD3817E:245b-17": "gang yin pa zhes bya ba ni byed pa'i bye brag go //",
    "T03TD3817E:245b-18": "des na don ni 'di yin te /",
    "T03TD3817E:245b-19": "ma nyes par byed pa la sogs pa gang yin pa dang /",
    "T03TD3817E:245b-20": "len pa la sogs pa gang yin pa'i bsod nams kyi phung po dad pa la sogs pa dang /",
    "T03TD3817E:246a-0": "des bskyed pa'i bag chags @246a * //",
    "T03TD3817E:246a-1": "kyi ngo bo'i phung po 'di gnyis las bsod nams kyi phung po snga mas bsod nams kyi phung po phyi ma 'di'i brgya'i char yang mi phod ces bya ba'o //",
    "T03TD3817E:246a-2": "'di snyed pas kyang nyung ba bstan pa'i phyir stong gi cha zhes bya ba gsungs so //",
    "T03TD3817E:246a-3": "grangs zhes bya ba ni mtshungs pa de dag kho na la rigs pa ste /",
    "T03TD3817E:246a-4": "dper na gangs can dang gnyis pa ni 'bigs byed do zhes bya ba'i yungs kar ni ma yin pa bzhin no //",
    "T03TD3817E:246a-5": "cha zhes bya ba ni cha shas so //",
    "T03TD3817E:246a-6": "de yang rigs 'dra ba'i ngo bo yin te /",
    "T03TD3817E:246a-7": "dper na ring ba rnams kyi cha ni ri'i rtse mo yin gyi rtsva'i rtse mo ni ma yin pa bzhin no //",
    "T03TD3817E:246a-8": "bgrang ba zhes bya ba ni de yang mtshungs pa dag kho na la yin te /",
    "T03TD3817E:246a-9": "dper na lhun po yang ri yin la /",
    "T03TD3817E:246a-10": "gangs can yang ri yin no zhes bya'i yungs kar yin zhes mi bya ba bzhin no //",
    "T03TD3817E:246a-11": "dpe zhes bya ba ni /",
    "T03TD3817E:246a-12": "dpe yang 'dra ba kho na yin te /",
    "T03TD3817E:246a-13": "dper na ba men la ba lang dang 'dra'o zhes bya'i sbrang ma la ni mi bya ba bzhin no //",
    "T03TD3817E:246a-14": "chung yang yongs su sbyang ba byas pa'i dbang gis na de'i bya ba byed par 'gyur te /",
    "T03TD3817E:246a-15": "dper na zor ba rnon por byas na ral gri la bya ba byed pa bzhin no snyam pa la /",
    "T03TD3817E:246a-16": "zla zhes bya ba gsungs te /",
    "T03TD3817E:246a-17": "gleb cing zheng cher bya ba'i thabs rnyed do //",
    "T03TD3817E:246a-18": "rnon por byas kyang ha cang chung bas mi bzod do zhes bya ba'i tha tshig go //",
    "T03TD3817E:246a-19": "de nyid kyi phyir rgyur yang zhes bya ba smos te /",
    "T03TD3817E:246a-20": "de'i rgyu'i dngos por yang mi bzod pa'o //",
    "T03TD3817E:246a-21": "'di dag ni thams cad mkhyen pa'i bka' kho na las shes par bya ste /",
    "T03TD3817E:246a-22": "dbang po'i yul las 'das pa'i don rnam pa 'di lta bu la ni /",
    "T03TD3817E:246a-23": "thams cad mkhyen pa'i bka' kho na tshad ma yin pa'i phyir ro //",
    "T03TD3817E:246a-24": "gzhan yang yongs su dag ba'i dus na ni /",
    "T03TD3817E:246a-25": "de'i tshe sems can thams cad kyang yongs su dag pa yin pas ngo mtshar mi che'i yongs su ma dag pa'i dus na sems can dag skad cig tsam bsam pa yongs su dag par gyur pa gang yin pa de ni ngo mtshar to //",
    "T03TD3817E:246a-26": "de ltar re zhig mthu'i sgo nas dpag tu med par bstan to //",
    "T03TD3817E:246a-27": "grangs kyis ji ltar grangs med snyam pa yin pa la rab 'byor gal te de'i tshe zhes bya ba la sogs pa gsungs so //",
    "T03TD3817E:246a-28": "des ni rab tu mang bar yongs su ston to //",
    "T03TD3817E:246b-0": "bsod nams de bgrang bas kyang sgyid lug nas mgo rmongs par 'gyur ba'i sems kyi nad kyi bye brag myo myo por @246b 'gyur ro //",
    "T03TD3817E:246b-1": "de'i 'og tu smyo ba las byung ba sems 'khrugs par 'gyur ro //",
    "T03TD3817E:246b-2": "'dis ni zab pa dang rgya che ba bstan to //",
    "T03TD3817E:246b-3": "'di ltar chos kyi rnam grangs 'di las grangs dang mthur ldan pa'i 'bras bu 'di lta bur 'gyur ba ji ltar shes snyam pa la yang rab 'byor zhes bya ba la sogs pa gsungs te /",
    "T03TD3817E:246b-4": "thams cad du yang 'bras bu ni rgyu dang mthun pa kho nar 'gyur ro //",
    "T03TD3817E:246b-5": "shing n+ya grodha la sogs pa chung yang shin tu snying po dang ldan bas yal ga dang lo ma dang shing zhes bya ba'i 'bras bu chen por 'gyur ba yang mi dmigs so //",
    "T03TD3817E:246b-6": "chos kyi rnam grangs 'di yang le'u nyung du zin kyang shin tu zab ste bsam gyis mi khyab pa'i chos bstan pa'i phyir bsam gyis mi khyab po //",
    "T03TD3817E:246b-7": "des na bsam gyis mi khyab pa 'di las rgyu dang rkyen mthun pa'i 'bras bu bsam gyis mi khyab par 'gyur te /",
    "T03TD3817E:246b-8": "rgyu rkyen rnams kyi mthu ni thams cad mkhyen pa nyid yin pas bsam gyis mi khyab pa'i phyir ro //",
    "T03TD3817E:246b-9": "'dir rnam par smin pa'i sgra ni 'bras bu tsam la bya ste /",
    "T03TD3817E:246b-10": "des na rgyu mthun pa'i 'bras bu la sogs pa yang bsdu bar 'gyur ro //",
    "T03TD3817E:246b-11": "'di mtha' dag gis ni sems rab tu gzung bar bstan to //",
    "T03TD3817E:246b-12": "de ltar bsam gtan gyi ro myang ba bsal du zin kyang mngon par rtogs pa'i dus dang nye ba na byang chub sems dpa' gang dag bdag nyid khyad par mthong nas bdag ni yang dag par rdzogs pa'i byang chub kyi lam yang dag par zhugs kyis bdag gis sems can rnams yongs su mya ngan las bzla bar bya'o snyam du sems pa de dag bdag tu 'dzin pa dang dbral zhing mngon par rtogs pa'i dus de na ji ltar gnas par bya ba dang /",
    "T03TD3817E:246b-13": "bsgrub par bya ba dang /",
    "T03TD3817E:246b-14": "sems rab tu gzung bar bya ba de bstan pa'i phyir gnas bco lnga pa'i dbang du mdzad nas /",
    "T03TD3817E:246b-15": "'phags pa rab 'byor gyis bcom ldan 'das byang chub sems dpa'i theg pa la yang dag par zhugs pas ji ltar gnas par bya ba la sogs pa gsol to //",
    "T03TD3817E:246b-16": "gnas pa la sogs pa gsum bstan pa ni bcom ldan 'das kyis sngar gsungs pa nyid do //",
    "T03TD3817E:246b-17": "rab 'byor gang byang chub sems dpa'i theg pa la yang dag par zhugs pa zhes bya ba'i chos de gang yang med pa'i phyir ro zhes bya ba 'dir lhag pa 'dis ni bdag tu 'dzin pa dang bral bar byed do //",
    "T03TD3817E:247a-0": "lhag ma rnams @247a * //",
    "T03TD3817E:247a-1": "kyi bshad pa ni snga ma bzhin no //",
    "T03TD3817E:247a-2": "ji skad du gang zag dang chos la bdag med pa 'di bcom ldan 'das kyis sngar yang dag par rab tu bshad na /",
    "T03TD3817E:247a-3": "de bshad zin bzhin du yang phyis mngon par rtogs pa'i dus na byang chub sems dpa'i bdag tu 'dzin ba 'byung bar ji ltar 'gyur /",
    "T03TD3817E:247a-4": "gang gi phyir de gsal ba'i phyir bstan zin pa yang yang ston par byed /",
    "T03TD3817E:247a-5": "'on te de ltar bstan kyang kun du rmongs par 'gyur na ni de lta na gong du bshad pa thug pa med par 'gyur ro zhes smras pa /",
    "T03TD3817E:247a-6": "de ltar bstan du zin kyang thog ma med pa'i dus nas shin tu brtan por bdag tu mngon par zhen pa'i stobs kyis kha cig gi kun tu rmongs pa 'phral du mi ldog pas bstan zin pa'i don kyang yang ston te /",
    "T03TD3817E:247a-7": "yang bstan pa nyid kyis /",
    "T03TD3817E:247a-8": "de'i dus na 'khor rnams kyi kun tu rmongs pa ldog pa'i phyir thug pa med par mi 'gyur ro //",
    "T03TD3817E:247a-9": "bcom ldan 'das ston par mdzad pa'i 'bras bu gdul ba'i skye bo kun tu rmongs pa las bzlog pa ste /",
    "T03TD3817E:247a-10": "'bras bu med pa ma yin no //",
    "T03TD3817E:247a-11": "des na kun tu rmongs pa log na 'bras bu med pa'i phyir yang mi 'jug pas 'di ni gyi na'o //",
    "T03TD3817E:247a-12": "gal te byang chub sems dpa'i theg pa la yang dag par zhugs zhes bya ba'i chos de gang yang med du zin na bcom ldan 'das kyis ji ltar ston pa mar me mdzad las gdams ngag brnyes nas bla na med pa yang dag par rdzogs pa'i byang chub mngon par rdzogs par sangs rgyas 'on te mngon par rdzogs par sangs rgyas pa med na ni mngon par rtogs par 'dod pas gdams ngag yongs su btsal bar bya mi dgos so snyam du gang dag sems pa de dag gi ched du gdams ngag dang mi ldan pa dang dbral ba'i phyir gnas bcu drug pa'i dbang du mdzad nas /",
    "T03TD3817E:247a-13": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:247a-14": "sngar ni chos kyi sku thob par 'dun pa'i dus na bshad pa'i chos 'dzin pa bkag / da ni mngon par rdzogs pa'i dus na mngon par rdzogs par sangs rgyas pa bkag ste /",
    "T03TD3817E:247a-15": "zlos pa ma yin no //",
    "T03TD3817E:247a-16": "don dam par shes pa dang shes bya'i bdag nyid kyi chos de gang yang med de ji ltar sngar dpyad pa bzhin no //",
    "T03TD3817E:247b-0": "de'i dbang gis brtags na dka' ba tsam du thos pa las byung ba la sogs pa @247b la shes rab skye ba'i rim gyis /",
    "T03TD3817E:247b-1": "bcom ldan 'das kyi thams cad mkhyen pa'i ye shes rang byung yang dag pa'i kun rdzob kyis bsdus pa bdag nyid kyis 'byung bar zad do //",
    "T03TD3817E:247b-2": "de yang gal te bcom ldan 'das mar me mdzad kyi dbang tsam yin par zad dam zhe na /",
    "T03TD3817E:247b-3": "de lta yin na yang bla mod kyi 'on kyang de la ni sangs rgyas thams cad kyi dbang thun mong ste /",
    "T03TD3817E:247b-4": "bcom ldan 'das mar me mdzad 'ba' zhig gi ni ma yin no //",
    "T03TD3817E:247b-5": "gal te mngon par rdzogs par sangs rgyas pa med na des ji ltar bcom ldan 'das mngon par rdzogs pa'i byang chub tu lung bstan snyam pa la /",
    "T03TD3817E:247b-6": "rab 'byor gal te zhes bya ba la sogs pa gsungs so //",
    "T03TD3817E:247b-7": "dgongs pa ni 'di yin te /",
    "T03TD3817E:247b-8": "gal te don dam par bcom ldan 'das kyi so so rang gis rig pa'i chos ji lta ba de kho na bzhin du de'i tshe mngon par rdzogs par sangs rgyas par gyur tam /",
    "T03TD3817E:247b-9": "gal te yang bdag gis chos mngon par rdzogs par sangs rgyas ba snyam du mngon pa'i nga rgyal du gyur na de'i tshe mngon par rdzogs par sangs rgyas zin pa dang /",
    "T03TD3817E:247b-10": "phyin ci log tu mngon par zhen pa'i phyir de bzhin gshegs pa'i lung bstan par mi 'gyur ba zhig na gang gi phyir /",
    "T03TD3817E:247b-11": "de'i tshe ngas mngon par rdzogs par sangs rgyas pa med la chos la sogs pa la yang mngon par zhen pa med pa de nyid kyi phyir /",
    "T03TD3817E:247b-12": "da phyin ci log tu ma gyur pa'i phyir yang dag pa'i ye shes kyi lam la gnas par lung bstan to //",
    "T03TD3817E:247b-13": "mngon par rdzogs par sangs rgyas pa'i chos de gang yang med ces bya ba 'dis ni don gyis na mar me mdzad las gdams ngag blangs par rnam par rtog pa mi mthun pa'i phyogs su yongs su ston cing /",
    "T03TD3817E:247b-14": "rnam par rtog ba de spang pa'i phyir /",
    "T03TD3817E:247b-15": "'dun pa dang /",
    "T03TD3817E:247b-16": "smon lam gdab pa yang ston to //",
    "T03TD3817E:247b-17": "mar me mdzad ces bya ba mtshan ma tsam zhig brjod pas chos len par rnam par rtog pa thams cad zlog go //",
    "T03TD3817E:247b-18": "med do zhes bya ba 'dis ni de'i zab pa yang brjod do //",
    "T03TD3817E:247b-19": "yang dag par rdzogs pa'i byang chub kyi phyir gdams ngag yongs su btsal bar bstan pas ni 'di'i rgya che ba brjod do //",
    "T03TD3817E:247b-20": "nyan thos dang rang sangs rgyas kyi gdams ngag las shin tu khyad par du 'phags pa'i phyir ro //",
    "T03TD3817E:248a-0": "gal te de bzhin gshegs pas bla na med pa @248a * //",
    "T03TD3817E:248a-1": "yang dag par rdzogs ba'i byang chub mngon par rdzogs par sangs rgyas pa'i chos gang yin pa de med na de'i tshe ji ltar de bzhin gshegs par 'gyur /",
    "T03TD3817E:248a-2": "'di ltar ji ltar sangs rgyas snga ma dag mngon par rdzogs par byang chub tu gshegs pa de bzhin du 'dir yang gshegs shing mngon par rdzogs par sangs rgyas par de bzhin gshegs pa zhes bya na /",
    "T03TD3817E:248a-3": "mngon par rdzogs par sangs rgyas par bya ba'i chos de gang yang med pas de la ji ltar 'gyur snyam du sems pa de ci'i slad du zhes zhus pa dang /",
    "T03TD3817E:248a-4": "lan du rab 'byor de bzhin gshegs pa zhes bya ba la sogs pa gsungs so //",
    "T03TD3817E:248a-5": "de bzhin nyid ces bya ba ni chos rnams kyi rang bzhin ma nor ba la bya ste /",
    "T03TD3817E:248a-6": "de ni gzod ma nas zhi ba la sogs pa'i ngo bo yin no //",
    "T03TD3817E:248a-7": "de yang chos thams cad kyi thun mong yin pas yang dag pa zhes bya ba smos pas bye brag tu byas te /",
    "T03TD3817E:248a-8": "yang dag pa ni ma nor ba'i don gyis na de bzhin gshegs pa'i ye shes la bya'o //",
    "T03TD3817E:248a-9": "de'i de bzhin nyid dod dam par skye ba med pa'i chos nyid gang yin pa de de bzhin gshegs pa zhes bya ste /",
    "T03TD3817E:248a-10": "ji skad du /",
    "T03TD3817E:248a-11": "rtag tu skye med chos ni de bzhin gshegs //",
    "T03TD3817E:248a-12": "zhes gsungs pa lta bu ste /",
    "T03TD3817E:248a-13": "chos nyid kyang don dam par na chos can las gzhan ma yin pa'i phyir chos thams cad don dam par skye ba med pa'i chos nyid rtogs pa'i ngo bo ma brtags gcig pu na dga' ba don dam par ma skyes pa yang dag pa'i kun rdzob tu rab tu brtags te yod pa'i ye shes khyad par du 'phags pa nyid la de bzhin gshegs pa zhes bya'o zhes bya ba'i tha tshig go //",
    "T03TD3817E:248a-14": "de yang don dam par ma skyes pa'i phyir gzung ba 'am 'dzin ba ci yang med pas don dam par des mngon par rdzogs par sangs rgyas pa'i chos kyang ci yang med kyi /",
    "T03TD3817E:248a-15": "yang dag pa'i kun rdzob la brten nas ye shes khyad par can des ji ltar mngon par rdzogs par sangs rgyas pa de bzhin gshegs pa zhes bya bar zad do snyam du dgongs pa'o //",
    "T03TD3817E:248a-16": "don dam pa la brten nas de mngon bar rdzogs par sangs rgyas so zhes de skad ci'i phyir mi bya snyam pa la /",
    "T03TD3817E:248a-17": "rab 'byor gang la la zhig ces bya ba la sogs pa gsungs so //",
    "T03TD3817E:248b-0": "de ci'i phyir zhe na zhes bya ba ni mi bden pa zhes bya ba dang @248b sbyar ro //",
    "T03TD3817E:248b-1": "lhag ma ni go sla bas ma bshad do //",
    "T03TD3817E:248b-2": "'o na gang kun rdzob tu de bzhin gshegs pas mngon par rdzogs par sangs rgyas so zhes rnam par gzhag pa de'i de kho na ci 'dra ba zhig rnam par gzhag snyam pa la chos gang zhes bya ba gsungs te /",
    "T03TD3817E:248b-3": "gang zhes bya ba ni gzugs la sogs pa'i mtshan nyid kyi chos so //",
    "T03TD3817E:248b-4": "de la bden pa yang med ces bya ba ni ji ltar snang ba'i rnam pa sgyu ma dang 'dra bar brtags na shin tu stobs ma skyes pa'i phyir ro //",
    "T03TD3817E:248b-5": "ri bong gi rva bzhin du shin tu med pa'i phyir /",
    "T03TD3817E:248b-6": "brdzun pa yang med de ma brtags pa'i ngo bor sgyu ma bzhin du snang ba'i phyir ro //",
    "T03TD3817E:248b-7": "yang na don dam par chos gang yin pa mi 'grub bas bden pa yang med do //",
    "T03TD3817E:248b-8": "rnam par spyad par bya ba bden pa gang yang ma grub pa dang /",
    "T03TD3817E:248b-9": "chos thams cad ma skyes pa'i phyir brdzun pa yang med do //",
    "T03TD3817E:248b-10": "'dis ni sgro 'dogs pa dang skur pa 'debs pa'i mtha' bkag nas dbu ma'i lam du rnam par 'jog cing /",
    "T03TD3817E:248b-11": "de la rnal 'byor du snyoms par 'jug pa la 'dzud do //",
    "T03TD3817E:248b-12": "de bas na zhes bya ba ni 'di ltar don dam par chos thams cad ma skyes pa'i phyir bden pa yang med brdzun pa yang med pas na'o //",
    "T03TD3817E:248b-13": "de bzhin gshegs pa yang skye ba med pa'i chos nyid yongs su dag pas rab tu phye ba ste /",
    "T03TD3817E:248b-14": "des na skye ba med pa'i chos nyid thun mong pa'i phyir /",
    "T03TD3817E:248b-15": "rtag tu skye mched chos ni de bzhin gshegs //",
    "T03TD3817E:248b-16": "chos rnams kun kyang bde bar gshegs dang 'dra //",
    "T03TD3817E:248b-17": "byis pa'i blo can mtshan mar 'dzin pa yis //",
    "T03TD3817E:248b-18": "'jig rten dag na med pa'i chos la spyod //",
    "T03TD3817E:248b-19": "ces bya ba la sogs pa chos thams cad ni sangs rgyas kyi chos so zhes bya ba de bzhin gshegs pas gsungs so //",
    "T03TD3817E:248b-20": "gal te chos 'di dag ma skyes pa kho na yin na /",
    "T03TD3817E:248b-21": "'o na ji ltar chos thams cad ces bya snyam pa la rab 'byor chos thams cad ces bya ba ni zhes bya ba la sogs pa gsungs so //",
    "T03TD3817E:248b-22": "'di la don ni 'di yin te /",
    "T03TD3817E:248b-23": "'di ni don dam par yod pa'i phyir tha snyad btags pa ni ma yin gyi /",
    "T03TD3817E:248b-24": "gzugs la sogs pa dag don dam par chos med mod kyi /",
    "T03TD3817E:248b-25": "don dam pa ma yin pa ma brtags pa la brten nas gang gi phyir rang dang spyi'i mtshan nyid 'dzin pa de'i phyir chos thams cad ces bya'o //",
    "T03TD3817E:248b-26": "don dam par ni ma yin te /",
    "T03TD3817E:249a-0": "de la gnas pa thams cad mthong yang tha snyad thams cad @249a * //",
    "T03TD3817E:249a-1": "med pa'i phyir ro //",
    "T03TD3817E:249a-2": "'dis ni rnam bar g-yeng ba tshar gcad pa bstan to //",
    "T03TD3817E:249a-3": "gal te bcom ldan 'das kyi mngon par rdzogs par sangs rgyas pa'i chos de gang yang med na /",
    "T03TD3817E:249a-4": "byang chub sems dpa' dag ji ltar gdams ngag blang ba mngon du byas te chos dang gang zag la bdag med pa de rtogs par 'gyur snyam pa la brtags nas mngon par rtogs pa bstan pa'i phyir 'di lta ste dper na zhes bya ba la sogs pa gsungs so //",
    "T03TD3817E:249a-5": "'di ni ye shes thob pa dang /",
    "T03TD3817E:249a-6": "mngon pa'i nga rgyal med pas mngon par rtogs pa ston te /",
    "T03TD3817E:249a-7": "ye shes thob pas ji lta bu zhe na /",
    "T03TD3817E:249a-8": "ye shes rnam pa gnyis la brten te rigs yongs su 'dzin pa'i ye shes dang /",
    "T03TD3817E:249a-9": "mnyam pa nyid kyi ye shes so //",
    "T03TD3817E:249a-10": "de la ye shes gang thob nas de bzhin gshegs pa'i rigs su skyes pa yin zhing /",
    "T03TD3817E:249a-11": "sangs rgyas kyi rigs su nges pa de ni rigs yongs su 'dzin pa'i ye shes so //",
    "T03TD3817E:249a-12": "de skyes bas lus dang ldan pa'o //",
    "T03TD3817E:249a-13": "ldan pa ni bdag gir byas pa lus ni de bzhin gshegs pa'i sku ste /",
    "T03TD3817E:249a-14": "gang gis de thob pa de lus dang ldan pa'o //",
    "T03TD3817E:249a-15": "ye shes de thob par ji ltar shes snyam pa la lus chen po zhes bya ba gsungs so //",
    "T03TD3817E:249a-16": "'dis gang zag dang chos la bdag med pa mnyam pa nyid kyis mnyam nyid kyi ye shes thob nas mngon par rtogs par ston te /",
    "T03TD3817E:249a-17": "de'i phyir rigs kyi ye shes so zhes ston to //",
    "T03TD3817E:249a-18": "mnyam pa nyid kyi ye shes des sems can thams cad gang zag dang chos la bdag med par rtogs nas bdag kho nar sdud do //",
    "T03TD3817E:249a-19": "de na de sems can mtha' dag gi lus bdag tu sdud pas lus chen po yin no //",
    "T03TD3817E:249a-20": "'di ni sgra'i don ma yin pa yang ma yin te /",
    "T03TD3817E:249a-21": "'di ltar sems can thams cad bdag tu bsdus pas de lus zhes bya'o //",
    "T03TD3817E:249a-22": "de dag kyang shin tu mang ba'i phyir lus chen po yin pas sgra'i don ma yin no //",
    "T03TD3817E:249a-23": "'dis ni gnas 'di'i rgya che ba brjod do //",
    "T03TD3817E:249a-24": "dgongs pa ni 'di yin te /",
    "T03TD3817E:249a-25": "byang chub sems dpa'i mngon par rtogs pa 'di yang yang dag pa'i kun rdzob la brten nas ye shes khyad bar du 'phags pa 'byung ba tsam gyis rab tu phye ba yin gyi /",
    "T03TD3817E:249a-26": "don dam par ni mngon par rtogs par byed pa dang /",
    "T03TD3817E:249b-0": "mngon par rtogs par @249b bya ba gang yang med do zhes bstan pa'i phyir /",
    "T03TD3817E:249b-1": "'phags pa rab 'byor gyis bcom ldan 'das de bzhin gshegs pas mi lus dang ldan zhing zhes bya ba la sogs pa gsol to //",
    "T03TD3817E:249b-2": "'dis ni don gyis na lus dang ldan zhing lus chen po la mngon par zhen pa'i mi mthun pa'i phyogs su yongs su ston to //",
    "T03TD3817E:249b-3": "de spang pa'i phyir 'dun pa dang smon lam gyis gnas par bya ba ston to //",
    "T03TD3817E:249b-4": "lus dang ldan zhing lus chen po zhes mtshan ma tsam zhig yongs su brjod pas byang chub sems dpa' chos thams cad la mngon par zhen pa zlog par byed do //",
    "T03TD3817E:249b-5": "don dam par yang rnam par 'jog cing /",
    "T03TD3817E:249b-6": "de la rnal 'byor du snyoms par 'jug pa la yang 'dzud do //",
    "T03TD3817E:249b-7": "zab pa yang brjod do //",
    "T03TD3817E:249b-8": "sgro 'dogs pa'i mtha' yang spong ngo //",
    "T03TD3817E:249b-9": "snga mas ni skur pa 'debs pa'i mtha' bkag go //",
    "T03TD3817E:249b-10": "gal te de bzhin gshegs pas lus de nyid med par gsungs na /",
    "T03TD3817E:249b-11": "de'i tshe byang chub sems dpa' mngon par rtogs pa thob pa dag 'di snyam du bdag gis byang chub sems dpa'i mngon par rtogs pa thob kyis da ni bdag gis sems can rnams dgrol bar bya'o snyam du ji ltar sems zhes gzhan gyi rnam par rtog pa dam pa la brtags nas mngon pa'i nga rgyal med pas /",
    "T03TD3817E:249b-12": "mngon par rtogs pa bstan pa'i phyir byang chub sems dpa' gang zhes bya ba gsungs so //",
    "T03TD3817E:249b-13": "'dis ni gang 'di snyam du bdag gis sems can rnams yongs su mya ngan las bzla'o //",
    "T03TD3817E:249b-14": "bdag ni byang chub sems dpa'o snyam du sems pa mngon pa'i nga rgyal can de yang dag pa'i don du na byang chub sems dpa' ma yin par ston to //",
    "T03TD3817E:249b-15": "de ci'i slad du zhes bya ba ni 'dir shes par byed pa'i gtan tshigs yongs su 'dri ba'o //",
    "T03TD3817E:249b-16": "chos zhes bya ba ni gzugs la sogs pa'i bdag nyid dam gang zag la sogs pa'i bdag nyid do //",
    "T03TD3817E:249b-17": "'phags pa rab 'byor gyis kyang chos de rigs pas dpyad na ma mthong bas de ni ma mchis lags so zhes bya ba gsol te //",
    "T03TD3817E:249b-18": "rigs pa de thams cad du thun mong pas bcom ldan 'das kyis bdag med pa gnyi ga la gzud pa'i phyir de bas na zhes bya ba gsungs so //",
    "T03TD3817E:249b-19": "sems can med ces bya ba la sogs pa ni mtshon pa ste /",
    "T03TD3817E:250a-0": "rang bzhin med par yang blta @250a * //",
    "T03TD3817E:250a-1": "bar bya'o //",
    "T03TD3817E:250a-2": "'dis ni rnam par gying ba tshar gcad pa bstan to //",
    "T03TD3817E:250a-3": "mngon par rtogs pa bshad zin to /",
    "T03TD3817E:250a-5": "// /'di man chad ni sangs rgyas kyi yongs su btsal ba yin te /",
    "T03TD3817E:250a-6": "sangs rgyas kyi de yang phun sum tshogs pa bdun gyis yongs su bsdus pa yin te /",
    "T03TD3817E:250a-7": "phun sum tshogs pa bdun ni /",
    "T03TD3817E:250a-8": "zhing yongs su dag pa phun sum tshogs pa dang /",
    "T03TD3817E:250a-9": "gzigs pa bla na med pa yongs su dag pa phun sum tshogs pa dang /",
    "T03TD3817E:250a-10": "mkhyen pa bla na med pa yongs su dag pa phun sum tshogs pa dang /",
    "T03TD3817E:250a-11": "bsod nams kyi phung po la mnga' brnyes pa phun sum tshogs pa dang /",
    "T03TD3817E:250a-12": "sku phun sum tshogs pa dang /",
    "T03TD3817E:250a-13": "gsung phun sum tshogs pa dang /",
    "T03TD3817E:250a-14": "thugs phun sum tshogs pa'o //",
    "T03TD3817E:250a-15": "de la gal te byang chub sems dpa' zhes bya ba'i chos de gang yang med na su sangs rgyas kyi zhing yongs su 'grub par bya ba'i phyir 'bad par byed snyam du dogs pa bsal ba'i phyir 'bad par byed snyam du dogs pa bsal ba'i phyir sangs rgyas kyi zhing yongs su dag pa phun sum tshogs pa'i dbang du mdzad nas /",
    "T03TD3817E:250a-16": "rab 'byor byang chub sems dpa' gang zhig ces bya ba la sogs pa gsungs so //",
    "T03TD3817E:250a-17": "de yang de bzhin du brjod par bya'o zhes bya ba ni mngon pa'i nga rgyal can gyi phyir de byang chub sems dpa'o zhes mi bya'o zhes bya ba'i tha tshig ste /",
    "T03TD3817E:250a-18": "gang zag dang chos la bdag med pa ma rtogs par rtogs so snyam du mngon pa'i nga rgyal byed pa'i phyir ro //",
    "T03TD3817E:250a-19": "'di ltar de'i nga'o snyam du mngon par nga rgyal byed pas gang zag la bdag med pa ma rtogs so //",
    "T03TD3817E:250a-20": "zhing bkod pa rnams med par de la mngon pa'i nga rgyal byed pas chos la bdag med pa ma rtogs so //",
    "T03TD3817E:250a-21": "'dis ni zhing bkod pa sgyu ma lta bur mos pas byang chub sems dpa' ji ltar gnas par bya ba de bstan to //",
    "T03TD3817E:250a-22": "gal te don dam par zhing bkod pa de dag med du zin na /",
    "T03TD3817E:250a-23": "bcom ldan 'das kyis ji ltar gsungs snyam du sems pa la de ci'i slad du zhes zhus te /",
    "T03TD3817E:250a-24": "'di'i bshad pa ni snga ma bzhin no //",
    "T03TD3817E:250a-25": "'di tshig zlos par yang mi 'gyur te /",
    "T03TD3817E:250a-26": "snga ma ni mos pas spyod pa'i sa la gnas pa'i byang chub sems dpa' byang chub sems dpa'i zhing yongs su dag bar smon pa'i gnas skabs na byang chub sems dpa'i rnam par rtog pa sel ba'i phyir ro //",
    "T03TD3817E:250b-0": "da ni sangs rgyas kyi zhing yongs su dag pa bsgrub pa'i phyir byang chub sems dpa' dag @250b 'jug pa na de ltar mngon par zhen pas 'jug go snyam du gang dag de ltar rnam par rtog pa de dag gi rnam par rtog pa de bsal bar gsungs pa'i phyir ro //",
    "T03TD3817E:250b-1": "de'i tshe kha cig gi rnam par rtog pa de lta bu gzhan mi 'byung bas thug pa med par yang mi 'gyur ro //",
    "T03TD3817E:250b-2": "'dis ni byang chub sems dpa' 'di la ji ltar bsgrub par bya ba de bstan to //",
    "T03TD3817E:250b-3": "ci 'dra ba la byang chub sems dpa' zhes bya snyam pa la /",
    "T03TD3817E:250b-4": "rab 'byor byang chub sems dpa' gang zhig ces bya ba la sogs pa gsungs so //",
    "T03TD3817E:250b-5": "chos rnams ni bdag med pa zhes lan gnyis brjod pa ni bdag med pa rnam pa gnyis kyis chos rnams bdag med par ston to //",
    "T03TD3817E:250b-6": "byang chub sems dpa' sems dpa' zhes lan gnyis brjod pas ni bdag med pa rnam pa gnyis po de nyid rtogs par ston to //",
    "T03TD3817E:250b-7": "yang na de ni byang chub sems dpa' zhes bya ba gcig ni bzlas pa'o //",
    "T03TD3817E:250b-8": "byang chub sems dpa' zhes brjod do zhes bya ba 'og ma ni tshul lo //",
    "T03TD3817E:250b-9": "des na ji skad bstan par 'gyur zhe na /",
    "T03TD3817E:250b-10": "su dag gis bsgrub po snyam du gang zag la sogs par 'dzin pa med pa dang /",
    "T03TD3817E:250b-11": "zhing bkod pa rnams zhes chos su 'dzin pa yang med pa de dag med pa gnyi ga khong du chud pa'i phyir byang chub sems dpa' zhes brjod do zhes bstan par 'gyur te /",
    "T03TD3817E:250b-12": "'dis ni sems rab tu gzung ba bstan to //",
    "T03TD3817E:250b-13": "gnas 'di mtha' dag gis ni zab pa bstan to //",
    "T03TD3817E:250b-14": "sangs rgyas kyi zhing sgyu ma lta bu de bsgrub pa'i phyir byang chub sems dpa' dag de la mos pas 'jug par bstan pas ni rgya che ba brjod do //",
    "T03TD3817E:250b-15": "gal te byang chub sems dpa' zhes bya ba'i chos de gang yang med na de'i tshe de bzhin gshegs pa gzigs pa rnam par dag pa dang /",
    "T03TD3817E:250b-16": "mkhyen pa rnam par dag pa dang ldan pa med pa kho nar 'gyur te /",
    "T03TD3817E:250b-17": "de ni byang chub sems dpa' las skyes pa'i de med na de ji ltar rung bar 'gyur /",
    "T03TD3817E:250b-18": "rgyu med pa ni rtag tu yod pa la sogs pa'i don du 'gyur ro //",
    "T03TD3817E:250b-19": "de bas na 'khor 'dus pa gang de snyam du rnam par rtog par 'gyur ba de'i ched du gzigs pa dang mkhyen pa yongs su dag pa bla na med pa gnyis kyi dbang du mdzad nas rab 'byor 'di ji snyam du sems zhes bya ba la sogs pa gsungs so //",
    "T03TD3817E:251a-0": "'phags pa rab 'byor gyis kyang @251a * //",
    "T03TD3817E:251a-1": "bcom ldan 'das kyi dgongs pa sngar bzung nas mnga'o zhes gsol to //",
    "T03TD3817E:251a-2": "'dis ni don dam par byang chub sems dpa' zhes bya ba'i chos de gang yang med du zin kyang kun rdzob tu gang bsod nams dang ye shes kyi tshogs yongs su bskangs nas mkhyen pa dang gzigs pa yongs su dag pa'i de bzhin gshegs par 'gyur ba ma brtags gcig pu na dga' ba phung po tsam gyi rang bzhin gyi byang chub sems dpa'i yod pa nyid do //",
    "T03TD3817E:251a-3": "de lta ma yin te /",
    "T03TD3817E:251a-4": "gal te kun rdzob tu yang de med du zin na de'i tshe su zhig de bzhin gshegs par 'gyur zhes de skad ston to //",
    "T03TD3817E:251a-5": "de la de bzhin gshegs pa la shes rab kyi spyan kho na mnga'o zhes mi bya ba ni gzigs pa rnam par dag pa khyad zhugs par bstan pa'i phyir spyan mnga' bar ston to //",
    "T03TD3817E:251a-6": "mdor bsdus spyan rnam pa bzhi ste /",
    "T03TD3817E:251a-7": "gzugs 'dzin pa dang /",
    "T03TD3817E:251a-8": "don dam pa'i bden pa 'dzin pa dang /",
    "T03TD3817E:251a-9": "kun rdzob kyi bden pa 'dzin pa dang /",
    "T03TD3817E:251a-10": "rnam pa thams cad du shes bya 'dzin pa'o //",
    "T03TD3817E:251a-11": "gzugs 'dzin pa yang rnam pa gnyis te /",
    "T03TD3817E:251a-12": "las kyi 'bras bu dang /",
    "T03TD3817E:251a-13": "bsgoms pa'i 'bras bu'o //",
    "T03TD3817E:251a-14": "spyan rnam pa lnga dang go rims bzhin no //",
    "T03TD3817E:251a-15": "de la yul rigs pa'i phyir dang por gzugs 'dzin pa bstan to //",
    "T03TD3817E:251a-16": "don dam pa'i dbang gis kun rdzob shes pa yongs su dag par 'gyur te /",
    "T03TD3817E:251a-17": "des na don dam pa'i bden pa 'dzin pa ni sngar bstan la /",
    "T03TD3817E:251a-18": "kun rdzob kyi bden pa 'dzin pa ni phyis bshad do zhes go rims bstan pa'i mtshams sbyar ba'o //",
    "T03TD3817E:251a-19": "gang zag dang chos la bdag med pa'i yul la ni shes rab kyi spyan mnga'o //",
    "T03TD3817E:251a-20": "kun rdzob tu chos tsam du snang ba nyid de gang zag ni ma yin na zhes gang zag stong ste /",
    "T03TD3817E:251a-21": "chos tsam gyi yul la ni chos kyi spyan no //",
    "T03TD3817E:251a-22": "shes bya thams cad rnam pa thams cad du mkhyen pa ni sangs rgyas kyi spyan zhes bya ste /",
    "T03TD3817E:251a-23": "'dis ni da ltar mngon sum du mdzad par bzhugs pa'i phyir yang dag pa'i kun rdzob tu spyan lnga bstan pas ni gang gzigs pa rnam par dag pa brjod do //",
    "T03TD3817E:251a-24": "mkhyen pa rnam par dag pa brjod pa'i phyir /",
    "T03TD3817E:251a-25": "rab 'byor 'di ji snyam du zhes bya ba la sogs pa gsungs so //",
    "T03TD3817E:251a-26": "dus gsum gyi sems dang sems las byung ba rnams ni sems kyi rgyun no//",
    "T03TD3817E:251b-0": "@251b de bas na dus gsum yul yin pa'i phyir yul de shes pa ni mkhyen pa zhes bya'i gzigs pa zhes ni mi bya'o //",
    "T03TD3817E:251b-1": "de yang 'dod chags dang bcas pa'i sems dang 'dod chags dang dbral ba'i sems zhes bya ba la sogs pa kun nas nyon mongs pa dang /",
    "T03TD3817E:251b-2": "rnam par byang ba'i ngo bo sna tshogs su rig par bya'o //",
    "T03TD3817E:251b-3": "de snyed kyi 'jig rten gyi khams zhes bya ba ni mtshon pa ste /",
    "T03TD3817E:251b-4": "'jig rten gyi khams mtha' yas par gtogs pa'i sems can rnams kyi rgyun yongs su mkhyen pa'i phyir ro //",
    "T03TD3817E:251b-5": "'di ltar kun rdzob tu de bzhin gshegs pa la sha'i spyan la sogs pa mnga' ste /",
    "T03TD3817E:251b-6": "des na des bsgrub pa'i phyir byang chub sems dpa' 'dun pa dang smon lam gyi gnas par bya ba'o //",
    "T03TD3817E:251b-7": "gzhung 'dis ni phun sum tshogs pa gnyi ga yang bstan pa yin no //",
    "T03TD3817E:251b-8": "sha'i spyan la sogs pa yang gcig dang du ma'i rang bzhin gyis dpyad na mi dmigs pa nyid la /",
    "T03TD3817E:251b-9": "don gzhan shes pas 'dzin par yang mi rigs te /",
    "T03TD3817E:251b-10": "ji ltar sngar dpyad pa lta bu yin na de bzhin gshegs pa la sha'i spyan la sogs pa mnga' ba dang sems kyi rgyun rab tu mkhyen par ji ltar 'gyur snyam du sems pa'i bsam pa la brtags nas de ci'i slad du zhes zhus pa dang /",
    "T03TD3817E:251b-11": "byang chub sems dpa' rnam par dag pa 'di gnyis la rnal 'byor du snyoms par 'jug pas ji ltar bsgrub par bya ba de bstan pa'i phyir /",
    "T03TD3817E:251b-12": "sems kyi rgyun sems kyi rgyun zhes bya ba la sogs pa gsungs so //",
    "T03TD3817E:251b-13": "rgyun med ces bya ba ni don dam par ro //",
    "T03TD3817E:251b-14": "rang bzhin med du zin kyang kun rdzob la brten nas gsungs te /",
    "T03TD3817E:251b-15": "de nyid kyi phyir sems kyi rgyun zhes bya'o zhes gsungs so //",
    "T03TD3817E:251b-16": "de lta ma yin pa don dam par ni brjod pa'i spyod yul thams cad las 'das pa'i phyir brjod par mi 'gyur ro snyam du dgongs pa'o //",
    "T03TD3817E:251b-17": "sems kyi rgyun zhes smos pa ni mtshon pa ste /",
    "T03TD3817E:251b-18": "sha'i spyan la sogs pa yang spyan gyi rang bzhin med pa nyid du gsungs so zhes brjod par bya ba'i skabs yin te /",
    "T03TD3817E:251b-19": "mngon sum gsungs so //",
    "T03TD3817E:251b-20": "'di la ji ltar sems rab tu gzung bar bya ba de bstan pa'i phyir de ci'i slad du zhes bya ba de zhus te /",
    "T03TD3817E:251b-21": "rgyun med ces bya ba dang sbyar ro //",
    "T03TD3817E:252a-0": "'das pa la sogs pa'i @252a * //",
    "T03TD3817E:252a-1": "sems ni don dam par ma skyes pa'i phyir mi dmigs kyi /",
    "T03TD3817E:252a-2": "yod kyang 'dzin par mi 'thad pas mi dmigs pa ni ma yin no //",
    "T03TD3817E:252a-3": "de lta na ni sems kyi rgyun med par bstan par mi 'gyur te /",
    "T03TD3817E:252a-4": "mi dmigs pa tsam gyis ni dngos po rnams kyi rang bzhin med par mi 'gyur ro //",
    "T03TD3817E:252a-5": "ji ltar dus gsum gyi sems don dam par med pa de ltar ni sngar yang bshad de /",
    "T03TD3817E:252a-6": "ston par yang 'gyur ro //",
    "T03TD3817E:252a-7": "sems smos pa ni mtshon pa ste /",
    "T03TD3817E:252a-8": "des na sha'i mig la sogs pa 'das pa la sogs pa yang mi dmigs pa nyid do //",
    "T03TD3817E:252a-9": "'di la rgyun med ces bya ba la sogs pa'i tshig gis ni zab pa brjod do //",
    "T03TD3817E:252a-10": "lhag ma rnams kyis ni rgya che ba'o //",
    "T03TD3817E:252a-11": "gal te dus gsum gyi sems med na de'i tshe bsod nams kyi phung po yang med par 'gyur te /",
    "T03TD3817E:252a-12": "de ni sems la brten pa'i phyir ro //",
    "T03TD3817E:252a-13": "de bas na de bzhin gshegs pa'i bsod nams kyi phung po la mnga' ba phun sum tshogs pa bsgrub pa'i phyir byang chub sems dpa' ji ltar 'bad par bya snyam pa la brtags te /",
    "T03TD3817E:252a-14": "bsod nams kyi phung po la mnga' ba phun sum tshogs pa'i dbang du mdzad nas /",
    "T03TD3817E:252a-15": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:252a-16": "'dis ni rigs kyi bu 'am rigs kyi bu mo tha na gang phyi'i dngos po ni rin po che la sogs pa gtong bar byed pa de yang bsod nams kyi phung po chen po dang ldan par 'gyur na /",
    "T03TD3817E:252a-17": "de bzhin gshegs pa bskal pa grangs med dpag tu med par bya dka' ba brgya phrag du ma goms par mdzad pas bsod nams kyi phung po la mnga' bar ci'i phyir mi 'gyur zhes de skad ston to //",
    "T03TD3817E:252a-18": "des na don dam par bsod nams kyi phung po med du zin kyang kun rdzob tu yod pas na byang chub sems dpas de la dbang ba bsgrub pa'i phyir 'dun pa dang /",
    "T03TD3817E:252a-19": "smon lam gyis gnas par bya'o zhes bstan te /",
    "T03TD3817E:252a-20": "'di ni rgya che ba yang brjod do //",
    "T03TD3817E:252a-21": "bsod nams kyi phung po don dam par yod par ci'i phyir rnam par mi gzhag snyam pa la brtags nas byang chub sems dpas 'di la ji ltar bsgrub par bya ba dang /",
    "T03TD3817E:252a-22": "sems rab tu gzung bar bya ba dang /",
    "T03TD3817E:252a-23": "gnyi ga bstan pa'i phyir /",
    "T03TD3817E:252a-24": "rab 'byor gal te zhes bya ba la sogs pa gsungs so //",
    "T03TD3817E:252b-0": "gal te zhes bya ba ni ji @252b ste zhes bya ba'i tha tshig go //",
    "T03TD3817E:252b-1": "de bzhin gshegs pa mi gsung ngo zhes bya ba ni don dam par brjod pa mi spyod pa'i phyir te /",
    "T03TD3817E:252b-2": "ma bstan par yang de ltar grags par 'gyur ro snyam du dgongs pa'o //",
    "T03TD3817E:252b-3": "ji ltar bsod nams kyi phung po don dam par med pa de ltar sngar bstan zin to //",
    "T03TD3817E:252b-4": "'dis ni de bzhin gshegs pa'i bsod nams kyi phung po mnga' ba phun sum tshogs pa bsgrub pa'i phyir zhugs pa'i byang chub sems dpas don dam par de mi dmigs par rnal 'byor du snyoms par 'jug pas bsgrub par bya ba dang /",
    "T03TD3817E:252b-5": "don dam par de dmigs pa la mngon par zhen pa spong pas sems rab tu gzung bar bya ba gnyi ga bstan te /",
    "T03TD3817E:252b-6": "zab pa yang brjod do //",
    "T03TD3817E:252b-7": "gal te bsod nams kyi phung po med pa nyid yin na /",
    "T03TD3817E:252b-8": "de'i tshe de bzhin gshegs pa rnams kyi sku phun sum tshogs pa rnam pa gnyis po dpe byad bzang po'i sku phun sum tshogs pa dang /",
    "T03TD3817E:252b-9": "mtshan gyi sku phun sum tshogs pa bsod nams bla na med pa las skyes par 'dod pa gang yin pa de yang rgyu med pa'i phyir med par 'gyur ro //",
    "T03TD3817E:252b-10": "de bas na de bzhin gshegs pa'i sku phun sum tshogs pa rnam pa gnyis yongs su bsgrub pa'i phyir /",
    "T03TD3817E:252b-11": "byang chub sems dpas ji ltar 'bad par bya snyam du sems pa de'i ched du de bzhin gshegs pa rnams kyi gzugs kyi sku phun sum tshogs pa'i dbang du mdzad nas /",
    "T03TD3817E:252b-12": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:252b-13": "gzugs kyi lus zhes bya ba ni dpe byad bzang po'i sku yin par blta bar bya'o //",
    "T03TD3817E:252b-14": "mtshan gyi sku ni 'og nas 'chad de ba lang dang glang zhes bya ba'i tshul du /",
    "T03TD3817E:252b-15": "'di las 'phags pa rab 'byor gyi bsam pa ni 'di yin te /",
    "T03TD3817E:252b-16": "ji ltar bsod nams kyi phung po don dam par phung po med pa kho na yin pa de bzhin du gzugs kyi sku yang ma skyes pa kho na ste /",
    "T03TD3817E:252b-17": "de bas na don dam par gzugs kyi sku yongs su grub pas de bzhin gshegs par blta bar mi bgyi lags so zhes bya'o //",
    "T03TD3817E:252b-18": "kun rdzob tu ni sgyu mas sprul pa'i sangs rgyas bzhin du gzugs kyi sku yod pa nyid de /",
    "T03TD3817E:252b-19": "de bas na bsod nams kyi phung po las byung bar rung ba nyid do //",
    "T03TD3817E:253a-0": "de bas na byang chub sems dpas sgyu mas sprul pa'i sangs rgyas @253a * //",
    "T03TD3817E:253a-1": "kyi gzugs la mos pa de lta bus de bsgrub pa'i phyir 'dun pa dang smon lam gyis gnas par bya ba bstan pa yin no //",
    "T03TD3817E:253a-2": "'dir tshig zlos par yang mi 'gyur te /",
    "T03TD3817E:253a-3": "sngar mos pas spyod pa'i sa na gzugs kyi sku thob par 'dun pa'i dus dang /",
    "T03TD3817E:253a-4": "de bzhin gshegs pa mchod pa dang rim gro bya ba'i dus na de ltar mngon par zhen pa yongs su spang ba yin la /",
    "T03TD3817E:253a-5": "da ni lhag pa'i bsam pa dag pa'i sa na de bzhin gshegs pa'i gzugs kyi sku phun sum tshogs pa bsgrub pa'i phyir zhugs pa'i byang chub sems dpa' gzugs la mngon par zhen pa yod do zhes grag ces 'khor gang dag gi rnam par rtog pa ngan pa de bsal bar gsungs pa'i phyir ro //",
    "T03TD3817E:253a-6": "'o na de bzhin gshegs pa rnams kyi gzugs kyi sku ji ltar bstan snyam du sems shing /",
    "T03TD3817E:253a-7": "de ci'i slad du zhes dris te /",
    "T03TD3817E:253a-8": "gzugs kyi sku yongs su grub pas de bzhin gshegs par blta bar mi bya zhes bya ba dang sbyar ro //",
    "T03TD3817E:253a-9": "'di ni grub pa med de gzugs kyi sku yan lag can gyi rang bzhin nam /",
    "T03TD3817E:253a-10": "rdul phra rab bsags pa'i rang bzhin du ma grub par ji ltar sngar dpyad pa bzhin no //",
    "T03TD3817E:253a-11": "'dis ni byang chub sems dpas ji ltar bsgrub par bya ba de bstan to //",
    "T03TD3817E:253a-12": "des na zhes bya ba ni 'di ltar kun rdzob tu yod do /",
    "T03TD3817E:253a-13": "ri bong gi rva bzhin du rnam pa thams cad du med pa ni ma yin pa'i phyir ro //",
    "T03TD3817E:253a-14": "'dis ni skur pa 'debs pa'i mtha' bkag nas ji ltar sems rab tu gzung bar bya ba de bstan to //",
    "T03TD3817E:253a-15": "gnas 'di thams cad kyis ni zab pa bstan to //",
    "T03TD3817E:253a-16": "kun rdzob tu de bzhin gshegs pa'i gzugs kyi sku phun sum tshogs pa bsgrub pa'i phyir byang chub sems dpa' rnams kyis 'bad par bya ba bstan pas ni rgya che ba yang bstan to //",
    "T03TD3817E:253a-17": "mtshan gyi sku phun sum tshogs pa'i dbang du mdzad nas /",
    "T03TD3817E:253a-18": "rab 'byor 'di ji snyam du sems zhes bya ba la sogs pa gsungs te /",
    "T03TD3817E:253a-19": "'dir bshad pa thams cad ni snga ma dang 'dra'o //",
    "T03TD3817E:253a-20": "gal te gzugs kyi sku yongs su grub pas de bzhin gshegs par blta bar mi bya na /",
    "T03TD3817E:253a-21": "de'i tshe bcom ldan 'das kyis bstan pa yang med par 'gyur te /",
    "T03TD3817E:253b-0": "de ni gzugs kyi @253b skus bsdus pa'i phyir ro //",
    "T03TD3817E:253b-1": "de bas na byang chub sems dpas de bzhin gshegs pa'i gsung phun sum tshogs pa bsgrub pa'i phyir ji ltar 'bad par bya snyam du sems pa de'i ched du gsung phun sum tshogs pa'i dbang du mdzad nas /",
    "T03TD3817E:253b-2": "rab 'byor 'di ji snyam du sems zhes bya ba la sogs gsungs so //",
    "T03TD3817E:253b-3": "don dam par 'chad pa po dang /",
    "T03TD3817E:253b-4": "bshad par bya ba dang /",
    "T03TD3817E:253b-5": "bshad pa med pa'i phyir de bzhin gshegs pa 'di snyam du ngas chos bstan to snyam du mi dgongs so //",
    "T03TD3817E:253b-6": "de ltar ma yin na phyin ci log tu 'gyur ba'i phyir thams cad mkhyen par mi 'gyur ro //",
    "T03TD3817E:253b-7": "ji ltar 'chad pa po ste bdag la sogs pa dang /",
    "T03TD3817E:253b-8": "bshad par bya ba ste phyi nang gi dngos po dang /",
    "T03TD3817E:253b-9": "bshad pa ste /",
    "T03TD3817E:253b-10": "byed pa gzugs sam sgra'i bdag nyid med pa de ltar ni sngar rgyas par bstan zin te /",
    "T03TD3817E:253b-11": "dngos po mtha' dag la stong pa nyid kyis khyab par sngar bsgrubs pa'i phyir ro //",
    "T03TD3817E:253b-12": "kun rdzob tu 'chad pa po dang /",
    "T03TD3817E:253b-13": "bshad par bya ba dang /",
    "T03TD3817E:253b-14": "bshad pa ma brtags na dga' bas tha snyad 'dogs pa 'ba' zhig tu zad kyi don dam par ni ma yin no //",
    "T03TD3817E:253b-15": "gal te dngos po'i de kho na nyid de lta bu bstan du zin kyang kha cig mgo rmongs te don dam par gsum po yod par sems na de'i tshe cir 'gyur snyam pa la /",
    "T03TD3817E:253b-16": "rab 'byor su zhig ces bya ba la sogs pa gsungs so //",
    "T03TD3817E:253b-17": "skur pa ni don med par gleng ba'i phyir ro //",
    "T03TD3817E:253b-18": "ji ltar med pa des gleng bar nus snyam pa la /",
    "T03TD3817E:253b-19": "log par 'dzin pas zhes bya ba gsungs te /",
    "T03TD3817E:253b-20": "phyin ci log tu mngon par zhen pas log par zin pa'i phyir de med ces bya ba'i tha tshig go //",
    "T03TD3817E:253b-21": "'dis ni de bzhin gshegs pa'i gsung phun sum tshogs pa la 'jug pa'i byang chub sems dpas brag ca la sogs pa lta bur shes pas 'jug par bya'o zhes byang chub sems dpa' ji ltar gnas par bya ba de bstan to//",
    "T03TD3817E:253b-22": "gal te bshad pa la sogs pa gsum po de med na gang zag dang chos la bdag med pa la sogs pa ston par byed pa bcom ldan 'das kyis chos bstan pa tshig dang ngag gi ngo bo sna tshogs 'di ji ltar grags /",
    "T03TD3817E:253b-23": "de yod na ni gang des bstan par bya ba ste /",
    "T03TD3817E:254a-0": "bshad par bya ba yang yod @254a * //",
    "T03TD3817E:254a-1": "pa nyid la /",
    "T03TD3817E:254a-2": "gang de ston par byed pa 'chad pa po de yang yod pa nyid de shugs kyis na gsum char yod do snyam du sems pa la de ci'i slad du zhes zhus pa dang /",
    "T03TD3817E:254a-3": "'dir lan du chos bstan pa zhes bya ba gsungs so //",
    "T03TD3817E:254a-4": "'di snyam du dgongs te /",
    "T03TD3817E:254a-5": "chos bstan pa don dam par yod na rang gi mtshan nyid kyi ngo bo'am /",
    "T03TD3817E:254a-6": "spyi'i mtshan nyid kyi ngo bo zhig tu 'gyur grang na /",
    "T03TD3817E:254a-7": "re zhig phyogs dang po ni ma yin te /",
    "T03TD3817E:254a-8": "rang gi mtshan nyid don dam pa thams cad ni sngar rgya che bar gsal ba'i phyir ro //",
    "T03TD3817E:254a-9": "gnyis pa yang ma yin te /",
    "T03TD3817E:254a-10": "rang gi mtshan nyid med na gnas med pas ci yang med pa'i phyir ro //",
    "T03TD3817E:254a-11": "spyi dngos por khas len na ni rang gi mtshan nyid kho nar 'dus pa'i phyir de gsal bas de yang gsal ba nyid do //",
    "T03TD3817E:254a-12": "gzhan rnam par gcad pas spyi'i mtshan nyid ni sgro brtags pa'i ngo bo zhes rtog na ni chos bstan pa don med pas grub pa sgrub par gyur to //",
    "T03TD3817E:254a-13": "de don dam par rang gi mtshan nyid yod du chug na yang des chos bstan par mi rigs te /",
    "T03TD3817E:254a-14": "sgra gsal ba la sogs pa brtag pa'i ngo bo la gzhan dag gis tshig tu yongs su brtags pa ni rim dang rim ma yin pas don byed par 'gal te /",
    "T03TD3817E:254a-15": "nus pa thams cad dang bral bas shes pa la sogs pa gang la yang sbyor ba med de /",
    "T03TD3817E:254a-16": "ci yang mi byed par ji ltar tshig tu 'gyur /",
    "T03TD3817E:254a-17": "rang gi mtshan nyid mi rtag pa yang brdar 'dogs pa'i tshe na mthong ba tha snyad 'dogs pa'i tshe na rjes su 'gro ba med pas tshig tu mi rigs so brdar 'dogs pa yang gzhan tha snyad 'dogs pa yang gzhan par ni mi rigs te /",
    "T03TD3817E:254a-18": "ha cang thal bar 'gyur ro //",
    "T03TD3817E:254a-19": "de bas na rjes su 'gro ba med pas rang gi mtshan nyid kyang brjod par mi rigs so //",
    "T03TD3817E:254a-20": "spyi'i dngos po yang brjod par bya bar khas len na ni de brjod par bya ba'i ngo bor gyur pas rang gi mtshan nyid kyi ngo bo yin pa'i phyir yul gzhan du 'gro ba med pa nyid do //",
    "T03TD3817E:254a-21": "gcig pu ni yul dang dus la sogs pa so so tha dad pa gsal ba du ma la khyab par yang mi rigs te /",
    "T03TD3817E:254b-0": "'di ltar bdag nyid thams cad gsal ba gcig la rdzogs na ni de'i tshe gcig kho na la de'i rang bzhin yongs su brtags pa gang gis @254b ni gzhan la yang chub par 'gyur ba gsal ba gzhan dang 'brel pa'i rang bzhin gzhan ni de la med de /",
    "T03TD3817E:254b-1": "gcig pu nyams par 'gyur ba'i phyir ro //",
    "T03TD3817E:254b-2": "phyogs gcig gis khyab na ni yan lag dang bcas pa dang ma zin pa'i skyon du 'gyur te /",
    "T03TD3817E:254b-3": "de ltar gsal ba tha dad pa ji snyed la de'i phyogs gcig gis khyab par rnam par gzhag par de snyed 'dzin na ni gsal ba gcig la 'dzin pa ni phyogs gcig 'dzin pas de la 'dzin par rung grang na /",
    "T03TD3817E:254b-4": "gsal ba tha dad pa na tshod dang yul dang /",
    "T03TD3817E:254b-5": "dus la sogs pa so so tha dad pa de dag la gsal ba gcig las 'dzin pa ni phyogs gcig 'dzin pas cig car 'dzin pa med pas rtog pa med pa nyid du 'gyur ro //",
    "T03TD3817E:254b-6": "de bas na brjod par bya ba dang /",
    "T03TD3817E:254b-7": "rjod pa ni sgro btags pa'i rnam pa'i ngo bo kho nar rigs kyi yang dag par ni ma yin no //",
    "T03TD3817E:254b-8": "de nyid kyi phyir bcom ldan 'das kyis gzhan dag tu /",
    "T03TD3817E:254b-9": "ming ni gang dang gang dag gis //",
    "T03TD3817E:254b-10": "chos rnams gang dang gang brjod pa //",
    "T03TD3817E:254b-11": "de la de ni med pa ste //",
    "T03TD3817E:254b-12": "de ni chos rnams chos nyid do //",
    "T03TD3817E:254b-13": "zhes gsungs so //",
    "T03TD3817E:254b-14": "bshad pa yang brdzun pas sgo de nas bshad par bya ba dang /",
    "T03TD3817E:254b-15": "'chad pa po yod par bstan pa gang yin pa de yang sgo de nas 'ongs pas gsal ba nyid de /",
    "T03TD3817E:254b-16": "de gnyis ka med par bcom ldan 'das kyis logs shig tu ma gsungs so //",
    "T03TD3817E:254b-17": "'dis ni byang chub sems dpa' ji ltar bsgrub par bya ba dang /",
    "T03TD3817E:254b-18": "sems rab tu gzung bar bya ba de bstan to //",
    "T03TD3817E:254b-19": "'di thams cad kyis ni zab pa bstan to //",
    "T03TD3817E:254b-20": "thugs phun sum tshogs pa ni rnam pa tha dad pa bdun te /",
    "T03TD3817E:254b-21": "dran pa nye bar gzhag pa dang /",
    "T03TD3817E:254b-22": "mngon par rdzogs par byang chub pa dang /",
    "T03TD3817E:254b-23": "chos don chen por gdags pa dang /",
    "T03TD3817E:254b-24": "gdams ngag don chen por gdags pa dang /",
    "T03TD3817E:254b-25": "chos kyi sku yongs su 'dzin pa dang /",
    "T03TD3817E:254b-26": "mya ngan las 'das pa dang 'khor ba la mi gnas pa dang /",
    "T03TD3817E:254b-27": "bzhugs pa yongs su dag pa'o //",
    "T03TD3817E:254b-28": "de la da ni chos zab mo 'di lta bu ma 'ongs pa'i dus na lta ba ngan pa'i dra bas thibs por gyur pa la jig 'bras bu dang bcas par 'gyur snyam du 'khor yid mi ches te /",
    "T03TD3817E:255a-0": "gang dag de snyam du sems pa de dag gi yid mi ches pa bsal ba'i phyir 'phags pa @255a * //",
    "T03TD3817E:255a-1": "rab 'byor gyis thugs phun sum tshogs pa las dran pa nye bar gzhag pa'i dbang du byas nas /",
    "T03TD3817E:255a-2": "bcom ldan 'das zhes bya ba la sogs pa gsol to //",
    "T03TD3817E:255a-3": "bcom ldan 'das kyis kyang ma 'ongs pa'i dus na tshul khrims dang ldan pa /",
    "T03TD3817E:255a-4": "yon tan dang ldan pa dag 'byung ngo zhes bya ba la sogs pas sngar ma gsungs sam /",
    "T03TD3817E:255a-5": "da ni de dag gcig tu yod pa nyid dang /",
    "T03TD3817E:255a-6": "med pa nyid du mngon par zhen par mi bya bar bstan pa'i phyir yod ces ma gsungs kyi /",
    "T03TD3817E:255a-7": "mtha' gnyis dgag pa'i phyir /",
    "T03TD3817E:255a-8": "rab 'byor de dag ni zhes bya ba la sogs pa gsungs so //",
    "T03TD3817E:255a-9": "don dam par phung po dang gang zag la sogs pa'i ngo bo yod par mi dmigs pa'i phyir sems can yang ma yin te 'di sa ni sgra btags pa'i mtha' bkag go //",
    "T03TD3817E:255a-10": "ma brtags na dga' bar kun tu gnas pa'i phyir sems can med pa yang ma yin te 'dis ni skur pa 'debs pa'i mtha' bkag go //",
    "T03TD3817E:255a-11": "'dis ni 'byung ngo zhes ston pas sems can rnams la bcom ldan 'das kyi dran pa nye bar gzhag pa phyin ci ma log pa ci 'dra ste de ston cing bcom ldan 'das kyi dran pa nye bar gzhag pa phun sum tshogs pa de la byang chub sems dpas 'dun pa dang smon lam gyis gnas par bya ba bstan pa yin no //",
    "T03TD3817E:255a-12": "de dag ni sems can yang ma yin zhes bya ba 'dis ni rnal 'byor du snyoms par 'jug pa bstan to //",
    "T03TD3817E:255a-13": "gal te de dag sems can ma yin na de'i tshe bcom ldan 'das kyis ma 'ongs pa'i dus na tshul khrims dang ldan pa /",
    "T03TD3817E:255a-14": "yon tan dang ldan pa de dag 'byung ngo zhes bya ba la sogs pa ji ltar gsungs snyam du sems pa la brtags nas de ci'i slad du zhes bya ba zhus so //",
    "T03TD3817E:255a-15": "de dag sems can med par gsungs pa'i phyir te zhes bya ba ni don dam par sems can med pa nyid do //",
    "T03TD3817E:255a-16": "kun rdzob tu rnam par gnas pa'i phung po'i ngo bo yod pa la brten nas de dag gsungs te /",
    "T03TD3817E:255a-17": "de bas na kun rdzob tu yod pas sems can rnams zhes bya'o //",
    "T03TD3817E:255a-18": "de lta ma yin te kun rdzob tu yang med na ni gsung par mi 'gyur ro //",
    "T03TD3817E:255a-19": "'dis ni sems rab tu bzung ba bstan to //",
    "T03TD3817E:255a-20": "'di thams cad kyis ni zab pa brjod do //",
    "T03TD3817E:255b-0": "bcom @255b ldan 'das kyis dran pa nye bar gzhag pa sems can thams cad la thogs pa med par bstan pas ni rgya che ba bstan to //",
    "T03TD3817E:255b-1": "gal te bcom ldan 'das kyis chos bstan pa gang yang med na de'i tshe mngon par rdzogs par sangs rgyas par yang mi 'gyur te /",
    "T03TD3817E:255b-2": "de'i phyir de bzhin gshegs pa'i mngon par rdzogs par byang chub pa bsgrub pa'i phyir byang chub sems dpa' rnams kyi 'bad pa don med par 'gyur ro //",
    "T03TD3817E:255b-3": "ji snyed chos mngon par rdzogs par sangs rgyas par 'dod na de'i tshe bstan pa yang yod do snyam du gang dag sems pa de dag gi che du mngon par rdzogs par byang chub pa'i dbang du mdzad nas /",
    "T03TD3817E:255b-4": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:255b-5": "'phags pa rab 'byor gyis dgongs pa snga ma bzung nas de ni ma mchis lags so zhes gsol to //",
    "T03TD3817E:255b-6": "de 'di snyams du sems te /",
    "T03TD3817E:255b-7": "don dam pa la dgongs nas bcom ldan 'das kyis bstan pa bkag go snyam mo //",
    "T03TD3817E:255b-8": "ji ltar don dam par chos bstan pa gang yang med pa'i phyir mngon par rdzogs par sangs rgyas pa yang med de de ni sngar bstan to //",
    "T03TD3817E:255b-9": "kun rdzob tu ni bcom ldan 'das kyis chos bstan pa dang /",
    "T03TD3817E:255b-10": "rdzogs pa'i byang chub dang /",
    "T03TD3817E:255b-11": "de'i rgyu'i lam yang yod pa nyid do //",
    "T03TD3817E:255b-12": "de bas na byang chub sems dpa' bla na med pa yang dag par rdzogs pa'i byang chub yang dag pa'i kun rdzob kyi ngo bo bsgrub pa'i phyir 'bad par bya ste /",
    "T03TD3817E:255b-13": "'dis ni byang chub sems dpa' ji ltar gnas par bya ba de bstan to //",
    "T03TD3817E:255b-14": "sngar ni gdams ngag yongs su btsal ba'i dus na mngon par rdzogs par byang chub la don dam pa'o snyam du sems pa'i byang chub sems dpa'i rnam par rtog pa de sel la /",
    "T03TD3817E:255b-15": "de ni sangs rgyas kyi sa yongs su btsal ba'i dus na gzhan dag gi rnam par rtog pa de lta bu sel bas tshig zlos pa'i nyes par mi 'gyur ro //",
    "T03TD3817E:255b-16": "bcom ldan 'das kyis bla na med pa yang dag par rdzogs pa'i byang chub yang dag pa'i kun rdzob tu rnam par gzhag pa de ci 'dra ba snyam pa la cung zad kyang zhes bya ba la sogs pa gsungs so //",
    "T03TD3817E:256a-0": "ye shes gang la bzhugs pa na bcom ldan 'das kyis rang gi mtshan nyid 'dzin pa'i @256a * //",
    "T03TD3817E:256a-1": "mtshan nyid kyi chos kyi rang bzhin phra mo yang mi dmigs shing ma lus par chos la bdag med par rtogs pa'i ngo bo de ni bla na med pa yang dag par rdzogs pa'i byang chub po //",
    "T03TD3817E:256a-2": "phyi rol pa dang slob pa dang mi slob pa'i shes pa gang dag las mchog tu gyur pas bla na med pa'o //",
    "T03TD3817E:256a-3": "dngos po mtha' dag gi de kho na ji lta ba bzhin du thugs su chud pa'i ngo bo yin pas yang dag par rdzogs pa'i byang chub ces bya'o zhes bya ba'i tha tshig go //",
    "T03TD3817E:256a-4": "de la chos rnams mi dmigs pa'i gtan tshigs su med ces bya ba gsungs so //",
    "T03TD3817E:256a-5": "gang gi phyir med pa de'i phyir mi dmigs kyi yod bzhin du mi dmigs pa ni ma yin te /",
    "T03TD3817E:256a-6": "chos thams cad yod na ni de bzhin gshegs pa'i ye shes kyi dmigs pa'i rig byed nyid du 'gyur ba'i phyir ro //",
    "T03TD3817E:256a-7": "'dis ni chos la bdag med par rtogs pa'i ngo bo bstan to //",
    "T03TD3817E:256a-8": "da ni gang zag la bdag med par rtogs pa'i ngo bo bstan pa'i phyir /",
    "T03TD3817E:256a-9": "yang rab 'byor zhes bya ba la sogs pa gsungs so //",
    "T03TD3817E:256a-10": "chos de ni mnyam ba ste zhes bya ba ni des rtogs pa'i chos thams cad du gang zag la bdag med par mtshungs pa'i phyir ro //",
    "T03TD3817E:256a-11": "mi mnyam pa gang yang med ces bya ba ni thams cad du de phyin ci ma log pa'i phyir te /",
    "T03TD3817E:256a-12": "bdag tu 'dzin pa'i rgyud dngos por mngon par zhen pa spangs pa'i phyir ro //",
    "T03TD3817E:256a-13": "bcom ldan 'das ni bdag tu 'dzin pa bag chags dang bcas pa spangs ba ste /",
    "T03TD3817E:256a-14": "de'i phyir de nyid kyi gang zag la bdag med par rtogs pa'i ngo bo rdzogs pa'i byang chub ni bla na med pa yang dag par rdzogs pa'i byang chub ces bya ste /",
    "T03TD3817E:256a-15": "gzhan dag gi ni ma yin no //",
    "T03TD3817E:256a-16": "tshul gang gis chos de mnyam snyam pa la /",
    "T03TD3817E:256a-17": "sems can med pa zhes bya ba la sogs pa gsungs so //",
    "T03TD3817E:256a-18": "'di thams cad kyis ni ji ltar rnal 'byor du snyoms par 'jug pas bsgrub par bya ba de bstan to //",
    "T03TD3817E:256a-19": "de ji ltar mngon par rdzogs par 'tshang rgya snyam pa la /",
    "T03TD3817E:256a-20": "dge ba'i chos thams cad kyis zhes bya ba la sogs pa gsungs te /",
    "T03TD3817E:256a-21": "de bsod nams dang ye shes kyi tshogs kyi bdag nyid dge ba'i chos rnams kyis mngon par rdzogs par 'tshang rgya'o zhes bya ba'i tha tshig go //",
    "T03TD3817E:256b-0": "gal te med pa'i phyir chos cung zad kyang mi dmigs na dge ba'i chos rnams yod @256b par ji ltar 'gyur te /",
    "T03TD3817E:256b-1": "gang gi phyir de dag gis mngon par rdzogs par 'tshang rgya snyam pa la /",
    "T03TD3817E:256b-2": "dge ba'i chos rnams zhes bya ba la sogs pa gsungs te /",
    "T03TD3817E:256b-3": "don dam par ni chos rnams med pa nyid do //",
    "T03TD3817E:256b-4": "kun rdzob tu ni yod pas dge ba'i chos rnams zhes gsungs te /",
    "T03TD3817E:256b-5": "de'i phyir dge ba'i chos rnams kyis mngon par rdzogs par 'tshang rgya'o zhes bya ba la nyes pa med do //",
    "T03TD3817E:256b-6": "'dis ni sgro 'dogs pa dang skur pa 'debs pa'i mtha' 'dzin pa rnam par g-yeng ba sel bas sems rab tu gzung ba bstan to //",
    "T03TD3817E:256b-7": "gnas 'di thams cad kyis ni zab pa bstan to //",
    "T03TD3817E:256b-8": "ma lus pas gang zag dang chos la bdag med par rtogs pa'i ngo bo yang dag par rdzogs pa'i byang chub kyi rang gi ngo bo yongs su brjod pas ni rgya che ba yang bstan to //",
    "T03TD3817E:256b-9": "bcom ldan 'das kyi yang dag par rdzogs pa'i byang chub de ji ltar rig par bya snyam pa la brtags nas chos don chen por gdags pas de yod par bstan pa'i phyir /",
    "T03TD3817E:256b-10": "yang rab 'byor ces bya ba la sogs pa gsungs so //",
    "T03TD3817E:256b-11": "ri'i rgyal po ri rab ces bya ba ni mtshon pa ste /",
    "T03TD3817E:256b-12": "'jig rten gyi khams mtha' yas pa dag rin po ches yongs su bkang ste byin pa'i bsod nams gang yin pa de yang dper mi bzod pa nyid do //",
    "T03TD3817E:256b-13": "shes rab kyi pha rol tu phyin pa 'di las zhes bya ba mtshan ma tsam yongs su mi brjod pas theg pa chen po'i chos mtha' dag mtshon to //",
    "T03TD3817E:256b-14": "bar du zhes bya ba'i sgras ni stong gi cha dang /",
    "T03TD3817E:256b-15": "'bum gyi cha dang /",
    "T03TD3817E:256b-16": "dpe dang rgyur yang zhes bya ba de dag sdud do //",
    "T03TD3817E:256b-17": "de ltar chos don chen por gdags pa'i rgyus bcom ldan 'das kyi thugs phun sum tshogs pa yang dag par rdzogs pa'i byang chub kyi rang bzhin gyi bla na med par shes te /",
    "T03TD3817E:256b-18": "yang dag par byang chub pa rnam pa de lta bu med par chos 'di lta bu bshad par mi nus pa'i phyir ro //",
    "T03TD3817E:256b-19": "de'i phyir thugs phun sum tshogs pa de lta bu la 'dun pa dang /",
    "T03TD3817E:256b-20": "smon lam gyis bsgrub pa'i phyir gnas par bya ste /",
    "T03TD3817E:256b-21": "'di mtha' dag gis ni byang chub sems dpa' ji ltar gnas par bya ba bstan te /",
    "T03TD3817E:256b-22": "'di nyid kyis rgya che ba yang brjod do //",
    "T03TD3817E:256b-23": "rdzogs pa'i byang chub de yang yang dag pa'i kun rdzob kyi ngo bor blta bar bya'i don dam par ni ma yin te /",
    "T03TD3817E:257a-0": "@257a * // sngar bshad pa'i phyir ro //",
    "T03TD3817E:257a-1": "dngos su ma gsungs kyang shugs kyis na rnal 'byor du snyoms par 'jug pa dang /",
    "T03TD3817E:257a-2": "sems rab tu gzung ba dang /",
    "T03TD3817E:257a-3": "zag pa yang bstan to //",
    "T03TD3817E:257a-4": "bcom ldan 'das 'jig rten las 'das pa'i ye shes la bzhugs pa'i tshe ni shin tu mnyam par gzhag pas sems can la sogs pa'i 'du shes kun tu mi 'byung ba de ngo mtshar mi che'i /",
    "T03TD3817E:257a-5": "sems can rnams la legs par thar pa'i lung dbog pa'i tshe mnyam par ma bzhag pa'i dus dag pa 'jig rten pa'i ye shes la bzhugs pa na yang sems can la sogs pa'i 'du shes kun tu mi 'byung ngo zhes de ston cing gdams ngag don chen por gdags pa'i rgyus bcom ldan 'das kyi thugs phun sum tshogs pa bla na med pa shes par 'gyur bar bstan pa'i phyir gdams ngag don chen po gdams pa'i dbang du mdzad nas rab 'byor 'di ji snyam du sems zhes bya ba la sogs pa gsungs so //",
    "T03TD3817E:257a-6": "dris nas lan la ma bzhengs te /",
    "T03TD3817E:257a-7": "rings par bya ba dang ldan pa ltar nyid kyis /",
    "T03TD3817E:257a-8": "rab 'byor de ltar mi blta'o zhes bya ba la sogs pa gsungs so //",
    "T03TD3817E:257a-9": "de'i phyir bcom ldan 'das kyi thugs phun sum tshogs pa'i gdams ngag don chen po'i rgyu de lta bu la byang chub sems dpas 'dun pa dang smon lam gyis gnas par bya ba bstan pa yin no //",
    "T03TD3817E:257a-10": "ci sems can ni yod pa nyid yin na kun nas nyon mongs pa'i rgyur 'gyur bas de bzhin gshegs pa de snyam du mi dgongs sam /",
    "T03TD3817E:257a-11": "'o na te sems can med pa'i phyir ram snyam du sems pa'i bsam pa la brtags nas de ci'i slad du zhes zhus pa dang /",
    "T03TD3817E:257a-12": "phung po dang gang zag gi bdag nyid kyi sems can don dam par gang yang med pas de ltar mi dmigs so zhes bstan pa'i phyir /",
    "T03TD3817E:257a-13": "de bzhin gshegs pas bkrol ba'i sems can de gang yang med pa'i phyir ro zhes bya ba gsungs so //",
    "T03TD3817E:257a-14": "'dis ni byang chub sems dpa' 'di la ci ltar rnal 'byor du snyoms par 'jug pas bsgrub par bya ba de bstan to //",
    "T03TD3817E:257a-15": "med par ji ltar shes snyam pa la /",
    "T03TD3817E:257a-16": "rab 'byor gal te zhes bya ba la sogs pa gsungs so //",
    "T03TD3817E:257a-17": "'di la dgongs pa ni 'di yin te /",
    "T03TD3817E:257b-0": "shes bya ji lta ba bzhin du de bzhin @257b gshegs pa'i ye shes 'jug go //",
    "T03TD3817E:257b-1": "de lta ma yin na sgrib pa ma spangs pas de bzhin gshegs par ji ltar 'gyur /",
    "T03TD3817E:257b-2": "de'i phyir gal te sems can yod na de'i tshe de bzhin gshegs pas de dag shin tu gzigs par 'gyur te /",
    "T03TD3817E:257b-3": "bdag mngon sum du dmigs pas the tshom mi mnga' ba'i phyir ro //",
    "T03TD3817E:257b-4": "de nyid de'i bdag tu 'dzin pa dam por 'gyur ro //",
    "T03TD3817E:257b-5": "de'i phyir de'i bdag tu 'dzin pa'i rgyu las byung ba nyon mongs pa'i dra ba ma lus pa'i 'ching ba yang ba'am rab tu 'gyur bas de'i tshe 'dod chags la sogs pa'i 'ching ba shin tu dam po'i sgrib pa ma spangs pas bcom ldan 'das de bzhin gshegs pa'i go 'phang mi brnyes ba zhig na bcom ldan 'das kyis go 'phang de brnyes pas de'i phyir de ni sgrib pa mtha' dag spangs pa'o //",
    "T03TD3817E:257b-6": "sgrib pa spangs pas bdag tu 'dzin pa'i ri mtha' dag bshig go //",
    "T03TD3817E:257b-7": "de'i phyir sems can med par mi shes so //",
    "T03TD3817E:257b-8": "bdag med du zin kyang bdag tu 'dzin pa ste /",
    "T03TD3817E:257b-9": "bdag tu lta ba'i mtshan nyid yod pa ma yin nam /",
    "T03TD3817E:257b-10": "bcom ldan 'das ji ltar bdag la sogs par 'du shes par mi bya snyam pa la /",
    "T03TD3817E:257b-11": "rab 'byor bdag tu 'dzin pa zhes bya ba ni zhes bya ba la sogs pa gsungs so //",
    "T03TD3817E:257b-12": "gal te des bdag la sogs pa'i dngos po 'ga' zhig bzung na ni de'i tshe bcom ldan 'das sgrib pa spangs pa de'i bdag tu 'dzin pa kun tu 'byung bar 'gyur ba zhig na bdag tu gzung bar bya ba gang yang med pas 'dzin pa med pa nyid du de bzhin gshegs pas gsungs so //",
    "T03TD3817E:257b-13": "'o na ji lta bu la bdag tu 'dzin pa zhes bya snyam pa la /",
    "T03TD3817E:257b-14": "de yang zhes bya ba la sogs pa gsungs so //",
    "T03TD3817E:257b-15": "thos pa la sogs pa dang mi ldan pa'i spang bar bya ba dang blang bar bya ba mngon par mi shes pa'i phyir byis pa rnams so //",
    "T03TD3817E:257b-16": "rtog pa dang mi ldan pa'i phyir 'phags pa rnams las tha dad du gyur pas so so'i skye bo rnams so //",
    "T03TD3817E:257b-17": "so so'i skye bo rnams kyang kha cig yang dag pa'i bstan bcos mnyan nas tshul bzhin yid la byed pa la gnas pa chos la bdag med pa la mos pa na bden par mngon par zhen nas bdag tu mi 'dzin pa de dag rnam par gcad pa'i phyir byis pa smos so //",
    "T03TD3817E:258a-0": "byis pa 'ba' zhig smos na ni so so'i skye bo de lta bu phung po la sogs pa la mkhas pa @258a * //",
    "T03TD3817E:258a-1": "dag kyang 'phags pa'i lam ma skyes pa'i phyir byis bdag yin pas byis pa'i bye brag bstan pa'i phyir /",
    "T03TD3817E:258a-2": "de ni bdag tu 'dzin pa log pa yin du zin kyang byis par gyur pas de dag la bdag tu 'dzin pa lta bur snang ste /",
    "T03TD3817E:258a-3": "des ni de'i bsam pa'i dbang gis bdag tu 'dzin pa zhes de skad ston to //",
    "T03TD3817E:258a-4": "de tsam gyis bden par mi 'gyur gyi thal bar 'gyur te /",
    "T03TD3817E:258a-5": "bdag med pa la sogs pa'i sgra'i sbyor bas kyang bdag la sogs pa bden par ci'i phyir mi 'dzin /",
    "T03TD3817E:258a-6": "gal te bdag med na su la so so'i skye bo rnams zhes bya snyam pa la /",
    "T03TD3817E:258a-7": "byis pa so so'i skye bo rnams zhes bya ba la sogs pa gsungs so //",
    "T03TD3817E:258a-8": "don dam par ni skye bo med pa nyid de kun rdzob la brtan nas gsungs pas nyes pa med do //",
    "T03TD3817E:258a-9": "'di mtha' dag gis ni sgro 'dogs pa dang skur pa 'debs pa'i mtha' sel bas sems rab tu gzung ba bstan to //",
    "T03TD3817E:258a-10": "'di thams cad kyis ni dngos su zab pa nyid brjod de /",
    "T03TD3817E:258a-11": "sems can gyi khams ma lus pa la gdams ngag don chen po gdags pa'i rgyur bstan pa ni thugs phun sum tshogs pa'i rgya che ba yang bstan to //",
    "T03TD3817E:258a-12": "gal te byis pa so so'i skye bo rnams med na de bzhin gshegs pa mtshan dang dpe byad bzang pos brgyan pa'i sku phun sum tshogs par gyur pa rnams ga la yod de /",
    "T03TD3817E:258a-13": "so so'i skye bo bdag nyid snying rje'i rtsa ba las byung ba byang chub kyi sems bskyed nas /",
    "T03TD3817E:258a-14": "pha rol tu phyin pa rnams la sbyor na de bzhin gshegs pa'i sku mtshan la sogs pas brgyan pa phun sum tshogs pa rnams su 'gyur na de dag med na rtsa ba med pas de bzhin gshegs pa sku phun sum tshogs pa de lta bu dag tu ji ltar 'gyur snyam du 'khor 'dug pa gang dag rtogs pa mi nyung bar bsags pa gzugs la sogs pa la dngos por mngon par zhen pas de snyam du sems pa de dag gi ched du chos kyi sku yongs su gzung ba'i dbang du mdzad nas /",
    "T03TD3817E:258a-15": "rab 'byor 'di ji snyam du sems zhes bya ba la sogs pa gsungs so //",
    "T03TD3817E:258a-16": "sngar ni chos kyi skur rnam par gzhag pa ma mdzad kyi /",
    "T03TD3817E:258a-17": "de ni chos kyi sku rnam par gzhag pa'i phyir 'di gsungs pas tshig zlos pa'i nyes par mi 'gyur ro //",
    "T03TD3817E:258b-0": "mtshan phun sum tshogs pa ni don dam par brtags na yan lag can @258b nam rdul phra rab bsags pa'i ngo bor 'thad pa med par rig nas dgongs pa snga ma nyid bzung ste /",
    "T03TD3817E:258b-1": "'phags pa rab 'byor gyis de ni ma lags zhes gsol to //",
    "T03TD3817E:258b-2": "bcom ldan 'das kyis 'di nyid du 'thad pa gzhan /",
    "T03TD3817E:258b-3": "rab 'byor gal te zhes bya ba la sogs pa gsungs so //",
    "T03TD3817E:258b-4": "gal te de bzhin gshegs pa mtshan phun sum tshogs pa tsam gyis rab tu phye ba yin na ni brjod pa'i rgyu mtshungs pa'i phyir de'i tshe 'khor los sgyur ba'i rgyal po yang de bzhin gshegs par ci'i phyir mi 'gyur /",
    "T03TD3817E:258b-5": "ji ste yul na gnas pa dang /",
    "T03TD3817E:258b-6": "gsal ba dang /",
    "T03TD3817E:258b-7": "rdzogs pas bcom ldan 'das kyi mtshan phun sum tshogs pa bye brag can yin gyi /",
    "T03TD3817E:258b-8": "'khor los sgyur ba ni ma yin te /",
    "T03TD3817E:258b-9": "des na de la de bzhin gshegs pa zhes mi bya'o zhe na de yang mi rigs te /",
    "T03TD3817E:258b-10": "yul na gnas pa la sogs pa'i bye brag kyang bems po'i ngo bor bye brag gang yang med do //",
    "T03TD3817E:258b-11": "des na gal te de bzhin gshegs pa bems po'i rang bzhin gyi mtshan la sogs pa'i chos kyis rab tu phye bar 'gyur na ni de'i tshe 'khor los sgyur ba yang de bzhin gshegs par 'gyur ba zhig na ma yin te /",
    "T03TD3817E:258b-12": "de bas na de bzhin gshegs pa ni dngos po ma lus pa'i rang bzhin ji lta ba bzhin du thugs su chud pa tsam gyis rab tu phye bar dgongs pa'o //",
    "T03TD3817E:258b-13": "'dis ni de bzhin gshegs pa'i ye shes kyi rgyu can sku rnam pa de lta bu la byang chub sems dpas 'dun pa dang smon lam gyis gnas par bya ba bstan pa yin no //",
    "T03TD3817E:258b-14": "da ni don dam par de bzhin gshegs pa'i ye shes de la yang mngon par zhen par mi bya'o zhes bstan pa'i phyir chos kyi sku rnam par 'jog cing /",
    "T03TD3817E:258b-15": "byang chub sems dpa' ji ltar rnal 'byor du snyoms par 'jug pas bsgrub par bya ba de tshigs su bcad pa gnyis kyis ston to //",
    "T03TD3817E:258b-16": "de la tshigs su bcad pa gong mas ni ji ltar de bzhin gshegs par blta bar mi bya ba dang /",
    "T03TD3817E:258b-17": "su dag gis mi mthong ba de bstan to //",
    "T03TD3817E:258b-18": "ji ltar blta bar mi bya zhe na /",
    "T03TD3817E:258b-19": "mthong ba la sogs pas tha snyad 'dogs pa dag tu'o //",
    "T03TD3817E:258b-20": "su dag gis mi mthong zhe na /",
    "T03TD3817E:258b-21": "log pas spong bar zhugs pa rnams kyis so //",
    "T03TD3817E:258b-22": "gzugs su mthong zhes bya ba 'dis ni gang zag gzugs la mngon par zhen pa /",
    "T03TD3817E:259a-0": "@259a * // don dam par mtshan la sogs pas brgyan pa chos dang gang zag gi gzugs can du mthong bar tha snyad 'dogs pa bstan to //",
    "T03TD3817E:259a-1": "sgrar shes pa zhes bya ba ni bdag gis sgra las de bzhin gshegs pa de ni 'di lta bu 'di 'dra ba zhig go zhes de ltar shes so zhes bya ba'i tha tshig go //",
    "T03TD3817E:259a-2": "'dis ni thos par tha snyad 'dogs pa bstan to //",
    "T03TD3817E:259a-3": "tha snyad 'dogs pa 'di gnyis ni mtshon pa ste /",
    "T03TD3817E:259a-4": "des ni bye brag phyed pa dang /",
    "T03TD3817E:259a-5": "rnam par shes pa yang bsdu'o //",
    "T03TD3817E:259a-6": "skye bo log pas spong bar zhugs pa de dag ni lam log par zhugs pas nga yang dag par mi mthong ngo //",
    "T03TD3817E:259a-7": "'dis spong bas na spong bar byed pa ste lam la bya'o //",
    "T03TD3817E:259a-8": "de ni phyin ci log tu gyur pas log pa ste /",
    "T03TD3817E:259a-9": "de yang mi mthong ba'i rgyu yin no //",
    "T03TD3817E:259a-10": "'o na sangs rgyas ji ltar blta bar bya snyam pa la chos nyid lta zhes bya ba la sogs pa gsungs so //",
    "T03TD3817E:259a-11": "chos rnams kyi rang bzhin gsha' ma gang yin pa de ni chos nyid ces bya ste /",
    "T03TD3817E:259a-12": "de yang rigs pa dang lung gis grub pa'i phyir gzod ma nas zhi ba la sogs pa'i ngo bo yin no //",
    "T03TD3817E:259a-13": "de nyid de bzhin nyid dang /",
    "T03TD3817E:259a-14": "chos kyi dbyings dang /",
    "T03TD3817E:259a-15": "yang dag pa'i mtha' dang /",
    "T03TD3817E:259a-16": "mtshan ma med pa dang /",
    "T03TD3817E:259a-17": "don dam pa zhes bya ba la sogs pa'i rnam grangs su brjod pa'o //",
    "T03TD3817E:259a-18": "dus thams cad na de bzhin du yod pas de bzhin nyid do //",
    "T03TD3817E:259a-19": "de la dmigs nas sangs rgyas kyi chos thams cad 'byung ste /",
    "T03TD3817E:259a-20": "de dag gi rgyur gyur pas chos kyi dbyings so //",
    "T03TD3817E:259a-21": "phyin ci ma log pas yang dag pa ste /",
    "T03TD3817E:259a-22": "de'i mthar gyur pas yang dag pa'i mtha'o //",
    "T03TD3817E:259a-23": "de la sngon po la sogs pa dngos po'i mtshan ma thams cad med pas mtshan ma med pa'o //",
    "T03TD3817E:259a-24": "ye shes dam pa'i spyod yul yin pas don dam pa'o //",
    "T03TD3817E:259a-25": "ci'i phyir de chos nyid du blta bar bya snyam pa la chos kyi sku zhes bya ba gsungs so //",
    "T03TD3817E:259a-26": "sku'i sgra ni rang bzhin la bya'o //",
    "T03TD3817E:259a-27": "des na don 'dir 'gyur te /",
    "T03TD3817E:259a-28": "gang dag yang dag pa'i ye shes kyi rgyu can gyi de bzhin gshegs par rnam par gzhag pa de dag don dam par chos kyi rang bzhin te /",
    "T03TD3817E:259a-29": "gang dag gang gi rang bzhin yin pa de dag de'i ngo bor blta bar bya ste /",
    "T03TD3817E:259a-30": "gzhan la gzhan gyi ngo bor blta ba ma yin no //",
    "T03TD3817E:259a-31": "gal te de lta na chos nyid ni snang ba'i rang bzhin du 'gyur ro //",
    "T03TD3817E:259b-0": "de lta ma yin na des @259b mtshon pa de dag ji ltar mthong bar nus snyam pa la brtags nas /",
    "T03TD3817E:259b-1": "chos nyid ces bya ba la sogs pa gsungs so //",
    "T03TD3817E:259b-2": "ci mi nus pa'i phyir mi rig gam /",
    "T03TD3817E:259b-3": "'on te yongs su shes na nyes pa dang bcas par 'gyur ba'i phyir ram snyam pa la mi nus zhes bya ba la sogs pa gsungs so //",
    "T03TD3817E:259b-4": "chos can gyi rang bzhin grub na ni de'i chos nyid rnam par shes par nus pa zhig na gang gi tshe don dam par chos can rang gi ngo bor grub pa gang yang med pa de'i tshe chos nyid de rang gi rgyud 'ba' zhig rnam par shes par ji ltar nus te /",
    "T03TD3817E:259b-5": "de 'ba' zhig yod pa ma yin zhes dgongs pa'o //",
    "T03TD3817E:259b-6": "gal te de lta na yang dag pa'i ye shes kyi ngo bo chos can sangs rgyas rnams kyang don dam par ma grub pas mthong ba med na ji ltar chos nyid du blta bar bya zhe na /",
    "T03TD3817E:259b-7": "de nyes pa med de /",
    "T03TD3817E:259b-8": "gang dag don dam par chos can thams cad mi mthong ba de nyid kyis chos nyid mthong ba'o //",
    "T03TD3817E:259b-9": "chos nyid ni skye ba med pa'i ngo bo yin pas de ni de dang mi mthun pa skye ba 'dzin pas ji ltar gzung /",
    "T03TD3817E:259b-10": "bum pa 'dzin pas ni de'i skye ba med pa 'dzin par mi 'gyur ro //",
    "T03TD3817E:259b-11": "'dis ni de bzhin gshegs pa gzugs kyi skur blta bar mi bya'i chos kyi skur ba lta bar bya'o zhes de skad ston to //",
    "T03TD3817E:259b-12": "de bzhin gshegs pa mtshan phun sum tshogs pa'i rang bzhin ma yin du zin kyang /",
    "T03TD3817E:259b-13": "de bzhin gshegs pa'i bla na med pa yang dag par rdzogs pa'i byang chub kyi mtshan nyid ni mtshan phun sum tshogs pa'i rgyu las byung bar rigs pa yin te /",
    "T03TD3817E:259b-14": "'di ltar byang chub sems dpar gyur pa ni mtshan mkhan rnams kyis mtshan phun sum tshogs par mthong nas bcom ldan 'das bla na med pa yang dag par rdzogs pa'i byang chub tu lung bstan to snyam du gang gi dogs pa de spang ba'i phyir rab 'byor 'di ji snyam du sems zhes bya ba sogs pa gsungs so //",
    "T03TD3817E:259b-15": "gal te mtshan phun sum tshogs pa bla na med yang dag par rdzogs pa'i byang chub kyi rgyur 'gyur na ni de'i tshe 'khor los sgyur ba yang 'gyur ro zhes dgongs pa'o //",
    "T03TD3817E:259b-16": "mtshan mkhan rnams kyis rnam pa de lta bu'i mtshan ma zhig mthong nas lung bstan gyi rgyu ni ma yin te nyes pa med do //",
    "T03TD3817E:259b-17": "'dis ni sems rab tu gzung ba bstan to //",
    "T03TD3817E:260a-0": "gnas 'di mtha' @260a * //",
    "T03TD3817E:260a-1": "dag gis ni zab pa nyid bstan to //",
    "T03TD3817E:260a-2": "kun rdzob tu de bzhin gshegs pa'i ye shes dngos po ma lus pa'i rang bzhin thugs su chud pa'i mtshan nyid bstan pas ni rgya che ba yang bstan to //",
    "T03TD3817E:260a-3": "gal te don dam par chos thams cad med pa'i phyir chos nyid de rnam par shes par mi nus na de lta na ni khyed chad par smra bar 'gyur ro //",
    "T03TD3817E:260a-4": "de'i phyir de bzhin gshegs pa yang med pas mi gnas pa'i mya ngan las 'das pa yang mi 'grub po snyam du gang dogs pa de'i ched du 'khor ba dang mya ngan las 'das pa la mi gnas pa'i dbang du mdzad nas /",
    "T03TD3817E:260a-5": "rab 'byor khyed 'di snyam du byang chub sems dpa'i theg pa la yang dag par zhugs pa rnams kyi zhes bya ba la sogs pa gsungs so //",
    "T03TD3817E:260a-6": "byung ba rnam par bshig par brtags pa yang med de /",
    "T03TD3817E:260a-7": "chos nyid ji ltar gnas pa bzhin du rtogs pa'i phyir ro //",
    "T03TD3817E:260a-8": "de bas na /",
    "T03TD3817E:260a-9": "'di la bsal bya ci yang med //",
    "T03TD3817E:260a-10": "gzhag par bya ba 'ang ci yang med //",
    "T03TD3817E:260a-11": "yang dag nyid la yang dag lta //",
    "T03TD3817E:260a-12": "yang dag mthong ba rnam par grol //",
    "T03TD3817E:260a-13": "zhes bshad do //",
    "T03TD3817E:260a-14": "ma 'ongs pa'i chos 'byung ba'i gags byed pas chad par brtags pa yang med de /",
    "T03TD3817E:260a-15": "chos nyid ji ltar gnas pa bzhin du bstan pa'i phyir ro //",
    "T03TD3817E:260a-16": "chos thams cad ni ma brtags na dga' bar rkyen ji lta ba bzhin du skye bar khas blangs pas sangs rgyas bcom ldan 'das yang dag pa'i kun rdzob kyi ngo thugs rje chen po'i dbang gis sprul pa sogs pa la mnga' brnyes pa yang 'dul ba ji lta ba bzhin du thabs ston pas 'khor bar 'jug pa'i rgyun mi gcod par khas blangs pa'i phyir 'dis ni bcom ldan 'das mya ngan las 'das pa la mi gnas pa bstan te /",
    "T03TD3817E:260a-17": "bcom ldan 'das kyi sku de lta bu la 'dun pa dang smon lam gyis gnas par bya ba de yang bstan to //",
    "T03TD3817E:260a-18": "gal te de ltar bcom ldan 'das 'khor bar 'jug par khas blangs pas 'khor ba de nyid du 'gyur ba snyam pa la brtags nas 'khor ba la mi gnas pa nyid du bstan pa'i phyir /",
    "T03TD3817E:260a-19": "yang rab 'byor zhes bya ba la sogs pa gsungs so //",
    "T03TD3817E:260a-20": "bdag med pa zhes bya ba ni sgyu ma bzhin du gzhan gyi dbang gi phyir ro //",
    "T03TD3817E:260a-21": "rang gis bdag gi rang bzhin ma yin te /",
    "T03TD3817E:260a-22": "rtag pa ni rim dang rim ma yin pas rgyur 'gal ba'i phyir la /",
    "T03TD3817E:260b-0": "rgyu ma yin pa ni ci yang mi byed pas @260b byin gyis rlob pa por mi srid pa'i phyir ro //",
    "T03TD3817E:260b-1": "bdag gzhan gyis byin gyis brlabs pa yang med de /",
    "T03TD3817E:260b-2": "de'i phyir rnam pa gnyis kar chos thams cad ni bdag med pa de dag ste /",
    "T03TD3817E:260b-3": "ji skad du /",
    "T03TD3817E:260b-4": "dge slong dag byis pa thos pa dang mi ldan pa rnams bdag dang bdag gi zhes 'dogs shing 'jug gi 'di la ni bdag dang bdag gi med de zhes gsungs pa lta bu'o //",
    "T03TD3817E:260b-5": "'dis ni chos thams cad la gang zag la bdag med pa'i bzod pa bstan to //",
    "T03TD3817E:260b-6": "skye ba med pa zhes bya ba 'dis ni chos la bdag med pa'i bzod pa bstan to //",
    "T03TD3817E:260b-7": "'di ltar dngos po rnams skye bar 'gyur na ni rgyu med pa'am rgyu dang bcas pa las 'gyur grang /",
    "T03TD3817E:260b-8": "rgyu dang bcas pa yang rgyu rtag pa'am /",
    "T03TD3817E:260b-9": "rgyu mi rtag pa las 'gyur bar rnam par rtog grang na /",
    "T03TD3817E:260b-10": "de la dngos po rnams res 'ga' snang bas rnam par rtog pa dang po ltar ni mi rung ste /",
    "T03TD3817E:260b-11": "ltos pa med pa ni thams cad du bye brag med pas yod pa dang med pa'i dus bzhin du rtag par yod pa'am med pa zhig tu 'gyur ro //",
    "T03TD3817E:260b-12": "de bas na res 'ga' byung ba nyid kyi phyir phyogs gnyis pa ltar yang mi rung ste /",
    "T03TD3817E:260b-13": "rtag pa dag gi nus pa grogs byed pa gzhan dag gis bye brag tu byar med pa na su la yang ltos pa med na gang gis 'bras bu rim gyis skyed pa cig car ma yin /",
    "T03TD3817E:260b-14": "rgyu ma tshang pa med pa'i 'bras bu ni res 'ga' mi snang ba mi rigs te /",
    "T03TD3817E:260b-15": "gang gis na rim gyis 'byung bar 'gyur /",
    "T03TD3817E:260b-16": "gang dag ngo bo nyid dngos po rnams kyi rgyur smra ba de dag kyang don du na med pa nyid khas blangs pa yin te /",
    "T03TD3817E:260b-17": "'di ltar ngo bo nyid grub pa ni rgyur 'gyur gyi /",
    "T03TD3817E:260b-18": "ma grub pa ni ma yin te /",
    "T03TD3817E:260b-19": "de ni nus pa thams cad dang bral ba'i mtshan nyid kyi phyir ro //",
    "T03TD3817E:260b-20": "dngos po'i ngo bo nyid de grub pa na rgyu med pa nyid kyis grub par khas blangs pa yin te /",
    "T03TD3817E:260b-21": "de dang tha dad pa gzhan rgyu gzhan ni mi 'dod na gang gis rgyu med par mi 'gyur /",
    "T03TD3817E:260b-22": "dngos po ni ngo bo nyid las gzhan ma yin pas de 'grub pa na 'grub ste /",
    "T03TD3817E:260b-23": "rgyu med pa nyid du 'gyur ro //",
    "T03TD3817E:260b-24": "de lta ma yin na ni de grub pa na ma grub pas de dang tha mi dad pa'i ngo bor ji ltar 'gyur /",
    "T03TD3817E:260b-25": "de bas na rgyu med par smra ba'i phyogs bshig pa gang yin pa de 'dir yang mtshungs so //",
    "T03TD3817E:260b-26": "dus mnyam pa dang mi mnyam pa las rgyur 'gal ba'i phyir phyogs gsum pa ltar yang mi rung ste /",
    "T03TD3817E:261a-0": "'di ltar de rgyur 'gyur na ni 'bras bu dang @261a * //",
    "T03TD3817E:261a-1": "dus mnyam pa'am dus tha dad par 'gyur grang na /",
    "T03TD3817E:261a-2": "dus mnyam pa las ni ma yin te /",
    "T03TD3817E:261a-3": "bdag gi de kho na rang gi ma thob pa ni nus pa thams cad kyis stong bas 'bras bu gang la yang sbyor ba med pa'i phyir ro //",
    "T03TD3817E:261a-4": "bdag gi de kho na ni de'i rang bzhin ltar 'bras bu yang de dang dus mnyam par thob pa'i bdag nyid kyi ngo bo kho na ste /",
    "T03TD3817E:261a-5": "'bras bu de la de sbyor ba med do //",
    "T03TD3817E:261a-6": "dus tha dad na yang de dus gzhan gyis chod nas 'gyur te /",
    "T03TD3817E:261a-7": "dper na bye brag tu smra ba rnams kyis rnam par smin pa'i rgyu la rgyur 'dod pa lta bur 'gyur ba'am /",
    "T03TD3817E:261a-8": "mchod pa las 'gyur te /",
    "T03TD3817E:261a-9": "dper na mdo sde pa dag rgyu dang 'bras bu 'jig pa dang skye ba ni srang mda'i mthon dman ltar mnyam mo zhes zer ba ltar 'gyur grang na /",
    "T03TD3817E:261a-10": "de la dus gzhan gyis chod nas 'bras bu skye na ni rnam par zhig pa nyid las skyes par khas blangs par 'gyur te /",
    "T03TD3817E:261a-11": "de ni nus pa thams cad dang bral bas rnam par zhig pa ni rgyu'i dngos por mi rigs so //",
    "T03TD3817E:261a-12": "de lta ma yin na ni byed pa ma yin pa zhig pa'i dngos po rnam par zhig par ji ltar 'gyur /",
    "T03TD3817E:261a-13": "mchod pa'i phyogs kyang gal te bdag nyid thams cad dang mchod pa ni de'i tshe de nyid du dus mnyam par 'gyur te /",
    "T03TD3817E:261a-14": "dngos po cha med pa gnyis bdag nyid thams cad kyis mchod na dus gcig tu 'gyur ba ma gtogs par 'gro ba gzhan med do //",
    "T03TD3817E:261a-15": "de'i phyir ji ltar rdul phra rab rnams bdag nyid thams cad kyis chod na gong du rdul phra rab tsam du 'gyur ba de bzhin du bskal ba yang skad cig tsam du 'gyur ba zlog par dka'o //",
    "T03TD3817E:261a-16": "phyogs gcig gis mchod na ni yan lag dang bcas par 'gyur ro //",
    "T03TD3817E:261a-17": "de bas na dngos po thams cad don dam par ma skyes pa nyid de /",
    "T03TD3817E:261a-18": "ma brtags na dga' ba brdzun pa nyid kyis skye ba lta bur snang bar zad de /",
    "T03TD3817E:261a-19": "'khrul pa'i shes pa la snang ba'i ngo bo dang 'dra'o //",
    "T03TD3817E:261a-20": "grags pa tsam ni tshad ma ma yin na dngos po'i rgyu dang 'bras bu ba lang rdzi yan chad la grags pa'i phyir gzhig pa mi rigs so zhes smra ba gang gis rigs par 'gyur /",
    "T03TD3817E:261a-21": "grags pa gzugs la sogs pa ni tshad mas shigs pa'i phyir ro //",
    "T03TD3817E:261a-22": "de'i phyir bcom ldan 'das kyis zla ba'i sgron ma'i mdo las /",
    "T03TD3817E:261a-23": "mig la sogs pa'i tshad ma rnams bkag ste //",
    "T03TD3817E:261b-0": "mig dang rna ba sna yang @261b tshad ma min //",
    "T03TD3817E:261b-1": "lce dang lus dang sems kyang tshad ma min //",
    "T03TD3817E:261b-2": "gal te dbang po 'di dag tshad yin na //",
    "T03TD3817E:261b-3": "'phags pa'i lam gyis su la ci zhig bya //",
    "T03TD3817E:261b-4": "'di ltar dbang po 'di dag chad min te //",
    "T03TD3817E:261b-5": "ngo bo nyid kyis bems po lung ma bstan //",
    "T03TD3817E:261b-6": "de phyir mya ngan 'das pa'i lam 'dod gang //",
    "T03TD3817E:261b-7": "des ni 'phags pa'i lam gyi bya ba byos //",
    "T03TD3817E:261b-8": "zhes gsungs so //",
    "T03TD3817E:261b-9": "slob dpon dag gis mngon sum gyi mtshan nyid gsungs pa gang yin pa de yang kun rdzob tu mngon sum ste /",
    "T03TD3817E:261b-10": "don dam pa la 'jug par blta bar bya'o //",
    "T03TD3817E:261b-11": "kun rdzob tu ni mthun par brgal zhing brtag pa ma yin te /",
    "T03TD3817E:261b-12": "de bas na de ni kun rdzob tu bstan pa'i phyir brtag mi bzod pa'o //",
    "T03TD3817E:261b-13": "de bas na bcom ldan 'das kyis s'a lu ljang pa la sogs pa la bdag dang gzhan las dngos po rnams kyi skye ba bkag go //",
    "T03TD3817E:261b-14": "de skad du /",
    "T03TD3817E:261b-15": "'phags pa lang kar gshegs pa las kyang /",
    "T03TD3817E:261b-16": "blo gros chen po yod pa dang med pa las mi skye ba'i phyir chos thams cad ni ma skyes pa'o zhes gsungs so //",
    "T03TD3817E:261b-17": "shes rab kyi pha rol tu phyin pa chen po las gsungs pa /",
    "T03TD3817E:261b-18": "rab 'byor chos cung zad kyang ma skyes pa de ni skye ba med pa'o zhes bya'o //",
    "T03TD3817E:261b-19": "de la shes rab gang yin pa de ni mi skye ba'i chos la bzod pa zhes bya'o //",
    "T03TD3817E:261b-20": "de skad du /",
    "T03TD3817E:261b-21": "dkon mchog 'byung gnas kyi mdo las kyang /",
    "T03TD3817E:261b-22": "gang la rang bzhin yod pa ma yin te //",
    "T03TD3817E:261b-23": "rang bzhin med pas gzhan rkyen ji ltar 'gyur //",
    "T03TD3817E:261b-24": "rang bzhin med pas gzhan ni ji ltar bskyed //",
    "T03TD3817E:261b-25": "rgyu de bde bar gshegs pas rab tu bstan //",
    "T03TD3817E:261b-26": "zhes gsungs so //",
    "T03TD3817E:261b-27": "yang /",
    "T03TD3817E:261b-28": "dngos po skye ba kun rdzob tu //",
    "T03TD3817E:261b-29": "dam pa'i don du rang bzhin med //",
    "T03TD3817E:261b-30": "ces kyang gsungs so //",
    "T03TD3817E:261b-31": "gal te 'di thams cad ni kun brtags pa'i ngo bo nyid kyi dbang du mdzad nas gsungs so zhe na /",
    "T03TD3817E:261b-32": "ma yin te /",
    "T03TD3817E:261b-33": "ngo bo nyid thams cad ni tshad mas bsal zin pa'i phyir ro //",
    "T03TD3817E:261b-34": "'dis ni dge ba'i rtsa ba chung ngu dang ldan pa gzhan yang 'khor ba'i sdug bsngal mi myong na byang chub sems dpa' mi skye ba'i chos la bzod pa thob pa'i phyir ye shes kyi sdang ba chen po skyes pa bla na med pa'i bsod nams kyi phung po skyed pa brnyes pa lta ci'i phyir 'khor ba'i sdug bsngal myong bar 'gyur zhes de skad bstan pa yin no //",
    "T03TD3817E:261b-35": "'di ltar rnam pa gnyis kyis 'khor ba na sdug bsngal myong bar 'gyur te /",
    "T03TD3817E:261b-36": "lus dang yid mi bde ba'i mtshan nyid do //",
    "T03TD3817E:261b-37": "de la snga ma ni sdig pa'i las kyi 'bras bu'o //",
    "T03TD3817E:261b-38": "cig shos ni gti mug las skyes ba ste /",
    "T03TD3817E:261b-39": "log par rtogs pa las skyes pa'o //",
    "T03TD3817E:262a-0": "de la mi skye ba'i chos la @262a * //",
    "T03TD3817E:262a-1": "bzod pa thob pas byang chub sems dpa' la ni sdug bsngal gyi rgyu sdig pa dang /",
    "T03TD3817E:262a-2": "gti mug gnyis ka med do //",
    "T03TD3817E:262a-3": "rgyu med pas sdug bsngal gyi bag gis reg mi srid do //",
    "T03TD3817E:262a-4": "'dis ni byang chub sems dpas ji ltar bsgrub par bya ba de bstan to //",
    "T03TD3817E:262a-5": "bsod nams kyi phung po shin tu mang du bskyed zin kyang gzugs na spyod pa la sogs pa'i sems can rnams ltar 'khor ba nyid du mi 'gyur ram /",
    "T03TD3817E:262a-6": "ji ltar bsod nams kyi phung po mang du bskyed pa tsam gyis 'khor ba la mi gnas pa nyid du bstan snyam du dogs pa la yang rab 'byor zhes bya ba la sogs pa gsungs so //",
    "T03TD3817E:262a-7": "'dis ni gang bsod nams kyi phung po bskyed du zin kyang phyin ci log tu mngon par zhen pas bsod nams kyi phung po yongs su 'dzin pa yod pa de'i kun nas nyon mongs pa thams cad kyi rtsa ba phyin ci log ma spangs pas 'gro ba khyad par can thob kyang 'khor ba bar rnam par gzhag go //",
    "T03TD3817E:262a-8": "byang chub sems dpa' ni mi skye ba'i chos la bzod pa thob pas bsod nams kyi phung po la bden pa nyid du mngon par zhen pa med de /",
    "T03TD3817E:262a-9": "des na de'i kun nas nyon mongs pa thams cad kyi rtsa ba shin tu rmongs pa spangs pa'i phyir 'khor ba la mi gnas so zhes de skad ston to //",
    "T03TD3817E:262a-10": "gzhan dag gi rnam par rtog pa bsal ba'i phyir 'phags pa rab 'byor gyis dgongs pa ma bzung ba ltar yongs su gzung bar mi bgyi lags sam zhes 'gal ba brjod do //",
    "T03TD3817E:262a-11": "de'i bsam pa ni 'di yin te /",
    "T03TD3817E:262a-12": "bcom ldan 'das kyis mdo de dang de dag tu ni byang chub sems dpa' bsod nams kyi phung po yongs su gzung ngo zhes gsungs /",
    "T03TD3817E:262a-13": "'dir ni yongs gzung bar mi bya'o zhes gsungs na ji ltar 'gal bar mi 'gyur snyam mo //",
    "T03TD3817E:262a-14": "bcom ldan 'das kyis kyang dgongs pa gang gis gnyi ga gsungs pa de bstan pa'i phyir yongs su gzung mod kyi zhes bya ba gsungs so yongs su gzung zhes gang gsungs pa de ni nye bar bsgrub pa'i mtshan nyid yongs su gzung ba'i tshul lo //",
    "T03TD3817E:262a-15": "'dir ni log par 'dzin pa'i mtshan nyid sel te 'gal ba med do //",
    "T03TD3817E:262a-16": "log par 'dzin pa ni lam log par 'dzin pa'o //",
    "T03TD3817E:262a-17": "'dis ni rnam par rtog pa de spong bas sems rab tu gzung ba bstan to //",
    "T03TD3817E:262a-18": "yang rab 'byor rigs kyi bu'am rigs kyi mo gang gis zhes bya ba nas brtsams te rgya che ba bstan to //",
    "T03TD3817E:262a-19": "lhag ma snga ma rnams kyis ni zab pa bstan to //",
    "T03TD3817E:262b-0": "gnas 'di mtha' dag gis ni rtag pa dang chad pa'i @262b mtha' bkag nas dbu ma'i lam brjod do //",
    "T03TD3817E:262b-1": "'khor ba dang mya ngan las 'das pa la mi gnas pa bshad zin to /",
    "T03TD3817E:262b-3": "// / bzhugs pa yongs su dag par brjod par bya'o //",
    "T03TD3817E:262b-4": "de yang rnam pa gsum du dbye ste /",
    "T03TD3817E:262b-5": "spyod lam gyis bzhugs pa dang /",
    "T03TD3817E:262b-6": "snod dang sems can gyi 'jig brten la mnga' bas bzhugs pa dang /",
    "T03TD3817E:262b-7": "kun nas nyon mongs pa mi mnga' bas bzhugs pa'o //",
    "T03TD3817E:262b-8": "de la gal te sangs rgyas ni chos kyi skur blta'i gzugs kyi skur ma yin na de'i tshe bcom ldan 'das kyi spyod lam bzhi dang /",
    "T03TD3817E:262b-9": "bltams pa dang /",
    "T03TD3817E:262b-10": "mngon par 'byung ba la sogs pa lung las grags pa dang ji ltar 'gal bar mi 'gyur zhes gang de snyam sems pa de'i ched du zhugs pa phun sum tshogs pa spyod lam gyis bzhugs pa'i dbang du mdzad nas /",
    "T03TD3817E:262b-11": "yang rab 'byor gang la la zhig ces bya ba la sogs pa gsungs so //",
    "T03TD3817E:262b-12": "bzhud dam byon zhes bya ba gnyis kyis ni 'chag pa bstan to //",
    "T03TD3817E:262b-13": "lhag ma rnams ni bzhengs pa la sogs pa'i spyod lam rnams dang rim pa bzhin du bstan to //",
    "T03TD3817E:262b-14": "spyod lam bstan pa ni mtshon pa tsam ste /",
    "T03TD3817E:262b-15": "des na bltams pa la sogs pa dag kyang 'dir bstan par blta'o //",
    "T03TD3817E:262b-16": "gang bcom ldan 'das kyi spyod lam la sogs pa lung las yongs su brjod pa rnams yong dag par sgra ji bzhin du mngon par zhen pa de phyin ci log tu mngon par zhen pa'i phyir de bzhin gshegs pas gsungs pa'i don mi shes so //",
    "T03TD3817E:262b-17": "bcom ldan 'das ni gzugs kyi sku'i rab tu phye ba ma yin te /",
    "T03TD3817E:262b-18": "de ni ye shes yongs su dag pa'o //",
    "T03TD3817E:262b-19": "ye shes de la ni lus med pa'i phyir kun rdzob tu yang bzhud pa la sogs pa mi srid do //",
    "T03TD3817E:262b-20": "'gro ba la sogs pa ni gzugs kyi phung po'i gnas kyi bye brag gis rab tu phye ba'i phyir de dag ni bcom ldan 'das kyi sprul pa'i sku la brten nas gsungs pa dag ste /",
    "T03TD3817E:262b-21": "ye shes kyi sku la brten pa ni ma yin te /",
    "T03TD3817E:262b-22": "de la ni kun rdzob dang don dam par bzhud pa la sogs pa mi srid pa'i phyir ro //",
    "T03TD3817E:262b-23": "de'i phyir spyod lam gyis bzhugs pa 'byor ba rnam pa 'di lta bu la byang chub sems dpa' 'dun pa dang smon lam gyis gnas par bya ba bstan pa yin no //",
    "T03TD3817E:262b-24": "gal te de bzhin gshegs pa la bzhud pa la sogs pa mi mnga' na ji ltar de bzhin gshegs pa zhes bya ba gshegs pas rab tu phye ba ltar bstan snyam du sems pa'i bsam pa la brtags nas de ci'i phyir zhe na zhes gsungs te /",
    "T03TD3817E:263a-0": "@263a * // de ngas bshad pa'i don mi shes so zhes bya ba dang sbyar ro //",
    "T03TD3817E:263a-1": "'dir lan du de bzhin gshegs pa zhes bya ba la sogs pa gsungs so //",
    "T03TD3817E:263a-2": "'di snyam du dgongs te brjod pa 'di ni bzhud pas rab tu phye ba ma yin gyi thugs su chud pas rab tu phye ba ste 'gro ba zhes bya ba ni rtogs pa'i don yin pa'i phyir ro //",
    "T03TD3817E:263a-3": "dngos po'i de kho na ji ltar gnas pa de bzhin du rtogs te thugs su chud pas de bzhin gshegs pa'o //",
    "T03TD3817E:263a-4": "yang na sngon gyi sangs rgyas rnams kyis dngos po'i de kho na ji ltar phyin ci log par thugs su chud par gyur pa de bzhin du 'dis kyang mkhyen te thugs su chud pas de bzhin gshegs pa'o //",
    "T03TD3817E:263a-5": "de yang yang dag pa'i kun rdzob tu ye shes kyi sku nyid du rigs kyi gzhan la ni rtog pa med pa'i phyir ro //",
    "T03TD3817E:263a-6": "de yang lus med pa'i phyir kun rdzob tu yang gar yang bzhud pa la sogs pa mi srid do //",
    "T03TD3817E:263a-7": "don dam par ni ma skyes pa'i phyir rab tu mi srid do //",
    "T03TD3817E:263a-8": "de bas na de dngos po'i rang bzhin du thugs su chud pas 'jig rten mtha' dag gi gtso bor 'gyur te mchod par 'os pas dgra bcom pa zhes bya'o //",
    "T03TD3817E:263a-9": "yang dag par rdzogs par thugs su chud par gyur pas yang dag par rdzogs pa'i sangs rgyas zhes bya'o //",
    "T03TD3817E:263a-10": "de lta ma yin na gzugs kyi sku ni bems po'i rang bzhin yin pas de skad mi bya'o zhes dgongs pa'o //",
    "T03TD3817E:263a-11": "'dis ni rnal 'byor du snyoms par 'jug pa dang sems rab tu gzung ba bstan to //",
    "T03TD3817E:263a-12": "gnas 'di mtha' dag gis ni zab ba bstan to //",
    "T03TD3817E:263a-13": "kun rdzob tu de bzhin gshegs pa'i sprul pa'i sku la brten par bzhud pa la sogs pa dag 'jig rten gyi khams mtha' yas ba rnams su thogs pa med par bstan pas ni rgya che ba yang bstan to //",
    "T03TD3817E:263a-14": "de bzhin gshegs pa'i sprul ba'i gzugs kyi sku gang yin pa dang /",
    "T03TD3817E:263a-15": "yid kyi rang bzhin gyi sku gang yin pa de yang gcig dang du ma'i rang bzhin dang bral bas sgyu mas sprul pa'i sangs rgyas ltar brdzun pa nyid du bstan pa'i phyir snod dang sems can gyi 'jig rten rnam par gzhig pas bzhugs pa'i dbang du mdzad nas /",
    "T03TD3817E:263a-16": "yang rab 'byor zhes bya ba la sogs pa gsungs so //",
    "T03TD3817E:263a-17": "sngar ni mos pas spyod pa'i sa na byang chub sems dpa' de rnam par gzhig par bstan la de ni sangs rgyas kyi sa la bcom ldan 'das kyi bzhugs pa bstan pas tshig zlos par mi 'gyur ro //",
    "T03TD3817E:263b-0": "'dir yang thabs rnam pa gnyis kyis gcig dang du ma'i rang bzhin dang bral bar rtogs pas @263b bdag med par ston to //",
    "T03TD3817E:263b-1": "'di lta ste dper na rdul phra rab kyi tshogs bzhin du phye mar byas na zhes bya ba 'dis ni gcig pu'i rang bzhin dang bral bar rtogs nas bsrab par bya ba'i thabs bstan te /",
    "T03TD3817E:263b-2": "'dir yang bshad pa ni snga ma bzhin no //",
    "T03TD3817E:263b-3": "rdul phra rab rnams phyogs cha tha dad pa'i phyir grub pa med pa ma yin nam /",
    "T03TD3817E:263b-4": "de dag tshogs su ji ltar 'gyur snyam du sems pa la de'i slad du zhes dris pa dang /",
    "T03TD3817E:263b-5": "lan du bcom ldan 'das gal te zhes bya ba smos so //",
    "T03TD3817E:263b-6": "'di snyam du sems te /",
    "T03TD3817E:263b-7": "gcig pur 'dzin pa bzlog pa'i thabs tsam du rdul phra rab tu rnam par dbye bar tshogs pa de /",
    "T03TD3817E:263b-8": "bcom ldan 'das kyis gsungs kyi don dam par mi gnas pa'i ma yin no //",
    "T03TD3817E:263b-9": "de lta ma yin na thams cad la rdul phra rab kyi tshogs mngon sum du grags par gyur pas de'i phyir bcom ldan 'das kyis rdul phra rab kyi tshogs zhes bka' mi stsol te /",
    "T03TD3817E:263b-10": "ma gsungs kyang de ltar grags pa'i phyir ro //",
    "T03TD3817E:263b-11": "'dis ni de bzhin gshegs pa'i gzugs rnam par gzhig par bzhugs pa de lta bu la 'dun ba dang /",
    "T03TD3817E:263b-12": "smon lam gyis gnas par bya ba bstan to //",
    "T03TD3817E:263b-13": "gal te tshogs med na bcom ldan 'das kyis rdul phra rab kyi tshogs de mang ngam zhes ci'i phyir bka' stsal snyam du sems pa'i bsam pa la brtags nas de ci'i slad du zhe na zhes bya ba gsol to //",
    "T03TD3817E:263b-14": "de tshogs ma mchis par zhes bya ba ni rdul phra rab shar dang byang la sogs pa'i phyogs kyi rnam par dbye bas gnas pa de dag rang bzhin gyis grub pa med pas yang dag par na tshogs su mi rigs so //",
    "T03TD3817E:263b-15": "gcig pur 'dzin pa bsal ba'i phyir gsungs pa tsam du zad de /",
    "T03TD3817E:263b-16": "de bas na rdul phra rab kyi tshogs zhes bya'o //",
    "T03TD3817E:263b-17": "phyogs cha tha dad pa med na ni rdul phra rab rnams la rdul phra rab gzhan dag gis pha rol dang tshu rol dang /",
    "T03TD3817E:263b-18": "steng dang 'og dang /",
    "T03TD3817E:263b-19": "phyogs cha tha dad pa nas bskor bar mi 'gyur ro //",
    "T03TD3817E:263b-20": "de bas na rgyas par mi 'gyur te /",
    "T03TD3817E:263b-21": "sems dang sems las byung ba la sogs pa ji lta ba bzhin no //",
    "T03TD3817E:263b-22": "cha nyid rdul phra rab rnams su 'gyur ro zhes brjod du ni mi rigs te /",
    "T03TD3817E:263b-23": "der yang dpyad pa mthun pa'i phyir ro //",
    "T03TD3817E:263b-24": "gal te gyur kyang thugs med do zhe na /",
    "T03TD3817E:263b-25": "mi rung ste /",
    "T03TD3817E:263b-26": "rdul phra rab rnams thug pa med pa'i ngo bor gyur na khyod kyis ci zhig grub /",
    "T03TD3817E:263b-27": "thug pa med pa'i ngo bo ni dngos por mi 'grub ste /",
    "T03TD3817E:263b-28": "de bas na nged kyi 'dod pa nyid grub po //",
    "T03TD3817E:264a-0": "nged ni 'dod rgyal du rdul rnam pa du ma'i rang bzhin du smra ba ma yin na rdul phra rab rnams kyi thug pa @264a * //",
    "T03TD3817E:264a-1": "med na gang gis grub ces brjod /",
    "T03TD3817E:264a-2": "khyod kyis rdul phra rab rnams cha med pa'i ngo bor rnam par gzhag pa gang yin pa de shar dang byang la sogs pa phyogs tha dad pa na gnas par khas blangs pas phyogs cha tha dad par khas blangs pa yin te /",
    "T03TD3817E:264a-3": "de bas na yan lag dang bcas par thal bar 'gyur ro //",
    "T03TD3817E:264a-4": "de bas na thal bar bsgrub pa'i phyir gtan tshigs kyi gzhi ma grub pa yin no //",
    "T03TD3817E:264a-5": "sems dang sems las byung ba dag gis gcig tu ma nges pa yang ma yin te /",
    "T03TD3817E:264a-6": "de dag lus med pas phyogs na mi gnas pa'i phyir /",
    "T03TD3817E:264a-7": "shar dang byang la sogs pa'i phyogs kyis gnas pa med do //",
    "T03TD3817E:264a-8": "de bas na /",
    "T03TD3817E:264a-9": "de ni mig min gzugs la min //",
    "T03TD3817E:264a-10": "de gnyis bar na mi gnas te //",
    "T03TD3817E:264a-11": "de ni gang na gnas gyur pa //",
    "T03TD3817E:264a-12": "de ni yod min med pa min //",
    "T03TD3817E:264a-13": "zhes bstan te thal bas ni chog go //",
    "T03TD3817E:264a-14": "'dis ni du ma'i rang bzhin dang bral bar khong du chud nas snang ba med par bya ba'i thabs bstan pas rnam 'byor du snyoms par 'jug pa dang /",
    "T03TD3817E:264a-15": "sems rab tu gzung ba bstan to //",
    "T03TD3817E:264a-16": "rdul phra rab kyi tshogs de mang ba lags so zhes bya ba 'dis ni rgya che ba bstan to //",
    "T03TD3817E:264a-17": "lhag mas ni zab pa bstan to //",
    "T03TD3817E:264a-18": "da ni sems can gyi 'jig rten rnam par gzhig pas bzhugs pa'i dbang du byas nas stong gsum gyi stong chen po'i 'jig rten gyi khams zhes bya ba gsungs pa de zhes bya ba la sogs pa gsol to //",
    "T03TD3817E:264a-19": "snod kyi 'jig rten ni sngar bshad zin pas 'jig rten gyi khams ni 'dir sems can gyi 'jig rten du 'dod do //",
    "T03TD3817E:264a-20": "gnyi ga la stong gsum gyi stong chen po'i zhes smos pa ni 'jig rten gyi khams mtha' yas par mtshon to //",
    "T03TD3817E:264a-21": "de bas na de khams ma mchis par de bzhin gshegs pas gsungs zhes bya ba ni sems can gyi 'jig rten phung po lnga'i bdag nyid de yang gcig dang du ma'i rang bzhin dang bral bas snga ma bzhin du bshad do //",
    "T03TD3817E:264a-22": "'dis ni de bzhin gshegs pa'i sems can gyi 'jig rten rnam par gzhig pas bzhugs pa de lta bu la byang chub sems dpas 'dun pa dang /",
    "T03TD3817E:264a-23": "smon lam gyis gnas par bya ba bstan to /",
    "T03TD3817E:264a-24": "snang ba med par byas pas ni rnal 'byor du snyoms par 'jug pa 'di ji ltar bsgrub par bya ba de yang bstan to //",
    "T03TD3817E:264a-25": "da ni ji ltar sems rab tu gzung bar bya ba bstan pa'i phyir de ci'i slad du zhe na zhes dris te /",
    "T03TD3817E:264a-26": "de khams ma mchis par de bzhin gshegs pas gsungs zhes bya ba dang sbyar ro //",
    "T03TD3817E:264b-0": "lan du bcom ldan 'das gal te zhes bya ba la @264b sogs pa smras so //",
    "T03TD3817E:264b-1": "gal te sems can gyi 'jig rten ji ltar grags pa bzhin du don dam par rags pa gcig pa'i ngo bor gyur na ni de'i tshe de bzhin gshegs pas dngos po'i de kho na ji ltar gnas pa bzhin du thugs su chud pas de nyid ril por 'dzin par 'gyur ro //",
    "T03TD3817E:264b-2": "de bas na bdag tu 'dzin pa'i rgyu ni phung po'i ngo bo la ril bor 'dzin ba tsam du zad pas de nyid de bzhin gshegs pa'i ril por 'dzin pa dam por 'gyur te /",
    "T03TD3817E:264b-3": "de ma spangs bar dgongs pa'o //",
    "T03TD3817E:264b-4": "de lta ni ma yin te /",
    "T03TD3817E:264b-5": "de bas na gang skye bo byis pa rnams la phyogs gzhan du bcom ldan 'das kyis ril por 'dzin pa ni bdag tu 'dzin pa'i rgyur gsungs pa de don dam par 'dzin pa med pa nyid de gzung ba ril po gcig dang du ma'i rang bzhin gang yang med pa'i phyir ro //",
    "T03TD3817E:264b-6": "skye bo byis pa rnams la grags pa'i ngo bor kun rdzob tu gsungs par zad de des na ril por 'dzin pa zhes bya'o //",
    "T03TD3817E:264b-7": "bcom ldan 'das kyis don de bsgrub pa'i phyir ril por 'dzin pa'i don zhes bya ba gsungs so //",
    "T03TD3817E:264b-8": "ci ston ce na /",
    "T03TD3817E:264b-9": "tha snyad du ril po 'dzin pa zhes bya ba ni don dam par ni med pas chos de ni brjod du med pa yin zhes bstan to //",
    "T03TD3817E:264b-10": "gal te de ltar bzung ba ril po med na de'i tshe der 'dzin pa yang med pas ji ltar tha snyad kyis ril por 'dzin pa zhes bya snyam pa la brtags nas de yang byis pa so so'i skye bo rnams kyis bzung ngo zhes bya ba gsungs so //",
    "T03TD3817E:264b-11": "byis pa rnams ni 'khrul pa'i dbang gis med pa la yang yod pa ltar 'dzin pas de'i bsam pa'i dbang gi tha snyad btags pa ste /",
    "T03TD3817E:264b-12": "'gal ba med do zhes dgongs pa'o //",
    "T03TD3817E:264b-13": "de'i phyir de dag ni byis pa rnams zhes bya'i de lta ma yin na ni dngos po ji lta ba bzhin tha snyad btags pa'i phyir de dag byis pa rnams su ji ltar 'gyur /",
    "T03TD3817E:264b-14": "'dir ji ltar sems rab tu gzung bar bya ba ni bstan zin to //",
    "T03TD3817E:264b-15": "rgya che ba dang zab ba yang 'dir snga ma bzhin du sbyar ro //",
    "T03TD3817E:264b-16": "'dis ni gang gi tshe dngos po mtha' dag don dam par rang bzhin gyis stong pa de'i tshe /",
    "T03TD3817E:264b-17": "de bzhin gshegs pa'i gzugs kyi sku dang ye shes kyi sku don dam par rang bzhin dang bsam par ga la 'gyur te /",
    "T03TD3817E:264b-18": "rtsa ba sems can med pa'i phyir ro zhes bstan pa yin no //",
    "T03TD3817E:265a-0": "da ni rab 'byor gang la la zhig ces bya ba la sogs pas ni gnas thams cad du rnal 'byor du snyoms par 'jug par gyur pas thabs gang gis thams cad du mnyam par gzhag par bya ba de ston @265a * //",
    "T03TD3817E:265a-1": "to ;",
    "T03TD3817E:265a-2": "/ mtshams ni 'di ltar sbyar te /",
    "T03TD3817E:265a-3": "gal te ril por 'dzin pa med na de'i tshe rtsa ba las byung ba 'jig tshogs la lta ba med pa nyid yin pas na bcom ldan 'das kyis lta ba lnga po dag las 'jig tshogs la lta ba ji ltar gsungs snyam pa de'i ched du 'byor gang la la zhig ces bya ba la sogs pa gsungs so //",
    "T03TD3817E:265a-4": "'di la ji ltar rnam par mi rtog par bya ba dang /",
    "T03TD3817E:265a-5": "su rnam par mi rtog par byed pa dang /",
    "T03TD3817E:265a-6": "gang la rnam par mi rtog par bya ba dang /",
    "T03TD3817E:265a-7": "gang gis rnam par mi rtog par byed pa dang /",
    "T03TD3817E:265a-8": "rnam par mi rtog pa gang yin pa de bstan pas rnal 'byor du snyoms par 'jug pa'i thabs yang dag par ston to //",
    "T03TD3817E:265a-9": "de la rab 'byor la la zhig ces bya ba nas brtsams te /",
    "T03TD3817E:265a-10": "des na bdag tu lta ba zhes bgyi'o zhes bya ba'i bar 'dis ni ji ltar rnam par mi rtog par bya ba de bstan to //",
    "T03TD3817E:265a-11": "ji lta zhe na gzhan mu stegs can rnams kyis ni bdag tu bshad de /",
    "T03TD3817E:265a-12": "bcom ldan 'das kyis ni gang zag la bdag med par 'jog pas bdag dgag pa'i phyir /",
    "T03TD3817E:265a-13": "bdag tu lta ba gsungs so //",
    "T03TD3817E:265a-14": "bdag tu lta ba de rnam par bshig pas chos la bdag med par 'jog ste /",
    "T03TD3817E:265a-15": "de lta ba ma mchis par de bzhin gshegs pas gsungs zhes gang gsol to //",
    "T03TD3817E:265a-16": "gal te bdag tu lta ba de la bden pa nyid du mi 'dzin na ni /",
    "T03TD3817E:265a-17": "de ltar sbyor ba na byang chub sems dpa' rnal 'byor du snyoms par 'jug par 'gyur te /",
    "T03TD3817E:265a-18": "gang gi phyir rnam par mi rtog pa de'i phyir de ni der 'jug pa'i thabs yin no //",
    "T03TD3817E:265a-19": "rab 'byor 'di ltar byang chub sems dpa'i theg pa la yang dag par zhugs zhes bya ba 'dis ni su rnam par mi rtog par byed pa de yongs su ston to //",
    "T03TD3817E:265a-20": "chos thams cad ces bya ba 'dis ni gang la rnam par mi rtog par bya ba de bstan to //",
    "T03TD3817E:265a-21": "shes par bya blta bar bya mos par bya zhes bya ba 'dis ni gang gis rnam par mi rtog par bya ba de brjod do //",
    "T03TD3817E:265a-22": "gang gis rnam par mi rtog par bya zhe na shes pa dang /",
    "T03TD3817E:265a-23": "lta ba dang /",
    "T03TD3817E:265a-24": "mos pas so //",
    "T03TD3817E:265a-25": "de la shes pa ni thos pa'i shes rab bo //",
    "T03TD3817E:265a-26": "lta ba ni bsams pa'i shes rab ste /",
    "T03TD3817E:265a-27": "de ni rtogs par byed pa'i phyir ro //",
    "T03TD3817E:265a-28": "mos pa ni bsgoms pa'i shes rab ste /",
    "T03TD3817E:265a-29": "lhag par 'dod pa ni 'dir mos pa'i sgrar brjod par 'dod pa'o //",
    "T03TD3817E:265a-30": "de ni bsgoms pa'i stobs kyis 'grub ste /",
    "T03TD3817E:265b-0": "de bas na bsgoms pa las byung ba'i shes rab ni nges par 'byed @265b pa'i cha dang mthun pa'i gnas skabs na mos pa'i sgrar gsungs so //",
    "T03TD3817E:265b-1": "ci nas chos su 'du shes pa la yang mi gnas pa de ltar mos par bya'o zhes bya ba 'dis ni rnam par mi rtog pa gang yin pa de ston to //",
    "T03TD3817E:265b-2": "de 'du shes med par de bzhin gshegs pa gsungs zhes bya ba ni 'dir gtan tshigs su gsungs so ;",
    "T03TD3817E:265b-3": "/'du shes par bya ba gang yang med pa nyid kyang gcig dang du ma'i rang bzhin gyis stong pa'i phyir don dam par de 'du shes med pa'o //",
    "T03TD3817E:265b-4": "de bzhin gshegs pas kun rdzob la brten nas phyogs gzhan du gsungs so //",
    "T03TD3817E:265b-5": "de yang brdzun pa'i don du shes shing gnas na ji ltar rnam par rtog par mi 'gyur zhes dgongs pa'o //",
    "T03TD3817E:265b-6": "gnas thams cad du rnal 'byor du snyoms par 'jug pa'i thabs ni bshad zin to /",
    "T03TD3817E:265b-8": "// / kun nas nyon mongs pa mi mnga' ba yang rnam pa gnyis te /",
    "T03TD3817E:265b-9": "'chad pa kun nas nyon mongs pa mi mnga' ba dang /",
    "T03TD3817E:265b-10": "'khor ba'i kun nas nyon mongs pa mi mnga' ba'o //",
    "T03TD3817E:265b-11": "de la gal te chos su 'du shes med na de'i tshe de bzhin gshegs pa sems can rnams la chos ston pa na 'du shes de kun tu 'byung na /",
    "T03TD3817E:265b-12": "ji ltar kun nas nyon mongs par mi 'gyur /",
    "T03TD3817E:265b-13": "thugs rjes sems can gyi don du ji srid 'khor gyi bar du bzhugs na chos su 'du shes pas ji ltar kun nas nyon mongs par mi 'gyur snyam pa la brtags nas thugs phun sum tshogs pa de nyid kyis 'chad pa na kun nas nyon mongs pa mi mnga' ba dang /",
    "T03TD3817E:265b-14": "tshigs su bcad pas 'khor ba'i kun nas nyon mongs pa mi mnga' ba bstan pa'i phyir yang rab 'byor zhes bya ba la sogs pa gsungs so //",
    "T03TD3817E:265b-15": "sngar skabs gzhan nas 'jig rten gyi khams rnams kyi bsngags pa rnams rab tu bstan pas ni phan yon bsngags kyi /",
    "T03TD3817E:265b-16": "da ni kun nas nyon mongs pa mi mnga' ba'i skabs su 'jig rten gyi khams mtha' yas pa ston pas phan yon mi brjod de /",
    "T03TD3817E:265b-17": "tshig zlos par mi 'gyur ro //",
    "T03TD3817E:265b-18": "'dir yang rigs pa ni snga ma bzhin du brjod par bya'o //",
    "T03TD3817E:265b-19": "blangs nas zhes bya ba ni kha ton du bklags pa'o //",
    "T03TD3817E:265b-20": "'dzin tam zhes bya ba ni tshig go //",
    "T03TD3817E:265b-21": "klog gam zhes bya ba ni glegs bam la sogs pa klog pa'o //",
    "T03TD3817E:265b-22": "kun chub par byed pa zhes bya ba ni don 'dzin ces bya ba'i tha tshig go //",
    "T03TD3817E:266a-0": "'dis ni gang gi phyir chos 'di don che ba de'i phyir byang chub sems dpas chos bstan pa don chen po 'di lta bu la 'dun pa @266a * //",
    "T03TD3817E:266a-1": "dang smon lam gyis gdon mi za bar gnas par bya ba de yongs su ston to //",
    "T03TD3817E:266a-2": "bshad mod kyi ji ltar kun nas nyon mongs par mi 'gyur ba de ltar bshad pa bstan pa'i phyir ji ltar yang dag par rab tu ston zhe na zhes bya ba la sogs pa gsungs so //",
    "T03TD3817E:266a-3": "dgongs pa ni 'di yin te /",
    "T03TD3817E:266a-4": "chos thams cad don dam par ma skyes pa brjod du med par bstan pa bshad kyang chos de dag brjod du med pa'i bdag nyid kyis ma bshad do //",
    "T03TD3817E:266a-5": "de ni 'di skad du /",
    "T03TD3817E:266a-6": "ji ltar 'dul ba'i skye bo 'di snyam du chos thams cad bzod ma nas ma skyes pas brjod du med de /",
    "T03TD3817E:266a-7": "de bas na de dag ni gang gis kyang bstan par bya ba ma yin snyam du sems pa de ltar ston te zhes bstan pa yin no //",
    "T03TD3817E:266a-8": "de ltar na nyon mongs pa can ma yin pas ston pa yin te /",
    "T03TD3817E:266a-9": "phyin ci ma log pa'i don gyi phyir ro //",
    "T03TD3817E:266a-10": "de lta ma yin na ni phyin ci log tu ston pas nyon mongs pa can du 'gyur ro //",
    "T03TD3817E:266a-11": "de bas na de bzhin gshegs pa chos ston pa'i dus na dag pa 'jig rten pa'i ye shes la zhugs pa la /",
    "T03TD3817E:266a-12": "chos su snang ba'i 'du shes kun tu 'byung yang de la yang dag pa kho nar mngon par zhen pa med pas nyon mongs pa can gyi skyon du mi 'gyur ro //",
    "T03TD3817E:266a-13": "'dis ni rnal 'byor du snyoms par 'jug pa dang /",
    "T03TD3817E:266a-14": "sems rab tu gzung ba dang zab pa bstan to //",
    "T03TD3817E:266a-15": "snga mas ni rgya che ba bstan to //",
    "T03TD3817E:266a-16": "de ni shes rab kyi pha rol tu phyin pa'i lus mtha' dag rnam par 'jog cing /",
    "T03TD3817E:266a-17": "tshigs su bcad pas 'khor ba'i kun nas nyon mongs pa mi mnga' ba bstan to //",
    "T03TD3817E:266a-18": "tshigs su bcad pa 'dis ni 'dus byas kyi mtshan nyid rnam pa bzhi yongs su bstan te /",
    "T03TD3817E:266a-19": "rang bzhin gyi mtshan nyid dang /",
    "T03TD3817E:266a-20": "ro myang ba'i yul gyi mtshan nyid dang /",
    "T03TD3817E:266a-21": "nyes dmigs rjes su rtogs pa'i mtshan nyid dang /",
    "T03TD3817E:266a-22": "nges par 'byung ba rjes su togs [*rtogs] pa'i mtshan nyid do //",
    "T03TD3817E:266a-23": "de la phung po lnga'i bdag nyid dngos po ji ltar snang ba rten cing 'brel par 'byung ba ni /",
    "T03TD3817E:266a-24": "rgyu dang rkyen rnams tshogs pas byas pa'i phyir 'dus byas zhes bya'o //",
    "T03TD3817E:266a-25": "de thams cad kyi rang bzhin ni skar ma ltar blta bar bya ste /",
    "T03TD3817E:266a-26": "ji ltar skar ma rnams mtshan mo snang bar 'gyur gyi /",
    "T03TD3817E:266a-27": "nyin mo mi snang ba bzhin 'dus byas rnams kyang ma rig pa'i nyes pa'i mun pa yod na snang gi /",
    "T03TD3817E:266a-28": "ye shes kyi nyi ma'i snang ba byung ba na mi snang bas /",
    "T03TD3817E:266a-29": "skar ma lta bu'i rang bzhin du blta bar bya'o //",
    "T03TD3817E:266a-30": "gang zag dang chos la lta ba la mngon pa zhen pa'i rang bzhin gyi 'dus byas ni don med pa snang ba'i rgyus rab rib lta bur blta bar bya'o //",
    "T03TD3817E:266b-0": "rnam par shes pa'i mtshan nyid ni @266b las kyi ras dang /",
    "T03TD3817E:266b-1": "sred pa'i snum la brten te 'bar bas mar me lta bur blta bar bya'o //",
    "T03TD3817E:266b-2": "de ltar dpe de dag gis ni 'dus byas kyi rang bzhin gyi mtshan nyid yongs su ston to //",
    "T03TD3817E:266b-3": "sgyu ma'i dpes ni ro myang ba'i yul gyi mtshan nyid yongs su bstan te /",
    "T03TD3817E:266b-4": "nor ba'i rnam par snang ba'i phyir ro //",
    "T03TD3817E:266b-5": "de la nyes dmigs rjes su rtogs pa'i mtshan nyid rnam pa gnyis ni 'dus byas kyi rang bzhin te /",
    "T03TD3817E:266b-6": "mi rtag par rjes su rtogs pa dang /",
    "T03TD3817E:266b-7": "sdug bsngal bar rjes su rtogs pa'o //",
    "T03TD3817E:266b-8": "zil ba'i dpes ni mi rtag par rjes su rtogs pa bstan te /",
    "T03TD3817E:266b-9": "yun ring du mi gnas pa'i phyir ro //",
    "T03TD3817E:266b-10": "chu bur gyi dpes ni sdug bsngal bar rjes su rtogs pa bstan te /",
    "T03TD3817E:266b-11": "tshor ba ni chu'i chu bur lta bu ste /",
    "T03TD3817E:266b-12": "tshor ba gang ci yang rung ba de ni 'dir sdug bsngal lo zhes gsungs pa'i phyir ro //",
    "T03TD3817E:266b-13": "sdug bsngal rnam pa gsum gyis tshor ba thams cad sdug bsngal du rig par bya ste /",
    "T03TD3817E:266b-14": "de la sdug bsngal gyi tshor ba ni sdug bsngal gyis sdug bsngal lo //",
    "T03TD3817E:266b-15": "gang dag de dang mthun pa'i 'du byed de dag kyang de dang mthun pa nyid kyi sdug bsngal lo //",
    "T03TD3817E:266b-16": "bde ba'i tshor ba ni 'gyur ba'i sdug bsngal gyis sdug bsngal lo //",
    "T03TD3817E:266b-17": "gang dag de dang mthun pa'i chos de dag kyang de dang mthun pa nyid kyis sdug bsngal lo //",
    "T03TD3817E:266b-18": "sdug bsngal yang ma yin bde ba yang ma yin pa'i tshor ba dang /",
    "T03TD3817E:266b-19": "de dang mthun pa'i dngos po de dag ni 'du byed kyi sdug bsngal skye ba dang 'jig pa'i mtshan nyid kyis sdug bsngal lo //",
    "T03TD3817E:266b-20": "de ltar na 'dus byas thams cad sdug bsngal dang ldan par blta'o //",
    "T03TD3817E:266b-21": "de la nges par 'byung ba rjes su rtogs pa'i mtshan nyid ni gang zag dang chos stong par rjes su rtogs pa'o //",
    "T03TD3817E:266b-22": "dmigs pa des nges par 'byung bas bcom ldan 'das kyis nges par 'byung ba'i dmigs pa rnam pa gnyis gsungs so //",
    "T03TD3817E:266b-23": "de skad du 'phags pa ting nge 'dzin gyi rgyal po las kyang //",
    "T03TD3817E:266b-24": "gal te chos la bdag med so sor rtog //",
    "T03TD3817E:266b-25": "de dag brtags nas gal te sgom byed pa //",
    "T03TD3817E:266b-26": "de ni 'bras bu mya ngan 'das thob rgyu //",
    "T03TD3817E:266b-27": "rgyu gzhan gang yin de ni zhi mi 'gyur //",
    "T03TD3817E:266b-28": "zhes bstan to //",
    "T03TD3817E:266b-29": "'dus byas thams cad ni bdag med pa rnam pa gnyis dang ldan te /",
    "T03TD3817E:266b-30": "'di ltar 'das pa dang /",
    "T03TD3817E:266b-31": "de ltar byung ba dang /",
    "T03TD3817E:266b-32": "ma 'ongs pa'i bye brag gis 'dus byas ni rnam pa gsum mo //",
    "T03TD3817E:266b-33": "de la gang dag 'das pa de dag ni dran pa tsam du gnas te /",
    "T03TD3817E:266b-34": "rang bzhin med pas chos dang gang zag nyid kyis stong ste /",
    "T03TD3817E:266b-35": "bdag gis byin gyis brlabs pa med do //",
    "T03TD3817E:267a-0": "de bas na rmi lam gyi dpes ni de dag bdag med pa rnam pa gnyis rjes @267a * //",
    "T03TD3817E:267a-1": "su rtogs pa bstan to //",
    "T03TD3817E:267a-2": "glog gi dpes ni /",
    "T03TD3817E:267a-3": "de ltar byung ba rdzas gcig dang du ma'i rang bzhin dang mi ldan pas /",
    "T03TD3817E:267a-4": "rang bzhin gzung du med pa'i phyir de rjes su rtogs pa bstan to //",
    "T03TD3817E:267a-5": "ma 'ongs pa ni ma phyin pa'i bdag nyid de /",
    "T03TD3817E:267a-6": "sprin gyi dpes ni de'i sa bon gnas ngan len gyis nam mkha' lta bu'i sems la bskyed pa'i phyir ;",
    "T03TD3817E:267a-7": "bdag med pa rnam pa gnyis bstan to //",
    "T03TD3817E:267a-8": "de bas 'di mtha' dag gis ni /",
    "T03TD3817E:267a-9": "'di la byang chub sems dpa' rtag tu 'dus byas thams cad kyis rang bzhin la de ltar brtags par 'dun pa dang /",
    "T03TD3817E:267a-10": "smon lam gyis gnas par bya ba yongs su bstan to //",
    "T03TD3817E:267a-11": "nges par 'byung ba rjes su rtogs pa bstan pas ni rnal 'byor du snyoms par 'jug pa dang /",
    "T03TD3817E:267a-12": "sems rab tu gzung ba bstan to //",
    "T03TD3817E:267a-13": "gnas 'di mtha' dag gis ni zab pa bstan to //",
    "T03TD3817E:267a-14": "tshigs su bcad pa 'dir ni 'di yongs su bstan pa yin te /",
    "T03TD3817E:267a-15": "kun nas nyon mongs pa'i rtsa ba ni phyin ci log yin pas 'dus byas kyi rang bzhin la lan mang du rtog pa dang ldan pa'i yid la byed pa can gzhan yang de ltar 'du byed la rab tu rtogs pas phyin ci log med pa'i phyir /",
    "T03TD3817E:267a-16": "kun nas nyon mongs par mi 'gyur na /",
    "T03TD3817E:267a-17": "de bzhin gshegs pa dngos po mtha' dag gi rang bzhin ji lta ba bzhin du bsgoms pa /",
    "T03TD3817E:267a-18": "phyin ci log gi dra ba mtha' dag dang bral ba /",
    "T03TD3817E:267a-19": "kun nas nyon mongs par ji ltar 'gyur /",
    "T03TD3817E:267a-20": "de bas na 'dus byas kyi skyon mtha' dag kyang thugs su chud pa /",
    "T03TD3817E:267a-21": "de bzhin gshegs pa padma dang 'dra bar 'khor ba'i nyes pa'i chus mi gos pa'i thugs mnga' ba /",
    "T03TD3817E:267a-22": "'gro ba mtha' dag mngon par drang bar thugs dam bcas pa /",
    "T03TD3817E:267a-23": "'bras bu dang bcas par mdzad pa /",
    "T03TD3817E:267a-24": "thugs rje chen po dang ldan pa'i thugs can /",
    "T03TD3817E:267a-25": "dus med par 'gro ba la phan pa dang bde bsgrub pa'i dgongs pas 'khor ba'i 'khor lo 'khor ba ji srid par bzhugs par shes par bya'o //",
    "T03TD3817E:267a-26": "ji skad du /",
    "T03TD3817E:267a-27": "'jig rten skyid par mdzad slad du //",
    "T03TD3817E:267a-28": "'khor dang mya ngan 'das mi gnas //",
    "T03TD3817E:267a-29": "zhes bshad do //",
    "T03TD3817E:267a-30": "yang sems can thams cad la gzigs pa'i sa la bzhugs pa zhes kyang gsungs so //",
    "T03TD3817E:267a-31": "dus gsum bzhugs pa'i thub pa rnams skyed pa //",
    "T03TD3817E:267a-32": "'di ltar bdag gis ci nus bshad pa yi//",
    "T03TD3817E:267a-33": "bsod nams rgya chen mkha' 'dra thob pa des //",
    "T03TD3817E:267a-34": "'jig rten mun sel sangs rgyas nyid gyur cig /'phags pa rdo rje gcod pa dbu ma'i tshul du rgya cher 'grel pa slob dpon ka ma la sh'i las mdzad pa rdzogs so /",
    "T03TD3817E:267a-36": "// / rgya gar gyi mkhan po manydzu shr'i dang /",
    "T03TD3817E:267a-37": "dzi na mi tra dang /",
    "T03TD3817E:267a-38": "zhu chen gyi lo ts'a ba ban de ye shes sdes bsgyur cing zhus te gtan la phab pa'o /"
}