{
    "T02TD2848E:185b-0": "@185b # // rgya gar skad du /",
    "T02TD2848E:185b-1": "sa ha sra bh'u dza nee tra s'a dha nam /",
    "T02TD2848E:185b-2": "bod skad du /",
    "T02TD2848E:185b-3": "phyag stong spyan stong gi sgrub thangs [?]/",
    "T02TD2848E:185b-4": "'phags pa phyag na rdo rje la phyag 'tshal lo //",
    "T02TD2848E:185b-5": "'jig rten rnams kyi mgon po mchog / dkar po thugs rje rtags 'chang ba'i //",
    "T02TD2848E:185b-6": "byams pa'i stobs kyis 'gro 'dul ba //",
    "T02TD2848E:185b-7": "dam pa de la phyag 'tshal nas //",
    "T02TD2848E:185b-8": "bdag nyid dran phyir sgrub thabs gang //",
    "T02TD2848E:185b-9": "nges pa'i shes pas bri bar bya //",
    "T02TD2848E:185b-10": "'gro ba rnams kyis dben pa yi //",
    "T02TD2848E:185b-11": "yid du 'ong ba'i sa phyogs su //",
    "T02TD2848E:185b-12": "sa gzhi legs par byugs byas la //",
    "T02TD2848E:185b-13": "me tog dri zhim bkram byas te //",
    "T02TD2848E:185b-14": "gcig dang sbyar bas 'dug pa'i stan //",
    "T02TD2848E:185b-15": "bde ba la 'dug byas nas ni //",
    "T02TD2848E:185b-16": "'gro ba'i don du sems bskyed la //",
    "T02TD2848E:185b-17": "snying gar ram las gyur pa yi //",
    "T02TD2848E:185b-18": "'od 'byung dmar po bsam byas nas //",
    "T02TD2848E:185b-19": "de steng thugs yid las gyur pa'i //",
    "T02TD2848E:185b-20": "gnod mdzes rgyal por bdag bsams te //",
    "T02TD2848E:185b-21": "chu shing ram shing sbyar ba'i sgras //",
    "T02TD2848E:185b-22": "phyogs bcu dag tu sdigs mdzub dang //",
    "T02TD2848E:185b-23": "sngags kyis yang dag bskrad par bya //",
    "T02TD2848E:185b-24": "aom sarba bi ghn'ana ha na ha na h'um phat raksha raksha sv'a h'a /",
    "T02TD2848E:185b-25": "de nas bdag nyid snying ga las //",
    "T02TD2848E:185b-26": "aa las ri bong can bsam nas //",
    "T02TD2848E:185b-27": "de ni thugs mchog bsgom par bya'o //",
    "T02TD2848E:185b-28": "de las 'od zer nag po dag / sa gzhi dag la spros byas pas //",
    "T02TD2848E:185b-29": "sa gzhi la sogs rdo rjer gyur //",
    "T02TD2848E:185b-30": "de las 'od 'phros rab dang //",
    "T02TD2848E:185b-31": "gur dang bla re dra ba dang //",
    "T02TD2848E:185b-32": "shin tu mngon par bsgom par bya //",
    "T02TD2848E:185b-33": "de nas nam mkha' bla ma dang //",
    "T02TD2848E:185b-34": "sangs rgyas byang chub sems dpa' dag / sngon du mngon sum dmigs pa la //",
    "T02TD2848E:185b-35": "phyag 'tshal ba dang mchod pa dang //",
    "T02TD2848E:185b-36": "sdig pa bshags dang yi rang dang //",
    "T02TD2848E:186a-0": "bsod @186a * //",
    "T02TD2848E:186a-1": "nams bsdo dang skyabs 'gro dang //",
    "T02TD2848E:186a-2": "sems bskyed pa dang gnas bzhi dang //",
    "T02TD2848E:186a-3": "mthar ni stong nyid bsgom pa'o //",
    "T02TD2848E:186a-4": "don gyis dngos por bsams nas ni //",
    "T02TD2848E:186a-5": "sngags 'di myur du bklag par bya //",
    "T02TD2848E:186a-6": "aom sva bh'a ba shuddha:sarba dharm'a:sva bh'a ba shuddhonya\\ham /",
    "T02TD2848E:186a-7": "aom sh'u n+ya t'a dzny'a na badzra sva bh'a ba a'atma konya\\ham /",
    "T02TD2848E:186a-8": "de dag nang du bsam bya ba //",
    "T02TD2848E:186a-9": "ya wa ra la rnam bzhi pa //",
    "T02TD2848E:186a-10": "steng du sna ldan gzhag pa las //",
    "T02TD2848E:186a-11": "dbang chen chu bdag 'bar ba dang //",
    "T02TD2848E:186a-12": "skyed par byed pa rnam bzhi yi //",
    "T02TD2848E:186a-13": "dkyil 'khor kha dog rnam bzhi rnams //",
    "T02TD2848E:186a-14": "rim pa bzhin du rnam par bsgom //",
    "T02TD2848E:186a-15": "de steng sum las ri rab ni //",
    "T02TD2848E:186a-16": "rin chen sna bzhis yang dag gnas //",
    "T02TD2848E:186a-17": "de dag yongs su gyur pa las //",
    "T02TD2848E:186a-18": "khang pa brtsegs pa bsam bya ba //",
    "T02TD2848E:186a-19": "gru bzhi pa la sgo bzhi pa //",
    "T02TD2848E:186a-20": "ka pa brgyad kyis nye bar brgyan //",
    "T02TD2848E:186a-21": "ye shes sna lnga'i rtsig pa dag / phyogs bzhi dag tu brgyan nas kyang //",
    "T02TD2848E:186a-22": "dra ba dra phyed dag dang ni //",
    "T02TD2848E:186a-23": "rin chen pha bu dag dang ni //",
    "T02TD2848E:186a-24": "gru bzhi par ni brgyan pa yin //",
    "T02TD2848E:186a-25": "tva ra na ni bzhis brgyan cing //",
    "T02TD2848E:186a-26": "mdzes pa'i padma'i phreng ba dang //",
    "T02TD2848E:186a-27": "rdo rje thig skud 'od 'bar ba'o //",
    "T02TD2848E:186a-28": "grva bzhi dag tu dpag bsam shing //",
    "T02TD2848E:186a-29": "chen po bzhi dang klu rgyal dang //",
    "T02TD2848E:186a-30": "sprin dang phyogs skyong zhing srung rnams //",
    "T02TD2848E:186a-31": "yang dag par ni dgod par bya //",
    "T02TD2848E:186a-32": "de dkyil thig ni bzhi btab pas //",
    "T02TD2848E:186a-33": "dkyil 'khor dgu ru gyur pa la //",
    "T02TD2848E:186a-34": "dkyil du bcom ldan phyag stong pa //",
    "T02TD2848E:186a-35": "kha dog dkar po ldem bag can //",
    "T02TD2848E:186a-36": "zhal gdong bcu gcig phyag bco brgyad //",
    "T02TD2848E:186a-37": "dbu ma'i zhal gsum dkar la mdzes //",
    "T02TD2848E:186a-38": "lhag ma khre zhal 'jigs pa'i gzugs //",
    "T02TD2848E:186a-39": "kun gyi steng na 'od dpag med //",
    "T02TD2848E:186a-40": "padma'i rigs kyi phyag rgyas btab //",
    "T02TD2848E:186a-41": "dang po phyag gnyis snying ga na //",
    "T02TD2848E:186a-42": "thal mo nges par sbyar ba yin //",
    "T02TD2848E:186a-43": "de 'og g-yas na dgra sta dang //",
    "T02TD2848E:186a-44": "de 'og gri gug rnon po yin //",
    "T02TD2848E:186a-45": "padma ral gri zhags pa dang //",
    "T02TD2848E:186a-46": "ljon shing me long bsil yab dag / rim pa bzhin du gnas pa yin //",
    "T02TD2848E:186a-47": "g-yon pa'i phyag ni de 'og dag / rdo rje dril bu mnga' gzhu dang //",
    "T02TD2848E:186a-48": "lcags kyi bum pa 'khor lo dang //",
    "T02TD2848E:186a-49": "gdugs dang rin chen 'bar ba rnams //",
    "T02TD2848E:186a-50": "rim pa bzhin du bsnams par mdzad //",
    "T02TD2848E:186a-51": "rdo rje bsnams pa'i phyag gis ni //",
    "T02TD2848E:186a-52": "lha mo padma'i sgrol ma la //",
    "T02TD2848E:186a-53": "gnyis su med pas 'khyud par mdzad //",
    "T02TD2848E:186b-0": "lha mo @186b de ni zhal gcig ste //",
    "T02TD2848E:186b-1": "phyag ni drug tu nges pa ste //",
    "T02TD2848E:186b-2": "dang po'i g-yas pas autpal gyi //",
    "T02TD2848E:186b-3": "steng na padma brgyad bsnams pas //",
    "T02TD2848E:186b-4": "thugs rje che ba 'khyud par mdzad //",
    "T02TD2848E:186b-5": "de 'og gri gug padma bsnams //",
    "T02TD2848E:186b-6": "g-yon pa'i dang pos me long dang ;",
    "T02TD2848E:186b-7": "/ bsil yab bum pa bsnams par mdzad //",
    "T02TD2848E:186b-8": "h'um dang pam las gyur pa yi //",
    "T02TD2848E:186b-9": "phyag stong yum bcas de ltar bsgom //",
    "T02TD2848E:186b-10": "de yi shar gyi dkyil 'khor la //",
    "T02TD2848E:186b-11": "yi ge bam las gyur pa yi //",
    "T02TD2848E:186b-12": "rdo rje padma zhes bya ba / gzhal gcig kha dog dkar po can //",
    "T02TD2848E:186b-13": "phyag g-yas dang po autpal gyi //",
    "T02TD2848E:186b-14": "steng na padma 'dab ma brgyad //",
    "T02TD2848E:186b-15": "de steng rdo rje rtse dgu pa //",
    "T02TD2848E:186b-16": "sngon po nyid kyis bsnams par mdzad //",
    "T02TD2848E:186b-17": "de 'og 'khor lo zhags pa dang //",
    "T02TD2848E:186b-18": "g-yon gyi dang pos dril bu 'dzin //",
    "T02TD2848E:186b-19": "de 'og lcags kyi dgra sta dag / phyar ba nyid kyis bsnams par mdzad //",
    "T02TD2848E:186b-20": "lho phyogs dkyil 'khor sngon po la //",
    "T02TD2848E:186b-21": "yi ge ram las gyur pa yi //",
    "T02TD2848E:186b-22": "rin chen padma bsam bya ba //",
    "T02TD2848E:186b-23": "g-yas kyi dang po autpal gyi //",
    "T02TD2848E:186b-24": "steng na padma 'dab ma brgyad //",
    "T02TD2848E:186b-25": "de steng rin chen zur brgyad pa //",
    "T02TD2848E:186b-26": "'bar ba nyid kyis yang dag 'dzin //",
    "T02TD2848E:186b-27": "lhag ma shar gyi bcom ldan ltar //",
    "T02TD2848E:186b-28": "phyag mtshan rnams ni bsnams par mdzad //",
    "T02TD2848E:186b-29": "nub kyi dkyil 'khor dmar po la //",
    "T02TD2848E:186b-30": "mum yig 'bar ba las gyur pa'i //",
    "T02TD2848E:186b-31": "thub pa'i padma bsgom bya ba //",
    "T02TD2848E:186b-32": "g-yas kyi dang po rang nyid kyi //",
    "T02TD2848E:186b-33": "mtshan ma rnams ni bsnams par mdzad //",
    "T02TD2848E:186b-34": "lhag ma shar gyi bcom ldan ltar //",
    "T02TD2848E:186b-35": "phyag mtshan rnams ni bsnams par mdzad //",
    "T02TD2848E:186b-36": "byang gi dkyil 'khor ljang gu la //",
    "T02TD2848E:186b-37": "bcom ldan las kyi padma ni //",
    "T02TD2848E:186b-38": "yi ge kam las gyur pa ste //",
    "T02TD2848E:186b-39": "g-yas kyi dang por rang nyid rtags //",
    "T02TD2848E:186b-40": "phyag gzhan gong ma rnams bzhin no //",
    "T02TD2848E:186b-41": "shar lhor rdo rje sgrol ma ni //",
    "T02TD2848E:186b-42": "lha mo sku mdog sngo skya la //",
    "T02TD2848E:186b-43": "zhal gcig phyag ni drug pa'i dbyibs //",
    "T02TD2848E:186b-44": "g-yas kyi dang po autpal te //",
    "T02TD2848E:186b-45": "chu skyes 'dab ma brgyad pa la //",
    "T02TD2848E:186b-46": "rdo rje rtse lnga bsnams par mdzad //",
    "T02TD2848E:186b-47": "phyag gzhan gri gug padma dang //",
    "T02TD2848E:186b-48": "me long bsil yab bum pa bsnams //",
    "T02TD2848E:186b-49": "ba yig las gyur de ltar bsam //",
    "T02TD2848E:186b-50": "lho nub rin chen sgrol ma ni //",
    "T02TD2848E:186b-51": "ram yig las gyur dmar ser mdog / phyag g-yas dang po rang nyid rtags //",
    "T02TD2848E:186b-52": "lha mo rdo rje sgrol ma bzhin //",
    "T02TD2848E:186b-53": "nub byang thub pa'i sgrol ma ni //",
    "T02TD2848E:186b-54": "mum yig las gyur ljang dmar mdog /",
    "T02TD2848E:187a-0": "@187a * // dang po rang gi rtags 'chang pa'o //",
    "T02TD2848E:187a-1": "byang shar las kyi sgrol ma ni //",
    "T02TD2848E:187a-2": "gam yig las gyur ljang skya'i mdog / phyag g-yas rang gi rtags 'chang zhing //",
    "T02TD2848E:187a-3": "phyag gzhan gong ma rnams dang mtshungs //",
    "T02TD2848E:187a-4": "grva bzhir rin chen bum pa bzhi //",
    "T02TD2848E:187a-5": "kha dog rnam bzhis rnam par gnas //",
    "T02TD2848E:187a-6": "de yi phyi rol snam bu la //",
    "T02TD2848E:187a-7": "ling tshe bcu drug bri bya ste //",
    "T02TD2848E:187a-8": "phyag na rdo rje 'jam dbyangs dang //",
    "T02TD2848E:187a-9": "kun gzigs sgrib pa rnam sel dag / zhal gcig phyag ni gnyis pa la //",
    "T02TD2848E:187a-10": "kha dog rnam bzhis rnam par gnas //",
    "T02TD2848E:187a-11": "g-yas na rdo rje autpal dang //",
    "T02TD2848E:187a-12": "padma sna tshogs rdo rje bsnams //",
    "T02TD2848E:187a-13": "'gying bag tshul du gnas par mdzad //",
    "T02TD2848E:187a-14": "g-yon pa dang ba'i phyag rgya'o //",
    "T02TD2848E:187a-15": "de dag kun gyi g-yon rol du //",
    "T02TD2848E:187a-16": "sgeg mo rin chen phreng ba dang //",
    "T02TD2848E:187a-17": "dbyangs dang gar gyis mnyes mdzad rnams //",
    "T02TD2848E:187a-18": "rang rang phyag rgyas yang dag gnas //",
    "T02TD2848E:187a-19": "byams pa nam mkha'i snying po dang //",
    "T02TD2848E:187a-20": "kun bzangs yi snying po dag / rang rang kha dog phyag rgya yis //",
    "T02TD2848E:187a-21": "de yi cha la rnam par gnas //",
    "T02TD2848E:187a-22": "de g-yon me tog bdug spos dang //",
    "T02TD2848E:187a-23": "mar me dri chab lha mo rnams //",
    "T02TD2848E:187a-24": "rang nyid kha dog phyag mtshan gyis //",
    "T02TD2848E:187a-25": "yang dag par ni gnas pa'o //",
    "T02TD2848E:187a-26": "lha rnams de dag thams cad ni //",
    "T02TD2848E:187a-27": "phyag rgya lnga yis rnam par brgyan //",
    "T02TD2848E:187a-28": "padma'i steng na nyi zla yi //",
    "T02TD2848E:187a-29": "steng na rab tu gnas pa'o //",
    "T02TD2848E:187a-30": "shar dang lho dang nub dang byang //",
    "T02TD2848E:187a-31": "sgo rnams na ni sgo skyong dag / shes rab mthar byed gshin mthar byed //",
    "T02TD2848E:187a-32": "padma mthar byed bgegs mthar rnams //",
    "T02TD2848E:187a-33": "dbu gsum phyag ni drug pa la //",
    "T02TD2848E:187a-34": "'jigs pa'i gzugs kyi cha lugs can //",
    "T02TD2848E:187a-35": "phyag g-yas dang po ral gri dang //",
    "T02TD2848E:187a-36": "thod dbyug padma rgya gram 'dzin //",
    "T02TD2848E:187a-37": "lhag ma lcags kyu zhags pa dang //",
    "T02TD2848E:187a-38": "rtse gsum lcags sgrog dam pa'i bdag / rdo rje brag gi steng gnas pa'o //",
    "T02TD2848E:187a-39": "de nas dam tshig sems dpa' yi //",
    "T02TD2848E:187a-40": "thugs las 'od zer spros nas kyang //",
    "T02TD2848E:187a-41": "ye shes 'khor lo spyan drangs nas //",
    "T02TD2848E:187a-42": "mdun du yang dag mchod par bya //",
    "T02TD2848E:187a-43": "sngags dang phyag rgyas sbyor shes pas //",
    "T02TD2848E:187a-44": "dam tshig 'khor lo myur du gzhug / de nas rang gi sa bon las //",
    "T02TD2848E:187a-45": "'od zer nam mkha'i phyogs spros nas //",
    "T02TD2848E:187a-46": "padma'i sgrol sogs lha mo lngas //",
    "T02TD2848E:187a-47": "ye shes lnga yi bum pa yis //",
    "T02TD2848E:187a-48": "chu yis bdag la dbang bskur ba'o //",
    "T02TD2848E:187a-49": "aom aa bhi shinytsa tu m'am lo ka n'a th'a ya h'um /",
    "T02TD2848E:187a-50": "de nas bdag nyid snying ga la //",
    "T02TD2848E:187b-0": "ri bong can @187b dang shing rta bcu //",
    "T02TD2848E:187b-1": "kha sbyor phur mar gnas pa yi //",
    "T02TD2848E:187b-2": "nang du chu skyes 'dab ma brgyad //",
    "T02TD2848E:187b-3": "de steng dug gsum yi ge ni //",
    "T02TD2848E:187b-4": "kha dog dkar po rnam par gnas //",
    "T02TD2848E:187b-5": "de la bstod nas dkar po ni //",
    "T02TD2848E:187b-6": "rgyan rnams kun gyis brgyan pa'o //",
    "T02TD2848E:187b-7": "'phrog dang nang dang kun gyi steng //",
    "T02TD2848E:187b-8": "dug gsum yi ges rnam par brgyan //",
    "T02TD2848E:187b-9": "de nas dkyil 'khor 'khor lo ni //",
    "T02TD2848E:187b-10": "phyogs bcu dag tu spros pa las //",
    "T02TD2848E:187b-11": "'gro ba sems can thams cad ni //",
    "T02TD2848E:187b-12": "nyon mongs thams cad sbyangs byas nas //",
    "T02TD2848E:187b-13": "dkyil 'khor 'khor lo ngo bos gnas //",
    "T02TD2848E:187b-14": "de dag rim par bsdus pa las //",
    "T02TD2848E:187b-15": "sku gsung thugs kyi rdo rje can //",
    "T02TD2848E:187b-16": "lha yi sku ni bsgom par bya //",
    "T02TD2848E:187b-17": "de ni rang bzhin 'od gsal ba'o //",
    "T02TD2848E:187b-18": "bsgoms pas skyon sngags bzlas pa //",
    "T02TD2848E:187b-19": "mu tig phreng ba'i tshul gyis su //",
    "T02TD2848E:187b-20": "steng nas steng du 'bar ba ni //",
    "T02TD2848E:187b-21": "rang bzhin 'khor bar rnam par bsam //",
    "T02TD2848E:187b-22": "dang po dag dang bar gnas pa'i //",
    "T02TD2848E:187b-23": "tha ma dag gis bsdus pa yi //",
    "T02TD2848E:187b-24": "sngags kyis yang dag bzlas par bya //",
    "T02TD2848E:187b-25": "aom padma hast'a ya /",
    "T02TD2848E:187b-26": "sa ha sra badzra bhu dzanee tra /",
    "T02TD2848E:187b-27": "n'i la kantha lo ke shva r'a ya h'um h'um phat /",
    "T02TD2848E:187b-28": "aom padma t'a re h'um /",
    "T02TD2848E:187b-29": "aom badzra padme h'um /",
    "T02TD2848E:187b-30": "aom ratna padme h'um /",
    "T02TD2848E:187b-31": "aom mu ni padme h'um /",
    "T02TD2848E:187b-32": "aom karma padme h'um /",
    "T02TD2848E:187b-33": "aom badzra t'a re h'um /",
    "T02TD2848E:187b-34": "aom mu ni t'a re h'um /",
    "T02TD2848E:187b-35": "aom ratna t'a re h'um /",
    "T02TD2848E:187b-36": "aom karma t'a re h'um /",
    "T02TD2848E:187b-37": "aom badzra p'a ni h'um /",
    "T02TD2848E:187b-38": "aom manydzu shr'i h'um /",
    "T02TD2848E:187b-39": "aom sa manta ka ka h'um /",
    "T02TD2848E:187b-40": "aom ni bar na bi skambhi h'um /",
    "T02TD2848E:187b-41": "aom badzra l'a sye h'um /",
    "T02TD2848E:187b-42": "aom ratna m'a le h'um /",
    "T02TD2848E:187b-43": "aom padma g'i ti h'um /",
    "T02TD2848E:187b-44": "aom karma ni rti h'um /",
    "T02TD2848E:187b-45": "aom mee tri ya h'um /",
    "T02TD2848E:187b-46": "aom aa gang sam gu ra be h'um /",
    "T02TD2848E:187b-47": "aom sa manta bha dre h'um /",
    "T02TD2848E:187b-48": "aom kshi ti garbhe h'um /",
    "T02TD2848E:187b-49": "aom badzra dh'u pe h'um /",
    "T02TD2848E:187b-50": "aom ratna pushpe h'um /",
    "T02TD2848E:187b-51": "aom padma a'a lo ke h'um /",
    "T02TD2848E:187b-52": "aom karma gandhe h'um /",
    "T02TD2848E:187b-53": "aom pra dzny'a nta ka h'um /",
    "T02TD2848E:187b-54": "aom ya m'anta ka h'um /",
    "T02TD2848E:187b-55": "aom padm'a nta ka h'um /",
    "T02TD2848E:187b-56": "aom bighn'an ta ka h'um /",
    "T02TD2848E:187b-57": "mchod pa dag ni nyi shu yi //",
    "T02TD2848E:187b-58": "sngags dang phyag rgyas yang dag mchod //",
    "T02TD2848E:187b-59": "yi ge brgya pa'i gsang sngags ni //",
    "T02TD2848E:187b-60": "rtag tu 'don pa nyid du bya //",
    "T02TD2848E:187b-61": "lam du zhugs dang 'chags pa'i tshe //",
    "T02TD2848E:187b-62": "spyod lam la ni spros pa na //",
    "T02TD2848E:187b-63": "rdo rje rtse gcig phyag rgyas ni //",
    "T02TD2848E:187b-64": "'od byung steng la snying po yi //",
    "T02TD2848E:187b-65": "sngags de yongs su gyur pa dang //",
    "T02TD2848E:187b-66": "cho ga gsum las rtogs pa yi //",
    "T02TD2848E:187b-67": "rim pa bzhin du lha bsams nas //",
    "T02TD2848E:187b-68": "yan lag bzhi la rab tu bstim //",
    "T02TD2848E:187b-69": "cho ga'i phyag rgya dpa' bo lnga //",
    "T02TD2848E:187b-70": "phyag rgya 'di yis lus mdzes pa'o //",
    "T02TD2848E:188a-0": "de nas @188a * //",
    "T02TD2848E:188a-1": "sbyin sreg cho ga ni //",
    "T02TD2848E:188a-2": "bdag nyid phrin las rnam bzhi yi //",
    "T02TD2848E:188a-3": "rnal 'byor yang dag bsam byas la //",
    "T02TD2848E:188a-4": "las kyi dang po zhi ba mchod //",
    "T02TD2848E:188a-5": "dkyil 'khor khru gang zlum po la //",
    "T02TD2848E:188a-6": "padma'i phreng bas nang bskor zhing //",
    "T02TD2848E:188a-7": "rdo rje 'bar ba'i phreng ba dag / de yi phyi rim bri byas la //",
    "T02TD2848E:188a-8": "dri zhim dkar po zhor ldan pa'i //",
    "T02TD2848E:188a-9": "bsreg cing ku shas bcings te gzugs //",
    "T02TD2848E:188a-10": "gu gul me tog ku sha dang //",
    "T02TD2848E:188a-11": "mar dang 'bras thug til dang ni //",
    "T02TD2848E:188a-12": "'o thug lung thang sngon po dag / las kyi sngags ni mthar sbyar la //",
    "T02TD2848E:188a-13": "me lha de yi snying ga yi //",
    "T02TD2848E:188a-14": "mkha' la 'khor lo bsam byas te //",
    "T02TD2848E:188a-15": "bdag nyid dam tshig sems dpa' yi //",
    "T02TD2848E:188a-16": "rim pa bzhin du mchod pa'o //",
    "T02TD2848E:188a-17": "bya ba rnams ni thams cad la //",
    "T02TD2848E:188a-18": "de yi ngo bos mnyam par gzhag / de nas bstod pa bya ba ni //",
    "T02TD2848E:188a-19": "sangs rgyas kun gyi gzugs kyi sku //",
    "T02TD2848E:188a-20": "chos kyi sku ste gzhan gyi mchog / sngags kyi mgon po mchog gi lha //",
    "T02TD2848E:188a-21": "snying rje'i bdag nyid phyag 'tshal bstod //",
    "T02TD2848E:188a-22": "ye shes rdo rje stobs po che //",
    "T02TD2848E:188a-23": "shin tu nges pas zhi ba'i tshul //",
    "T02TD2848E:188a-24": "theg pa chen po'i go 'phang thob //",
    "T02TD2848E:188a-25": "rdo rje chos la phyag 'tshal bstod //",
    "T02TD2848E:188a-26": "shin tu dag pa'i dpa' bo che //",
    "T02TD2848E:188a-27": "mchog gi dbang phyug kun gyi mgon //",
    "T02TD2848E:188a-28": "dam chos mchog tu mi 'gyur ba'i //",
    "T02TD2848E:188a-29": "ji bzhin 'dul la phyag 'tshal bstod //",
    "T02TD2848E:188a-30": "cir yang mi dmigs stong pa'i dang //",
    "T02TD2848E:188a-31": "lhan cig skyes pa'i ral gri bsnams //",
    "T02TD2848E:188a-32": "mi rtog ye shes go cha can //",
    "T02TD2848E:188a-33": "rgyu dang 'bras bu phyag 'tshal bstod //",
    "T02TD2848E:188a-34": "de nas zas kyi rnal 'byor ni //",
    "T02TD2848E:188a-35": "chu yi dkyil 'khor de la yang //",
    "T02TD2848E:188a-36": "ram las me yi dkyil 'khor ni //",
    "T02TD2848E:188a-37": "gru gsum 'bar ba bsam byas nas //",
    "T02TD2848E:188a-38": "de dkyil tshogs kyi 'khor lo yang //",
    "T02TD2848E:188a-39": "gsal bar rab tu bsam byas nas //",
    "T02TD2848E:188a-40": "snod ni rab las rin chen ni //",
    "T02TD2848E:188a-41": "rang bzhin 'bar bar bsgom byas nas //",
    "T02TD2848E:188a-42": "der ni kha zas sna tshogs rnams //",
    "T02TD2848E:188a-43": "bsams nas de dkyil rdo rje ni //",
    "T02TD2848E:188a-44": "rtsa lnga rab tu 'bar ba las //",
    "T02TD2848E:188a-45": "bdud rtsir gyur par rab tu bsam //",
    "T02TD2848E:188a-46": "de nas rang gi sa bon las //",
    "T02TD2848E:188a-47": "'od zer kha dog sna lnga dag / nam mkha'i phyogs su 'phros pa las //",
    "T02TD2848E:188a-48": "phyogs dus kun na bzhugs pa yi //",
    "T02TD2848E:188a-49": "de bzhin gshegs pa thams cad kyi //",
    "T02TD2848E:188a-50": "mdzod spur zhugs nas thugs kyi ni //",
    "T02TD2848E:188b-0": "bdud rtsi blangs @188b nas de nyid du //",
    "T02TD2848E:188b-1": "'dres par bsams nas sngags 'di yis //",
    "T02TD2848E:188b-2": "byin gyis brlabs nas bza' bar bya //",
    "T02TD2848E:188b-3": "aom a'a:h'um /",
    "T02TD2848E:188b-4": "bdag gi 'jig rten mgon po yi //",
    "T02TD2848E:188b-5": "sgrub pa'i thabs 'di byas pa yis //",
    "T02TD2848E:188b-6": "sems can 'gro ba mtha' dag la //",
    "T02TD2848E:188b-7": "nyon mongs sgrab pa kun bsal nas //",
    "T02TD2848E:188b-8": "sku gsung thugs kyi rdo rje can //",
    "T02TD2848E:188b-9": "lha yi sku ni thob par shog / slob dpon chen po dngos grub brnyes pa /",
    "T02TD2848E:188b-10": "ta th'a ga ta badzra'i zhal snga nas mdzad pa /",
    "T02TD2848E:188b-11": "bcom ldan 'das phyag stong spyan stong gi sgrub thabs rdzogs so /",
    "T02TD2848E:188b-13": "// / mkhas pa'i 'byung gnas shar phyogs bham ga la'i //",
    "T02TD2848E:188b-14": "nyi ma 'byung gnas zla ba zhes bya ba //",
    "T02TD2848E:188b-15": "mkhas pa chen po de yi zhal snga nas //",
    "T02TD2848E:188b-16": "bod kyi lo ts'a dge tshul khyung grags kyis //",
    "T02TD2848E:188b-17": "'dul ba'i bstan pa snying por gnas pa'i sa //",
    "T02TD2848E:188b-18": "dpal ldan rgyan gong gtsug lag khang de ru //",
    "T02TD2848E:188b-19": "bder gshegs bstan la phan phyir bsgyur lags kyi //",
    "T02TD2848E:188b-20": "rnal 'byor spyod rnams nges par brtson par mdzod//"
}