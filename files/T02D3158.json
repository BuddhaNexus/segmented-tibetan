{
    "T02D3158:179a-0": "@179a # // rgya gar skad du /",
    "T02D3158:179a-1": "h'a la h'a la s'a dha nam /",
    "T02D3158:179a-2": "bod skad du /",
    "T02D3158:179a-3": "snying rje khros pa'i sgrub thabs /",
    "T02D3158:179a-4": "snying rje khros pa la phyag 'tshal lo //",
    "T02D3158:179a-5": "sngar bzhin du stong pa nyid kyi bar du bsgoms la /",
    "T02D3158:179a-6": "sa bon gyi yi ge hr'i: yongs su rdzogs pa",
    "T02D3158:179a-7": "las snying rje khros pa'i thugs rje chen po zhal",
    "T02D3158:179a-8": "gsum pa nyid yang spyan gsum pa ral pa dang",
    "T02D3158:179a-9": "dbu rgyan dang ldan pa ste /",
    "T02D3158:179a-10": "dang po'i zhal dkar pa g-yas pa sngo ba g-yon",
    "T02D3158:179a-11": "pa dmar ba zla ba phyed pa dang ldan pa'i",
    "T02D3158:179a-12": "dbu la thod pas thod byas pa ral pa'i mtha'",
    "T02D3158:179a-13": "na ri dags kyi pags pa rgyan thams cad kyis",
    "T02D3158:179a-14": "legs par brgyan pa shin tu dkar ba gangs kyi",
    "T02D3158:179a-15": "ri bo dang mtshungs par snang ba sgeg pa'i nyams",
    "T02D3158:179a-16": "dang ldan pas shin tu mdzes pa'o //",
    "T02D3158:179a-17": "zhal 'dzum pa dang ldan zhing phyag drug pa stag gi pags pa'i sham thabs mnabs pa ste /",
    "T02D3158:179a-18": "phyag g-yas pa ni mchog sbyin pa'o //",
    "T02D3158:179a-19": "gnyis pa ni phreng ba'o //",
    "T02D3158:179a-20": "gsum pa ni mda' gar thabs su bsnams pa'o //",
    "T02D3158:179a-21": "g-yon pa mi bskyod pa dang ldan pa'o //",
    "T02D3158:179a-22": "de bzhin du gnyis pas ni padma dkar po'o //",
    "T02D3158:179a-23": "gsum pas ni gzhu nyid do //",
    "T02D3158:179a-24": "pus mo g-yon pa nas mdog dkar pa'i lha mos brten pa ste /",
    "T02D3158:179a-25": "g-yon pas padma 'dzin pa phyag g-yas pas bcom ldan 'das la ched du 'khyud par mdzad pa'o //",
    "T02D3158:179a-26": "ral pa'i tshogs la me tog gis mdzes par gyur pa'o //",
    "T02D3158:179a-27": "g-yas kyi zur na sprul gyis dkris pa'i mdung rtse gsum pa'o //",
    "T02D3158:179a-28": "g-yon gyi zur na padma la gnas pa'i thod pa",
    "T02D3158:179a-29": "me tog dri zhim pa sna tshogs kyis legs par",
    "T02D3158:179a-30": "bkang ba'o // padma dmar po dang zla ba la",
    "T02D3158:179a-31": "g-yon bslang ba'i phyed krung gis bskyod par gnas pa'i",
    "T02D3158:179a-32": "bcom ldan 'das bsgom par bya ba'o //",
    "T02D3158:179a-33": "de nas gsang sngags bzlas par bya ste /"
}