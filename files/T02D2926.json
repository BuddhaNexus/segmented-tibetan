{
    "T02D2926:329a-0": "@329a # // rgya gar skad du /",
    "T02D2926:329a-1": "badzra bi d'a ra na n'a ma dh'a ra n'i ae ka b'i ra s'a dha na n'a ma /",
    "T02D2926:329a-2": "bod skad du /",
    "T02D2926:329a-3": "rdo rje rnam par 'joms pa zhes bya ba'i gzungs",
    "T02D2926:329a-4": "kyi sgrub thabs dpa' bo gcig tu sgrub pa zhes",
    "T02D2926:329a-5": "bya ba / 'phags pa 'jam dpal la phyag 'tshal lo //",
    "T02D2926:329a-6": "gang zhig rdo rje bdag gzhan don //",
    "T02D2926:329a-7": "rdzogs nas mthar phyin skur gnas pa //",
    "T02D2926:329a-8": "rdo rje rnam 'joms phyag 'tshal te //",
    "T02D2926:329a-9": "bya ba nyung ba'i sgrub thabs bri //",
    "T02D2926:329a-10": "gang zhig shes rab chung gyur la //",
    "T02D2926:329a-11": "spros la mi dga' rnal 'byor pa //",
    "T02D2926:329b-0": "dam tshig @329b dbang thos rjes gnang can //",
    "T02D2926:329b-1": "des ni don gnyis phyir 'di sgrub //",
    "T02D2926:329b-2": "rgyas par yan lag bya ba kun //",
    "T02D2926:329b-3": "sgrub thabs che las 'byung bzhin bya //",
    "T02D2926:329b-4": "khyad par man ngag 'di lta ste //",
    "T02D2926:329b-5": "rab tu dben pa'i gnas dag tu //",
    "T02D2926:329b-6": "rnal 'byor 'khor dang bcas pa yi //",
    "T02D2926:329b-7": "dus ngan bar chad bsal byas te //",
    "T02D2926:329b-8": "mandal la brten mchod pa dang //",
    "T02D2926:329b-9": "bum pa gnyis dag legs byas te //",
    "T02D2926:329b-10": "sngon du rdo rje nus pas mnyes //",
    "T02D2926:329b-11": "tho rangs dus su khrus gnyis bya //",
    "T02D2926:329b-12": "sha sogs spangs te stan bde la //",
    "T02D2926:329b-13": "gnas pas yang snying gis bgegs bskrad //",
    "T02D2926:329b-14": "lha gnyis bla ma mdun bltas te //",
    "T02D2926:329b-15": "bdun po dag byas stong par bsams //",
    "T02D2926:329b-16": "de la rdo rje'i khang pa ste //",
    "T02D2926:329b-17": "gdan bcas steng du lha drug gi / bdag nyid phyag na rdo rjer bsam //",
    "T02D2926:329b-18": "bum pa stong sogs gdan dag la //",
    "T02D2926:329b-19": "h'um las rdo rje rnam 'joms te //",
    "T02D2926:329b-20": "yum dang khro bo bcas par bsam //",
    "T02D2926:329b-21": "spyan drangs bgegs bskrad yon phul nas //",
    "T02D2926:329b-22": "phyag rgya sngags kyis bstim par bya //",
    "T02D2926:329b-23": "mchod de bstod la gsol ba gdab //",
    "T02D2926:329b-24": "phreng ba byin brlab thugs zla la //",
    "T02D2926:329b-25": "rdo rje lte bar sngags bsams te //",
    "T02D2926:329b-26": "ngag gsang gsum bzlas don gnyis byas //",
    "T02D2926:329b-27": "bar chad byung na bsal la bskyar //",
    "T02D2926:329b-28": "spyod lam legs byas 'bad pa yis //",
    "T02D2926:329b-29": "rtags byung nus pa thob pa'o //",
    "T02D2926:329b-30": "de nas gzhan don sgrub pa ni //",
    "T02D2926:329b-31": "nad sogs zhi bar bya ba'i phyir //",
    "T02D2926:329b-32": "sta gon gnas las cho ga bya //",
    "T02D2926:329b-33": "dkyil 'khor bri zhing rdzas dgod pa //",
    "T02D2926:329b-34": "thig gdab pho brang zlum po la //",
    "T02D2926:329b-35": "rin chen phreng ba lha gnas gnyis //",
    "T02D2926:329b-36": "sgo ldan bris te rgyan bkram nas //",
    "T02D2926:329b-37": "bum pa dbus nas nub sgor te //",
    "T02D2926:329b-38": "khrus sogs sngar bzhin shes par bya //",
    "T02D2926:329b-39": "sngags gnyis grangs ldan grags pa'i sgras //",
    "T02D2926:329b-40": "rdo rje nad sogs 'joms par bsam //",
    "T02D2926:329b-41": "de nas khrus kyi las la sbyar //",
    "T02D2926:329b-42": "mtshan ma phyi nas nub sgo nas //",
    "T02D2926:329b-43": "dbus su bzhag nas bgegs bskrad nas //",
    "T02D2926:329b-44": "bya ba dang bsrung ba kun bya ste //",
    "T02D2926:329b-45": "bum chu sngags dang bkra shis sgras //",
    "T02D2926:329b-46": "dbang bskur khrus bya nad sogs zhi //",
    "T02D2926:329b-47": "bsams te rdzas brgyad byin bya ste //",
    "T02D2926:329b-48": "nub nas bton te las kyang bslab //",
    "T02D2926:329b-49": "yon phul lan gsum gyis rdzogs 'bar //",
    "T02D2926:330a-0": "sngon gyi las kyang nges par 'jig /'phral gyi rkyen @330a * //",
    "T02D2926:330a-1": "dag smos ci dgos //",
    "T02D2926:330a-2": "gshegs bsdu phyi la legs par gnas //",
    "T02D2926:330a-3": "'di ni bsdus par gyur pa ste //",
    "T02D2926:330a-4": "lha gnyis bum pa gcig pa ni //",
    "T02D2926:330a-5": "'byor pa cung zad shes bya zhes //",
    "T02D2926:330a-6": "bla mas gsungs te de bsten byas //",
    "T02D2926:330a-7": "bdag gis 'di byas dge rtsa yis //",
    "T02D2926:330a-8": "khams gsum sems can nad gnyis can //",
    "T02D2926:330a-9": "de las grol te gsang bdag gi //",
    "T02D2926:330a-10": "go 'phang rnam gnyis thob par shog /'phags pa rdo",
    "T02D2926:330a-11": "rje rnam par 'joms pa'i gzungs kyi sgrub pa'i thabs",
    "T02D2926:330a-12": "dpa' bo gcig pa zhes bya ba mkhas pa chen",
    "T02D2926:330a-13": "po sangs rgyas gsang bas ri gangs can du mdzad",
    "T02D2926:330a-14": "pa rdzogs so / //",
    "T02D2926:330a-15": "/ mkhan po de nyid dang /"
}