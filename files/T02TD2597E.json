{
    "T02TD2597E:50a-0": "@50a # // rgya gar skad du /",
    "T02TD2597E:50a-1": "a'a rya manydzu shr'i n'a ma sangig'a ti tsa kra kra ma:/",
    "T02TD2597E:50a-2": "bod skad du /",
    "T02TD2597E:50a-3": "'phags pa 'jam dpal gyi mtshan yang dag par brjod pa'i 'khor lo'i rim pa /",
    "T02TD2597E:50a-4": "bcom ldan 'das 'jam dpal ye shes sems dpa' la phyag 'tshal lo //",
    "T02TD2597E:50a-5": "thog med dus mtha' nam mkha' bsod nams dpag med pa //",
    "T02TD2597E:50b-0": "mkha' @50b mnyam sems can sgrol phyir thams cad mkhyen bsngos pa'i //",
    "T02TD2597E:50b-1": "'jam dbyangs mtshan ldan dus gsum bde gshegs dge ba'i bshes gnyen byang chub sems dpa'i tshul //",
    "T02TD2597E:50b-2": "kun du [*kun tu?] gzigs par lung ba stan bsam gyis mi khyab de la bdag phyag 'tshal //",
    "T02TD2597E:50b-3": "bla ma dam pa'i gzhung lugs las //",
    "T02TD2597E:50b-4": "man ngag rgyas par rab ba stan pa //",
    "T02TD2597E:50b-5": "snyigs ma'i sems can blo zhan rnams //",
    "T02TD2597E:50b-6": "rnam rtog g-yeng bas mos pa nyung //",
    "T02TD2597E:50b-7": "de la dran phyir bsdus pa 'di //",
    "T02TD2597E:50b-8": "grub dang lung ba stan ma thob kyang //",
    "T02TD2597E:50b-9": "sman pa phan par zhugs pa bzhin //",
    "T02TD2597E:50b-10": "bdag gis 'di ni byas pa yin ;",
    "T02TD2597E:50b-11": "/ dbang dang dam tshig ldan pa yis //",
    "T02TD2597E:50b-12": "yid dga' ba yi gnas dag tu //",
    "T02TD2597E:50b-13": "bde ba'i stan la 'dug ni //",
    "T02TD2597E:50b-14": "snying gar zla ba'i dkyil 'khor la //",
    "T02TD2597E:50b-15": "yi ge aa ni rnam bsams nas //",
    "T02TD2597E:50b-16": "de yi 'od kyis bla ma dang //",
    "T02TD2597E:50b-17": "bde gshegs sras dang bcas pa rnams //",
    "T02TD2597E:50b-18": "mdun du mngon sum lta bur dmigs //",
    "T02TD2597E:50b-19": "lus ngag yid kyis yang dag par //",
    "T02TD2597E:50b-20": "sangs rgyas kun la phyag 'tshal lo //",
    "T02TD2597E:50b-21": "rgya chen 'dod pa thams cad gyis //",
    "T02TD2597E:50b-22": "sangs rgyas kun la mchod par bgyid //",
    "T02TD2597E:50b-23": "sangs rgyas byang chub sems kun la //",
    "T02TD2597E:50b-24": "sdig pa thams cad so sor bshags //",
    "T02TD2597E:50b-25": "sangs rgyas byang chub sems bskyed pa'i //",
    "T02TD2597E:50b-26": "dge ba kun la rjes yi rang //",
    "T02TD2597E:50b-27": "mngon sangs rgyas nas mi ring ba'i //",
    "T02TD2597E:50b-28": "rdzogs pa'i sangs rgyas thams cad la //",
    "T02TD2597E:50b-29": "chos kyi 'khor lo dam pa ni //",
    "T02TD2597E:50b-30": "bskor phyir bdag gis bskul bar 'tshal //",
    "T02TD2597E:50b-31": "yongs su mya ngan 'da' bzhed pa //",
    "T02TD2597E:50b-32": "de bzhin gshegs pa thams cad la //",
    "T02TD2597E:50b-33": "bskal pa rab mang bzhugs par ni //",
    "T02TD2597E:50b-34": "sangs rgyas kun la gsol ba 'de bas //",
    "T02TD2597E:50b-35": "gang yang bdag gi mchod pa rnam drug dang //",
    "T02TD2597E:50b-36": "dge ba bzhin byas de dag thams cad ni //",
    "T02TD2597E:50b-37": "bla med rdzogs pa'i sangs rgyas nyid thob phyir //",
    "T02TD2597E:50b-38": "bdag gis chos bzhin yongs su bgyi //",
    "T02TD2597E:50b-39": "chos la dbang bskur sangs rgyas thams cad la //",
    "T02TD2597E:50b-40": "byang chub snying po'i bar du skyabs su mchi //",
    "T02TD2597E:50b-41": "ae ma sems can bla med bsgral ba'i phyir //",
    "T02TD2597E:50b-42": "bdag gis thams cad mkhyen pa thob gyur cig / bdag nyid dngos po 'bul lags kyis //",
    "T02TD2597E:51a-0": "sangs rgyas byang @51a * //",
    "T02TD2597E:51a-1": "chub sems rnams kyis //",
    "T02TD2597E:51a-2": "ji ltar bzhed pa mdzad pa'i phyir //",
    "T02TD2597E:51a-3": "bdag lus so sor bzhes su gsol //",
    "T02TD2597E:51a-4": "bde bar gshegs pa thams cad kyis //",
    "T02TD2597E:51a-5": "khyad 'phags lam ni bdag gis ba sten //",
    "T02TD2597E:51a-6": "de nas ye shes rnam lnga yi //",
    "T02TD2597E:51a-7": "gzugs brnyan tsam la rab dmigs la //",
    "T02TD2597E:51a-8": "rang bzhin gyis ni rnam dag pa //",
    "T02TD2597E:51a-9": "rang bzhin gyis ni byin gyis brlab //",
    "T02TD2597E:51a-10": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD2597E:51a-11": "nam mkha' lta bur rab dmigs la //",
    "T02TD2597E:51a-12": "yi ge bhr'um las byung ba yi //",
    "T02TD2597E:51a-13": "stong gsum tshad dang mnyam pa yi //",
    "T02TD2597E:51a-14": "mchod rten bde gshegs gzhal yas ni //",
    "T02TD2597E:51a-15": "rim pa drug dang ldan par bsgom //",
    "T02TD2597E:51a-16": "mtshan nyid thams cad rdzogs par bsam //",
    "T02TD2597E:51a-17": "dbus kyi snying po'i pho brang du //",
    "T02TD2597E:51a-18": "dbus su seng ge'i gdan nyid de //",
    "T02TD2597E:51a-19": "gzhan yang rim pa ji bzhin bsam //",
    "T02TD2597E:51a-20": "de yi dbus ma'i gdan thog tu //",
    "T02TD2597E:51a-21": "aa las bskyed pa'i bcom ldan 'das ;",
    "T02TD2597E:51a-22": "/ mdog dkar ral pa'i thor tshugs can //",
    "T02TD2597E:51a-23": "zhi ba rgyan spangs byang chub mchog / kun du [*kun tu?] zhal gyis rnam par mdzes //",
    "T02TD2597E:51a-24": "de thugs dh'i: las bskyed pa yi //",
    "T02TD2597E:51a-25": "gdong lnga zur phud lnga pa me tog thod //",
    "T02TD2597E:51a-26": "g-yas pa bzhin ral gri ste //",
    "T02TD2597E:51a-27": "g-yon bzhi shes rab pu sti bsnams //",
    "T02TD2597E:51a-28": "rgyan dang na bza' gzhon nu'i tshul //",
    "T02TD2597E:51a-29": "thugs kar aa las byung ba yi //",
    "T02TD2597E:51a-30": "'khor lo rim pa bzhi dang ldan //",
    "T02TD2597E:51a-31": "ji ltar gsang sngags dgod pa ni //",
    "T02TD2597E:51a-32": "'khor lo'i cho ga mthong ba yis //",
    "T02TD2597E:51a-33": "dang po'i sangs rgyas thugs kar bsam //",
    "T02TD2597E:51a-34": "lte bar aa las byung ba yi //",
    "T02TD2597E:51a-35": "ye shes sems dpa' zhal drug pa //",
    "T02TD2597E:51a-36": "autpala dmar dang sngon po ni //",
    "T02TD2597E:51a-37": "po tis mtshan pa bsnams pa'o //",
    "T02TD2597E:51a-38": "gzhon nu'i rgyan ldan thugs kar ni //",
    "T02TD2597E:51a-39": "zla ba'i steng du aa dkar bsam //",
    "T02TD2597E:51a-40": "de las so sor 'phros pa yis //",
    "T02TD2597E:51a-41": "rim bzhin thams cad snang byas nas //",
    "T02TD2597E:51a-42": "nam mkha'i mtha' mnyam sems can gyi //",
    "T02TD2597E:51a-43": "ma rig mun ba bsal byas nas //",
    "T02TD2597E:51a-44": "slar 'dus rim bzhin rang nyid kyi //",
    "T02TD2597E:51a-45": "yi ge'i nang du 'dus par blta //",
    "T02TD2597E:51a-46": "de nas sngags kyi 'khor lo yi //",
    "T02TD2597E:51a-47": "mtshan brjod rim par bklag pa yang //",
    "T02TD2597E:51a-48": "'di ltar sangs rgyas bcom ldan 'das //",
    "T02TD2597E:51b-0": "zhes pa dang po nas brtsams @51b nas ;",
    "T02TD2597E:51b-1": "/ don chen yi ge dam pa'i bar //",
    "T02TD2597E:51b-2": "rang gis de nyid brjod pa yin //",
    "T02TD2597E:51b-3": "khong nas 'byung ba skye ba med //",
    "T02TD2597E:51b-4": "tshig kun rab tu gsal bar byed //",
    "T02TD2597E:51b-5": "de mthar thug pa yum bzhi yin //",
    "T02TD2597E:51b-6": "mchod pa chen po 'dod chags che //",
    "T02TD2597E:51b-7": "zhes pa dang por brtsams byas nas //",
    "T02TD2597E:51b-8": "chags pa thams cad sel bar byed //",
    "T02TD2597E:51b-9": "de dag mthar ni rigs lnga ste //",
    "T02TD2597E:51b-10": "bde gshegs yab dang yum rnams kyang //",
    "T02TD2597E:51b-11": "mtshan gyi don la rab dmigs te //",
    "T02TD2597E:51b-12": "mnyam par bzhag nas mtshan brjod ni //",
    "T02TD2597E:51b-13": "rim bzhin klog pa'i rnal 'byor pas //",
    "T02TD2597E:51b-14": "rang gi de nyid yi ge las //",
    "T02TD2597E:51b-15": "rim bzhin spro zhing bsdu ba yis ;",
    "T02TD2597E:51b-16": "/ rang rang gdan la dgod par bya //",
    "T02TD2597E:51b-17": "'dod pa chen po bde ba che //",
    "T02TD2597E:51b-18": "zhes pa dang por brtsams nas ni //",
    "T02TD2597E:51b-19": "sgyu 'phrul chen po mig 'phrul can //",
    "T02TD2597E:51b-20": "de yi mthar thug sems dpa' ni //",
    "T02TD2597E:51b-21": "bcu drug 'khor lo rab tu dgod //",
    "T02TD2597E:51b-22": "yi ge aa las bskyed pa dang //",
    "T02TD2597E:51b-23": "sems can don byas slar 'dus te //",
    "T02TD2597E:51b-24": "rang gi gdan la dgod par byas //",
    "T02TD2597E:51b-25": "spyin bdag chen po gtso bo ste //",
    "T02TD2597E:51b-26": "zhes pa dang por brtsams byas nas //",
    "T02TD2597E:51b-27": "smon lam ye shes rgya mtsho'i bar //",
    "T02TD2597E:51b-28": "phyi nang lha mo bskyed par bya //",
    "T02TD2597E:51b-29": "byams chen rang bzhin dpag tu med //",
    "T02TD2597E:51b-30": "de bzhin theg chen tshul gnas par //",
    "T02TD2597E:51b-31": "yi ge aa las bskyed pa yi //",
    "T02TD2597E:51b-32": "bskal bzang phyi rol rim bzhin du //",
    "T02TD2597E:51b-33": "'khor lo gsum la dgod par bya //",
    "T02TD2597E:51b-34": "rdo rje dbyings kyi dkyil 'khor ni //",
    "T02TD2597E:51b-35": "ji srid bsgoms pa'i mthar thug pa //",
    "T02TD2597E:51b-36": "tshigs bcad bcu bzhi dag gis ni //",
    "T02TD2597E:51b-37": "mtshan gyi don rnams ba stan pa yin //",
    "T02TD2597E:51b-38": "'od zer 'phro zhing bsdu ba dang //",
    "T02TD2597E:51b-39": "gzugs su gyur nas lhar gnas pa //",
    "T02TD2597E:51b-40": "pho brang snying po'i dkyil 'khor ro //",
    "T02TD2597E:51b-41": "rim gnyis chos dbyings ye shes kyi //",
    "T02TD2597E:51b-42": "dkyil 'khor dgod pa ba stan par byas //",
    "T02TD2597E:51b-43": "sangs rgyas rnam par snang mdzad che //",
    "T02TD2597E:51b-44": "zhes pa dang por brtsams byas nas //",
    "T02TD2597E:51b-45": "rdo rje lcags kyu zhags pa che //",
    "T02TD2597E:51b-46": "mthar thug aom gyi rnam par spro //",
    "T02TD2597E:51b-47": "gti mug spyod pa dag byas te //",
    "T02TD2597E:51b-48": "slar 'dus rim pa gnyis pa las //",
    "T02TD2597E:51b-49": "rnam par snang mdzad tshul gyis ni //",
    "T02TD2597E:51b-50": "mtshan gyi don rnams grangs bzhin du //",
    "T02TD2597E:51b-51": "phyogs bzhi dag nas bzhugs pa yin //",
    "T02TD2597E:52a-0": "tshigs bcad nyi shu rtsa lnga @52a * //",
    "T02TD2597E:52a-1": "ru ;",
    "T02TD2597E:52a-2": "/ tshig rkang gcig gis ma tshang ba //",
    "T02TD2597E:52a-3": "'di yi don la dmigs shing dgod //",
    "T02TD2597E:52a-4": "de nas rim pa gsum pa ru //",
    "T02TD2597E:52a-5": "me long lta bu'i ye shes kyis //",
    "T02TD2597E:52a-6": "tshul nas rab tu bstod pa ni //",
    "T02TD2597E:52a-7": "rdo rje 'jigs byed 'jigs par byed //",
    "T02TD2597E:52a-8": "ces pa dang por brtsams nas ni //",
    "T02TD2597E:52a-9": "sgra dang ldan pa rnams kyi mchog / ces pa yi ni mthar thug par //",
    "T02TD2597E:52a-10": "h'um gi rnam par spro zhing bsdu //",
    "T02TD2597E:52a-11": "mi bskyod pa yi rnam par dgod //",
    "T02TD2597E:52a-12": "tshig rkang gcig gis lhag pa yi //",
    "T02TD2597E:52a-13": "tshigs bcad bcu yis phyogs bzhi ru //",
    "T02TD2597E:52a-14": "gsang sngags bdun cu rtsa gcig spros //",
    "T02TD2597E:52a-15": "zhe sdang btul nas rnam par gnas //",
    "T02TD2597E:52a-16": "de nas rim pa bzhi pa ni //",
    "T02TD2597E:52a-17": "yang dag bdag med de bzhin nyid //",
    "T02TD2597E:52a-18": "ces pa dang por brtsams nas ni //",
    "T02TD2597E:52a-19": "ye shes me lce 'od 'bar gsal //",
    "T02TD2597E:52a-20": "de mthar thug pa spro bsdu ste //",
    "T02TD2597E:52a-21": "snang ba mtha' yas rnam pa yis //",
    "T02TD2597E:52a-22": "phyogs bzhi dag tu rnam par gnas ;",
    "T02TD2597E:52a-23": "/ so sor kun rtog ye shes ni //",
    "T02TD2597E:52a-24": "hr'i: yi rnam par spro bsdu ste //",
    "T02TD2597E:52a-25": "'dod chags rnam par dag byas la //",
    "T02TD2597E:52a-26": "tshigs bcad bzhi bcu rtsa gnyis kyi //",
    "T02TD2597E:52a-27": "mtshan don gzhung las byung ba bzhin //",
    "T02TD2597E:52a-28": "phyogs bzhi rnam par bgos pa'o //",
    "T02TD2597E:52a-29": "de nas rim pa lnga pa yi //",
    "T02TD2597E:52a-30": "dkyil 'khor bdag gis bshad par bya //",
    "T02TD2597E:52a-31": "'dod pa'i don grub dam pa ste //",
    "T02TD2597E:52a-32": "zhes pa dang por brtsams byas nas //",
    "T02TD2597E:52a-33": "nor bu chen po rin chen tog / de mthar thug pa mnyam nyid kyi //",
    "T02TD2597E:52a-34": "ye shes tshigs bcad nyi shu gnyis //",
    "T02TD2597E:52a-35": "'od zer 'phros shing 'dus pa yis //",
    "T02TD2597E:52a-36": "ser sna can ni rnam bcom zhing //",
    "T02TD2597E:52a-37": "mtshan gyi don ni grangs bzhin du //",
    "T02TD2597E:52a-38": "rin chen 'byung ldan tshul du gnas //",
    "T02TD2597E:52a-39": "tr'am gi rnam par 'phro zhing 'du //",
    "T02TD2597E:52a-40": "de nas rim pa drug pa'o //",
    "T02TD2597E:52a-41": "don grub dkyil 'khor dgod pa yang //",
    "T02TD2597E:52a-42": "tshigs bcad bco lnga'i mtshan don ni //",
    "T02TD2597E:52a-43": "sangs rgyas kun gyis rtogs bya ba //",
    "T02TD2597E:52a-44": "zhes pa dang por brtsams byas nas //",
    "T02TD2597E:52a-45": "'jam dpal dpal dang ldan pa'i mchog / de yi mthar thug mtshan rnams ni //",
    "T02TD2597E:52a-46": "aa yi rnam par spo zhing bsdu //",
    "T02TD2597E:52a-47": "bya ba grub pa'i ye shes kyi //",
    "T02TD2597E:52a-48": "'gro ba phrag dog rnam sbyangs te //",
    "T02TD2597E:52b-0": "don grub rnam @52b par rim bzhin dgod //",
    "T02TD2597E:52b-1": "de lta bu yi tshul nyid kyis //",
    "T02TD2597E:52b-2": "'od zer spro zhing bsdus nas su //",
    "T02TD2597E:52b-3": "khams gsum sems can thams cad ni //",
    "T02TD2597E:52b-4": "gang gi 'od zer reg gyur pa //",
    "T02TD2597E:52b-5": "de yi sangs rgyas rnams su 'gyur //",
    "T02TD2597E:52b-6": "sangs rgyas kun la reg 'gyur zhing //",
    "T02TD2597E:52b-7": "bsdu zhing bdag dang mnyam par spyar //",
    "T02TD2597E:52b-8": "dkyil 'khor de dag thams cad kyang //",
    "T02TD2597E:52b-9": "mdog dang gdan dang phyag rgya rnams //",
    "T02TD2597E:52b-10": "de bzhin dang po'i sangs rgyas dang //",
    "T02TD2597E:52b-11": "'khor lo la sogs rim pa yang //",
    "T02TD2597E:52b-12": "ji ltar grags pa bzhin du dgod //",
    "T02TD2597E:52b-13": "de nas dza: h'um bam ho: yis //",
    "T02TD2597E:52b-14": "ye shes 'khor lo rnams bkug cing //",
    "T02TD2597E:52b-15": "bdag dang mnyam par spyar byas nas //",
    "T02TD2597E:52b-16": "rang bzhin mchod pa'i sprin tshogs bstims //",
    "T02TD2597E:52b-17": "bsdus pa'i sgo nas bstod pa yang //",
    "T02TD2597E:52b-18": "mchog spyin rdo rje mchog khyod 'dud //",
    "T02TD2597E:52b-19": "ces pa dang por brtsams byas nas //",
    "T02TD2597E:52b-20": "ye shes sku nyid khyod la 'dud //",
    "T02TD2597E:52b-21": "ces pa'i tshigs bcad bzhi bzhi yis //",
    "T02TD2597E:52b-22": "dkyil 'khor lnga la bsdus te bstod //",
    "T02TD2597E:52b-23": "de nas mtshan gyi yon tan ni //",
    "T02TD2597E:52b-24": "lag na rdo rje rdo rje 'chang //",
    "T02TD2597E:52b-25": "zhes pa dang por brtsams byas nas //",
    "T02TD2597E:52b-26": "chos kyi rgyal por 'gyur zhes pa //",
    "T02TD2597E:52b-27": "yon tan sgo nas bstod pa yin //",
    "T02TD2597E:52b-28": "lag na rdo rje rdo rje 'chang //",
    "T02TD2597E:52b-29": "zhes pa lnga yis rnam phye la //",
    "T02TD2597E:52b-30": "dkyil 'khor lnga yi yon tan ni //",
    "T02TD2597E:52b-31": "rim pa bzhin du mkhas pas dbye //",
    "T02TD2597E:52b-32": "de yis tshigs bcad mtshan rnams ni //",
    "T02TD2597E:52b-33": "dkyil 'khor lnga yi yon tan grags //",
    "T02TD2597E:52b-34": "aom sarba dharm'a zhes pa nas //",
    "T02TD2597E:52b-35": "dzny'a na garbha a'a: yi bar //",
    "T02TD2597E:52b-36": "sku yi phreng ba'i sngags kyis ni //",
    "T02TD2597E:52b-37": "de la brtan zhing rab gnas par //",
    "T02TD2597E:52b-38": "sngags kyi sgo nas bstod pa yin //",
    "T02TD2597E:52b-39": "de nas dpal ldan rdo rje 'chang //",
    "T02TD2597E:52b-40": "zhes pa dang por brtsams byas nas //",
    "T02TD2597E:52b-41": "rdzogs pa'i sangs rgyas kun gyis bshad //",
    "T02TD2597E:52b-42": "de yi mthar thug bsdus pa yi //",
    "T02TD2597E:52b-43": "sgo nas yang dag ston pa yin //",
    "T02TD2597E:52b-44": "de ltar gang zhig sgom byed cing //",
    "T02TD2597E:52b-45": "ngag gi 'khor lo rnam 'phros te //",
    "T02TD2597E:52b-46": "rnam gsum don la dmigs pa yis //",
    "T02TD2597E:52b-47": "ring por me thogs 'dul dbang gis //",
    "T02TD2597E:52b-48": "yon tan gzhung sogs thams cad kyang //",
    "T02TD2597E:52b-49": "ma lus de yis thob par 'gyur //",
    "T02TD2597E:52b-50": "sa mchog bcu gnyis rab bgrod nas //",
    "T02TD2597E:53a-0": "'jam pa'i dbyangs dang @53a * //",
    "T02TD2597E:53a-1": "'dra bar 'gyur //",
    "T02TD2597E:53a-2": "thun bzhi'am ni thun gsum gyis //",
    "T02TD2597E:53a-3": "mtshan ma brtan po byung gi bar //",
    "T02TD2597E:53a-4": "de ni rgyun du bklag par bya //",
    "T02TD2597E:53a-5": "de nas dkyil 'khor dbang bskur dang //",
    "T02TD2597E:53a-6": "zhi sogs las rnams bsam par bya //",
    "T02TD2597E:53a-7": "gzhan yang shi la phan pa dang //",
    "T02TD2597E:53a-8": "cho ga'i bye brag ma lus kun //",
    "T02TD2597E:53a-9": "cho ga chen por mthong bar bya //",
    "T02TD2597E:53a-10": "dkyil 'khor bsdu ba'i rim pa yang //",
    "T02TD2597E:53a-11": "rim bzhin yi ge aa las te //",
    "T02TD2597E:53a-12": "de nas thig le dmigs pa med //",
    "T02TD2597E:53a-13": "sgyu ma'i tshul du spyod lam brtag / dam pa'i gzhung lugs gsal mod kyi //",
    "T02TD2597E:53a-14": "bsdus la dga' ba'i dor byas nas ;",
    "T02TD2597E:53a-15": "/ bdag 'dras brtsams par mi 'os te //",
    "T02TD2597E:53a-16": "khab len dbang gis lcags bsdu bzhin //",
    "T02TD2597E:53a-17": "'jam pa'i dbyangs la mos pa yin //",
    "T02TD2597E:53a-18": "rang dbang med par rtsom pa la //",
    "T02TD2597E:53a-19": "'jam pa'i dbyangs kyis bzod par mdzod //",
    "T02TD2597E:53a-20": "de las bdag gis dge ba gang thob des //",
    "T02TD2597E:53a-21": "'gro ba rnams kyi don rtogs zhi gyur nas //",
    "T02TD2597E:53a-22": "bdag sogs 'jam pa'i dbyangs dang 'dra gyur te //",
    "T02TD2597E:53a-23": "nam mkha'i mtha' mnyam sems can grol bar shog /'phags pa mtshan yang dag par brjod pa'i 'khor lo'i rim pa /",
    "T02TD2597E:53a-24": "bla ma dam pa'i cho ga chen po'i gzhung rnams las //",
    "T02TD2597E:53a-25": "blo zhan pa'i don du mos pa tsam las 'jug pa 'di dag gi rim pa phra mo rdzogs so //"
}