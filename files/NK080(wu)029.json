{
    "NK080(wu)029:0": "dam tshig nyi shu rtsa brgyad pa bzhugs so //",
    "NK080(wu)029:1": "ye shes las dang mkha' 'gro dam tshig can //",
    "NK080(wu)029:2": "phyi nang 'khor bcas ma lus dgongs su gsol //",
    "NK080(wu)029:3": "yun ring dus nas bsnyen cing bsgrubs pa'i lha //",
    "NK080(wu)029:4": "srung ma dam can ma lus dgongs su gsol //",
    "NK080(wu)029:5": "rdo rje slob dpon mched dang lcam dral dang //",
    "NK080(wu)029:6": "rig 'dzin sgrub pa rnams kyang dgongs su gsol //",
    "NK080(wu)029:7": "rnal 'byor dam tshig bsrung bar zhal 'ches pa //",
    "NK080(wu)029:8": "sku gsung gdung 'tshob rnams kyang dgongs su gsol //",
    "NK080(wu)029:9": "bkod pa'i rgyal po dam tshig 'bum sde las //",
    "NK080(wu)029:10": "yo ga rnam pa bzhi yi don ched du //",
    "NK080(wu)029:11": "mkhyen rab mchog tu gyur pa'i mkhas pa yis //",
    "NK080(wu)029:12": "nyi shu rtsa brgyad mdor bsdus grangs bstan pa //",
    "NK080(wu)029:13": "rtogs nas bsrung zhing bsgrub par dam bcas pa //",
    "NK080(wu)029:14": "tshul lam zhung bzhin sgrub rdo ma thogs pa //",
    "NK080(wu)029:15": "bdag lcag ma rig lus dang ngag sems kyis //",
    "NK080(wu)029:16": "bag med tshul gyis dam las 'gal gyur te //",
    "NK080(wu)029:17": "ra chod rang dgas bsrung mtshams 'das pa dang //",
    "NK080(wu)029:18": "ma rtogs ma srungs bsgrubs pa'i rtsal chung ba //",
    "NK080(wu)029:19": "rtsa ba yan lag bcas pa'i dam tshig las //",
    "NK080(wu)029:20": "nyams chags 'gal 'khrul gyur pa mtho lo bshags //",
    "NK080(wu)029:21": "rdo rje slob dpon mched dang lcam dral la //",
    "NK080(wu)029:22": "lta log ngan sems rku 'phrog rtog la sogs //",
    "NK080(wu)029:23": "ngan du smras shing gnod pa dngos su bgyis //",
    "NK080(wu)029:24": "sku yi dam tshig nyams pa mtho lo bshags //",
    "NK080(wu)029:25": "yi dam lha yi ting 'dzin g.yel 'gyur zhing //",
    "NK080(wu)029:26": "phyag rgya rnam bzhi gzhung bzhin ma gsal te //",
    "NK080(wu)029:27": "sngags dang bzlas brjod snying po bar chad pas //",
    "NK080(wu)029:28": "gsung gi dam tshig nyams pas mthol zhing bshags //",
    "NK080(wu)029:29": "gsang bcu la sogs man ngag gnyer gtad pa //",
    "NK080(wu)029:30": "dam tshig nyams dang ma 'dres med pa la //",
    "NK080(wu)029:31": "tshig tu 'dzags shing spyod lam rtsings pa yis //",
    "NK080(wu)029:32": "thugs kyi dam tshig nyams pa mthol zhing bshags //",
    "NK080(wu)029:33": "spyad par bya ba'i dam tshig rnam pa lnga //",
    "NK080(wu)029:34": "sbyor sgrol ma byin len dang rdzun du smra //",
    "NK080(wu)029:35": "tshig rlangs la sogs dam tshig smad lnga na //",
    "NK080(wu)029:36": "gnyis su med pa'i ngang du mnyam sbyar nas //",
    "NK080(wu)029:37": "'gro ba'i don du gzhung bzhin spyad rgyu las //",
    "NK080(wu)029:38": "bka' dang gzhung bzhin spyad par ma gyur te //",
    "NK080(wu)029:39": "ma rig log par spyad pa'i nyes byas kyis //",
    "NK080(wu)029:40": "spyad bya'i dam tshig nyams pa mtho lo bshags //",
    "NK080(wu)029:41": "mi spang ba yi dam tshig rnam lnga ni //",
    "NK080(wu)029:42": "'dod chags zhe sdang gti mug nga rgyal dang //",
    "NK080(wu)029:43": "phrag dog la sogs nyon mongs lnga rnams ni //",
    "NK080(wu)029:44": "ye nas rig lnga'i rang bzhin yin pa'i phyir //",
    "NK080(wu)029:45": "gsang sngags sgrub pa'i rigs 'di khyad par du //",
    "NK080(wu)029:46": "rtog nas spang rgyu med par gnas rgyu las //",
    "NK080(wu)029:47": "de bzhin ma rtogs nyon mongs rang dgar spyad //",
    "NK080(wu)029:48": "mi spang dam tshig nyams pa mtho lo bshags //",
    "NK080(wu)029:49": "dang du blang ba'i dam tshig lnga rnams ni //",
    "NK080(wu)029:50": "dri chen dri chu dmar chen zil pa dang //",
    "NK080(wu)029:51": "mdangs chen la sogs dam rdzas rnam pa lnga //",
    "NK080(wu)029:52": "grub pa bzhi dang yin pa gsum ma sogs //",
    "NK080(wu)029:53": "so sor rnam par rtog pa kun sbyangs shing //",
    "NK080(wu)029:54": "dngos grub sgrub par byed pa'i thabs chen po //",
    "NK080(wu)029:55": "'dzin rtog med par dang du blang rgyu las //",
    "NK080(wu)029:56": "gnyis med lta bas dang du ma blangs te //",
    "NK080(wu)029:57": "gtsang dmer bltas nas dang du ma blangs pa //",
    "NK080(wu)029:58": "bsten bya'i dam tshig nyams pa mtho lo bshags //",
    "NK080(wu)029:59": "shes par bya ba'i dam tshig rnam lnga la //",
    "NK080(wu)029:60": "phung po lnga dang 'byung ba chen po lnga //",
    "NK080(wu)029:61": "kha dog lnga dang yul lnga dbang po lnga //",
    "NK080(wu)029:62": "rnam shes lnga dang rigs lnga ye shes lnga //",
    "NK080(wu)029:63": "yab lnga yum lnga sbyor zhing shes pa yi //",
    "NK080(wu)029:64": "rtogs pa khyad par can du bgyid rgyu las //",
    "NK080(wu)029:65": "rmongs 'khrul lta ba ngan pas ma rtogs te //",
    "NK080(wu)029:66": "nyan thos la sogs theg pa 'og ma las //",
    "NK080(wu)029:67": "rtogs pa khyad par spags pa ma gyur te //",
    "NK080(wu)029:68": "shes pa'i dam tshig nyams pa mtho lo bshags //",
    "NK080(wu)029:69": "bsgrub par bya ba'i dam tshig rnam lnga la //",
    "NK080(wu)029:70": "rdo rje'i rigs dang de bzhin gshegs pa'i rigs //",
    "NK080(wu)029:71": "rin chen rigs dang de bzhin pad+ma'i rigs //",
    "NK080(wu)029:72": "las kyi rigs la sogs te sangs rgyas lnga //",
    "NK080(wu)029:73": "'di ni bsgyub bar bya ba'i 'bras bu ste //",
    "NK080(wu)029:74": "sgom sgrub ting 'dzin le lo med pa yis //",
    "NK080(wu)029:75": "grub pa'i 'bras bu thob par bgyid rgyu las //",
    "NK080(wu)029:76": "'bad pa'i rtsal chung sgom sgrub yun thungs bas //",
    "NK080(wu)029:77": "grub pa'i 'bras bu da dung ma thob ste //",
    "NK080(wu)029:78": "bsgrub bya'i dam tshig nyams pa mtho lo bshags //",
    "NK080(wu)029:79": "de la sogs te dam tshig chen po yi //",
    "NK080(wu)029:80": "gzhung dang 'gal bar gyur pa'i nyes byas shing //",
    "NK080(wu)029:81": "ye shes lha dang mkha' 'gro dam tshig can //",
    "NK080(wu)029:82": "ma sring rgya mtsho thugs dang ci 'gal ba //",
    "NK080(wu)029:83": "shin tu gnong zhing 'gyod pa'i sems kyis mthol zhing bshags //",
    "NK080(wu)029:84": "rdo rje slob dpon mched dang lcam dral la //",
    "NK080(wu)029:85": "rnal 'byor dam can thugs dang ci 'gal ba //",
    "NK080(wu)029:86": "dam las 'gal gyur 'gyod de mtho lo bshags //",
    "NK080(wu)029:87": "bdag ni rtse gcig zol zog med pa yis //",
    "NK080(wu)029:88": "sgyu med sems kyis bshags sbyang 'di brjod pas //",
    "NK080(wu)029:89": "bdag nyid nyams chag sgrib pa 'di byang nas //",
    "NK080(wu)029:90": "tshe 'di nyid la rig 'dzin sa thob ste //",
    "NK080(wu)029:91": "byin rlabs rtsal 'phang gzi byin nus mthu dang //",
    "NK080(wu)029:92": "sku gsung thugs kyi dngos grub stsal du gsol //",
    "NK080(wu)029:93": "de bzhin gshegs pa'i bka' rab 'byams mtha' dag gi dbye ba la mkhas pa'i //",
    "NK080(wu)029:94": "slob dpon s+thi ra ma ti'i thugs dang 'gal ba mtho lo bshags so //",
    "NK080(wu)029:95": "slob dpon sangs rgyas ye shes rin po ches mdzad pa'i //"
}