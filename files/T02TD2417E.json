{
    "T02TD2417E:35b-0": "@35b # // rgya gar skad du /",
    "T02TD2417E:35b-1": "aa ti yo ga bh'a ba na n'a ma /",
    "T02TD2417E:35b-2": "bod skad du /",
    "T02TD2417E:35b-3": "aa ti rnal 'byor gyi sgom pa'i thabs zhes bya ba /",
    "T02TD2417E:35b-4": "'phags pa 'jam dpal la phyag 'tshal lo //",
    "T02TD2417E:35b-5": "dur khrod brgyad la 'jigs byed brgyad //",
    "T02TD2417E:35b-6": "dus mtha'i me 'bar khams gsum bsreg / tshangs pa'i go nas du ba 'thul //",
    "T02TD2417E:35b-7": "rgya mtsho bskam shing padma 'bar //",
    "T02TD2417E:35b-8": "rdo rje ze 'bru'i dbus su ni //",
    "T02TD2417E:35b-9": "nyi ma'i gdan steng gnas pa de //",
    "T02TD2417E:35b-10": "nam mkha'i 'od chen h'um nyid sgrogs //",
    "T02TD2417E:35b-11": "mdzes pa'i sems nyid rgyu ba yin //",
    "T02TD2417E:35b-12": "rus sbal 'then cing sgra skad 'byung //",
    "T02TD2417E:35b-13": "ri bong can gyis mdud pa bkrol //",
    "T02TD2417E:35b-14": "nyams myong dpa' bo rang rig rgyal //",
    "T02TD2417E:35b-15": "lhan cig skyes pa'i bdag / mgon po nyid ni bsam par gyis //",
    "T02TD2417E:35b-16": "de nyid snying rje'i dkyil 'khor 'phro //",
    "T02TD2417E:35b-17": "de nyid dur khrod me yin ta //",
    "T02TD2417E:35b-18": "de nyid smra dang zla rgyan 'dzag / skye rga shi dang khams gsum gnas //",
    "T02TD2417E:35b-19": "rang nyid dran te de nyid mthong //",
    "T02TD2417E:35b-20": "'di ni gnyis med dbyibs dang bral //",
    "T02TD2417E:35b-21": "dngos po'i cho 'phrul brdzun pa ste //",
    "T02TD2417E:35b-22": "sems nyid 'khrul pas ma rtogs so //",
    "T02TD2417E:35b-23": "aa ti'i rnal 'byor rig pa med //",
    "T02TD2417E:35b-24": "ji ltar bzhag pa de ltar yin //",
    "T02TD2417E:35b-25": "gnyis med sems la rtag lta dang //",
    "T02TD2417E:35b-26": "chad par 'gyur ba 'ang ma yin no //",
    "T02TD2417E:35b-27": "de phyir nyi zla'i dbus su ni //",
    "T02TD2417E:35b-28": "phra ba'i h'um nyid bsgom par gyis //",
    "T02TD2417E:36a-0": "aa ti rnal 'byor gyi bsgom po'i man ngag ces bya ba slob dpon klu'i @36a * //",
    "T02TD2417E:36a-1": "byang chub kyis mdzad pa rdzogs so//"
}