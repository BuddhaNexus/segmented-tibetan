{
    "T02TD3413E:80a-0": "@80a # // rgya gar skad du /",
    "T02TD3413E:80a-1": "shr'i kharsa p'a na s'a dha nam /",
    "T02TD3413E:80a-2": "bod skad du /",
    "T02TD3413E:80a-3": "dpal ldan mkha' spyod kyi sgrub thabs /",
    "T02TD3413E:80a-4": "dpal ldan mkha' spyod la phyag 'tshal lo //",
    "T02TD3413E:80b-0": "@80b dang por re zhig sngags pas stan bde ba la nye bar 'dug ste /",
    "T02TD3413E:80b-1": "rang gi snying gar pam yig yongs su gyur pa las padma 'dab ma brgyad pa /",
    "T02TD3413E:80b-2": "de'i steng du aa yig yongs su gyur pa las zla ba'i dkyil 'khor /",
    "T02TD3413E:80b-3": "de'i steng du hr'i:yig las 'od zer bltas te /",
    "T02TD3413E:80b-4": "'od zer des 'og min gyi sa la zhugs te ;",
    "T02TD3413E:80b-5": "'jig rten dbang phyug gdan drangs nas mdun gyi nam mkha'i mthil du bltas te sdig pa bshags pa la sogs pa bya'o //",
    "T02TD3413E:80b-6": "'di lta ste sdig pa bshags pa dang /",
    "T02TD3413E:80b-7": "bsod nams la rjes su yi rang ba dang /",
    "T02TD3413E:80b-8": "bsod nams yongs su bsngo ba dang /",
    "T02TD3413E:80b-9": "gsum la skyabs su 'gro ba dang /",
    "T02TD3413E:80b-10": "bdag nyid dbul ba dang ;",
    "T02TD3413E:80b-11": "gsol ba 'debs pa dang /",
    "T02TD3413E:80b-12": "byang chub tu sems bskyed par byas nas /",
    "T02TD3413E:80b-13": "tshangs pa'i gnas bzhi bsgom par bya ste /",
    "T02TD3413E:80b-14": "byams pa dang /",
    "T02TD3413E:80b-15": "snying rje dang /",
    "T02TD3413E:80b-16": "dga' ba dang /",
    "T02TD3413E:80b-17": "btang snyoms so //",
    "T02TD3413E:80b-18": "de nas stong pa nyid bsgom par bya'o //",
    "T02TD3413E:80b-19": "aom sh'u n+ya t'a dzny'a na badzra sva bh'a wa a'atma ko&amp; ham zhes pas rang gi lus gzugs brnyan dang 'dra bar bltas la /",
    "T02TD3413E:80b-20": "snying ga'i dbus su pam yig las skyes pa'i padma 'dab ma brgyad pa /",
    "T02TD3413E:80b-21": "de'i steng du aa yig las zla ba'i dkyil 'khor de'i steng du hr'i:yig dmar po'i 'od zer gyis de bzhin gshegs pa rnams bkug cing bcug nas bdag nyid 'jig rten dbang phyug gi gzugs su bsgom par bya ste /",
    "T02TD3413E:80b-22": "sku mdog dkar po ral pa'i cod pan can /",
    "T02TD3413E:80b-23": "phyag g-yas pa mchog sbyin /",
    "T02TD3413E:80b-24": "cig shos na padma dkar po bsnams pa /",
    "T02TD3413E:80b-25": "skyil krung phyed pas bzhugs shing rgyan thams cad kyis rnam par brgyan pa /",
    "T02TD3413E:80b-26": "'od dpag tu med pa'i cod pan can /",
    "T02TD3413E:80b-27": "mtshan sum cu rtsa gnyis dang ldan pa /",
    "T02TD3413E:80b-28": "dpe byad bzang po brgyad cus spras pa /",
    "T02TD3413E:80b-29": "zla ba'i gdan la zla ba'i 'od lta bu'i bdag nyid rnam par bsgom par bya'o //",
    "T02TD3413E:80b-30": "de'i g-yas su 'phags ma sgrol ma dang nor bzangs /",
    "T02TD3413E:80b-31": "g-yon du khro gnyer can dang rta mgrin /",
    "T02TD3413E:80b-32": "shar du rnam par snang mdzad /",
    "T02TD3413E:80b-33": "lhor rin chen 'byung ldan /",
    "T02TD3413E:80b-34": "nub tu 'od dpag med /",
    "T02TD3413E:80b-35": "byang du don yod grub pa rnams so //",
    "T02TD3413E:80b-36": "mer spyan ma /",
    "T02TD3413E:80b-37": "bden bral du m'a ma k'i /",
    "T02TD3413E:80b-38": "rlung du gos dkar mo //",
    "T02TD3413E:80b-39": "dbang ldan du rdo rje dbyings kyi dbang phyug ma rnams so //",
    "T02TD3413E:80b-40": "de nas snying ga'i sa bon gyi 'od zer gyis ye shes sems dpa' dgug cing rab tu gzhug par bya'o //",
    "T02TD3413E:81a-0": "mig la sogs pa byin gyis @81a * //",
    "T02TD3413E:81a-1": "brlabs shing /",
    "T02TD3413E:81a-2": "lus dang ngag dang yid byin gyis brlabs nas dbang bskur ba zhu bar bya'o //",
    "T02TD3413E:81a-3": "ji ltar 'khrungs tsam nyid nas ni //",
    "T02TD3413E:81a-4": "de bzhin gshegs rnams khrus gsol ba //",
    "T02TD3413E:81a-5": "lha yi chu bo dag pa yis //",
    "T02TD3413E:81a-6": "de bzhin bdag kyang khrus mdzad gsol //",
    "T02TD3413E:81a-7": "aom sarba ta th'a ga ta aa bhi she ka ta sa ma ya shri ye h'um phat sv'a h'a /",
    "T02TD3413E:81a-8": "spyan ma la sogs pa'i lha mo bcu yang dag par spros nas mchod pa dang bstod pa byas te /",
    "T02TD3413E:81a-9": "sngags bzlas par bya'o //",
    "T02TD3413E:81a-10": "de la sngags ni 'di'o //",
    "T02TD3413E:81a-11": "aom hr'i:sv'a h'a zhes so //",
    "T02TD3413E:81a-12": "dpal ldan mkha' spyod kyi sgrub thabs rdzogs so /"
}