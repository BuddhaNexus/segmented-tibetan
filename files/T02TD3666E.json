{
    "T02TD3666E:278a-0": "@278a # // rgya gar skad du /",
    "T02TD3666E:278a-1": "a'a yurwardha ni bidhi:/",
    "T02TD3666E:278a-2": "bod skad du /",
    "T02TD3666E:278a-3": "tshe 'phel ba'i cho ga / rje btsun ma 'phags ma sgrol ma la phyag 'tshal lo //",
    "T02TD3666E:278b-0": "sngon du gsungs pa'i rim pas @278b sgrol ma dkar mo zhal gcig pa phyag gnyis pa /",
    "T02TD3666E:278b-1": "skyol mo krung du bzhugs par bsgoms te /",
    "T02TD3666E:278b-2": "thugs kar zla ba'i dkyil 'khor gyi steng du sa bon gyi ge blta'o //",
    "T02TD3666E:278b-3": "de la 'od 'phros pas mdun gyi nam mkha' la mgon po tshe dpag tu med pa sku mdog dkar po mnyam gzhag gi phyag rgya can yum dang bcas pa /",
    "T02TD3666E:278b-4": "phyag gi steng na rin po che'i bum pa can gyi mdun du mi bskyod pa sngon po g-yas pa sa gnon /",
    "T02TD3666E:278b-5": "g-yon rin po che'i bum pa can gyis yum la 'khyud pa /",
    "T02TD3666E:278b-6": "g-yas su rin 'byung gser btso ma'i mdog can phyag g-yas mchog sbyin /",
    "T02TD3666E:278b-7": "g-yon ni snga ma'i tshul dang mtshungs so //",
    "T02TD3666E:278b-8": "rgyab tu rnam snang dmar po /",
    "T02TD3666E:278b-9": "g-yas byang chub mchog gi phyag rgya can /",
    "T02TD3666E:278b-10": "g-yon du don yod grub pa ljang gu skyabs sbyin gyi phyag rgya can te rigs lnga dang /",
    "T02TD3666E:278b-11": "yum thams cad ni rang snang gi yum mo //",
    "T02TD3666E:278b-12": "de dag la byang chub sems dpa'i tshogs dpag tu med pas bskor bar dmigs te /",
    "T02TD3666E:278b-13": "skyabs 'gro la sogs pa tshul bzhin du bya'o //",
    "T02TD3666E:278b-14": "tshe 'phel bar gsol ba gdab pa ni /",
    "T02TD3666E:278b-15": "aom na mo bha ga wa te aa mi t'a bh'a wa ti ta th'a ga ta /",
    "T02TD3666E:278b-16": "sarba buddha bo dhi sa tva sya aa ham a'a yurwardha ni /",
    "T02TD3666E:278b-17": "pr'a na wardha ni /",
    "T02TD3666E:278b-18": "dz'i ba wardhu ni /",
    "T02TD3666E:278b-19": "aa dhishth'a na aa dhishthi te sv'a h'a /",
    "T02TD3666E:278b-20": "zhes pa dang /",
    "T02TD3666E:278b-21": "snang ba mtha' yas la sogs pa yab rnams kyis so so'i yum la bskul te tshe'i dngos grub brtan par byas nas /",
    "T02TD3666E:278b-22": "bdag nyid la dbang bskur ba'i sbyor ba la zhugs te 'dug par bsam /",
    "T02TD3666E:278b-23": "bdag nyid kyang spyi bo tshangs pa'i bu ga kha phye ste snying ga'i chu skyes la gnas pa'i 'byung ba bzhi'i rtsa ka phye ste /",
    "T02TD3666E:278b-24": "rtsa thams cad so sor kha phye bar bsam /",
    "T02TD3666E:278b-25": "de nas de bzhin gshegs pa thams cad kyis bdag la 'chi med kyi dbang bskur te /",
    "T02TD3666E:278b-26": "ye shes kyi bdud rtsi'i rgyun tshang pa'i bu ga nas blugs pas rtsa thams cad khengs pa dang /",
    "T02TD3666E:278b-27": "khyad par du chu skyes kyi rtsa lnga gang bas srog 'dzin pa rnal du tshud de 'chi ba med par bsam zhing sngags 'di nyer gcig bzlas so //",
    "T02TD3666E:278b-28": "aom t'a re tutt'a re tu re a'a yurwardha ka dha bhya:sv'a h'a /",
    "T02TD3666E:278b-29": "zhes pas de bzhin gshegs pa rnams snang ba mtha' yas la 'dus te /",
    "T02TD3666E:278b-30": "de dbu rgyan gyi tshul du bdag gi spyi bor byon pas tshe rtan par 'gyur ro //",
    "T02TD3666E:278b-31": "gzhan rnams gshegs su gsol /",
    "T02TD3666E:278b-32": "des skyo nas ldang bar 'dod na mi dmigs pas zin pa'i dge ba bsngo'o //",
    "T02TD3666E:279a-0": "@279a * // snga ma ltar thun bzhi la sogs pa bsgoms na zla ba drug gis 'chi ba med pa'i dngos grub tu 'gyur ro //",
    "T02TD3666E:279a-1": "gzhan yang ci rigs pas kyang 'phel lo //",
    "T02TD3666E:279a-2": "sgrol ma tshe spel ba zhes bya ba'i rig pa / slob dpon tsandra go mis mdzad pa rdzogs so /",
    "T02TD3666E:279a-4": "// / ma h'a pandi ta ratna rakshi ta'i zhal snga nas /",
    "T02TD3666E:279a-5": "lo ts'a ba zhang grub pa dpal bzang pos 'gyur ba'o//"
}