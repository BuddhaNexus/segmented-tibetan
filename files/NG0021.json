{
    "NG0021:1": "@#// rgya gar skad du /",
    "NG0021:2": "san+ti ma ha bud+d+ha sarba sa ma d+hi /",
    "NG0021:3": "d+har+m+ma ka ya e ka sa mu da ya ka",
    "NG0021:4": "tha sam+ma tar+tha rat+na gu na sa mu da ya",
    "NG0021:5": "tan+t+ra na ma / bod skad du /",
    "NG0021:6": "rdzogs pa chen po sangs rgyas thams cad kyi dgongs",
    "NG0021:7": "pa chos sku gcig tu 'dus par bka' bgros pa'i",
    "NG0021:8": "don / rin po che yon tan kun 'byung gi rgyud ces bya ba /",
    "NG0021:9": "dpal kun rig chos kyi sku de kho na nyid",
    "NG0021:10": "ma nor bar rtogs pa'i don dang ldan pa de",
    "NG0021:11": "la brjod med nan tan rig pa'i klong du phyag",
    "NG0021:12": "'tshal lo // 'di skad bdag gis gsungs pa'i dus gcig na /",
    "NG0021:13": "rang byung rig pa'i ston pa de //",
    "NG0021:14": "'og min klong gi gnas mchog na //",
    "NG0021:15": "nyid las mi gzhan rtogs pa'i 'khor //",
    "NG0021:16": "don gcig bstan pas mngon gyur to //",
    "NG0021:17": "de tshe chos kyi snying po de //",
    "NG0021:18": "bzhengs pa med pa'i ngang las bzhengs //",
    "NG0021:19": "rang rig ye shes 'gyur med don //",
    "NG0021:20": "brjod med snying pos bka' stsal pa //",
    "NG0021:21": "rang byung ngo bo rnam dag 'di //",
    "NG0021:22": "'dzin pa'i yul med mtha' las grol //",
    "NG0021:23": "blo yis ma bcos don dang ldan //",
    "NG0021:24": "rtog med mnyam nyid chos nyid don //",
    "NG0021:25": "de skad don gyi bka' stsal pa //",
    "NG0021:26": "ji bzhin sems dpas don rig nas //",
    "NG0021:27": "rang gi yid kyi rtog bsal phyir //",
    "NG0021:28": "ting 'dzin ngang las 'di skad gsol //",
    "NG0021:29": "don chen smra ba'i seng ge khyod //",
    "NG0021:30": "chos kyi sgo mo bsam yas kyang *//",
    "NG0021:31": "btsal med thug med brjod du med //",
    "NG0021:32": "de don bdag la bshad par mdzod //",
    "NG0021:33": "de skad zhus pa'i don gsan nas //",
    "NG0021:34": "mnyam pa'i don las rab bzhengs nas //",
    "NG0021:35": "brjod med don du bstan pa'i phyir //",
    "NG0021:36": "don gyi byin rlabs bka' stsal pa //",
    "NG0021:37": "brjod bya tshig don dgos pa yi //",
    "NG0021:38": "nying dgos 'brel bcas don ldan pa //",
    "NG0021:39": "rgyud rnams kun la tshang ba gces //",
    "NG0021:40": "de phyir nges don bshad pa yin //",
    "NG0021:41": "de yang rdo rje sems dpa' nyon //",
    "NG0021:42": "ye nas gnas pa'i ngo bo la //",
    "NG0021:43": "yin min brtags pa'i the tshom de //",
    "NG0021:44": "rtog bral shes pa rang gnas phyir //",
    "NG0021:45": "re dogs med pa'i don mthong gyis //",
    "NG0021:46": "de skad don gyis gsungs pa dang *//",
    "NG0021:47": "'dus pa'i snying po sems dga' nas //",
    "NG0021:48": "ji bzhin las kyi rgyud dag tu //",
    "NG0021:49": "rang gi rtogs pa mngon gyur nas //",
    "NG0021:50": "kun bzang rig pa'i ston pa la //",
    "NG0021:51": "bden pa'i dgongs don 'di skad gsol //",
    "NG0021:52": "rtsod bral yang ti'i rtogs tshul ni //",
    "NG0021:53": "yul med rang byung ye shes la //",
    "NG0021:54": "zhen pa med pa'i rig pa shar //",
    "NG0021:55": "gza' gtad med pa'i ngo bor rtogs //",
    "NG0021:56": "de skad ces ni zhus pa dang *//",
    "NG0021:57": "de yi bsam pa thugs chud de //",
    "NG0021:58": "kun rig ston pas bka' stsal pa //",
    "NG0021:59": "de ltar rtogs pa'i byin rlabs kyis //",
    "NG0021:60": "phyogs bcu dus gsum ma lus pa'i //",
    "NG0021:61": "sangs rgyas ji snyed gang bzhugs pa //",
    "NG0021:62": "chos nyid chos skur dgongs pa gcig / gzhan na sangs rgyas rdul tsam med //",
    "NG0021:63": "de skad gsungs ma thag tu ni //",
    "NG0021:64": "de tshe dus gsum sangs rgyas dang *//",
    "NG0021:65": "rdo rje 'chang gi rig 'dzin dang *//",
    "NG0021:66": "rgyal sras sprul pa'i mgon po dang *//",
    "NG0021:67": "dam btags mkha' 'gro sde lnga dang *//",
    "NG0021:68": "dad ldan lha mi las can kun //",
    "NG0021:69": "khab len la ni lcags 'du bzhin //",
    "NG0021:70": "mos gus dad pas 'dus nas ni //",
    "NG0021:71": "las dang thugs rjes 'dus nas 'khod //",
    "NG0021:72": "rdzogs pa chen po sangs rgyas thams cad kyi dgongs",
    "NG0021:73": "pa chos sku gcig tu 'dus par bka' bgros pa'i",
    "NG0021:74": "don / rin po che yon tan kun 'byung gi rgyu las /",
    "NG0021:75": "dpe don ched du gsungs pa'i gleng gzhi'i le'u ste",
    "NG0021:76": "dang po'o // // de nas kun rig rgyal po",
    "NG0021:77": "la // 'dus pa'i 'khor gyi don ched du //",
    "NG0021:78": "rdo rje sems dpas don zhus pa //",
    "NG0021:79": "sems can ma rig bsal pa'i phyir //",
    "NG0021:80": "gdul bya'i bsam pa'i khyad par las //",
    "NG0021:81": "ci rigs par ni bka' bgros la //",
    "NG0021:82": "nges don snying po bshad du gsol //",
    "NG0021:83": "zhus pa'i don gsan bka' stsal pa //",
    "NG0021:84": "nga yis byin gyis brlabs pa yis //",
    "NG0021:85": "sangs rgyas ma lus 'dir 'dus pa //",
    "NG0021:86": "sku med gzugs skur mngon bzhengs la //",
    "NG0021:87": "gsung med rig pa'i don sgrogs pas //",
    "NG0021:88": "rang sems snying po rtogs pa'i thabs //",
    "NG0021:89": "chos nyid gnas lugs gang yin pa //",
    "NG0021:90": "rtog med thugs rjes bka' bgros la //",
    "NG0021:91": "sems can don du byin gyis rlobs //",
    "NG0021:92": "de skad ces ni gsungs pa'i don //",
    "NG0021:93": "sangs rgyas sems dpa' kun gyis kyang *//",
    "NG0021:94": "gang zhig zhu bar ma spobs nas //",
    "NG0021:95": "mnga' bdag rdo rje sems dpa' yis //",
    "NG0021:96": "phyi rabs dad ldan don ched du //",
    "NG0021:97": "nges pa'i dgongs don 'di skad gsol //",
    "NG0021:98": "dus gsum sangs rgyas ma lus kun //",
    "NG0021:99": "nges don mnga' bdag khyed yin pas //",
    "NG0021:100": "rtsol bcas chos ni mthar bton pas //",
    "NG0021:101": "rtsol med theg pa mi gsungs pa //",
    "NG0021:102": "blon gyi thugs dam yal lam ci //",
    "NG0021:103": "ma nor chos nyid bshad du gsol //",
    "NG0021:104": "de skad ces ni zhus pa yis //",
    "NG0021:105": "sangs rgyas 'ub chub 'dus kun nas //",
    "NG0021:106": "rang rang dgongs pa'i don bsdur nas //",
    "NG0021:107": "bka' yi bgro ba mang du bgyis //",
    "NG0021:108": "zhus pa'i don gsan bka' stsal pa //",
    "NG0021:109": "gzhi nyid rtogs pa lam gyi mchog / de nyid ma bral mngon gyur pas //",
    "NG0021:110": "'bras bu sangs rgyas da lta nyid //",
    "NG0021:111": "skye ba gzhan du btsal mi dgos //",
    "NG0021:112": "de yang rdo rje sems dpa' nyon //",
    "NG0021:113": "ma nor sangs rgyas dgongs pa nyid //",
    "NG0021:114": "nga yis nga nyid bgros pa las //",
    "NG0021:115": "sangs rgyas sems can ma lus kyi //",
    "NG0021:116": "nga yi bka' ni bgro nus med //",
    "NG0021:117": "ma gsungs rgya cher bshad pa 'dra //",
    "NG0021:118": "de yang 'dus pa'i snying po nyon //",
    "NG0021:119": "rgya cher ma gsungs don de ni //",
    "NG0021:120": "yul la zhen pa med pa'i phyir //",
    "NG0021:121": "shes pa rang gsal rig pa la //",
    "NG0021:122": "yid la dran dang ma dran pa //",
    "NG0021:123": "gang gi phyogs lhung med pa'i phyir //",
    "NG0021:124": "ma bsgoms ye nas 'bral ba med //",
    "NG0021:125": "gang yang yin phyir gol sgrib med //",
    "NG0021:126": "de yi yon tan brjod mi langs //",
    "NG0021:127": "de skad ces ni gsungs pa dang *//",
    "NG0021:128": "rdo rje sems dpas don go nas //",
    "NG0021:129": "ma rig sangs bas chos sku rgyas //",
    "NG0021:130": "de phyir rtogs pa mngon du gyur //",
    "NG0021:131": "rang bzhin lta ba gdeng ldan pas //",
    "NG0021:132": "'bras bu'i sangs rgyas da lta 'byung *//",
    "NG0021:133": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:134": "rin po che yon tan kun 'byung gi rgyud las /",
    "NG0021:135": "bka' bgros pa'i le'u ste gnyis pa'o ///",
    "NG0021:137": "/ de nas kun rig ston pa yis //",
    "NG0021:138": "phyi rabs rnal 'byor don ched du //",
    "NG0021:139": "bcud dang snod du rim pa yis //",
    "NG0021:140": "'dus pa'i 'khor la bka' stsal pa //",
    "NG0021:141": "bla ma don ldan nges pa'i bcud //",
    "NG0021:142": "phyi nang dbang rnams rdzogs nas ni //",
    "NG0021:143": "thun mong ma yin khyad 'phags pa'i //",
    "NG0021:144": "rang rig ye shes dbang gsum ni //",
    "NG0021:145": "dad pas mnos pas bden pa mthong *//",
    "NG0021:146": "bla ma de yi yon tan ni //",
    "NG0021:147": "chos rgya che la gdams ngag zab //",
    "NG0021:148": "bka' yangs snying rje rab tu ldan //",
    "NG0021:149": "mi brjed pa yi gzungs ni thob //",
    "NG0021:150": "nges pa don gyi gdeng yod phyir //",
    "NG0021:151": "gcig pur gnas kyang skyo ba med //",
    "NG0021:152": "lta ba rtogs pas bdud mi tshugs //",
    "NG0021:153": "ting 'dzin yengs med khams mi ldog / tshul 'chos med cing drang por mdzad //",
    "NG0021:154": "chags chung ci byed chos dang mthun //",
    "NG0021:155": "ngo dgar mi btang snod la rtog / dad pa can la gdams ngag yangs //",
    "NG0021:156": "sangs rgyas dgongs pa thugs la 'chang *//",
    "NG0021:157": "de yang rdo rje sems dpa' nyon //",
    "NG0021:158": "slob ma'i snod kyi mtshan nyid ni //",
    "NG0021:159": "dad ldan khyad 'phags shes rab can //",
    "NG0021:160": "'og ma'i rjes su mi 'brangs par //",
    "NG0021:161": "gsang sngags bka' la rtog pa mkhas //",
    "NG0021:162": "man ngag chos la shin tu mos //",
    "NG0021:163": "bla ma la gus phyi thag ring *//",
    "NG0021:164": "chags med dbul nus dad pa brtan //",
    "NG0021:165": "chos kyi gzhung 'dzin spyod pa mkhas //",
    "NG0021:166": "lag tu bstod cing yon tan brjod //",
    "NG0021:167": "gzhan gyi sgro skur zil gyis gnon //",
    "NG0021:168": "thabs la mkhas pas mis mi sdang *//",
    "NG0021:169": "gtad pa dang len chud mi gzon //",
    "NG0021:170": "de ldan slob ma 'byung srid na //",
    "NG0021:171": "'bral med ye shes rang shar don //",
    "NG0021:172": "rgyud drug yang snying yin pa'i phyir //",
    "NG0021:173": "bstan ma thag tu rtogs pa'i chos //",
    "NG0021:174": "snod ldan gsang thub 'ga' la bstan //",
    "NG0021:175": "sangs rgyas thams cad kyi dgongs pa chos sku gcig",
    "NG0021:176": "tu 'dus par bka' bgros pa'i don rin po che",
    "NG0021:177": "yon tan kun 'byung gi rgyud las /",
    "NG0021:178": "snod bcud bstan pa'i le'u ste gsum pa'o //    //",
    "NG0021:179": "de nas 'dus pa'i tshogs rnams la //",
    "NG0021:180": "rtsa ba mdor bsdus bka' stsal pa //",
    "NG0021:181": "chos rnams kun gyi rtsa ba ni //",
    "NG0021:182": "'khor 'das gzhi yi ngo bo nyid //",
    "NG0021:183": "de ma shes par lung ma bstan //",
    "NG0021:184": "de las 'khrul pas 'khor bar smin //",
    "NG0021:185": "de yang 'dus pa'i snying po nyon //",
    "NG0021:186": "phyi pa mu stegs rnam gnyis dang *//",
    "NG0021:187": "nang pa sangs rgyas khas 'che ba'i //",
    "NG0021:188": "nyan thos rgyud lung yan chad kyis //",
    "NG0021:189": "gzhi nyid ma shes 'khrul pa'i phyir //",
    "NG0021:190": "bsgom gol bdud bslus bar dor 'khyams //",
    "NG0021:191": "de yi ldog chos shes pa dgos //",
    "NG0021:192": "'khor 'das ma rig nges pa'i don //",
    "NG0021:193": "bka' rtags lnga yi don bsdus pa //",
    "NG0021:194": "dad ldan 'khor la ngas bshad kyis //",
    "NG0021:195": "rang gi sems la nges par chongs //",
    "NG0021:196": "de yang 'dus pa'i snying po nyon //",
    "NG0021:197": "rig 'dzin grub thob bka' rtags ni //",
    "NG0021:198": "sras la rgyal srid gtad pa bzhin //",
    "NG0021:199": "lung ldan nges pa'i gdams ngag ni //",
    "NG0021:200": "/ slob ma dad ldan 'ga' la gtad //",
    "NG0021:201": "rig pa byin rlabs bka' rtags ni //",
    "NG0021:202": "rin chen gser 'gyur rtsi bzhin du //",
    "NG0021:203": "tha mal shes pa 'di nyid las //",
    "NG0021:204": "rang rig chos skur byin gyis brlabs //",
    "NG0021:205": "nyams su sbyong ba'i bka' rtags ni //",
    "NG0021:206": "bde ba snying la zhen pa bzhin //",
    "NG0021:207": "rang rig chos skur ngo sprad pas //",
    "NG0021:208": "zhen med nyams dang 'bral mi phod //",
    "NG0021:209": "la zlo spyod pa'i bka' rtags ni //",
    "NG0021:210": "mar gyis 'o ma 'thungs pa bzhin //",
    "NG0021:211": "ci spyod 'bral med chos skur shes //",
    "NG0021:212": "gol med la zlos don mi 'bral //",
    "NG0021:213": "'bras bu mthar phyin bka' brtags ni //",
    "NG0021:214": "nor bu rin chen rnyed pa bzhin //",
    "NG0021:215": "chos rnams chos skur gcig shes pas //",
    "NG0021:216": "'khor stongs sangs rgyas smos ci dgos //",
    "NG0021:217": "de yang 'dus pa'i snying po nyon //",
    "NG0021:218": "bka' rtags lnga ni gcig shes na //",
    "NG0021:219": "rang sems rtogs pas gzhi dang phrad //",
    "NG0021:220": "de phyir chos sku 'bral med lam //",
    "NG0021:221": "'bras bu 'gyur med sangs rgyas yin //",
    "NG0021:222": "de yis de nyid mtshon pa'i dpe //",
    "NG0021:223": "mdzub mo la brten zla ba mthong *//",
    "NG0021:224": "gdams ngag la brten lhag mthong shar //",
    "NG0021:225": "don rtogs klong nas ye shes 'phyo //",
    "NG0021:226": "rig pa chos sku rnam pa gnyis //",
    "NG0021:227": "tha dad med de nyi zer tshul //",
    "NG0021:228": "don la dbyer med chos kyi sku //",
    "NG0021:229": "rgyu rkyen ma bskyed ye nas yin //",
    "NG0021:230": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:231": "rin po che yon tan kun 'byung gi rgyud las /",
    "NG0021:232": "gdams ngag rtsa ba gcig tu 'dus par bstan pa'i le'u ste bzhi pa'o ///",
    "NG0021:234": "/ de nas rdo rje sems dpa' yis //",
    "NG0021:235": "'dus pa'i tshogs la phan gdags phyir //",
    "NG0021:236": "kun rig chos kyi rgyal po la //",
    "NG0021:237": "bden pa'i dgongs don 'di skad gsol //",
    "NG0021:238": "'khor 'das gzhi ni gang gis bgyis //",
    "NG0021:239": "ma rig gzhi ni gang gis btsal //",
    "NG0021:240": "de las 'khrul pa ji ltar byung *//",
    "NG0021:241": "de skad zhus pa'i don gsan nas //",
    "NG0021:242": "'dus pa'i 'khor la bka' stsal pa //",
    "NG0021:243": "ye nas gnas pa'i gzhi nyid ni //",
    "NG0021:244": "skye ba ma blangs dus na yang *//",
    "NG0021:245": "rgyu rkyen ma skyes ye yod phyir //",
    "NG0021:246": "sgro skur bral dang ma bral ba'i //",
    "NG0021:247": "rtogs dang 'khrul pa gang yang med //",
    "NG0021:248": "rig dang ma rig shan ma phyed //",
    "NG0021:249": "yengs dang ma yengs ngos ma zin //",
    "NG0021:250": "rang rig had de tsam yod kyang *//",
    "NG0021:251": "gang gi 'du shes ma zhugs pas //",
    "NG0021:252": "bya ba btang ba'i mi bzhin du //",
    "NG0021:253": "'dzin med don gyi ma zin pas //",
    "NG0021:254": "rang bzhin lus su ming btags te //",
    "NG0021:255": "gzhi nas ma rig med pa'i phyir //",
    "NG0021:256": "bag chags ma gos 'khrul ma myong *//",
    "NG0021:257": "rtogs pas ma bzhag sangs ma rgyas //",
    "NG0021:258": "phyi yi 'byung ba ma chags phyir //",
    "NG0021:259": "rgyu dang rkyen gyis 'dus ma byas //",
    "NG0021:260": "de yang 'dus pa'i sems dpa' nyon //",
    "NG0021:261": "rang bzhin gzhi yi mtshan nyid ni //",
    "NG0021:262": "rtogs dang ma rtogs cha med phyir //",
    "NG0021:263": "'khor ba myang 'das gnyis kyi gzhi //",
    "NG0021:264": "kun la yod pas gzhi zhes bya //",
    "NG0021:265": "sangs rgyas thams cad kyi dgongs pa chos sku gcig",
    "NG0021:266": "tu 'dus par bka' bgros pa'i don rin po che",
    "NG0021:267": "yon tan kun 'byung gi rgyud las /",
    "NG0021:268": "'khor 'das kyi gzhi bstan pa'i le'u ste lnga pa'o ///",
    "NG0021:270": "/ de nas kun rig rgyal po yis //",
    "NG0021:271": "ji ltar 'khrul tshul bka' stsal pa //",
    "NG0021:272": "dang po 'khor 'das bar do la //",
    "NG0021:273": "ji zhig ltar la yengs tshul gyis //",
    "NG0021:274": "'khrul gzhi med las 'khrul pa byung *//",
    "NG0021:275": "med las byung ba ya mtshan che //",
    "NG0021:276": "de yang 'dus pa'i snying po nyon //",
    "NG0021:277": "rgyun tsam ci zhig dran pa snyam //",
    "NG0021:278": "ji zhig dran dang ma dran gyis //",
    "NG0021:279": "gang blo mi 'jug don mi shes //",
    "NG0021:280": "ma rig gzhi ni lung ma bstan //",
    "NG0021:281": "'khrus gzhi med pa'i 'khrul pa de //",
    "NG0021:282": "rang bzhin lus de gya gyu yis //",
    "NG0021:283": "med las yod dran yud tsam byung *//",
    "NG0021:284": "de nyid rang brjed rim gyis bsgribs //",
    "NG0021:285": "de nyid dus mnyam lung ma bstan //",
    "NG0021:286": "de yang 'dus pa'i snying po nyon //",
    "NG0021:287": "'khor 'das gzhi ni ma shes rtsal //",
    "NG0021:288": "'khor ba'i gzhi ni de yin phyir //",
    "NG0021:289": "gya gyu tsam du dran yod kyang *//",
    "NG0021:290": "de ma shes pa de kho nas //",
    "NG0021:291": "ma rig sgo lnga'i rten byed phyir //",
    "NG0021:292": "'khor bar skye ba'i gzhi ma yin //",
    "NG0021:293": "nyi nub nam ni ma sros 'dra //",
    "NG0021:294": "rdzogs pa chen po sangs rgyas thams cad kyi dgongs",
    "NG0021:295": "pa chos sku gcig tu 'dus par bka' bgros pa'i",
    "NG0021:296": "don / rin po che yon tan kun 'byung gi rgyud las /",
    "NG0021:297": "'khor ba'i gzhi shes lung ma bstan pa'i le'u ste drug pa'o //    //",
    "NG0021:298": "de nas 'dus pa'i 'khor rnams la //",
    "NG0021:299": "ji ltar 'khrul pa bka' stsal pa //",
    "NG0021:300": "'khrul gzhi med pa'i 'khrul pa de //",
    "NG0021:301": "gong 'og drug 'dzom gti mug nges //",
    "NG0021:302": "ma rig bskyed pas rgyu byas nas //",
    "NG0021:303": "mig la ling tog byung ba bzhin //",
    "NG0021:304": "lhan cig ma rig gsum du smin //",
    "NG0021:305": "de nas ma rig sbubs nang nas //",
    "NG0021:306": "pho mo ma ning ma yin pa'i //",
    "NG0021:307": "rgyu 'dra gzugs nyid rdzus skyes byung *//",
    "NG0021:308": "'jig rten me dang ma rig rgyas //",
    "NG0021:309": "zla drug lon nas pho mor smin //",
    "NG0021:310": "des sbyar 'bru drug dug lngar skyed //",
    "NG0021:311": "de la skye ba rnam bzhi yis //",
    "NG0021:312": "'gro drug sems can tshang bar byas //",
    "NG0021:313": "'khrul gzhi thog ma de las byung *//",
    "NG0021:314": "de yang 'dus pa'i snying po nyon //",
    "NG0021:315": "med pa la ni yod 'dzin pas //",
    "NG0021:316": "'khrul gzhi las ni 'khrul pa byung *//",
    "NG0021:317": "dper na tho yor mir mthong tshe //",
    "NG0021:318": "tho yor mi ni ma yin te //",
    "NG0021:319": "ji zhig ltar la mi ru mthong *//",
    "NG0021:320": "de bzhin gzhi la ji zhig ltar //",
    "NG0021:321": "glo bur rkyen gyis bskyed pa yis //",
    "NG0021:322": "sems dang bag chags kun gzhi byung *//",
    "NG0021:323": "de yang 'dus pa'i snying po nyon //",
    "NG0021:324": "med pa la ni yod par rtogs //",
    "NG0021:325": "'khrul pa rnams kyis shes pa las //",
    "NG0021:326": "rgyal ba kun gyis mi mkhyen phyir //",
    "NG0021:327": "nges don gzhi la 'khrul pa med //",
    "NG0021:328": "glo bur sems las 'khrul pa byung *//",
    "NG0021:329": "thag pa sbrul du 'dzin pa bzhin //",
    "NG0021:330": "de las skyes pas 'khor bar 'khyams //",
    "NG0021:331": "de yang rdo rje sems dpa' nyon //",
    "NG0021:332": "da lta gang na gnas pa'i tshe //",
    "NG0021:333": "'khrul gzhi yod la kun brtags gsum //",
    "NG0021:334": "byung tshul ma shes gti mug gis //",
    "NG0021:335": "de phyir thog mtha' med par gnas //",
    "NG0021:336": "de nyid ma shes tha mar ni //",
    "NG0021:337": "nges don med pa'i sngags btsun kun //",
    "NG0021:338": "chu bo bzhi las thar pa med //",
    "NG0021:339": "'khor ba'i sdug bsngal bsam thag chad //",
    "NG0021:340": "de phyir gdeng med rtag tu 'khyams //",
    "NG0021:341": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:342": "rin po che yon tan kun 'byung gi rgyud las /",
    "NG0021:343": "'khor ba'i byung tshul bstan pa'i le'u ste bdun pa'o //    //",
    "NG0021:344": "de nas rdo rje sems dpa' yis //",
    "NG0021:345": "'dus pa'i 'khor la phan gdags phyir //",
    "NG0021:346": "kun tu bzang la 'di skad gsol //",
    "NG0021:347": "phyin ci log tu blos bsgyur ba'i //",
    "NG0021:348": "mu stegs rtag chad ji ltar 'khrul //",
    "NG0021:349": "phyogs tsam kha 'dzin theg pa dgu //",
    "NG0021:350": "rang gi gzhi las ji ltar 'khrul /",
    "NG0021:351": "kun rig ston pas bshad du gsol //",
    "NG0021:352": "de skad zhus pa'i don gsan nas //",
    "NG0021:353": "'dus pa'i 'khor la bka' stsal pa //",
    "NG0021:354": "mu stegs rtag pa'i 'khrul dpe ni //",
    "NG0021:355": "sman ni dug tu 'dzin pa bzhin //",
    "NG0021:356": "dbye ba drug gi don mtshon de //",
    "NG0021:357": "ngo bo mi 'gyur gzhi byas nas //",
    "NG0021:358": "kha dog dbyibs can dag tu 'khrul //",
    "NG0021:359": "log pa'i dka' thub dmyal bar ltung *//",
    "NG0021:360": "rig pas brtags pas bdag ma grub //",
    "NG0021:361": "de nyid la zlos chos sku nyid //",
    "NG0021:362": "de las gzhan pa'i sangs rgyas med //",
    "NG0021:363": "de yang 'dus pa'i snying po nyon //",
    "NG0021:364": "mu stegs chad pa'i dbye ba ni //",
    "NG0021:365": "kha dog dbyibs med chad gzhi byas //",
    "NG0021:366": "snga phyi rgyu 'bras med par 'khrul //",
    "NG0021:367": "skur btab dmyal ba chen por lhung *//",
    "NG0021:368": "chad du min te rig pa yod //",
    "NG0021:369": "de phyir gzhi la gol sa med //",
    "NG0021:370": "rang byung ye shes klong na gnas //",
    "NG0021:371": "de yang 'dus pa'i snying po nyon //",
    "NG0021:372": "spre'u 'dras log par khrid kyang ni //",
    "NG0021:373": "gzhi nyid rtag chad mthar mi ltung *//",
    "NG0021:374": "bcos shing bsgyur bas gzhi mi 'gyur //",
    "NG0021:375": "de phyir lung ldan gdams ngag gces //",
    "NG0021:376": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:377": "rin po che yon tan kun 'byung gi rgyud las /",
    "NG0021:378": "mu stegs kyi 'khrul tshul bstan pa'i le'u ste brgyad pa'o ///",
    "NG0021:380": "/ kun rig ston pas yang gsungs pa //",
    "NG0021:381": "nges don gzhi yi phyogs cha tsam //",
    "NG0021:382": "theg dgu 'khrul par ngas bshad nyon //",
    "NG0021:383": "nyan thos 'khrul pa'i dbye ba ni //",
    "NG0021:384": "snang ba phra rag yul gyi gzhi //",
    "NG0021:385": "gang zag bdag med chos bdag yod //",
    "NG0021:386": "zhi ba phyogs gcig thar mi thob //",
    "NG0021:387": "lhag mthong med phyir skye bo rang *//",
    "NG0021:388": "snang ba spang med don shes pas //",
    "NG0021:389": "zhen med yul snang chos kyi dbyings //",
    "NG0021:390": "da yang rdo rje sems dpa' nyon //",
    "NG0021:391": "sems can kun gzhi'i rtog pa de //",
    "NG0021:392": "gong 'og shes dag skad cig 'dod //",
    "NG0021:393": "rig pa rang rkyang skad cig gol //",
    "NG0021:394": "rtag dang khyad med sgro 'dogs nor //",
    "NG0021:395": "chos sku rang rig 'gyur ba med //",
    "NG0021:396": "de yang 'dus pa'i snying po nyon //",
    "NG0021:397": "dbu ma pa yi 'dod gzhung de //",
    "NG0021:398": "ngo bo dngos med gzhi byas te //",
    "NG0021:399": "yul sems gzhi pas stong par 'khrul //",
    "NG0021:400": "ci yang med pa'i skye mched ltung *//",
    "NG0021:401": "chad dang khyad med stong par gol //",
    "NG0021:402": "stong rig shes pas chos sku yin //",
    "NG0021:403": "de yang 'dus pa'i snying po nyon //",
    "NG0021:404": "yang dag mtha' tshig rnam gsum yin //",
    "NG0021:405": "phyogs tsam rtogs pas gzhi ma shes //",
    "NG0021:406": "de phyir nges don mi mthong bas //",
    "NG0021:407": "tshig tu bden te don la gol //",
    "NG0021:408": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:409": "rin po che yon tan kun 'byung gi rgyud las /",
    "NG0021:410": "rgyu mtshan nyid kyi 'khrul tshul bstan pa'i le'u ste dgu pa'o //     //",
    "NG0021:411": "de nas 'dus pa'i tshogs rnams la //",
    "NG0021:412": "kun rig rgyal po chos sku des //",
    "NG0021:413": "phyi rgyud 'khrul tshul bka' stsal pa //",
    "NG0021:414": "nam mkha' smig rgyu'i dpe bzhin du //",
    "NG0021:415": "dag pa chos nyid kri ya'i gzhi //",
    "NG0021:416": "bzang ngan gtsang sme dngos grub re //",
    "NG0021:417": "grub pa mi thob byol song rgyu //",
    "NG0021:418": "gtsang sbras mi grol rtog pa nyid //",
    "NG0021:419": "spyod pa ma yin gzhi dag sku //",
    "NG0021:420": "de yang 'dus pa'i snying po nyon //",
    "NG0021:421": "yo ga rnal 'byor sems dpa' yis //",
    "NG0021:422": "dbyer med chos dbyings gzhi byas nas //",
    "NG0021:423": "byang chub rnam lnga 'dod pa 'khrul //",
    "NG0021:424": "bsgom pas ma grol 'dod khams lha //",
    "NG0021:425": "sems tsam pa dang khyad med gol //",
    "NG0021:426": "la zlo rig pa chos skur shes //",
    "NG0021:427": "de yang rdo rje sems dpa' nyon //",
    "NG0021:428": "de dag kri yog rnam gsum yang *//",
    "NG0021:429": "gzhi nyid ma nges blo 'gyur cing *//",
    "NG0021:430": "nam mkha' dag la 'dzin pa bzhin //",
    "NG0021:431": "don la 'khrul par the tshom med //",
    "NG0021:432": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:433": "rin po che yon tan kun 'byung gi rgyud las /",
    "NG0021:434": "phyi'i 'khrul tshul bstan pa'i le'u ste bcu pa'o //    //",
    "NG0021:435": "de nas 'dus pa'i tshogs rnams la //",
    "NG0021:436": "kun rig chos kyi rgyal po yis //",
    "NG0021:437": "bskyed rdzogs rnam gsum 'khrul pa yi //",
    "NG0021:438": "don gyi dbye ba bka' stsal pa //",
    "NG0021:439": "nam mkha' sprin dang khu rlangs bzhin //",
    "NG0021:440": "rnal 'byor ma ha yo ga yis //",
    "NG0021:441": "bden pa dbyer med 'dod pa'i gzhis //",
    "NG0021:442": "rtog tshogs lha ru bsgom pas 'khrul //",
    "NG0021:443": "don med bgegs dang ru trar ltung *//",
    "NG0021:444": "dbu ma dang 'dra 'bras bus gol //",
    "NG0021:445": "lam la mi brten rtogs pa'i mchog / de yang rdo rje sems dpa' nyon //",
    "NG0021:446": "a nu yo ga'i dbye ba ni //",
    "NG0021:447": "kun gzhi mkha' klong gzhi byas nas //",
    "NG0021:448": "snang ba kun bzang rol par 'khrul //",
    "NG0021:449": "yod min med min skye mched ltung *//",
    "NG0021:450": "mkha' klong dbu ma chad dang 'dra //",
    "NG0021:451": "la zlo chos kyi dbyings nyid yin //",
    "NG0021:452": "man ngag a ti'i 'khrul tshul ni //",
    "NG0021:453": "spyi dang kha 'byams lung tshig spang *//",
    "NG0021:454": "de dag gol sar ngas bshad nyon //",
    "NG0021:455": "rin chen gser sprul mthong ston bzhin //",
    "NG0021:456": "spyi tsam la ni brten pa'i gzhi //",
    "NG0021:457": "mkhas su re nas tha snyad 'dogs //",
    "NG0021:458": "don med nam mkha'i mtha' tshol 'dra //",
    "NG0021:459": "tshig tu shes pas don ma rtogs //",
    "NG0021:460": "tshig dang don yin zer bas 'khrul //",
    "NG0021:461": "de yang rdo rje sems dpa' nyon //",
    "NG0021:462": "kha 'byams pa yis 'khrul pa de //",
    "NG0021:463": "snang ba sems rgyud gzhi ru byed //",
    "NG0021:464": "kun brtags lhun grub bcu ru 'khrul //",
    "NG0021:465": "'bras bu mi 'byung log par gol //",
    "NG0021:466": "gzhi dang ma mthun lung rigs 'gal //",
    "NG0021:467": "gzhi nyid ma shes skye bo rang *//",
    "NG0021:468": "de yang 'dus pa'i snying po nyon //",
    "NG0021:469": "tshig zin lung gi 'khrul pa de //",
    "NG0021:470": "tshig tsam lung khungs gzhi ru byed //",
    "NG0021:471": "dgongs pa rnam gsum ma shes 'khrul //",
    "NG0021:472": "tshig tsam lung gis don mi rtogs //",
    "NG0021:473": "lung med don go ye sangs rgyas //",
    "NG0021:474": "de yang 'dus pa'i snying po nyon //",
    "NG0021:475": "de dag rgyud lung man ngag gsum //",
    "NG0021:476": "'khor 'das gzhi ni ma shes phyir //",
    "NG0021:477": "nyi ma sprin gyis bsgribs pa bzhin //",
    "NG0021:478": "don dang bral phyir gdams ngag dgos /",
    "NG0021:479": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:480": "rin po che yon tan kun 'byung gi rgyud las /",
    "NG0021:481": "bskyed rdzogs rnam gsum 'khrul tshul bstan pa'i ste bcu",
    "NG0021:482": "gcig pa'o // // de yang rdo rje sems dpa'",
    "NG0021:483": "nyon // de dag 'khrul pa bzlog 'dod phyir / mi rtog thabs",
    "NG0021:484": "kyi bsgom gol bas //",
    "NG0021:485": "lhag med gzhi gnas zhen pa las //",
    "NG0021:486": "bdud 'byung bar chad zhen las byung *//",
    "NG0021:487": "yon tan skyon du ma shes pas //",
    "NG0021:488": "bar dor 'khyams par nges pa'i phyir //",
    "NG0021:489": "de yi dbye ba ngas bshad nyon //",
    "NG0021:490": "gdams ngag med pa'i lus ngag 'di //",
    "NG0021:491": "rtog bkag rtse gcig gang bsgom pa'i //",
    "NG0021:492": "rgyud lung man ngag bsgom pa de //",
    "NG0021:493": "'khor 'das snang ba sems bsdus nas //",
    "NG0021:494": "rig pas rtag chad mtha' bsal te //",
    "NG0021:495": "mi dmigs tsam la bsgoms pa'i thabs //",
    "NG0021:496": "bying rgod gnyis kyi mtha' bsal nas //",
    "NG0021:497": "bde la mi rtog lhang nge tsam //",
    "NG0021:498": "de tshe ma rig dug lnga ni //",
    "NG0021:499": "ma rig bzhin du bag la nyal //",
    "NG0021:500": "bsgom btang dug lnga skyes pa'i tshe //",
    "NG0021:501": "byams dang snying rjes zil mnan nas //",
    "NG0021:502": "dad pa dang ni brtson 'grus kyis //",
    "NG0021:503": "yang nas yang du bsgom par byed //",
    "NG0021:504": "de yang 'dus pa'i snying po nyon //",
    "NG0021:505": "mthun 'jug thabs kyi spyod pa yang *//",
    "NG0021:506": "'og ma'i chos dang sgo bstun nas //",
    "NG0021:507": "dge sdig shan thang phyed par spyad //",
    "NG0021:508": "de la mi dmigs don zin bya //",
    "NG0021:509": "blta bsgom spyod gsum 'dzom pa'i tshe //",
    "NG0021:510": "'bras bu tshogs gnyis nam rdzogs na //",
    "NG0021:511": "sgrib gnyis byang nas sangs rgyas 'dod //",
    "NG0021:512": "de las lhag pa'i chos med zer //",
    "NG0021:513": "gzhi ni ma rtog bag nyal te //",
    "NG0021:514": "ji tsam bsgom kyang bag med gol //",
    "NG0021:515": "nan tan rtsol bas ci 'bad kyang *//",
    "NG0021:516": "ri dgas smig rgyu bsnyeg 'drar 'khrul //",
    "NG0021:517": "de yang 'dus pa'i snying po nyon //",
    "NG0021:518": "thabs kyis rig pa byin brlabs pas //",
    "NG0021:519": "sman dang yi ge'i dbang gis 'dus //",
    "NG0021:520": "rtsa dang thig le bde bsgom pas //",
    "NG0021:521": "shes pa 'gyur nas de la zhen //",
    "NG0021:522": "de phyir mi grol shin tu 'ching *//",
    "NG0021:523": "mi rtog thabs kyi bde 'dod gol //",
    "NG0021:524": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:525": "rin po che yon tan kun 'byung gi rgyud las /",
    "NG0021:526": "ma rtogs par bsgom pa gol bar bstan pa'i le'u ste bcu gnyis pa'o ///",
    "NG0021:528": "/ kun rig ston pas yang gsungs pa //",
    "NG0021:529": "rnal 'byor lta med nyams zhen pas //",
    "NG0021:530": "bdud kyi cho 'phrul mngon shes 'byung *//",
    "NG0021:531": "de tshe lta sgom spyod nyams bdud //",
    "NG0021:532": "bar du bcad nas 'khor bar 'khyams //",
    "NG0021:533": "de yang 'dus pa'i snying po nyon //",
    "NG0021:534": "de bzlog don du gdams ngag gis //",
    "NG0021:535": "ye nas gzhi la bdud med kyang *//",
    "NG0021:536": "rang sems 'khrul pas bdud du byung *//",
    "NG0021:537": "de phyir mi bslu'i gdams ngag dgos //",
    "NG0021:538": "dang po lta dman blo dman la //",
    "NG0021:539": "snang ba 'od dang grag pa sgra //",
    "NG0021:540": "'jigs pa'i gzugs dang bslu ba'i rdzun //",
    "NG0021:541": "re re la ni drug drug tu //",
    "NG0021:542": "phye la bstan gyis nges par zung *//",
    "NG0021:543": "de yang 'dus pa'i snying po nyon //",
    "NG0021:544": "snang ba 'od kyi bdud byung na //",
    "NG0021:545": "lta med mun las snang byung bas //",
    "NG0021:546": "dge sdig mthong ba'i snying rje zhugs //",
    "NG0021:547": "'gro don bya mno ting 'dzin btang *//",
    "NG0021:548": "nges med lhag mthong mi g.yo dran //",
    "NG0021:549": "gzhi la mi 'gyur 'ja' mtshon 'dra //",
    "NG0021:550": "dmyal ba'i gnas kyang sangs rgyas zhing *//",
    "NG0021:551": "de yang 'dus pa'i snying po nyon //",
    "NG0021:552": "grag pa sgra yi bdud byung na //",
    "NG0021:553": "mkha' la sgra dang chos ston 'byung *//",
    "NG0021:554": "dga' bas ngom nas ting  'dzin btang *//",
    "NG0021:555": "bka' 'gal chos brgyad 'khor bar ltung *//",
    "NG0021:556": "lta bas gdeng zin sgra dang bral //",
    "NG0021:557": "sgra brnyan rtag med rjes mi 'brang *//",
    "NG0021:558": "'tsher lhang gsung gi 'khor lor bde //",
    "NG0021:559": "'jigs pa'i gzugs kyi bdud byung na //",
    "NG0021:560": "rmi lam dngos dang 'jigs pa'i gzugs //",
    "NG0021:561": "mi dge'i don dran mo chog byed //",
    "NG0021:562": "sems ngan tshe thung yi mug byung *//",
    "NG0021:563": "snang gzugs gzhi la med par shes //",
    "NG0021:564": "snying po med ces nyam mi nga *//",
    "NG0021:565": "de nyid thub drug sku ru mthong *//",
    "NG0021:566": "de yang 'dus pa'i snying po nyon //",
    "NG0021:567": "bslu ba rdzun gyi bdud byung na //",
    "NG0021:568": "dus gsum legs nyes ston pa 'byung *//",
    "NG0021:569": "bden dang mi bden tha ma rdzun //",
    "NG0021:570": "mngon shes rdug pas zhe sdang cha //",
    "NG0021:571": "tshig las 'das phyir rdzun ma grub //",
    "NG0021:572": "rmi lam bzhin du 'khrul par shes //",
    "NG0021:573": "don rtogs ci smras rgyal ba'i bka' //",
    "NG0021:574": "de lta bu yi bdud bzhi yang *//",
    "NG0021:575": "'khrul ngor yod kyang don la med //",
    "NG0021:576": "gdams ngag can la gnod mi tshugs //",
    "NG0021:577": "de phyir rang sems rtogs pas chog / sangs rgyas",
    "NG0021:578": "thams cad kyi dgongs pa chos sku gcig tu 'dus",
    "NG0021:579": "par bka' bgros pa'i don /",
    "NG0021:580": "rin po che yon tan kun 'byung gi rgyud las /",
    "NG0021:581": "lta ba'i bdud zil gyis gnon par rtogs pas chog par bstan pa'i le'u ste bcu gsum pa'o //    //",
    "NG0021:582": "kun rig ston pas yang gsungs pa //",
    "NG0021:583": "bsgom pa'i bdud bzhi dbye ba'i phyir //",
    "NG0021:584": "bying ba bsal ba'i bdud bstan pa //",
    "NG0021:585": "bsgom med nan tan 'bad nas bsgom //",
    "NG0021:586": "myos pa'i dbang gis gsal ba byed //",
    "NG0021:587": "gnyen pos bsal bas don dang bral //",
    "NG0021:588": "gnyid gsum bsre shes gti mug brlag / chos nyid klong du gnyid thim shes //",
    "NG0021:589": "sangs rgyas ye shes klong du thim //",
    "NG0021:590": "de yang 'dus pa'i snying po nyon //",
    "NG0021:591": "rmugs pa bde ba'i bdud byung na //",
    "NG0021:592": "nges don chos sku ngos mi zin //",
    "NG0021:593": "shes pa mun sangs lhag mthong med //",
    "NG0021:594": "bsgom pa byas kyang gti mug 'phel //",
    "NG0021:595": "rang rig dran pas ye shes gsal //",
    "NG0021:596": "lta bas zin phyir chos kyi sku //",
    "NG0021:597": "'bras bu 'gyur med ye shes klong *//",
    "NG0021:598": "de yang 'dus pa'i snying po nyon //",
    "NG0021:599": "rgod pa mi rtog bdud byung na //",
    "NG0021:600": "gdams ngag med phyir 'dun par dga' //",
    "NG0021:601": "don btang nas ni mi chos byed //",
    "NG0021:602": "spong sdud zhen pas yul la zhen //",
    "NG0021:603": "spang phyir rig pa'i don zin pas //",
    "NG0021:604": "ba mo nyi shar bzhin du stongs //",
    "NG0021:605": "gdeng zin chos dbyings gnas kyi mchog / 'phro ba mi g.yo'i bdud byung na //",
    "NG0021:606": "don la goms par ma byas pas //",
    "NG0021:607": "rig tshor dran pa phra mo rgyu //",
    "NG0021:608": "don med rkun bu yang yang rgyu //",
    "NG0021:609": "mi brjed pa yi gzungs kyis zin //",
    "NG0021:610": "rnam rtog rang zhi rig pa gsal //",
    "NG0021:611": "thams cad chos skur 'bras bu mchog / de dag bsgom pa'i bdud bzhi yang *//",
    "NG0021:612": "lhag mthong med las byung ba la //",
    "NG0021:613": "gdeng ldan nges pa'i rnal 'byor la //",
    "NG0021:614": "bsgom du med cing bdud rnams stongs //",
    "NG0021:615": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:616": "rin po che yon tan kun byung gi rgyud las /",
    "NG0021:617": "bsgom pa'i bdud zil gyis mnan pa'i le'u ste bcu bzhi pa'o //    //",
    "NG0021:618": "kun rig ston pas yang gsungs pa //",
    "NG0021:619": "spyod pa'i bdud bzhi byung ba yang *//",
    "NG0021:620": "snang ba'i yul la zhen pa ni //",
    "NG0021:621": "yon tan skyon du ma shes phyir //",
    "NG0021:622": "'du 'dzi longs spyod bdud byung na //",
    "NG0021:623": "gdams ngag med par tshul 'chos byed //",
    "NG0021:624": "mi rnams smon 'dod gzhan sems 'dzin //",
    "NG0021:625": "don bor bdag 'dzin phrag dog ltung *//",
    "NG0021:626": "de dag dgrar shes zhen pa chung *//",
    "NG0021:627": "bu bzhin chags med don gyis zin //",
    "NG0021:628": "longs spyod rang grol rol par rtogs //",
    "NG0021:629": "de yang 'dus pa'i snying po nyon //",
    "NG0021:630": "zhen chags gnas kyi bdud byung na //",
    "NG0021:631": "thos chung khang chen nyams dga' brtsigs //",
    "NG0021:632": "bkra shis 'dre med lha yod zer //",
    "NG0021:633": "'dre brten mthu yod gzhan la sdig / gnas la ma chags nges med shes //",
    "NG0021:634": "bdag gnas gzhi la med rtogs pas //",
    "NG0021:635": "gang na 'dug pa 'og min gnas //",
    "NG0021:636": "de yang rdo rje sems dpa' nyon //",
    "NG0021:637": "yon tan g.yeng ba'i bdud byung na //",
    "NG0021:638": "rig pa lnga ldan bkur stir zhen //",
    "NG0021:639": "don bor gzhan don rang rgyud gol //",
    "NG0021:640": "zhen log don dran zil gyis mnan //",
    "NG0021:641": "bdud med ye shes bskul mar shes //",
    "NG0021:642": "g.yeng ba bdag gzhan chos skur 'grub //",
    "NG0021:643": "'khor ngan sems 'khrugs bdud byung na //",
    "NG0021:644": "blta dman 'khor la gdung drags pas //",
    "NG0021:645": "'gran sems chog shes med par 'dod //",
    "NG0021:646": "dad logs bskur 'debs zhe sdang skye //",
    "NG0021:647": "gdung sems bskyungs la 'brel sems bcad //",
    "NG0021:648": "bdud ni chos skur shes pa las //",
    "NG0021:649": "spangs shing dor du rdul tsam med //",
    "NG0021:650": "de yang 'dus pa'i snying po nyon //",
    "NG0021:651": "spyod pa'i bdud ni de dag kyang *//",
    "NG0021:652": "snang ba yod na bdud kyang yod //",
    "NG0021:653": "de phyir yul dang 'brel pa bcad //",
    "NG0021:654": "'brel med sems la bdud mi 'byung *//",
    "NG0021:655": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:656": "rin po che yon tan kun 'byung gi rgyud las /",
    "NG0021:657": "spyod pa'i bdud zil gyis mnan pa'i rtags bstan pa'i le'u ste bco lnga pa'o //    //",
    "NG0021:658": "de yang rdo rje sems dpa' nyon //",
    "NG0021:659": "nyams kyi bdud ni drug gsungs pa //",
    "NG0021:660": "mkha' 'gros lung ston bdud byung na //",
    "NG0021:661": "khyod ni ma 'dug phan gdags zer //",
    "NG0021:662": "'dod pa snying zhugs zhen pa tshol //",
    "NG0021:663": "mi 'grub dka' ba sna tshogs byed //",
    "NG0021:664": "zhen pa nyid nas 'dod pa stongs //",
    "NG0021:665": "lung ston bslu ba'i rdzun du shes //",
    "NG0021:666": "gzhi la med shes re dogs bral //",
    "NG0021:667": "de yang 'dus pa'i snying po nyon //",
    "NG0021:668": "nyams myong zhen pa'i bdud byung na //",
    "NG0021:669": "mi rtog zhen pa'i bde ba la //",
    "NG0021:670": "'phel 'grib yod par nges med pas //",
    "NG0021:671": "don la zin pas lung ma bstan //",
    "NG0021:672": "lhag mthong dran pas gdeng dang ldan //",
    "NG0021:673": "don la 'gyur med nam mkha' bzhin //",
    "NG0021:674": "dam par blta med sgrib gnyis dag / da yang rdo rje sems dpa' nyon //",
    "NG0021:675": "zhe 'dod tshul 'chos bdud byung na //",
    "NG0021:676": "gdams ngag med par bsgom tshul ston //",
    "NG0021:677": "dbul po rnams la mtshams bcad zer //",
    "NG0021:678": "dad ldan glen pa thabs kyi bslus //",
    "NG0021:679": "chags chung tshul 'chos sdig po che //",
    "NG0021:680": "gzhi nyid ma bcos drang por gces //",
    "NG0021:681": "zhe 'dod med pas tshul 'chos bral //",
    "NG0021:682": "'dod med gdeng ldan 'bras bu mchog / da yang rdo rje sems dpa' nyon //",
    "NG0021:683": "brkam chags bde ba'i bdud byung tshe //",
    "NG0021:684": "'dod chags 'bar la byang chub re //",
    "NG0021:685": "rang gi zhen pas 'dod chags srid //",
    "NG0021:686": "don du mi shes byang mi chub //",
    "NG0021:687": "rang rig don las dbang mi dgos //",
    "NG0021:688": "'dod spyod rkyen thub chos skur shes //",
    "NG0021:689": "bgegs med ye shes sangs rgyas yin //",
    "NG0021:690": "de yang 'dus pa'i snying po nyon //",
    "NG0021:691": "yon tan phrag dog zhe sdang byed //",
    "NG0021:692": "de la lan 'debs rmongs pa ni //",
    "NG0021:693": "mkhas la skur 'debs dmyal bar 'gro //",
    "NG0021:694": "gzhi rtogs don la skur dang bral //",
    "NG0021:695": "zhe sdang rang grol chos nyid rtags //",
    "NG0021:696": "de nyid dus na bdud med shes //",
    "NG0021:697": "de yang 'khor gyi snying po nyon //",
    "NG0021:698": "nga rgyal sgro 'dogs bdud byung tshe //",
    "NG0021:699": "gang zag smad phyir chos la smod //",
    "NG0021:700": "che chung byed cing bka' rkun byed //",
    "NG0021:701": "bsod nams chung ba dmyal bar 'gro //",
    "NG0021:702": "man ngag gsang thub zil gyis gnon //",
    "NG0021:703": "yid ches rang rig gdeng ldan pas //",
    "NG0021:704": "da lta nyid du bden pa mthong *//",
    "NG0021:705": "de dag bdud kyi dbye ba yang *//",
    "NG0021:706": "lta med rnams la 'byung ba las //",
    "NG0021:707": "lung ldan kun gyi yon tan te //",
    "NG0021:708": "sangs rgyas chos ni bco brgyad yin //",
    "NG0021:709": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:710": "rin po che yon tan kun 'byung gi rgyud las /",
    "NG0021:711": "nyams kyi bdud zil gyis mnon pa'i rtags dang 'bras bu bstan pa'i le'u ste bcu drug pa'o ///",
    "NG0021:713": "/ de nas 'dus pa'i tshogs rnams la //",
    "NG0021:714": "yon tan skyon du gyur pa ni //",
    "NG0021:715": "kun rig ston pas bka' stsal pa //",
    "NG0021:716": "lung ston mngon shes rdzu 'phrul dang *//",
    "NG0021:717": "bde chen stobs dang gter rnyed dang *//",
    "NG0021:718": "ma mthong mthong dang ma bslabs shes //",
    "NG0021:719": "de dag brgyad kyis gtan la dbab //",
    "NG0021:720": "de yang 'dus pa'i snying po nyon //",
    "NG0021:721": "'jig rten 'das dang ma 'das lha //",
    "NG0021:722": "gzhan gyis lung ston byung srid na //",
    "NG0021:723": "mi 'grub dka' ba sna tshogs byed //",
    "NG0021:724": "rang bslu bar chod 'khor bar 'khyams //",
    "NG0021:725": "snga phyi dran pa'i mngon shes ni //",
    "NG0021:726": "sngon gyi bag chags langs pa'i phyir //",
    "NG0021:727": "dga' dang mi dga'i bdud yin te //",
    "NG0021:728": "de tshe chags sdang rang rgyud gol //",
    "NG0021:729": "de yang 'dus pa'i snying po nyon //",
    "NG0021:730": "myur mgyogs rdzu 'phrul ldan gyur kyang *//",
    "NG0021:731": "rnam shes rlung zhon bdud yin te //",
    "NG0021:732": "yang bde kun tu lus phyin yang *//",
    "NG0021:733": "lus bral bar dor phan mi nus //",
    "NG0021:734": "lus la bde ba 'bar gyur kyang *//",
    "NG0021:735": "zhen pa'i 'dod chags bdud yin te //",
    "NG0021:736": "lus ni gnas skabs 'brel pa tsam //",
    "NG0021:737": "rkyen mi thub phyir shin tu gol //",
    "NG0021:738": "gzhan gyi zil gnon stobs ldan kyang *//",
    "NG0021:739": "ma rig zil gnon stobs med na //",
    "NG0021:740": "nga rgyal dbang gis nyon mongs 'phel //",
    "NG0021:741": "de phyir 'khar ba 'ba' zhig ltung *//",
    "NG0021:742": "gter dang gzhan gyi nor rnyed na //",
    "NG0021:743": "zhen pa'i bdud kyis rang bslus te //",
    "NG0021:744": "g.yeng ba'i bsam pa sna tshogs 'phel //",
    "NG0021:745": "sdug bsngal 'ba' zhig bde ba med //",
    "NG0021:746": "sngar ma mthong ba'i yul la sogs //",
    "NG0021:747": "da lta'i mig gis mthong gyur na //",
    "NG0021:748": "yid kyi rnam rtog bdud yin te *//",
    "NG0021:749": "ye shes spyan gyi gol sar gsungs //",
    "NG0021:750": "ma bslabs rig pa lnga ldan pa //",
    "NG0021:751": "shes kyang g.yeng ba'i bdud yin te //",
    "NG0021:752": "zhen pa'i dbang gis brtson gyur na //",
    "NG0021:753": "de phyir bsam gtan gol sar bshad //",
    "NG0021:754": "de dag bdud du shes gyur nas //",
    "NG0021:755": "gang yang yon tan ltar med na //",
    "NG0021:756": "re dogs bral ba'i gdeng dang ldan //",
    "NG0021:757": "don gyi gnas lugs rtogs pa yin //",
    "NG0021:758": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:759": "rin po che yon tan kun byung gi rgyud las /",
    "NG0021:760": "yon tan skyon du bstan pa'i le'u ste bcu bdun pa'o ///",
    "NG0021:762": "/ de nas 'dus pa'i tshogs rnams la //",
    "NG0021:763": "kun rig ston pas bka' stsal pa //",
    "NG0021:764": "srid pa bar do rnam bzhi yi //",
    "NG0021:765": "ma rig 'khrul pa'i bar do ni //",
    "NG0021:766": "rgyu ni ma rig rnam gsum la //",
    "NG0021:767": "rkyen ni bag chags gnyis kyis gol //",
    "NG0021:768": "gol sa bar dor lus su len //",
    "NG0021:769": "sdug bsngal sna tshogs nyams su myong *//",
    "NG0021:770": "skye rgas sdug bsngal zad dus med //",
    "NG0021:771": "de yang 'dus pa'i snying po nyon //",
    "NG0021:772": "de las thar cing ldog 'dod pas //",
    "NG0021:773": "kun brtags dge rtsa 'dir byas pas //",
    "NG0021:774": "dge bcu sbyin sogs dad pas spyad //",
    "NG0021:775": "phyi mar 'bras bu 'dod pas sems //",
    "NG0021:776": "rgyu mthun bag chags mthu brtas pas //",
    "NG0021:777": "lha dang mi yi go 'phang tsam //",
    "NG0021:778": "smon lam btab pa'i dbang btsan yang *//",
    "NG0021:779": "dge ba'i stegs zad 'khor bar 'khyams //",
    "NG0021:780": "de yang 'dus pa'i snying po nyon //",
    "NG0021:781": "gnas 'gyur lha yi bar do la //",
    "NG0021:782": "rtogs dang lha gnyis dus mnyam pas //",
    "NG0021:783": "dus gsum gcig la gcig tshang nas //",
    "NG0021:784": "'bras bu'i sangs rgyas dus de nyid //",
    "NG0021:785": "ma rtogs lha bsgom ru trar skye //",
    "NG0021:786": "de yang 'dus pa'i snying po nyon //",
    "NG0021:787": "rnam shes rlung zhon bar do la //",
    "NG0021:788": "phyi nang rlung gi bde bsgom pas //",
    "NG0021:789": "phag mo la sogs 'pho ba bdun //",
    "NG0021:790": "'od gsal ye shes skur 'dod pas //",
    "NG0021:791": "drang don yin gyi nges don min //",
    "NG0021:792": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:793": "rin po che yon tan kun 'byung gi rgyud las /",
    "NG0021:794": "srid pa bar dor 'khyams pa bstan pa'i le'u ste bco brgyad pa'o ///",
    "NG0021:796": "/ de nas rdo rje sems dpa' yis //",
    "NG0021:797": "'dus pa'i 'khor gyi don ched du //",
    "NG0021:798": "kun rig ston pa chos rje la //",
    "NG0021:799": "bden pa'i dgongs don 'di skad gsol //",
    "NG0021:800": "lung ldan nges pa'i gdams ngag gis //",
    "NG0021:801": "bdud de zlog chos dpe don gang *//",
    "NG0021:802": "ma rig rgya mdud ji ltar bzlog / phyi nang la zlo'i gtan tshigs gang *//",
    "NG0021:803": "snang ba yul gyis gol sa gang *//",
    "NG0021:804": "mnyam pa'i rgyal pos bshad du gsol //",
    "NG0021:805": "de skad zhus pa'i don gsan nas //",
    "NG0021:806": "de yi zlog chos bka' stsal pa //",
    "NG0021:807": "dpe las 'khrul med zlog chos dang *//",
    "NG0021:808": "don gyi 'khrul med zlog chos dang *//",
    "NG0021:809": "rtags kyi 'khrul med zlog chos rnams //",
    "NG0021:810": "nga yis bshad kyis legs par nyon //",
    "NG0021:811": "de la dpe yis bzlog chos ni //",
    "NG0021:812": "thag pa sbrul du 'khrul srid kyang *//",
    "NG0021:813": "tho yor sbrul du 'khrul mi srid //",
    "NG0021:814": "lung ma bstan pas 'khrul srid kyang *//",
    "NG0021:815": "rang bzhin gzhi la 'khrul pa med //",
    "NG0021:816": "thag pa mi ru mi 'khrul bzhin //",
    "NG0021:817": "rtogs pa'i gzhi la 'khrul pa med //",
    "NG0021:818": "de yang 'dus pa'i snying po nyon //",
    "NG0021:819": "rnga mo rta ru 'khrul srid kyang *//",
    "NG0021:820": "bya ni rta ru 'khrul mi srid //",
    "NG0021:821": "yul ni sems su 'khrul srid kyang *//",
    "NG0021:822": "rig pa bem por 'khrul mi srid //",
    "NG0021:823": "'byung ba lnga la rig pa med //",
    "NG0021:824": "de phyir yul sems 'brel pa med //",
    "NG0021:825": "de yang rdo rje sems dpa' nyon //",
    "NG0021:826": "don gyi zlog chos bstan pa ni //",
    "NG0021:827": "shes pa lung ma bstan pa la //",
    "NG0021:828": "'gro drug sems can 'khrul pa byung *//",
    "NG0021:829": "lhun grub sangs rgyas 'khrul ma myong *//",
    "NG0021:830": "de phyir gzhi la 'khrul pa med //",
    "NG0021:831": "ri bong rwa ni med shes bzhin //",
    "NG0021:832": "don go log rtogs 'khrul mi srid //",
    "NG0021:833": "'dra ba las ni yod 'khrul pa //",
    "NG0021:834": "sems ni yul du 'khrul pa yis //",
    "NG0021:835": "gzung 'dzin zhen pa sna tshogs 'byung *//",
    "NG0021:836": "de tsam nyid nas don la med //",
    "NG0021:837": "de tsam don gyi zlog chos yin //",
    "NG0021:838": "da yang 'dus pa'i snying po nyon //",
    "NG0021:839": "rtags kyi zlog chos nges pa 'dis //",
    "NG0021:840": "nges pa'i lung ldan rnal 'byor pas //",
    "NG0021:841": "tha mal 'khrul pa 'byung mi srid //",
    "NG0021:842": "sangs rgyas mtshan dang dpe byad kun //",
    "NG0021:843": "tha mal lus su 'khrul mi srid //",
    "NG0021:844": "thams cad mkhyen pa'i ye shes 'di //",
    "NG0021:845": "ma rig rmongs par 'khrul mi srid //",
    "NG0021:846": "lung ldan nges pa'i gdams ngag 'dis //",
    "NG0021:847": "khams gsum 'khor bar 'khyams mi srid //",
    "NG0021:848": "gzhi dang mthun par nyams myong phyir //",
    "NG0021:849": "skye ba phyi ma len mi srid //",
    "NG0021:850": "gnyid ni klong thim don shes na //",
    "NG0021:851": "bar dor mun pa 'byung mi srid //",
    "NG0021:852": "ma btsal gzugs sku 'byung ba la //",
    "NG0021:853": "sngon du dge rtsa bya mi dgos //",
    "NG0021:854": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:855": "rin po che yon tan kun 'byung gi rgyud las /",
    "NG0021:856": "nges don rtags kyi zlog chos bstan pa'i le'u ste bcu dgu pa'o ///",
    "NG0021:858": "/ de yang 'dus pa'i snying po nyon //",
    "NG0021:859": "ma rig zlog pa'i ye shes ni //",
    "NG0021:860": "dgag bsgrub med pa'i rig pa la //",
    "NG0021:861": "gzhi la phyogs su zhen pa bzlog / snyoms byed the tshom za ba ni //",
    "NG0021:862": "lta ba'i gdeng gis zin pas bzlog / gdams ngag rang grol dran pa yis //",
    "NG0021:863": "lnga phyi dus gsum 'khrul pa bzlog / chos sku gcig tu rdzogs pa yis //",
    "NG0021:864": "rgyu 'bras gnyis 'dzin mtha' las bzlog / dgongs pa'i ngang la blo gnas pas //",
    "NG0021:865": "kun brtags phra mo'i chos las bzlog / de yang 'dus pa'i snying po nyon //",
    "NG0021:866": "yang ti thig le nyag gcig gis //",
    "NG0021:867": "theg dgu'i 'dod pa'i chos las bzlog / rgyun chad phyogs lhung med pa yis //",
    "NG0021:868": "rang 'dod nga rgyal mtha' las bzlog / 'dzin med rang byung sman chen gyis //",
    "NG0021:869": "'khor ba'i gcong rong nad las bzlog / da yang 'dus pa'i snying po nyon //",
    "NG0021:870": "'khrul med dbye ba rnam brgyad kyi //",
    "NG0021:871": "zhen 'khrul thams cad gzhi nas dag / de phyir chos nyid gcig shes pas //",
    "NG0021:872": "'khrul rmongs thams cad dus gcig stongs /",
    "NG0021:873": "bud+d+ha thams cad kyi dgongs pa chos sku gcig tu 'dus par bka' bgros pa'i don /",
    "NG0021:874": "rin po che yon tan kun 'byung gi rgyud las /",
    "NG0021:875": "ma rig bdud 'dzin 'khrul pa bzlog par bstan pa'i le'u ste nyi shu tham pa'o ///",
    "NG0021:877": "/ de nas 'dus pa'i snying po nyon //",
    "NG0021:878": "thun mong phyi rtags gtan tshigs ni //",
    "NG0021:879": "nam mkha' rang bzhin skye med phyir //",
    "NG0021:880": "gdod nas rang byung stong pa nyid //",
    "NG0021:881": "rkyen gyis gzhig cing gzhom du med //",
    "NG0021:882": "de phyir rang byung skye med yin //",
    "NG0021:883": "de yi ngang las 'byung chen bzhi //",
    "NG0021:884": "rol pa ma 'gags cir yang snang *//",
    "NG0021:885": "las dang rkyen dang bag chags brtas //",
    "NG0021:886": "phan gnod dge sdig gnyis su mthong *//",
    "NG0021:887": "'byung ba ma 'gags nam mkha' bzhin //",
    "NG0021:888": "snang stong gnyis med dbyer med phyir //",
    "NG0021:889": "de phyir mtshan nyid gnyis su med //",
    "NG0021:890": "ye nas gnyis med ngang gis stong *//",
    "NG0021:891": "de ltar rtogs pas rang gi blo //",
    "NG0021:892": "yul gyi 'byung lnga rig pa med //",
    "NG0021:893": "de phyir gzung 'dzin rang sar grol //",
    "NG0021:894": "ngo bo nyid kyis dmigs su med //",
    "NG0021:895": "de yang rdo rje sems dpa' nyon //",
    "NG0021:896": "thun mong ma yin nang bltas pa'i //",
    "NG0021:897": "rang sems skye med stong pa la //",
    "NG0021:898": "kha dog dbyibs kyi mtshan ma med //",
    "NG0021:899": "de phyir rang byung skye ba med //",
    "NG0021:900": "rang byung ma skye ye gnas yin //",
    "NG0021:901": "de la dran rig ma 'gags pa'i //",
    "NG0021:902": "rig pa gsal ba rgyun mi 'chad //",
    "NG0021:903": "gang dran rol pa ma 'gags shes //",
    "NG0021:904": "de tsam nyid nas chos skur shar //",
    "NG0021:905": "sems nyid stong dang rig pa gnyis //",
    "NG0021:906": "so so ma yin gcig gi ngang *//",
    "NG0021:907": "de phyir mtshan nyid gnyis su med //",
    "NG0021:908": "de la tha dad dbyer med cing *//",
    "NG0021:909": "ye shes rang byung ngo bo nyid //",
    "NG0021:910": "sems dang rol pa rang sar grol //",
    "NG0021:911": "gang yang gzhi la med pa'i phyir //",
    "NG0021:912": "rang gi blo gros ngo bor gnas //",
    "NG0021:913": "de yang 'dus pa'i snying po nyon //",
    "NG0021:914": "khyad 'phags la zlo'i gtan tshigs ni //",
    "NG0021:915": "nyi ma dang ni zer bzhin du //",
    "NG0021:916": "phyi nang gnyis ka gzugs dang sku //",
    "NG0021:917": "yang dag nyid na skye ba med //",
    "NG0021:918": "ma skyes rig pa dngos med gsal //",
    "NG0021:919": "gang yang ye shes ma 'gags shar //",
    "NG0021:920": "de tsam nyid nas zhen med rig / rig pa gang dran chos skur shar //",
    "NG0021:921": "de phyir rnam rtog rdul tsam med //",
    "NG0021:922": "dper na mar dang snum bzhin du //",
    "NG0021:923": "chos nyid rang gi mtshan nyid ni //",
    "NG0021:924": "rig pa chos sku gnyis su med //",
    "NG0021:925": "bsres pa ma yin ye gnas yin //",
    "NG0021:926": "phyi nang med par rang grol phyir //",
    "NG0021:927": "chos nyid zhen pa gzhi nas dag / de phyir rang byung mthar ma ltung *//",
    "NG0021:928": "de nyid ye shes rang grol gsungs //",
    "NG0021:929": "sangs rgyas thams cad kyi dgongs pa chos sku+u gcig tu 'dus par bka' bgros pa'i don /",
    "NG0021:930": "rin po che yon tan kun 'byung gi rgyud las /",
    "NG0021:931": "phyi nang la zlo'i gtan tshigs bstan pa'i le'u ste nyer gcig pa'o ///",
    "NG0021:933": "/ de nas 'dus pa'i tshogs rnams la //",
    "NG0021:934": "kun rig ston pas bka' stsal pa //",
    "NG0021:935": "snang ba med pa'i gzhi nyid la //",
    "NG0021:936": "spong sdud zhen pas 'khrul pa'i sems //",
    "NG0021:937": "med pa la ni yod 'dzin la //",
    "NG0021:938": "rmongs pa kun gyis shes pa las //",
    "NG0021:939": "sangs rgyas kun gyis mi mkhyen no //",
    "NG0021:940": "de yang 'dus pa'i snying po nyon //",
    "NG0021:941": "lus sems bar na rang dbugs rgyu //",
    "NG0021:942": "dbugs ni sems kyi rta yin phyir //",
    "NG0021:943": "dbugs la brten nas sems rgyus pas //",
    "NG0021:944": "snga phyi'i zhen pa sna tshogs byas //",
    "NG0021:945": "de ma rig pas shin tu gol //",
    "NG0021:946": "spong sdud zhen pa sna tshogs kyang *//",
    "NG0021:947": "bsdu yis mi 'dus gcig mi srid //",
    "NG0021:948": "spang gis mi spangs 'bral bar dka' //",
    "NG0021:949": "zhen pas mi zhen 'dre mi srid //",
    "NG0021:950": "gzhi la med par ma shes pas //",
    "NG0021:951": "'khrul pa'i chos la bden par 'dzin //",
    "NG0021:952": "snang ba chos dbyings gol bar gsungs //",
    "NG0021:953": "bud+d+ha thams cad kyi dgongs pa chos sku gcig tu 'dus par bka' bgros pa'i don /",
    "NG0021:954": "rin po che yon tan kun 'byung gi rgyud las /",
    "NG0021:955": "snang ba'i yul gyi gol sa bstan pa'i le'u ste nyer gnyis pa'o //     //",
    "NG0021:956": "de nas kun rig ston pa yis //",
    "NG0021:957": "de nas 'dus pa'i snying po la //",
    "NG0021:958": "rig 'dzin grub pa thob pa yi //",
    "NG0021:959": "bka' rtags ched du bka' stsal pa //",
    "NG0021:960": "sangs rgyas kun gyi nges pa'i don //",
    "NG0021:961": "don gyi khyab dang rtogs pa yis //",
    "NG0021:962": "byin gyis brlabs dang brda'i tshig don //",
    "NG0021:963": "snod ldan blo dang ldan pa la //",
    "NG0021:964": "ma nor nges par ngas bshad kyis //",
    "NG0021:965": "brjed med dad pa'i sems kyis nyon //",
    "NG0021:966": "sangs rgyas snying po chos sku ni //",
    "NG0021:967": "'gro drug sems can thams cad la //",
    "NG0021:968": "rang byung ye shes ngo bo yod /",
    "NG0021:969": "kun la khyab pas nam mkha' 'dra //",
    "NG0021:970": "de yang 'dus pa'i snying po nyon //",
    "NG0021:971": "de tshe 'og min gnas mchog tu //",
    "NG0021:972": "sngon gyi sangs rgyas rigs lnga la //",
    "NG0021:973": "tshig tu ma bstan don du shar //",
    "NG0021:974": "rang gi rig pa rtogs nas rgyud //",
    "NG0021:975": "dpal gyi dpal gyur kun bzang gis //",
    "NG0021:976": "rgyud bdag rdo rje sems dpa' la //",
    "NG0021:977": "nges don gdams ngag don bstan pas //",
    "NG0021:978": "de phyir byin gyis brlabs zhes bya //",
    "NG0021:979": "de yang 'dus pa'i snying po nyon //",
    "NG0021:980": "sprul skus brda' yis bstan pa yang *//",
    "NG0021:981": "tshig don lus dang rtags kyi brda' //",
    "NG0021:982": "rig 'dzin sprul pa bzhad rtsal gyis //",
    "NG0021:983": "lha gnas mi yi yul du byung *//",
    "NG0021:984": "de tshe nges pa'i don tshig gi //",
    "NG0021:985": "lag na rdo rje'i sprul pa las //",
    "NG0021:986": "yang dag gdams ngag sngon byung nas //",
    "NG0021:987": "rdo rje mi 'gyur rtsal la ni //",
    "NG0021:988": "sdeb sbyor legs pa'i tshig gis ni //",
    "NG0021:989": "don dang mthun par bkrol nas bshad //",
    "NG0021:990": "de tshe nges don gdams ngag ni //",
    "NG0021:991": "rnam gzigs sprul pa sgrub mchog la //",
    "NG0021:992": "tshig nyung don 'drel gdams ngag zab //",
    "NG0021:993": "go sla gdeng du gyur par bstan //",
    "NG0021:994": "de yis byams mgon sku'i sprul pa //",
    "NG0021:995": "mi brjed gzungs thob grogs btsal la //",
    "NG0021:996": "bstan pa tsam gyis sangs rgyas pa'i //",
    "NG0021:997": "rang byung chos sku mngon du go //",
    "NG0021:998": "de dus sgrol ma'i sku sprul pa'i //",
    "NG0021:999": "rin chen rtsal la mngon bstan pas //",
    "NG0021:1000": "dug lnga rang grol mngon gyur nas //",
    "NG0021:1001": "sgrib gnyis ma sbyangs mngon sangs rgyas *//",
    "NG0021:1002": "de yang 'dus pa'i snying po nyon //",
    "NG0021:1003": "rgyud gsum ma nor gdams ngag ni //",
    "NG0021:1004": "sras la rgyal srid gtod pa bzhin //",
    "NG0021:1005": "yang ti gdams ngag ma nor pa //",
    "NG0021:1006": "bar ma chod cing ma bslad don //",
    "NG0021:1007": "shes rab blo ldan snod la yin //",
    "NG0021:1008": "de nyid mngon du phyung ba bstan //",
    "NG0021:1009": "bud+d+ha thams cad kyi dgongs pa chos sku gcig tu 'dus par bka' bgros pa'i don /",
    "NG0021:1010": "rin po che yon tan kun 'byung gi rgyud las /",
    "NG0021:1011": "rig 'dzin grub pa thob pa'i bka' rtags dngos bstan pa'i le'u ste nyer gsum pa'o ///",
    "NG0021:1013": "/ de nas 'dus pa'i tshogs rnams la //",
    "NG0021:1014": "kun rig sems kyi rgyal po yis //",
    "NG0021:1015": "lam lnga rdzogs par bka' stsal pa /",
    "NG0021:1016": "cig char rdzogs la rim pa ni //",
    "NG0021:1017": "dad pa yis ni lung ldan la //",
    "NG0021:1018": "yid 'thad 'bul nus tshogs kyi lam //",
    "NG0021:1019": "bsam pa bzang po gser 'dra grub //",
    "NG0021:1020": "bla mas gnad phyin the tshom med //",
    "NG0021:1021": "de dus mkha' 'gro mchod byas nas //",
    "NG0021:1022": "sbyor ba me 'dra gang yang 'grub //",
    "NG0021:1023": "de phyir sbyor ba'i lam du gsung *//",
    "NG0021:1024": "lung ldan gdams ngag gdengs ldan pas //",
    "NG0021:1025": "blo ldan yid ches gdengs ldan phyir //",
    "NG0021:1026": "long ba mig phyed gnam mthong bzhin //",
    "NG0021:1027": "chos nyid bden pa'i lam zhes bya //",
    "NG0021:1028": "don de go nas rgyud du ni //",
    "NG0021:1029": "'bral med dbang thob nges bstan phyir //",
    "NG0021:1030": "chu chen bzhin du gnas 'gyur med //",
    "NG0021:1031": "bden pa bsgoms pa'i lam zhes bya //",
    "NG0021:1032": "snyan rgyud nges pa'i gdams ngag 'di //",
    "NG0021:1033": "rang gi thugs la don rdzogs phyir //",
    "NG0021:1034": "dbul pos nor chen rnyed pa 'dra //",
    "NG0021:1035": "de phyir mthar phyin lam zhes bya //",
    "NG0021:1036": "de yang 'dus pa'i snying po nyon //",
    "NG0021:1037": "de dag lam lngar bstan pa yang *//",
    "NG0021:1038": "gang zag drang phyir bstan pa las //",
    "NG0021:1039": "don la rim par dbye ru med //",
    "NG0021:1040": "snod bcud 'dzom pas kun ka rdzogs //",
    "NG0021:1041": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1042": "rin po che yon tan kun 'byung gi rgyud las /",
    "NG0021:1043": "lam lnga dus gcig tu rdzogs par bstan pa'i le'u ste nyer bzhi pa'o //    //",
    "NG0021:1044": "de nas 'dus pa'i tshogs rnams la //",
    "NG0021:1045": "gdams ngag mngon du bstan pa yis //",
    "NG0021:1046": "rig 'dzin sems dpas don rig nas //",
    "NG0021:1047": "tha mal rang rgyud zhes pa ni //",
    "NG0021:1048": "lung bstan gdams ngag 'dir bstan pas //",
    "NG0021:1049": "rtsal med ngang la rig pa 'phyo //",
    "NG0021:1050": "zhen med rang gsal sman chen gyis //",
    "NG0021:1051": "'khor bar 'dzin pa'i nad chen sel //",
    "NG0021:1052": "de yang 'dus pa'i snying po nyon //",
    "NG0021:1053": "gzhi dang 'dug tshul snang tshul dang *//",
    "NG0021:1054": "lus gnas ngo bo gdams ngag dang *//",
    "NG0021:1055": "gnas skabs mthar thug 'bras bu rnams //",
    "NG0021:1056": "nga yis bstan gyis legs par nyon //",
    "NG0021:1057": "ye nas gnas pa'i gzhi nyid ni //",
    "NG0021:1058": "gdod nas ma bcos rang byung ste //",
    "NG0021:1059": "de yi don gyis kun la khyab //",
    "NG0021:1060": "ye shes 'gyur med kun gyi gzhi //",
    "NG0021:1061": "de yi 'dug tshul ngang la rig / sus kyang ma byas ye nas yod //",
    "NG0021:1062": "sa le ba la kha dog med //",
    "NG0021:1063": "rang bzhin gsal ba'i 'dug tshul yin //",
    "NG0021:1064": "rang byung rig pa'i snang tshul ni //",
    "NG0021:1065": "phyogs zhen gang yang med pa'i phyir //",
    "NG0021:1066": "phyi nang med pa chos kyi sku //",
    "NG0021:1067": "zang thal 'gyur med ye nas yod //",
    "NG0021:1068": "gdod nas rang byung dag pa'i sku //",
    "NG0021:1069": "rang gi lus la gnas pa'i tshe //",
    "NG0021:1070": "rang gi gzugs kyi nang na ni //",
    "NG0021:1071": "rang byung rig pa bzhi ldan yod //",
    "NG0021:1072": "de yi ngo bo gcig tu 'dus //",
    "NG0021:1073": "mngon gsal ba yi bdag nyid can //",
    "NG0021:1074": "de nyid lhang nge lhan ne ba //",
    "NG0021:1075": "rdo rje rang byung 'gyur ba med //",
    "NG0021:1076": "de don nges pa'i gdams ngag 'di //",
    "NG0021:1077": "tshig dang yi ge'i yul las 'das //",
    "NG0021:1078": "rang byung rig pa skye 'gag med //",
    "NG0021:1079": "ston kha'i nam mkha' sprin med 'dra //",
    "NG0021:1080": "gnas skabs dgongs pa mthar phyin pas //",
    "NG0021:1081": "ma btsal ma bsgrubs mya ngan 'das //",
    "NG0021:1082": "las dang thugs rje da lta 'dzom //",
    "NG0021:1083": "de phyir 'bras bu mngon du gyur //",
    "NG0021:1084": "mthar thug phyi rabs rnal 'byor kun //",
    "NG0021:1085": "nges don gdams ngag 'di rnyed pas //",
    "NG0021:1086": "nyams kyi dgongs pa gdengs ldan 'gyur //",
    "NG0021:1087": "shes rab klong du mngon sangs rgyas //",
    "NG0021:1088": "de nas 'dus pa'i snying po nyon //",
    "NG0021:1089": "de dag rtsa ba mdor bsdu na //",
    "NG0021:1090": "khyung chen nam mkhar ldings pa bzhin //",
    "NG0021:1091": "chos sku'i rig pa spro bsdu med //",
    "NG0021:1092": "blo yis ma spyad re dogs bral //",
    "NG0021:1093": "ye shes mthar phyin lhun gyis grub //",
    "NG0021:1094": "bud+d+ha thams cad kyi dgongs pa chos sku gcig tu 'dus par bka' bgros pa'i don /",
    "NG0021:1095": "rin po che yon tan kun 'byung gi rgyud las /",
    "NG0021:1096": "sangs rgyas thams cad kyi bka' rtags kyi gdams ngag mngon du bstan pa'i le'u ste nyer lnga pa'o ///",
    "NG0021:1098": "/ de nas rdo rje sems dpa' yis //",
    "NG0021:1099": "dad ldan 'khor gyi don ched du //",
    "NG0021:1100": "kun rig chos kyi ston pa la //",
    "NG0021:1101": "bden pa'i dgongs don 'di skad gsol //",
    "NG0021:1102": "rtogs pa'i ye shes rang gnas su //",
    "NG0021:1103": "rig pa byin gyin brlabs pa'i phyir //",
    "NG0021:1104": "ma rig ye shes j-i ltar dbye //",
    "NG0021:1105": "phyed pa'i yon tan ji ltar 'byung *//",
    "NG0021:1106": "rtogs gzhi mya ngan 'das pa gang *//",
    "NG0021:1107": "de las sangs rgyas ji ltar 'byung *//",
    "NG0021:1108": "gzhi gsum 'brel pa yod dam med //",
    "NG0021:1109": "kun rig ston pas bshad du gsol //",
    "NG0021:1110": "de skad zhus pa'i don gsan nas //",
    "NG0021:1111": "'dus pa'i 'khor la bka' stsal pa //",
    "NG0021:1112": "ma rig ye shes dbye ba ni //",
    "NG0021:1113": "sems ni chu 'dra thams cad sdud //",
    "NG0021:1114": "ye shes nyi mas thams cad bsreg / lcab lcib chu yis sdud nus kyang *//",
    "NG0021:1115": "me bzhin bsreg pa'i nus pa med //",
    "NG0021:1116": "chu yi rgya mtsho'i gling dgu yang *//",
    "NG0021:1117": "dus kyi me yis bsregs shing bskam //",
    "NG0021:1118": "de bzhin skad cig ting 'dzin gyis //",
    "NG0021:1119": "sgrib pa'i phung po brlag cing stong *//",
    "NG0021:1120": "rig pa'i ye shes rtogs pa yis //",
    "NG0021:1121": "bag chags slar bsregs gtan mi skye //",
    "NG0021:1122": "sems kyi bag chags 'khor ba'i rgyu //",
    "NG0021:1123": "sems ni cir yang mno zhing rgyu //",
    "NG0021:1124": "gang dran chags sdang zhen par byed //",
    "NG0021:1125": "ye shes kyis ni nyon mongs bsregs //",
    "NG0021:1126": "de phyir sems ni 'khrul pa yin //",
    "NG0021:1127": "de yang 'dus pa'i snying po nyon //",
    "NG0021:1128": "ma 'khrul rig pa'i ye shes kyis //",
    "NG0021:1129": "nyon mongs ma lus rtsad nas 'joms //",
    "NG0021:1130": "chu yis lbur sdud bsreg mi nus //",
    "NG0021:1131": "ji ltar me lce'i rtse mo la //",
    "NG0021:1132": "sbrang bu 'du bar ga la nus //",
    "NG0021:1133": "de bzhin sems kyis sangs mi rgya //",
    "NG0021:1134": "gzhi yi ye shes rtogs pa la //",
    "NG0021:1135": "nyon mongs bag chags gnod mi nus //",
    "NG0021:1136": "snga phyi bral ba'i chos nyid la //",
    "NG0021:1137": "ye shes zhes ni de la bya //",
    "NG0021:1138": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1139": "rin po che yon tan kun 'byung gi rgyud las /",
    "NG0021:1140": "ma rig ye shes shan dbye ba'i le'u ste nyer drug pa'o //    //",
    "NG0021:1141": "de yang rdo rje sems dpa' nyon //",
    "NG0021:1142": "shan dbye dngos kyi yon tan ni //",
    "NG0021:1143": "sangs rgyas dmyal ba yan chad du //",
    "NG0021:1144": "ma bcos lhun grub btsal du med //",
    "NG0021:1145": "rang byung ye shes bdag med sku //",
    "NG0021:1146": "ye shes can la skyon ma gos //",
    "NG0021:1147": "rang rig chos skur nges pa'i don //",
    "NG0021:1148": "mi gnas shes rab pha rol phyin //",
    "NG0021:1149": "skye 'gags med pa'i klong du grol //",
    "NG0021:1150": "'khor lo bsgyur rgyal bsod ches yang *//",
    "NG0021:1151": "bram ze'i dmod mos brlag par byed //",
    "NG0021:1152": "de bzhin bag chags sbyangs dka' ba //",
    "NG0021:1153": "snying po don gyi bcud mthong bas //",
    "NG0021:1154": "skad cig gcig la rang dag grol //",
    "NG0021:1155": "de yang 'dus pa'i snying po nyon //",
    "NG0021:1156": "gnyis med bde chen yongs la khyab //",
    "NG0021:1157": "dug lnga bskyed pa'i yul 'di ni //",
    "NG0021:1158": "'dam dang 'dra ste rkyen las byung *//",
    "NG0021:1159": "pad+ma 'dra ste gos pa med //",
    "NG0021:1160": "de bzhin yang ti'i chos 'di la //",
    "NG0021:1161": "'khor 'das re dogs skyon ma gos //",
    "NG0021:1162": "nam mkha'i ngang las g.yos med bzhin //",
    "NG0021:1163": "chos nyid rtogs pa'i ngang las ni //",
    "NG0021:1164": "dus gsum 'gyur med kun tu bzang *//",
    "NG0021:1165": "rkyen dang bral ba'i byang chub la //",
    "NG0021:1166": "las kyi rgyu 'bras med pa'i phyir //",
    "NG0021:1167": "ma byung ma skyes chos sku la //",
    "NG0021:1168": "tshig gi rkyen gyi mthar mi gnas //",
    "NG0021:1169": "de yang 'dus pa'i snying po nyon //",
    "NG0021:1170": "yang dag don la bdag med pas //",
    "NG0021:1171": "rnam par mi rtog lhun gyis grub //",
    "NG0021:1172": "bya btsal mi mnga' rtogs pa'i lam //",
    "NG0021:1173": "stong pa phyogs lhung yul dang bral //",
    "NG0021:1174": "yod par 'dzin pa'i dngos po stor //",
    "NG0021:1175": "ye nas yod pa'i don shes na //",
    "NG0021:1176": "lha yi dkyil 'khor bskyed mi dgos //",
    "NG0021:1177": "rang rig ye shes rtogs pa'i lha //",
    "NG0021:1178": "'dzab dang bsnyen pa 'bul mi dgos //",
    "NG0021:1179": "lta ba rig pa'i ye shes de //",
    "NG0021:1180": "mtshan mar mi 'gyur nam mkha' bzhin //",
    "NG0021:1181": "zhen dang ma zhen dge sdig gnyis //",
    "NG0021:1182": "blang dor byed pa byis pa'i chos //",
    "NG0021:1183": "ye shes 'ba' zhig las byung ba //",
    "NG0021:1184": "thams cad rang byung shar ba bzhin //",
    "NG0021:1185": "chos rnams kun gyi sangs rgyas mchog / de yang 'dus pa'i snying po nyon //",
    "NG0021:1186": "nyon mongs skye dang gnyen po gnyis //",
    "NG0021:1187": "gcig yod tsam na gcig med phyir //",
    "NG0021:1188": "glo bur yin gyis don la med //",
    "NG0021:1189": "re dogs gang yang med pa yis //",
    "NG0021:1190": "ka dag pa yi ye shes la //",
    "NG0021:1191": "skyon gyis bslad pa'i chos med pas //",
    "NG0021:1192": "mtshams med lnga dang chos spyod bcu //",
    "NG0021:1193": "rtogs pa'i don la khyad med phyir //",
    "NG0021:1194": "spong dang len pa'i snang ba la //",
    "NG0021:1195": "mtha' dbus med shes rtogs pa bral //",
    "NG0021:1196": "ye nas rnam dag lhun gyis grub //",
    "NG0021:1197": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1198": "rin po che yon tan kun 'byung gi rgyud las /",
    "NG0021:1199": "ma rig ye shes shan dbye ba'i yon tan bstan",
    "NG0021:1200": "pa'i le'u ste nyer bdun pa'o // // de nas",
    "NG0021:1201": "dad ldan 'khor rnams la //",
    "NG0021:1202": "rtogs gzhi mya ngan 'das pa ni //",
    "NG0021:1203": "kun bzang ston pas bka' stsal pa //",
    "NG0021:1204": "sangs rgyas kun gyi rtogs pa'i don //",
    "NG0021:1205": "thig le nyag gcig chos kyi sku //",
    "NG0021:1206": "ye nas yod dang rtogs pa gnyis //",
    "NG0021:1207": "snga phyi ma yin dus mnyam du //",
    "NG0021:1208": "gcig par rtogs pa sangs rgyas pa //",
    "NG0021:1209": "kun tu bzang po'i dgongs pa de //",
    "NG0021:1210": "ri bo ta lar nyi shar 'dra //",
    "NG0021:1211": "de yang rdo rje sems dpa' nyon //",
    "NG0021:1212": "srid pa ma chags stong pa'i tshe //",
    "NG0021:1213": "'byung ba ma chags gdod nas med //",
    "NG0021:1214": "de dus ye nas chos nyid de //",
    "NG0021:1215": "ye nas ma 'khrul rig pa yis //",
    "NG0021:1216": "de nyid yin par ngo shes pas //",
    "NG0021:1217": "gzhi dang rtogs pa gcig tu shes //",
    "NG0021:1218": "de phyir thog mtha' dus cig chod //",
    "NG0021:1219": "de yang 'dus pa'i snying po nyon //",
    "NG0021:1220": "sangs rgyas kun bzang dgongs pa de //",
    "NG0021:1221": "rang byung chos sku ye nas yin //",
    "NG0021:1222": "de phyir rgyu rkyen 'dus ma byas //",
    "NG0021:1223": "rtogs pa kun la chos nyid khyab //",
    "NG0021:1224": "de yang 'dus pa'i snying po nyon //",
    "NG0021:1225": "rang byung rig pa'i ye shes thugs //",
    "NG0021:1226": "de las gzhan du g.yos pa med //",
    "NG0021:1227": "thig le nyag gcig ye shes sku //",
    "NG0021:1228": "sangs rgyas chos sku de las byung *//",
    "NG0021:1229": "de phyir kun tu bzang por gnas //",
    "NG0021:1230": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1231": "rin po che yon tan kun 'byung gi rgyud las /",
    "NG0021:1232": "rtogs pa'i gzhi mya ngan las 'das pa'i le'u ste",
    "NG0021:1233": "nyer brgyad pa'o // // de nas 'dus pa'i tshogs",
    "NG0021:1234": "rnams la // kun rig ston pas bka' stsal pa //",
    "NG0021:1235": "kun bzang rtogs don chos sku de //",
    "NG0021:1236": "rdo rje sems la dngos bstan pa //",
    "NG0021:1237": "phyi rabs don du bstan pa'i chos //",
    "NG0021:1238": "rgyud lung man ngag rnam gsum byung *//",
    "NG0021:1239": "gzhir bzhag rang byung chen po la //",
    "NG0021:1240": "bag chags ka nas med pa'i phyir //",
    "NG0021:1241": "'dzin par zhen pa'i bya ba btang *//",
    "NG0021:1242": "gang la'ang 'dzin par byar med de //",
    "NG0021:1243": "de don gnyis char rim gyis ni //",
    "NG0021:1244": "rang rig rtogs pa'i sangs rgyas byung *//",
    "NG0021:1245": "de yang rdo rje sems dpa' nyon //",
    "NG0021:1246": "da lta gang na gnas pa ni //",
    "NG0021:1247": "lung ldan nges don rtogs par bya //",
    "NG0021:1248": "rgyu 'bras ltos pas zhen pa med //",
    "NG0021:1249": "ma tshor yid la byed pa med //",
    "NG0021:1250": "btang snyoms ltengs po'i mun pa sangs //",
    "NG0021:1251": "gol med nam mkha' lta bu la //",
    "NG0021:1252": "zhen med rang byung chos sku gsal //",
    "NG0021:1253": "deng 'dus rig pa'i snying po gsal //",
    "NG0021:1254": "de rtogs rnam pa bcu gcig ldan //",
    "NG0021:1255": "dngos po med pa'i bya ba btang *//",
    "NG0021:1256": "de nyid rtogs pa mngon gyur yin //",
    "NG0021:1257": "de yang 'dus pa'i snying po nyon //",
    "NG0021:1258": "tha ma skye shi'i dus byung tshe //",
    "NG0021:1259": "ye nas dag pa'i rang bzhin phyir //",
    "NG0021:1260": "gzhi gnas 'khrul med bya ba btang *//",
    "NG0021:1261": "dbang pos gzung ba'i yul med phyir //",
    "NG0021:1262": "rtogs tshul rang bzhin dag pa la //",
    "NG0021:1263": "grub mtha'i blo yi bya ba btang *//",
    "NG0021:1264": "de tshe rjes dran drug dang ni //",
    "NG0021:1265": "'bras bu yon tan lnga ldan phyir //",
    "NG0021:1266": "de tshe skad cig de nyid las //",
    "NG0021:1267": "sangs rgyas sa la nges par 'gro //",
    "NG0021:1268": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1269": "rin po che yon tan kun 'byung gi rgyud las /",
    "NG0021:1270": "sangs rgyas kyi byung tshul bstan pa'i le'u ste nyer",
    "NG0021:1271": "dgu pa'o // // de nas 'dus pa'i tshogs rnams",
    "NG0021:1272": "la // gzhi gsum 'brel pa yod med pa //",
    "NG0021:1273": "'dus pa'i 'khor la bka' stsal pa //",
    "NG0021:1274": "nges don chos kyi sku dang ni //",
    "NG0021:1275": "'khor gzhi lung ma bstan dag ni //",
    "NG0021:1276": "gnas skabs mthar thug gnyis ka yi //",
    "NG0021:1277": "'brel pa med pas 'khor ba stongs //",
    "NG0021:1278": "de yang 'dus pa'i snying po nyon //",
    "NG0021:1279": "rang bzhin lus dang chos sku gnyis //",
    "NG0021:1280": "gnas skabs 'brel pa mthar thug yod //",
    "NG0021:1281": "de phyir lung ldan phrad dus na //",
    "NG0021:1282": "thig le ye shes rtogs phyir ro //",
    "NG0021:1283": "de yang 'dus pa'i snying po nyon //",
    "NG0021:1284": "gnyis ka'i gzhi dang lung ma bstan //",
    "NG0021:1285": "gnas skabs yod la mthar thug med //",
    "NG0021:1286": "de phyir gti mug sangs dus na //",
    "NG0021:1287": "chos sku gcig tu shes pas chog / sangs rgyas",
    "NG0021:1288": "thams cad kyi dgongs pa chos sku gcig tu 'dus",
    "NG0021:1289": "par bka' bgros pa'i don /",
    "NG0021:1290": "rin po che yon tan kun 'byung gi rgyud las /",
    "NG0021:1291": "gzhi gsum 'brel pa yod med bstan pa'i le'u ste sum cu pa'o ///",
    "NG0021:1292": "/ de nas 'dus pa'i snying po nyon //",
    "NG0021:1293": "kun tu bzang la 'di skad gsol //",
    "NG0021:1294": "gol med chos dbyings gang gis bya //",
    "NG0021:1295": "yul du ma 'brel rig pa gang *//",
    "NG0021:1296": "de gnyis dus mnyam lta ba gang *//",
    "NG0021:1297": "lta ba mdor ni ji ltar bsdu //",
    "NG0021:1298": "rig pa'i rgyal pos bshad du gsol //",
    "NG0021:1299": "de skad zhus pa'i don gsan nas //",
    "NG0021:1300": "snang ba chos dbyings bka' stsal pa //",
    "NG0021:1301": "yul gyi rtog pa gsum bral ba'i //",
    "NG0021:1302": "snang ba ma bcos chos nyid las //",
    "NG0021:1303": "rig pa ma bslad ye shes ni //",
    "NG0021:1304": "bem rig phyed na sku dang dbyings //",
    "NG0021:1305": "de yang 'dus pa'i snying po nyon //",
    "NG0021:1306": "steng gi chos dbyings chos skur gcig / bar du ye shes sgyu ma'i dbyings //",
    "NG0021:1307": "'og gi snang ba 'byung ba'i dbyings //",
    "NG0021:1308": "gcig la tha dad ngos 'dzin na //",
    "NG0021:1309": "'gal ba med de kun gyi dbyings //",
    "NG0021:1310": "da lta snang ba'i chos rnams la //",
    "NG0021:1311": "mi brtag mi bzung ma bral tsam //",
    "NG0021:1312": "sgo lnga ma 'gags rang yan la //",
    "NG0021:1313": "rig pa rang dran dbyings nas 'phyo //",
    "NG0021:1314": "gang yang rung ba gcig la yang *//",
    "NG0021:1315": "sgro skur med pa chos dbyings yin //",
    "NG0021:1316": "de yang 'dus pa'i snying po nyon //",
    "NG0021:1317": "yul 'di med pa'i don shes kyang *//",
    "NG0021:1318": "da dung bag chags cha 'dra yis //",
    "NG0021:1319": "chu zla smig rgyu du ba bzhin //",
    "NG0021:1320": "'od kyi zer bu me long tsam //",
    "NG0021:1321": "don la shes med rig pa dang *//",
    "NG0021:1322": "snang yang snod med rtogs pa yin //",
    "NG0021:1323": "chos sku 'phyo ba nam mkha'i klong *//",
    "NG0021:1324": "yin dang min gyis ci zhig bya //",
    "NG0021:1325": "chos kyi dbyings su de la btags //",
    "NG0021:1326": "'khrul pa'i rtog pas gzhi mi 'gyur //",
    "NG0021:1327": "btsal ba'i bsam pas dbyings mi spyod //",
    "NG0021:1328": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1329": "rin po che yon tan kun 'byung gi rgyud las /",
    "NG0021:1330": "snang ba ma bcos chos kyi dbyings gtan la phab",
    "NG0021:1331": "pa'i le'u ste so gcig pa'o // // de nas",
    "NG0021:1332": "'dus pa'i tshogs rnams la //",
    "NG0021:1333": "kun rig chos kyi rgyal po yis //",
    "NG0021:1334": "yul med rig pa bka' stsal pa //",
    "NG0021:1335": "lung ldan bla ma'i gdams ngag 'di //",
    "NG0021:1336": "ma rig 'khrul pa phyi na yod //",
    "NG0021:1337": "rang rig ye shes nang na yod //",
    "NG0021:1338": "phyi nang bar du nam mkha' dbye //",
    "NG0021:1339": "sems rig phyed pas rang byung rtogs //",
    "NG0021:1340": "de yang 'dus pa'i snying po nyon //",
    "NG0021:1341": "sprin med nam mkhar nyi shar bzhin //",
    "NG0021:1342": "yul med dran pa'i rig pa de //",
    "NG0021:1343": "zhen med rang rig lhag mthong ngo *//",
    "NG0021:1344": "rig pa shes pas ma rig sangs //",
    "NG0021:1345": "rig pa'i klong du chos nyid dran //",
    "NG0021:1346": "rang byung klong nas ye shes shar //",
    "NG0021:1347": "rig pa'i ngang la chos nyid zhog / da yang 'dus pa'i snying po nyon //",
    "NG0021:1348": "de tshe kun bzang chos drug gis //",
    "NG0021:1349": "gzhi gnas ma rig drug bcom ste //",
    "NG0021:1350": "nyug tsam nyid na tshig tsam stong *//",
    "NG0021:1351": "rig tsam byung na rig 'gribs brlag / sal gyis byung bas mun pa sangs //",
    "NG0021:1352": "wal gyis byung bas 'thib pa med //",
    "NG0021:1353": "sgro skur bral bas ma rig dag / 'gyur ba med pas nam mkha' 'dra //",
    "NG0021:1354": "de yang rdo rje sems dpa' nyon //",
    "NG0021:1355": "'khrul pa ma rig log bcom nas //",
    "NG0021:1356": "lung ma bstan par rang brlag stong *//",
    "NG0021:1357": "bem rig phyed pas gzhi dang phrad //",
    "NG0021:1358": "de phyir ma rig mun pa sangs //",
    "NG0021:1359": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1360": "rin po che yon tan kun 'byung gi rgyud las /",
    "NG0021:1361": "yul dang 'brel med kyi rig pa ngos bzung bar bstan pa'i le'u ste so gnyis pa'o ///",
    "NG0021:1362": "/ de nas 'dus pa'i tshogs rnams la //",
    "NG0021:1363": "dus mnyam lta ba bka' stsal pa //",
    "NG0021:1364": "rang byung ngo bo nyid kyi sku //",
    "NG0021:1365": "rgyu rkyen ma bskyed yang dag yod //",
    "NG0021:1366": "yin min blo yis ma bcos par //",
    "NG0021:1367": "'dus ma byas pa'i nam mkha' 'dra //",
    "NG0021:1368": "de yi rtogs tshul ye shes de //",
    "NG0021:1369": "kun bzang nyid ni gdod nas ni //",
    "NG0021:1370": "rang rig chos sku yin par rtogs //",
    "NG0021:1371": "ri bo ta la'i rtse mo 'dra //",
    "NG0021:1372": "de yi de nyid mtshon pa'i dpe //",
    "NG0021:1373": "mtha' dbus med pas nam mkha' 'dra //",
    "NG0021:1374": "rnam rtog 'joms pas rdo rje 'dra //",
    "NG0021:1375": "skye ba med pas a dang 'dra //",
    "NG0021:1376": "'dra ba'i phyir na don ma yin //",
    "NG0021:1377": "de yang 'dus pa'i snying po nyon //",
    "NG0021:1378": "gtan tshigs nges pa gang yin pa //",
    "NG0021:1379": "rang byung 'khor bar 'khyams ma myong *//",
    "NG0021:1380": "de rtogs 'bras bu dus 'di ru //",
    "NG0021:1381": "mtha' bral mngon gyur bden pa mthong *//",
    "NG0021:1382": "de yi bzlog chos ded pa dang *//",
    "NG0021:1383": "mthun pa mi mthun gnyis logs pas //",
    "NG0021:1384": "gol sgrib skyon gyis ma gos pa //",
    "NG0021:1385": "sems las ma byung chos skur gsungs //",
    "NG0021:1386": "de yang 'dus pa'i snying po nyon //",
    "NG0021:1387": "rang gi sems nyid nges pa de //",
    "NG0021:1388": "gang dang 'dra med yin pa med //",
    "NG0021:1389": "yin ni da lta'i shes pa la //",
    "NG0021:1390": "de don kun la gnas pa'i phyir //",
    "NG0021:1391": "'char nub 'bral ba med pa'i mchog / la zlos spang len ngo shes pas //",
    "NG0021:1392": "skyon med thams cad med par dag / de phyir dus 'dir 'bras bur 'grub //",
    "NG0021:1393": "phyi mar sangs rgyas smos ci dgos //",
    "NG0021:1394": "de yang 'dus pa'i snying po nyon //",
    "NG0021:1395": "chos dbyings chos sku gcig gi ngang *//",
    "NG0021:1396": "rang byung rig pa'i ye shes de //",
    "NG0021:1397": "nyi zla gzas zin dpe bzhin du //",
    "NG0021:1398": "don kun dus gcig yon tan rdzogs //",
    "NG0021:1399": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1400": "rin po che yon tan kun 'byung gi rgyud las /",
    "NG0021:1401": "chos kyi sku dang dbyings dus mnyam par bstan pa'i le'u ste so gsum pa'o ///",
    "NG0021:1402": "/ de nas 'dus pa'i tshogs rnams la //",
    "NG0021:1403": "kun rig rgyal pos bka' stsal pa //",
    "NG0021:1404": "rig pa chos skur blta shes na //",
    "NG0021:1405": "kun la khyab pa'i rig pa yis //",
    "NG0021:1406": "'dus ma byas pa'i don rtogs nas //",
    "NG0021:1407": "mtha' bral rig pa gcig yin na //",
    "NG0021:1408": "de yang 'dus pa'i snying po nyon //",
    "NG0021:1409": "kun gzhi mnyam nyid rgyal ba'i thugs //",
    "NG0021:1410": "ma lus sems can kun la gnas //",
    "NG0021:1411": "chos skus khyab pas rgyal ba'i sku //",
    "NG0021:1412": "mtha' dbus med pas nam mkha' 'dra //",
    "NG0021:1413": "rig pa ma bslad gnyug mar gnas //",
    "NG0021:1414": "dmigs 'dzin med pa ngang gis gsal //",
    "NG0021:1415": "dngos po med la shes pa yod //",
    "NG0021:1416": "nam mkha' nyi ma shar ba 'dra //",
    "NG0021:1417": "'dus ma byas pa'i ye shes kyis //",
    "NG0021:1418": "rten 'ching med pa'i nyon mongs sel //",
    "NG0021:1419": "'byung ba lnga la rag ma lus //",
    "NG0021:1420": "mi 'gyur 'joms pas rdo rje 'dra //",
    "NG0021:1421": "bla mas don bstan rnal 'byor pas //",
    "NG0021:1422": "the tshom med par rang sems rtogs //",
    "NG0021:1423": "thams cad gcig tu rdzogs par shes //",
    "NG0021:1424": "ma rig long ba'i mig phyed 'dra //",
    "NG0021:1425": "ye shes rig pa 'di nyid ni //",
    "NG0021:1426": "yod med dbus kyi mtha' bral bas //",
    "NG0021:1427": "sang nge sa le 'pho 'gyur med //",
    "NG0021:1428": "ka shi'i ras kyis rin chen 'dra //",
    "NG0021:1429": "de yang 'dus pa'i snying po nyon //",
    "NG0021:1430": "de dag ngo bo gcig tu 'dus //",
    "NG0021:1431": "da lta'i shes pa 'di nyid la //",
    "NG0021:1432": "yid ches gdeng ldan ma rig sangs //",
    "NG0021:1433": "rang byung klong du ye shes rgyas //",
    "NG0021:1434": "rig pa'i ngang la chos sku zhog / sangs rgyas",
    "NG0021:1435": "thams cad kyi dgongs pa chos sku gcig tu 'dus",
    "NG0021:1436": "par bka' bgros pa'i don /",
    "NG0021:1437": "rin po che yon tan kun 'byung gi rgyud las /",
    "NG0021:1438": "lta ba mdor bsdus te bstan pa'i le'u ste so bzhi pa'o ///",
    "NG0021:1439": "/ de nas rdo rje sems dpa' yis //",
    "NG0021:1440": "dad ldan 'khor gyi don ched du //",
    "NG0021:1441": "kun rig chos kyi rgyal po la //",
    "NG0021:1442": "bden pa'i dgongs don 'di skad gsol //",
    "NG0021:1443": "rang gi rig pa ngos zin na //",
    "NG0021:1444": "nyams su myong ba'i bka' rtags kyis //",
    "NG0021:1445": "man ngag don gyi dbye ba gang *//",
    "NG0021:1446": "chos sku'i ngo 'di ji ltar sprad //",
    "NG0021:1447": "chos sku sprad pa'i yon tan gang *//",
    "NG0021:1448": "drug gnyis mtshon pa'i nyams dang ni //",
    "NG0021:1449": "man ngag gol med la zlos dang *//",
    "NG0021:1450": "nyams myong bka' rtags bsdus pa ni //",
    "NG0021:1451": "kun rig ston pas bshad du gsol //",
    "NG0021:1452": "de skad zhus pa'i don gsan nas //",
    "NG0021:1453": "'dus pa'i 'khor la bka' stsal pa //",
    "NG0021:1454": "'khor 'das bar do'i gzhi nyid ni //",
    "NG0021:1455": "skye shi gnyis kyi bar do la //",
    "NG0021:1456": "chos sku gtan la dbab ba'i phyir //",
    "NG0021:1457": "spyi yi kun gzhi'i gzhi cha la //",
    "NG0021:1458": "sbyor ba rkyen gyis snga phyir bsgribs //",
    "NG0021:1459": "lung ldan nges pa'i gdams ngag gis //",
    "NG0021:1460": "don gyi kun gzhi ngos bzung phyir //",
    "NG0021:1461": "shan phye la ni ngo sprod de //",
    "NG0021:1462": "zung bzhi ya bdun don shes bya //",
    "NG0021:1463": "de yang 'dus pa'i snying po nyon //",
    "NG0021:1464": "snga phyi'i bag chags zhes bya ba //",
    "NG0021:1465": "bsam pa ma 'khrul dngos po 'khrul //",
    "NG0021:1466": "sngar gyi dge sdig ci byas dran //",
    "NG0021:1467": "mi shi'i kha dog dran pa 'dra //",
    "NG0021:1468": "phyi yi nyon mongs glo bur ba //",
    "NG0021:1469": "da gdod ci bya mno ba ni //",
    "NG0021:1470": "dngos po ma 'khrul bsam pa 'khrul //",
    "NG0021:1471": "thag pa sbrul du 'khrul pa 'dra //",
    "NG0021:1472": "yul sems 'dzin pa'i rtog pa ni //",
    "NG0021:1473": "bsam dngos gnyis ka 'khrul pa'i phyir //",
    "NG0021:1474": "med la yod rtog snga phyi 'dres //",
    "NG0021:1475": "ri bong rwa la rtog dpyod 'dra //",
    "NG0021:1476": "skye bos 'phral gyi bya ba kun //",
    "NG0021:1477": "gnyis ka ma 'khrul don la rtogs //",
    "NG0021:1478": "gang byed lta bas ma zin phyir //",
    "NG0021:1479": "zla ba dkar kyang mun yod 'dra //",
    "NG0021:1480": "zung bzhi zhes ni de la bya //",
    "NG0021:1481": "de yang rdo rje sems dpa' nyon //",
    "NG0021:1482": "bla ma nges lung ldan pa la //",
    "NG0021:1483": "dad ldan shes rab can phrad dus //",
    "NG0021:1484": "dngos po ma 'khrul rig pa la //",
    "NG0021:1485": "bsam pa ma 'khrul ye shes te //",
    "NG0021:1486": "gnyis ka ma 'khrul rang rig sku //",
    "NG0021:1487": "lta ba gdengs zin lhun gyis grub //",
    "NG0021:1488": "de don gcig shes mngon sangs rgyas //",
    "NG0021:1489": "ya bdun zhes ni de la bya //",
    "NG0021:1490": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1491": "rin po che yon tan kun 'byung gi rgyud las /",
    "NG0021:1492": "don gyi dbye ba bstan pa'i le'u ste so lnga pa'o ///",
    "NG0021:1493": "/ de nas kun rig ston pa yis //",
    "NG0021:1494": "rang byung rig pa'i ye shes ni //",
    "NG0021:1495": "chos sku ngo sprod bka' stsal pa //",
    "NG0021:1496": "shan dbye ngos bzung la bzlas te //",
    "NG0021:1497": "rnal 'byor pa yi shan dbye ba //",
    "NG0021:1498": "sngar gyi bag chags zhes bya ba //",
    "NG0021:1499": "sngon byas da lta gang dran pa //",
    "NG0021:1500": "yul la gzung 'dzin brtas pa la //",
    "NG0021:1501": "dam par zhen nas kun tu brtags //",
    "NG0021:1502": "de phyir 'khor ba'i sa bon yin //",
    "NG0021:1503": "phyis kyi nyon mongs zhes bya ba //",
    "NG0021:1504": "ma rig rgyu+u las rgyur byung sems //",
    "NG0021:1505": "de ltas kun gzhi smin pa las //",
    "NG0021:1506": "de bskyed tshogs brgyad bde sdug byung *//",
    "NG0021:1507": "snga phyi gnyis 'dus sgo lnga'i yul //",
    "NG0021:1508": "sna tshogs spros pa'i rtog pa de //",
    "NG0021:1509": "de la zhen phyir chos brgyad 'byung *//",
    "NG0021:1510": "de yi nyes pas 'khor ba smin //",
    "NG0021:1511": "lung ldan nges pa'i gdams ngag gis //",
    "NG0021:1512": "rang rig ye shes ngos bzung nas //",
    "NG0021:1513": "da lta'i lus sems 'di nyid la //",
    "NG0021:1514": "rten bcas gzhi ldan yod pa'i phyir //",
    "NG0021:1515": "'byung ba lnga yi dngas ma ni //",
    "NG0021:1516": "snying ni chos kyi 'khor lo la //",
    "NG0021:1517": "rten bcas gzugs kyi nang nas ni //",
    "NG0021:1518": "tsit+ta rin chen gzhal yas khang *//",
    "NG0021:1519": "gur phub 'dra ba'i nang shed na //",
    "NG0021:1520": "chos sku bzhi ldan yod pa de //",
    "NG0021:1521": "yid kyi khro dang dung ka yis //",
    "NG0021:1522": "ma rig snga phyi'i ba rgyas bsgribs //",
    "NG0021:1523": "de nyid mthong bar bya ba'i phyir //",
    "NG0021:1524": "bla ma nges pa'i gdams ngag gis //",
    "NG0021:1525": "kun bzang rig pa'i mtshon rnon des //",
    "NG0021:1526": "ma rig brgya rtsa da nas gcod //",
    "NG0021:1527": "snga phyir ngan rtog med pa ni //",
    "NG0021:1528": "hrig ge sa le sing nge thal //",
    "NG0021:1529": "da lta'i shes pa'i 'di nyid la //",
    "NG0021:1530": "chos sku bzhi ldan ngos bzung ngo //",
    "NG0021:1531": "de yang 'dus pa'i snying po nyon //",
    "NG0021:1532": "dper na mig gi 'bras bu bzhin //",
    "NG0021:1533": "hrig ge ba la dran pas zin //",
    "NG0021:1534": "ye re ba la shes pa dal //",
    "NG0021:1535": "rang rig zhen med gdeng gis gsal //",
    "NG0021:1536": "sprin med ston ka'i nam mkha' bzhin //",
    "NG0021:1537": "sing nge ba la mtha' dbus med //",
    "NG0021:1538": "gang gi mno bsam ma btang phyir //",
    "NG0021:1539": "bying rmugs spros pa gang yang med //",
    "NG0021:1540": "nyi ma gza' bral lhang nge bzhin //",
    "NG0021:1541": "sa le ba la 'gyur ba med //",
    "NG0021:1542": "bde la mi rtog rgyun du gnas //",
    "NG0021:1543": "de phyir rang byung 'gyur ba med //",
    "NG0021:1544": "g.ya' med me long byad blta bzhin //",
    "NG0021:1545": "wa le ba la dngos po med //",
    "NG0021:1546": "de tsam nyid na chos kyi dbyings //",
    "NG0021:1547": "gzhi la yul med rtogs pas chog / de dag dbye ba rnam bzhi la //",
    "NG0021:1548": "rang rig ye shes chos sku gcig / rang rig rnyog ma med pa'i phyir //",
    "NG0021:1549": "nor bu chu dngas dpe bzhin no //",
    "NG0021:1550": "rang byung chos sku gsal ba yis //",
    "NG0021:1551": "rang rig ye shes sgo lnga gsal //",
    "NG0021:1552": "dpe ni til gyi mar me 'dra //",
    "NG0021:1553": "shes pas ma bsgribs don la brjod //",
    "NG0021:1554": "snang ba ma bcos chos dbyings dang *//",
    "NG0021:1555": "'bras bu longs spyod rdzogs pa'i sku //",
    "NG0021:1556": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1557": "rin po che yon tan kun 'byung gi rgyud las /",
    "NG0021:1558": "shes pa snga phyir ma song bar chos skur ngo sprod pa'i le'u ste so drug pa'o ///",
    "NG0021:1559": "/ de nas 'dus pa'i tshogs rnams la /",
    "NG0021:1560": "kun rig ston pas bka' stsal pa //",
    "NG0021:1561": "rang byung chos sku rgyu med phyir //",
    "NG0021:1562": "lnga ldan gol med ngo sprad de //",
    "NG0021:1563": "zab la rgya che'i yon tan la /",
    "NG0021:1564": "gol med ye shes chen por gsal //",
    "NG0021:1565": "de yang 'dus pa'i snying po nyon //",
    "NG0021:1566": "nges don gting zab brtag dka' ba //",
    "NG0021:1567": "bsgom pa'i dus na chos skur gsal //",
    "NG0021:1568": "phyogs re'i blo yi spyod yul min //",
    "NG0021:1569": "de phyir rgya mtsho'i gting dang 'dra //",
    "NG0021:1570": "'dus ma byas kyi klong dkyil na //",
    "NG0021:1571": "mtha' dbus med pa'i rig pa de //",
    "NG0021:1572": "chos sku rgya chen kun la khyab //",
    "NG0021:1573": "'dus ma byas kyi nam mkha' 'dra //",
    "NG0021:1574": "yod med la sogs chos skur ni //",
    "NG0021:1575": "gang yang yin par rtogs pa'i phyir //",
    "NG0021:1576": "gang dran don zin byed mi dgos /",
    "NG0021:1577": "kun ldan rin chen yon tan 'dra //",
    "NG0021:1578": "gol med rang byung chos sku la //",
    "NG0021:1579": "dug lnga'i skyon gyis ma gos te //",
    "NG0021:1580": "ye shes klong na chos sku 'phyo //",
    "NG0021:1581": "pad+ma dang ni 'dam bzhin no //",
    "NG0021:1582": "sems rtogs pa yi rnal 'byor de //",
    "NG0021:1583": "shes rab rang yan bzhag gyur kyang *//",
    "NG0021:1584": "gol med ye shes chos skur gnas //",
    "NG0021:1585": "ut+pal rnyed pa'i lha mig 'dra //",
    "NG0021:1586": "de yang rdo rje sems dpa' nyon //",
    "NG0021:1587": "sangs rgyas dgongs pa mi g.yo ba //",
    "NG0021:1588": "dus gsum mi g.yo 'phel 'grib med //",
    "NG0021:1589": "shes pa mi g.yo rgya mtsho 'dra //",
    "NG0021:1590": "mnyam nyid don la rkyen mi tshugs //",
    "NG0021:1591": "gsal dang mi rtog dus mnyam pa //",
    "NG0021:1592": "'bras bu rang byung chos sku yin //",
    "NG0021:1593": "de yang 'dus pa'i snying po nyon //",
    "NG0021:1594": "de dag rtsa ba mdor bsdu ba //",
    "NG0021:1595": "yid la chos sku wal gyis dran //",
    "NG0021:1596": "de yi ngang la cog gis zhog / yul la 'dzin med rtog pa spangs //",
    "NG0021:1597": "rang rig yid ches gdeng dang ldan //",
    "NG0021:1598": "'bras bu mngon 'gyur bud+d+ha yin //",
    "NG0021:1599": "de yang 'dus pa'i snying po nyon //",
    "NG0021:1600": "de dag rig pa bzhi ldan de //",
    "NG0021:1601": "gcig la lngar snang ngo bo gcig / yon tan sgo nas dbye ba la //",
    "NG0021:1602": "gser sbrul mig bzhin gcig las med //",
    "NG0021:1603": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1604": "rin po che yon tan kun 'byung gi rgyud las /",
    "NG0021:1605": "rig pa rgya bskyed de chos skur ngo sprad pa'i",
    "NG0021:1606": "le'u ste so bdun pa'o // // de nas 'dus",
    "NG0021:1607": "pa'i tshogs rnams la //",
    "NG0021:1608": "kun rig chos kyi rgyal po yis //",
    "NG0021:1609": "skyon nyid yon tan bka' stsal pa //",
    "NG0021:1610": "bag chags nyon mongs sel ba yang *//",
    "NG0021:1611": "ma rig pa ni zlog phyir las //",
    "NG0021:1612": "gzhi la snga phyi grub pa med //",
    "NG0021:1613": "thag par shes na sbrul med 'dra //",
    "NG0021:1614": "de yang 'dus pa'i snying po nyon //",
    "NG0021:1615": "rig ge yod pas ma rig sangs //",
    "NG0021:1616": "sang nge yod pas bying rmugs bral //",
    "NG0021:1617": "sal le yod pas rang yid ches //",
    "NG0021:1618": "wal le yod pas chos kyi dbyings //",
    "NG0021:1619": "de bzhin gcig tu shes pa yis //",
    "NG0021:1620": "shin tu zab pas sgro skur bral //",
    "NG0021:1621": "rgya che bas ni mtha' dbus med //",
    "NG0021:1622": "yon tan che bas gzugs sku byung *//",
    "NG0021:1623": "gol sa med pas kun gyi rtse //",
    "NG0021:1624": "ye nas chos sku ngo shes pas //",
    "NG0021:1625": "de las sangs rgyas chos kun rdzogs //",
    "NG0021:1626": "gzhi nyid chos skur ngo shes na //",
    "NG0021:1627": "skyon dang yon tan gdag pa tsam //",
    "NG0021:1628": "nyi zer gcer bu kun bsregs kyang *//",
    "NG0021:1629": "de la sdig pas gos pa med //",
    "NG0021:1630": "de bzhin gdengs zin rnal 'byor pas //",
    "NG0021:1631": "snang ba zhes pa thams cad ni //",
    "NG0021:1632": "gol sar shes na gzhi dang phrad //",
    "NG0021:1633": "de phyir 'khor ba ka dag nas //",
    "NG0021:1634": "dug nyid sman du sbyor shes bzhin //",
    "NG0021:1635": "skyon nyid rtogs pas ye shes sku //",
    "NG0021:1636": "de las gol sa rdul tsam med //",
    "NG0021:1637": "de phyir rang sems rtogs pas chog / de yang 'dus pa'i snying po nyon //",
    "NG0021:1638": "snga phyi glo bur byung ba na //",
    "NG0021:1639": "gzhi shes spang du med pa'i phyir //",
    "NG0021:1640": "nges don rang sems rtogs pas chog / nyi shar mun grib med pa 'dra //",
    "NG0021:1641": "ye shes brdal khyab 'gyur ba med //",
    "NG0021:1642": "de ltar rtogs pa'i rnal 'byor pa //",
    "NG0021:1643": "dbang po rang yan skyon sangs pas //",
    "NG0021:1644": "rang sems dbyings la ye shes klong *//",
    "NG0021:1645": "gang na 'dug pa chos kyi dbyings //",
    "NG0021:1646": "da yang 'dus pa'i snying po nyon //",
    "NG0021:1647": "btang bzhag med pa'i ting 'dzin las //",
    "NG0021:1648": "'khor 'das gnyis med du bsam na //",
    "NG0021:1649": "bya ba btang pa'i skye bu bzhin *//",
    "NG0021:1650": "dge sdig gnyis kyi 'dzin pa bral *//",
    "NG0021:1651": "dus gsum yengs med srog tu blta //",
    "NG0021:1652": "snga phyi'i nyon mongs gang skyes kyang *//",
    "NG0021:1653": "de yi dus nas yul mi dpyad //",
    "NG0021:1654": "snang med ngo bo nyid na bzhag / shes pa ma bcos gzung 'dzin bral //",
    "NG0021:1655": "dbyer med rig pa gcig las med //",
    "NG0021:1656": "tha snyad bral ba'i don gyis mtshon //",
    "NG0021:1657": "dus gsum mi 'gyur kun tu bzang *//",
    "NG0021:1658": "yon tan kun ldan chos sku la //",
    "NG0021:1659": "'bras bu sprul sku thub drug byung *//",
    "NG0021:1660": "de yang 'dus pa'i snying po nyon //",
    "NG0021:1661": "nyi ma'i snying po gcig gcig gis //",
    "NG0021:1662": "gling bzhi thams cad 'od kyi khyab //",
    "NG0021:1663": "de bzhin rang rig chos sku la //",
    "NG0021:1664": "rig pa'i blo yis dpyad du med //",
    "NG0021:1665": "yin dang min gyi tha snyad bral //",
    "NG0021:1666": "ya nga 'jigs pa'i rtog pa med //",
    "NG0021:1667": "sgro skur bral ba'i chos nyid la / rang byung kun mkhyen rig pa'i thugs //",
    "NG0021:1668": "mkha' 'dra ye shes lhun grub byin gyis rlabs //",
    "NG0021:1669": "de yang 'dus pa'i snying po nyon //",
    "NG0021:1670": "de dag rtsa ba mdor bsdu na //",
    "NG0021:1671": "skyon nyid gzhi la med shes pas //",
    "NG0021:1672": "rang byung rig pa chos skur gsal //",
    "NG0021:1673": "de tsam nyid na gol ba med //",
    "NG0021:1674": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1675": "rin po che yon tan kun 'byung gi rgyud las /",
    "NG0021:1676": "skyon yon tan du med pa chos skur ngo sprod",
    "NG0021:1677": "pa'i le'u ste so brgyad pa'o // // de nas",
    "NG0021:1678": "'dus pa'i tshogs rnams la //",
    "NG0021:1679": "kun rig ston pas bka' stsal pa //",
    "NG0021:1680": "de nyid bstan pa'i yon tan ni //",
    "NG0021:1681": "chos sku ngo sprod rnam gsum gyis //",
    "NG0021:1682": "lhan cig ma rig rnam par dag / de phyir rkyen bzhis bskyed du med //",
    "NG0021:1683": "de yang 'dus pa'i snying po nyon //",
    "NG0021:1684": "snga phyi med par ngo sprod pas //",
    "NG0021:1685": "gzhi gnas ma rig rtsad nas choms //",
    "NG0021:1686": "rig pa rgya bskyed ngo sprad pas //",
    "NG0021:1687": "bag la nyal phra rang brlag stongs //",
    "NG0021:1688": "skyon nyid yon tan ngo sprad pas //",
    "NG0021:1689": "de ma thag 'dzin ma rig sangs //",
    "NG0021:1690": "de yang 'dus pa'i snying po nyon //",
    "NG0021:1691": "de dag bstan pa'i don shes nas //",
    "NG0021:1692": "lhan cig ma rig gtan stongs te //",
    "NG0021:1693": "'khor ba'i sa bon gzhi nas brlag / ma rig sangs la rig pa rgyas //",
    "NG0021:1694": "de yang 'dus pa'i snying po nyon *//",
    "NG0021:1695": "chos sku nyams myong yid ches pas //",
    "NG0021:1696": "'khor ba rnam rtog ming yang med //",
    "NG0021:1697": "gzhi dang gcig phyir chos sku yin //",
    "NG0021:1698": "ma rig mun pa med pa'i phyir //",
    "NG0021:1699": "chos kyi sku zhes de la bya //",
    "NG0021:1700": "de yang rdo rje sems dpa' nyon //",
    "NG0021:1701": "dper na nyi ma'i snying po la //",
    "NG0021:1702": "mun med 'od kyi rang bzhin ltar //",
    "NG0021:1703": "chos sku sangs rgyas rang bzhin la //",
    "NG0021:1704": "rtsol ba'i 'khrul pa gzhi nas dag / chos sku don dam ldan pa la //",
    "NG0021:1705": "rig lnga'i sangs rgyas dgongs pa ste //",
    "NG0021:1706": "mnyam bzhag rjes thob ming yang med //",
    "NG0021:1707": "ma bcos rang sar bzhag pas chog / de yang 'dus pa'i snying po nyon //",
    "NG0021:1708": "chos nyid thig le nyag gcig la //",
    "NG0021:1709": "brgyad khri bzhi stong byung ba yang *//",
    "NG0021:1710": "tha snyad tsam du phye ba las //",
    "NG0021:1711": "don la dbyer med gcig tu 'dus //",
    "NG0021:1712": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1713": "rin po che yon tan kun 'byung gi rgyud las /",
    "NG0021:1714": "chos sku ngo sprad pa'i yon tan bstan pa'i le'u",
    "NG0021:1715": "ste so dgu pa'o // // de nas 'dus pa'i",
    "NG0021:1716": "tshogs rnams la // nyams kyi rim pa bka' stsal pa //",
    "NG0021:1717": "chos sku rtogs pa'i rnal 'byor pas //",
    "NG0021:1718": "dad ldan shes rab snod ldan la //",
    "NG0021:1719": "dpe brgyad bzhis mtshon don rnams bshad //",
    "NG0021:1720": "de yang 'dus pa'i snying po nyon //",
    "NG0021:1721": "nam mkha' nyi ma ri rab bzhin //",
    "NG0021:1722": "dngos med mtha' dbus med la khyab //",
    "NG0021:1723": "ma bsgribs mtha' dbus med la gsal //",
    "NG0021:1724": "chos sku rtogs pas 'gyur ba med //",
    "NG0021:1725": "de yang rdo rje sems dpa' nyon //",
    "NG0021:1726": "rgya mtsho chu bo bser bu bzhin //",
    "NG0021:1727": "zab la g.yo med nyams dang ldan //",
    "NG0021:1728": "'phel 'grib med pas rgyun mi chad //",
    "NG0021:1729": "kha dog med pa'i rig pa 'phyo //",
    "NG0021:1730": "de yang 'dus pa'i snying po nyon //",
    "NG0021:1731": "khyung dang ud+war sbrul mdud bzhin //",
    "NG0021:1732": "nyam nga med pa'i lta ba yis //",
    "NG0021:1733": "shin tu dkon pa'i chos sku rnyed //",
    "NG0021:1734": "dug lnga skyes tsam rang grol thugs //",
    "NG0021:1735": "rin chen cang shes ma gi bzhin //",
    "NG0021:1736": "chos nyid rtogs pas thams cad 'grub //",
    "NG0021:1737": "gang phyir chos nyid 'brail med shes //",
    "NG0021:1738": "nyon mongs nad sel dran pa'i mchog / de yang 'dus pa'i snying po nyon //",
    "NG0021:1739": "de dag dpe don mtshon pa'i nyams //",
    "NG0021:1740": "blta bsgom spyod pa 'bras bu yis //",
    "NG0021:1741": "rnam pa bzhir ni phye ba yang *//",
    "NG0021:1742": "shes rab dman la bstan pa las //",
    "NG0021:1743": "don la rang rig chos skur 'dus //",
    "NG0021:1744": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1745": "rin po che yon tan kun 'byung gi rgyud las /",
    "NG0021:1746": "nyams kyi rim pa gcig tu bstan pa'i le'u ste",
    "NG0021:1747": "bzhi bcu pa'o // // de nas 'dus pa'i tshogs",
    "NG0021:1748": "rnams la // man ngag gol med bka' stsal pa //",
    "NG0021:1749": "gsal la mi rtog mi g.yo ba //",
    "NG0021:1750": "'phel 'grib med par rgyun du gnas //",
    "NG0021:1751": "gol med kun gzhi la bzla'o //",
    "NG0021:1752": "de yang 'dus pa'i snying po nyon //",
    "NG0021:1753": "gsal la gol med ye shes ni //",
    "NG0021:1754": "sprin med nyi ma'i 'od brdal bzhin //",
    "NG0021:1755": "mtha' dbus med pa'i chos skur gsal //",
    "NG0021:1756": "'du shes med 'gog gol ba med //",
    "NG0021:1757": "mi rtog dmigs 'dzin med pa yis //",
    "NG0021:1758": "rig pa rgya yan chos kyi sku //",
    "NG0021:1759": "phyod de sang nge 'dzin rtog med //",
    "NG0021:1760": "skye bo ma rtog gol mi srid //",
    "NG0021:1761": "mi g.yo ye nas gnas pa yis //",
    "NG0021:1762": "chu bo'i rgyun bzhin rtag tu yod //",
    "NG0021:1763": "bzhag dang langs pa med pa'i phyir //",
    "NG0021:1764": "dbu ma sems tsam gol ba med //",
    "NG0021:1765": "rang byung nges pa'i gzhi nyid la //",
    "NG0021:1766": "'phel dang 'grib pa med pa'i phyir //",
    "NG0021:1767": "dus gsum dag tu 'gyur ba med //",
    "NG0021:1768": "bskyed rim lha yi gol sa med //",
    "NG0021:1769": "de yang 'dus pa'i snying po nyon //",
    "NG0021:1770": "de dag gol med la zlo ni //",
    "NG0021:1771": "rig pa gsal ba longs spyod rdzogs //",
    "NG0021:1772": "mi rtog 'dzin med sprul pa'i sku //",
    "NG0021:1773": "mi g.yo 'gyur med chos kyi sku //",
    "NG0021:1774": "ngo bo nyid sku 'phel 'grib med //",
    "NG0021:1775": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1776": "rin po che yon tan kun 'byung gi rgyud las /",
    "NG0021:1777": "gol med kyi man ngag bstan pa'i le'u ste zhe gcig pa'o ///",
    "NG0021:1778": "/ de nas 'dus pa'i tshogs rnams la //",
    "NG0021:1779": "nyams kyi rim pa 'di gsungs so //",
    "NG0021:1780": "gang yang ma mnos dran pa la //",
    "NG0021:1781": "rang bzhin med pa'i shes rab kyis //",
    "NG0021:1782": "mi brjed pa yi shes pas zin //",
    "NG0021:1783": "gza' gtad med pa lam gyi nyams //",
    "NG0021:1784": "yul ni gang yang ma brten pa'i //",
    "NG0021:1785": "mthong thos med par rang yid ches //",
    "NG0021:1786": "'gyur ba med pa'i gdeng dang ldan //",
    "NG0021:1787": "sangs rgyas dgongs pa thugs la 'char //",
    "NG0021:1788": "ma bsams pa yi rig pa las //",
    "NG0021:1789": "skye 'gags med pa'i ting 'dzin gsal //",
    "NG0021:1790": "nyams myong nges par rgyun mi 'chad //",
    "NG0021:1791": "de tsam nyid nas da lta'i thugs //",
    "NG0021:1792": "phyi yi 'dod yon cir snang yang *//",
    "NG0021:1793": "ro mchog med par nyams su myong *//",
    "NG0021:1794": "'dus byas med par rtag tu gnas //",
    "NG0021:1795": "de la zhen pa'i blo mi 'jug / lus la ma brten dga' ba las //",
    "NG0021:1796": "chags pa med pa'i bde ba shar //",
    "NG0021:1797": "de nyid du na 'pho 'gyur med //",
    "NG0021:1798": "nyams kyi nang nas dam pa'i mchog / da yang 'dus pa'i snying po nyon //",
    "NG0021:1799": "de dag rtsa ba mdor bsdu na //",
    "NG0021:1800": "rten bcas shes pa 'di nyid la //",
    "NG0021:1801": "lung ldan bstan pas rang rig go //",
    "NG0021:1802": "de nyid 'bral med rgyun du gnas //",
    "NG0021:1803": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1804": "rin po che yon tan kun 'byung gi rgyud las /",
    "NG0021:1805": "nyams su myong ba'i bka' bstan pa'i le'u ste zhe",
    "NG0021:1806": "gnyis pa'o // // de nas rdo rje sems dpa'",
    "NG0021:1807": "yis // 'dus pa'i 'khor la phan gdags phyir /",
    "NG0021:1808": "kun rig chos kyi rgyal po la //",
    "NG0021:1809": "bden pa'i dgongs don 'di skad gsol //",
    "NG0021:1810": "phyi nang spyod pa la zlos pa //",
    "NG0021:1811": "de yi yon tan ji ltar lags //",
    "NG0021:1812": "mthar phyin nyams rim ji ltar 'byung *//",
    "NG0021:1813": "kun rig ston pas bshad du gsol //",
    "NG0021:1814": "de skad zhus pa'i don gsan nas //",
    "NG0021:1815": "'dus pa'i 'khor la bka' stsal pa //",
    "NG0021:1816": "la zlos spyod pa'i bka' rtags ni //",
    "NG0021:1817": "bka' dang mi 'gal mthun par ni //",
    "NG0021:1818": "snod ldan blo la 'char ba'i phyir //",
    "NG0021:1819": "nges par gtan la dbab par bya //",
    "NG0021:1820": "de yang 'dus pa'i snying po nyon //",
    "NG0021:1821": "phyi rkyen ye shes rang shar bas //",
    "NG0021:1822": "dngos po ma 'khrul shes pa la //",
    "NG0021:1823": "tshor ba bde sdug gang yang rung *//",
    "NG0021:1824": "nyams su myong tsam nyid nas ni //",
    "NG0021:1825": "lus dang 'brel med shes pa'i phyir //",
    "NG0021:1826": "ci spyod ye shes chen por shar //",
    "NG0021:1827": "de yang 'dus pa'i snying po nyon //",
    "NG0021:1828": "kha dog dby-ibs su ma bsam pa'i //",
    "NG0021:1829": "dngos po ma 'khrul 'jam dang zhim //",
    "NG0021:1830": "dga' bde nyams su myong ba ni //",
    "NG0021:1831": "da tsam nyid nas 'brel med shes //",
    "NG0021:1832": "de phyir rang rig ye shes shar //",
    "NG0021:1833": "de yang 'dus pa'i snying po nyon //",
    "NG0021:1834": "yul med shes pa ma 'khrul pas //",
    "NG0021:1835": "na tsha mi zhim mi dga' sogs //",
    "NG0021:1836": "yul dang ma bral nyams myong ba //",
    "NG0021:1837": "ye shes rang shar dgongs pa yin //",
    "NG0021:1838": "de dag sdug bsngal rnam drug gis //",
    "NG0021:1839": "don gyi dbye ba'i don shes na //",
    "NG0021:1840": "gang gis rkyen dang phrad pa'i tshe //",
    "NG0021:1841": "yul dang 'bral med nyams su myong *//",
    "NG0021:1842": "de tsam nyid na chos skur shar //",
    "NG0021:1843": "de yang rdo rje sems dpa' nyon //",
    "NG0021:1844": "dug ni ha la nag po la //",
    "NG0021:1845": "ma gi rtsi yis theb gyur na //",
    "NG0021:1846": "dug de sman du 'gyur ba bzhin //",
    "NG0021:1847": "de bzhin tshor ba bde sdug ni //",
    "NG0021:1848": "gang gis rkyen dang phrad pa'i dus //",
    "NG0021:1849": "lung bstan gdams ngag dran shes phyir //",
    "NG0021:1850": "bde sdug chos skur nyams su myong *//",
    "NG0021:1851": "ci dran gang phrad ye shes shar //",
    "NG0021:1852": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1853": "rin po che yon tan kun 'byung gi rgyud las /",
    "NG0021:1854": "phyi rkyen ye shes rang shar bstan pa'i le'u ste",
    "NG0021:1855": "zhe gsum pa'o // // de nas 'dus pa'i snying",
    "NG0021:1856": "po nyon // nang gi ye shes rang shar don //",
    "NG0021:1857": "gzhan du gol med chos sku ni //",
    "NG0021:1858": "lta sgom spyod pa'i 'bras bu yis //",
    "NG0021:1859": "gol sa med par don brgyad ldan //",
    "NG0021:1860": "'bral med chos sku nyams su myong *//",
    "NG0021:1861": "seng ge'i 'o ma 'thung ba bzhin //",
    "NG0021:1862": "de yang 'dus pa'i snying po nyon //",
    "NG0021:1863": "rtag par ma song dngos po med //",
    "NG0021:1864": "chad par ma song rgyun mi chad //",
    "NG0021:1865": "bying bar ma bsgribs shes pa gsal //",
    "NG0021:1866": "rgod par mi 'phro dran mi rgyu //",
    "NG0021:1867": "blang du med pas 'dod pa stor //",
    "NG0021:1868": "dor du med pas rtsol ba bral //",
    "NG0021:1869": "spang du med pas gang yang yin //",
    "NG0021:1870": "thob tu med pas re ba med //",
    "NG0021:1871": "de yang 'dus pa'i snying po nyon //",
    "NG0021:1872": "chos sku rtag pas gzhi dang mthun //",
    "NG0021:1873": "ma rig chad pas 'khor ba stongs //",
    "NG0021:1874": "rnam rtog bying bas bag chags brlag / chos nyid 'phro bas thams cad mkhyen //",
    "NG0021:1875": "de yang 'dus pa'i snying po nyon //",
    "NG0021:1876": "gdams ngag blang bas rang sems rtogs //",
    "NG0021:1877": "nyon mongs dor bas sgrib pa dag / nyams su blangs pas bden pa mthong *//",
    "NG0021:1878": "gol sa bcad pas chos sku rnyed //",
    "NG0021:1879": "man ngag thob pas sangs rgyas 'byung *//",
    "NG0021:1880": "de yang 'dus pa'i snying po nyon //",
    "NG0021:1881": "seng ge'i 'o ma gang 'thung pa //",
    "NG0021:1882": "me chu dug mtshon la sogs pa'i //",
    "NG0021:1883": "gnod pa gang gis mi tshugs ltar //",
    "NG0021:1884": "de yi yon tan brgyad ldan la //",
    "NG0021:1885": "gol sgrib skyon gyis mi gos te //",
    "NG0021:1886": "mi yi lus la bud+d+ha'i thugs //",
    "NG0021:1887": "phyi ma ma yin da lta nyid //",
    "NG0021:1888": "nges don bka' las de skad gsungs //",
    "NG0021:1889": "sangs rgyas thams cad kyi dgongs pa chos sku gcig",
    "NG0021:1890": "tu 'dus par bka' bgros pa'i don / rin po",
    "NG0021:1891": "che yon tan kun 'byung gi rgyud las / nang",
    "NG0021:1892": "gol med ye shes rang shar bstan pa'i le'u ste",
    "NG0021:1893": "zhe bzhi pa'o // // de nas 'dus pa'i tshogs",
    "NG0021:1894": "rnams la // kun rig ston pas bka' stsal pa //",
    "NG0021:1895": "gzhi shes gzhi mthun brtul zhugs can //",
    "NG0021:1896": "bgegs med spyod pa bshad kyis nyon //",
    "NG0021:1897": "gdams ngag ma nor gzhi shes pas //",
    "NG0021:1898": "lta ba nges pa'i gdeng ldan phyir //",
    "NG0021:1899": "gang yang chos sku rang gsal bas //",
    "NG0021:1900": "'dus ma byas kyi nam mkha' 'dra //",
    "NG0021:1901": "dus dang rnam pa thams cad du //",
    "NG0021:1902": "goms pa gdeng du ma gyur par //",
    "NG0021:1903": "gdams ngag rgyun du dran par bya //",
    "NG0021:1904": "dran pa mi dgos rtag tu ni //",
    "NG0021:1905": "gzhi dang mthun par bstan yod na //",
    "NG0021:1906": "lta ba gdeng gis zin pa yin //",
    "NG0021:1907": "de la sgo gsum bcos mi dgos //",
    "NG0021:1908": "ma bcos pa yi chos nyid la //",
    "NG0021:1909": "gang mthong nying 'khrul med pa'i phyir //",
    "NG0021:1910": "yid la gang dran chos skur gcig / smig rgyu nam mkhar shes pa 'dra //",
    "NG0021:1911": "brtul zhugs mchog gis la zlos na //",
    "NG0021:1912": "mtshams med lnga dang mi dge bcu //",
    "NG0021:1913": "chags sdang lnga la longs spyod kyang *//",
    "NG0021:1914": "blta ba rtogs pa'i grogs su 'gyur //",
    "NG0021:1915": "de yang 'dus pa'i snying po nyon //",
    "NG0021:1916": "nges don gdams ngag yod pa la //",
    "NG0021:1917": "ma rig gti mug med pa'i phyir //",
    "NG0021:1918": "yul med rig pa kun 'phyo yang *//",
    "NG0021:1919": "gang la zhen med nam mkha' 'dra //",
    "NG0021:1920": "srung ma lnga yis ma bsrungs pa'i //",
    "NG0021:1921": "pho mo chags pa ci spyod kyang *//",
    "NG0021:1922": "don zin nyes med bde ba'i lam //",
    "NG0021:1923": "'khor ba mi smin gos pa med //",
    "NG0021:1924": "pad+ma 'dam gyis ma gos 'dra //",
    "NG0021:1925": "zhe sdang ci spyod sdug bsngal yang *//",
    "NG0021:1926": "dgra gnyen gzhi la med pa'i phyir //",
    "NG0021:1927": "de tshe zhe sdang mtha' gsum bral //",
    "NG0021:1928": "sbrul gyi mdud pa rang grol 'dra //",
    "NG0021:1929": "dus gsum rtsa ba nges pa'i phyir //",
    "NG0021:1930": "de bzhin nga rgyal phrag dog kyang *//",
    "NG0021:1931": "rang byung rang stong rang zhi'i phyir //",
    "NG0021:1932": "btson shor rang yul slebs pa 'dra //",
    "NG0021:1933": "de yang 'dus pa'i snying po nyon //",
    "NG0021:1934": "de ltar rtogs pa'i rnal 'byor pas //",
    "NG0021:1935": "rkyen byas gzhan gyis sems dkrugs kyang *//",
    "NG0021:1936": "nyes pa'i skyon gyis mi gos te //",
    "NG0021:1937": "gzhan gyi nyon mongs nyams myong phyir //",
    "NG0021:1938": "gzhan gyi sdig pa bsags gyur kyang *//",
    "NG0021:1939": "rtogs ldan rnams la bsgrib mi nus //",
    "NG0021:1940": "shel dkar g.ya' yis mi gos 'dra //",
    "NG0021:1941": "de yang 'dus pa'i snying po nyon //",
    "NG0021:1942": "lung rigs mi 'gal dka' las ni //",
    "NG0021:1943": "'bol zhing chags chung tshul 'chos pa //",
    "NG0021:1944": "nges pa'i gdams ngag ma go na //",
    "NG0021:1945": "mkhas kyang rmongs pas thar mi thob //",
    "NG0021:1946": "de yang 'dus pa'i snying po nyon //",
    "NG0021:1947": "bgegs med ye shes spyod pa ni //",
    "NG0021:1948": "rang gi rnam rtog yod kyi bar //",
    "NG0021:1949": "bgegs kyi grangs la zad pa med //",
    "NG0021:1950": "dngos su med phyir 'khrul pa'i blo //",
    "NG0021:1951": "de yang 'dus pa'i snying po nyon //",
    "NG0021:1952": "mu stegs can la 'dre yod pas //",
    "NG0021:1953": "'dre 'dzin skye ba ma rig pa //",
    "NG0021:1954": "mo ma'i rdzun la re bas bslu //",
    "NG0021:1955": "gdeng ldan kun gyis su ston pa //",
    "NG0021:1956": "yul dang gol sa chod pa la //",
    "NG0021:1957": "'dre med rig pa chos skur shes //",
    "NG0021:1958": "gzhi la lha 'dre med pa'i phyir //",
    "NG0021:1959": "phan gnod bya ba rdul tsam med //",
    "NG0021:1960": "de yang 'dus pa'i snying po nyon //",
    "NG0021:1961": "de dag ye shes rang shar bas //",
    "NG0021:1962": "kun brtags med phyir 'dre yang stongs //",
    "NG0021:1963": "de phyir 'khrul pa'i 'dre 'dzin phyir //",
    "NG0021:1964": "ri bong rwa la rtog dpyod 'dra //",
    "NG0021:1965": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:1966": "rin po che yon tan kun 'byung gi rgyud las /",
    "NG0021:1967": "rang shar spyod pa'i dpe bstan pa'i le'u ste zhe lnga pa'o ///",
    "NG0021:1968": "/ de nas kun rig rgyal po yis //",
    "NG0021:1969": "la bzla ye shes rang shar ba //",
    "NG0021:1970": "'dus pa'i 'khor la bka' stsal pa //",
    "NG0021:1971": "dbul pos rin chen rnyed gyur na //",
    "NG0021:1972": "so nam mi dgos ci 'dod 'byung *//",
    "NG0021:1973": "de bzhin chos sku rang shar na //",
    "NG0021:1974": "chos bya mi dgos rtogs pas chog / de yang rdo rje sems dpa' nyon //",
    "NG0021:1975": "nges don rtogs pa'i rang byung la //",
    "NG0021:1976": "bsgom bsgrub bya ba rdul tsam med //",
    "NG0021:1977": "ma bsgoms tha mal gol sa med //",
    "NG0021:1978": "rang rig ye shes kun tu 'phyo //",
    "NG0021:1979": "de yang 'dus pa'i snying po nyon //",
    "NG0021:1980": "bde sdug gang gi rkyen phrad na //",
    "NG0021:1981": "de dus nyid nas chos skur shes //",
    "NG0021:1982": "bde dang mi bde thams cad kun //",
    "NG0021:1983": "'khrul pa'i blo la yod pa las //",
    "NG0021:1984": "rtogs pa'i don la gang yang med //",
    "NG0021:1985": "de yang 'dus pa'i snying po nyon //",
    "NG0021:1986": "me bsad du bas mi gnod ltar //",
    "NG0021:1987": "ma bsgoms blta ba thag chod phyir //",
    "NG0021:1988": "snga phyi dug lnga gang skyes kyang *//",
    "NG0021:1989": "gzhi la med shes chos sku nyid //",
    "NG0021:1990": "de yang 'dus pa'i snying po nyon //",
    "NG0021:1991": "gol sa chos nyid la bzla ba //",
    "NG0021:1992": "yengs pa bsgom pa yin shes na //",
    "NG0021:1993": "ma yengs mtshams bcad bsgom mi dgos //",
    "NG0021:1994": "yengs dang ma yengs don la med //",
    "NG0021:1995": "rang yul slebs na 'jigs med 'dra //",
    "NG0021:1996": "rtog pa chos nyid yin shes na //",
    "NG0021:1997": "mi rtog rtse gcig bsgom mi dgos //",
    "NG0021:1998": "rtog pa rang stong ye shes shar //",
    "NG0021:1999": "gser 'gyur rtsi yis thebs pa 'dra //",
    "NG0021:2000": "dug lnga ye shes yin shes na //",
    "NG0021:2001": "'gyod tshangs bshags pa bya mi dgos //",
    "NG0021:2002": "nyon mongs ye shes rang sar dag / dug nyid sman du sbyor shes 'dra //",
    "NG0021:2003": "zhen pa chos sku yin shes na //",
    "NG0021:2004": "'jig rten chos brgyad bral mi dgos //",
    "NG0021:2005": "ma zhen blo la brten mi dgos //",
    "NG0021:2006": "nam langs nyi ma shar ba 'dra //",
    "NG0021:2007": "'khor ba chos nyid yin shes na //",
    "NG0021:2008": "mya ngan 'das pa bsgrub mi dgos //",
    "NG0021:2009": "re dogs med pa'i gdeng ldan na //",
    "NG0021:2010": "shi ba mi ldog yid ches 'dra //",
    "NG0021:2011": "sems can sangs rgyas yin shes na //",
    "NG0021:2012": "tshogs bsags bsnyen bsgrub bya mi dgos //",
    "NG0021:2013": "gter chen rnyed pas so nam mi dgos 'dra //",
    "NG0021:2014": "ma bsgoms chos nyid yin shes na //",
    "NG0021:2015": "rtse gcig bsgom na don dang bral //",
    "NG0021:2016": "ma bsgoms chos sku gzhi dang mthun //",
    "NG0021:2017": "don mi gnyer la dgra med 'dra //",
    "NG0021:2018": "gnyen po mi mthun grangs mang yang *//",
    "NG0021:2019": "rtsa ba rang rig chos skur gcig / de las gzhan pa'i gdams ngag med //",
    "NG0021:2020": "nges don rgyud nas de skad gsungs //",
    "NG0021:2021": "de yang 'dus pa'i snying po nyon //",
    "NG0021:2022": "de phyir la zlos 'di shes pas //",
    "NG0021:2023": "gang yang ma yin chos skur gsal //",
    "NG0021:2024": "de tsam nyid na dmigs 'dzin med //",
    "NG0021:2025": "rang yin gang dgar ye shes shar //",
    "NG0021:2026": "nyi shar mun grib brlag pa 'dra //",
    "NG0021:2027": "de yang 'dus pa'i snying po nyon //",
    "NG0021:2028": "gnyen po dang ni mi mthun pa //",
    "NG0021:2029": "snying rje zhe sdang gnyis ka la //",
    "NG0021:2030": "chos nyid khyab par gcig pa'i phyir //",
    "NG0021:2031": "blang dor med pa'i don shes na //",
    "NG0021:2032": "dug spangs pa dang spyod pa kun //",
    "NG0021:2033": "chod sku spyod pa'i gdeng ldan pas //",
    "NG0021:2034": "gang ltar byas kyang gzhi dang mthun //",
    "NG0021:2035": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2036": "rin po che yon tan kun 'byung gi rgyud las /",
    "NG0021:2037": "la zlo'i ye shes rang shar bstan pa'i le'u ste zhe drug pa'o ///",
    "NG0021:2038": "/ rang shar yon tan bka' stsal pa //",
    "NG0021:2039": "phyi rkyen ye shes rang shar bas //",
    "NG0021:2040": "'jug pa kun tu tsher ba med //",
    "NG0021:2041": "nang du gol med rang shar bas //",
    "NG0021:2042": "mngal du mi 'jug lus mi len //",
    "NG0021:2043": "rang shar spyod pa phye ba yin //",
    "NG0021:2044": "rnam rtog thams cad dus gcig choms //",
    "NG0021:2045": "la zlo'i ye shes rang shar bas //",
    "NG0021:2046": "phyi yi kun brtags ma spangs dag / de yang 'dus pa'i snying po nyon //",
    "NG0021:2047": "kun brtags de dag rang stong phyir //",
    "NG0021:2048": "'khor ba'i skye ba len mi srid //",
    "NG0021:2049": "ma bslad rig pa chos kyi sku //",
    "NG0021:2050": "dus gsum 'gyur med rang byung la //",
    "NG0021:2051": "ci yang mkhyen pa rang byung sku //",
    "NG0021:2052": "ngo sprod rang shar rnam pa gnyis //",
    "NG0021:2053": "rtsa ba bzhi shes chos skur gcig / de drug dbye bas gol sa chod //",
    "NG0021:2054": "sangs rgyas thugs dang rnal 'byor sems //",
    "NG0021:2055": "gcig tu shes pas gnyis su med //",
    "NG0021:2056": "kun brtags ma rig gtan stong phyir //",
    "NG0021:2057": "nyam pa med pas ltung mi srid //",
    "NG0021:2058": "lus dang ma bral bud+d+har 'gyur //",
    "NG0021:2059": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2060": "rin po che yon tan kun 'byung gi rgyud las /",
    "NG0021:2061": "ye shes rang shar gyi yon tan bstan pa'i le'u",
    "NG0021:2062": "ste zhe bdun pa'o // // de nas kun rig",
    "NG0021:2063": "ston pas yis // ye shes rang shar rtogs pa yi //",
    "NG0021:2064": "nyams kyi rim pa bka' stsal pa //",
    "NG0021:2065": "mtha' dbus med pa'i rig pa yis //",
    "NG0021:2066": "blo yi gting gdeng de rnyed phyir //",
    "NG0021:2067": "mtha' ni yod med rtag chad dang *//",
    "NG0021:2068": "yin dang min dang dag ma dag / phyi dang nang dang snod bcud dang *//",
    "NG0021:2069": "sangs rgyas dang ni sems can dang *//",
    "NG0021:2070": "mtho ris ngan song dge dang sdig / 'khor ba",
    "NG0021:2071": "mya ngan bde dang sdug / bzang ngan che chung",
    "NG0021:2072": "mtho dman dang *// bsgom dang ma bsgoms zhen ma zhen //",
    "NG0021:2073": "yon tan skyon dang 'grib mi 'grib //",
    "NG0021:2074": "phan dang gnod pa la sogs pa'i //",
    "NG0021:2075": "tha snyad gnyis gnyis bsdus pa kun //",
    "NG0021:2076": "mtha' bsal dbu ma mi 'grub pas //",
    "NG0021:2077": "phyogs re'i zhen pa gzhi la med //",
    "NG0021:2078": "ma zhen blo yi 'dzin pa bral //",
    "NG0021:2079": "de phyir chos dbyings mtha' dbus bral //",
    "NG0021:2080": "de yang rdo rje sems dpa' nyon //",
    "NG0021:2081": "ye nas med pa'i chos nyid la //",
    "NG0021:2082": "sgro dang skur ba gang la gdab //",
    "NG0021:2083": "gang yang chos nyid yin shes na //",
    "NG0021:2084": "zhen dang ma zhen la sogs bral //",
    "NG0021:2085": "gang dran gzhi dang mi 'gal na //",
    "NG0021:2086": "bsgom du med pa'i gzhi dang phrad //",
    "NG0021:2087": "zhe 'dod med pas sangs rgyas sa //",
    "NG0021:2088": "de yang 'dus pa'i snying po nyon //",
    "NG0021:2089": "da lta'i shes pa 'di nyid la //",
    "NG0021:2090": "dpag dang gzhal las 'das pa'i phyir //",
    "NG0021:2091": "ci la'ang mi gnas nam mkha' 'dra //",
    "NG0021:2092": "nges lung ldan pas de ltar go //",
    "NG0021:2093": "mtha' rnams gzhi la med pa'i phyir //",
    "NG0021:2094": "gang yang mi spangs sgro mi gdags //",
    "NG0021:2095": "zhen med stong par skur mi gdab //",
    "NG0021:2096": "gang yang rang rig chos sku la //",
    "NG0021:2097": "gdams ngag med pa'i mi rnams kyis //",
    "NG0021:2098": "mnos shing byas pa thams cad gol //",
    "NG0021:2099": "ma mnos dran pa gol ba med //",
    "NG0021:2100": "de yang rdo rje sems dpa' nyon //",
    "NG0021:2101": "mtha' yi 'dzin pa sna tshogs kyis //",
    "NG0021:2102": "mtshan nyid shes pa nyams kyi mchog / ched du ma bsgoms don du zab //",
    "NG0021:2103": "bsgom pa'i shes pa dpag pa'i phyir //",
    "NG0021:2104": "zhe la ma mnos sdug bsngal bral //",
    "NG0021:2105": "tshig tu ma smras brjod las 'das //",
    "NG0021:2106": "de don gol bar ming 'dogs bzhin //",
    "NG0021:2107": "rtogs pa shar nas bsgom mi dgos //",
    "NG0021:2108": "shes pa gsal la kha dog med //",
    "NG0021:2109": "rang yan bzhag pas mtha' dbus med //",
    "NG0021:2110": "gyi nar bzhag pas chos skur gsal //",
    "NG0021:2111": "de yang 'dus pa'i snying po nyon //",
    "NG0021:2112": "sde snod chos la mnyan mi langs //",
    "NG0021:2113": "tha snyad chos la bshad mtha' zad //",
    "NG0021:2114": "tshig gi na yam bris mi zin //",
    "NG0021:2115": "'jig rten gtam la zad pa med //",
    "NG0021:2116": "nges pa don gyi rig pa ni //",
    "NG0021:2117": "rigs dang bshal dang 'os pa dang *//",
    "NG0021:2118": "'thad dang ma nor don dang ldan //",
    "NG0021:2119": "nges don bka' ni yid ches khungs //",
    "NG0021:2120": "rig pa nyams myong gdeng gis zin //",
    "NG0021:2121": "lung rigs gnyis 'dzoms rtogs pas chog / sangs rgyas",
    "NG0021:2122": "thams cad kyi dgongs pa chos sku gcig tu 'dus",
    "NG0021:2123": "par bka' bgros pa'i don /",
    "NG0021:2124": "rin po che yon tan kun 'byung gi rgyud las /",
    "NG0021:2125": "mtha' dbus med pa'i nyams bstan pa'i le'u ste zhe brgyad pa'o ///",
    "NG0021:2126": "/ de nas 'dus pa'i snying po la //",
    "NG0021:2127": "kun rig ston pa chos rje yis //",
    "NG0021:2128": "ma bsgoms gol med bka' stsal pa //",
    "NG0021:2129": "lung ldan nges pa'i gdams ngag gis //",
    "NG0021:2130": "da lta'i shes pa 'di nyid la //",
    "NG0021:2131": "gang yang ma bsams ma dpyad pa //",
    "NG0021:2132": "don gyi gnas lugs chos sku ni //",
    "NG0021:2133": "ye nas gnas pa'i gzhi nyid la //",
    "NG0021:2134": "'di yin rtse gcig mi bsgom pas //",
    "NG0021:2135": "ma bsgoms rang yan bzhag gyur kyang *//",
    "NG0021:2136": "lta ba'i gdeng gis zin pa'i phyir //",
    "NG0021:2137": "rang sems 'khrul par gol mi srid //",
    "NG0021:2138": "de yang 'dus pa'i snying po nyon //",
    "NG0021:2139": "ngo sprod rang shar rkyen thub kyang *//",
    "NG0021:2140": "nges par gzhi dang gcig shes na //",
    "NG0021:2141": "rang sems snying po rtogs pa'i phyir //",
    "NG0021:2142": "de la ched du bsgom mi dgos //",
    "NG0021:2143": "yod med la sogs gang rung gi //",
    "NG0021:2144": "mtha' rnams chos nyid yin shes na //",
    "NG0021:2145": "ma zhen blo la brten du med //",
    "NG0021:2146": "zhen pa dgag cing spang mi dgos //",
    "NG0021:2147": "de ltar rtogs pa'i dad ldan gyis //",
    "NG0021:2148": "ma bsgoms gang dgar bzhag gyur kyang *//",
    "NG0021:2149": "yul dang gol sa chod pa'i phyir //",
    "NG0021:2150": "tha mal gol sa 'byung mi srid //",
    "NG0021:2151": "de yang 'dus pa'i snying po nyon //",
    "NG0021:2152": "de las lhag pa'i bogs 'don ni //",
    "NG0021:2153": "re ba yod phyir gzhi mi shes //",
    "NG0021:2154": "de phyir bogs 'don thams cad nor //",
    "NG0021:2155": "yul med rang gsal bsgom mi dgos //",
    "NG0021:2156": "de don nges par don go na //",
    "NG0021:2157": "gzhi las lhag pa rdul tsam med //",
    "NG0021:2158": "de phyir bya btsal ye bral bas //",
    "NG0021:2159": "gang ltar byas kyang chos skur rtogs //",
    "NG0021:2160": "de las lhag pa'i chos gzhan med //",
    "NG0021:2161": "de phyir tshegs med don po che //",
    "NG0021:2162": "de yang 'dus pa'i snying po nyon //",
    "NG0021:2163": "rang byung ye shes gzhi nyid ni //",
    "NG0021:2164": "da lta'i rig pa 'di shes pas //",
    "NG0021:2165": "gzhan nas btsal du rdul tsam med //",
    "NG0021:2166": "re dogs med phyir gzhi dang bral //",
    "NG0021:2167": "'gyur ba med pas kun gyi gzhi //",
    "NG0021:2168": "de rtogs sangs rgyas kun dang bral //",
    "NG0021:2169": "de yang 'dus pa'i snying po nyon //",
    "NG0021:2170": "sangs rgyas dgongs pa thams cad ni //",
    "NG0021:2171": "da lta'i dus 'dir don go bas //",
    "NG0021:2172": "phyi mar dge ba'i stegs mi dgos //",
    "NG0021:2173": "de phyir dgongs pa'i 'du shes med //",
    "NG0021:2174": "nyam nga yid gnyis rtag bral bas //",
    "NG0021:2175": "rung dang mi rung tha snyad bral //",
    "NG0021:2176": "de phyir kun bzang thugs dang mnyam //",
    "NG0021:2177": "de yang 'dus pa'i snying po nyon //",
    "NG0021:2178": "rgyud lung man ngag lta sgom de //",
    "NG0021:2179": "rig med 'byung ba rnam lnga yang *//",
    "NG0021:2180": "spre 'dre'i lung gis log bstan pas //",
    "NG0021:2181": "rang 'khrul sems kyi rtsol ba yis //",
    "NG0021:2182": "spang sbyang bsgyur 'jig la sogs pa //",
    "NG0021:2183": "thabs mang dka' ba sna tshogs kyis //",
    "NG0021:2184": "gnyen po bskyed dang rdzogs pa yis //",
    "NG0021:2185": "lhag par ting 'dzin ci bsgoms kyang *//",
    "NG0021:2186": "yul dang 'brel ba ma chod phyir //",
    "NG0021:2187": "rtags dang nyams ni ci byung yang *//",
    "NG0021:2188": "bem rig shan 'di ma phyed na //",
    "NG0021:2189": "nyams myong bzang yang 'khrul pa yin //",
    "NG0021:2190": "de phyir yul sems gcig zer pa //",
    "NG0021:2191": "de ltar mkhas kyang sangs mi rgya //",
    "NG0021:2192": "de yang 'dus pa'i snying po nyon //",
    "NG0021:2193": "de dag gzhi de rtogs pa dang *//",
    "NG0021:2194": "ma rtogs rgyud pa ma chod kyang *//",
    "NG0021:2195": "'khrul dang ma 'khrul phye ba las //",
    "NG0021:2196": "don la rgyud lung chos mi dgos //",
    "NG0021:2197": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2198": "rin po che yon tan kun 'byung gi rgyud las /",
    "NG0021:2199": "ma bsgoms gol sa med par bstan pa'i le'u ste zhe dgu pa'o ///",
    "NG0021:2200": "/ de nas 'dus pa'i tshogs rnams la //",
    "NG0021:2201": "gnas lugs nyams ni bka' stsal pa //",
    "NG0021:2202": "chos rnams kun gyi rtsa ba ni //",
    "NG0021:2203": "rang byung ye shes rtogs pa'i don //",
    "NG0021:2204": "da lta nyid du nyams su myong *//",
    "NG0021:2205": "bde ldan sangs rgyas kun dang mnyam //",
    "NG0021:2206": "de yang rdo rje sems dpa' nyon //",
    "NG0021:2207": "ye nas gnas par don go bas //",
    "NG0021:2208": "sgrib sbyong tshogs bsags bya mi dgos //",
    "NG0021:2209": "rang bzhin gzhi yi gnas lugs la //",
    "NG0021:2210": "byar med bsgrub med don shes pas //",
    "NG0021:2211": "bsnyen bsgrub chos la rtsol mi dgos //",
    "NG0021:2212": "gzhan nas mi 'byung rang rig pas //",
    "NG0021:2213": "ma rig mun pa gdod nas dag / rang rig shes pa gnyug ma 'di //",
    "NG0021:2214": "rgyu dang rkyen las ma bskyed phyir //",
    "NG0021:2215": "'dus byas chos la rag ma lus //",
    "NG0021:2216": "nges lung bka' yi dgongs pa 'dis //",
    "NG0021:2217": "ma nor ma bcos don go'i phyir //",
    "NG0021:2218": "tshul 'chos spyod pa bya mi dgos //",
    "NG0021:2219": "de yang 'dus pa'i snying po nyon //",
    "NG0021:2220": "ye nas gnas pa'i gzhi shes pas //",
    "NG0021:2221": "ji bzhin don la rang gsal bas //",
    "NG0021:2222": "snang ba'i sgron ma 'degs mi dgos //",
    "NG0021:2223": "nam mkha' dang ni dus mnyam phyir //",
    "NG0021:2224": "ma skyes mi nub rang 'byung phyir //",
    "NG0021:2225": "gzhan nas btsal du rdul tsam med //",
    "NG0021:2226": "de yang 'dus pa'i snying po nyon //",
    "NG0021:2227": "ye nas gnas pa'i gzhi shes pas //",
    "NG0021:2228": "kun khyab ye nas chos sku la //",
    "NG0021:2229": "'pho 'gyur bya ba rdul tsam med //",
    "NG0021:2230": "de phyir gzhi nges chos sku la //",
    "NG0021:2231": "tshig gi tha snyad bslab mi dgos //",
    "NG0021:2232": "blta ru med pa'i rig pa la //",
    "NG0021:2233": "mdog dbyibs su ni mthong ba med //",
    "NG0021:2234": "gal te yod na 'khrul pa yin //",
    "NG0021:2235": "bsam du med pa'i chos nyid la //",
    "NG0021:2236": "rtog dpyod byed na ma rig sems //",
    "NG0021:2237": "bstan du yod na mtshon pa dka' //",
    "NG0021:2238": "rtag chad ye nas med pa la //",
    "NG0021:2239": "mtha' ru ltung ba yod mi srid //",
    "NG0021:2240": "de phyir spros bral mtha' dbus med //",
    "NG0021:2241": "de yang 'dus pa'i snying po nyon //",
    "NG0021:2242": "yang dag ma nor dgongs pa ni //",
    "NG0021:2243": "zhe la 'dod pa khar mi thon //",
    "NG0021:2244": "rang gi nyams la gsal ba las //",
    "NG0021:2245": "tshig gi mtshon du smrar mi shes //",
    "NG0021:2246": "de phyir brjod du med ces bya //",
    "NG0021:2247": "sus kyang ma byas ma bcos par //",
    "NG0021:2248": "phyogs med pa la chos sku gsal //",
    "NG0021:2249": "byeng rmugs bya ba'i ming yang med //",
    "NG0021:2250": "dngos po med pa'i gsal don gyis //",
    "NG0021:2251": "btang snyoms lteng po'i mun pa med //",
    "NG0021:2252": "'jig rten chos kyis yengs pa med //",
    "NG0021:2253": "chos nyid don la ma yengs mchog / de phyir don gyi gdeng ldan dgos //",
    "NG0021:2254": "de yang 'dus pa'i snying po nyon //",
    "NG0021:2255": "gang gi mno bsam ma btang bar //",
    "NG0021:2256": "de nyid chos nyid yin shes na //",
    "NG0021:2257": "gol sgrib sdug bsngal 'byung mi srid //",
    "NG0021:2258": "che chung gnyen po bsgom mi dgos //",
    "NG0021:2259": "da lta'i shes pa 'di nyid las //",
    "NG0021:2260": "don gyi gnas lugs gcig shes na //",
    "NG0021:2261": "rgyud dag rang byung chos kyi sku //",
    "NG0021:2262": "tha ma rang rig dus der sangs //",
    "NG0021:2263": "thams cad mkhyen pa'i ye shes rgyas //",
    "NG0021:2264": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2265": "rin po che yon tan kun 'byung gi rgyud las /",
    "NG0021:2266": "gnas lugs don gyi nyams myong bstan pa'i le'u ste",
    "NG0021:2267": "lnga bcu pa'o // / kun rig rgyal pos bka'",
    "NG0021:2268": "stsal pa // de ltar ma rtogs blo dman gyis //",
    "NG0021:2269": "rgyun du 'bral med bya ba'i phyir //",
    "NG0021:2270": "don zin spyod pa rkyen thub pas //",
    "NG0021:2271": "rgyu dang gol sa gdams ngag dang *//",
    "NG0021:2272": "nyams myong la bzla blta ba ste //",
    "NG0021:2273": "re re la ni drug drug tu //",
    "NG0021:2274": "phye la bstan gyi yid kyis nyon //",
    "NG0021:2275": "de yang rdo rje sems dpa' nyon //",
    "NG0021:2276": "bde ba ye shes rnam gsum gyis //",
    "NG0021:2277": "nang gi bde ba rkyen thub pas //",
    "NG0021:2278": "blta med zhi gnas 'gog pa la //",
    "NG0021:2279": "bdag med mi g.yo rnam pa gsum //",
    "NG0021:2280": "rang yan lhag mthong mi brjed bzung *//",
    "NG0021:2281": "mtha' bral shes gsal gdeng gis zin //",
    "NG0021:2282": "bdag nyid don la med par shes //",
    "NG0021:2283": "de nyid bde gsal ye shes sku //",
    "NG0021:2284": "da yang 'dus pa'i snying po nyon //",
    "NG0021:2285": "'du 'dzi longs spyod 'phel ba yis //",
    "NG0021:2286": "yo byad rnam gsum ldan pa de //",
    "NG0021:2287": "'dod yon lnga la rang rgyud zhen //",
    "NG0021:2288": "gang 'khrul ma mthong don shes pas //",
    "NG0021:2289": "gang yang myong bar rig pas shes //",
    "NG0021:2290": "bdag gzhan gzhi la ma grub pas //",
    "NG0021:2291": "bde ba longs spyod chos nyid rgyan //",
    "NG0021:2292": "de yang 'dus pa'i snying po nyon //",
    "NG0021:2293": "pho mo bde ba'i rkyen thub pa //",
    "NG0021:2294": "'gro ba bzang por yid chags pas //",
    "NG0021:2295": "thabs dang rang rgyud chags spyod gol //",
    "NG0021:2296": "snga phyi ma song don zin pa'i //",
    "NG0021:2297": "de tshe bde ba mthar ma ltung *//",
    "NG0021:2298": "pho mo gzhi la grub pa med //",
    "NG0021:2299": "lus bde longs spyod rig pa'i sku //",
    "NG0021:2300": "de yang 'dus pa'i snying po nyon //",
    "NG0021:2301": "de dag bde ba rnam gsum yang *//",
    "NG0021:2302": "zhen med don zin dngos spyod kyang *//",
    "NG0021:2303": "gnas skabs 'brel yod mthar thug med //",
    "NG0021:2304": "de phyir gdeng zin rnams kyis spyod //",
    "NG0021:2305": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2306": "rin po che yon tan kun 'byung gi rgyud las /",
    "NG0021:2307": "bde ba ye shes su rkyen thub par bstan pa'i",
    "NG0021:2308": "le'u ste nga gcig pa'o // // kun rig rgyal",
    "NG0021:2309": "pos bka' stsal pa //",
    "NG0021:2310": "phyi yi lus kyi sdug bsngal gyi //",
    "NG0021:2311": "nad ni bzhi brgya rtsa gcig las //",
    "NG0021:2312": "ye 'drog khod pa rnam gsum yin //",
    "NG0021:2313": "gang na lhag mthong don gyis zin //",
    "NG0021:2314": "de tshe mtha' bral chos skur myong *//",
    "NG0021:2315": "lus dang na tsha gzhi la med //",
    "NG0021:2316": "sdug bsngal de nyid sprul skur shar //",
    "NG0021:2317": "de yang 'dus pa'i snying po nyon //",
    "NG0021:2318": "sems kyi sdug bsngal rkyen thub pas //",
    "NG0021:2319": "chags sdang rnam gnyis yin pa'i phyir //",
    "NG0021:2320": "byams sdang gzhi la dam par zhen //",
    "NG0021:2321": "mi gzhig mi bsam dran pas zin //",
    "NG0021:2322": "gang la zhen 'dzin bde zin nyams //",
    "NG0021:2323": "de nyid bsam pa gzhi la med //",
    "NG0021:2324": "de tshe sdug bsngal bde bar shar //",
    "NG0021:2325": "de yang 'dus pa'i snying po nyon //",
    "NG0021:2326": "phyi yi sdug bsngal rnam bzhi yang *//",
    "NG0021:2327": "ma rig rkyen bzhis bskyed pa'i rgyu //",
    "NG0021:2328": "nyon mongs bag chags bsags pas gol //",
    "NG0021:2329": "snga phyi med shes gdams ngag gis //",
    "NG0021:2330": "chos nyid gzhi ldan nyams su myong *//",
    "NG0021:2331": "gzhi la snga phyi don la med //",
    "NG0021:2332": "de phyir 'bras bu chos kyi sku //",
    "NG0021:2333": "de yang 'dus pa'i snying po nyon //",
    "NG0021:2334": "sdug bsngal nyid dang bde ba'i klong *//",
    "NG0021:2335": "don la ye shes 'bral ba med //",
    "NG0021:2336": "da lta'i rig pa 'di nyid yin //",
    "NG0021:2337": "de phyir sdug bsngal bde ba'i ngang *//",
    "NG0021:2338": "de la zhen med ye shes sku //",
    "NG0021:2339": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2340": "rin po che yon tan kun 'byung gi rgyud las /",
    "NG0021:2341": "sdug bsngal zhi byed chos skur rkyen thub par bstan",
    "NG0021:2342": "pa'i le'u ste nga gnyis pa'o // // de yang",
    "NG0021:2343": "'dus pa'i snying po nyon //",
    "NG0021:2344": "btang snyoms shes shing rkyen thub pa //",
    "NG0021:2345": "le lo snyoms las lung ma bstan //",
    "NG0021:2346": "btang snyoms mun pas rang rig bsgribs //",
    "NG0021:2347": "shan phyed ngos zin yid ches la //",
    "NG0021:2348": "rang rig 'brel med nyams dang ldan //",
    "NG0021:2349": "ma rig med phyir btang snyoms med //",
    "NG0021:2350": "lhag mthong 'bras bu bde ba mthong *//",
    "NG0021:2351": "de yang 'dus pa'i snying po nyon //",
    "NG0021:2352": "kun gzhi lung ma bstan pa yis //",
    "NG0021:2353": "bsgribs pa lung ma bstan pa'i phyir //",
    "NG0021:2354": "dang po yid tsam bsgribs pa yis //",
    "NG0021:2355": "ma rig rgyu las lus bskyed pas //",
    "NG0021:2356": "brgyal dang mngal du chags tsam na //",
    "NG0021:2357": "brjed dang ma dran had de ba //",
    "NG0021:2358": "dran med drug gis lung ma bstan //",
    "NG0021:2359": "dran med lung las ma g.yos pa'i //",
    "NG0021:2360": "nges don gdams ngag sngon bstan nas //",
    "NG0021:2361": "lung ma bstan par rang stong nas //",
    "NG0021:2362": "gzhi nyid don phrad chos kyi sku //",
    "NG0021:2363": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2364": "rin po che yon tan kun 'byung gi rgyud las /",
    "NG0021:2365": "btang snyoms lhag mthong rig pa rkyen thub par bstan pa'i le'u ste nga gsum pa'o ///",
    "NG0021:2366": "/ de nas 'dus pa'i tshogs rnams la /",
    "NG0021:2367": "kun rig ston pas bka' stsal pa //",
    "NG0021:2368": "gnyid kyi rnam grangs dbye ba ni //",
    "NG0021:2369": "dge sdig lung ma bstan pa'i gnyid //",
    "NG0021:2370": "bag chags bzang ngan gnyis las byung *//",
    "NG0021:2371": "dang po lung ma bstan pa'i gnyid //",
    "NG0021:2372": "rmi lam med pa'i lam med pa //",
    "NG0021:2373": "de la dge sdig rmi lam byung *//",
    "NG0021:2374": "bag chags mtshams sbyor lhas bstan pa //",
    "NG0021:2375": "'khrul pa bzang ngan dam par 'dzin //",
    "NG0021:2376": "de phyir ma rig rmongs par gol //",
    "NG0021:2377": "de yang 'dus pa'i snying po nyon //",
    "NG0021:2378": "gnyid log tshogs drug bag la nyal //",
    "NG0021:2379": "bum nang sbrang bu brgyal ba bzhin //",
    "NG0021:2380": "rang dbang med par sems sdud pa //",
    "NG0021:2381": "gti mug mun par chos sku dbyings //",
    "NG0021:2382": "de ma bsal bar sangs mi rgya //",
    "NG0021:2383": "de phyir nges pa'i lung 'di la //",
    "NG0021:2384": "yid ches rig pa'i klong du zhog / der bzhag sa ler dran mi rgyu //",
    "NG0021:2385": "chos nyid gnas lugs de yin pas //",
    "NG0021:2386": "gnyid ni chos sku'i klong du thim //",
    "NG0021:2387": "bag nyal gzhi gnas rig ma rig / rmi lam rnam gsum gang byung yang *//",
    "NG0021:2388": "gzhan gyi bar ni ma chod par //",
    "NG0021:2389": "sad dus gdams ngag 'di dran pas //",
    "NG0021:2390": "gnyid de chos skur rang shes phyir //",
    "NG0021:2391": "don tsam nyid na nyams su myong *//",
    "NG0021:2392": "de la rmi lam grub pa med //",
    "NG0021:2393": "'bras bu mi rtog chos skur shar //",
    "NG0021:2394": "de yang rdo rje sems dpa' nyon //",
    "NG0021:2395": "dang po rang bzhin lus gzhi yis //",
    "NG0021:2396": "kun gzhi lung ma bstan dus na //",
    "NG0021:2397": "mngal gyis bsgribs g.yog lus 'dis ni //",
    "NG0021:2398": "rkyen byas gnyid du song ba'i tshe //",
    "NG0021:2399": "rang nyid mal la gnyid de ni //",
    "NG0021:2400": "lung ldan gdams ngag sngon phog pas //",
    "NG0021:2401": "'khor 'das ma rig gzhi de nyid //",
    "NG0021:2402": "mi dran gnyid de chos skur dran //",
    "NG0021:2403": "rin chen ga 'ur bcug pa bzhin //",
    "NG0021:2404": "bying yang sad dus gdams ngag gis //",
    "NG0021:2405": "rmi lam gang yang mi bsam par //",
    "NG0021:2406": "dran du mi gzhug rjes mi bcad //",
    "NG0021:2407": "gdams ngag dran pas bag nyal med //",
    "NG0021:2408": "de shes rang byung klong thim yin //",
    "NG0021:2409": "de yang 'dus pa'i snying po nyon //",
    "NG0021:2410": "rmi lam bzang ngan sprin bzhin du //",
    "NG0021:2411": "chos nyid stong pa'i ngang du sangs //",
    "NG0021:2412": "brjed dran nor ni rnyed pa 'dra //",
    "NG0021:2413": "de yang 'dus pa'i snying po nyon //",
    "NG0021:2414": "ma yi mngal du gnas dus na //",
    "NG0021:2415": "'chi kar dran pa mun song dang *//",
    "NG0021:2416": "brgyal dang ma dran brjed pa'i dus //",
    "NG0021:2417": "gdams ngag dran pa med kyang ni //",
    "NG0021:2418": "gzhan gyi bar ni ma chod par //",
    "NG0021:2419": "de tshe dran rnyed lhag mthong shar //",
    "NG0021:2420": "de ltar nyams su myong ba'i phyir //",
    "NG0021:2421": "bar dor mngon sangs rgyas par nges //",
    "NG0021:2422": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2423": "rin po che yon tan kun 'byung gi rgyud las /",
    "NG0021:2424": "gnyid ye shes klong thim du bstan pa'i le'u ste nga bzhi pa'o ///",
    "NG0021:2425": "/ kun rig ston pas yang gsungs pa //",
    "NG0021:2426": "gti mug rang grol rkyen thub pas //",
    "NG0021:2427": "ma rig shes bzhin lung ma bstan //",
    "NG0021:2428": "gang yang mi sems gti mug sems //",
    "NG0021:2429": "lung ldan sgron ma'i don bstan pas //",
    "NG0021:2430": "rang rig chos sku yid la shar //",
    "NG0021:2431": "gzhi dang phrad pas mun pa brlag / 'bras bu chos sku thams cad mkhyen //",
    "NG0021:2432": "de yang rdo rje sems dpa' nyon //",
    "NG0021:2433": "zhe sdang rang grol rkyen thub pas //",
    "NG0021:2434": "yul ngan kha dog smra ba la //",
    "NG0021:2435": "zhe sdang sems 'khrugs bzod pa nyams //",
    "NG0021:2436": "mi bsam yul gyi rjes mi bcad //",
    "NG0021:2437": "de dus rtag chad mtha' bral nyams //",
    "NG0021:2438": "rang gzhan gzhi la grub pa med //",
    "NG0021:2439": "'bras bu rang rig sprul par shar //",
    "NG0021:2440": "de yang 'dus pa'i snying po nyon //",
    "NG0021:2441": "nga rgyal red byed rkyen thub pas //",
    "NG0021:2442": "gzhan dag ldem pos smra ba la //",
    "NG0021:2443": "nga bden rmongs pa ched du byed //",
    "NG0021:2444": "gang yang don med don dran pas //",
    "NG0021:2445": "de nyid rig pa'i shes pa nyams //",
    "NG0021:2446": "tshig gi che chung gzhi la med //",
    "NG0021:2447": "don ldan nga rgyal chos skur 'char //",
    "NG0021:2448": "de yang 'dus pa'i snying po nyon //",
    "NG0021:2449": "phrag dog rang grol rkyen thub pas //",
    "NG0021:2450": "gzhan gyi phun sum tshogs pa la //",
    "NG0021:2451": "g.yo sgyu'i thabs kyis gzhan la smon //",
    "NG0021:2452": "bdag gzhan med shes chos kyi sku //",
    "NG0021:2453": "phrag dog ye shes nyams su myong *//",
    "NG0021:2454": "de tsam nyid na bdag gzhan med //",
    "NG0021:2455": "g.yo sgyu'i don shes longs spyod rgyan //",
    "NG0021:2456": "de yang 'dus pa'i snying po nyon //",
    "NG0021:2457": "dngos por ma 'khrul rang lugs la //",
    "NG0021:2458": "rkyen gyi nyon mongs gang skyes kyang *//",
    "NG0021:2459": "de dus chos sku nyams su myong *//",
    "NG0021:2460": "de tshe yul dang 'brel pa med //",
    "NG0021:2461": "de phyir rkyen thub bsgom mi dgos //",
    "NG0021:2462": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2463": "rin po che yon tan kun 'byung gi rgyud las /",
    "NG0021:2464": "dug lnga rang grol du bstan pa'i le'u ste nga",
    "NG0021:2465": "lnga pa'o // // de nas 'dus pa'i tshogs rnams",
    "NG0021:2466": "la // kun rig ston pas yang gsungs pa //",
    "NG0021:2467": "rig 'dzin sems dpa' sprul pa'i sku //",
    "NG0021:2468": "sangs rgyas dgongs pa nges pa'i don //",
    "NG0021:2469": "thugs nas snyan du brgyud pa yi //",
    "NG0021:2470": "snod ldan gdams ngag sngon bstan nas //",
    "NG0021:2471": "ting 'dzin brtan par ma gyur kyang *//",
    "NG0021:2472": "snga phyi mi rtog tsam bsgom la //",
    "NG0021:2473": "tshe 'phos mi lus gcig thob nas //",
    "NG0021:2474": "'khor bar mi ldog bden pa mthong *//",
    "NG0021:2475": "de bas mi g.yo gtan goms na //",
    "NG0021:2476": "lus kyi 'byung ba zhig pa'i dus //",
    "NG0021:2477": "lha yi rig 'dzin mngon thob nas //",
    "NG0021:2478": "dus de nyid du mngon sangs rgyas //",
    "NG0021:2479": "de yang 'dus pa'i snying po nyon //",
    "NG0021:2480": "thig le nyag gcig mngon rtogs pa'i //",
    "NG0021:2481": "rnam smin lus dang ma bral bar //",
    "NG0021:2482": "thog ma med par sangs rgyas tshe //",
    "NG0021:2483": "skad cig tsam la ma rig sangs //",
    "NG0021:2484": "lus med rig pa ye shes rgyas //",
    "NG0021:2485": "rang byung thugs la skye shi med //",
    "NG0021:2486": "thams cad mkhyen pa'i ye shes ldan //",
    "NG0021:2487": "nam mkha' nyi ma'i snying po 'dra //",
    "NG0021:2488": "de yang 'dus pa'i snying po nyon //",
    "NG0021:2489": "ye nas dag pa'i gzhi nyid ni //",
    "NG0021:2490": "chos skur ngo sprod don shes na //",
    "NG0021:2491": "chos sku gzugs sku rnam pa gnyis //",
    "NG0021:2492": "so sor snang ba ma yin te //",
    "NG0021:2493": "chos kyi sku las gzugs sku 'char //",
    "NG0021:2494": "dper na snum dang mar bzhin no //",
    "NG0021:2495": "rin chen lus nang chos sku la //",
    "NG0021:2496": "snang ba gzugs med longs spyod sku //",
    "NG0021:2497": "snang dag sa bcu'i sems dpas mthong *//",
    "NG0021:2498": "las dag lha mi kun snang la //",
    "NG0021:2499": "gzugs can thub drug sprul skur mthong *//",
    "NG0021:2500": "gcig la gcig tshang ye nas yod //",
    "NG0021:2501": "gser dang ser po ji bzhin no //",
    "NG0021:2502": "de yang rdo rje sems dpa' nyon //",
    "NG0021:2503": "ye shes lus can sangs rgyas la //",
    "NG0021:2504": "sems can med phyir dor mi dgos //",
    "NG0021:2505": "rang la yod pa ngo shes phyir //",
    "NG0021:2506": "ched du rtsol bas bsgrub mi dgos //",
    "NG0021:2507": "da yang 'dus pa'i snying po nyon //",
    "NG0021:2508": "rang byung rig pa chos sku la //",
    "NG0021:2509": "dus gsum 'khrul dang 'pho 'gyur med //",
    "NG0021:2510": "stong gsum zhig kyang nyam mi nga *//",
    "NG0021:2511": "dngos med rang byung rig pa'i sku //",
    "NG0021:2512": "ye shes gzugs can kha mig can //",
    "NG0021:2513": "de yi gzugs brnyan gzugs sku 'byung *//",
    "NG0021:2514": "ma btsal rang byung chos kyi sku //",
    "NG0021:2515": "thabs la mi brten yon tan rdzogs //",
    "NG0021:2516": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2517": "rin po che yon tan kun 'byung gi rgyud las /",
    "NG0021:2518": "srid pa bar do la skye ba phyis mi len",
    "NG0021:2519": "par sangs rgyas par bstan pa'i le'u ste nga drug",
    "NG0021:2520": "pa'o // // de nas kun rig ston pa la",
    "NG0021:2521": "// lha dbang brgya byin don zhus pa //",
    "NG0021:2522": "don nyid rtogs pa'i rnal 'byor pas //",
    "NG0021:2523": "nges don mthar phyin bka' stsal pa //",
    "NG0021:2524": "rtsol spyod rtag tu dgos mi dgos //",
    "NG0021:2525": "zhus pa'i don la bka' stsal pa //",
    "NG0021:2526": "chos sku gdod nas dag pa la //",
    "NG0021:2527": "chos spyod bcu yis sangs mi rgya //",
    "NG0021:2528": "ma btsal lhun gyis grub pa la //",
    "NG0021:2529": "yon tan bcu yis bsgrub tu med /",
    "NG0021:2530": "kun bzang chos bas nga snga'i phyir //",
    "NG0021:2531": "mdo rgyud kun gyi phyi mor bshad //",
    "NG0021:2532": "thos pas shes rab bskyed du med //",
    "NG0021:2533": "sangs rgyas sems las ma byung phyir //",
    "NG0021:2534": "rgyud lung man ngag grogs mi dgos /",
    "NG0021:2535": "kun gyi gzhi nyid nga nyid yin //",
    "NG0021:2536": "nga la dang po rgyu med pas //",
    "NG0021:2537": "tha ma rkyen gyis gzhig tu med //",
    "NG0021:2538": "nga la bsgrub pa'i thabs med pas //",
    "NG0021:2539": "dngos grub gzhan nas re ba med //",
    "NG0021:2540": "nga la bstan pa'i tshig med pas //",
    "NG0021:2541": "rtog pa'i smra bsam yul las 'das //",
    "NG0021:2542": "nga la gong na rje med pas //",
    "NG0021:2543": "ye shes kun las khyad par 'phags //",
    "NG0021:2544": "nga la 'og na 'bangs med phyir //",
    "NG0021:2545": "snying rje chen po spyir mi mdzad //",
    "NG0021:2546": "nga nyid ye shes rang bzhin la //",
    "NG0021:2547": "thabs kyi ngo bo dbyings na gsal //",
    "NG0021:2548": "nyi ma'i snying po rang shar bas //",
    "NG0021:2549": "'byung ba lnga la khyab pa bzhin //",
    "NG0021:2550": "chos sku rig pa dngos med la //",
    "NG0021:2551": "btsal ba med par ye gnas phyir //",
    "NG0021:2552": "nam mkha' lta bur rang gsal bas //",
    "NG0021:2553": "bag chags skyon gyis bsgyur du med //",
    "NG0021:2554": "rin chen lta bu'i yon tan la //",
    "NG0021:2555": "chos sku'i gzugs brnyan gzugs sku 'byung *//",
    "NG0021:2556": "phyi nang med par ye shes sku //",
    "NG0021:2557": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2558": "rin po che yon tan kun 'byung gi rgyud las /",
    "NG0021:2559": "lha dbang gi the tshom gyi gegs bsal ba'i le'u ste nga bdun pa'o ///",
    "NG0021:2560": "/ de nas 'dus pa'i tshogs rnams la //",
    "NG0021:2561": "kun rig rgyal pos bka' stsal pa //",
    "NG0021:2562": "lung ldan nges pa'i rgyud chen 'di //",
    "NG0021:2563": "dad ldan kun la 'di yod na //",
    "NG0021:2564": "rnam smin lus dang ma bral bar //",
    "NG0021:2565": "sangs rgyas da lta dgongs pa nyid //",
    "NG0021:2566": "gzhi dang shes pa gcig tu rtogs //",
    "NG0021:2567": "'khrul pa med par rang yid ches //",
    "NG0021:2568": "'du shes bskum dang rgya bskyed med //",
    "NG0021:2569": "gang ltar gnas pa chos skur yod //",
    "NG0021:2570": "bya dang mi bya'i rtsol ba bral //",
    "NG0021:2571": "de don gdeng zin rnal 'byor pas //",
    "NG0021:2572": "gang ltar byas pa thams cad kun //",
    "NG0021:2573": "rang byung chos skur 'bral med shes //",
    "NG0021:2574": "nges don 'di rtogs rnal 'byor pas //",
    "NG0021:2575": "'khrul pa bya ba'i ming yang med //",
    "NG0021:2576": "thams cad rang byung chos sku nyid //",
    "NG0021:2577": "de yang 'khor rnams legs par nyon //",
    "NG0021:2578": "log rtogs sgyu ma'i sems can dang *//",
    "NG0021:2579": "ye shes sgyu ma'i sangs rgyas gnyis //",
    "NG0021:2580": "drang don bstan pas sems ma rtogs //",
    "NG0021:2581": "sems can sangs rgyas btags pa tsam //",
    "NG0021:2582": "gdag rgyu gang yang gzhi la med //",
    "NG0021:2583": "drang don chos kyis bdag gzhan phung *//",
    "NG0021:2584": "phan gnod med phyir drang don rdzun //",
    "NG0021:2585": "rdo rje sems dpas de skad gsungs //",
    "NG0021:2586": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2587": "rin po che yon tan kun 'byung gi rgyud las /",
    "NG0021:2588": "dus da lta nyid du rtogs par bstan pa'i le'u",
    "NG0021:2589": "ste nga brgyad pa'o // // de tshe lha'i bu",
    "NG0021:2590": "sems lhag gis // yid kyi the tshom bsal ba'i phyir //",
    "NG0021:2591": "rdo rje sems la don zhus pa //",
    "NG0021:2592": "gzhi la 'byung ba med pas na //",
    "NG0021:2593": "sangs rgyas sems can med pa'i phyir //",
    "NG0021:2594": "thugs rje rgyun chad 'gro don med //",
    "NG0021:2595": "chad dang khyad med mi 'gal lam //",
    "NG0021:2596": "de skad zhus pa'i don gsan nas //",
    "NG0021:2597": "rig 'dzin 'khor la bka' stsal pa //",
    "NG0021:2598": "ye nas dag pa'i gzhi nyid la //",
    "NG0021:2599": "dus gsum dag tu 'gyur med pas //",
    "NG0021:2600": "chad pa'i skyon du ci la che //",
    "NG0021:2601": "chos sku sems can kun khyab pas //",
    "NG0021:2602": "thugs rje'i rgyun ni ci la 'chad //",
    "NG0021:2603": "yod las med song ma yin pas //",
    "NG0021:2604": "chad pa'i skur pa gang la 'debs //",
    "NG0021:2605": "don la sangs rgyas sems can med //",
    "NG0021:2606": "gzhi shes 'bral med gcig pus chog / de yang 'dus pa'i snying po nyon //",
    "NG0021:2607": "ma rig rmongs pa'i log lta can //",
    "NG0021:2608": "'dus ma byas pa'i chos nyid la //",
    "NG0021:2609": "'byung gzhi thabs kyis tshang gos zer //",
    "NG0021:2610": "rang yid khra bor yod pa la //",
    "NG0021:2611": "rang rig yin 'dod rmongs pa kun //",
    "NG0021:2612": "'byung ba dngas snyigs gzhir phye na //",
    "NG0021:2613": "'dus byas 'byung ba'i kha dog las //",
    "NG0021:2614": "ye shes lnga dang 'od lngar 'dod //",
    "NG0021:2615": "phyi nang phung khams skye mched kun //",
    "NG0021:2616": "nan gyis gzugs skur blos bsgyur kyang *//",
    "NG0021:2618": " yul gyi 'brel pa ma chod phyir //",
    "NG0021:2619": "sangs rgyas mi 'byung shin tu gol //",
    "NG0021:2620": "rus sbal spu la gos byed 'dra //",
    "NG0021:2621": "phyi snod mi 'gyur bcud 'gyur zer //",
    "NG0021:2622": "gzhi la 'byung ba med pa'i phyir //",
    "NG0021:2623": "kha dog lnga dang 'od lnga ni //",
    "NG0021:2625": " gzhi mi shes la snang ba las //",
    "NG0021:2626": "don ldan kun la gdod nas med //",
    "NG0021:2627": "da yang 'dus pa'i snying po nyon //",
    "NG0021:2628": "gcig la yon tan kun snang ste //",
    "NG0021:2629": "gang yang mi 'gal chos sku ni //",
    "NG0021:2630": "rang rang mthong snang so so la //",
    "NG0021:2631": "bzang rtog gzugs sku rnam gnyis 'byung *//",
    "NG0021:2632": "ngan rtog 'gro drug lus snang ba //",
    "NG0021:2633": "gzhi la gnyis ka med las byung *//",
    "NG0021:2634": "byung yang phan gnod gnyis ka med //",
    "NG0021:2635": "de phyir 'khor 'das ma rig chos //",
    "NG0021:2636": "de yang 'dus pa'i snying po nyon //",
    "NG0021:2638": " 'khor gyi sa bcu'i sems dpa' yis //",
    "NG0021:2639": "rang la yod pa ma rtogs pas //",
    "NG0021:2640": "'gro don ched du rtsol ba byed //",
    "NG0021:2641": "ye shes sgyu ma'i sangs rgyas 'dod //",
    "NG0021:2642": "glen pas lha khang blta ba bzhin //",
    "NG0021:2643": "ldem dgongs bsgom dang sems bskyed dang *//",
    "NG0021:2644": "sku mdog 'od dang dpe byad dang *//",
    "NG0021:2645": "zhing khams brgyan pa mngon du 'dod //",
    "NG0021:2646": "sgyu ma'i gzugs sku bzang por mthong *//",
    "NG0021:2647": "chos sku ma shes yul du bzung *//",
    "NG0021:2648": "de phyir shes bya'i sgrib pas bsgribs //",
    "NG0021:2649": "gnas lugs chos sku'i sangs rgyas min //",
    "NG0021:2650": "de yang 'khor rnams da nyon cig / ye nas gnas pa'i sems nyid de //",
    "NG0021:2651": "nyan thos rang rgyal rang dag 'khor //",
    "NG0021:2652": "shes rab dman la tshogs bsags pas //",
    "NG0021:2653": "me long gzhi la rang byad 'dzin //",
    "NG0021:2654": "de ni sprul skur mthong ba'i tshe //",
    "NG0021:2655": "chos sku'i gzugs brnyan ma shes phyir //",
    "NG0021:2656": "ngan rtogs sbyang phyir mos gus byed //",
    "NG0021:2657": "chos skur ma shes thub drug mthong *//",
    "NG0021:2658": "bag nyal nyon mongs sgrib pa yod //",
    "NG0021:2659": "de phyir ye yod gzhi ma shes //",
    "NG0021:2660": "smig rgyur chu mthong snyegs pa 'dra //",
    "NG0021:2661": "de yang 'dus pa'i snying po nyon //",
    "NG0021:2662": "'gro drug sems can ma lus kun //",
    "NG0021:2663": "dug lnga rang la skyes tsam na //",
    "NG0021:2664": "chos skur ma shes gti mug pas //",
    "NG0021:2665": "med pa'i yul la chags sdang skyes //",
    "NG0021:2666": "'khor ba'i mtha' la zad pa med //",
    "NG0021:2667": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2668": "rin po che yon tan kun 'byung gi rgyud las lha'i bu'i sems",
    "NG0021:2669": "kyi rtog pa bsal ba'i le'u ste nga dgu pa'o //    // de nas kun rig rgyal po yis //",
    "NG0021:2670": "rgyud bdag rdo rje sems dpa' la //",
    "NG0021:2671": "rang rig rtogs don 'di skad gsol //",
    "NG0021:2672": "kun bzang gdams ngag 'di phog pas //",
    "NG0021:2673": "bdag don rtogs pa 'di ltar shar //",
    "NG0021:2674": "yul dang sems ni cir snang yang *//",
    "NG0021:2675": "'khrul pa'i yid kyis brtags pa las //",
    "NG0021:2676": "don la med par rang yid ches //",
    "NG0021:2677": "lung ldan gdams ngag zin tsam na //",
    "NG0021:2678": "gang yang mi 'gal chos skur shes //",
    "NG0021:2679": "de yang 'dus pa'i snying po nyon //",
    "NG0021:2680": "ji bzhin pa la don gyis zin //",
    "NG0021:2681": "ma bcos pa la dran pa gsal //",
    "NG0021:2682": "yid ches don la 'gyur ba med //",
    "NG0021:2683": "ma 'gags pa la bzung rgyu med //",
    "NG0021:2684": "'gro 'ong med par rang sar gnas //",
    "NG0021:2685": "shes pa gsal la mno bsam bral //",
    "NG0021:2686": "de tsam nyid na bsgom du med //",
    "NG0021:2687": "de yang 'dus pa'i snying po nyon //",
    "NG0021:2688": "nyi shar mun grib med pa bzhin //",
    "NG0021:2689": "gnas lugs gzhi dang phrad pa'i tshe //",
    "NG0021:2690": "'khrul med shes pa yul dang bral //",
    "NG0021:2691": "bsams nas med pa ma yin te //",
    "NG0021:2692": "gdod nas med pa kun gyi gzhi //",
    "NG0021:2693": "de nyid rtogs pas kun bzang thugs //",
    "NG0021:2694": "dus gsum rgyal ba'i dgongs pa gcig / de phyir thig le nyag gcig yin //",
    "NG0021:2696": " 'pho 'gyur med pa nam mkha' 'dra //",
    "NG0021:2697": "de yang 'dus pa'i snying po nyon //",
    "NG0021:2698": "chos sku ye shes rtogs tsam na //",
    "NG0021:2699": "da lta'i shes pa 'di nyid la //",
    "NG0021:2700": "bzang por song ba med pa'i phyir //",
    "NG0021:2701": "bsgom dang mi bsgom tha snyad bral //",
    "NG0021:2702": "bying rgod gnyis kyang rang byung klong *//",
    "NG0021:2703": "ma rig med pas ye shes klong *//",
    "NG0021:2704": "de phyir rang byung shes rab gsal //",
    "NG0021:2705": "bzhag dang langs pa med pa'i phyir //",
    "NG0021:2706": "bde dang mi bde thams cad kun //",
    "NG0021:2707": "don la rang rig chos skur gcig / gsal dang mi gsal gang yang rung *//",
    "NG0021:2708": "'dzin med rang byung chos sku la //",
    "NG0021:2709": "dran dang ma dran gang shar yang *//",
    "NG0021:2710": "gang gi gnyen po brten mi dgos //",
    "NG0021:2711": "gang yang chos skur shes pa'i phyir //",
    "NG0021:2713": " yengs dang ma yengs gdod nas med //",
    "NG0021:2714": "de yang 'dus pa'i snying po nyon //",
    "NG0021:2715": "de lta bu yi sems can kun //",
    "NG0021:2716": "lung ldan ma phrad phugs ma dag / gzhi nyid ma shes bar du yang *//",
    "NG0021:2717": "yul sems gnyis kyi 'khrul pa yod /",
    "NG0021:2718": "de phyir dad pas ci bsgom yang *//",
    "NG0021:2719": "bying rgod yengs dang ma yengs 'byung *//",
    "NG0021:2720": "rang blo zhen pa sna tshogs byed //",
    "NG0021:2721": "kun kyang nga dang 'dra snyam nas //",
    "NG0021:2722": "gdams ngag can la sgro skur 'debs //",
    "NG0021:2723": "de nyid gzhi nyid ma shes na //",
    "NG0021:2725": " chos spyod brtson yang rnal 'byor min //",
    "NG0021:2726": "bskal par bsgoms kyang sangs mi rgya //",
    "NG0021:2727": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2728": "rin po che yon tan kun 'byung gi rgyud las /",
    "NG0021:2729": "rdo rje sems dpa' gzhi phrad pa'i rtogs pa bstan pa'i le'u ste drug cu pa'o ///",
    "NG0021:2730": "/ de nas rdo rje sems dpa' yis //",
    "NG0021:2731": "'dus pa'i tshogs la phan gdags phyir //",
    "NG0021:2732": "kun tu bzang la 'di skad gsol //",
    "NG0021:2733": "thig le nyag gcig chos sku la //",
    "NG0021:2734": "sa bcu rdzogs pa'i yon tan gang *//",
    "NG0021:2735": "sangs rgyas dgongs pa ji ltar 'dus //",
    "NG0021:2736": "gzhan gyi 'gro don ji ltar byed //",
    "NG0021:2737": "gzhi lam 'bras bur ji ltar gcig / kun rig rgyal pos bshad du gsol //",
    "NG0021:2738": "de skad zhus pa'i don gsan nas //",
    "NG0021:2739": "kun rig rgyal pos bka' stsal pa //",
    "NG0021:2740": "nges pa'i sa rnams rdzogs pa ni //",
    "NG0021:2741": "grangs dang ming dang rten dang dpe //",
    "NG0021:2742": "yon tan 'bras bu drug drug tu //",
    "NG0021:2744": " nges don bstan gyis yid la zung *//",
    "NG0021:2745": "de yang 'dus pa'i snying po nyon //",
    "NG0021:2746": "'khor bar mi ldog rab tu dga' //",
    "NG0021:2747": "rten ni sbyin pa rin chen gter //",
    "NG0021:2748": "ma rig cha phra zil gyis gnan //",
    "NG0021:2749": "mngon rgyu'i nyon mongs 'byung mi srid //",
    "NG0021:2751": " sa ni gnyis pa dri med la //",
    "NG0021:2752": "rten ni tshul khrims rin chen myug / bag nyal mi gnod 'gyur ba med //",
    "NG0021:2753": "sgrib med rang rig chos skur gsal //",
    "NG0021:2754": "sa ni gsum pa 'od 'phro la //",
    "NG0021:2755": "rten ni bzod pa rgya mtsho 'dra //",
    "NG0021:2757": " zhen pa'i nyams ni gting nas choms //",
    "NG0021:2758": "ye shes ngang la rjes thob med //",
    "NG0021:2759": "sa ni bzhi pa 'od byed la //",
    "NG0021:2760": "rten ni brtson 'grus ri rab 'dra //",
    "NG0021:2761": "zhen pa'i bag chags dran mi srid //",
    "NG0021:2762": "'jig rten mchod kyang zhen pa bral //",
    "NG0021:2764": " sa ni lnga pa sbyangs dka' la //",
    "NG0021:2765": "rten ni bsam gtan rdo rje 'dra //",
    "NG0021:2766": "rtsal ni bying rgod rkyen mi 'byung *//",
    "NG0021:2767": "dgongs pa'i don la 'byung 'jug med //",
    "NG0021:2768": "sa ni drug pa mngon gyur la //",
    "NG0021:2769": "rten ni shes rab sman dang 'dra //",
    "NG0021:2770": "skye shi med pa'i lam yang ston //",
    "NG0021:2771": "thams cad rig pa chos skur mkhyen //",
    "NG0021:2772": "sa ni bdun pa ring song la //",
    "NG0021:2773": "rten ni dge ba'i bshes gnyen 'dra //",
    "NG0021:2774": "rtsal ni dug la sman du 'gyur //",
    "NG0021:2775": "'khor ba'i skyon gyis gos pa med //",
    "NG0021:2776": "sa ni brgyad pa mi g.yo ba //",
    "NG0021:2777": "rten ni smon lam rin chen 'dra //",
    "NG0021:2778": "shes bya'i sgrib pa rtsad nas dag / dam par blta ba gang yang med //",
    "NG0021:2779": "dgu pa legs pa'i blo gros la //",
    "NG0021:2780": "rten ni stobs chen nyi ma 'dra //",
    "NG0021:2781": "rtsal ni log pa dbyings su sgrol //",
    "NG0021:2783": " sangs rgyas sa la nges par 'gro //",
    "NG0021:2784": "rang sems sa ni bcu par 'gro //",
    "NG0021:2785": "rten ni ye shes dbyings dang 'dra //",
    "NG0021:2786": "rtsal ni sgrib dag thams cad mkhyen //",
    "NG0021:2787": "de las bgrod med sangs rgyas nyid //",
    "NG0021:2788": "de yang 'dus pa'i snying po nyon //",
    "NG0021:2789": "de dag sa bcu'i rten la sogs //",
    "NG0021:2790": "ngo bo rang byung chos skur 'dus //",
    "NG0021:2791": "gdul bya'i rim pas bcur bstan yang *//",
    "NG0021:2792": "yang dag ye shes ngo bo nyid //",
    "NG0021:2793": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2794": "rin po che yon tan kun 'byung gi rgyud las /",
    "NG0021:2795": "sa bcu rdzogs par bstan pa'i le'u ste re gcig",
    "NG0021:2796": "pa'o // // 'dus pa'i 'khor la bka' stsal pa",
    "NG0021:2797": "// sangs rgyas thams cad kun gyi dgongs pa'i don //",
    "NG0021:2798": "nges don ma nor 'di rtogs pas //",
    "NG0021:2799": "gdams ngag khyad par can du 'dus //",
    "NG0021:2800": "dpe don rtags dang gsum kar 'dus //",
    "NG0021:2801": "de yang 'dus pa'i snying po nyon //",
    "NG0021:2802": "lta ba 'pho 'gyur med pa la //",
    "NG0021:2803": "skye 'gags med pa'i rig pa shar //",
    "NG0021:2804": "ma bcos rang lugs spyod pa bde //",
    "NG0021:2805": "re dogs med pa'i 'bras bur gnas /",
    "NG0021:2806": "kun tu bzang po'i dgongs par gnas //",
    "NG0021:2807": "dpe ni nyi ma'i snying po la //",
    "NG0021:2808": "'dzam gling bye ba phrag brgya ru //",
    "NG0021:2809": "'char nub ldog pa grangs mang yang *//",
    "NG0021:2810": "nyi ma 'di nyid gcig pur 'dus //",
    "NG0021:2811": "de bzhin sangs rgyas thams cad kyang *//",
    "NG0021:2812": "mtshan dang sku mdog phyag mtshan sogs //",
    "NG0021:2813": "che ba'i yon tan bsam yas kyang *//",
    "NG0021:2815": " rigs lnga'i sangs rgyas dgongs par 'dus //",
    "NG0021:2816": "de yang 'dus pa'i snying po nyon //",
    "NG0021:2817": "rang byung rig pa skye med 'di //",
    "NG0021:2818": "mi 'gyur 'gags med rang gsal ba //",
    "NG0021:2819": "ye nas gnas pa'i don shes phyir //",
    "NG0021:2820": "de yang rgyun du mi 'bral ba //",
    "NG0021:2821": "de bzhin rigs kyi dgongs pa yin //",
    "NG0021:2822": "yang dag sangs rgyas dgongs pa'i don //",
    "NG0021:2823": "mi 'gyur mi shigs rdo rje'i sku //",
    "NG0021:2824": "chos nyid ma bcos ma bslad pa //",
    "NG0021:2825": "mi zad gter gyi dgongs pa ste //",
    "NG0021:2826": "rdo rje rigs kyi dgongs pa yin //",
    "NG0021:2827": "'du 'bral med pa'i ye shes thugs //",
    "NG0021:2828": "da lta'i shes pa'i 'di nyid la //",
    "NG0021:2829": "'gyur med ye nas gnas pa ni //",
    "NG0021:2830": "rang byung yid ches kun gyi gter //",
    "NG0021:2831": "rin chen rigs kyi dgongs pa yin //",
    "NG0021:2833": " chos sku mtha' yas kun khyab pas //",
    "NG0021:2834": "ma byung ma skyes da lta nyid //",
    "NG0021:2835": "'phel 'grib med par rang gsal ba //",
    "NG0021:2836": "pad+ma rigs kyi dgongs pa yin //",
    "NG0021:2837": "lus kyi nang na rang rig pa //",
    "NG0021:2838": "chos sku bzhi ldan rig pa la //",
    "NG0021:2839": "de ru ma 'dus gang yang med //",
    "NG0021:2840": "de phyir ye shes rgyun mi 'chad //",
    "NG0021:2841": "las kyi rigs kyi dgongs pa yin //",
    "NG0021:2842": "de yang rdo rje sems dpa' nyon //",
    "NG0021:2843": "rten gyi rnal 'byor rtogs pa'i don //",
    "NG0021:2844": "byang chub sems dpa' man chad nas //",
    "NG0021:2845": "phyi rabs dad ldan yan chad du //",
    "NG0021:2846": "nges lung gdams ngag 'di thos pas //",
    "NG0021:2847": "sangs rgyas kun dang dgongs pa mnyam *//",
    "NG0021:2848": "de phyir mi lus sangs rgyas thugs //",
    "NG0021:2849": "de yang 'dus pa'i snying po nyon //",
    "NG0021:2850": "dper na mar me stong bltam yang *//",
    "NG0021:2852": " 'od kyi ngo bo gcig tu 'dus //",
    "NG0021:2853": "de bzhin 'jug sgo tha dad kyang *//",
    "NG0021:2854": "nges don rang byung chos sku la //",
    "NG0021:2855": "gzhan ni khyad par rdul tsam med //",
    "NG0021:2856": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2857": "rin po che yon tan kun 'byung gi rgyud las /",
    "NG0021:2858": "sangs rgyas thams cad kyi dgongs pa 'dir 'dus par",
    "NG0021:2859": "bstan pa'i le'u ste re gnyis pa'o // // kun",
    "NG0021:2860": "rig ston pas bka' stsal pa //",
    "NG0021:2861": "chos sku me long lta bu la //",
    "NG0021:2862": "gzugs brnyan ye shes sku gsum 'byung *//",
    "NG0021:2863": "nga yi sprul pa 'gro don du //",
    "NG0021:2864": "phyi nang la zlos rnam gsum yin //",
    "NG0021:2865": "nga yi sku yi sprul pa las //",
    "NG0021:2866": "ye shes sgyu ma'i sangs rgyas ni //",
    "NG0021:2867": "'od dpag med dang 'od mi 'gyur //",
    "NG0021:2868": "mar me mdzad la sogs pa yis //",
    "NG0021:2869": "sngon gyi de bzhin gshegs pa yang *//",
    "NG0021:2870": "grangs kyi mi langs brjod las 'das //",
    "NG0021:2871": "de rnams bka' yi don bshad pas //",
    "NG0021:2872": "sngon gyi sems can grangs med kun //",
    "NG0021:2873": "ma lus sangs */",
    "NG0021:2874": "ba rgyas 'khor stongs //",
    "NG0021:2875": "de phyir 'das pa'i sangs rgyas byung *//",
    "NG0021:2876": "nga yi gsung gi sprul pa las //",
    "NG0021:2877": "bskal bzang byang chub stong la sogs //",
    "NG0021:2878": "da lta'i sangs rgyas grangs med kyis //",
    "NG0021:2879": "bka' yi drang don gsungs pa yis //",
    "NG0021:2880": "da lta'i lha mi sems dpa' yis //",
    "NG0021:2881": "de phyir sa lam rim pa byung *//",
    "NG0021:2882": "dus kyi mtha' la nges pa med //",
    "NG0021:2883": "nga yi thugs kyi sprul pa las //",
    "NG0021:2884": "zhi khro'i sangs rgyas bsam mi khyab //",
    "NG0021:2886": " sku gsung thugs kyi dkyil 'khor las //",
    "NG0021:2887": "sems can bya ba'i ming yang med //",
    "NG0021:2888": "rtog pa lha ru gnas 'gyur phyir //",
    "NG0021:2889": "'khrul ba'i snang ba rdul tsam med //",
    "NG0021:2890": "de yang 'dus pa'i snying po nyon //",
    "NG0021:2891": "nang gi sprul pa rnam gsum ni //",
    "NG0021:2893": " gsung gi sprul sku 'byung ba ni //",
    "NG0021:2894": "mdzad pa bcu gnyis tshul du ni //",
    "NG0021:2895": "shaka thub lha mi'i ston pa des //",
    "NG0021:2896": "mdo sde 'dul ba mngon pa'i chos //",
    "NG0021:2897": "drang don gang mos lam du byas //",
    "NG0021:2898": "'bras bu ngan song mi ltung tsam //",
    "NG0021:2900": " sangs rgyas byang chub thob la re //",
    "NG0021:2901": "mos pa'i sangs rgyas 'byung bar 'dod //",
    "NG0021:2902": "nga yi sku yi sprul pa las //",
    "NG0021:2903": "rnam par snang mdzad longs skur bzhengs //",
    "NG0021:2904": "phyi nang rigs gsum mgon po la //",
    "NG0021:2905": "phyi rgyud tan+t+ra mang du gsungs //",
    "NG0021:2906": "de ltar tshogs bsags sgrib sbyang phyir //",
    "NG0021:2907": "dam tshig ye shes mchod la sogs //",
    "NG0021:2908": "gzhung du byas nas dngos grub re //",
    "NG0021:2909": "thun mongs sangs rgyas 'byung bar 'dod //",
    "NG0021:2910": "nga yi thugs kyi sprul pa las //",
    "NG0021:2911": "gzhi nyid rtogs pa'i sangs rgyas ni //",
    "NG0021:2912": "sku ni rang rig chos kyi sku //",
    "NG0021:2913": "gsung ni brjod med tshangs pa'i gsung *//",
    "NG0021:2914": "thugs ni thig le nyag gcig go / de yang 'dus pa'i snying po nyon //",
    "NG0021:2915": "la zlos sprul sku rnam gsum ni //",
    "NG0021:2916": "sku yi sprul pa rang lugs la //",
    "NG0021:2917": "rtogs ldan lus la ye shes yod //",
    "NG0021:2918": "rin chen ga 'ur bcug pa bzhin //",
    "NG0021:2919": "lus kyi nang na chos sku gnas //",
    "NG0021:2920": "gsang ba'i gsung ni brjod pa yin //",
    "NG0021:2921": "don ldan tshig tu smra mi shes //",
    "NG0021:2922": "de don brjod pas brjod med phyir //",
    "NG0021:2923": "smras kyang rang byung nyid kyi gsung *//",
    "NG0021:2924": "gsang ba'i thugs ni rang byung la //",
    "NG0021:2925": "bem rig shan phye chos kyi sku //",
    "NG0021:2926": "de yang yid ches gdeng gis zin //",
    "NG0021:2927": "de don rgyun du skye 'gags med //",
    "NG0021:2928": "da yang 'dus pa'i snying po nyon //",
    "NG0021:2929": "phyi nang dgu ru phye ba yang *//",
    "NG0021:2930": "gdul bya'i 'khor la tha dad pas //",
    "NG0021:2931": "don la dbyer med gcig gi ngang *//",
    "NG0021:2932": "rtsa ba chos sku rtogs par gyis //",
    "NG0021:2933": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:2934": "rin po che yon tan kun 'byung gi rgyud las /",
    "NG0021:2935": "chos kyi sku'i sprul pa gzugs sku rnam gnyis kyis",
    "NG0021:2936": "gzhan don byed par bstan pa'i le'u ste re gsum",
    "NG0021:2937": "pa'o /// / de nas 'dus pa'i 'khor rnams la //",
    "NG0021:2938": "'bras bu lhun grub bka' stsal pa //",
    "NG0021:2939": "pa na se yi shing thog bzhin //",
    "NG0021:2940": "rgyu rkyen 'bras bu tha dad med //",
    "NG0021:2941": "de bzhin gzhi lam 'bras bu yang *//",
    "NG0021:2942": "ngo bo gcig phyir dbye ru med //",
    "NG0021:2943": "de phyir rin chen lhun rdzogs yin //",
    "NG0021:2944": "de yang 'dus pa'i snying po nyon //",
    "NG0021:2945": "lung ldan nges pa'i gdams ngag gis //",
    "NG0021:2946": "rtog pa bzhag pas mngon sangs rgyas //",
    "NG0021:2947": "ma rig med pa'i ye shes la //",
    "NG0021:2948": "skye ba'i phung po len mi srid //",
    "NG0021:2949": "de yang 'dus pa'i snying po nyon //",
    "NG0021:2950": "gong du bstan pa'i gzhi nyid dang *//",
    "NG0021:2951": "nyams su blangs pa'i nyams dang ni //",
    "NG0021:2952": "'bras bu mthar thug yin pa'i phyir //",
    "NG0021:2953": "lam nyid lam la lam nyid gzhi //",
    "NG0021:2954": "de nyid gcig shes 'bras bu mchog / de nyid rgyu 'bras ro gcig pas //",
    "NG0021:2955": "dman pa'i lus la sangs rgyas yin //",
    "NG0021:2956": "de yang rdo rje sems dpa' nyon //",
    "NG0021:2957": "de ltar rtogs pa'i rnal 'byor pas //",
    "NG0021:2958": "dus 'dir chos nyid bden pa mthong *//",
    "NG0021:2959": "spyan lnga rim gyis cig car du //",
    "NG0021:2960": "sngar ma mthong ba'i zhing khams gsum //",
    "NG0021:2961": "ye shes mig gis dus gcig mthong *//",
    "NG0021:2962": "lus dang ma bral rig pa la //",
    "NG0021:2963": "'char nub med pa'i ye shes shar //",
    "NG0021:2964": "ma bsams pa yi lhag mthong la //",
    "NG0021:2965": "mi brjed pa yi gzungs kyis zin //",
    "NG0021:2966": "ma thos pa yi bdud rtsi myang *//",
    "NG0021:2967": "ma bsgrubs pa yi 'bras bu thong *//",
    "NG0021:2968": "de yang rdo rje sems dpa' nyon //",
    "NG0021:2969": "rang nyid gar 'dug chos kyi dbyings //",
    "NG0021:2970": "su dang 'grogs kyang rgyal ba'i sras //",
    "NG0021:2971": "gang du 'gro ba byang chub lam //",
    "NG0021:2972": "thun mong dngos grub ci bsam 'grub //",
    "NG0021:2973": "phyi mar sangs rgyas smos ci dgos //",
    "NG0021:2974": "rdzogs pa chen po sangs rgyas thams cad kyis dgongs",
    "NG0021:2975": "pa chos sku gcig tu 'dus par bka' bgros pa'i",
    "NG0021:2976": "don / rin po che yon tan kun 'byung gi rgyud las /",
    "NG0021:2977": "gzhi lam gcig pa'i 'bras bu bstan pa'i le'u ste re bzhi pa'o //    //",
    "NG0021:2978": "de nas kun rig rgyal po yis //",
    "NG0021:2979": "'dus pa'i 'khor la rgyud gtad pa //",
    "NG0021:2981": " mthar thug chos nyid lhun rdzogs 'di //",
    "NG0021:2982": "thog ma'i chos sku rtogs pa yis //",
    "NG0021:2983": "rig 'dzin grub pa thob pa yis //",
    "NG0021:2984": "bka' rtags gdams ngag ma chad don //",
    "NG0021:2985": "da lta mi brjed gzungs thob la //",
    "NG0021:2986": "'khor 'das ma rig lta ba yis //",
    "NG0021:2987": "ye nas chos nyid rang chas la //",
    "NG0021:2988": "nges pa'i byin rlabs rig pa yis //",
    "NG0021:2989": "bstan pas chos sku bzhi ldan phrad //",
    "NG0021:2990": "kun gzhi gzhi cha rang gsal la //",
    "NG0021:2991": "rang rig chos skur ngo sprod pas //",
    "NG0021:2992": "ma rig kun brtags mun pa sangs //",
    "NG0021:2993": "rang gsal chos sku 'gyur ba med //",
    "NG0021:2994": "phyi nang rang shar blta spyod bstan //",
    "NG0021:2995": "yul dang 'brel chod gol sgrib med //",
    "NG0021:2996": "rkyen gyis mi tshugs chos nyid grol //",
    "NG0021:2997": "de phyir 'bral med rgyun du gnas //",
    "NG0021:2998": "'bras bu mngon gyur bar do byang *//",
    "NG0021:2999": "bar ma chod par sangs rgyas pas //",
    "NG0021:3000": "sku gsum dus gcig rang la rdzogs //",
    "NG0021:3001": "de phyir gzhi rtogs 'gyur ba med //",
    "NG0021:3002": "yang dag rig pa'i 'khor don ni //",
    "NG0021:3003": "skal ldan 'dus pa khyed kyi kyang *//",
    "NG0021:3005": " nges don rgyud 'di yid la chongs //",
    "NG0021:3006": "de yang 'khor gyi snying po nyon //",
    "NG0021:3007": "tshul 'chos byed cing slob dpon smod //",
    "NG0021:3008": "nor phong chos 'dod thabs kyis bslur //",
    "NG0021:3009": "nges don bka' bgros rgyud chen 'di //",
    "NG0021:3010": "nam yang bstan par ma gsungs so //",
    "NG0021:3011": "bstan pa 'jig ka'i dus de ru //",
    "NG0021:3012": "yang ti snying po'i chos 'di 'byung *//",
    "NG0021:3013": "de tshe skal ldan 'ga' 'ga' la //",
    "NG0021:3014": "nges don rgyud 'di gtad pa las //",
    "NG0021:3015": "don med sna tshogs spyod yul min //",
    "NG0021:3017": " kun gyis nges pa de ltar zhog / de yang 'dus pa'i snying po nyon //",
    "NG0021:3018": "gang gis dad ldan rgyud 'di la //",
    "NG0021:3019": "mos shing gus par byed pa'i mi //",
    "NG0021:3020": "dka' dgu bsdos nas 'tshol ba la //",
    "NG0021:3021": "sba bsri mi bya chos 'di bstan //",
    "NG0021:3022": "snying po'i nang nas yang snying 'di //",
    "NG0021:3023": "gdams ngag ma chad ngas lung rgyud //",
    "NG0021:3024": "bde gshegs rnams kyi thugs dam yin //",
    "NG0021:3025": "de yang 'dus pa'i snying po nyon //",
    "NG0021:3026": "gcig dang gnyis la ston srid na //",
    "NG0021:3027": "bden pa'i mtshams las mi 'da' bar //",
    "NG0021:3028": "mkha' 'gro chos skyong mchod byas nas //",
    "NG0021:3029": "gsang thub shes rab ldan pa la //",
    "NG0021:3030": "tshig nyung don 'dril gdams ngag ston //",
    "NG0021:3031": "de dang mi ldan blo ngan ni //",
    "NG0021:3032": "bla ma lung ldan rdzun gyis 'brid //",
    "NG0021:3033": "thabs kyis chos phral zong du 'tshong *//",
    "NG0021:3034": "bla ma smod cing rang che 'byin //",
    "NG0021:3035": "bka' rkun byas nas mkhas su re //",
    "NG0021:3036": "slob dpon gsang nas rang che 'byin //",
    "NG0021:3037": "de yang rdo rje sems dpa' nyon //",
    "NG0021:3038": "nges don gdams ngag ma thob pas //",
    "NG0021:3040": " bsgom pa nyams su myong mi srid //",
    "NG0021:3041": "'dus byas chos spang yal bar 'jog / bsod nams 'dod phyir kun la bshad //",
    "NG0021:3042": "mi yis smon 'dod kha gsag can //",
    "NG0021:3043": "chags tshul tshul 'chos sna tshogs byed //",
    "NG0021:3044": "thabs kyis nor 'tshol skyon sna tshogs //",
    "NG0021:3045": "gdams ngag med par gsang ba skad //",
    "NG0021:3046": "phag tu rdzun gyi dpe'u chung 'dri //",
    "NG0021:3047": "rang gi chos la skyon yod phyir //",
    "NG0021:3048": "gzhan la skur 'debs mthu sdig byed //",
    "NG0021:3049": "'byor tshad ma phul mi rung zar //",
    "NG0021:3050": "de phyir zog pos mi rnams bslu //",
    "NG0021:3051": "phyi ma dmyal bar nges par 'gro //",
    "NG0021:3052": "de 'dra'i dam nyams mthong thos na //",
    "NG0021:3053": "nam yang 'phrad par mi bya'o //",
    "NG0021:3054": "de yang 'dus pa'i snying po nyon //",
    "NG0021:3055": "de lta'i dam nyams mi ngan la //",
    "NG0021:3056": "slob ma byas nas chos bstan na //",
    "NG0021:3057": "mkha' 'gro chos skyong kun khros nas //",
    "NG0021:3058": "rgyal chen rigs bzhi thog ltar brdeg / gtsang rigs mgon po rlung ltar 'tshubs //",
    "NG0021:3059": "ma mo mkha' 'gro khyi ltar zug / rgyal 'gong chags nas gnas mi rnyed //",
    "NG0021:3060": "ri tsam zos kyang 'grang pa med //",
    "NG0021:3061": "mtsho tsam 'thung kyang ngom med 'gyur //",
    "NG0021:3062": "zas skom bcud med kha ba 'dra //",
    "NG0021:3063": "'jig rten nor btsal rang brlag stong *//",
    "NG0021:3064": "slob ma sdang zhing mi rnams 'phya //",
    "NG0021:3065": "de tshe kun la zhe sdang 'gyur //",
    "NG0021:3066": "de yang 'dus pa'i snying po nyon //",
    "NG0021:3067": "gzhan gyi lan pa ma yin te //",
    "NG0021:3068": "thugs kyi dam tshig nyams pa yin //",
    "NG0021:3069": "ci bsam mi 'grub dgra rkun mang *//",
    "NG0021:3070": "'go ba'i nad kyis thebs 'gyur nas //",
    "NG0021:3071": "phyi ma rdo rje dmyal bar ltung *//",
    "NG0021:3072": "gal te 'gyod de thar 'dod na //",
    "NG0021:3073": "g.yo sgyu kha bsags rnams spangs nas //",
    "NG0021:3074": "zhen med rang gi bla ma la //",
    "NG0021:3075": "mos gus dad pas yon phul nas //",
    "NG0021:3076": "dam skongs 'bras bu ci bsam 'grub //",
    "NG0021:3077": "sangs rgyas thams cad kyi dgongs pa chos sku gcig tu 'dus par bka' bgros pa'i don /",
    "NG0021:3078": "rin po che yon tan kun 'byung gi rgyud las /",
    "NG0021:3079": "rgyud gtad pa'i le'u ste re lnga pa'o ///",
    "NG0021:3081": "/ rdzogs pa chen po sangs rgyas thams cad kyi dgongs",
    "NG0021:3082": "pa chos sku gcig tu 'dus par bka' bgros pa'i",
    "NG0021:3083": "don / rin po che yon tan kun 'byung gi rgyud las /",
    "NG0021:3084": "d+har+m+ma ka ya sa ma d+hi pa sa /",
    "NG0021:3085": "gu ru te tsu dz+nya na ke tu tsit+ta sa",
    "NG0021:3086": "ma ya g+hu h+ya rdzogs so // // rgya gar",
    "NG0021:3087": "gyi mkhan po bi ma la mi tra dang */"
}