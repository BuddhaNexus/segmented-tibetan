{
    "T04TD3881E:1b-0": "@1b # // rgya gar skad du /",
    "T04TD3881E:1b-1": "sa tya dva ya bi bha ga k'a ri k'a /",
    "T04TD3881E:1b-2": "bod skad du /",
    "T04TD3881E:1b-3": "bden pa gnyis rnam par 'byed pa'i tshig le'ur byas pa /",
    "T04TD3881E:1b-4": "'jam dpal gzhon nur gyur pa la phyag [dd] 'tshal lo //",
    "T04TD3881E:1b-5": "bden pa gnyis po rnam phye yang //",
    "T04TD3881E:1b-6": "shing rta che dag rmongs nyid na //",
    "T04TD3881E:1b-7": "gzhan rnams smos kyang ci dgos te //",
    "T04TD3881E:1b-8": "de bas bdag gis rnam par dbye //",
    "T04TD3881E:1b-9": "bden gnyis rnam dbye shes pa dag / thub pa'i bka' la mi rmongs de //",
    "T04TD3881E:1b-10": "de dag ma lus tshogs bsags nas //",
    "T04TD3881E:1b-11": "phun tshogs pha rol 'gro ba nyid //",
    "T04TD3881E:1b-12": "kun rdzob dang ni dam pa'i don //",
    "T04TD3881E:1b-13": "bden gnyis thub pas gsungs pa la //",
    "T04TD3881E:1b-14": "ji ltar snang ba 'di kho na //",
    "T04TD3881E:1b-15": "kun rdzob gzhan ni cig shos yin //",
    "T04TD3881E:1b-16": "slu ba med pas rigs pa ni //",
    "T04TD3881E:1b-17": "don dam yin te kun rdzob min //",
    "T04TD3881E:1b-18": "de ltar mi slu min phyir te //",
    "T04TD3881E:1b-19": "ji ltar snang ba de nyid bden //",
    "T04TD3881E:1b-20": "ji ltar snang ba'i dngos por ni //",
    "T04TD3881E:1b-21": "rnam par gnas par mi rung ste //",
    "T04TD3881E:1b-22": "shes pa'i dngos po thams cad la //",
    "T04TD3881E:1b-23": "ji lta bur yang snang mi 'gyur //",
    "T04TD3881E:1b-24": "gal te brtags pa'i ngo bo nyid //",
    "T04TD3881E:1b-25": "'ga' yang mthong ba med ce na //",
    "T04TD3881E:2a-0": "rang @2a * //",
    "T04TD3881E:2a-1": "rig rigs pa ma yin phyir //",
    "T04TD3881E:2a-2": "rgyu yi nus pa bkag phyir ro //",
    "T04TD3881E:2a-3": "yod med dngos po mkhyen pa po //",
    "T04TD3881E:2a-4": "kun mngon mkhyen pas gang ma gzegs //",
    "T04TD3881E:2a-5": "de yi dngos po ci 'dra zhig / shin tu zhib pa'i lta bas dpyod //",
    "T04TD3881E:2a-6": "brtags pa'i don gyis dben gyur pa //",
    "T04TD3881E:2a-7": "dngos tsam brten nas skyes pa ste //",
    "T04TD3881E:2a-8": "yang dag kun rdzob shes par bya //",
    "T04TD3881E:2a-9": "yang dag ma yin kun brtags yin //",
    "T04TD3881E:2a-10": "skye la sogs pa bkag pa yang //",
    "T04TD3881E:2a-11": "yang dag pa dang mthun phyir 'dod //",
    "T04TD3881E:2a-12": "dgag bya yod pa ma yin pas //",
    "T04TD3881E:2a-13": "yang dag tu na bkag med gsal //",
    "T04TD3881E:2a-14": "brtags pa'i rang gi ngo bo yi //",
    "T04TD3881E:2a-15": "bkag pa brtags min ji ltar 'gyur //",
    "T04TD3881E:2a-16": "de bas 'dir ni kun rdzob ste //",
    "T04TD3881E:2a-17": "yang dag don yin yang dag min //",
    "T04TD3881E:2a-18": "yang dag nyid du gnyis med de ;",
    "T04TD3881E:2a-19": "/ de ni spros pa med pa yin //",
    "T04TD3881E:2a-20": "'jam dpal gyis ni yang dag dris //",
    "T04TD3881E:2a-21": "rgyal ba'i sras po mi gsung bzhugs //",
    "T04TD3881E:2a-22": "snang du 'dra yang don byed dag / nus pa'i phyir dang mi nus phyir //",
    "T04TD3881E:2a-23": "yang dag yang dag ma yin pas //",
    "T04TD3881E:2a-24": "kun rdzob kyi ni dbye ba byas ;",
    "T04TD3881E:2a-25": "/ gal te khyod kyang rigs min par //",
    "T04TD3881E:2a-26": "ji ltar snang bzhen 'dod na ni //",
    "T04TD3881E:2a-27": "'u bu cag la de mtshungs nyid //",
    "T04TD3881E:2a-28": "rigs par na ni thams cad 'khrugs //",
    "T04TD3881E:2a-29": "du mas gcig gi dngos mi byed //",
    "T04TD3881E:2a-30": "du mas du ma byed ma yin //",
    "T04TD3881E:2b-0": "gcig gis du ma'i @2b dngos mi byed //",
    "T04TD3881E:2b-1": "gcig gis gcig byed pa yang min //",
    "T04TD3881E:2b-2": "gang zhig gis sam gang zhig la //",
    "T04TD3881E:2b-3": "yang dag sgrib byed kun rdzob 'dod //",
    "T04TD3881E:2b-4": "des na 'di kun bden pa ste //",
    "T04TD3881E:2b-5": "dam pa'i don du bden ma yin //",
    "T04TD3881E:2b-6": "dam pa'i don du ma skyes pa //",
    "T04TD3881E:2b-7": "tshig don de ni rigs pa yi //",
    "T04TD3881E:2b-8": "rjes su 'brangs nas skye ba med /",
    "T04TD3881E:2b-9": "gzhan la'ang de bzhin sbyar bar gyis //",
    "T04TD3881E:2b-10": "kun rdzob de bzhin nyid gang yin //",
    "T04TD3881E:2b-11": "de nyid dam pa'i don phyir bzhed //",
    "T04TD3881E:2b-12": "tha dad min phyir rigs de yang //",
    "T04TD3881E:2b-13": "ji ltar snang ba bzhin du gnas //",
    "T04TD3881E:2b-14": "rgol ba gnyis ka'i shes pa la //",
    "T04TD3881E:2b-15": "ji tsam snang ba'i cha yod pa //",
    "T04TD3881E:2b-16": "de tsam de la brten nas ni //",
    "T04TD3881E:2b-17": "chos can chos la sogs par rtog / de tshe rjes su dpag pa 'byung //",
    "T04TD3881E:2b-18": "gang gi tshe na gzhan na min //",
    "T04TD3881E:2b-19": "de bas rigs pa smra ba rnams //",
    "T04TD3881E:2b-20": "de skad smra la su zhig 'gog / gal te rigs pa'i stobs kyis na //",
    "T04TD3881E:2b-21": "kun rdzob tu yang mi skye dang //",
    "T04TD3881E:2b-22": "de bden de yi phyir na ni //",
    "T04TD3881E:2b-23": "ji ltar snang bzhin yin par gsungs //",
    "T04TD3881E:2b-24": "ji ltar rang bzhin ngo bo'i phyir //",
    "T04TD3881E:2b-25": "'di la dpyad pa mi 'jug go //",
    "T04TD3881E:2b-26": "rnam par dpyod pa byed na don //",
    "T04TD3881E:2b-27": "gzhan du song bas gnod par 'gyur //",
    "T04TD3881E:2b-28": "ci yi phyir na rgyu 'di las //",
    "T04TD3881E:2b-29": "der snang ba 'di smra bar byos //",
    "T04TD3881E:2b-30": "'di 'dra 'di ni rgyu 'di las //",
    "T04TD3881E:2b-31": "snang ste ci zhig smra bar bya //",
    "T04TD3881E:2b-32": "brtags pa gzhi dang bcas pa ni //",
    "T04TD3881E:2b-33": "'ga' yang gang la'ang mi snang ngo //",
    "T04TD3881E:2b-34": "shing la sogs pa 'di yang ni //",
    "T04TD3881E:2b-35": "gzhi la ltos pa ma yin nyid //",
    "T04TD3881E:2b-36": "'di ltar brtags pa'i ngo bo nyid //",
    "T04TD3881E:2b-37": "ci la'ang mi ltos kho na yin //",
    "T04TD3881E:2b-38": "gal te de lta yin na ni //",
    "T04TD3881E:2b-39": "gzhan dbang nyid smros te su bzlog / rtsod ngan grags pa kha cig ni //",
    "T04TD3881E:2b-40": "yang dag par dngos ma skyes pa //",
    "T04TD3881E:2b-41": "mo gsham bu la sogs bzhin du //",
    "T04TD3881E:2b-42": "kun rdzob tu yang mi skye zer //",
    "T04TD3881E:2b-43": "gal te kun rdzob mi rung na //",
    "T04TD3881E:2b-44": "rigs smra de la ci zhig gnod //",
    "T04TD3881E:2b-45": "rig pa shes pas dpyad pa yi //",
    "T04TD3881E:2b-46": "'og tu khas blang bya bar bshad //",
    "T04TD3881E:2b-47": "brtags pa'i 'og tu khas blang gi //",
    "T04TD3881E:2b-48": "mngon sum la sogs 'gal ci na //",
    "T04TD3881E:2b-49": "de ci 'di smra nyid la'ang //",
    "T04TD3881E:2b-50": "tshad mas gnod na tshad ma'i bdag / yid brtan du ni mi rung 'gyur //",
    "T04TD3881E:2b-51": "snang ba'i ngo bo gang yin pa //",
    "T04TD3881E:2b-52": "de ni 'gog pa ma yin nyid //",
    "T04TD3881E:2b-53": "nyams su myong ba gang yang ni //",
    "T04TD3881E:2b-54": "dgag par rigs pa ma yin no //",
    "T04TD3881E:2b-55": "skye la sogs pa'i rnam pa gang //",
    "T04TD3881E:2b-56": "snang ba min la de yang ni //",
    "T04TD3881E:3a-0": "yang @3a * //",
    "T04TD3881E:3a-1": "dag par shes bya sogs par //",
    "T04TD3881E:3a-2": "gzhan gyis yongs su brtags pa 'gog / de bas 'dir ni de lta bu'i //",
    "T04TD3881E:3a-3": "brtags pa kho na dgag par rigs //",
    "T04TD3881E:3a-4": "brtags pa ma yin 'gog pa ni //",
    "T04TD3881E:3a-5": "bdag la gnod 'gyur 'ba' zhig go //",
    "T04TD3881E:3a-6": "mthong ba po yi lta ba la //",
    "T04TD3881E:3a-7": "las 'bras ji ltar snang ba dag / de ltar des bshad de yi phyir //",
    "T04TD3881E:3a-8": "thams cad ji ltar rang bzhin gnas //",
    "T04TD3881E:3a-9": "thugs rje'i bdag nyid de nyid kyis //",
    "T04TD3881E:3a-10": "rtog pas bcings pa gzigs nas ni //",
    "T04TD3881E:3a-11": "sems tsam la sogs bye brag gis //",
    "T04TD3881E:3a-12": "bcings pa thar pa bstan par mdzad //",
    "T04TD3881E:3a-13": "sems dang sems byung khams gsum pa //",
    "T04TD3881E:3a-14": "sgro btags rnam pa can rtog yin //",
    "T04TD3881E:3a-15": "de dag 'ching ba'i rgyu nyid du //",
    "T04TD3881E:3a-16": "ji ltar gzigs pa de bzhin gsung //",
    "T04TD3881E:3a-17": "med pa rnams kyi nus pa yang //",
    "T04TD3881E:3a-18": "ji ltar brtags pa bzhin du 'dod //",
    "T04TD3881E:3a-19": "yod pa rnams kyi nus pa ni //",
    "T04TD3881E:3a-20": "ji lta bur yang mi mthong ngo //",
    "T04TD3881E:3a-21": "gzhan la dngos po ji bzhin du //",
    "T04TD3881E:3a-22": "tha snyad rung ba ma yin no //",
    "T04TD3881E:3a-23": "mi snang phyir dang mi rung phyir //",
    "T04TD3881E:3a-24": "rigs pa'i rjes su 'brangs nas bshad //",
    "T04TD3881E:3a-25": "gang phyir rgyu las byung de'i phyir //",
    "T04TD3881E:3a-26": "de ni ci phyir chad par 'gyur //",
    "T04TD3881E:3a-27": "de log na ni ldog pa la //",
    "T04TD3881E:3a-28": "ci phyir brtags pa nyid smras so //",
    "T04TD3881E:3a-29": "brtags pa'i ngo bo dben pa yi //",
    "T04TD3881E:3a-30": "ji lta ba 'di kho na la //",
    "T04TD3881E:3a-31": "rten te skyes pa thams cad ni //",
    "T04TD3881E:3a-32": "thams cad mkhyen pas mngon sum gzigs //",
    "T04TD3881E:3a-33": "gang la don gzhan yongs spyod pa'i //",
    "T04TD3881E:3a-34": "shes pa cung zad kyang med pa //",
    "T04TD3881E:3a-35": "de yi thams cad mkhyen pa 'dir //",
    "T04TD3881E:3a-36": "brtags yin cung zad 'dir mi 'gal //",
    "T04TD3881E:3a-37": "gang tshe shes dang shes bya dang //",
    "T04TD3881E:3a-38": "bdag nyid rjes su mi mthong ba //",
    "T04TD3881E:3a-39": "de tshe mtshan ma mi 'gyur phyir //",
    "T04TD3881E:3a-40": "gnas pa brtan phyir mi bzhengs so //",
    "T04TD3881E:3a-41": "gang la bzhugs na bsam mi khyab //",
    "T04TD3881E:3a-42": "yon tan kun gyi gnas gyur dang //",
    "T04TD3881E:3a-43": "mtshungs med phyag nas 'dren gyur pa'i //",
    "T04TD3881E:3a-44": "gnas skabs 'ga' de bsam mi khyab //",
    "T04TD3881E:3a-45": "chos rnams kun gyi lus yin phyir ;",
    "T04TD3881E:3a-46": "/ yon tan bsam yas kun rten phyir //",
    "T04TD3881E:3a-47": "rig pa'i rjes 'brang ngo bo'i phyir //",
    "T04TD3881E:3a-48": "skyob pa rnams kyi chos sku yin //",
    "T04TD3881E:3a-49": "de ltar bden gnyis rnam phye 'dir //",
    "T04TD3881E:3a-50": "ci nyes yod dam 'on te med //",
    "T04TD3881E:3a-51": "phyogs 'dzin pa yis dkrugs pa'i yid //",
    "T04TD3881E:3a-52": "legs par bor la dpyad par gyis //",
    "T04TD3881E:3b-0": "mi yang shin tu thob @3b par dka' //",
    "T04TD3881E:3b-1": "blo sbyangs nyam yang rab tu chung //",
    "T04TD3881E:3b-2": "'khor ba'i dgon pa bgrod par dka' //",
    "T04TD3881E:3b-3": "srog kyang shin tu g-yo ba yin //",
    "T04TD3881E:3b-4": "bshes gnyen bzang po rnyed dka' na //",
    "T04TD3881E:3b-5": "rab tu sdang ba gang du dgos //",
    "T04TD3881E:3b-6": "mos pa med du zin na yang //",
    "T04TD3881E:3b-7": "de ni 'ga' la bsod nams kyis //",
    "T04TD3881E:3b-8": "goms par byas la rim gyis ni //",
    "T04TD3881E:3b-9": "'di ni re zhig gcig la 'gyur //",
    "T04TD3881E:3b-10": "sdang bas tshig pa khyod la ni //",
    "T04TD3881E:3b-11": "dal ba 'byor pa'ang ring par gsal //",
    "T04TD3881E:3b-12": "bden pa gnyis ni rnam phye bas //",
    "T04TD3881E:3b-13": "dge ba bdag gis thob pa gang //",
    "T04TD3881E:3b-14": "des ni 'gro ba ma lus pa //",
    "T04TD3881E:3b-15": "ye shes snying po bskyed par shog / bden pa gnyis rnam par gtan la phab pa yang dag par mthong bar brtson pa slob dpon ye shes snying pos mdzad pa rdzogs so /",
    "T04TD3881E:3b-17": "// / rgya gar gyi mkhan po sh'i lendra bo dhi dang /",
    "T04TD3881E:3b-18": "zhu chen gyi lo ts'a ba bande ye shes sdes bsgyur cing zhus te gtan la phab pa'o//"
}