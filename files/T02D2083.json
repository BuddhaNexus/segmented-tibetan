{
    "T02D2083:159a-0": "@159a / gshin rje gshed la phyag 'tshal lo //",
    "T02D2083:159a-1": "gnod spyin mo la sogs pa de rnams kyi mthus /",
    "T02D2083:159a-2": "nyi ma re la ji tsam lag tu blangs pa",
    "T02D2083:159b-0": "de @159b thams cad gsog 'jog mi bya bar longs",
    "T02D2083:159b-1": "spyad cing zad par bya'o //",
    "T02D2083:159b-2": "gzhan la yang mi bshad do //",
    "T02D2083:159b-3": "de ltar ma byas na 'grub par mi 'gyur ro //",
    "T02D2083:159b-4": "de dag thams cad kyi dam tshig phyag rgya so sor gsungs pa'o //",
    "T02D2083:159b-5": "yang na de dag thams cad rdo rje'i rigs kho nas 'dug pas /",
    "T02D2083:159b-6": "rdo rje'i rigs kyi phyag rgya kho na bya ba ni thams cad la khyad med pa'i phyir ro //",
    "T02D2083:159b-7": "rdo rje bsdams pa byas nas ni //",
    "T02D2083:159b-8": "khros pa'i bsam pas bcing bar bya //",
    "T02D2083:159b-9": "mthe bo rdo rje brtan pas mnan //",
    "T02D2083:159b-10": "'di ni khro bo'i phyag rgyar dran //",
    "T02D2083:159b-11": "zhes so //",
    "T02D2083:159b-12": "'di rnams kyi rim pa ji lta bas lan bdun",
    "T02D2083:159b-13": "tshun chad kyis gal te ma grub na de'i tshe",
    "T02D2083:159b-14": "khro bo'i rgyal po'i sngags sbyar te /",
    "T02D2083:159b-15": "stong phrag rtog pa las gsungs pa'i grangs kyi nges par 'grub par 'gyur ro //",
    "T02D2083:159b-16": "de la sbyar ba ni /",
    "T02D2083:159b-17": "aom ya m'anta ka aom bho ga ba ti sv'a h'a h'um /",
    "T02D2083:159b-18": "de bzhindu gzhan gyi yang sngags rnams sbyar la bzlas par bya'o //",
    "T02D2083:159b-19": "de ltar byas kyang ma grub na /",
    "T02D2083:159b-20": "bdag gis byas pa'i gnod spyin ma'i mngon rtogs kyi tshul gyis 'dir bsgrub par bya'o //",
    "T02D2083:159b-21": "de bzhin du gzhan gyi yang bya ba dang spyod pa dang /",
    "T02D2083:159b-22": "rnal 'byor gyi rgyud las bstan pa'i sgrub thabs thams cad /",
    "T02D2083:159b-23": "dpal gshin rje'i gshed kyi rnal 'byor pas bsnyen pa bskyal ba dang /",
    "T02D2083:159b-24": "dgug pa la sogs pa dang mchod pa rnams cho ga bzhin du byas te /",
    "T02D2083:159b-25": "bsgom pas bsgrub par bya'o //",
    "T02D2083:159b-26": "de las skyon bzlas pas bsgrub par bya'o //",
    "T02D2083:159b-27": "de ci'i phyir zhe na /",
    "T02D2083:159b-28": "'di rnams rnal 'byor chen po'i nang nas gsungs pa'i",
    "T02D2083:159b-29": "sgrub thabs thams cad bsgrub par bya'o zhes gsungs pa'i",
    "T02D2083:159b-30": "phyir ro // de'i phyir na theg pa gzhan la",
    "T02D2083:159b-31": "yang gnas pa'i sgrub thabs sgrub par byed pa la",
    "T02D2083:159b-32": "the tshom du mi bya'o //",
    "T02D2083:159b-33": "sngags rnams yid bzhin nor bu ltar bsgrubs pa'i 'bras bu gcig tu ma nges pas so zhes so //",
    "T02D2083:159b-34": "bya ba spyod pa rnal 'byor rnams //",
    "T02D2083:159b-35": "de rnams don la khyad med kyang //",
    "T02D2083:159b-36": "sems can bsam pa tha dad phyir //",
    "T02D2083:159b-37": "de bzhin phye nas bstan pa'o //",
    "T02D2083:159b-38": "'gro la phan pa de nyid kyis //",
    "T02D2083:159b-39": "'gro kun sgyu ma ltar gsungs kyang //",
    "T02D2083:159b-40": "khrus la sogs pa dag 'dod pa //",
    "T02D2083:159b-41": "de la ci phyir bdag med bshad //",
    "T02D2083:159b-42": "sna tshogs thabs kyi rgyan rnams ni //",
    "T02D2083:159b-43": "snying rje'i ro dang ldan pas ni //",
    "T02D2083:159b-44": "de phyir byang chub sems dpa' yis //",
    "T02D2083:160a-0": "sgyu @160a * //",
    "T02D2083:160a-1": "ma'i gdan ni bstan pa'o //",
    "T02D2083:160a-2": "bya ba spyod pa rnal 'byor la //",
    "T02D2083:160a-3": "gang zhig blo ni chags gyur pas //",
    "T02D2083:160a-4": "des ni tshogs bsag khyad par du //",
    "T02D2083:160a-5": "de las gsungs pa'i las bya'o //",
    "T02D2083:160a-6": "dpa' bo'i 'khrugs pas gzhan 'joms sam //",
    "T02D2083:160a-7": "yang na 'bros pa legs pa yin /",
    "T02D2083:160a-8": "gnyis po spangs pa'i spyod pa de //",
    "T02D2083:160a-9": "dgos pa med par ltung ba'i phyir //",
    "T02D2083:160a-10": "rgyud rgyal rgya mtsho'i nang nas shin tu rin chen cho ga 'di //",
    "T02D2083:160a-11": "'gro la phan phyir dpal ldan gshin rje gshed kyi sgrub thabs bton //",
    "T02D2083:160a-12": "de phyir 'di las rang gzhan don du rab tu sgrub par gyis //",
    "T02D2083:160a-13": "skabs don phan pa 'dod pa 'di las thos par mi 'gyur ram //",
    "T02D2083:160a-14": "'di nyid byed pa sems kyi rnam pa thams cad kyis //",
    "T02D2083:160a-15": "lus can rnams kyi sems ni rang dbang spros pa la //",
    "T02D2083:160a-16": "srid pa de srid thar pa rab tu khyad pa'i phyir //",
    "T02D2083:160a-17": "blo yi nor ldan bla ma dag la thogs 'gyur ram //",
    "T02D2083:160a-18": "skye shi nad kyi chu rlabs 'khrugs pa'i phreng ba can //",
    "T02D2083:160a-19": "srid chu'i ster las skye bo'i bsod nams 'dir thob",
    "T02D2083:160a-20": "shog / bdag kyang 'jam pa'i rdo rje'i skur ni",
    "T02D2083:160a-21": "rab gyur te // srid pa gsum la phan byed ji srid nam mkha'i dbyings //",
    "T02D2083:160a-22": "bzang ngan rnam par dpyod pa'i rang bzhin grub mtha' dang //",
    "T02D2083:160a-23": "'jam dpal zhabs kyi padma'i rdul tshogs mgos len cing ;",
    "T02D2083:160a-24": "/ sdig pa pra zhing chung la'ang 'jigs pa rab tu 'dzem //",
    "T02D2083:160a-25": "thos dang snying rje spyin dang bzod pa des tshim pa'i //",
    "T02D2083:160a-26": "shes rab skyong gis dpal ldan gshin rje gshed tshogs bstan //",
    "T02D2083:160a-27": "gshin rje gshed kyi yid bzhin gyi nor bu'i phreng ba zhes bya ba'i sgrub thabs rdzogs so /",
    "T02D2083:160a-30": "// / rgya gar shar phyogs bhang+ga la'i pandi ta d'a na",
    "T02D2083:160a-31": "sh'i la zhes bya bas gnas byin gyis brlabs pa"
}