{
    "T02D1903:1b-0": "@1b # // rgya gar skad du /",
    "T02D1903:1b-1": "aargha bi dhi /",
    "T02D1903:1b-2": "bod skad du /",
    "T02D1903:1b-3": "aargha'i chog / dpal rdo rje sems dpa' la phyag 'tshal lo //",
    "T02D1903:1b-4": "sangs rgyas rgyal ba rnam 'phro shin tu rnam rgyal byang chub pa //",
    "T02D1903:1b-5": "[dd] rig ma'i lus sbyor las skyes bde bas shin tu khyab pa'i sku //",
    "T02D1903:1b-6": "'khrul pa ma lus spangs shing 'gro ba rnams kyi don mdzad la //",
    "T02D1903:1b-7": "phyag byas nas ni 'dus pa'i gzhung gi aargha'i cho ga bshad //",
    "T02D1903:1b-8": "gtsug lag khang dang mchod rten ras ris gsung rab sku gzugs dang //",
    "T02D1903:1b-9": "khang bzangs gzhal med khang dang khyams dang rdzing bu wa chu rnams //",
    "T02D1903:1b-10": "khron pa chu mig shing bzangs ljon shing rnams kyi nags //",
    "T02D1903:1b-11": "rtsed mo'i de'u skyed mos tshal ni sbyin pa'i sa la mdor bsdus na'o //",
    "T02D1903:1b-12": "de la thog ma nyid du slob dpon gyi mtshan",
    "T02D1903:1b-13": "nyid dang ldan pa'i slob dpon gzhan gyis mandala sngon",
    "T02D1903:1b-14": "du song bas lan gnyis sam gsum gsol ba btab",
    "T02D1903:1b-15": "pas sam / rang nyid bsod nams 'dod pa la",
    "T02D1903:1b-16": "sogs pas gtsug lag khang brtsig pa'i phyir bgros pas",
    "T02D1903:1b-17": "nyin zhag dge ba rgyu skang bzang po la tho",
    "T02D1903:1b-18": "rangs kyi dus su sa brtag par bya'o //",
    "T02D1903:2a-0": "tsinytsa skyer pa @2a * //",
    "T02D1903:2a-1": "ba hur rams shing dang //",
    "T02D1903:2a-2": "ko pi da ra ka ranydza dang yungs kar dgod //",
    "T02D1903:2a-3": "ri yi ze'u 'bras bur bcas dang rus sbal rgyan dang ni //",
    "T02D1903:2a-4": "glang po'i bshul pa lta bu'i sa ni rnam par spang //",
    "T02D1903:2a-5": "shar phyogs su ni pi pa la yi shing rnams dang //",
    "T02D1903:2a-6": "p'ag sha'i shing dang gshin rje'i phyogs su yang dag ldan //",
    "T02D1903:2a-7": "n+ya gro dha yi ljon shing rnams dang nub phyogs su //",
    "T02D1903:2a-8": "sa gzhi'i byang phyogs su ni ba ku la dang bcas //",
    "T02D1903:2a-9": "me yi mtshams su ka ku bhe dang yang dag ldan //",
    "T02D1903:2a-10": "pa la sha yi ljon shing srin po'i phyogs su grags //",
    "T02D1903:2a-11": "sa skyes shal ma li ni rlung gi phyogs su ste //",
    "T02D1903:2a-12": "dbang ldan au dumw'a rar bcas pa'i sa gzhi spang //",
    "T02D1903:2a-13": "mya ngan med dang pri yang ku dang ku sha nim //",
    "T02D1903:2a-14": "aa shvadtha mal mo tsa la ku tsa dang ni //",
    "T02D1903:2a-15": "aa smra da dim sa ni byang dang shar du gzhol //",
    "T02D1903:2a-16": "sa ni dkar ldan gru bzhi yang ni mtshan nyid bzang //",
    "T02D1903:2a-17": "de ru dong ni gru bzhir brkos te de nyid las //",
    "T02D1903:2a-18": "byung ba'i sa yis de ni dgang bar bya ba nyid //",
    "T02D1903:2a-19": "de ni gal te ma khengs na ni ma bsngags so //",
    "T02D1903:2a-20": "gal te sa ni dang po las lhag rab tu bsngags //",
    "T02D1903:2a-21": "sa yi khung bu mtho gang tsam du brkos nas su //",
    "T02D1903:2a-22": "de ni lhag med chu yis rab tu dgang bar bya //",
    "T02D1903:2b-0": "gom pa brgya ni song nas log ste blta @2b bar bya ;",
    "T02D1903:2b-1": "/ chu ni gal te ma 'grib dge ba'o gzhan du gzhan //",
    "T02D1903:2b-2": "sa la gnas pa'i chu ni g-yas skor gyis //",
    "T02D1903:2b-3": "dbang ldan mtshams su myur du bab na ni //",
    "T02D1903:2b-4": "brtan byed sa gzhi shin tu dag pa ste //",
    "T02D1903:2b-5": "'jigs pa'i dus su yang ni nyams pa med //",
    "T02D1903:2b-6": "de la de ltar sa'i mtshan nyid rig pa'i sngags",
    "T02D1903:2b-7": "pas lus bkru zhing dri zhim pas ji ltar rnyed",
    "T02D1903:2b-8": "pas gos dang rgyan dang cod pan dang bde ba'i",
    "T02D1903:2b-9": "stan mthon po la 'dug ste /",
    "T02D1903:2b-10": "dgos pa yong su tshang ba dang bsrung ba'i sngags",
    "T02D1903:2b-11": "bzlas pa 'grub pas lag pa rdo rje dang dril",
    "T02D1903:2b-12": "bu 'dzin pas mnyam par gzhag par bya ste /",
    "T02D1903:2b-13": "lha'i rnal 'byor byas nas dgongs ka zhi ba'i gtor ma byin te /",
    "T02D1903:2b-14": "dag pa'am sbyangs pa'i sa gzhir lci ba dang sas",
    "T02D1903:2b-15": "ba lang gi ko ba tsam byugs pa'i dbus su",
    "T02D1903:2b-16": "mandala bya ba 'am byed du gzhug go //",
    "T02D1903:2b-17": "de nas de ru dkyil 'khor gyi 'khor lo rnam",
    "T02D1903:2b-18": "par bsgoms la mchod pa lnga yis de la yang",
    "T02D1903:2b-19": "dag par mchod de /",
    "T02D1903:2b-20": "gtor ma rgya chen po man ngag ji lta ba bzhin du sbyangs te /",
    "T02D1903:2b-21": "phyogs skyong ba thams cad la tu rya'i sgra dang bcas pas 'bul lo //",
    "T02D1903:2b-22": "de'i rjes la pus mo g-yas pa'i lha nga sa",
    "T02D1903:2b-23": "la btsugs nas lus btud de sangs rgyas dang byang",
    "T02D1903:2b-24": "chub sems dpa' thams cad dang lha rnams las bslang",
    "T02D1903:2b-25": "bar bya'o // khams gsum gang na sangs rgyas dang //",
    "T02D1903:2b-26": "byang chub sems dpa' rdzu 'phrul che //",
    "T02D1903:2b-27": "lha klu gnod sbyin chen po dang //",
    "T02D1903:2b-28": "dri za rnams dang lha min sogs //",
    "T02D1903:2b-29": "thams cad la ni gsol bar 'tshal //",
    "T02D1903:2b-30": "sems can kun gyi don bsgrub phyir //",
    "T02D1903:2b-31": "sa yi cha ni mdzes pa 'dir //",
    "T02D1903:2b-32": "gtsug lag 'byor ba rgyas phyir dang //",
    "T02D1903:2b-33": "thos dang bsam sogs 'phel ba yi //",
    "T02D1903:2b-34": "dam pa'i ches ni rtogs phyir dang //",
    "T02D1903:2b-35": "grags pa mthar thug gtsug lag khang //",
    "T02D1903:2b-36": "lus can kun gyi yang dag 'tsho //",
    "T02D1903:2b-37": "bdag ming 'di zhes bgyi ba yis //",
    "T02D1903:2b-38": "bzang po 'di ni bdag phyir yang //",
    "T02D1903:2b-39": "khyed la gnod pa mi mnga' bas //",
    "T02D1903:2b-40": "grags pa dam pa bgyid par 'tshal //",
    "T02D1903:2b-41": "khyed kyis bzod cing gnang ba ni //",
    "T02D1903:2b-42": "bgyid par 'tshal gyi gzhan du min //",
    "T02D1903:2b-43": "rmi lam la sogs mtshan ma yis //",
    "T02D1903:2b-44": "dge ba'i sa 'di bdag la stsol //",
    "T02D1903:2b-45": "zhes bya bas so //",
    "T02D1903:2b-46": "de ltar lan gsum brjod nas brjod nas aom mu tsu le sv'a h'a /",
    "T02D1903:2b-47": "aom mo h'a ni sv'a h'a /",
    "T02D1903:2b-48": "aom datta li sv'a h'a /",
    "T02D1903:3a-0": "zhes bya ba rmi lam @3a * //",
    "T02D1903:3a-1": "ston pa'i sngags 'dis lag pa g-yon pa lan nyi shu rtsa gcig tu mngon par bsngags te /",
    "T02D1903:3a-2": "sa phyogs gtsang mar gos dang rgyan gtsang mas sngags lhor bstan te /",
    "T02D1903:3a-3": "ba shar du bltas pas seng ge'i nyal stabs kyis nyal bar bya'o //",
    "T02D1903:3a-4": "yang na rje btsun 'jig rten dbang phyug yang dag par mchod de /",
    "T02D1903:3a-5": "de dang nye bar snga ma bzhin nyal bar bya'o //",
    "T02D1903:3a-6": "tho rangs rmi lam gyi mtshan ma dge mi dge nye bar gzung bar bya ste /",
    "T02D1903:3a-7": "rmi lam sangs rgyas zhal mthong dang //",
    "T02D1903:3a-8": "mchod rten sku gzugs mchod pa dang //",
    "T02D1903:3a-9": "dam chos nyan dang de shes pa'i //",
    "T02D1903:3a-10": "dge slong dge 'dun mthong ba dang ;",
    "T02D1903:3a-11": "/ gtsug lag khang dang sangs rgyas sras //",
    "T02D1903:3a-12": "dge slong ma rnams skyed mos tshal //",
    "T02D1903:3a-13": "sa 'dzin 'dzegs dang bsti gnas dang //",
    "T02D1903:3a-14": "chu bo rdzing bu rgya mtsho dang //",
    "T02D1903:3a-15": "ri bo can dang ri dags dang //",
    "T02D1903:3a-16": "ae na yang dang ba la bsngags //",
    "T02D1903:3a-17": "dur pa rma bya la sogs khyad 'phags 'dab gshog can //",
    "T02D1903:3a-18": "ting 'dzin ldan pas rmi lam du ni nges par mthong //",
    "T02D1903:3a-19": "bzhon pa glang chen khyu mchog dang ni sa 'dzin dang //",
    "T02D1903:3a-20": "gzhal med gnas mchog dpag bsam gyi ni shing rnams dang //",
    "T02D1903:3a-21": "dge bsnyen dang ni sdom can mi yi bdag po rnams //",
    "T02D1903:3a-22": "gsang sngags dbang phyug rnams dang bud med mchog /",
    "T02D1903:3a-23": "pha dang ma dang lha rnams dang ni bla ma dang //",
    "T02D1903:3a-24": "lha yi btsun mo rnams dang mchog gi gsang ba ba //",
    "T02D1903:3a-25": "sgrub po dam pa dang ni yon tan can dang gnyis skyes rnams //",
    "T02D1903:3a-26": "dga' ston chen po dang ni rgyal ba'i mchog gi dkyil 'khor rnams //",
    "T02D1903:3a-27": "rgyan rnams dang ni gos dang 'bru dang nor dang",
    "T02D1903:3a-28": "mchog / sbyin sreg las dang 'bras bu dang ni",
    "T02D1903:3a-29": "me tog rnams // rgyal po dbang bskur thob byed phun sum tshogs pa'i dngos //",
    "T02D1903:3a-30": "g-yul las rgyal dang rkun po bcings dang rang gi tshogs //",
    "T02D1903:3a-31": "rgya mtsho dang ni chu bo rnams dang 'phrang la sogs //",
    "T02D1903:3a-32": "rgal bar dka' ba rnams las nges par thar ba yang //",
    "T02D1903:3a-33": "der de lta bu la sogs pa'i rmi lam ni bzang ste /",
    "T02D1903:3a-34": "de las bzlog pa ni ngan par shes nas gal",
    "T02D1903:3a-35": "te ngan pa mthong na de'i tsho bgegs mthar mdzad",
    "T02D1903:3a-36": "kyi sngags bzlas te /",
    "T02D1903:3a-37": "chos thams cad ni rmi lam lta bu ste /",
    "T02D1903:3b-0": "rmi lam nye bar mi dmigs pa'i nye bar len pas so zhes lhag par @3b mos pas sam /",
    "T02D1903:3b-1": "yang na rmi lam ston pa'i sngags brjod pas //",
    "T02D1903:3b-2": "rmi lam ngan pa zhi bar bya'o //",
    "T02D1903:3b-3": "de nas rmi lam bzang po 'am bzang por bsgyur nas /",
    "T02D1903:3b-4": "aom bhu kham zhes bya ba'i sngags kyis nam mkha' lta bur bsams nas /",
    "T02D1903:3b-5": "h'um lam h'um zhes bya ba'i sngags kyis rdo rje'i",
    "T02D1903:3b-6": "rdul phra rab kyi rang bzhin gyis gzhi rnam par",
    "T02D1903:3b-7": "bsgoms nas / aom me di n'i badzra bha ba",
    "T02D1903:3b-8": "badzra bandha h'um zhes bya ba 'dis byin gyis brlab",
    "T02D1903:3b-9": "bsgoms nas / par bya'o // de nas der lus",
    "T02D1903:3b-10": "phyed 'thon pa gser gyi mdog can rin po che'i",
    "T02D1903:3b-11": "bum pa phyag na bsnams shing na bza' dang rgyan",
    "T02D1903:3b-12": "mchog dang ldan pa'i sa'i lha mo mdun du rnam",
    "T02D1903:3b-13": "bsgoms nas / par bya'o // par bltas te /",
    "T02D1903:3b-14": "tshigs su bcad pa gnyis kyis lhag par gnas par",
    "T02D1903:3b-15": "bsgoms nas / par bya'o // par bltas te / bya'o // 'byung po kun gyi 'dren pa yin //",
    "T02D1903:3b-16": "spyod pa'i tshul gyi bya ba dang //",
    "T02D1903:3b-17": "sa dang pha rol phyin pa la //",
    "T02D1903:3b-18": "lha mo khyod ni dbang du gyur //",
    "T02D1903:3b-19": "skyob pa sh'akya seng ge yis //",
    "T02D1903:3b-20": "ji ltar bdud kyi sde bcom pa //",
    "T02D1903:3b-21": "de bzhin bdag gis bdud kyi sde //",
    "T02D1903:3b-22": "bcom nas gtsug lag khang mchog byed //",
    "T02D1903:3b-23": "ces bya bas so //",
    "T02D1903:3b-24": "lan gsum du ni bskul nas su //",
    "T02D1903:3b-25": "sa la yon chab la sogs pa //",
    "T02D1903:3b-26": "nye bar spyod pa legs mchod de //",
    "T02D1903:3b-27": "de nyid du ni thim par bsam //",
    "T02D1903:3b-28": "de nas yongs su dag pa thob pa'i sa'i char",
    "T02D1903:3b-29": "sems mgu ba'i sngags pas chos thams cad rang bzhin",
    "T02D1903:3b-30": "gyis rnam par dag pa'o zhes lhag par mos pas",
    "T02D1903:3b-31": "chos thams cad kun du spyod do //",
    "T02D1903:3b-32": "sna tshogs padmar sna tshogs rdo rje'i stegs bu la //",
    "T02D1903:3b-33": "zla bar bh'um las dag pa'i 'khor lo rtsibs brgyad pa //",
    "T02D1903:3b-34": "de yi ltar gnas bhr'um gyi 'od kyi dra ba las //",
    "T02D1903:3b-35": "nges par 'byung ba'i de bzhin gshegs pa thams cad rnams //",
    "T02D1903:3b-36": "kun nas bsdus te gyur ba las ni khyad 'phags pa'i //",
    "T02D1903:3b-37": "rig ma mchog ni bzhi po las byung mdzes pa yi //",
    "T02D1903:3b-38": "khang pa brtseg pa thar pa'i grong khyer ngo mtshar can //",
    "T02D1903:3b-39": "nor bu chen po 'od 'bar ba yi rang bzhin rab tu blta //",
    "T02D1903:3b-40": "der ni dkyil 'khor dri bzangs sogs kyis byas nas ni //",
    "T02D1903:3b-41": "'de la dkyil 'khor 'khor lo rnam par bsgom par bya //",
    "T02D1903:3b-42": "de la sna tshogs nyer spyod rnams kyis yang dag mchod //",
    "T02D1903:3b-43": "phyogs rnams su ni rim pa bzhin du gtor ma sbyin //",
    "T02D1903:3b-44": "de nas dri zhim po'i me tog dang bcas pa'i",
    "T02D1903:3b-45": "thal mos aom sarba ta th'a ga ta su la",
    "T02D1903:4a-0": "li ta / bi l'a si n'a mi tee rn'a m'a mi bha ga b'anta @4a * //",
    "T02D1903:4a-1": "dza:h'um bam ho:/",
    "T02D1903:4a-2": "pra t'itstsha ku su ma aanydza li n'a tha ho /",
    "T02D1903:4a-3": "zhes brjod bzhin du steng du bltas te snyim pas me tog gtor bar bya'o //",
    "T02D1903:4a-4": "de nas pus mo g-yas pa'i lha ngas la btsugs",
    "T02D1903:4a-5": "te lag pa g-yas pas dri zhim po'i bdug spos",
    "T02D1903:4a-6": "kyi reng bu bzung nas sngags lce la h'um yig",
    "T02D1903:4a-7": "las byung ba'i rdo rje dkar po phra mo rnam",
    "T02D1903:4a-8": "par bsgoms nas / sangs rgyas dang byang chub sems",
    "T02D1903:4a-9": "dpa' thams cad dang gzhan dag kyang snyan gsan dbab",
    "T02D1903:4a-10": "par bsgoms nas / par bya'o // bcom ldan che",
    "T02D1903:4a-11": "ge rdo rje mchog / rig pa'i rgyal po phyag",
    "T02D1903:4a-12": "par bsgoms nas / par bya'o // 'tshal stod //",
    "T02D1903:4a-13": "mgon po thugs rje'i bdag nyid bdag / gtsug lag",
    "T02D1903:4a-14": "khang ni bgyid par 'tshal //",
    "T02D1903:4a-15": "slob ma rnams la phan phyir dang //",
    "T02D1903:4a-16": "khyed rnams la yang mchod pa'i phyir //",
    "T02D1903:4a-17": "bcom ldan gus byed bdag la ni //",
    "T02D1903:4a-18": "rjes su gzung bar mdzad pa'i rigs //",
    "T02D1903:4a-19": "'gro ba'i 'khor lo'i don mdzad pa //",
    "T02D1903:4a-20": "sangs rgyas rnams dang dgra bcom pa //",
    "T02D1903:4a-21": "'jig rten skyong dang gsang sngags lha //",
    "T02D1903:4a-22": "gang gzhan rnams dang 'jig rten skyong //",
    "T02D1903:4a-23": "lha rnams dang ni rdzogs sangs kyi //",
    "T02D1903:4a-24": "bstan la gnas pa'i 'byung po dang //",
    "T02D1903:4a-25": "sems can gang zhig bstan dga' ba //",
    "T02D1903:4a-26": "rdo rje'i mig ldan dgongs su gsol //",
    "T02D1903:4a-27": "rdo rje can bdag che ge mo //",
    "T02D1903:4a-28": "gtsug lag khang ni cho ga bzhin //",
    "T02D1903:4a-29": "'gro ba rnams ni dag bya'i phyir //",
    "T02D1903:4a-30": "ci nus bya ba bgyid par 'tshal //",
    "T02D1903:4a-31": "de phyir bdag dang slob ma la //",
    "T02D1903:4a-32": "rjes su brtse bas nyer dgongs te //",
    "T02D1903:4a-33": "'dir ni 'khor bcas thams cad kyis //",
    "T02D1903:4a-34": "gdan ni gnod par mdzad pa'i rigs //",
    "T02D1903:4a-35": "de ltar lan gsum brjod pas snyan gsan phab nas yang dag par mchod de bstod pa yang bya'o //",
    "T02D1903:4a-36": "de nas legs par brtags shing shin tu mnyam pa'i sa'i char stan bde ba la 'dug ste /",
    "T02D1903:4a-37": "mdun du chu gtsang ku sha'i tshom bu dang bcas pa dang /",
    "T02D1903:4a-38": "'om d'ur ba dang bcas pa dang /",
    "T02D1903:4a-39": "dri chu me tog dkar po dang bcas pa chu",
    "T02D1903:4a-40": "la sogs pa'i snod yongs su bzlas pa rnams g-yon",
    "T02D1903:4a-41": "du rim pas bzhag cing /",
    "T02D1903:4a-42": "ting nge 'dzin gsum dang ldan pa'i rnal 'byor pas bum pa lhag par gnas par bya'o //",
    "T02D1903:4a-43": "de la nag po dang rtsa ba med pa /",
    "T02D1903:4a-44": "mchu 'phyang ba /",
    "T02D1903:4a-45": "mgrin pa ring ba lto ba che bar nas dang",
    "T02D1903:4b-0": "gro dang 'bras so ba dang ma sha dar @4b",
    "T02D1903:4b-1": "til rnams te 'bru lnga dang /",
    "T02D1903:4b-2": "bri ha ti dang ka nda ka ri dang aa par dzi ta dkar po dang /",
    "T02D1903:4b-3": "ha sa dang ha sa de ba rnams te sman lnga dang /",
    "T02D1903:4b-4": "gser dang dngul dang mu teg dang byi ru dang /",
    "T02D1903:4b-5": "mu men te rin po che lnga dang ldan pa /",
    "T02D1903:4b-6": "dri'i chus gang btsu ta la sogs pa'i yal gas",
    "T02D1903:4b-7": "kha brgyan pa gos zung gis mgrin pa dkris pa",
    "T02D1903:4b-8": "; de la chos 'byung gi nang du gnas pa rang gi lha'i mtshan mas mtshan pa /",
    "T02D1903:4b-9": "yi ge bam las rin po che'i rang bzhin las",
    "T02D1903:4b-10": "byas nas gdugs dang bcas par 'khor dang bcas pa'i",
    "T02D1903:4b-11": "bdag por kun tu btags te /",
    "T02D1903:4b-12": "me tog gi phreng bas dkris pa'i rdo rje rnam par rgyal ba'i bum pa'i steng du bzhag ste ;",
    "T02D1903:4b-13": "lag pa g-yon pa'i khu tshur gyis rdo rje dang",
    "T02D1903:4b-14": "'brel pa'i me tog gi phreng ba'i rtse mo bzung",
    "T02D1903:4b-15": "nas / sngags pas yi ge gsum dang spel te",
    "T02D1903:4b-16": "rang gi lha'i sngags brgya rtsa brgyad bzla bar bya'o",
    "T02D1903:4b-17": "nas / // de bzhin du gzhan dkyil 'khor ba'i",
    "T02D1903:4b-18": "bum pa rnams kyang cho ga de bzhin du lha",
    "T02D1903:4b-19": "rang rang gi mtshan mas mtshan pa byas nas dkyil",
    "T02D1903:4b-20": "'khor ba'i lhas byin gyis brlabs pa rnams la rang",
    "T02D1903:4b-21": "rang gi sngags yi ge gsum dang spel ba lan",
    "T02D1903:4b-22": "bdun du mngon par bzla bar bya'o //",
    "T02D1903:4b-23": "de bzhin du gzhi bdag gi bum pa yang ji",
    "T02D1903:4b-24": "lta bar rang gi mtshan mas mtshan pa rnams la",
    "T02D1903:4b-25": "yi ge gsum dang spel bas rang rang gi sngags",
    "T02D1903:4b-26": "bzlas par bya'o // thams cad kyang srog ldan nya",
    "T02D1903:4b-27": "dang bcas pa rnams la rim pa bzhin lhag par",
    "T02D1903:4b-28": "gnas par byas nas /",
    "T02D1903:4b-29": "bsang gtor la sogs pa byas te mchod pa lngas yang dag par mchod de /",
    "T02D1903:4b-30": "dril bu dkrol bzhin pas bstod par bya'o //",
    "T02D1903:4b-31": "de nas las byed kyi skyes bu bgegs mthar byed kyi rnam par bsgoms te /",
    "T02D1903:4b-32": "rgya dang zabs su khru do ba'i dong gru bzhi par brkos la dbang ldan du de'i tshad dam /",
    "T02D1903:4b-33": "de'i phyed du zlum por brkos te srol btod nas",
    "T02D1903:4b-34": "gnyis ka lci ba dang sa dang chu rnams kyis",
    "T02D1903:4b-35": "byug go // de nas aargha la sogs pa byin",
    "T02D1903:4b-36": "nas dong gru bzhi par go rims bzhin rnam par",
    "T02D1903:4b-37": "rgyal ba la sogs pa'i bum pa rnams kyis chu",
    "T02D1903:4b-38": "byug go // blugs par bya'o // der shar ram",
    "T02D1903:4b-39": "byang du ba ltas te nya rnams 'phyo ba na",
    "T02D1903:4b-40": "gtsug lag khang 'khor dang bcas pa myur du 'grub",
    "T02D1903:4b-41": "par 'dod pa yin no //",
    "T02D1903:4b-42": "de nas de'i sbubs phye ste dong zlum por chu btang ngo //",
    "T02D1903:4b-43": "de'i chu'i bskor phyogs brtag par bya'o //",
    "T02D1903:5a-0": "gal te chu g-yas skor du 'bab na @5a * //",
    "T02D1903:5a-1": "der dge slong brtul zhugs dam pa yon tan rnams nges par 'byung bar 'gyur ro //",
    "T02D1903:5a-2": "de'i rjes la klu ma lus pa dbang du bya ba'i phyir /",
    "T02D1903:5a-3": "der 'o ma can gyi yal ga rnams kyis g-yogs",
    "T02D1903:5a-4": "te nyi ma la gnas pa'i dzam yig las byung",
    "T02D1903:5a-5": "ba'i rdo rje yongs su gyur pa las /",
    "T02D1903:5a-6": "dzam gu li sku mdog ser po zhal ser po dang nag po dang dkar po /",
    "T02D1903:5a-7": "gdengs ka bdun gyis brgyan pa /",
    "T02D1903:5a-8": "rin po che'i cod pan can /",
    "T02D1903:5a-9": "rtsa ba'i phyag gnyis kyis rang snang gi thabs la 'khyud pa /",
    "T02D1903:5a-10": "g-yas gnyis na rdo rje dang mda' 'dzin pa /",
    "T02D1903:5a-11": "g-yon gnyis kyis gzhu dang sdigs mdzub dang bcas pa'i zhags pa can /",
    "T02D1903:5a-12": "sna tshogs pa'i na bza' dang bcas pa'i sprul gyi rgyan gyis brgyan pa /",
    "T02D1903:5a-13": "nyi ma'i gdan dang 'od can bsgoms nas bdag nyid",
    "T02D1903:5a-14": "kyang dzam gu li'i gzugs su rnam par bsgoms te",
    "T02D1903:5a-15": "/ sa 'og tu dmigs nas sna tshogs rdo rje'i rang bzhin gyi sa gzhi bsgom par bya'o ;",
    "T02D1903:5a-16": "/ de'i tshe yang ltad mo ba'i skye bo rnams tambo la dang dri zhim po'i me tog dang /",
    "T02D1903:5a-17": "tsandan la sogs pa byin pas mgu bar bya'o //",
    "T02D1903:5a-18": "de nas bsrung ba'i don du mchod sbyin gyi shing",
    "T02D1903:5a-19": "ngam seng ldeng gi rang bzhin las bde bar gshegs",
    "T02D1903:5a-20": "pa'i sor gyi brgyad kyi tshad du steng dang 'og",
    "T02D1903:5a-21": "rtse lnga ba dang rtse gcig pa'i rdo rje'i rnam",
    "T02D1903:5a-22": "pa can tsandan dmar pos byugs pa me tog dang",
    "T02D1903:5a-23": "skud pa dang / yungs kar dang bcas pa rnams",
    "T02D1903:5a-24": "la bgegs mthar byed kyi sngags kyis lan brgya rtsa",
    "T02D1903:5a-25": "brgyad bzlas te gdab par bya'o //",
    "T02D1903:5a-26": "aom gha gha gh'a ta ya gh'a ta la /",
    "T02D1903:5a-27": "sarba dusht'an phat /",
    "T02D1903:5a-28": "k'i la ya k'i la ya sarba p'a pam h'um h'um h'um /",
    "T02D1903:5a-29": "badzra k'i la ya badzra dha rod aadzny'a pa ya",
    "T02D1903:5a-30": "ti k'a ya w'a ka tsinta badzra k'i la ya",
    "T02D1903:5a-31": "h'um phat ces bya ba'i sngags 'dis phyogs thams cad",
    "T02D1903:5a-32": "du brdeg par bya'o //",
    "T02D1903:5a-33": "slar yang bgegs thams cad rnam par gzhig pa'i ched",
    "T02D1903:5a-34": "du rang rang gi phyogs su son pa'i dpung dang",
    "T02D1903:5a-35": "bu dang chung mar bcas pa'i dbang po la sogs",
    "T02D1903:5a-36": "pa rnams bzhengs par 'gyur ba'i gtsug lag khang gi",
    "T02D1903:5a-37": "dbus sam / dbang ldan du gcig tu gnas par bltas la /",
    "T02D1903:5a-38": "bdud rtsi 'khyil ba stong khro bo smad mdung gi",
    "T02D1903:5a-39": "rnam pas sngags de nyid kyi blos phur bu gdab",
    "T02D1903:5a-40": "par bya'o // de nas phyogs kyi dkyil 'khor bgegs",
    "T02D1903:5b-0": "med par rnam @5b bar bsgoms nas sgrub pa'i grogs",
    "T02D1903:5b-1": "dang lhan cig tu rdo rje khu tshur gyis thig",
    "T02D1903:5b-2": "skud bzung nas g-yas skor du 'khor bas thig gdab",
    "T02D1903:5b-3": "pa bsgrub par bya'o //",
    "T02D1903:5b-4": "de nas slob dpon me'i mtshams nas byang du kha bltas te /",
    "T02D1903:5b-5": "sgrub pa'i grogs dbang ldan nas lho ru mngon par phyogs pas shar gyi thig gdab par bya'o //",
    "T02D1903:5b-6": "de nas rlung gi mtshams su song ste lho ru mngon par phyogs ba dang /",
    "T02D1903:5b-7": "srin po'i mtshams nas byang du bltas pas nub kyi cha thig gdab par bya'o //",
    "T02D1903:5b-8": "slar yang g-yas skor gyis rlung gi mtshams su song",
    "T02D1903:5b-9": "ste dbang ldan du gnas pa dang byang gi cha",
    "T02D1903:5b-10": "thig gdab par bya'o //",
    "T02D1903:5b-11": "de bzhin me'i mtshams su song nas srin por 'dug pa dang /",
    "T02D1903:5b-12": "lho'i cha thig gdab bo //",
    "T02D1903:5b-13": "de'i tshe yang sngags pas dge mi dge'i mtshan ma brtag par bya ste /",
    "T02D1903:5b-14": "de tshe gal te dge slong ngam //",
    "T02D1903:5b-15": "bram ze mnyam gzhag 'ongs pa na //",
    "T02D1903:5b-16": "sbyin bdag la ni dge ba ste //",
    "T02D1903:5b-17": "zhi dang rgyas pa chen po byed //",
    "T02D1903:5b-18": "mkhas pa 'ongs par gyur pa na //",
    "T02D1903:5b-19": "rgyal po'i phun sum tshogs pa ston //",
    "T02D1903:5b-20": "gal te ba lang 'ongs pa na //",
    "T02D1903:5b-21": "bu dang bu mo sogs 'thob //",
    "T02D1903:5b-22": "bum pa gang ba 'ongs na ni //",
    "T02D1903:5b-23": "nor dang so ba la sogs 'phel //",
    "T02D1903:5b-24": "rgyal po 'am ni rgyal rigs 'ongs //",
    "T02D1903:5b-25": "ba lang ma he la sogs rnyed //",
    "T02D1903:5b-26": "gal te dga' byed gzugs ldan ma //",
    "T02D1903:5b-27": "'ongs na dpal ni 'phel bar 'gyur //",
    "T02D1903:5b-28": "me tog la sogs 'ongs na ni //",
    "T02D1903:5b-29": "grags pa yang dag 'phel bar 'gyur //",
    "T02D1903:5b-30": "sgur po mi'u thung rdum po sogs //",
    "T02D1903:5b-31": "yan lag dman dang mtha' skyes dag / de tshe der ni 'ongs pa na ;",
    "T02D1903:5b-32": "/ dge legs byed 'gyur the tshom med //",
    "T02D1903:5b-33": "gtor zan bya rgod kang ka sogs //",
    "T02D1903:5b-34": "dur khrod bya ni gal te ni //",
    "T02D1903:5b-35": "steng gi nam mkhar rgyu ba na //",
    "T02D1903:5b-36": "'chi bar 'gyur ba nyid yin no //",
    "T02D1903:5b-37": "don rig pa yis thig 'debs tshe //",
    "T02D1903:5b-38": "de phyir brtag par bya ba ste //",
    "T02D1903:5b-39": "mi dge'i rtags ni byung ba na //",
    "T02D1903:5b-40": "mkhas pas thig ni bshol bar bya //",
    "T02D1903:5b-41": "gang du las kyis bskul ba yis //",
    "T02D1903:5b-42": "gal te thig ni 'gom pa na //",
    "T02D1903:5b-43": "'og na de yi rigs kyi ni //",
    "T02D1903:5b-44": "rus pa yod par mkhas pas bshad //",
    "T02D1903:5b-45": "gzhan yang cho ga ji bzhin du //",
    "T02D1903:5b-46": "blo ldan rdo du ma de ni gdon //",
    "T02D1903:5b-47": "gal te rdo de ma bton na //",
    "T02D1903:6a-0": "nyes pa @6a * //",
    "T02D1903:6a-1": "skyed par 'gyur ba yin //",
    "T02D1903:6a-2": "rus pa'i zug rdus lus ni mdzes byed cing //",
    "T02D1903:6a-3": "sol ba'i zug rdus me yi 'jigs pa skyed //",
    "T02D1903:6a-4": "thal bas nor brlag mi yi rus pas 'chi //",
    "T02D1903:6a-5": "sbrul sogs zug rdus sna tshogs nad la sogs //",
    "T02D1903:6a-6": "rdo brdul dang bye ma sen mo skra dang pa gas pa dang //",
    "T02D1903:6a-7": "shing dang pha gu bshad pa phub ma lcags dang chor ma sogs //",
    "T02D1903:6a-8": "zug rdu rnams kyis bcing dang brdeg sogs rnam pa mang po yi //",
    "T02D1903:6a-9": "nyon mongs rnams skyed de phyir zug rdu chung yang brtags te gzhom //",
    "T02D1903:6a-10": "de nas las kyi rdo rje yis //",
    "T02D1903:6a-11": "rtsig pa'i rmang ni rim pa bzhin //",
    "T02D1903:6a-12": "gzhi bdag klu ni legs brtags te //",
    "T02D1903:6a-13": "tho rangs bsod nams 'phel phyir brko //",
    "T02D1903:6a-14": "mon gre tha skar smin drug zla ba dang //",
    "T02D1903:6a-15": "nyi ma'i 'gros kyis dbang po'i phyogs su mgo / gshin rjer kha bltas klu ni nyal 'gyur te //",
    "T02D1903:6a-16": "thams cad du yang g-yon pa phab nas so //",
    "T02D1903:6a-17": "mgo dang rgyal mchu rnams la mgo bo ni //",
    "T02D1903:6a-18": "gshin rje'i phyogs su ston pa kho na ste /",
    "T02D1903:6a-19": "nub tu kha bltas lus kyi dang po ni //",
    "T02D1903:6a-20": "mi yi cha byad ro smad sbrul dang 'dra //",
    "T02D1903:6a-21": "dbo dang nag pa sa ga'i zla ba la //",
    "T02D1903:6a-22": "byang gi phyogs su kha ni bltas gyur te //",
    "T02D1903:6a-23": "stobs chen sa gzhi bzhi ni bdag po'i klu //",
    "T02D1903:6a-24": "sngas ni nub kyi phyogs su bstan te nya la //",
    "T02D1903:6a-25": "snron dang chu stod byi bzhin rnams la ni //",
    "T02D1903:6a-26": "klu ni gzhogs kyis nyal bar byed pa ste //",
    "T02D1903:6a-27": "chur ni mgo bo bstan te shar phyogs su //",
    "T02D1903:6a-28": "kha bltas gzhi ni thams cad non par ro //",
    "T02D1903:6a-29": "kun du gal te klu 'di yis //",
    "T02D1903:6a-30": "snying ga'i mdun du brkos pa na //",
    "T02D1903:6a-31": "sbyin bdag gi ni 'dod pa yi //",
    "T02D1903:6a-32": "dngos grub 'byung bar the tshom med //",
    "T02D1903:6a-33": "gal te mgo bor brkos na ni //",
    "T02D1903:6a-34": "pha ma snying grogs rtsa lag dang //",
    "T02D1903:6a-35": "bu dang bu mo la sogs rnams //",
    "T02D1903:6a-36": "nges par brlag par 'gyur ba yin //",
    "T02D1903:6a-37": "gal te rgyab tu brkos na ni //",
    "T02D1903:6a-38": "gnas nyams dga' ba'am yang na 'chi //",
    "T02D1903:6a-39": "mjug ma'i cha yis myur du yang //",
    "T02D1903:6a-40": "ba lang ma he sogs brlag 'gyur //",
    "T02D1903:6a-41": "de ltar cho ga bzhin g-yas skor gyis snying ga'i mdun du brkos nas /",
    "T02D1903:6a-42": "zug rdu thams cad kyang rnam par skyangs te slob",
    "T02D1903:6a-43": "dpon gyis g-yas skor du rim pa bzhin du kun",
    "T02D1903:6b-0": "nas grags pa @6b dang ldan pa'i gnas brtag par",
    "T02D1903:6b-1": "bya'o // de nas yon bdag dang /",
    "T02D1903:6b-2": "sa dang gnas kyi lha dang phyogs skyong dang 'jig rten skyong ba dang /",
    "T02D1903:6b-3": "zhing skyong dang /",
    "T02D1903:6b-4": "mi'i bdag po la sogs pa'i zhi ba'i don du",
    "T02D1903:6b-5": "dgongs mo zhi ba'i sbyin sreg byas nas gtor ma",
    "T02D1903:6b-6": "gtang bar bya'o // de nas tshes grangs bzang po",
    "T02D1903:6b-7": "la yon bdag gi rjes su mthun pa'i gza' dang",
    "T02D1903:6b-8": "rgyu skar dang dus sbyor dang yud tsam la //",
    "T02D1903:6b-9": "shar la sogs pa'i phyogs thams cad du ba dan",
    "T02D1903:6b-10": "dkar po dang dmar po dang ser po dang sngon",
    "T02D1903:6b-11": "po dang dud mdog dang tshon sna tshogs dang ser",
    "T02D1903:6b-12": "po dang ljang gu rnams btsugs te sa gzhir me",
    "T02D1903:6b-13": "tog dri zhim bo gcal bkram nas /",
    "T02D1903:6b-14": "dri zhim po'i spos khang mang po bkod de /",
    "T02D1903:6b-15": "shin tu gsal ba'i mar me'i phreng ba'i tshogs rnams dang //",
    "T02D1903:6b-16": "dri chu zhim pos bsangs te dam pa'i chos bklag pa dang /",
    "T02D1903:6b-17": "bstod pa dang /",
    "T02D1903:6b-18": "bkra shis dang glu dang turya'i sgra dang bud med",
    "T02D1903:6b-19": "bzang mo rnams kyi ca co dang gzha'i sgra dang",
    "T02D1903:6b-20": "bcas pas phyogs kyi tshogs nas sa gzhi nger byed",
    "T02D1903:6b-21": "du bcug nas ltad mo ba'i skye bo rnams mgu",
    "T02D1903:6b-22": "bar bya'o // de nas sbyin bdag dang gzhan dag",
    "T02D1903:6b-23": "gi yang rgyas pa'i don du sngags pa gos bzang",
    "T02D1903:6b-24": "po dang rgyan dang cod pan dang /",
    "T02D1903:6b-25": "yo byad yongs su tshang bas rgyas pa'i sbyin sreg",
    "T02D1903:6b-26": "byas nas yon bdag gis kyang de'i tshe gal te",
    "T02D1903:6b-27": "nus na rgyal po dbang por byas nas de'i bka'",
    "T02D1903:6b-28": "yang thog mar byas te /",
    "T02D1903:6b-29": "rtsig mkhan rgyan thams cad kyis brgyan nas gos la",
    "T02D1903:6b-30": "sogs pa'i sbyin pas yongs su mgu bar byas te",
    "T02D1903:6b-31": "/ pha gu 'dzeg tu gzhug par bya'o //",
    "T02D1903:6b-32": "de'i rjes la dga' ba'i yid kyis rang gi 'byor",
    "T02D1903:6b-33": "pa dang mthun pas rgyan thams cad kyis brgyan pa'i",
    "T02D1903:6b-34": "bu mo dang / glang po dang rta dang ba lang dang ma he la sogs pa'i nor dang /",
    "T02D1903:6b-35": "gser dang dngul dang zangs dang nor bu dang mu tig la sogs pa'i rdzas rnams dang /",
    "T02D1903:6b-36": "rgyan dang gos bzang po rnams dang /",
    "T02D1903:6b-37": "me tog yongs su rgyas pa'i zhing /",
    "T02D1903:6b-38": "khang khyim dang ;",
    "T02D1903:6b-39": "kun dga' ra ba la sogs pa'i gnas dang /",
    "T02D1903:6b-40": "bran pho dang /",
    "T02D1903:6b-41": "bran mo la sogs pa'i 'khor rnams mngon par 'dod",
    "T02D1903:6b-42": "pa'i dgos pa bsgrub pa'i phyir thams cad kyis slob",
    "T02D1903:6b-43": "dpon mnyes par bya'o //",
    "T02D1903:7a-0": "de'i rjes la slob dpon gyis bsang gtor la sogs pa phul nas yang dag par @7a * //",
    "T02D1903:7a-1": "mchod de bstod pa byas nas bdud rtsi myang ba",
    "T02D1903:7a-2": "byas te yi ge brgya pa lan bdun brjod nas",
    "T02D1903:7a-3": "phyag byas te / bzod pa gsol nas sbyin sreg rdzogs pa dang /",
    "T02D1903:7a-4": "sangs rgyas la sogs pa gshegs su gsol bar bya'o //",
    "T02D1903:7a-5": "de nas yon bdag slob dpon gyi mdun du byas",
    "T02D1903:7a-6": "te rang gi khyim du song nas dge slong dang",
    "T02D1903:7a-7": "dge slong ma dang dge bsnyen dang dge bsnyen ma",
    "T02D1903:7a-8": "la sogs pa rnams la chos ston drangs te yon",
    "T02D1903:7a-9": "yang phul nas slar gshegs par bya'o //",
    "T02D1903:7a-10": "de nas slob dpon 'khor dang bcas pa rnams dang /",
    "T02D1903:7a-11": "rtsig mkhan dang las byed rnams dang /",
    "T02D1903:7a-12": "gzhan dag la yang ston mo byin nas nus pa",
    "T02D1903:7a-13": "dang mthun par phul te bzod pa gsol nas slar",
    "T02D1903:7a-14": "gtang ngo // mtshan mo tshogs kyi 'khor lo byas",
    "T02D1903:7a-15": "nas phyogs skyong la sogs pa rnams la gtor ma",
    "T02D1903:7a-16": "gtang ngo // phul te / thams cad nye bar bsdu bar bya'o //",
    "T02D1903:7a-17": "gtsug lag khang gi aargha'i cho ga'o /",
    "T02D1903:7a-19": "// / de bzhin du mchod rten dang /",
    "T02D1903:7a-20": "gzhal med khang khyams kyi aargha yang rig par bya'o //",
    "T02D1903:7a-21": "gtsug lag khang sogs zhig ral rnying //",
    "T02D1903:7a-22": "'chos par 'dod na sngags pa yis //",
    "T02D1903:7a-23": "gtor ma la sogs byin nas ni //",
    "T02D1903:7a-24": "der gnas lha ni spo bar bya //",
    "T02D1903:7a-25": "phyi nas snying rje'i bdag can gyis //",
    "T02D1903:7a-26": "rim pa bzhin du bcos nas ni //",
    "T02D1903:7a-27": "rdzogs par mthong nas spros pa de //",
    "T02D1903:7a-28": "der ni snga ma bzhin du gzhag /",
    "T02D1903:7a-29": "ces bya ba ni gtsug lag khang la sogs pa rnying pa dang zhig ral gyi aargha'i cho ga'o /",
    "T02D1903:7a-31": "// / de nas ras ris la sogs pa brtsam par",
    "T02D1903:7a-32": "'dod pa'i sngags pas stan bde ba la 'dug ste",
    "T02D1903:7a-33": "/ zhi ba'i gtor ma btang nas chos thams cad",
    "T02D1903:7a-34": "rang bzhin gyis dag par lhag par mos par byas",
    "T02D1903:7a-35": "/ te / brtsams pa'i lha'am rnam par snang mdzad",
    "T02D1903:7a-36": "kyi rnal 'byor byas nas de nas nam mkhar sangs",
    "T02D1903:7a-37": "rgyas la sogs pa mngon par bltas te /",
    "T02D1903:7a-38": "snyim pa'i me tog gtor nas phyag byas te cho ga bzhin lhag par gnas par bya'o //",
    "T02D1903:7a-39": "de'i rjes la gos gtsang ma 'am //",
    "T02D1903:7a-40": "shing la sogs pa rnams la ji lta bar rang",
    "T02D1903:7a-41": "gi lha'i sa bon yongs su gyur pa las phyag",
    "T02D1903:7a-42": "mtshan sa bon gyis mtshan pa de yongs su gyur",
    "T02D1903:7a-43": "pa las zhal gsum phyag drug pa /",
    "T02D1903:7a-44": "rjes su mthun pa'i gzugs sku mdog dang phyag mtshan",
    "T02D1903:7b-0": "dang @7b gdan dang 'od can thugs kar mtshan ma",
    "T02D1903:7b-1": "dang sa bon gyis byin gyis brlabs pa /",
    "T02D1903:7b-2": "snying ga dang spyi bo dang lkog mar yi ge h'um dang aom dang a'a:/",
    "T02D1903:7b-3": "zhes bya bas byin gyis brlabs pa la rigs dang",
    "T02D1903:7b-4": "mthun pa'i cod pan can snyoms par zhugs pa skad",
    "T02D1903:7b-5": "cig mas grub pa'i lha rnam par bsgoms nas mchod",
    "T02D1903:7b-6": "pa lnga yis mchod de bstod pa bya ba'o //",
    "T02D1903:7b-7": "de nas bzo byed rnams bgegs mthar byed kyi gzugs",
    "T02D1903:7b-8": "can la lus dang ngag dang yid la phyag mtshan",
    "T02D1903:7b-9": "dang sa bon gyis byin gyis brlabs pa rnam par",
    "T02D1903:7b-10": "bsams nas de'i lag pa g-yon dang g-yas dag zla",
    "T02D1903:7b-11": "ba rdo rjer byin gyis brlabs la bdud rtsi 'khyil",
    "T02D1903:7b-12": "ba'i sngags kyis lan brgya rtsa brgyad du pir ngang",
    "T02D1903:7b-13": "tshon la sogs pa bsngags te shes rab kyi ye",
    "T02D1903:7b-14": "shes kyi bdud rtsir rnam par bsgoms nas slar yang",
    "T02D1903:7b-15": "yi ge brgya pa'i sngags kyis brtan par byas te",
    "T02D1903:7b-16": "gtad nas rtsom du gzhug par bya'o //",
    "T02D1903:7b-17": "de nas bsang gtor la sogs pa phul te legs",
    "T02D1903:7b-18": "par mchod de bstod pa byas nas bdud rtsi myang",
    "T02D1903:7b-19": "ba byas te / sangs rgyas la sogs pa gshegs su gsol bar bya'o //",
    "T02D1903:7b-20": "de nas phyogs skyong ba rnams la gtor ma btang",
    "T02D1903:7b-21": "nas slob dpon dang las byed dang gzhan dag kyang",
    "T02D1903:7b-22": "ston mo byin te nus pa bzhin yon phul nas",
    "T02D1903:7b-23": "gtang bar bya'o // ras ris la sogs pa'i aargha'i cho ga'o /",
    "T02D1903:7b-25": "// / dam chos glegs bam rtsom pa yis //",
    "T02D1903:7b-26": "cho ga de bzhin byas nas ni //",
    "T02D1903:7b-27": "shog bu la ni dhi las byung //",
    "T02D1903:7b-28": "shes rab pha rol phyin bltas nas //",
    "T02D1903:7b-29": "de yongs gyur las byung ba yi //",
    "T02D1903:7b-30": "yi ge'i phreng ni blta bar bya //",
    "T02D1903:7b-31": "snag tsha myu gu yongs bzlas te //",
    "T02D1903:7b-32": "brtsam par bya ba nyid yin no //",
    "T02D1903:7b-33": "de dag la bzlas pa'i sngags ni //",
    "T02D1903:7b-34": "aom dhi su ti smri ti ma ti bi dza",
    "T02D1903:7b-35": "ye sartha aadzny'a na pa ta l'a pa ha ri",
    "T02D1903:7b-36": "ni hri sv'a h'a /",
    "T02D1903:7b-37": "slob dpon dang ni 'dri mkhan la 'ang //",
    "T02D1903:7b-38": "ston mo drangs nas nan tan gyis //",
    "T02D1903:7b-39": "yon phul nas ni gtang bya ste //",
    "T02D1903:7b-40": "lhag pa sngar bzhin rig par bya //",
    "T02D1903:7b-41": "gsang sngags kyi glegs bam rtsom pa na yang snga ma bzhin thams cad bya ste /",
    "T02D1903:7b-42": "shog bu la sa bon dang phyag mtshan gyi sa",
    "T02D1903:7b-43": "bon yongs su gyur pa las byung ba'i 'od dpag",
    "T02D1903:7b-44": "med yongs su gyur pa bris pa'i yi ge'i tshogs",
    "T02D1903:8a-0": "@8a * // kyis dkrigs par rnam par bsgom mo //",
    "T02D1903:8a-1": "lhag ma ni thang ka rtsom pa'i cho ga bzhin bsgrub par bya'o //",
    "T02D1903:8a-2": "yang na ni dam pa'i chos kyi glegs bam yang cho ga 'di nyid kyis bya'o //",
    "T02D1903:8a-3": "gsung rab kyi aargha'i cho ga'o /",
    "T02D1903:8a-5": "// / de nas gtor ma gtong ba yi //",
    "T02D1903:8a-6": "yo byad cho gas phul nas ni //",
    "T02D1903:8a-7": "sngags pas lhag gnas byas nas su //",
    "T02D1903:8a-8": "bsang gtor la sogs byin nas ni //",
    "T02D1903:8a-9": "der ni chu lha'i gzugs can du //",
    "T02D1903:8a-10": "rnam par snang mdzad blta bar bya //",
    "T02D1903:8a-11": "sbrul zhags ral gri rin chen dang //",
    "T02D1903:8a-12": "chu skyes shes rab snyoms 'jug dkar //",
    "T02D1903:8a-13": "yi ge aom la sogs pa dang //",
    "T02D1903:8a-14": "badzra ba ru na h'um zhes brjod //",
    "T02D1903:8a-15": "de yongs gyur las byung ba yi //",
    "T02D1903:8a-16": "rigs brgyad klu yi pho brang ni //",
    "T02D1903:8a-17": "ye shes bdud rtsi'i chus gang ba //",
    "T02D1903:8a-18": "zhi ba'i klu yis byin gyis brlabs //",
    "T02D1903:8a-19": "dngos kun gyis ni rnam bsams nas //",
    "T02D1903:8a-20": "slar yang gsang sngags brjod par bya //",
    "T02D1903:8a-21": "aom badzra sa ma ya stvam zhes bya'o //",
    "T02D1903:8a-22": "sa 'og mthar thug yan lag ni //",
    "T02D1903:8a-23": "brgyad ldan chu yis yongs gang ba //",
    "T02D1903:8a-24": "chu yi rgyun ni blta bya ste //",
    "T02D1903:8a-25": "gzhan ni thams cad snga ma bzhin //",
    "T02D1903:8a-26": "zhes bya ba ni rdzing bu dang wa chu dang khron pa la sogs pa'i aargha'i cho ga'o /",
    "T02D1903:8a-28": "// / cho ga bzhin du mchod pa dang //",
    "T02D1903:8a-29": "lhag gnas sngar bzhin byas nas ni //",
    "T02D1903:8a-30": "nang gi sa yi sbyang ba ni //",
    "T02D1903:8a-31": "rim bzhin dag par bya ba ste //",
    "T02D1903:8a-32": "blo ldan mnyam par bzhag pa yis //",
    "T02D1903:8a-33": "gsang sngags brjod de byin gyis brlab //",
    "T02D1903:8a-34": "rol mo'i gnas ni nyams dga' bar //",
    "T02D1903:8a-35": "sangs rgyas la sogs bsgom bya ste //",
    "T02D1903:8a-36": "de nas sbyin sreg kyang ni btab //",
    "T02D1903:8a-37": "sangs rgyas sangs rgyas sras de bzhin //",
    "T02D1903:8a-38": "gzhan yang lha rnams thams cad la //",
    "T02D1903:8a-39": "mkhyen bya de nas bzod par gsol //",
    "T02D1903:8a-40": "rdzogs sangs lha mo de sras dang //",
    "T02D1903:8a-41": "tshangs sogs lha yi tshogs kyis gang //",
    "T02D1903:8a-42": "cho ga mtshang bzod mdzad rigs //",
    "T02D1903:8a-43": "thams cad du yang sbyin bdag ni //",
    "T02D1903:8a-44": "zhi dang rgyas chen mdzad nas kyang //",
    "T02D1903:8a-45": "slar yang 'byon par mdzad slad du //",
    "T02D1903:8a-46": "sangs rgyas yul du gshegs su gsol //",
    "T02D1903:8a-47": "thams cad du bzod pa gsol ba dang gshegs su gsol ba'i sngags so //",
    "T02D1903:8a-48": "yang na /",
    "T02D1903:8a-49": "aom khyed kyis sems can don kun mdzad //",
    "T02D1903:8b-0": "rjes su mthun pa'i dngos @8b grub stsol //",
    "T02D1903:8b-1": "slar yang 'byon par mdzad pa'i phyir //",
    "T02D1903:8b-2": "sangs rgyas yul du gshegs su gsol //",
    "T02D1903:8b-3": "aom badzra mu: / zhes bya ba 'dis gshegs su gsol bar bya'o //",
    "T02D1903:8b-4": "kun dga' ra ba dang rol mo'i de'u dang ldum ra'i sbyin pa'i sa gzhi'i aargha'i cho ga'o /",
    "T02D1903:8b-6": "// / dpal ldan gsang 'dus gsung ba yi //",
    "T02D1903:8b-7": "cho ga gang zhig ma tshang ba //",
    "T02D1903:8b-8": "spyi rgyud gsungs pa'i cho ga la //",
    "T02D1903:8b-9": "brten nas de ni bskangs pa yin //",
    "T02D1903:8b-10": "dpal ldan zhi ba bzang po'i zhabs kyi sprin las byung //",
    "T02D1903:8b-11": "man ngag chu rgyun dri med phun tshogs thob pa yis //",
    "T02D1903:8b-12": "snang byed zla ba'i sa gzhi la ni gang skyes pa'i //",
    "T02D1903:8b-13": "'dus pa'i aargha'i cho ga'i lo tog 'gro la bsngo //",
    "T02D1903:8b-14": "nyon mongs 'phrog byed aargha'i cho ga byas pa las //",
    "T02D1903:8b-15": "bdag la rnam dag bsod nams skyes pa gang gyur pa //",
    "T02D1903:8b-16": "de yis 'gro ba ma lus rdo rje sems dpa' ni //",
    "T02D1903:8b-17": "sems can gyi ni dgongs pa mdzad pa nyid du shog //",
    "T02D1903:8b-18": "aargha'i cho ga snying po bsdus pa zhes bya ba",
    "T02D1903:8b-19": "slob dpon snang byed zla bas mdzad pa rdzogs so",
    "T02D1903:8b-21": "/ // / rgya gar gyi mkhan po dpal ba rendra ba'i zhal snga nas dang /"
}