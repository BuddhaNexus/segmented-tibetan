{
    "T02TD2713E:79b-0": "@79b # // rgya gar skad du /",
    "T02TD2713E:79b-1": "aa ra pa tsa na s'a dha na bi dhi:/",
    "T02TD2713E:79b-2": "bod skad du /",
    "T02TD2713E:79b-3": "aa ra pa tsa na'i sgrub thabs kyi cho ga //",
    "T02TD2713E:79b-4": "'jam dpal gzhon nur gyur pa la phyag 'tshal lo //",
    "T02TD2713E:79b-5": "rnal 'byor pas dang por gdong bkru ba la sogs pa byas la //",
    "T02TD2713E:80a-0": "bsam gtan @80a //",
    "T02TD2713E:80a-1": "gyi khang pa dri dang byug pa la sogs pas byugs la /",
    "T02TD2713E:80a-2": "stan 'jam po la sems dpa'i skyil mo krung gis 'dug ste /",
    "T02TD2713E:80a-3": "bdag dang gzhan la phan pa'i phyir //",
    "T02TD2713E:80a-4": "byang chub kyi sems bsgom par byas la //",
    "T02TD2713E:80a-5": "aom sva bh'a ba shuddha: sarba dharm'a: sva bh'a ba shuddho nytam /",
    "T02TD2713E:80a-6": "zhes brjod la //",
    "T02TD2713E:80a-7": "bdag dang gzhan stong pa nyid du bsgom par bya ste /",
    "T02TD2713E:80a-8": "aom sh'u n+ya t'a dzny'a na badzra sva bh'a ba a'atma ko nya\\ham /",
    "T02TD2713E:80a-9": "de nas rang gi lus kyi mgo nas rkang pa'i mthar thug par dang ba'i shel sgong lta bur dri ma med par bsam mo //",
    "T02TD2713E:80a-10": "de nas rang gi snying ga'i nam mkha' la aa las zla ba'i dkyil 'khor gyi steng du dh'i: ston ga'i zla ba'i mdog 'dra ba 'od tshogs 'phro bar bsams la /",
    "T02TD2713E:80a-11": "de yongs su gyur pa las shes rab kyi ral gri bsams te /",
    "T02TD2713E:80a-12": "de yongs su gyur pa las 'jam pa'i rdo rjer bdag nyid bsam par bya ste /",
    "T02TD2713E:80a-13": "zhal gcig phyag gnyid pa //",
    "T02TD2713E:80a-14": "ston zla bye ba dang 'dra bar snang pa //",
    "T02TD2713E:80a-15": "rgyan thams cad kyis brgyan pa bsam gtan gyis 'dzum pa'i spyan can //",
    "T02TD2713E:80a-16": "padma dang zla ba'i dkyil 'khor gyi gdan la bzhugs pa /",
    "T02TD2713E:80a-17": "phyag g-yas kyis shes rab kyi ral gri 'phyar ba /",
    "T02TD2713E:80a-18": "g-yon shes rab kyi pha rol tu phyin pa'i pu sti thugs kar 'dzin pa zhal cung zad bzhad pa /",
    "T02TD2713E:80a-19": "de'i thugs ka'i nam mkha' la aa yongs su gyur pa las 'khor lo rtsibs brgyad pa /",
    "T02TD2713E:80a-20": "de'i steng du de'i sa bon gyur pa las zla ba de la bla ma'i man ngag gis yi ge lnga bsam par bya'o //",
    "T02TD2713E:80a-21": "de la man ngag ni 'di yin te /",
    "T02TD2713E:80a-22": "de la aa yongs su gyur pa las /",
    "T02TD2713E:80a-23": "bcom ldan 'das manydzu shr'i sku mdog dang dbyibs sngar bshad pa lta bu //",
    "T02TD2713E:80a-24": "ra las dra ba can gyi 'od pa las zla 'od /",
    "T02TD2713E:80a-25": "tsa las skra can /",
    "T02TD2713E:80a-26": "na las nye skra can /",
    "T02TD2713E:80a-27": "thams cad kyang bcom ldan 'das dang 'dra bar bsam par bya'o //",
    "T02TD2713E:80a-28": "de nas lha lnga po de dag las yi ge lnga 'bar ba'i 'od kyi tshogs 'phro ba'i rang bzhin du bsams la //",
    "T02TD2713E:80a-29": "rang gi snying gi mi shes pa sbyang bar bya zhing sems kyi rgyud dri ma med par bya'o //",
    "T02TD2713E:80a-30": "de nas skad cig gis 'khor lo g-yas su 'khor bar bsam zhing /",
    "T02TD2713E:80a-31": "lha rnams mi g-yo bar bsams la gti mug gi mun pa bzlog par bya ba'i phyir //",
    "T02TD2713E:80a-32": "'khor lo dang de bzhin du zla ba'i dkyil 'khor las 'od kyi tshogs mang po byung la /",
    "T02TD2713E:80b-0": "phyogs bcu'i sems @80b can thams cad kyi mi shes pa'i sgrib ba sbyangs la //",
    "T02TD2713E:80b-1": "rgyud dri ma med par byas te /",
    "T02TD2713E:80b-2": "slar 'ongs nas de nyid du zhu bar gyur par bsam par bya'o //",
    "T02TD2713E:80b-3": "de nas bsgom pa la sems brtan zhing /",
    "T02TD2713E:80b-4": "bla ma'i man ngag gis spro ba dang bsdu ba'i sbyor bas bzlas pa bya ste /",
    "T02TD2713E:80b-5": "aa ra pa tsa na dd'i: zhes bya bas bcom ldan 'das kyi thugs ka'i yi ge rnams las sngags kyi phreng ba shel lta bu byung nas //",
    "T02TD2713E:80b-6": "rang gi lte ba las thugs ka de nyid du zhugs par bsam mo //",
    "T02TD2713E:80b-7": "de ltar ji srid mi skyo'i bar du bzlas par byed cing bsgoms la dang ba'i sems dang ldan nas sa dang pha rol tu phyin pa myur du 'thob par 'gyur ro //",
    "T02TD2713E:80b-8": "de ltar dus gsum du rnal 'byor byas na ring po mi thogs par blo mchog tu 'gyur ro //",
    "T02TD2713E:80b-9": "aa ra pa tsa na'i sgrub thabs kyi chog / slob dpon shaddh'a ka ra warmmas mdzad pa rdzogs so//"
}