{
    "T02D1586:102b-0": "@102b # // rgya gar skad du /",
    "T02D1586:102b-1": "kro dha b'a r'a h'i bdzra yo gi n'i s'a dha nam /",
    "T02D1586:102b-2": "bod skad du /",
    "T02D1586:102b-3": "rdo rje rnal 'byor ma phag mo khros pa'i sgrub thabs /",
    "T02D1586:102b-4": "dpal rdo rje rnal 'byor ma la phyag 'tshal lo //",
    "T02D1586:102b-5": "bde chen dkyil 'khor dbus na nyid //",
    "T02D1586:102b-6": "rtse mo 'jig rten gsum gyi mgon //",
    "T02D1586:102b-7": "stong nyid snying rje'i thig le mchog / rdo rje rnal 'byor ma dpal bstod /",
    "T02D1586:102b-9": "// / aom a'a: h'um /",
    "T02D1586:102b-10": "sngags pas re zhig shin tu nyams dga'i gnas 'dug la //",
    "T02D1586:102b-11": "lte dbus 'khor lo padmo dkar rgyas dri med steng //",
    "T02D1586:102b-12": "bde chen 'byung gnas rab tu dmar ba'i dkyil 'khor bsgom //",
    "T02D1586:102b-13": "de steng rgyal ba lha mo'i sa bon hr'i: yig blta //",
    "T02D1586:102b-14": "me tog spos sogs sna tshogs mchod pa rab 'byams dang //",
    "T02D1586:102b-15": "thub pa dgos pa skye ba'i don bsgrub chos kyi sgras //",
    "T02D1586:102b-16": "mkha' khyab byas nas slar 'ong yongs gyur 'bar ba yi //",
    "T02D1586:102b-17": "ye shes gri gug rdo rjes mtshan pa gsal por gyur //",
    "T02D1586:102b-18": "de las slar yang 'phags tshogs mchod dang 'gro ba yi //",
    "T02D1586:102b-19": "don bsgrubs byas byung de nyid yongs gyur lha mo'i sku //",
    "T02D1586:102b-20": "dmar mo 'jigs khros phag zhal bgrad gdangs 'gying bag brtan //",
    "T02D1586:102b-21": "gri gug thod 'dzin mi mgo'i phreng bas brgyan pa'o //",
    "T02D1586:102b-22": "de rjes de g-yas grags snyan sngon mo sgegs khros dang //",
    "T02D1586:102b-23": "g-yon du rnam snang gser mdog gzhon nu ma rangs tshul //",
    "T02D1586:102b-24": "me long gzugs ltar rtse gcig bsams nas 'od zer gyi //",
    "T02D1586:102b-25": "lcags kyu rnon pos ye shes sems mar rab gzhug bya //",
    "T02D1586:102b-26": "dus gsum rgyal bas shin tu byin brlabs dbang bskur ba //",
    "T02D1586:102b-27": "bde chen ye shes snying rje mchog gi ro myang gzhi //",
    "T02D1586:103a-0": "rnam dag @103a * //",
    "T02D1586:103a-1": "mchod pas sngon du mchod la de nyid rjes //",
    "T02D1586:103a-2": "rdzas dang yid kyis sna tshogs mchod sprin rab 'byams spro //",
    "T02D1586:103a-3": "mgrin pa lag pa lus kyi gnas rnams byin rlabs kyis //",
    "T02D1586:103a-4": "dag par bya ba rnal 'byor chen po'i nga rgyal can //",
    "T02D1586:103a-5": "dam tshig mchod rdzas chang gi mchod pa dang bcas la//",
    "T02D1586:103a-6": "de yis mnyes gyur snying gi padmo'i 'dab ma yi //",
    "T02D1586:103a-7": "sngags phreng gis bskor sems kyi hr'i: yig byi ru'i",
    "T02D1586:103a-8": "mdog / snying gi mun sel mkha' la nyi ltar",
    "T02D1586:103a-9": "gsal bar blta // brtse ba'i rlung bskyod ye shes 'dod zer 'bar bas //",
    "T02D1586:103a-10": "'gro rnams kun gyi lus ngag yid kyi sdig bsregs nas //",
    "T02D1586:103a-12": "/ slar 'ong 'od kyis rang nyid snying gi mun pa dang //",
    "T02D1586:103a-13": "de yi nyer bsngogs dri ma ma lus rnam par bsal //",
    "T02D1586:103a-14": "mtha' dag sna tshogs rang sems dri med bdag nyid de //",
    "T02D1586:103a-15": "de bdag bdag nyid mkha' ltar spros bral rnam par dben //",
    "T02D1586:103a-16": "de nyid 'dir ni bde chen khro mo'i skur bstan pa //",
    "T02D1586:103a-17": "zab mo'i spyod yul dpa' bo rnams kyis bsgom par bya //",
    "T02D1586:103a-18": "aom kro dha buddha d'a ki n'i ye h'um phat sv'a ha //",
    "T02D1586:103a-19": "aom badzra warnna n'i ye h'um phat sv'a h'a /",
    "T02D1586:103a-20": "aom badzra bee ro tsa n'i ye h'um phat sv'a h'a /",
    "T02D1586:103a-21": "'bum phrag gcig dang gsum dang bzhi //",
    "T02D1586:103a-22": "lnga bzlas ma yengs yid can gyis //",
    "T02D1586:103a-23": "bgegs skrod grong khyer bsdu ba dang //",
    "T02D1586:103a-24": "grong rdal 'jig dang don kun sgrub //",
    "T02D1586:103a-25": "dpal ldan mkha' 'gro lha gsum gyi //",
    "T02D1586:103a-26": "rnal 'byor zab mo bla ma'i bka' //",
    "T02D1586:103a-27": "legs rnyed sngags grub bsngags pa'i phyir //",
    "T02D1586:103a-28": "dpal 'dzin gyis byas mchog grub rgyu //",
    "T02D1586:103a-29": "dpal rdo rje rnal 'byor ma phag mo khros pa'i sgrub thabs /",
    "T02D1586:103a-30": "slob dpon dpal 'dzin gyis mdzad pa rdzogs so /",
    "T02D1586:103a-32": "// / kha che'i pandi ta chen po buddha shr'i bha dra dang /",
    "T02D1586:103a-33": "bod kyi lo chung gnubs byams pa'i dpal gyis bsgyur ba'o /",
    "T02D1586:103a-35": "// / aom kro dha buddha d'a ki n'i ye h'um phat sv'a h'a /",
    "T02D1586:103a-36": "aom badzra warnna n'i ye h'um phat sv'a h'a /",
    "T02D1586:103a-37": "aom badzra bee ro tsa n'i ye h'um phat sv'a h'a /",
    "T02D1586:103a-38": "'bum phrag gcig gis bgegs rnams skrod ;",
    "T02D1586:103a-39": "/ gsum gyis grong khyer sdud par byed //",
    "T02D1586:103a-40": "bzhi yis grong rdal 'jig pa dang //",
    "T02D1586:103a-41": "lnga yis don kun sgrub par byed //",
    "T02D1586:103a-42": "dpal rdo rje rnal 'byor ma phag mo khros ma'i gsang sngags kyi rim pa'o /",
    "T02D1586:103a-44": "// / stong nyid snying rje'i bdag nyid can //",
    "T02D1586:103a-45": "khams gsum pa yi ngo bo nyid //",
    "T02D1586:103b-0": "bskal pa'i @103b me ltar 'bar ba'i 'od //"
}