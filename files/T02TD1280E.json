{
    "T02TD1280E:132b-0": "@132b * // bung ba 'dod pa'i sgrub thabs bzhugs//",
    "T02TD1280E:132b-2": "# // bcom ldan 'das dpal dgyes pa rdo rje la phyag 'tshal lo //",
    "T02TD1280E:132b-3": "de nyid ye shes rgyus skyes pa'i //",
    "T02TD1280E:132b-4": "longs spyod rdzogs sku phyag 'tshal nas //",
    "T02TD1280E:132b-5": "shin tu bsdus par gyur pa yi //",
    "T02TD1280E:132b-6": "bung ba'i sgrub thabs bshad par bya /",
    "T02TD1280E:132b-7": "dang po kho nar khams gsum thams cad sems tsam du shes par byas la /",
    "T02TD1280E:132b-8": "de nas bdag nyid dpal he ru ka'i gzugs chu skyes dmar po dang 'dra ba skad cig gis rdzogs par byas te /",
    "T02TD1280E:132b-9": "rang gi snying gar bcu drug phyed kyi padma shin tu dmar ba bsams la /",
    "T02TD1280E:132b-10": "de yi lte ba la a'a li yang dag par bsdus pa'i gzugs /",
    "T02TD1280E:132b-11": "sangs rgyas thams cad kyi yon tan rjes su chags pa'i yi ge aam dang h'um yang dag par yid kyis bris te /",
    "T02TD1280E:132b-12": "de nas h'um dang aam las byung ba shin tu dmar ba'i 'od zer yid bzo bar byed pa spros te /",
    "T02TD1280E:132b-13": "gur gum lta bu'i 'od zer de phyogs thams cad khyab ste /",
    "T02TD1280E:132b-14": "sems can thams cad rang gi gzugs su byas la de'i sku gsung thugs lhan cig tu bkug ste /",
    "T02TD1280E:132b-15": "h'um dang aam gnyis kyi thig le la gzhug par bya'o //",
    "T02TD1280E:132b-16": "de nas h'um yongs su gyur pa las /",
    "T02TD1280E:132b-17": "thabs dang shes rab kyi rang bzhin bung ba'i gzugs /",
    "T02TD1280E:132b-18": "rin po che lta bu'i snying rje chen po'i rang bzhin me tog gi ro 'thungs pas brgyal ba /",
    "T02TD1280E:132b-19": "h'um gi ngo bo'i sgra rtag ring du sgrog pa /",
    "T02TD1280E:132b-20": "bdag med ma dang he ru ka'i rang bzhin bsgom par bya'o //",
    "T02TD1280E:132b-21": "de nas de'i snying gar tshon dmar po //",
    "T02TD1280E:132b-22": "ko ba'i chu lta bu'i thig le phra mo aam dang h'um gi yi ger bltas te /",
    "T02TD1280E:132b-23": "de nas thabs dang shes rab kyi bung ba srog gi rlung la zhon te /",
    "T02TD1280E:132b-24": "sna'i bu ga nas phyung la /",
    "T02TD1280E:132b-25": "khams gsum na gnas pa sems can gyi lus ngag yid gsum rnam par dag par byas te bsdu'o //",
    "T02TD1280E:132b-26": "yang dbugs kyi rlung la brten nas ji lta bar bya ste /",
    "T02TD1280E:132b-27": "rang gi snying ga'i padma'i lte ba la rab tu rnam par dag pa la gzhug par bya ste /",
    "T02TD1280E:132b-28": "gzhan gyi sku gsung thugs dang /",
    "T02TD1280E:132b-29": "rang gi sku gsung thugs gcig tu mnyam par bsgom par bya'o //",
    "T02TD1280E:132b-30": "de ltar yang dang yang du ji srid skad cig gis mthong gi bar du /",
    "T02TD1280E:132b-31": "dbugs la brten pa'i gzugs bsgom par bya'o //",
    "T02TD1280E:133a-0": "@133a * // de ltar goms pa'i rting la skyes pa dang bud med kyi skad cig padma dmar po 'dab ma brgyad pa rnam par bsams la /",
    "T02TD1280E:133a-1": "de'i ro bung ba srog dang rtsol ba la brten nas snga ma bzhin du byung ste /",
    "T02TD1280E:133a-2": "bdag nyid kyi snying gi me tog lte ba la gzhug par bya ste /",
    "T02TD1280E:133a-3": "skyes pa'i sna'i bu gar zhugs te /",
    "T02TD1280E:133a-4": "lus ngag yid gsum gyi gzugs /",
    "T02TD1280E:133a-5": "snying ga'i padma'i lte ba la 'dug ste de'i snying ga'i padma'i 'dab ma la lus kyi rang bzhin gyi rdul yod pa bdag nyid kyi lus bsgom /",
    "T02TD1280E:133a-6": "ngag gi rang bzhin padma 'thungs //",
    "T02TD1280E:133a-7": "sems kyi rang bzhin padma'i snying po zos te /",
    "T02TD1280E:133a-8": "de nas sgrub pa pos rang gi dbugs kyi rlung bkug ste /",
    "T02TD1280E:133a-9": "skyes pa'i sna'i bu ga nas phyung la /",
    "T02TD1280E:133a-10": "bdag nyid sna'i bu ga nas snying gi padma'i ge sar la gzhug go //",
    "T02TD1280E:133a-11": "de ltar lus sprugs der lus kyang rang bzhin gyi chu skyes kyi rdul gnyis gcig tu byas /",
    "T02TD1280E:133a-12": "ngag gi rang bzhin gyi me tog gi khu ba gnyis gcig tu byas /",
    "T02TD1280E:133a-13": "sems kyi rang bzhin padma'i snying po gnyis gcig tu byas par bsam par bya'o //",
    "T02TD1280E:133a-14": "de yang de ltar spros pa dang /",
    "T02TD1280E:133a-15": "de ltar gzhug pa dang /",
    "T02TD1280E:133a-16": "de ltar bstims te /",
    "T02TD1280E:133a-17": "yang dag par bsam par bya'o //",
    "T02TD1280E:133a-18": "de yang dang yang du ji srid du rjes su chags pa mthong ba dang /",
    "T02TD1280E:133a-19": "ji ltar bsgom pa bzhin du shes nas byed de /",
    "T02TD1280E:133a-20": "ji ltar mngon par 'dod pa grub par byed do //",
    "T02TD1280E:133a-21": "'dir bsgom pa 'di byas na /",
    "T02TD1280E:133a-22": "bud med dga' ba'i sems kyis chags par byed pa dang /",
    "T02TD1280E:133a-23": "'dod pas brgyal ba'i lus kyis /",
    "T02TD1280E:133a-24": "sgrub pa po'i sems bde bar byed cing dbang du 'gyur ro //",
    "T02TD1280E:133a-25": "nyes pa yod par mthong na /",
    "T02TD1280E:133a-26": "ji ltar bstan par mi bya'o //",
    "T02TD1280E:133a-27": "gal te byas na chen po'i sdig par 'gyur ro //",
    "T02TD1280E:133a-28": "de bas na sngon du yul dang yul ma yin pa shes par byas la /",
    "T02TD1280E:133a-29": "de shes pa dang /",
    "T02TD1280E:133a-30": "ji ltar bstan pa bsgom par bya'o //",
    "T02TD1280E:133a-31": "bung ba 'dod pa sgrub pa'i thabs //",
    "T02TD1280E:133a-32": "rnam par bsgrubs pa'i bsod nams kyis //",
    "T02TD1280E:133a-33": "'dir ni 'khor ba'i skye bo rnams //",
    "T02TD1280E:133a-34": "dpal gyi snying rje thob par shog //",
    "T02TD1280E:133a-35": "rdzogs so //",
    "T02TD1280E:133a-36": "grub pa brnyes pa'i ratna tsandras mdzad pa /",
    "T02TD1280E:133a-37": "lo ts'a ba khu dngos grub po /"
}