{
    "T02D1706:63b-0": "@63b # // rgya gar skad du /",
    "T02D1706:63b-1": "a'ary'a pi th'i shva ri s'a dha nam n'a ma /",
    "T02D1706:63b-2": "bod skad du /",
    "T02D1706:63b-3": "'phags ma gnas kyi dbang phyug ma'i sgrub pa'i thabs zhes bya ba /",
    "T02D1706:63b-4": "'phags ma gnas kyi dbang phyug ma la phyag 'tshal lo //",
    "T02D1706:63b-5": "de nas gsang pa bdag gis bshad //",
    "T02D1706:63b-6": "gsang ba'i de nyid man ngag ste //",
    "T02D1706:63b-7": "cho ga snga dro langs nas ni //",
    "T02D1706:63b-8": "snying rjes brlan pa'i sems kyis su //",
    "T02D1706:63b-9": "yid ni g-yo ba med bya ste //",
    "T02D1706:63b-10": "sems can thams cad gnod bya'o //",
    "T02D1706:63b-11": "bdud rtsi lnga ni blangs nas su //",
    "T02D1706:63b-12": "thod par rtog med sems kyis bzhag / rlung dang me yi steng du ni //",
    "T02D1706:63b-13": "dag dang khol dang tshos par bya //",
    "T02D1706:63b-14": "nor 'dzin mandala byas nas ni //",
    "T02D1706:63b-15": "byang chub yan lag rab tu sbyin //",
    "T02D1706:63b-16": "'jam pa'i stan la 'dug nas ni //",
    "T02D1706:63b-17": "rab brtan rdo rje skyil krung bcas //",
    "T02D1706:63b-18": "ting 'dzin phyag rgya yang dag bya //",
    "T02D1706:63b-19": "khams gsum stong pa nyid du blta //",
    "T02D1706:63b-20": "'di ni thams cad rmi lam 'dra //",
    "T02D1706:63b-21": "nye bar rnyed pa gang yang med //",
    "T02D1706:63b-22": "dri za'i grong khyer rnam pa 'dra //",
    "T02D1706:63b-23": "'gro ba sgyu mar bltas pa'o //",
    "T02D1706:63b-24": "thugs ka'i nam mkha'i dbus gnas par //",
    "T02D1706:63b-25": "ye shes zla ba dri med bya //",
    "T02D1706:63b-26": "dbus su tam yig bsam mi khyab //",
    "T02D1706:63b-27": "'od zer lnga ldan 'bar ba yis //",
    "T02D1706:63b-28": "phyogs bcur gnas pa'i sangs rgyas rnams //",
    "T02D1706:63b-29": "sgrol ma'i gzugs rnams rnam bsgom bya //",
    "T02D1706:63b-30": "de rnams spyan drangs byin gyis brlab //",
    "T02D1706:64a-0": "ye shes @64a * //",
    "T02D1706:64a-1": "sku ni rjes su dran //",
    "T02D1706:64a-2": "de ni sems can thams cad la //",
    "T02D1706:64a-3": "ye shes 'od zer rnam dag bya //",
    "T02D1706:64a-4": "sangs rgyas de nyid rab gnas bya //",
    "T02D1706:64a-5": "byang chub snying po mchis kyi bar //",
    "T02D1706:64a-6": "myur du sangs rgyas sgrol ma can //",
    "T02D1706:64a-7": "nam mkha' yi ni mdun du blta //",
    "T02D1706:64a-8": "ye shes mchod pa sna tshogs pa ;",
    "T02D1706:64a-9": "/ ye shes las ni skyes pas bya //",
    "T02D1706:64a-10": "dkon mchog gsum la skyabs su 'gro //",
    "T02D1706:64a-11": "sems can thams cad don byas te //",
    "T02D1706:64a-12": "cho ga gsum gyi sbas pa'i sdig / bla ma'i mdun du rab tu bshags //",
    "T02D1706:64a-13": "sdig pa thams cad grol bdag nyid //",
    "T02D1706:64a-14": "myur du sangs rgyas thob pa'o //",
    "T02D1706:64a-15": "bdag nyid sgrol ma'i rnam par bya //",
    "T02D1706:64a-16": "'gro kun de bzhin sgrol ma ru //",
    "T02D1706:64a-17": "bltas nas sangs rgyas rnams kyis ni //",
    "T02D1706:64a-18": "byin brlabs sa bon de rab bzhugs //",
    "T02D1706:64a-19": "chos rnams rnam rtog bral ba dang //",
    "T02D1706:64a-20": "rang bzhin med cing bdag med rnams //",
    "T02D1706:64a-21": "dbyer med rnal 'byor pas gzigs bya //",
    "T02D1706:64a-22": "sngags 'di dag ni brjod par bya //",
    "T02D1706:64a-23": "aom sv'a bh'a wa shuddha:sarba dharm'a: sv'a bh'a wa shuddhonyaham /",
    "T02D1706:64a-24": "aom sv'a bh'a wa sh'u n+ya t'a sarba dharm'a sv'a bh'a wa shuddhonyaham /",
    "T02D1706:64a-25": "aom sh'u n+ya t'a dzny'a na badzra sv'a bh'a wa a'atma konyaham /",
    "T02D1706:64a-26": "nam mkha'i khams zla dbus gnas par //",
    "T02D1706:64a-27": "stong pa nyid kyi ye shes mchog / de yi lte ba'i dbus na ni //",
    "T02D1706:64a-28": "zla bar ham yig ye shes so //",
    "T02D1706:64a-29": "rdo rje'i rlung dang me dang chu //",
    "T02D1706:64a-30": "de nas sa yi dkyil 'khor ro //",
    "T02D1706:64a-31": "ri rab dang ni bhr'um las byung //",
    "T02D1706:64a-32": "gzhal yas khang ni rnam par blta //",
    "T02D1706:64a-33": "de yi dbus su padmar gnas //",
    "T02D1706:64a-34": "lte ba ge sar 'bar ba'o //",
    "T02D1706:64a-35": "'dab ma brgyad ldan dga' ba'o //",
    "T02D1706:64a-36": "rnam pa sna tshogs yid 'phrog pa'i //",
    "T02D1706:64a-37": "de phyir 'bar ba'i 'khor lo ste //",
    "T02D1706:64a-38": "rtsibs ni bcu gnyis shin tu mdzes //",
    "T02D1706:64a-39": "thig ni lnga dang yang dag ldan //",
    "T02D1706:64a-40": "de yi sgo ni bzhi pa la //",
    "T02D1706:64a-41": "lha yi rta babs rnam bzhi'o //",
    "T02D1706:64a-42": "me long la sogs rnams kyis brgyan //",
    "T02D1706:64a-43": "sangs rgyas kun gyis byin brlabs pa'o //",
    "T02D1706:64a-44": "gnas skyes rnal 'byor rnal 'byor ma'o //",
    "T02D1706:64a-45": "phyogs skyong mgon po rnams spyan drangs //",
    "T02D1706:64a-46": "byang sems de bzhin gshegs par rnams //",
    "T02D1706:64a-47": "ye shes rlung gis dgug par bya //",
    "T02D1706:64a-48": "rnal 'byor ma kun dga' byed rnams //",
    "T02D1706:64a-49": "kun mkhyen til gyi gang bu rnams //",
    "T02D1706:64a-50": "zla bar rab tu zhugs par bsgoms //",
    "T02D1706:64b-0": "@64b de gyur pa las bdag nyid ni //",
    "T02D1706:64b-1": "lha mo sgrol mar bsgom par bya //",
    "T02D1706:64b-2": "sku mdog dmar la zhal bzhi pa //",
    "T02D1706:64b-3": "phyag ni brgyad kyis rnam par brgyan //",
    "T02D1706:64b-4": "nyi ma 'char ka brgya yi ngang //",
    "T02D1706:64b-5": "dang po'i zhal ni dran par bya //",
    "T02D1706:64b-6": "dri med nam mkha'i rang bzhin sngo //",
    "T02D1706:64b-7": "g-yas kyi zhal ni dran par bya //",
    "T02D1706:64b-8": "sha ka sa la sha bzhin ljang //",
    "T02D1706:64b-9": "g-yas kyi zhal ni yid dga' bas //",
    "T02D1706:64b-10": "de ltar dkon mchog gsum drag po //",
    "T02D1706:64b-11": "rnam par 'gyur ba'i zhal 'jigs byed //",
    "T02D1706:64b-12": "cung zad mche ba gtsigs pa po //",
    "T02D1706:64b-13": "mi sdug de nas bsgom par bya //",
    "T02D1706:64b-14": "ser po zhi ba steng gi zhal //",
    "T02D1706:64b-15": "rgyan kun gyis ni brgyan pa'o //",
    "T02D1706:64b-16": "thod pa'i phreng bas dbu brgyan pa'o //",
    "T02D1706:64b-17": "ye shes lnga ni nye bar mdzes //",
    "T02D1706:64b-18": "de ltar de ni gzi brjid che //",
    "T02D1706:64b-19": "zhal bzhi par ni bsam gtan bya //",
    "T02D1706:64b-20": "thod pa rdo rje ral gri dang //",
    "T02D1706:64b-21": "da ma ru g-yas phyag na bsnams //",
    "T02D1706:64b-22": "yid bzhin nor bu kha tv'am ga / dril bu de bzhin autpala dmar //",
    "T02D1706:64b-23": "de yi g-yon par bsgom par bya //",
    "T02D1706:64b-24": "de yi brla la yod pa ni //",
    "T02D1706:64b-25": "stag gi sham thabs gyon pa'o //",
    "T02D1706:64b-26": "skyil krung phyed pa'i gar byed pa //",
    "T02D1706:64b-27": "sna tshogs padma zla dbus gnas //",
    "T02D1706:64b-28": "snying rje'i khro ba 'jigs byed ma //",
    "T02D1706:64b-29": "spyan gsum dmar po bgrad pa'o //",
    "T02D1706:64b-30": "drag po g-yon phyogs lta bar byed //",
    "T02D1706:64b-31": "rlung gi dkyil 'khor la rtag gnas //",
    "T02D1706:64b-32": "gnas rnams kyang ni dgug pa'i mchod //",
    "T02D1706:64b-33": "rnal 'byor ma tshogs dbus gnas par //",
    "T02D1706:64b-34": "bde ba thams cad rab sbyin pa'o //",
    "T02D1706:64b-35": "p'u dza ao aa go ra de ma //",
    "T02D1706:64b-36": "ka ao tri ko ka la hi //",
    "T02D1706:64b-37": "pre gri soo su na si ma ku //",
    "T02D1706:64b-38": "de ltar yi ge nyi shu bzhi //",
    "T02D1706:64b-39": "rnal 'byor ma rnams dkyil 'khor ro //",
    "T02D1706:64b-40": "lus la cho ga'i cho ga yis //",
    "T02D1706:64b-41": "rnal 'byor dbang phyug rab tu 'grub //",
    "T02D1706:64b-42": "mtshog kha spyi bo rna ba g-yas //",
    "T02D1706:64b-43": "ltag pa g-yon gyi rna ba dag / smin mtshams dang ni spyan dang ni //",
    "T02D1706:64b-44": "dpung pa'i rtsa gnyis de bzhin no //",
    "T02D1706:64b-45": "mchan khung gnyis dang nu ma gnyis //",
    "T02D1706:64b-46": "lte ba'i sna yi rtse mo dang //",
    "T02D1706:64b-47": "kha dang mgul la go cha bya //",
    "T02D1706:64b-48": "snying ga dang ni mdoms dang ni //",
    "T02D1706:64b-49": "gsang gnas bshang lam de bzhin brla //",
    "T02D1706:64b-50": "pus mo go rims ji bzhin no //",
    "T02D1706:64b-51": "dang po su ra te shva ri ti //",
    "T02D1706:64b-52": "gnyis par su ra ta sonta ri //",
    "T02D1706:64b-53": "gsum ba su ra ta tsandra dang //",
    "T02D1706:64b-54": "bzhi pa su ra ta ma li ni //",
    "T02D1706:65a-0": "lnga pa @65a * //",
    "T02D1706:65a-1": "su rat bha kshi'o //",
    "T02D1706:65a-2": "drug pa su ra ta ka mi ni //",
    "T02D1706:65a-3": "bdun pa su rat au gra dang //",
    "T02D1706:65a-4": "brgyad pa su rat autta ma //",
    "T02D1706:65a-5": "gnas dang nye ba'i gnas song bsgom //",
    "T02D1706:65a-6": "rnal 'byor dbang phyug rab tu gyur //",
    "T02D1706:65a-7": "dkar dang ljang dang sngo ba dang //",
    "T02D1706:65a-8": "bzhi pa sku mdog ser po dang //",
    "T02D1706:65a-9": "ser dang dkar dang dmar ba dang //",
    "T02D1706:65a-10": "sku mdog sngon po brgyad pa'o //",
    "T02D1706:65a-11": "thod pa dang ni kha tv'am 'dzin //",
    "T02D1706:65a-12": "dril bu da ma rus brgyan pa'o //",
    "T02D1706:65a-13": "thod pa'i phreng bas dbu brgyan pa'o //",
    "T02D1706:65a-14": "rgyan ni thams cad kyis brgyan pa //",
    "T02D1706:65a-15": "rin chen ye shes steng dbus brgyan //",
    "T02D1706:65a-16": "de rnams padma'i 'dab mar gnas //",
    "T02D1706:65a-17": "shi khi bhi ma shi khand'i //",
    "T02D1706:65a-18": "ke r'a l'i de bzhin dza ti li //",
    "T02D1706:65a-19": "au ti dzi ta de bzhin tsandi //",
    "T02D1706:65a-20": "moondi bi ka do autka ti //",
    "T02D1706:65a-21": "ki ri di nar te ki dang ngo //",
    "T02D1706:65a-22": "zhing dang nye zhing tshan do ha //",
    "T02D1706:65a-23": "de bzhin nye ba'i tshan do ha //",
    "T02D1706:65a-24": "'du ba nye ba'i 'du ba'o //",
    "T02D1706:65a-25": "gnas ni de rnams gnas pa yi //",
    "T02D1706:65a-26": "lha mo bcu gnyis bsgom par bya //",
    "T02D1706:65a-27": "phyed dmar phyed ni ljang ba rnams //",
    "T02D1706:65a-28": "thod pa'i phreng bas brgyan pa'o //",
    "T02D1706:65a-29": "sna tshogs rgyan gyis brgyan pa rnams //",
    "T02D1706:65a-30": "skra grol ba dang khro gnyer can //",
    "T02D1706:65a-31": "rtag pa'i mchog ni dbu rgyan rnams //",
    "T02D1706:65a-32": "thod pa kha tv'am ga 'dzin pa'o //",
    "T02D1706:65a-33": "phyag gzhan 'khor lo rdo rje'o //",
    "T02D1706:65a-34": "kam pu tsi dang pukka s'e //",
    "T02D1706:65a-35": "dombi de bzhin ma tam gi / bzhi ni sna tshogs mdog rnams so //",
    "T02D1706:65a-36": "sgo srung khro gnyer chen mo'o //",
    "T02D1706:65a-37": "mche ba gtsigs pa'i zhal mnga' ba //",
    "T02D1706:65a-38": "g-yon bskum g-yas brkyang nges par gnas //",
    "T02D1706:65a-39": "nyi ma'i dkyil 'khor la gnas pa //",
    "T02D1706:65a-40": "mi bskyod pa yi dam tshig ste //",
    "T02D1706:65a-41": "dbu rgyan steng du rgyan rnams so //",
    "T02D1706:65a-42": "thod pa kha tv'am gi 'dzin pa //",
    "T02D1706:65a-43": "phyag mtshan gri gug mgo bo bsnams //",
    "T02D1706:65a-44": "rgyan rnams kun gyis lus brgyan pa //",
    "T02D1706:65a-45": "bdud bzhi'i steng du yang dag gnas //",
    "T02D1706:65a-46": "thod pa'i phreng bas brgyan pa rnams //",
    "T02D1706:65a-47": "dur khrod nye ba'i dur khrod rnams //",
    "T02D1706:65a-48": "dad sogs dbang po rnam par dag / snying rje ldan pa bsgom par bya //",
    "T02D1706:65a-49": "thams cad gcer pu 'dzin pa rnams //",
    "T02D1706:65a-50": "snying rje'i dga' ma mdzes pa rnams //",
    "T02D1706:65a-51": "lte ba'i dbus su yang dag gnas //",
    "T02D1706:65a-52": "lha mo sgrol ma rnam par bsgom //",
    "T02D1706:65a-53": "pur ti shva ra'i sde rnams ni //",
    "T02D1706:65a-54": "rim dang rim min bskor ba'o //",
    "T02D1706:65b-0": "'khor lo @65b rtsibs chen bcu gnyis la //",
    "T02D1706:65b-1": "shi khi la sogs nor bur bar //",
    "T02D1706:65b-2": "rim dang rim pa min pa'o //",
    "T02D1706:65b-3": "'gro ba'i bdag mo rnam par dgod //",
    "T02D1706:65b-4": "rkang pa bkug dang brkyang ba dang //",
    "T02D1706:65b-5": "yang ni brkyang dang dgug pa'i bar //",
    "T02D1706:65b-6": "kam pu tsi sogs sgo rnams su //",
    "T02D1706:65b-7": "g-yon du bskor bar rnam par dgod//",
    "T02D1706:65b-8": "de ltar rdzogs pa'i sgrub pa ni //",
    "T02D1706:65b-9": "dkyil 'khor gnas dang yang dag 'brel //",
    "T02D1706:65b-10": "de nas cho ga rab tu phye //",
    "T02D1706:65b-11": "rigs lnga po ni bsgom par bya //",
    "T02D1706:65b-12": "spyi bor brum yig dkar po ste //",
    "T02D1706:65b-13": "mgrin pa'i hr'i: ni nyi ma'i mdog / brum yig nag po thugs ka ru //",
    "T02D1706:65b-14": "aa ni lte bar gser gyi mdog / gsang ba'i gnas su kham ljang gu //",
    "T02D1706:65b-15": "bsgoms shig rnam pa'i cho ga'o //",
    "T02D1706:65b-16": "'khor pad rdo rje rin chen mchog / sna tshogs rdo rje 'di rnams gnas //",
    "T02D1706:65b-17": "rnal 'byor ma ni thams cad la //",
    "T02D1706:65b-18": "cho ga des ni cho ga bya //",
    "T02D1706:65b-19": "thugs ka'i sa bon 'od lcags kyus //",
    "T02D1706:65b-20": "sangs rgyas ye shes 'khor lor dgug / ba spu'i sgo rnams padma gnas //",
    "T02D1706:65b-21": "mchod pa'i lha mo rang las sprul //",
    "T02D1706:65b-22": "dad pa mchog gis yang dag mchod //",
    "T02D1706:65b-23": "yang ni rang la gzhug par bya //",
    "T02D1706:65b-24": "de nas dbang bskur gsol ba gdab //",
    "T02D1706:65b-25": "bde gshegs rnams ni dngos grub ster //",
    "T02D1706:65b-26": "ji ltar bltams pa tsam gyis ni //",
    "T02D1706:65b-27": "de bzhin gshegs kun khrus gsol ltar //",
    "T02D1706:65b-28": "lha yi chu ni dag pa yis //",
    "T02D1706:65b-29": "de bzhin bdag gis khrus bya'o //",
    "T02D1706:65b-30": "aom sarba tishth'a aa bhi she ka sa ma ya hri ye h'um /",
    "T02D1706:65b-31": "aom sarba tishth'a aa bhi she ka ta shodhi a'atma",
    "T02D1706:65b-32": "ki sa ra sa ra pra sa ra pra sa",
    "T02D1706:65b-33": "ra / sarba buddha aa dhishth'i te sv'a h'a /",
    "T02D1706:65b-34": "ma lus sems can thams cad rnams //",
    "T02D1706:65b-35": "sgrol ma'i gzugs su nges lta bar //",
    "T02D1706:65b-36": "sgom sbyor gyis ni sgom gyis shig / bsgom pa sgom min skad cig tsam //",
    "T02D1706:65b-37": "gnas kyi man ngag rim gyis dang //",
    "T02D1706:65b-38": "bla ma'i rnal 'byor ma rim gyis //",
    "T02D1706:65b-39": "man ngag dam tshig rnyed pa ste //",
    "T02D1706:65b-40": "bla ma'i zhabs kyi mchog sbyin gyis //",
    "T02D1706:65b-41": "ye shes rtog pa bsgom bdag nyid //",
    "T02D1706:65b-42": "ye shes rtog pa sgom gyis shig / rtog pa bral ba med pa ni //",
    "T02D1706:65b-43": "ye shes ma yin rtog pa min //",
    "T02D1706:65b-44": "chos kyi bdag nyid mnyam pa nyid //",
    "T02D1706:65b-45": "rang gzhan med cing yi ge med //",
    "T02D1706:65b-46": "sku mdog 'das dang rnam pa med //",
    "T02D1706:65b-47": "ring po ma yin zlum po min /",
    "T02D1706:66a-0": "@66a * // de nyid 'byung po thams cad rnams //",
    "T02D1706:66a-1": "rnal 'byor ye shes yid med pa //",
    "T02D1706:66a-2": "de ni de nyid bzlas pa yis //",
    "T02D1706:66a-3": "rnal 'byor dbang phyug thob pa'o //",
    "T02D1706:66a-4": "aom t'a re tutt'a re tu re h'um phad /",
    "T02D1706:66a-5": "de ltar dam tshig sngags yin te //",
    "T02D1706:66a-6": "bcom ldan 'das mas rab tu bshad //",
    "T02D1706:66a-7": "dang po aom dang de nas ming //",
    "T02D1706:66a-8": "h'um phad yi ge yang dag ldan //",
    "T02D1706:66a-9": "zlos shig lha mo rnams kyi sngags //",
    "T02D1706:66a-10": "thams cad la ni mchod pa'o //",
    "T02D1706:66a-11": "dza:h'um bam ho: sa rim pa bzhin //",
    "T02D1706:66a-12": "sgo rnams la'ang dran par bya //",
    "T02D1706:66a-13": "aom h'um phat /",
    "T02D1706:66a-14": "sngar bshad pa yi ming ldan pa //",
    "T02D1706:66a-15": "chog 'di yis yang dag bzla //",
    "T02D1706:66a-16": "aom tr'am hr'i kham h'um lam mam sam tram dza /",
    "T02D1706:66a-17": "phung po khams rnams dag pa'o //",
    "T02D1706:66a-18": "aom a'a: h'um lus ngag yid gsum dag pa yi //",
    "T02D1706:66a-19": "sngar bshad cho gas bsngags pa yis /",
    "T02D1706:66a-20": "cho ga 'bum phrag gcig bzlas bya //",
    "T02D1706:66a-21": "sdig pa thams cad rnam dag don //",
    "T02D1706:66a-22": "sdug bsngal thams cad zad don du //",
    "T02D1706:66a-23": "rnal 'byor pa rnams rtag tu ni //",
    "T02D1706:66a-24": "bdud rtsi lnga ni lha bshos te //",
    "T02D1706:66a-25": "dus kun rnal 'byor rnams kyi ni //",
    "T02D1706:66a-26": "dud 'gro bas da nas mchod par bya //",
    "T02D1706:66a-27": "sngags pas ts'a ru'i bsgrub pa bya //",
    "T02D1706:66a-28": "rnal 'byor ma ldan bza' bar bya //",
    "T02D1706:66a-29": "bza' dang bza' min bza' bar bya //",
    "T02D1706:66a-30": "btung dang btung min rtag tu btung //",
    "T02D1706:66a-31": "bya dang bya min bya ba'o //",
    "T02D1706:66a-32": "rnal 'byor ma tshogs dkyil 'khor du //",
    "T02D1706:66a-33": "sdig pa yis ni mi reg go //",
    "T02D1706:66a-34": "mnyam nyid bstan pa'i chos nyid do //",
    "T02D1706:66a-35": "rnal 'byor bla med nor bu'o //",
    "T02D1706:66a-36": "gsang ba bla med bla med do //",
    "T02D1706:66a-37": "rab snang min pa bshad min bya //",
    "T02D1706:66a-38": "skye ba 'di la grub pa thob //",
    "T02D1706:66a-39": "srog gcod la sogs spangs pa ste //",
    "T02D1706:66a-40": "brdzun dang phra ma mi bya'o //",
    "T02D1706:66a-41": "blo ni sems can don du bya //",
    "T02D1706:66a-42": "de ni rnal 'byor thob pa'o //",
    "T02D1706:66a-43": "dge ba bcu ni nges par bya //",
    "T02D1706:66a-44": "de bzhin tshangs pa'i gnas bzhi dang //",
    "T02D1706:66a-45": "sbyin pa la sogs gtong la dga' //",
    "T02D1706:66a-46": "mnyes shing mchog ni sgrub pa'o //",
    "T02D1706:66a-47": "gzhan yang rnal 'byor bla med bsgom //",
    "T02D1706:66a-48": "ji ltar blo yi rim pa ltar //",
    "T02D1706:66a-49": "rnal 'byor sogs bdag rnal 'byor ma //",
    "T02D1706:66a-50": "rigs rim ji ltar bstan bcos so //",
    "T02D1706:66a-51": "ri dags thogs pa sna tshogs pa de nyi la //",
    "T02D1706:66a-52": "sgrol ma bdag nyid bsgom bya ba //",
    "T02D1706:66a-53": "sna tshogs mdog dang zhal bzhi pa //",
    "T02D1706:66b-0": "g-yon bskum g-yas @66b brkyang gnas pa ste //",
    "T02D1706:66b-1": "dbus kyi zhal ni ljang ga la //",
    "T02D1706:66b-2": "g-yas ni ser bar blta bar bya //",
    "T02D1706:66b-3": "g-yon gyi zhal ni sngo ba la //",
    "T02D1706:66b-4": "steng gi zhal ni dkar ba'o //",
    "T02D1706:66b-5": "bsam gyis mi khyab mche ba gtsigs //",
    "T02D1706:66b-6": "thod pas dbu la brgyan ba mo //",
    "T02D1706:66b-7": "dbu la don yod grub pas brgyan //",
    "T02D1706:66b-8": "mi yi rus pa'i rgyan gyis brgyan //",
    "T02D1706:66b-9": "skra grol mig ni yangs pa mo //",
    "T02D1706:66b-10": "spyan gsum dmar mo mdzes ma ste //",
    "T02D1706:66b-11": "ral gri rdo rje gsor ba ste //",
    "T02D1706:66b-12": "'khor lo lcags kyu 'dzin pa mo //",
    "T02D1706:66b-13": "dril bu thugs kar sdigs mdzub mdzad //",
    "T02D1706:66b-14": "gri gug mgo bo'i lag pa gzhan //",
    "T02D1706:66b-15": "autpala thod pa kha tv'am ga / tshangs pa'i pags pa steng du gnas //",
    "T02D1706:66b-16": "khyab 'jug dbang phyug che zhabs dag / mnan pas gdan la 'jigs rung 'gyur //",
    "T02D1706:66b-17": "sngar smos rnal 'byor ma tshogs rnams //",
    "T02D1706:66b-18": "reg gi dkyil 'khor dbus gnas pa //",
    "T02D1706:66b-19": "de rnams thams cad sna tshogs mdog / gcer bu 'jigs pa'i rjes su song //",
    "T02D1706:66b-20": "gsang ba zab mo bla med sngags //",
    "T02D1706:66b-21": "dbu rgyan dpal rim las byung ba //",
    "T02D1706:66b-22": "rnal 'byor ma gnas thams cad la //",
    "T02D1706:66b-23": "rim pa yang dag spyod pa mchog / gnas kun bla med mnyam sbyor te //",
    "T02D1706:66b-24": "rnal 'byor ma thugs bla na med //",
    "T02D1706:66b-25": "lha mo'i las ni thams cad byed //",
    "T02D1706:66b-26": "dag pa sdig pa sel bar byed //",
    "T02D1706:66b-27": "mnyam gzhag med pa'i sgrub pa yis //",
    "T02D1706:66b-28": "rnal 'byor bsgom pa sgom pa ste //",
    "T02D1706:66b-29": "sngags pas rtag tu bsam gtan gang //",
    "T02D1706:66b-30": "nyon mongs ma lus zad par 'gyur //",
    "T02D1706:66b-31": "g-yo dang mi g-yo sa gzhir ro //",
    "T02D1706:66b-32": "de yi rnal 'byor che rnams spyod //",
    "T02D1706:66b-33": "gnas kyi cho ga grub pa bdag nyid //",
    "T02D1706:66b-34": "ji ltar bde bas spyad par bya //",
    "T02D1706:66b-35": "h'um thugs kar ro //",
    "T02D1706:66b-36": "aom mtshog khar ro //",
    "T02D1706:66b-37": "hr'i: spyi bor ro //",
    "T02D1706:66b-38": "h'um spyan la'o //",
    "T02D1706:66b-39": "h'um go cha'o //",
    "T02D1706:66b-40": "phat phyag 'tshal la'o //",
    "T02D1706:66b-41": "go cha'i go cha 'dir shes bya //",
    "T02D1706:66b-42": "rim pa'i rjes su rim pa ni //",
    "T02D1706:66b-43": "bdag nyid yi dam lha grub bdag /'gro ba ma lus di ltar blta //",
    "T02D1706:66b-44": "srid pa'i dba' rlabs sgrol sgrol ma //",
    "T02D1706:66b-45": "bsgom pa bzlas pa rtag tu bya //",
    "T02D1706:66b-46": "dur khrod dam ni shing gcig gam //",
    "T02D1706:66b-47": "ri yi rtse mo sa phug khyim //",
    "T02D1706:66b-48": "khyim mam smad 'tshong gnas su'am //",
    "T02D1706:66b-49": "gzhan yang /",
    "T02D1706:66b-50": "rgyal po'i khab tu'am rtags gcig drung //",
    "T02D1706:66b-51": "phyi yi nags tshal shi ba'i gnas //",
    "T02D1706:67a-0": "rgya @67a * //",
    "T02D1706:67a-1": "mtsho dang ni chu mig rnams //",
    "T02D1706:67a-2": "ma mo'i gnas su nges par gnas //",
    "T02D1706:67a-3": "gang yang lon med grub pa'o //",
    "T02D1706:67a-4": "thogs med rtag tu sbyang bar bya //",
    "T02D1706:67a-5": "rnal 'byor de yis sgom pa rnams //",
    "T02D1706:67a-6": "gnas kyi sde yi rnal 'byor ma //",
    "T02D1706:67a-7": "rigs kyi rdo rje skyes pa'ang rung //",
    "T02D1706:67a-8": "ye shes rdo rje'i sgom pa'ang //",
    "T02D1706:67a-9": "rim pa sde yi rnal 'byor gyis //",
    "T02D1706:67a-10": "bla yi sde yi rjes rim pa'o //",
    "T02D1706:67a-11": "byang chub sems ni rab brtan bya //",
    "T02D1706:67a-12": "thams cad shin tu rab brtan blo //",
    "T02D1706:67a-13": "bden min rnam par rtog pa bral //",
    "T02D1706:67a-14": "yul chos rnam par spang bar bya //",
    "T02D1706:67a-15": "lus dang ngag yid sde yis ni //",
    "T02D1706:67a-16": "myur du de gsung dngos grub thob //",
    "T02D1706:67a-17": "zla ba'i dkyil 'khor dbus gnas pa //",
    "T02D1706:67a-18": "aom yig dag ni rnam par bsgom //",
    "T02D1706:67a-19": "spyi bo'i steng du song bar lta //",
    "T02D1706:67a-20": "bdud rtsi lnga yi char phab bo //",
    "T02D1706:67a-21": "ji ltar rnal 'byor rab tu bya //",
    "T02D1706:67a-22": "au pa ha ra dbul bar bya //",
    "T02D1706:67a-23": "der ni rnal 'byor rnal 'byor gyis //",
    "T02D1706:67a-24": "skad cig tsam gyis gzi brjid 'grub //",
    "T02D1706:67a-25": "rnal 'byor thams cad sel bar byed //",
    "T02D1706:67a-26": "ji ltar rdo rje sems dpa'i gtam //",
    "T02D1706:67a-27": "sgrol ma'i gzugs ni gzugs chen mo //",
    "T02D1706:67a-28": "bsgoms shig de nyid yang dag don //",
    "T02D1706:67a-29": "bam yig khar song bsgom par bya //",
    "T02D1706:67a-30": "aom ni lce yi rtse mor blta //",
    "T02D1706:67a-31": "thams cad bza' ba'i gnas yin cing //",
    "T02D1706:67a-32": "yid bzhin nor bu mchog bzhin no //",
    "T02D1706:67a-33": "zhi ba thams cad sdug bsngal sel //",
    "T02D1706:67a-34": "ye shes sems dpa' rab bsgom bya //",
    "T02D1706:67a-35": "rnal 'byor gang zhig 'di bsgom de //",
    "T02D1706:67a-36": "byang chub sems dpa' grags pa che //",
    "T02D1706:67a-37": "gnas gsum grub pa thob par 'gyur //",
    "T02D1706:67a-38": "sgrol ma'i lha mo rnal 'byor ldan //",
    "T02D1706:67a-39": "rdo rje gsang rgyud bla med du //",
    "T02D1706:67a-40": "rdo rje ldan mas bris pa'o //",
    "T02D1706:67a-41": "sems can ye shes 'phel ba'o //",
    "T02D1706:67a-42": "'phags ma gnas kyi dbang phyug ma'i sgrub thabs zhes bya ba /",
    "T02D1706:67a-43": "rdo rje gsang ba'i rgyud las mkha' 'gro ma rdo rje ldan mas phyung ba rdzogs so /",
    "T02D1706:67a-46": "// / thugs rje chen pos dbang ldan gsum bskur ba'i grub",
    "T02D1706:67a-47": "thob wa ni ta bha dra'i slob ma sam gha",
    "T02D1706:67a-48": "shr'i bha dra dang /",
    "T02D1706:67a-49": "bod kyi lo ts'a ba 'jam dpal sgeg pa'i rdo rjes bsgyur ba'o //",
    "T02D1706:67a-50": "rdo rje ldan ma /",
    "T02D1706:67a-51": "pandi ta ba ra he ta /",
    "T02D1706:67a-52": "wa ni ta bha dra /",
    "T02D1706:67a-53": "sam gha shr'i bha dra /",
    "T02D1706:67a-54": "'jam dpal sgeg pa'i rdo rje /"
}