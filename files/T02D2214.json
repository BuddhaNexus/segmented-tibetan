{
    "T02D2214:202a-0": "@202a # // rgya gar skad du /",
    "T02D2214:202a-1": "a'arya n'i l'amba ra dha ra badzra p'a ni s'a dha no pi ka d'i k'a n'a ma /",
    "T02D2214:202a-2": "bod skad du /",
    "T02D2214:202a-3": "'phags pa lag na rdo rje gos sngon po can",
    "T02D2214:202a-4": "gyi sgrub thabs kyi man ngag rgya cher bshad pa'i",
    "T02D2214:202a-5": "'grel pa / dpal phyag na rdo rje la phyag 'tshal lo //",
    "T02D2214:202b-0": "'khor ba'i sdug bsngal chu bo @202b skems mdzad pa //",
    "T02D2214:202b-1": "mthu ldan bde ba chen po bdag nyid de //",
    "T02D2214:202b-2": "nyi zla lta bu'i thugs mda' ba'i //",
    "T02D2214:202b-3": "bcom ldan bde chen thugs rje chen po'i dang //",
    "T02D2214:202b-4": "sman mchog rdo rje can la phyag 'tshal lo //",
    "T02D2214:202b-5": "rang bzhin rig pa stong pa chen po'i dang //",
    "T02D2214:202b-6": "gnyug ma bde ba snying rje chen po'i dang //",
    "T02D2214:202b-7": "bde ba chen po'i mtha' bral rdo rje 'dzin pa nyid //",
    "T02D2214:202b-8": "phyag rgya chen po rang bzhin 'bras bu dngos //",
    "T02D2214:202b-9": "thob pa'i lam ni yod dang med ba yi //",
    "T02D2214:202b-10": "phyag rgya bzhi po lam gyis grol ba'o //",
    "T02D2214:202b-11": "dga' bzhi stong pa'i rang bzhin chen po ni //",
    "T02D2214:202b-12": "stong pa bdag med lam gyis grol zhes gsung //",
    "T02D2214:202b-13": "de bzhin tshogs lam drod dang rtse mo bzod pa lam //",
    "T02D2214:202b-14": "'jig rten chos dang mthong lam dang //",
    "T02D2214:202b-15": "bsgom pa mtha' phyin lam gyis ni //",
    "T02D2214:202b-16": "gnas pa'i ye shes byang chub ngo bo'i lam //",
    "T02D2214:202b-17": "mthong zhing grol bar bla ma chen po gsungs //",
    "T02D2214:202b-18": "rgyu 'bras gnyis med gsang sngags bla med lam //",
    "T02D2214:202b-19": "'bras bu dmigs bcas gsang ba bla med lam //",
    "T02D2214:202b-20": "lam la goms pas 'bras bu gsang sngags lam //",
    "T02D2214:202b-21": "'bras bu'am 'dir ni rgyu ni ngo shes pa //",
    "T02D2214:202b-22": "de yang bla ma chen po'i 'bras bu rtogs //",
    "T02D2214:202b-23": "lam med 'bras bu mchog tu bdag gi gzhung gis rtogs //",
    "T02D2214:202b-24": "rgyu ni rgyu las 'bras bu 'byin pas te //",
    "T02D2214:202b-25": "lam lnga rnam pas pha rol thob pa ste //",
    "T02D2214:202b-26": "mthong spangs sgom spangs 'bras bu thob spangs pa //",
    "T02D2214:202b-27": "bden pa bzhi ni nyon mongs gnyen po'o //",
    "T02D2214:202b-28": "rtsa ba nyon mongs nye ba'i nyon mongs rnams //",
    "T02D2214:202b-29": "bden pa rnams kyis zhing ni grol bar 'dod //",
    "T02D2214:202b-30": "bden pa gnyis la rab gnas 'bras bu sngags kyi tshul //",
    "T02D2214:202b-31": "bskyed rdzogs mthar phyin thabs dang shes rab bo //",
    "T02D2214:202b-32": "ye shes lnga yi lam la gnas pas 'bras bu grol ba'o //",
    "T02D2214:202b-33": "de la rtsa ba'i don bshad par 'dod pas /",
    "T02D2214:202b-34": "'gro ba sems can mun 'thoms pa'i //",
    "T02D2214:202b-35": "sgron ma bya phyir sgrub pa'i thabs //",
    "T02D2214:202b-36": "dpal ldan rdo rje 'dzin btud de //",
    "T02D2214:202b-37": "zhes pa la /",
    "T02D2214:202b-38": "'gro ba ni rigs drug ste /",
    "T02D2214:202b-39": "sems ba'i bag chags kyis skye ba gcig tu len pa'i phyir 'gro ba'o //",
    "T02D2214:202b-40": "sems can ni nyon mongs pa'i yid can te /",
    "T02D2214:202b-41": "kun gzhi rnam par shes pa can te /",
    "T02D2214:202b-42": "skye 'jig tig chos can no //",
    "T02D2214:203a-0": "mun 'thoms pa ni mun pa @203a * //",
    "T02D2214:203a-1": "ni rdul dang mun pa snying stobs la sogs te //",
    "T02D2214:203a-2": "mthong bsgom nyon mongs pas kun nas dkris te bcings pa'o //",
    "T02D2214:203a-3": "'thoms pa ni las dang las kyi 'bras bu mi shes pa ste ma rig pas so //",
    "T02D2214:203a-4": "de'i sgron ma bya phyir ni nyon mongs pa'i gnyen",
    "T02D2214:203a-5": "po bden pa rnams kyis rang bzhin gsang sngags gzhung",
    "T02D2214:203a-6": "'di nyid de / skyed pa la sogs stong pa nyid kyi nyon mongs pa zag bzad pa ni /",
    "T02D2214:203a-7": "thabs gsal bar bstan pa ni sgron ma'o //",
    "T02D2214:203a-8": "sgrub thabs ni 'grub pa dang 'grub par byed pa ste don thob par byed pa'o //",
    "T02D2214:203a-9": "dpal ldan ni yon tan rnam pa gnyis te rgyu dang 'bras bu las grub cing smin pa'o //",
    "T02D2214:203a-10": "rdo rje ni don rtags gsum ste //",
    "T02D2214:203a-11": "stong pa'i rang bzhin zhes pa'i don to //",
    "T02D2214:203a-12": "de'i rang bzhin ngo bo stong pa nyid kyi rang bzhin du gnas pa ni 'dzin cing 'chang ba'o //",
    "T02D2214:203a-13": "btud pa ni gzhung bkra shis shing mdzes pa dang 'jug pa dang thob pa'o //",
    "T02D2214:203a-14": "lus ngag yid kyis yon tan gsum dang ldan pa'i yi dam lha la dang la btud ces so //",
    "T02D2214:203a-15": "mchog rab snying pos rim bzhin bshad na /",
    "T02D2214:203a-16": "slob dpon gyi man ngag las gzhung gi don mchog rab kyis bris pa'i don to //",
    "T02D2214:203a-17": "sngags pa yon tan kun ldan pas //",
    "T02D2214:203a-18": "shin tu yid 'ong bde gnas su //",
    "T02D2214:203a-19": "zhes pa la ;",
    "T02D2214:203a-20": "/ sngags pa ni rigs kyi bu'am /",
    "T02D2214:203a-21": "rigs kyi bu mo rin po che rigs kyi gang",
    "T02D2214:203a-22": "zag dad pa gsum dang ldan pa yongs su bzung",
    "T02D2214:203a-23": "ngo // yon tan kun dang ldan pa ni dbang thob cing ma nor bar //",
    "T02D2214:203a-24": "dam tshig sngom pa gsum dang don gyi rang bzhin ma nor bar mthong ba dang lam shes pa'o//",
    "T02D2214:203a-25": "shin tu yid 'ong bde gnas ni grags pas ma smad pa la /",
    "T02D2214:203a-26": "byang skyob shar dma' lho gzhol nus dbye ba'o //",
    "T02D2214:203a-27": "yang na rang nyams dga' zhes pa'o //",
    "T02D2214:203a-28": "snying gar nyi la h'um bzhag ste /",
    "T02D2214:203a-29": "'od kyis bgegs bsal khang pa dbub //",
    "T02D2214:203a-30": "ces pa la /",
    "T02D2214:203a-31": "sngags pa'i sgrub pa po chos bzhi dang ldan pas /",
    "T02D2214:203a-32": "lus la dran pa nye bar gzhag ste /",
    "T02D2214:203a-33": "thun mong dang khyad par gyi sems gnyis bskyed de //",
    "T02D2214:203a-34": "nang gi khrus stong par sems dpa' dang bcas par gzhag pa'o //",
    "T02D2214:203a-35": "des ni h'um ring por skad cig mas 'dong ba'i lha ru bsam pa'o //",
    "T02D2214:203b-0": "de la snying ga dang spyi bo dang mgrin @203b pa gsum du /",
    "T02D2214:203b-1": "ye shes bsgom pa dang bstim pa dang /",
    "T02D2214:203b-2": "ye shes pa ma lus shing lus pa med par bstim pa'o //",
    "T02D2214:203b-3": "'od kyis bgegs bsal ni thugs rje dang ldan pa'i",
    "T02D2214:203b-4": "sdang mig gis phyogs kun du blta zhes pa'i don",
    "T02D2214:203b-5": "dang 'brel to // des bka' bsgo ba ni rgyu gcig ma 'dug cig ;",
    "T02D2214:203b-6": "'dir mthu ldan gyi khang pa yin no ba dang 'brel to //",
    "T02D2214:203b-7": "khang pa ni bskyed pa dang phyis bskyed pa'i tshig 'brel to //",
    "T02D2214:203b-8": "ma song ba la bdag 'od dkyil 'khor la phog ste /",
    "T02D2214:203b-9": "tsakra aom bhr'um h'um bhr'um sa bhr'um ha bhr'um aa",
    "T02D2214:203b-10": "bhr'um gyis thog lnga yang nas yang du phab ste",
    "T02D2214:203b-11": "bsgral ba'o // khang pa dbub ni rang gi nyi",
    "T02D2214:203b-12": "ma'i 'bar ba'i h'um las 'od zer la ha ljang",
    "T02D2214:203b-13": "gu kha dog sna tshogs pa phyogs bcur 'phros te",
    "T02D2214:203b-14": "bsgral ba'o // / rdo rje'i khang pa phyogs bzhi",
    "T02D2214:203b-15": "ru kha dog dkar po dang kha dog lngar grub",
    "T02D2214:203b-16": "bsgral ba'o // / par gyur pa'o // h'um h'um zhes brjod do //",
    "T02D2214:203b-17": "aom badzra tsakra h'um h'um zhes brjod pa dang badzra ha na ha na zhes pa dang /",
    "T02D2214:203b-18": "badzra dzva la ram gyis 'khor lo'i khang pa dang /",
    "T02D2214:203b-19": "mda' dang mtshon cha'i khang pa dang /",
    "T02D2214:203b-20": "me'i srung bar shin tu 'thas par grub pa'o //",
    "T02D2214:203b-21": "bsrung ba grub nas bgegs gso ba ni //",
    "T02D2214:203b-22": "snying rje dang bral ba yin pa'i phyir /",
    "T02D2214:203b-23": "mig g-yas pa'i ram gyis sdig pa bsregs te zhi ba'o //",
    "T02D2214:203b-24": "g-yon pa'i aas kun gzhi gsos te /",
    "T02D2214:203b-25": "gsad pa'i dogs pa dang bcas pas bros te byer ba'o //",
    "T02D2214:203b-26": "de ni bsrung ba'o //",
    "T02D2214:203b-27": "de 'od las byung nyi dkyil du //",
    "T02D2214:203b-28": "slob dpon sangs rgyas bcas spyan drangs //",
    "T02D2214:203b-29": "phyag 'tshal mchod nas sdig pa bshags //",
    "T02D2214:203b-30": "sdom pa bzung dang yi rang dang //",
    "T02D2214:203b-31": "bsngo dang skyabs 'gro sems bskyed de //",
    "T02D2214:203b-32": "zhes ba la /",
    "T02D2214:203b-33": "nyi ma'i h'um las 'od zer 'phros te /",
    "T02D2214:203b-34": "ma lus shing lus pa med pa'i sems can la",
    "T02D2214:203b-35": "mdzad pa bcu gnyis kyi tshul gyis don byas ye",
    "T02D2214:203b-36": "shes ba'i thugs kar thim snying po de nyid drangs",
    "T02D2214:203b-37": "te / bdag gi rgyud la phog pas sgrib pa bzhi dag nas /",
    "T02D2214:203b-38": "rgyud rang gos phyir bzlog pa bzhin du gyur pa'o //",
    "T02D2214:203b-39": "de 'di ni rang gi snying gi bdag po yis /",
    "T02D2214:203b-40": "seng ge la sogs pa'i gdan la /",
    "T02D2214:203b-41": "bdag po 'od kyi bla ma dang /",
    "T02D2214:203b-42": "sangs rgyas spyan drangs te gzhug pa'o //",
    "T02D2214:204a-0": "phyag btsal ba ni lus ngag yid kyis sam yid ces pa dang @204a * //",
    "T02D2214:204a-1": "'brel to //",
    "T02D2214:204a-2": "mchod pa ni phyi nang gsang ba ste /",
    "T02D2214:204a-3": "phyi ni rtsa dang /",
    "T02D2214:204a-4": "lha mo dang /",
    "T02D2214:204a-5": "dbul ba'i gnas tha dad du mchod pa'o //",
    "T02D2214:204a-6": "nang gi lha mo rnams kyis rang gi rtsas rang rang gis gcig tu'o //",
    "T02D2214:204a-7": "gsang ba ni lha pho mo'i mchod pa'o //",
    "T02D2214:204a-8": "gsum ga phyag rgya chen po gsang bas mnyes pas gsang ba'o //",
    "T02D2214:204a-9": "de gong ma'i don rnams kun stong pa blan med pa'o //",
    "T02D2214:204a-10": "sdig pa bshags pa ni gsum las gsum gyis gsum",
    "T02D2214:204a-11": "po rang rang du ma'i 'chab cing 'gyod pa dang",
    "T02D2214:204a-12": "bcas pas bshags shing phyis mi bya ba dang 'brel",
    "T02D2214:204a-13": "to // sdom pa gzung ba ni spyi dang khyad",
    "T02D2214:204a-14": "par de blangs pa'i don las phyis mi 'da' ste",
    "T02D2214:204a-15": "to // / yi dam dngos su blang zhes pa dang 'brel to //",
    "T02D2214:204a-16": "yi rang ba ni spyi dang khyad par te bla",
    "T02D2214:204a-17": "na med pa'i lam la gos sngon po'i chos 'di",
    "T02D2214:204a-18": "las lhag pa gzhan su yang yod ma yin te",
    "T02D2214:204a-19": "/ khyad par don zhes pa dang 'brel par yongs su gzung bas //",
    "T02D2214:204a-20": "de dang 'brel ba'i nus pa khyad par can thob ces pa'o //",
    "T02D2214:204a-21": "des ni de'i stong pa mi 'gro bar gzhug pa dang /",
    "T02D2214:204a-22": "'bras bu med pa'i dogs pa byang chub tu yan lag bdun pa bsngo'o //",
    "T02D2214:204a-23": "skyabs 'gro ni phyi ma'i lha yongs su bcad de",
    "T02D2214:204a-24": "khyad par 'phags pa gos sngon can la bdag nyid",
    "T02D2214:204a-25": "'dud cing / sems can ma lus lus pa med pa'i don byas shing /",
    "T02D2214:204a-26": "bdag nyid skyabs zhes pa dang 'brel to //",
    "T02D2214:204a-27": "sems bskyed de zhes pa la /",
    "T02D2214:204a-28": "byang chub sems dpa' rigs kyi bu'am bu mos lam la gnas pa /",
    "T02D2214:204a-29": "sa gcig pas gnyis pa dang gsum bskyed cing 'dzeg pa ste /",
    "T02D2214:204a-30": "gong gi dge shul gyi dge ba dang ba ma",
    "T02D2214:204a-31": "lus pas sems can ma lus pa thams cad 'khor",
    "T02D2214:204a-32": "ba las bsgral zhes pa'i don dang 'brel lo //",
    "T02D2214:204a-33": "da ni lam gyi sems bskyed ni /",
    "T02D2214:204a-34": "dge ba khyad par can thob ces pa'i don dang 'brel to //",
    "T02D2214:204a-35": "de rnams rgyu ste longs spyod rdzogs pa'i mtshan dang",
    "T02D2214:204a-36": "dpe byad mang po thob ces pa'i don dang 'brel",
    "T02D2214:204a-37": "to // tshad med bzhi po sngon btang nas //",
    "T02D2214:204a-38": "zhes pa la /",
    "T02D2214:204a-39": "byams pa snying rje dga' ba btang snyoms bzhi rim pas bsgoms te /",
    "T02D2214:204b-0": "sems can dang bdag rang 'brel pa'i bdag pos rgyu dang glan @204b zhes pa'o ;",
    "T02D2214:204b-1": "/ sbrul pa dpag tu med pas sangs rgyas kyi",
    "T02D2214:204b-2": "'bras bu mthun pa sbul pa'i nus pa zhes pa",
    "T02D2214:204b-3": "dang thams cad yongs su dag pa las zhes pa",
    "T02D2214:204b-4": "la / ye shes tshogs de stong pa nyid dam",
    "T02D2214:204b-5": "sngags la sogs pas phyi nang ma lus pa stong",
    "T02D2214:204b-6": "pa nyid du gnas pa ste /",
    "T02D2214:204b-7": "spros pa dang bral pas chos sku'i rgyu zhes pa'i don to //",
    "T02D2214:204b-8": "de rnams rgyu ste sngon du bya ba'i rim pa'o //",
    "T02D2214:204b-9": "sngags bskyed 'byung ba gzhas yas bcas //",
    "T02D2214:204b-10": "nyi steng zhes bya ba'i don la //",
    "T02D2214:204b-11": "rdo rje bsrung ba blo rab rnams la ni /",
    "T02D2214:204b-12": "gong ni gong gi dag pas stong pa zhes bya ste /",
    "T02D2214:204b-13": "phyis gzhal yas khang grub pa'i dus su srung yang",
    "T02D2214:204b-14": "snang la rnal 'byor pa blo brten no zhes pa",
    "T02D2214:204b-15": "dang 'brel / tha ma'i gang zag rnams la ni /",
    "T02D2214:204b-16": "dang po yod pa'i blo brtan pa'i khang ba grong gi rkyen gyis mi g-yo ste /",
    "T02D2214:204b-17": "blo bye brag yin pa'i phyir ro //",
    "T02D2214:204b-18": "sngags bskyed ni yam dang ram dang bam lam sum",
    "T02D2214:204b-19": "las 'byung ba'i dkyil 'khor rim pas bskyed ces pa'i",
    "T02D2214:204b-20": "don to // ri rab la sogs pa'i khang par rang gi kha dog dang mthun pa'o //",
    "T02D2214:204b-21": "de steng bh'um las gzhal yas khang ba rin po",
    "T02D2214:204b-22": "che lnga las brtsigs pa sgo bzhi ka ba brgyad",
    "T02D2214:204b-23": "pa / rta babs bzhi dang zur bzhi pa /",
    "T02D2214:204b-24": "phyi dang nang gi rgyan gyis brgyan pa /",
    "T02D2214:204b-25": "dur khrod brgyad kyis nye bar klu bas pa /",
    "T02D2214:204b-26": "dur khrod brgyad ni 'das pa'i sangs rgyas rnams kyi lam zhes pa'i don to //",
    "T02D2214:204b-27": "rigs kyi bu'am rigs kyi bu mo rnams kyis shing",
    "T02D2214:204b-28": "dang mchod rten dang lha dang klu dang sprin dang",
    "T02D2214:204b-29": "/ phyogs kyi bdag po rnams mchod pa'o //",
    "T02D2214:204b-30": "ro gsar rnying rtog pa med pa dang /",
    "T02D2214:204b-31": "ce sbyang dang ;",
    "T02D2214:204b-32": "kang ka mchu rings kyi bya dang /",
    "T02D2214:204b-33": "mi rtog pa dang phra mo rtog pa sel ba'o //",
    "T02D2214:204b-34": "nyi steng ni /",
    "T02D2214:204b-35": "gzhal yas khang gi dbus su seng+ge dang padma nyi zla'i gdan bskyed pa'o //",
    "T02D2214:204b-36": "h'um las rdo rjer gyur /",
    "T02D2214:204b-37": "de las dpal ldan gnyis kyi bdag / rig pa yod med thun mong bzlog / ces pa la ;",
    "T02D2214:204b-38": "ting nge 'dzin gsum gyi rang bzhin /",
    "T02D2214:204b-39": "rkyen gyi ngo bo h'um du snang ba'o //",
    "T02D2214:204b-40": "de'i 'od zer gyis las gnyis byas /",
    "T02D2214:204b-41": "sangs rgyas kyi snying po zhugs nas /",
    "T02D2214:204b-42": "thugs kyi rang bzhin dang h'um ring por gyur pa'o //",
    "T02D2214:204b-43": "yang 'od 'dus pas gnyis byas te /",
    "T02D2214:204b-44": "dpal ldan gnyis kyi bdag /",
    "T02D2214:205a-0": "@205a * // mchog dang thun mong gi bdag po sprul sku ru snang ba'o //",
    "T02D2214:205a-1": "rig ma yod med thun mong bzlog ni /",
    "T02D2214:205a-2": "yum yod na mchog gi 'bras bu shas che ste grib ma bzhin grub ces pa'i don to //",
    "T02D2214:205a-3": "rig ma med pa ni thun mong dang 'brel te yum med pa'o //",
    "T02D2214:205a-4": "mthing nag gos sngon sku la gsol //",
    "T02D2214:205a-5": "rdo rje dril bu lag na thogs //",
    "T02D2214:205a-6": "sbrul zhags bzhis lus rnam par brgyan //",
    "T02D2214:205a-7": "spyan dmar mche gtsigs sbrul zhags za //",
    "T02D2214:205a-8": "gsus khyem che zhing 'jigs pa can //",
    "T02D2214:205a-9": "zhes pa la //",
    "T02D2214:205a-10": "mthing ga ru byung ba ni don stong pa nyid la 'gyur ba med pa'o //",
    "T02D2214:205a-11": "gos sngon sku la gsol ba ni //",
    "T02D2214:205a-12": "rigs 'dzin pa dar ljang gu'i kha cag can no //",
    "T02D2214:205a-13": "rdo rje dril bu ni g-yas na rdo rje rtse lnga pa la khyung lnga dang /",
    "T02D2214:205a-14": "rigs lnga'i sa bon bkod pa'o //",
    "T02D2214:205a-15": "g-yon shes rab kyi rang bzhin dril bu thogs pa'o //",
    "T02D2214:205a-16": "sbrul bzhis lus la brgyan pa ni /",
    "T02D2214:205a-17": "rgyal rigs dang rje'u dmar po dang /",
    "T02D2214:205a-18": "bram ze dkar po dmangs rigs nag pos rna cha la sogs pa byas pa'o //",
    "T02D2214:205a-19": "spyan dmar ba ni sems can chags pa zhes pa'i don te /",
    "T02D2214:205a-20": "gdug pa zil gyis gnon pa yang zhes bya'o //",
    "T02D2214:205a-21": "mche ba gtsigs pa ni bdud bzhi dang sdang ba 'dul ba ste don byed pa'i rtags so //",
    "T02D2214:205a-22": "gsus pa che ba ni stong pa nyid dang 'brel ba'i don to //",
    "T02D2214:205a-23": "'jigs pa can ni gshe ba'am dpa' la sgeg pa'o //",
    "T02D2214:205a-24": "de gsal mdun du dkyil 'khor dgug / mchod dang gtor mas mnyes byas nas //",
    "T02D2214:205a-25": "bdag byin brlab pa'i gsol ba gdab //",
    "T02D2214:205a-26": "dbang thob gyur nas gsang sngags bzlas //",
    "T02D2214:205a-27": "zhes pa la /",
    "T02D2214:205a-28": "dam tshig pa'i rgyan cha dang phyag mtshan gsal nas /",
    "T02D2214:205a-29": "h'um gi 'od kyis 'og min nas ye shes lha tshogs dgug ces pa dang 'brel te /",
    "T02D2214:205a-30": "badzra sa manta dza: zhes pas so //",
    "T02D2214:205a-31": "ye shes pa dang lhan cig pa'i bgegs badzra yaksha h'um phat /",
    "T02D2214:205a-32": "ces pas dengs par bya'o //",
    "T02D2214:205a-33": "de la bdag don sngon du 'gro bas mchod yon dang yid kyi mchod pa dbul zhes pa'o //",
    "T02D2214:205a-34": "gzhan la ni phyi mchod dngos dang gtor ma sman gyis mchod la gsol ba gdab pa'o //",
    "T02D2214:205a-35": "bdag byin gyis brlab pa'i gsol ba gdab pa ni /",
    "T02D2214:205b-0": "ae ma dpal ldan gos @205b sngon can //",
    "T02D2214:205b-1": "thugs rje chen po'i byin rlabs kyis //",
    "T02D2214:205b-2": "lus kyi rtog pa bsal ba'i phyir //",
    "T02D2214:205b-3": "bdag lus bde gshegs skur byin rlobs //",
    "T02D2214:205b-4": "ngag dang yid la yang yang brjod //",
    "T02D2214:205b-5": "de nas gnas gsum du aom dang a'a:dang h'um dkar",
    "T02D2214:205b-6": "po dang dmar po dang mthing ga gnas su bltas",
    "T02D2214:205b-7": "te / 'bru gsum las 'od langs te sngom ma",
    "T02D2214:205b-8": "mam kam ngag 'od nag po bsdus te bsregs shing",
    "T02D2214:205b-9": "sbyang ste des ni kun gzhi la bag chags yod",
    "T02D2214:205b-10": "pa'i mdze'i sa bon yang sbyangs shing bsregs nas /",
    "T02D2214:205b-11": "rang rang gi phyag mtshan dang sku ru gnas su dgod pa la /",
    "T02D2214:205b-12": "ye shes pa bstim pa ni rang gi bdag po'o //",
    "T02D2214:205b-13": "yang 'od kyis mdun na gnas pa dang /",
    "T02D2214:205b-14": "rigs lnga sangs rgyas gnas nas bstims pa'o //",
    "T02D2214:205b-15": "dbang thob ni bla mas rigs kyi bdag po bskul te /",
    "T02D2214:205b-16": "rigs lngas shar nas chu'i dbang dang /",
    "T02D2214:205b-17": "me long gsal ba rgyud la bstim pa dang /",
    "T02D2214:205b-18": "zhe sdang rnam par dag pa'o //",
    "T02D2214:205b-19": "lho nas dbu rgyan gyis mnyam pa nyid dang /",
    "T02D2214:205b-20": "nga rgyal lam ser sna sel ba'o //",
    "T02D2214:205b-21": "nub nas rdo rje ni so sor rtog pas 'dod chags sel ba'o //",
    "T02D2214:205b-22": "de nas dril bus bya ba ye shes dang phrag dog sel /",
    "T02D2214:205b-23": "dbus nas ming dang rdo rje dril bu gti mug sel cing khyab bya ba stim pa'o //",
    "T02D2214:205b-24": "ti la mar la mar bskus khyab pa bzhin te /",
    "T02D2214:205b-25": "thob pa ni dbu la rigs lngas brgyan pa'o //",
    "T02D2214:205b-26": "yang bdag po dang rigs lnga sbyor ba byas la /",
    "T02D2214:205b-27": "thig le aam dang h'um gi rnam par thugs rje chen po'i dang du zhu nas /",
    "T02D2214:205b-28": "guhya aa bhi shinytsa zhes pa dang /",
    "T02D2214:205b-29": "slob mas aa ho su kha brjod nas /",
    "T02D2214:205b-30": "lce la byin pa dag las gyur pa'i nyon mongs pa dag ste /",
    "T02D2214:205b-31": "sngags zlos pa nus pa mthu can du gyur nas /",
    "T02D2214:205b-32": "gsung dbyangs yan lag brgyad cu'am /",
    "T02D2214:205b-33": "drug cu dang ldan te lce rdo rje'i rang bzhin du song ba'o //",
    "T02D2214:205b-34": "dbang gsum pa dang bzhi pa'i yon tan 'og nas gong du 'phel bar 'gyur zhes pa ste /",
    "T02D2214:205b-35": "thun mong gtsor byas pa'o //",
    "T02D2214:205b-36": "mchog rnams kyis ni gsum pa dang bzhi pa rim pas blangs te /",
    "T02D2214:205b-37": "phyag rgya chen po'i dang la gnas pa las /",
    "T02D2214:205b-38": "phyogs bcur lha mos gsol ba btab ste /",
    "T02D2214:205b-39": "yan lag lnga'i tshul gyis sku langs te /",
    "T02D2214:205b-40": "sngags blas zhes pa dang 'brel to //",
    "T02D2214:206a-0": "gsal @206a * //",
    "T02D2214:206a-1": "ba rnam gnyis rags dang phra //",
    "T02D2214:206a-2": "zhes pa ni /",
    "T02D2214:206a-3": "gsal ba gnyis ni gtso bo dang rten gzhal yas khang dang srung ba gsal ba'o //",
    "T02D2214:206a-4": "rags pa ni gtso bo gsal ba ste /",
    "T02D2214:206a-5": "phyi sku mdog dang rgyan cha gsal ba'o //",
    "T02D2214:206a-6": "phra ba ni nang gi sems dpa' sum brtsegs gsal ba'o //",
    "T02D2214:206a-7": "des ni ting nge 'dzin gyi rim pa'o //",
    "T02D2214:206a-8": "rgyud spyong rags dang phra ba'o //",
    "T02D2214:206a-9": "rags pa gnyis te ba thag dang //",
    "T02D2214:206a-10": "ba thag med do gnyi ga la //",
    "T02D2214:206a-11": "mag la me phreng ba nyi ma'i tshul //",
    "T02D2214:206a-12": "zhes pa la /",
    "T02D2214:206a-13": "rgyud sbyangs pa'i bzlas pa la rags par bzlas pa dang phra bar bzlas pa'o ;",
    "T02D2214:206a-14": "/ rags pa ba thag yod par zlos pa ni /",
    "T02D2214:206a-15": "lus ngag yid kyi sgrib pa dus mnyam du snying",
    "T02D2214:206a-16": "ga nas sdom mam kam 'od phung du 'thon te",
    "T02D2214:206a-17": "sarba p'a pam au tsa ta ya zhes pa dang",
    "T02D2214:206a-18": "'brel to // gong gi ma lus pa lte bar",
    "T02D2214:206a-19": "ram las mes bsreg da ha dzva la ram zhes",
    "T02D2214:206a-20": "pa dang 'brel to //",
    "T02D2214:206a-21": "thal ba ma lus spyi bo nas ham dkar pos chu rgyun phab ste /",
    "T02D2214:206a-22": "shuddho&amp; ham zhes pa'i don dang 'brel te yid dang ngag gi las so //",
    "T02D2214:206a-23": "ba thag yod pa ni lus ngag yid yo 'od",
    "T02D2214:206a-24": "kyi skud pas sbrel pa'i tshul de bdag po'i sngags",
    "T02D2214:206a-25": "las shes pa'i 'od kyi skud pas sbrel nas 'don",
    "T02D2214:206a-26": "zhing sreg / ces pa'o //",
    "T02D2214:206a-27": "ba thag med pa ni 'od kyi skud pa sbrel ba ma yin 'od zer gyis /",
    "T02D2214:206a-28": "lus ngag yid gsum gyi las kyi 'bras bu 'byar la ma reg par 'dod pa'o //",
    "T02D2214:206a-29": "des ni 'bras dang ye mo rlung gis 'byed pa bzhin no //",
    "T02D2214:206a-30": "mgal me ni bar ma chad pa'o //",
    "T02D2214:206a-31": "phreng ba ni yig 'brul 'od zer zhon pa'o //",
    "T02D2214:206a-32": "nyi ma ni 'od zer lus yo la ba dal ba'o //",
    "T02D2214:206a-33": "phra ba yang gsum du byung ba ni /",
    "T02D2214:206a-34": "h'um skul sreg pa ram yin te //",
    "T02D2214:206a-35": "lte bar ba krub spyi bo aa //",
    "T02D2214:206a-36": "zhes pa la /",
    "T02D2214:206a-37": "phra ba gsum du byung ba ni /",
    "T02D2214:206a-38": "dus mnyam du ma yin te lus ngag yid kyi",
    "T02D2214:206a-39": "sgrib pa re mos zhes par snying ga nas sdom",
    "T02D2214:206a-40": "mam sdig par bton lte ba ram mer sreg /",
    "T02D2214:206a-41": "spyi bo aas bsregs pa'i thal ba bkru zhes pa'o",
    "T02D2214:206a-42": "// ngag gi kam nag po zhib mor snying gnas",
    "T02D2214:206a-43": "bton lte bar sreg spyi bo nas bkru zhes pa'o",
    "T02D2214:206a-44": "// // yid kyi 'od dpung du bton pa dang",
    "T02D2214:206a-45": "bsreg pa dang bkru zhes pa'i gong du bshad par",
    "T02D2214:206b-0": "// // bsams te / kun gzhi'i sgrib pa @206b sbyang zhes pa'o //",
    "T02D2214:206b-1": "mtshan ma 'dod pa rnam pa lnga //",
    "T02D2214:206b-2": "yum la bskor ba rnam gsum dang //",
    "T02D2214:206b-3": "ye bdag rnam pa gsum zhes pa la /",
    "T02D2214:206b-4": "mtshan ma 'dod pa lnga zlos lugs lnga'o //",
    "T02D2214:206b-5": "yum la bskor ba rnam gsum ni //",
    "T02D2214:206b-6": "dam tshig pa yab yum dang ye shes gtso bo",
    "T02D2214:206b-7": "gcig po ste thugs dang 'og sgo yang gzung ngo",
    "T02D2214:206b-8": "// ye shes pa dang rnam pa gsum ni ye",
    "T02D2214:206b-9": "shes yab yum dang dam tshig pa gtso bo ste",
    "T02D2214:206b-10": "gong dang gong bzlog ces pa'o //",
    "T02D2214:206b-11": "'khor dang yum bskor gong dang 'dra /",
    "T02D2214:206b-12": "bdag bskor nyi bskor tha ma ni //",
    "T02D2214:206b-13": "snying gar bskor ro mtshan ma 'byung //",
    "T02D2214:206b-14": "zhes pa la /",
    "T02D2214:206b-15": "'khor dang yum bskor gong ma 'dra //",
    "T02D2214:206b-16": "zhes pa la 'khor yum can gtso bo yum med do //",
    "T02D2214:206b-17": "bdag rang gi bzlas pa la yum yod na yum dang 'khor ba dang /",
    "T02D2214:206b-18": "yum med na snying ga'i ye shes sems dpa'i rdo rje h'um can la bzlas pa ste /",
    "T02D2214:206b-19": "mgal me'i phreng ba nyi ma ni yo la sbyor ba'o //",
    "T02D2214:206b-20": "grangs ni 'bum dang nyis 'bum sum 'bum dang bdun 'bum dang /",
    "T02D2214:206b-21": "bye ba dang nyi shu dang /",
    "T02D2214:206b-22": "lus ngag yid gsum re re spyir gcig ste /",
    "T02D2214:206b-23": "nyi shu rtsa bzhi'o //",
    "T02D2214:206b-24": "de ni grangs kyi bsnyen pa skyel ba ste /",
    "T02D2214:206b-25": "'od zer dkar po sgrib pa sbyang //",
    "T02D2214:206b-26": "zhes pa'o //",
    "T02D2214:206b-27": "nye bsnyen ye shes pa la 'od kyis mchod nas /",
    "T02D2214:206b-28": "las dang sgrib pa sbyong ba ste 'od zer dkar",
    "T02D2214:206b-29": "po chu rgyun can dang 'brel te ye shes bstim",
    "T02D2214:206b-30": "pa yang gzung ngo //",
    "T02D2214:206b-31": "bsgrub pa yang 'od zer dkar dmar te /",
    "T02D2214:206b-32": "dmar pos bsreg cing dkar pos 'khrud de dpe nyi ma bzhin no //",
    "T02D2214:206b-33": "bgrang ba'i snying po yang gtso bo'i snying po dngos drag sngags 'brel bas bzlas zhes pa'o //",
    "T02D2214:206b-34": "bsgrub pa chen po'i bzlas pa yang bsgrub pa'i snying",
    "T02D2214:206b-35": "ga'i h'um las me 'phro ba'i rnam pa lte bar",
    "T02D2214:206b-36": "ram las 'bar ba sor bzhi dang mtho gang khru",
    "T02D2214:206b-37": "gang mchod de mes 'bar zhing bsreg 'phros pas yas",
    "T02D2214:206b-38": "'phro kun gzhi'i sgrib pa dang /",
    "T02D2214:206b-39": "gdon gyi nus mthu dang gdon gyi gnod sems me stag 'thor zhing 'phros bsregs te /",
    "T02D2214:206b-40": "ye shes pa dang 'phro 'du sngags kyis kyang me'i",
    "T02D2214:206b-41": "rang bzhin gyis dus gcig par drag po tshul du",
    "T02D2214:207a-0": "'tshig pa'o // rnam par smin pa'i lus bsregs ye shes phyag rdor gyur ye shes bstim @207a * //",
    "T02D2214:207a-1": "par bya /",
    "T02D2214:207a-2": "bgrang ba'i snying po yang aom badzra p'a ni ma",
    "T02D2214:207a-3": "h'a yaksha n'i l'amba radh'a ra ni badzra h'um phat",
    "T02D2214:207a-4": "/ aom badzra tsanda ma h'a ro sha na h'um",
    "T02D2214:207a-5": "phat h'a pa aom sv'a khri go bzlog bzlas pa'o",
    "T02D2214:207a-6": "/ // thun bzhi'i rnal 'byor gyis //",
    "T02D2214:207a-7": "bzlas pa'i sngags 'di rnams kyis bla na med pa'i 'bras bu thob /",
    "T02D2214:207a-8": "mdze la sogs te nad kyi thug rdu 'byin //",
    "T02D2214:207a-9": "gnod pa'i bgegs la 'chi snyam pa 'byung /",
    "T02D2214:207a-10": "bros te 'gro ba sdug bsngal thams cad las ther",
    "T02D2214:207a-11": "bar 'ong snyam pa dang dngos grub kun dang 'brel",
    "T02D2214:207a-12": "zhes pa ste / des ni myur du 'grub par 'gyur ro ;",
    "T02D2214:207a-13": "/ de ni mtshan ma 'dod pa'o //",
    "T02D2214:207a-14": "mtshan ma byung 'od sgra sku ston sgyur bzlog ni /",
    "T02D2214:207a-15": "sngags grub pa dang nang thon pa dang /",
    "T02D2214:207a-16": "gdon thub pa ste gos sngon po gon pa dang",
    "T02D2214:207a-17": "me tog sngon po thu ba la sogs pa dang",
    "T02D2214:207a-18": "/ lus las rang khrag thon pa la sogs pa dang /",
    "T02D2214:207a-19": "nya sbal la sogs pa rid cing me nad bsregs pa'o //",
    "T02D2214:207a-20": "'od ni tha ma'o //",
    "T02D2214:207a-21": "sgra 'bring sku rab ste /",
    "T02D2214:207a-22": "dga' mi dga' sems dang bral pa'i sgyu mas bzlog ces pa'o //",
    "T02D2214:207a-23": "bskyed rim pa kun brtags lam du bya zhes pa'i don to //",
    "T02D2214:207a-24": "de rjes sangs rgyas lung ston ni sprul sku dngos chos ston te /",
    "T02D2214:207a-25": "bskyed pa'i rim pa'i man ngag dang 'brel to //",
    "T02D2214:207a-26": "grogs ni khrus dang sreg dang tsha //",
    "T02D2214:207a-27": "bdud rtsi tshogs dang gtor mas bya //",
    "T02D2214:207a-28": "de nas gser la sogs pa grub pa la //",
    "T02D2214:207a-29": "bskyed rdzogs kyi grogs bstan pa yin te /",
    "T02D2214:207a-30": "khrus ni phyi dang nang ngo //",
    "T02D2214:207a-31": "de gnyis kyis thams cad bdag ces pa'o //",
    "T02D2214:207a-32": "phyi dri lnga rig pas dag ces pa'o //",
    "T02D2214:207a-33": "nad kun kyang sel ba mi rtog pa'i sreg pa ste /",
    "T02D2214:207a-34": "phrin las bzhis sreg go //",
    "T02D2214:207a-35": "des dngos grub bzhi grub pa'i phyir sbyin sreg go //",
    "T02D2214:207a-36": "tshe ni phyi tshe dang nor rnam thos bu dang 'brel pas nor 'phel zhing tshe brtan pa'o //",
    "T02D2214:207a-37": "nang gi tshe rin po che ga bu'i nang du brtan zhes pa'o //",
    "T02D2214:207a-38": "bdud rtsi ni bdud rtsi'i rnam pa lnga dang 'brel pa ste /",
    "T02D2214:207a-39": "rkyang pa'am bcud len gyi sgrub thabs dang 'brel to //",
    "T02D2214:207a-40": "tshogs kyi tshogs 'khor dang dpa' bo'i ston mo dang /",
    "T02D2214:207a-41": "tshogs mchod de tshogs kyi man ngag las shes par bya'o //",
    "T02D2214:207b-0": "gtor ma ni phyi dang @207b nang ngo //",
    "T02D2214:207b-1": "drug po des gser la sogs pa 'grub ste /",
    "T02D2214:207b-2": "thun mong gi dngos grub rnams so //",
    "T02D2214:207b-3": "de yum lcang lo can gyi rgyud nas /",
    "T02D2214:207b-4": "ril bu rkang mgyogs mig sman dang //",
    "T02D2214:207b-5": "gter dang dgra bo char gcod dang //",
    "T02D2214:207b-6": "gnod sbyin mo dang bdud rtsi len //",
    "T02D2214:207b-7": "ral gri 'jig rten dngos grub chen po brgyad //",
    "T02D2214:207b-8": "bzlas pa tshogs dang gtor ma rnams kyis 'grub //",
    "T02D2214:207b-9": "ces rdo rje 'chang gis gsungs so //",
    "T02D2214:207b-10": "mchog 'dod pa yi sems can gyis /",
    "T02D2214:207b-11": "snying ga'i sbyor ba gsum gyi rtsa //",
    "T02D2214:207b-12": "yi ge thig les yang dag mtshan //",
    "T02D2214:207b-13": "zhes pa la sogs pa'i man ngag ston pa yin te /",
    "T02D2214:207b-14": "mchog 'dod pa'i 'bras bu bla na med pa phyag rgya chen po 'dod pa'o //",
    "T02D2214:207b-15": "sems can ni de bsgrub pa'i gang zag sngags pa'i byang chub sems dpa' rnams so //",
    "T02D2214:207b-16": "snying ga sbyor ba ni spyi bo dang mgrin pa",
    "T02D2214:207b-17": "dang snying ga dang lte ba dang me long do",
    "T02D2214:207b-18": "// rtsa'ang pa [*rtsa 'dab?] so gnyis dang /",
    "T02D2214:207b-19": "bcu drug dang brgyad dang drug cu'o //",
    "T02D2214:207b-20": "gsum ni aa wa dh'u t'i la la n'a ra",
    "T02D2214:207b-21": "sa n'a 'ja' tshon gyi tshul du gnas zhes pa'o",
    "T02D2214:207b-22": "// yi ge'i thig le ni a'a li nyis lnga ba dang /",
    "T02D2214:207b-23": "bcu drug rkyang pa dang /",
    "T02D2214:207b-24": "sde tshan brgyad dang /",
    "T02D2214:207b-25": "k'a li nyis lnga ba 'khor lo la'o //",
    "T02D2214:207b-26": "dh'u t'i na h'um ngo //",
    "T02D2214:207b-27": "g-yas na a'a li g-yon na k'a li'i thig le 'khyags pa'i dngos so //",
    "T02D2214:207b-28": "dbus nas thabs dang shes rab 'bar //",
    "T02D2214:207b-29": "thig le bsam mo 'gro ba'i tshe //",
    "T02D2214:207b-30": "zhes pas dbus thabs dang shes rab 'bar ni snying",
    "T02D2214:207b-31": "gar nyi zla'i bar du aa thig le'i ngo bor",
    "T02D2214:207b-32": "gnas pa'i ham dang /",
    "T02D2214:207b-33": "aom a'a yam rim pas bsam ba ste thig le'i ngo bo'o //",
    "T02D2214:207b-34": "'gro ba'i tshe ni rlung sngon po lngas gtum mo'i me bus te /",
    "T02D2214:207b-35": "stong pa nyid gsum gyi nang na yar me song ste /",
    "T02D2214:207b-36": "snying gar nyi zla gsum las snang stong gi me",
    "T02D2214:207b-37": "'bar te bde ba chen po thob zhes pa'i don",
    "T02D2214:207b-38": "to // de nas yar la sangs rgyas zhing khams gzhan nas /",
    "T02D2214:207b-39": "byang chub ba chu'i ngo bo bkug nas rgyud brlan zhes pa'o //",
    "T02D2214:207b-40": "de na dbyu gu chu tshod 'pho ba thun gyi bar du bsgom zhes pa'o //",
    "T02D2214:207b-41": "dbang po gang dang gang gi rtsa //",
    "T02D2214:207b-42": "kha phye'i steng du thig le bsam //",
    "T02D2214:207b-43": "zhes pa la /",
    "T02D2214:207b-44": "dbang po yul la 'phro bar gyur na /",
    "T02D2214:208a-0": "dbang po lnga po @208a * //",
    "T02D2214:208a-1": "gang yul la 'phro ba'i tshe /",
    "T02D2214:208a-2": "gzugs dang sgra la sogs pa la kha phye ste /",
    "T02D2214:208a-3": "rang rang gi yul stod par me 'bar bar zhes pa'o //",
    "T02D2214:208a-4": "pa thag phug nas thig le la blo gtad nas /",
    "T02D2214:208a-5": "'jug pa ba thag gzhi por thi ma //",
    "T02D2214:208a-6": "zhes pa la /",
    "T02D2214:208a-7": "ba thag ni dngos por snang ba'i yul lo //",
    "T02D2214:208a-8": "thag pa dang 'dra bar 'dzin pa yin pa'i phyir ro //",
    "T02D2214:208a-9": "phug nas ni snang ba lam du khyer ba ste //",
    "T02D2214:208a-10": "snang ba thig le rang bzhin du gyur ba'o //",
    "T02D2214:208a-11": "thim mo de la blo gtad ni snang ba dang stong pa gcig tu thim zhes pa'i don te /",
    "T02D2214:208a-12": "bden pa gnyis 'dres pa'i lam mo //",
    "T02D2214:208a-13": "de ni don stong pa ste /",
    "T02D2214:208a-14": "'dris par bya ba'i yul lo //",
    "T02D2214:208a-15": "'jug pa ba thag ni rnam shes 'pho 'jug ste /",
    "T02D2214:208a-16": "skye ba dang rmi lam dang srid par 'khor ba rtsad nas gcod pa'o //",
    "T02D2214:208a-17": "don gyi ngo bos gnas pas stong pa gcig nas gcig tu 'pho ba ste /",
    "T02D2214:208a-18": "rang bzhin gnas pa ni gcig gi shes pa'o //",
    "T02D2214:208a-19": "ba thag ni kun brtags kyi rtog pa'o //",
    "T02D2214:208a-20": "bzhi por thim pa ni /",
    "T02D2214:208a-21": "gzhi gnas pa'i ngo bo stong pa nyid la ma la bu thim zhes pa ste /",
    "T02D2214:208a-22": "'bras bu rang bzhin no //",
    "T02D2214:208a-23": "dbang po thig le med pa la //",
    "T02D2214:208a-24": "'byung 'jug phra ba'i ba thag ni //",
    "T02D2214:208a-25": "skor bdun 'ong dang 'gro bas 'grub ni ;",
    "T02D2214:208a-26": "rlung rkyang pa la sgom pa ston pa yin te /",
    "T02D2214:208a-27": "dbang po thig le med pa ni /",
    "T02D2214:208a-28": "bu dang thig le mi sgom ste //",
    "T02D2214:208a-29": "rlung la rdo rje bzlas pa bya //",
    "T02D2214:208a-30": "zhes pa'o //",
    "T02D2214:208a-31": "rlung ni 'khor par bskyed pa'i rta yin pas /",
    "T02D2214:208a-32": "rlung nyid lam du bslang zhes pa'o //",
    "T02D2214:208a-33": "'byung ba'i phyir lus las rlung 'byung ba ste ;",
    "T02D2214:208a-34": "stong pa nyid dang 'grogs par 'grogs //",
    "T02D2214:208a-35": "zhes pa'i pa thag dang 'brel to //",
    "T02D2214:208a-36": "'jug pa ni rlung lus la 'jug pa ste /",
    "T02D2214:208a-37": "nang du stong pa'i thig le chen po dang /",
    "T02D2214:208a-38": "'grogs par byas la /",
    "T02D2214:208a-39": "'jam pa nyid du yun ring du nang du bzla zhes bya'o //",
    "T02D2214:208a-40": "phra ba ni rlung dag pa'i rang bzhin phra bas",
    "T02D2214:208a-41": "kyang shin tu phra ba'i ngo bo la gnas pa'o",
    "T02D2214:208a-42": "// pa thag ni rtog pa'i me chu rab tu zhi ba las zhi ba'o //",
    "T02D2214:208a-43": "skor bdun 'ang dang 'gro bas 'grub ni /",
    "T02D2214:208a-44": "phyi nad du 'ong ba dang 'gro ba ste /",
    "T02D2214:208a-45": "sems gzung ba'i yud zad do //",
    "T02D2214:208a-46": "'grub dngos su bas /",
    "T02D2214:208b-0": "la @208b bzla phyag rgya'i dngos grub 'gyur ni /",
    "T02D2214:208b-1": "la bzla ba ni sred pa'ang bla mar byas zhes pa ste /",
    "T02D2214:208b-2": "stong pa nyid du ston pa'i phyir ro //",
    "T02D2214:208b-3": "bden pa gnyis ka'i 'dzin pa dang bral ba ste /",
    "T02D2214:208b-4": "phyag rgya chen po ye shes sngon sor slebs pa'o //",
    "T02D2214:208b-5": "de nas mtha' bral stong par song pa ni //",
    "T02D2214:208b-6": "dbu ma pa'i 'dod pa ste /",
    "T02D2214:208b-7": "bla ma'i man ngag dang bral pa'i dbu ma yang 'bring po tsam nyid do //",
    "T02D2214:208b-8": "bla ma'i man ngag gis rab brgyan pa yi //",
    "T02D2214:208b-9": "rnam bcad yongs gcod med pa yi //",
    "T02D2214:208b-10": "bde ba ston pa chen po ni //",
    "T02D2214:208b-11": "rang bzhin phyag rgya chen po ste //",
    "T02D2214:208b-12": "dngos grub 'gyur zhes pa'i don to //",
    "T02D2214:208b-13": "de ni rdzogs pa'i 'bras bu'o //",
    "T02D2214:208b-14": "'di ni gang zag snod can las //",
    "T02D2214:208b-15": "gzhan la sbyin par mi bya'o //",
    "T02D2214:208b-16": "zhes pa la /",
    "T02D2214:208b-17": "'di gzhung bla mas snyan nas snyan du brgyud pa'i",
    "T02D2214:208b-18": "man ngag yin pas gang zag snod can la bstan",
    "T02D2214:208b-19": "pa yin te / sgang bu dma' bzhin dad pa brtan //",
    "T02D2214:208b-20": "sems can 'gro ba'i don la dga'//",
    "T02D2214:208b-21": "thos pa mang ba yid ches brtan //",
    "T02D2214:208b-22": "brtson 'grus drag la bsam gtan mos //",
    "T02D2214:208b-23": "zab mo'i don la chog mi shes //",
    "T02D2214:208b-24": "tshogs dang tsha tsha la sogs pa //",
    "T02D2214:208b-25": "thar pa'i lam la shin tu mos //",
    "T02D2214:208b-26": "de la de yis bsgrub ces pa'o //",
    "T02D2214:208b-27": "smon lam dge rtsa bsngo legs pas //",
    "T02D2214:208b-28": "gsang ba zab mo'i don dang sprad ;",
    "T02D2214:208b-29": "/'di ru 'bad rtsol drag po yis //",
    "T02D2214:208b-30": "dge ba bag chags stobs rnams skyes //",
    "T02D2214:208b-31": "thar pa'i lam du 'gro bar nges //",
    "T02D2214:208b-32": "gzhan yang gang zag phal ba rnams //",
    "T02D2214:208b-33": "sdug bsngal kun 'byung lam la rab gnas pas //",
    "T02D2214:208b-34": "dad pa zhan cing ngo tsha chud //",
    "T02D2214:208b-35": "khrel 'dzem med la skyongs can //",
    "T02D2214:208b-36": "zas nor chags pa'i dbang la mos //",
    "T02D2214:208b-37": "gsang ba'i don la mi mos shing //",
    "T02D2214:208b-38": "dkon mchog smod cing mi dge bcu la mos //",
    "T02D2214:208b-39": "lam log rtsa ba chad pa'i gang zag rnams la bstan na dam tshig nyams zhes pa'o //",
    "T02D2214:208b-40": "bdag gis sgrub thabs 'di brtsams zhes pa nas /",
    "T02D2214:208b-41": "yongs su dag pa'i sa thob shog gi bar la rtsa ba na gsal bas ma bris so //",
    "T02D2214:208b-42": "bdag gis mthong lam sa ni dang po thob //",
    "T02D2214:208b-43": "'phags pa gos sngon can gyi dngos grub ma thob kyang //",
    "T02D2214:208b-44": "aa mri ta yi me tog rtsi 'khor bzhin //",
    "T02D2214:208b-45": "rang nyid lhag pa'i lha yi dngos grub 'dod pa dang //",
    "T02D2214:209a-0": "@209a * // bcom ldan rdo rje can la mos pa'i dad shugs dang //",
    "T02D2214:209a-1": "mkha' 'gro rnams kyis kun nas bdag bskul to //",
    "T02D2214:209a-2": "smon lam dbang gis klu sgrub man ngag dran //",
    "T02D2214:209a-3": "bdag 'dra blo chung dman pas brtsams par mi rigs kyang //",
    "T02D2214:209a-4": "dad pa'i dbang gis rtsa ba'i 'grel pa brtsams//",
    "T02D2214:209a-5": "tshig dang don la nyes ba shor srid na //",
    "T02D2214:209a-6": "rigs lnga bde bar gshegs pa rnams dang yang //",
    "T02D2214:209a-7": "n'a g'a rdzu na la sogs bla ma dam pa rnams //",
    "T02D2214:209a-8": "bdag 'dra blo zhan dbang gis bzod par gsol //",
    "T02D2214:209a-9": "bdag 'dra blo zhan shes rab chub ba dang //",
    "T02D2214:209a-10": "gang zag mchog rab snying po don la rab tu mos pa rnams //",
    "T02D2214:209a-11": "dngos grub thob pa'i chos su bdag gis bris //",
    "T02D2214:209a-12": "gsal ba mi gsal rtsa rab don rnams kun //",
    "T02D2214:209a-13": "bdag gis 'grel tig 'bru ru gsal bar byas //",
    "T02D2214:209a-14": "thar pa thob byed lam ni rab tu snang //",
    "T02D2214:209a-15": "blo zhan sems can dman la phan pa dang //",
    "T02D2214:209a-16": "bla ma'i man ngag brgyud pa gsal 'bar phyir //",
    "T02D2214:209a-17": "zab mo'i don dang sbyar nas bdag gis bris //",
    "T02D2214:209a-18": "'di la dge ba'i rtsa ba ci yod gyur pa des //",
    "T02D2214:209a-19": "bdag dang mtha' yas sems can rnams //",
    "T02D2214:209a-20": "dge bcu dal 'byor lam la rab brtson zhing //",
    "T02D2214:209a-21": "drod dang rtse mo mchog mthong ye shes rnams //",
    "T02D2214:209a-22": "ma lus myur du bdag gis bgrod pa dang //",
    "T02D2214:209a-23": "las dang chos kyi phyag rgya chen po rnams //",
    "T02D2214:209a-24": "kun rdzob don dam tshul du rab gnas te //",
    "T02D2214:209a-25": "sdug bsngal gsum dang brgyad dang rab bral nas //",
    "T02D2214:209a-26": "'bras bu shu ba g-yan pa mdze la sogs //",
    "T02D2214:209a-27": "bzhi brgya rtsa bzhi'i nad rnams rtsad nas zhi ba dang//",
    "T02D2214:209a-28": "dag pa'i sa la rab tu gnas pa dang //",
    "T02D2214:209a-29": "'phags pa gos sngon dngos grub thob par shog /",
    "T02D2214:209a-30": "mchog rab snying bo rtsa ba'i man ngag padma 'byung"
}