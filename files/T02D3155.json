{
    "T02D3155:177b-0": "@177b # // rgya gar skad du /",
    "T02D3155:177b-1": "sim ha n'a da s'a dha nam /",
    "T02D3155:177b-2": "bod skad du /",
    "T02D3155:177b-3": "seng ge sgra'i sgrub thabs /",
    "T02D3155:177b-4": "seng ge sgra la phyag 'tshal lo //",
    "T02D3155:177b-5": "dang por gdong bkru ba la sogs pa byas nas bde ba'i stan la gnas te /",
    "T02D3155:177b-6": "rnal 'byor pas rang gi snying gar nyi ma'i dkyil",
    "T02D3155:177b-7": "'khor la yi ge aa bltas pas mdun du bla",
    "T02D3155:177b-8": "ma dang sangs rgyas la sogs pa spyan drangs la",
    "T02D3155:177b-9": "sdig pa bshags pa la sogs rnams bya'o //",
    "T02D3155:177b-10": "de nas stong pa nyid mngon du byas shing byin gyis kyang brlabs la /",
    "T02D3155:177b-11": "smon lam rjes su dran par bya ste /",
    "T02D3155:177b-12": "de las a'a:'i rnam pa yongs su gyur pa las yi ge h'um ngo //",
    "T02D3155:177b-13": "de yongs su gyur pa las zla ba'o //",
    "T02D3155:177b-14": "de'i steng du yi ge aom yongs su gyur pa las padma dmar po /",
    "T02D3155:177b-15": "de'i steng du yi ge a'a: yongs su gyur pa las seng ge dkar po'o //",
    "T02D3155:177b-16": "de'i steng du yi ge hr'i: las byung ba'i rje btsun seng ge sgra ste /",
    "T02D3155:177b-17": "dkar po phyag gnyis pa ral pa dang dbu rgyan",
    "T02D3155:177b-18": "dang ldan pa spyan gsum pa dka' thub kyi cha",
    "T02D3155:177b-19": "lugs 'dzin pa rgyal po chen po rol pa'i stabs",
    "T02D3155:177b-20": "su bzhugs pa phyag g-yon pa na gnas pa'i padma'i",
    "T02D3155:178a-0": "@178a * // steng na ral gri 'bar ba gyen du langs pa'o //",
    "T02D3155:178a-1": "g-yas na rtse gsum dkar po la sbrul dkar po gdengs ka can gyis dkris pa'o //",
    "T02D3155:178a-2": "g-yon pa me tog dri zhim po sna tshogs kyis yongs su bkang ba'i thod pa dkar po /",
    "T02D3155:178a-3": "dbu rgyan la ni mi bskyod pa bzhugs pa de bzhin gshegs pa lnga spro bar mdzad pa /",
    "T02D3155:178a-4": "sprul pa chen po'i skur gyur pa bsgom par bya'o //",
    "T02D3155:178a-5": "bzlas pa'i sngags ni aom a'a: hr'i: sim ha n'a da h'um phat /",
    "T02D3155:178a-6": "'di ni seng ge sgra'i sgrub thabs so //"
}