{
    "NK045(bi)006:1": "// sher phyin rgyan gyi spyi don bsgom rim nyung ngu gzhung lugs legs bshad bzhugs so //",
    "NK045(bi)006:2": "sangs rgyas la phyag 'tshal lo //",
    "NK045(bi)006:3": "shes bya mkhyen pa gsum gyi de nyid shes //",
    "NK045(bi)006:4": "nyams len sbyor ba bzhi yi lam la bslab //",
    "NK045(bi)006:5": "thob bya 'bras bu chos skur sbyor mdzad pa'i //",
    "NK045(bi)006:6": "'phags bod mkhas grub rnams la phyag 'tshal lo //",
    "NK045(bi)006:7": "de la 'dir skal ba dang ldan pa'i gang zag",
    "NK045(bi)006:8": "gis mthar thug gi 'bras bu chos kyi sku mngon",
    "NK045(bi)006:9": "du bya ba'i thabs ma nor bar nyams su blang",
    "NK045(bi)006:10": "ba la gnyis te /",
    "NK045(bi)006:11": "bsam pa dang /",
    "NK045(bi)006:12": "sbyor ba'o //",
    "NK045(bi)006:13": "dang po la gang dag gcig shes na bsam pa",
    "NK045(bi)006:14": "byang chub kyi sems tshul bzhin du rgyud la skye",
    "NK045(bi)006:15": "bar 'gyur ba shes bya gtan la dbab pa'i chos",
    "NK045(bi)006:16": "la gsum / dang po thob bya mthar thug gi 'bras bu shes dgos te /",
    "NK045(bi)006:17": "de ma shes na smon pa sems bskyed kyi dmigs pa mi shes /",
    "NK045(bi)006:18": "gnyis pa de thob byed lam gyi mtshan nyid shes dgos /",
    "NK045(bi)006:19": "de ma shes na 'jug pa sems bskyed kyi nyams len mi shes /",
    "NK045(bi)006:20": "gsum pa lam de'i gol sa spong ba'i tshul shes dgos /",
    "NK045(bi)006:21": "de ma shes na don dam sems bskyed rgyud la",
    "NK045(bi)006:22": "mi skye zhing stong nyid snying rje zung du mi",
    "NK045(bi)006:23": "'brel lo // de'i phyir dang po kho nar 'dir ltar bsam ste /",
    "NK045(bi)006:24": "thog ma med pa'i dus nas drin gyis bskyangs pa'i",
    "NK045(bi)006:25": "ma rgan sems can thams cad 'khor ba sdug bsngal",
    "NK045(bi)006:26": "gyi rgya mtsho'i rba la g.yengs nas sdug bsngal sna",
    "NK045(bi)006:27": "tshogs la spyod pa 'di rnams snying re rje /",
    "NK045(bi)006:28": "bdag gis da res brtson 'grus kyi stobs bskyed de",
    "NK045(bi)006:29": "ma sems can thams cad sdug bsngal gyi rnam grangs",
    "NK045(bi)006:30": "thams cad las bskyabs nas bde ba'i go sar dbugs",
    "NK045(bi)006:31": "dbyung bar bya'o snyam du theg chen chos kyi rtsa",
    "NK045(bi)006:32": "ba snying rje'i bsam pa bskyed pa na /",
    "NK045(bi)006:33": "sems can sdug bsngal ba la mi bzod pa'i blo /",
    "NK045(bi)006:34": "ma lag rdum gyi bu chus khyer ba lta bu'i",
    "NK045(bi)006:35": "blo skyes na theg pa chen po'i rigs sad pa",
    "NK045(bi)006:36": "yin te chos zab mo 'di'i snod du gyur pa'i",
    "NK045(bi)006:37": "gdul bya yin no //",
    "NK045(bi)006:38": "de lta bu'i gdul byed la thog mar 'di lta bu'i blo skye ste /",
    "NK045(bi)006:39": "bdag gis sems thams cad kyi don sgrub par byed pa la /",
    "NK045(bi)006:40": "da lta rang yang 'khor ba'i sdug bsngal dag las",
    "NK045(bi)006:41": "mthar zhing de spong ba'i thabs kyang mi shes na",
    "NK045(bi)006:42": "gzhan gyi don sgrub par ga la nus /",
    "NK045(bi)006:43": "de'i phyir mtha' yas pa'i sems can thams cad kyi",
    "NK045(bi)006:44": "don 'bad pa dang rtsol ba med par sgrub nus",
    "NK045(bi)006:45": "pa de gang zhig yin /",
    "NK045(bi)006:46": "de lta bu zhig yod na ni bdag gis de",
    "NK045(bi)006:47": "kho na ltar sgrub par bya'o snyam pa'i blo skyes",
    "NK045(bi)006:48": "na de la 'di ltar 'chad de /",
    "NK045(bi)006:49": "kyee rigs kyi bu /",
    "NK045(bi)006:50": "de lta bu'i thabs ni yod pa kho na ste /",
    "NK045(bi)006:51": "dang por sems can thams cad kyi don du sems",
    "NK045(bi)006:52": "bskyed pa la sogs pa'i rim gyis rnam pa thams",
    "NK045(bi)006:53": "cad mkhyen pa'i ye shes mngon du byas te rang",
    "NK045(bi)006:54": "nyid gang nas gsheg sa pa'i lam de gzhan la'ang",
    "NK045(bi)006:55": "ston pa ni 'bad pa dang rtsol ba med par",
    "NK045(bi)006:56": "mtha' yas pa'i sems can gyi don lhun gyi grub",
    "NK045(bi)006:57": "pa yin no // zhes so //",
    "NK045(bi)006:58": "de lta bu'i rnam pa thams cad mkhyen pa de yang ji lta bu zhig yin snyam na /",
    "NK045(bi)006:59": "de yang gong du rang nyid gang du gshegs pa",
    "NK045(bi)006:60": "zhes pas rgyus 'bras bu mtshon te sems bskyed la",
    "NK045(bi)006:61": "sogs pa chos bcu po sa rim gyis sgrubs pa'i",
    "NK045(bi)006:62": "'bras bu mthar thug pa ni rnam mkhyen yin no",
    "NK045(bi)006:63": "zhes shes la / de gzhan la ston pa zhes",
    "NK045(bi)006:64": "pas ni yul gyi yul can mtshon te yul sems",
    "NK045(bi)006:65": "bskyed la sogs pa'i don bcu po tshul bzhin du",
    "NK045(bi)006:66": "shes nas gzhan la ston pa ni rnam mkhyen yin",
    "NK045(bi)006:67": "no zhes shes par bya'o //",
    "NK045(bi)006:68": "de yang rnam mkhyen shes par bya ba la rnam",
    "NK045(bi)006:69": "mkhyen rang gi mtshan nyid kyis mi ston par rgyu",
    "NK045(bi)006:70": "dang yul gyis mtshon nas 'chad cing dgos zhe na",
    "NK045(bi)006:71": "/ de gnyis kyis ma mtshon par 'chad mi nus te /",
    "NK045(bi)006:72": "dper na mig shes 'chad pa na rgyu mig dbang sogs las skyes pa zhes sam /",
    "NK045(bi)006:73": "yul sngon po 'dzin pa sogs kyis ston gyi de",
    "NK045(bi)006:74": "gnyis gang rung la ma brten par ston mi nus",
    "NK045(bi)006:75": "pa bzhin no // yang rnam mkhyen ni shes bya ma lus pa mkhyen pa ma yin nam /",
    "NK045(bi)006:76": "'di bcu tsam mkhyen pas rnam mkhyen du ji ltar 'gyur snyam na /",
    "NK045(bi)006:77": "'dir gzhan don 'bad med du sgrub pa la bcu",
    "NK045(bi)006:78": "po 'di nges par mkhyen dgos pas nyer mkho gtso",
    "NK045(bi)006:79": "bo'i sgo nas smos kyi gzhan mi mkhyen pa yang",
    "NK045(bi)006:80": "ma yinate / ring na gnas pa'i khab mthong bas",
    "NK045(bi)006:81": "drung na gnas pa'i gri mthong bar nges pa bzhin",
    "NK045(bi)006:82": "dka' ba'i gnas 'di lta bu mkhyen pas de las",
    "NK045(bi)006:83": "sla ba gzhan mkhyen par shugs kyis grub bo //",
    "NK045(bi)006:84": "'di'i skabs su kha cig don bcu mkhyen pas shes bya ma lus pa mkhyen par 'gyur te /",
    "NK045(bi)006:85": "dmigs pa chos rnams thams cad de zhes pas der de 'dus so zhes zer yang /",
    "NK045(bi)006:86": "de tsam la khyab pa med de /",
    "NK045(bi)006:87": "dper na byang chub sems dpa' lam sgom pa'i tshe",
    "NK045(bi)006:88": "lam gyi dmigs pa shes par byas nas chos thams",
    "NK045(bi)006:89": "cad stong nyid du sgom pa sogs yod kyang de",
    "NK045(bi)006:90": "tsam gyis de thams cad mkhyen par mi 'gyur ba",
    "NK045(bi)006:91": "bzhin no // de yang yin te /",
    "NK045(bi)006:92": "de dge mi dge lung ma bstan gsum la blang",
    "NK045(bi)006:93": "dor du dmigs pa'i chos de gsum shes kyang dgos",
    "NK045(bi)006:94": "shing chos thams cad de gsum du 'dus mod kyis",
    "NK045(bi)006:95": "de gsum shes pa tsam gyis thams cad mkhyen par",
    "NK045(bi)006:96": "mi 'gyur ro // de nas yang skal ldan de 'di snyam du /",
    "NK045(bi)006:97": "da ni bdag gis de lta bu'i rnam pa thams",
    "NK045(bi)006:98": "cad mkhyen pa'i ye shes de ci nas kyang thob",
    "NK045(bi)006:99": "par bya dgos pas de thob byed kyi lam ji",
    "NK045(bi)006:100": "lta bu zhig la slob par bya snyam pa'i tshe",
    "NK045(bi)006:101": "/ 'bras bu ni rgyu'i rjes su byed pa nyid",
    "NK045(bi)006:102": "kyi phyir 'bras bu dang rjes su mthun pa'i lam",
    "NK045(bi)006:103": "nyid la slob dgos pas sems can gyi don la",
    "NK045(bi)006:104": "brtson par bya na /",
    "NK045(bi)006:105": "sems can rnams ni rigs dang bsam pa tha dad",
    "NK045(bi)006:106": "pa nyid kyi phyir lam gcig kho nas rjes su",
    "NK045(bi)006:107": "'dzin par mi nus pas theg pa gsum gyi lam",
    "NK045(bi)006:108": "thams cad shes pa dang mthong bas mngon sum du",
    "NK045(bi)006:109": "byas nas gzhan la bstan par bya'o snyam du shes",
    "NK045(bi)006:110": "shing gzhan phan gyi bsam pa la blo slob dgos",
    "NK045(bi)006:111": "te / des rgyud la 'jug pa sems bskyed skye ba'i rgyur 'gyur ro //",
    "NK045(bi)006:112": "de nas yang 'di snyam du /",
    "NK045(bi)006:113": "don de nyid kyi phyir bdag gis theg pa gsum",
    "NK045(bi)006:114": "gyi lam thams cad bslab par bya mod kyi bdag",
    "NK045(bi)006:115": "ni mthar thug gi theg pa chen po kho na",
    "NK045(bi)006:116": "don du gnyer ba yin pas lam gong 'og gi",
    "NK045(bi)006:117": "khyad par tshul bzhin du shes nas dman pa'i lam",
    "NK045(bi)006:118": "du ma go la bar bya'o snyam nas thabs snying",
    "NK045(bi)006:119": "rje chen po dang ma bral ba'i ngang nas gzhi",
    "NK045(bi)006:120": "phung po khams dang skye mched la sgro 'dogs so",
    "NK045(bi)006:121": "gnyis dang bral ba'i de kho na nyid kyi don",
    "NK045(bi)006:122": "sgom ste / de lta na de'i rgyud la ring",
    "NK045(bi)006:123": "por mi thogs par don dam sems bskyed skye bar",
    "NK045(bi)006:124": "sgom ste / 'gyur ro // de ltar mkhyen pa",
    "NK045(bi)006:125": "gsum po 'di rim bzhin snga phyi rgyu 'bras yin",
    "NK045(bi)006:126": "pas thos bsam gyis shes par bya zhing sems bskyed",
    "NK045(bi)006:127": "kyis yul du byed pa'i tshe na ni /",
    "NK045(bi)006:128": "dang po kho nar thob kyi mthar thug gi 'bras",
    "NK045(bi)006:129": "bu la smon pa 'byung ba'i phyir rnam mkhyen nas",
    "NK045(bi)006:130": "thog mar smos la gang zag gi rgyud la skye",
    "NK045(bi)006:131": "rim gyis nyams len dang sbyar na /",
    "NK045(bi)006:132": "dang po rang gi rgyud la gzhi'i chos thams cad",
    "NK045(bi)006:133": "bdag med par rtogs pa'i mngon par shes pa dang",
    "NK045(bi)006:134": "/ dman lam las khyad par du byed pa'i snying",
    "NK045(bi)006:135": "rje chen po thun mong ma yin pa rgyud la",
    "NK045(bi)006:136": "/ bskyed nas / rigs can gsum gyi gdul bya",
    "NK045(bi)006:137": "la rang rang dang rjes su mthun pa'i lam ston",
    "NK045(bi)006:138": "pa'i sgo nas rdzogs smin sbyangs te 'bras bu rnam",
    "NK045(bi)006:139": "pa thams cad mkhyen pa mngon du byed pa'i phyir",
    "NK045(bi)006:140": "de'i go rim dang sbyar nas mjug sdud kyi skabs",
    "NK045(bi)006:141": "/ bskyed nas / su / de ltar 'di dang yang 'di dang /",
    "NK045(bi)006:142": "sogs kyis gzhi shes nas thog mar bsdus so //",
    "NK045(bi)006:143": "des na gsum po 'di'i mtshan nyid ma nor bar",
    "NK045(bi)006:144": "thos bsam gyis gtan la phab nas sems bskyed kyi",
    "NK045(bi)006:145": "yul du bya ba nyid kyi phyir /",
    "NK045(bi)006:146": "mngon rtogs drug tu bsdu ba'i skabs su mtshan nyid ces dang /",
    "NK045(bi)006:147": "gsum du bsdu ba'i skabs su yul ni rnam pa gsum po zhes 'byung ngo //",
    "NK045(bi)006:148": "de yang yin te /",
    "NK045(bi)006:149": "thos bsam gyis shes bya gtan la 'beb pa'i tshe yul gyis yul can nam /",
    "NK045(bi)006:150": "yul can gyis yul mtshon nas chos 'di dag ni",
    "NK045(bi)006:151": "rnam pa thams cad mkhyen pa'i ye shes nyag gcig",
    "NK045(bi)006:152": "gis gzhal bya'o // chos chos 'di dag ni rnam",
    "NK045(bi)006:153": "mkhyen gyi yul yang yin mod kyi byang chub sems",
    "NK045(bi)006:154": "dpa' rnams kyi lam shes kyi yul yang yin no",
    "NK045(bi)006:155": "gis gzhal bya'o // // 'di dag ni snga ma",
    "NK045(bi)006:156": "gnyis kyi yul du ma zad nyan thos dang rang",
    "NK045(bi)006:157": "sangs rgyas kyi gzhi shes kyi yul yang yin no",
    "NK045(bi)006:158": "zhes shes par byed pas 'khor 'das lam gsum gyis",
    "NK045(bi)006:159": "bsdus pa'i chos thams cad kyi mtshan nyid la sgro",
    "NK045(bi)006:160": "'dogs chod par 'gyur ro //",
    "NK045(bi)006:161": "sems bskyed kyi yul du byed pa'i tshe yul gyis",
    "NK045(bi)006:162": "yul can mtshon pa kho nas yul 'di dang 'di",
    "NK045(bi)006:163": "dag tshul 'di ltar mkhyen nas bya ba 'di lta",
    "NK045(bi)006:164": "bu byed par nus pa'i theg pa gsum mam /",
    "NK045(bi)006:165": "gang zag bzhi'i rtogs rigs thams cad rang rgyud la",
    "NK045(bi)006:166": "bskyed par bya'o snyam du dam bca' ba'i phyir theg",
    "NK045(bi)006:167": "chen sems bskyed mtshan nyid par 'gyur te /",
    "NK045(bi)006:168": "mdo sde rgyan las /",
    "NK045(bi)006:169": "theg pa ye shes kun tu 'gro la mkhas par ldan /",
    "NK045(bi)006:170": "zhes theg pa kun tu 'gro ba dang /",
    "NK045(bi)006:171": "ye shes kun tu 'gro ba'i don dang po nas khas len mchog tu bshad pa bzhin no //",
    "NK045(bi)006:172": "des na 'di gsum sems bskyed dang sbyor ba'i tshe",
    "NK045(bi)006:173": "sngar bshad pa ltar smon pa dang 'jug pa dang",
    "NK045(bi)006:174": "don dam sems bskyed gsum gyi rgyur yang nges la",
    "NK045(bi)006:175": "/ yang na 'dun pa dang bsam pa dang lhag",
    "NK045(bi)006:176": "pa'i bsam pa gsum gyi rgyu yang yin te rim",
    "NK045(bi)006:177": "pa bzhin dang po thob bya rnam mkhyen la don",
    "NK045(bi)006:178": "du gnyer ba'i mdun pa skye zhing /",
    "NK045(bi)006:179": "de nas de'i rgyur lam shes la brten nas gzhan phan don gnyer gyi bsam pa skye zhing /",
    "NK045(bi)006:180": "de la yang dman lam gyi gol sa spangs nas",
    "NK045(bi)006:181": "mtha' gnyis la mi gnas pa'i tshul la slob pas",
    "NK045(bi)006:182": "bsam pa de nyid rang 'dod dang bral nas lhag",
    "NK045(bi)006:183": "par gyur pa na lhag bsam mo //",
    "NK045(bi)006:184": "de nas sbyor ba sems bskyed sogs la 'jug ste shes par sla'o //",
    "NK045(bi)006:185": "yang na 'di gsum dkon mchog gsum rang rgyud la",
    "NK045(bi)006:186": "'grub pa'i tshul rgyud bla'i 'grel bar bshad pa dang",
    "NK045(bi)006:187": "yang sbyar du rung ste /",
    "NK045(bi)006:188": "dang po rnam pa thams cad mkhyen pas sangs rgyas",
    "NK045(bi)006:189": "kyi ye shes ston pas chos thams cad mngon par",
    "NK045(bi)006:190": "rdzogs pa sangs rgyas pa zhes dang /",
    "NK045(bi)006:191": "gnyis pa lam shes kyi skabs su theg pa gsum",
    "NK045(bi)006:192": "gyi lam thams cad ston pas chos kyi 'khor lo",
    "NK045(bi)006:193": "legs par bskor ba zhes dang /",
    "NK045(bi)006:194": "gsum pa gzhi shes kyi skabs su theg pa gong",
    "NK045(bi)006:195": "'og gi gang zag gi rtogs pa'i khyad par ston",
    "NK045(bi)006:196": "pa'i phyir / slob ma'i tshogs dul ba mtha' yas bskor ba zhes bya ste rnam grangs tsam mo //",
    "NK045(bi)006:197": "'di dag gi skabs su gzhi shes ni mdo rang",
    "NK045(bi)006:198": "gzhung du mtha' gnyis la mi gnas pa'i gnyen po",
    "NK045(bi)006:199": "gzhi shes dngos su bstan pas mtha' gang rung du",
    "NK045(bi)006:200": "lhung ba'i mi mthun phyogs kyi gzhi shes shugs kyis",
    "NK045(bi)006:201": "rtogs par bya ba las nyan rang gi rtogs rigs",
    "NK045(bi)006:202": "dngos su bshad pa med pas na /",
    "NK045(bi)006:203": "gzhan gyis myong ba ma yin pa zhes bshad do //",
    "NK045(bi)006:204": "de na skabs 'dir gzhi shes nyid gol sar bshad pa dang /",
    "NK045(bi)006:205": "lam shes rang rgyud la bskyed pa'i thabs su bshad pa dang /",
    "NK045(bi)006:206": "don dam sems bskyed skye ba'i rgyur bshad pa la",
    "NK045(bi)006:207": "blo chung dag dogs pa phra mo skye ba'i gzhi",
    "NK045(bi)006:208": "yod kyang / don du mi mthun phyogs kyi gol",
    "NK045(bi)006:209": "sa mtha' dag bcad nas sgro skur dang bral ba'i",
    "NK045(bi)006:210": "gnyen po gzhi shes mtshan nyid pa rgyud la bskyed",
    "NK045(bi)006:211": "pa na de theg pa chen po'i lam shes pa",
    "NK045(bi)006:212": "yin zhing don dam sems bskyed kyang yin la de'i",
    "NK045(bi)006:213": "zhar la nyan rang gi lam yang shes par 'gyur",
    "NK045(bi)006:214": "bas 'gal ba med cing yang lam shes skabs su",
    "NK045(bi)006:215": "bshad pa'i nyan rang gi lam ni de'i rigs can",
    "NK045(bi)006:216": "gyi gang zag rjes su bzung ba'i phyir theg chen",
    "NK045(bi)006:217": "gyi lam dang mi 'gal ba'i theg dman gyi bdag",
    "NK045(bi)006:218": "med pa'i don gyi rtogs rigs rang rgyud la bskyed",
    "NK045(bi)006:219": "nas gzhan la ston pa yin la /",
    "NK045(bi)006:220": "spang bya gzhi shes ni theg chen lam dang 'gal",
    "NK045(bi)006:221": "ba'i theg dman gyi rgyud kyi bden zhen gyi sgro",
    "NK045(bi)006:222": "'dogs dang rang don zhi ba phyogs gcig sogs ston",
    "NK045(bi)006:223": "pa yin pas 'di gnyis mi zlos pa yang yin",
    "NK045(bi)006:224": "no // 'di gsum dang mngon rtogs phyi ma lnga sbyor ba'i tshe /",
    "NK045(bi)006:225": "rnam rtse gnyis gtso bor gzhi shes kyi sbyor ba dang /",
    "NK045(bi)006:226": "mthar skad gnyis lam shes kyi sbyor ba /",
    "NK045(bi)006:227": "'bras bu chos sku ni rnam mkhyen dngos yin pas",
    "NK045(bi)006:228": "bsam sbyor gyi khyad par las brgyad po gsum du",
    "NK045(bi)006:229": "'du bas mchod brjod las kyang gsum po 'di ston",
    "NK045(bi)006:230": "pas / mchod brjod du gzhung don ma lus pa 'du ba'i don yang de yin no //",
    "NK045(bi)006:231": "'dir sbyor bzhi dang mkhyen pa gnyis sbyor ba'i tshe gtso bor zhes smos pa'i don /",
    "NK045(bi)006:232": "gtso che ba'i dbang gis de ltar sbyang nas bshad na lam gyi 'brel dang /",
    "NK045(bi)006:233": "go rim dang /",
    "NK045(bi)006:234": "bsdu ba la go ba skye bar phan pas smos",
    "NK045(bi)006:235": "kyi rnam pa kun tu khyab pa yod pa ni",
    "NK045(bi)006:236": "ma yin te / rnam rdzogs kyi skabs su mkhyen pa gsum ga'i sbyor ba bshad pa bzhin no //",
    "NK045(bi)006:237": "'phags pas bshad cing mkhas pas bkral ba'i don /",
    "NK045(bi)006:238": "shes rab gsum gyis gtan la legs phebs pa /",
    "NK045(bi)006:239": "mkhyen pa gsum gyi bsdus don 'di yin te /",
    "NK045(bi)006:240": "'di las gzhan du 'chad par dka' 'am snyam /",
    "NK045(bi)006:241": "spyi don gnyis pa theg pa chen po'i lam gyi sbyor ba ni gnyis te /",
    "NK045(bi)006:242": "rtogs pa rang dbang du bya ba rnam rdzogs sbyor ba dang /",
    "NK045(bi)006:243": "rtogs pa brtan par bya ba rim gyis pa'i sbyor ba'o //",
    "NK045(bi)006:244": "de la rtogs pa rang dbang du bya ba zhes",
    "NK045(bi)006:245": "pa'i don ni sngar mkhyen pa gsum gyis mtshon nas",
    "NK045(bi)006:246": "shes bya'i thams cad kyi mtshan nyid shes par byas",
    "NK045(bi)006:247": "shing / theg pa gsum gyi rtogs rigs thams cad smon pa'i yul du byas kyang /",
    "NK045(bi)006:248": "rtogs pa'i yon tan phra mo tsam la yang rang dbang thob pa ni med de /",
    "NK045(bi)006:249": "dper na phyug po chen po zhig gi longs spyod",
    "NK045(bi)006:250": "thams cad bran khol dbul po des shes shing rtsi",
    "NK045(bi)006:251": "bgrangs byed kyang rang dbang du longs spyod chog pa",
    "NK045(bi)006:252": "ni kham tsam yang med pa bzhin no //",
    "NK045(bi)006:253": "des na dang po mi rtag pa'i rnam pa nas",
    "NK045(bi)006:254": "bzung ste mthar sangs rgyas nyid kyi rnam pa'i bar",
    "NK045(bi)006:255": "thams cad bden gnyis zung 'jug gi tshul du bsgoms",
    "NK045(bi)006:256": "te rtogs pa ma skyes pa bskyed par byed pa",
    "NK045(bi)006:257": "la rtogs pa dbang du bya ba zhes bya'o //",
    "NK045(bi)006:258": "de nas rtogs pa brtan par byed pa ni sngar",
    "NK045(bi)006:259": "rang rgyud la skyes pa'i sgom thams cad snga phyi",
    "NK045(bi)006:260": "sgrel te go rim bzhin du mngon du byed pa",
    "NK045(bi)006:261": "dang / ma skyes pa rnams kyang go rim bzhin",
    "NK045(bi)006:262": "du thos bsam gyis 'dris par byas nas rgyud la",
    "NK045(bi)006:263": "skye ba'i phyir smon pa dang brtson pa'i sgo nas",
    "NK045(bi)006:264": "sngar rgyud la skyes pa'i rtogs pa thams cad goms",
    "NK045(bi)006:265": "'dris brtan par byed pa'o //",
    "NK045(bi)006:266": "de yang dper na byis pa la yi ge slob",
    "NK045(bi)006:267": "pa'i tshe dang por ka kha zhes yi ge'i phyi",
    "NK045(bi)006:268": "mo dang 'bru ded la brten nas yi ge re",
    "NK045(bi)006:269": "re nas slob pa lta bu ni rnams rdzogs sbyor",
    "NK045(bi)006:270": "ba yin la / phyi nas sngar shes pa'i yig",
    "NK045(bi)006:271": "'bru de dag mang po zung du sbrel nas sangs",
    "NK045(bi)006:272": "rgyas zhes pa lta bu'i sbyor klog slob cing de",
    "NK045(bi)006:273": "yang goms pas byang bar byed pa lta bu ni",
    "NK045(bi)006:274": "rim gyis pa'i sgom yin no //",
    "NK045(bi)006:275": "rtse mo dang skad cig ma gnyis ni sbyor ba",
    "NK045(bi)006:276": "snga ma gnyis po 'di goms pa rab tu gyur",
    "NK045(bi)006:277": "pa'i lam gyi tshad 'dzin lta bu yin pas sgom",
    "NK045(bi)006:278": "tshul logs su med do //",
    "NK045(bi)006:279": "de yang rnam rdzogs sbyor goms par bcu gyur pa'i gnas skabs bzhi ste /",
    "NK045(bi)006:280": "'jig rten pa'i lam du gzung 'dzin gyi rtog pa",
    "NK045(bi)006:281": "bzhi po mgo gnon gyi gnyen por 'gyur nges pa'i",
    "NK045(bi)006:282": "rtags dang rnam 'phel la sogs pa'i yon tan rgyud",
    "NK045(bi)006:283": "la skyes pa na sbyor lam rtse mo yin te",
    "NK045(bi)006:284": "'jig rten pa'i sgom byung gi rtogs pa de las",
    "NK045(bi)006:285": "gong du 'gror med pas so //",
    "NK045(bi)006:286": "'phags pa'i lam gyis dang por mthong spang gzung 'dzin",
    "NK045(bi)006:287": "gyi rtog pa bzhi po rtsad nas 'don pa'i gnyen",
    "NK045(bi)006:288": "po mthong lam rnam par mi rtog pa'i ye shes",
    "NK045(bi)006:289": "rgyud la skyes pa na mthong lam rtse mo yin",
    "NK045(bi)006:290": "te / chos nyid mngon sum du mthong ba'i mnyam",
    "NK045(bi)006:291": "bzhag gi rtogs pa de las gong du 'gror med",
    "NK045(bi)006:292": "te / pa'i phyir ro // de'i mjug thogs su",
    "NK045(bi)006:293": "sgom spang gzung 'dzin gyi rtog pa bzhi po rtsad",
    "NK045(bi)006:294": "nas 'don pa'i gnyen po rgyud la skyes shing rnam",
    "NK045(bi)006:295": "pa thams cad pa'i ting nge 'dzin la brten nas",
    "NK045(bi)006:296": "'jig rten pa'i phan bde ji snyed pa bsgrub pa",
    "NK045(bi)006:297": "la rang dbang thob pa na sgom lam rtse mo",
    "NK045(bi)006:298": "yin te lam pa'i dbang du byas pa'i sgom pa'i",
    "NK045(bi)006:299": "ting nge 'dzin de las gong du 'gror med pas",
    "NK045(bi)006:300": "te / pa'i phyir ro // so // de'i mthar",
    "NK045(bi)006:301": "bden pa gnyis la tha dad dam bzang ngan nam",
    "NK045(bi)006:302": "'gal 'dur 'dzin pa'i zhen snang phra mo'ang rtsad nas",
    "NK045(bi)006:303": "spangs te dmigs rnam rgyu gsum gyis mtshon pa'i ye",
    "NK045(bi)006:304": "shes rnam par mi rtog pa rgyud la skyes pa",
    "NK045(bi)006:305": "na mthar lam rtse mo yin te mthar thug gi",
    "NK045(bi)006:306": "thob bya 'bras bu chos kyi sku dang lam gzhan",
    "NK045(bi)006:307": "gyis bar du ma chod pa'i phyir ro //",
    "NK045(bi)006:308": "rim gyis pa'i sbyor ba goms pa mthar thug pa'i gnas skabs ni skad cig ma yin te /",
    "NK045(bi)006:309": "zag med kyi chos gcig mngon du byas pa na",
    "NK045(bi)006:310": "sngar ji snyed cig mngon du byas pa'i zag med",
    "NK045(bi)006:311": "kyi chos thams cad gnyis su med pa dang /",
    "NK045(bi)006:312": "mtshan nyid med pa'i tshul gyis mngon du byed par",
    "NK045(bi)006:313": "nus pa lam mthar phyin pa'i gnas skabs te 'di",
    "NK045(bi)006:314": "dang sngar gyi bar chad med rtse gnyis ni mnyam",
    "NK045(bi)006:315": "rjes kyi ldog pas phye ba tsam ma gtogs tha",
    "NK045(bi)006:316": "dad med do // de na sgom bya dngos ni",
    "NK045(bi)006:317": "rnam rdzogs sbyor ba dang rim gyis pa gnyis yin",
    "NK045(bi)006:318": "dad med do // la / de yang gzhung gi",
    "NK045(bi)006:319": "go rim dang bstun na rnam rdzogs sbyor ba la",
    "NK045(bi)006:320": "brten nas rtse mo rgyud la skyes pa na rim",
    "NK045(bi)006:321": "gyis pa sgom pa lta bu zhig byung yang /",
    "NK045(bi)006:322": "de ni rgyu 'bras cha re lto sbrel nas bshad",
    "NK045(bi)006:323": "pa'i go rim yin gyi sgom pa nyams su blang",
    "NK045(bi)006:324": "ba'i go rim ma yin pas sgom pa'i tshe da",
    "NK045(bi)006:325": "lta las dang po pa'i skabs nas gnyis ka sgom",
    "NK045(bi)006:326": "du yod de / dper na thos bsam gyi dbang",
    "NK045(bi)006:327": "du byas pa'i mthar gyis pa'ang bshad pa bzhin no",
    "NK045(bi)006:328": "du yod de / // de'i phyir sbyor ba 'di",
    "NK045(bi)006:329": "gnyis sgom pa'i tshul mtshan pa'i sgo tsam lag len",
    "NK045(bi)006:330": "la btab nas bshad na /",
    "NK045(bi)006:331": "dang po rnam rdzogs sbyor ba'i skabs su spyir mkhyen",
    "NK045(bi)006:332": "pa gsum gyi rnam pa thams cad rnam pa brgya",
    "NK045(bi)006:333": "don gsum du bsdus te bsgom par bya ba yin",
    "NK045(bi)006:334": "la / de las gzhi shes kyi rnam pa dang",
    "NK045(bi)006:335": "po mi rtag pa'i rnam pa sgom tshul la mtshon",
    "NK045(bi)006:336": "la / na / yul 'dus byas kyis bsdus pa'i",
    "NK045(bi)006:337": "chos thams cad skad cig ma'i rgyun gyi phreng ba",
    "NK045(bi)006:338": "skye 'gag gi rang bzhin du gnas pa ni don",
    "NK045(bi)006:339": "la / na / rnam yin la / don mi",
    "NK045(bi)006:340": "rtag pa'i tshul de nyid lung rigs gtan tshig la",
    "NK045(bi)006:341": "brten nas blos sgro 'dogs gcod pa'i tshul gyis sgom",
    "NK045(bi)006:342": "pa ni shes rnam yin te nyan thos rang lam",
    "NK045(bi)006:343": "la 'di tsam gyis chog go //",
    "NK045(bi)006:344": "theg chen du theg pa thams cad kyi rtogs rigs",
    "NK045(bi)006:345": "rgyud la skyed dgos pas de tsam gyis mi chog",
    "NK045(bi)006:346": "ste / de'i don shes kyi rnam pa gnyis ka'ang yul du byas nas sbyor bas bsgom dgos la /",
    "NK045(bi)006:347": "sbyor ba nyi shur bshad kyang de las gsum ni",
    "NK045(bi)006:348": "mkhyen pa gsum po'i rtogs tshul gyi dbye ba tsam",
    "NK045(bi)006:349": "dang bco lnga ni sa mtshams kyi dbye ba yin",
    "NK045(bi)006:350": "pas bsgom bya dngos mi gnas pa'i sbyor ba dang",
    "NK045(bi)006:351": "mi sbyor ba'i gnyis kho na'o //",
    "NK045(bi)006:352": "de la mi gnas pa'i sgom pa ni yul la zhen spyod 'gog pa'i sgom yin la /",
    "NK045(bi)006:353": "'di'i tshe mi rtag pa'i rnam pa nyid yul yin pas /",
    "NK045(bi)006:354": "mi rtag pa'i tshul du shes pa de yang tha",
    "NK045(bi)006:355": "snyad kun rdzob kyi rtogs tshul tsam yin gyi don",
    "NK045(bi)006:356": "dam par na mi rtag pa tsam du'ang bden par",
    "NK045(bi)006:357": "grub pa med par shes nas blo zhen pa dang",
    "NK045(bi)006:358": "bcas pas mi gnas pa ni mi gnas pa'i sbyor",
    "NK045(bi)006:359": "ba / de ltar mi rtag pa stong nyid du",
    "NK045(bi)006:360": "shes nas sgom byed kyi blo yang mtha' gang du'ang",
    "NK045(bi)006:361": "ma grub pa'i stong nyid yin pa'i phyir gang gis",
    "NK045(bi)006:362": "gang la ji ltar rnal 'byor du byed pa ma",
    "NK045(bi)006:363": "dmigs pas bsgom pa zhes bya ba'ang tha snyad du",
    "NK045(bi)006:364": "sgro btags tsam ma gtogs don la bsgom par bya",
    "NK045(bi)006:365": "ba rdul tsam yang med par shes pa ni yul",
    "NK045(bi)006:366": "dang yul can sbyor ba'i sgom pa nyid med par",
    "NK045(bi)006:367": "shes pa'i phyir mi sbyor ba'i sbyor ba yin no",
    "NK045(bi)006:368": "ba / // 'di yul can la zhen spyod bkag pa'i sgom yin no //",
    "NK045(bi)006:369": "sbyor ba 'di gnyis la gzhan du gnas pa dang",
    "NK045(bi)006:370": "rnal 'byor 'gog pa zhes kyang bshad de rnal 'byor",
    "NK045(bi)006:371": "dang sbyor ba ni don gcig go //",
    "NK045(bi)006:372": "yang chos skad gzhan dang sbyar na bsgom bya sgom",
    "NK045(bi)006:373": "byed med pa zhes pa'ang 'di gnyis kho na yin",
    "NK045(bi)006:374": "te / mi gnas pa'i sbyor ba ni bsgom bya med pa'i don dang /",
    "NK045(bi)006:375": "mi sbyor ba'i sbyor ba ni sgom byed pa'i don to //",
    "NK045(bi)006:376": "yang gang yid la mi byed pa yum don du",
    "NK045(bi)006:377": "bshad pa rnam kyang 'di kho na yin te yul",
    "NK045(bi)006:378": "dang yul can gang la'ang bden zhen gyis yid la",
    "NK045(bi)006:379": "mi phyed pa'o // yang na yul gang du'ang ma",
    "NK045(bi)006:380": "grub pas blos cir yang mi 'dzin pa ni mi",
    "NK045(bi)006:381": "gnas pa'i don dang /",
    "NK045(bi)006:382": "cir yang mi 'dzin pa de nyid rnal 'byor rnams",
    "NK045(bi)006:383": "kyi mchog yin pa ni mi sbyor ba'i sbyor ba'i",
    "NK045(bi)006:384": "don te / mi bsgom pa'i sgom pa zhes pa dang gnad gcig cing /",
    "NK045(bi)006:385": "mdo sde rgyan las /",
    "NK045(bi)006:386": "bsgom par lta ba med rnams kyi //",
    "NK045(bi)006:387": "bsgom pa dam par 'dod pa ste //",
    "NK045(bi)006:388": "zhes pa ltar ro //",
    "NK045(bi)006:389": "des na yum sher phyin gyi don bsgom par bya",
    "NK045(bi)006:390": "ba'i dngos gzhi mthar thug pa ni 'di kho na",
    "NK045(bi)006:391": "yin pas don gnad 'di nyid la snying thag pa",
    "NK045(bi)006:392": "nas sgro 'dogs chod par bya dgos kyi gzhung gi",
    "NK045(bi)006:393": "tshig tshogs nyung ba tsam la brten nas gnad 'di",
    "NK045(bi)006:394": "dag zhar byung tsam du byed cing don /",
    "NK045(bi)006:395": "med pa'i bshad yam mang po la kha bde bde",
    "NK045(bi)006:396": "mo byed pa ni zab mo don gyi chos skal",
    "NK045(bi)006:397": "chad pa yin no //",
    "NK045(bi)006:398": "de'i phyir rgya bod kyi mkhas grub stong gi gzhung",
    "NK045(bi)006:399": "lugs dang sgom yig ji snyed pa yang gnad zhen",
    "NK045(bi)006:400": "med gcig po 'di'i steng du chu brgya zam gcig",
    "NK045(bi)006:401": "ltar 'du bar shes pas chos skad tha dad tsam",
    "NK045(bi)006:402": "la 'gal 'dur bzung nas chags sdang gis dgag sgrub",
    "NK045(bi)006:403": "mi dgos shing kun la'ang yid ches pa'i nges shes",
    "NK045(bi)006:404": "kyi dad pas glo ba dga' ba 'di kho bos",
    "NK045(bi)006:405": "sher phyin la thos bsam byas pa'i lag rjes yin",
    "NK045(bi)006:406": "par sems so // de yang chos thams cad stong",
    "NK045(bi)006:407": "pa nyid yin pas ci yang sgom du med do",
    "NK045(bi)006:408": "zhes chad par bltas nas tha mal du sdod pa",
    "NK045(bi)006:409": "ni ma yin te /",
    "NK045(bi)006:410": "don dam par na yul dang yul can gyis mtshon",
    "NK045(bi)006:411": "pa'i chos thams cad rang bzhin spros bral skye med",
    "NK045(bi)006:412": "blo las 'das pa'i tshul du shes pas gang la'ang",
    "NK045(bi)006:413": "zhen 'dzin gyis mi 'ching zhing /",
    "NK045(bi)006:414": "kun rdzob sgyu ma lta bur sbyor ba sems bskyed /",
    "NK045(bi)006:415": "dngos gzhi dmigs med /",
    "NK045(bi)006:416": "mjug bsngo ba gsum gyis zin pa'i ngang nas ma gi 'dus byas mi rtag pa nas bzung ste /",
    "NK045(bi)006:417": "ya gi sangs rgyas nyid kyi rnam pa'i bar thams",
    "NK045(bi)006:418": "cad mi bsgom pa'i tshul du bsgom zhing rang rgyud",
    "NK045(bi)006:419": "la bskyed pa ni /",
    "NK045(bi)006:420": "shes rab kyi pha rol du phyin pa 'di'i stong",
    "NK045(bi)006:421": "nyid bsgom pa'i tshul bla na med pa yin te",
    "NK045(bi)006:422": "/ ji skad du /",
    "NK045(bi)006:423": "shing mkhan bzo bo mkhas pas skyes pa bud med dang /",
    "NK045(bi)006:424": "'dra ba'i bzo byas de yang bya ba thams cad byed /",
    "NK045(bi)006:425": "de bzhin shes rab spyod mkhas byang chub sems dpa' yang /",
    "NK045(bi)006:426": "rnam par mi rtog ye shes bya ba thams cad byed /",
    "NK045(bi)006:427": "zhes dang /",
    "NK045(bi)006:428": "gzhi shes kyi skabs su yang shes byed snang ba",
    "NK045(bi)006:429": "rnam bdun gyis chos thams cad mtshon nas de dag",
    "NK045(bi)006:430": "kyang rlom med bzhi'i sgo nas sgom par bshad pa",
    "NK045(bi)006:431": "bzhin no // de ltar bsgom pas gnas skabs su",
    "NK045(bi)006:432": "theg pa gsum gyi rtogs rigs ma tshang ba med",
    "NK045(bi)006:433": "rang rgyud la skye zhing /",
    "NK045(bi)006:434": "mthar thug de dag thams cad kyang stong nyid spros",
    "NK045(bi)006:435": "bral zhen med gcig gi klong du dag ste snang",
    "NK045(bi)006:436": "stong thabs shes tshogs gnyis zung du 'jug pa 'di",
    "NK045(bi)006:437": "kho na rgyal ba dgyes pa'i lam bzang bla na",
    "NK045(bi)006:438": "med pa yin par blo gros dang ldan pa rnams",
    "NK045(bi)006:439": "kyis rtogs par bya dgos so //",
    "NK045(bi)006:440": "'di'i skabs su stobs dang mi 'jigs pa la sogs",
    "NK045(bi)006:441": "sangs rgyas kho na'i mkhyen pa'i rnam pa 'ga' zhig",
    "NK045(bi)006:442": "ni da lta dngos su bsgom du med kyang ma",
    "NK045(bi)006:443": "'ongs pa na rang rgyud la skyed par 'dun pa",
    "NK045(bi)006:444": "dang smon pa'i tshul gyis sgom pa yin la /",
    "NK045(bi)006:445": "sa thob nas ni 'di dag dngos med kyang rigs",
    "NK045(bi)006:446": "'dra rang rgyud la bskyed du yod par gsungs so",
    "NK045(bi)006:447": "// gnyis pa rim gyis pa'i sgom ni /",
    "NK045(bi)006:448": "de ltar mkhyen pa gsum gyi rnam pa ji snyed",
    "NK045(bi)006:449": "pa rnam pa brgya don gsum du bsdus nas re",
    "NK045(bi)006:450": "re bzhin bden gnyis zung 'jug gi tshul du rnam",
    "NK045(bi)006:451": "rtog sbyor bas sgom par byed pa'i tshe rang rgyud",
    "NK045(bi)006:452": "la ji snyed skyes pa'i sgom thams cad go rim",
    "NK045(bi)006:453": "bzhin du myur bar myur bar snga phyi sbrel te",
    "NK045(bi)006:454": "sgom par byed cing de dag kyang phan tshun gcig",
    "NK045(bi)006:455": "gi nang du kun 'dus pa'i tshul du sgom pas",
    "NK045(bi)006:456": "rnam rdzogs sbyor ba'i skabs su rang rgyud la skyes",
    "NK045(bi)006:457": "pa'i rtogs pa rnams brtan par byed pa'o //",
    "NK045(bi)006:458": "de yang mkhyen pa dang po'i sdug bden gyi rnam pa sgom pa'i skabs lta bu la mtshon na /",
    "NK045(bi)006:459": "dang po mi rtag pa dang sdug bsngal sogs re",
    "NK045(bi)006:460": "re la dmigs bzung nas kun rdzob tu 'dus byas",
    "NK045(bi)006:461": "thams cad rtag pa med pa'i tshul la nges shes",
    "NK045(bi)006:462": "brtan po skye ba dang /",
    "NK045(bi)006:463": "de yang don dam par na stong nyid du shes",
    "NK045(bi)006:464": "pas de la rlom pa'am zhen pa med pa gnyis",
    "NK045(bi)006:465": "po zung 'jug tu rgyud la skyes skyes su bsgom",
    "NK045(bi)006:466": "pa ni rnam rdzogs sbyor ba'i sgom yin la /",
    "NK045(bi)006:467": "de ltar rnam pa ci rigs rgyud la skyes pa'i",
    "NK045(bi)006:468": "skabs su mi rtag sdug bsngal stong pa bdag med",
    "NK045(bi)006:469": "sogs go rim bzhin du bya rdzogs kyi skad cig",
    "NK045(bi)006:470": "skad cig gis rang rgyud la gsal 'debs pa'i tshul",
    "NK045(bi)006:471": "du yang yang byang bar byed cing /",
    "NK045(bi)006:472": "yang rnam pa gzhan gsum yang mi rtag pa kho na'i nang du bsdu ste /",
    "NK045(bi)006:473": "mi rtag pa nyid kyis na sdug bsngal ba'o zhes bshad pa'i phyir dang /",
    "NK045(bi)006:474": "'dus byas rgyun gyi phreng ba yin pas na de",
    "NK045(bi)006:475": "kho nar stong pa dang bdag med pa yang yin",
    "NK045(bi)006:476": "pa sogs phan tshun re re'i nang du thams cad",
    "NK045(bi)006:477": "'dus pa'i tshul la blo bzhag cing goms par byed",
    "NK045(bi)006:478": "pa'o // de yang gzhung las rim gyis pa ni",
    "NK045(bi)006:479": "sangs rgyas rjes su dran pa sogs bcu gsum por",
    "NK045(bi)006:480": "bshad pas mi rtag sogs rnam pa sgom pa rim",
    "NK045(bi)006:481": "gyis par ji ltar 'gyur snyam na /",
    "NK045(bi)006:482": "bcu gsum po ni rim gyis pa'i sgom pa'i yan lag yin gyi sgom dngos gzhi ma yin te /",
    "NK045(bi)006:483": "de yang dkon mchog gsum ni skyabs su 'gro ba",
    "NK045(bi)006:484": "lam thams cad kyi rten yin pas na rten dang",
    "NK045(bi)006:485": "/ lha rjes su dran pa ni lam sgom pa'i dpang po dang /",
    "NK045(bi)006:486": "rnam pa re re bzhin yang pha rol tu phyin",
    "NK045(bi)006:487": "pa drug drug tshang zhing stong nyid kyi rtsis zin",
    "NK045(bi)006:488": "pa'i tshul du bsgom pas na phyi ma bdun po",
    "NK045(bi)006:489": "sgom tshul dang / gtong ba dang tshul khrims rjes",
    "NK045(bi)006:490": "su dran zhing de gnyis la gnas na tshe rabs",
    "NK045(bi)006:491": "thams cad du mtho ris kyi lus rten dang longs",
    "NK045(bi)006:492": "spyod phun sum tshogs pa'i sgo nas lam sgrub pa'i",
    "NK045(bi)006:493": "mthun rkyen tshang bar 'gyur bas na skye ba gzhan",
    "NK045(bi)006:494": "du yang 'gyur bas na /",
    "NK045(bi)006:495": "skye ba gzhan du yang goms par byed pa'i grogs su 'gyur ba'o //",
    "NK045(bi)006:496": "des na bsgom bya dngos ni /",
    "NK045(bi)006:497": "mngon rtogs 'bring po'i skabs su /",
    "NK045(bi)006:498": "mtshan nyid de yi sbyor ba dang /",
    "NK045(bi)006:499": "de rab de yi go rim dang /",
    "NK045(bi)006:500": "zhes pa'i skabs su nges bzung gi de sgra thams",
    "NK045(bi)006:501": "cad mkhyen gsum gyi rnam pa la sbyar na yang",
    "NK045(bi)006:502": "rim gyis pa'i bsgom bya mkhyen gsum gyi rnam pa",
    "NK045(bi)006:503": "yin par 'gyur la phyi ma phyi ma'i de sgras",
    "NK045(bi)006:504": "snga ma snga ma ston par byas na yang /",
    "NK045(bi)006:505": "rnam rdzogs sbyor ba de rab tu gyur pa de",
    "NK045(bi)006:506": "nyid kyis go rim mthar gyis bar 'chad dgos pas",
    "NK045(bi)006:507": "gang ltar yang rnam rdzogs sbyor ba'i skabs kyi bsgom",
    "NK045(bi)006:508": "bya las logs na rim gyis pa'i bsgom bya med",
    "NK045(bi)006:509": "par nges pa yin no //",
    "NK045(bi)006:510": "rnam rdzogs sbyor ba'i bsgom bya de las logs su",
    "NK045(bi)006:511": "rim gyis pa'i bsgom bya med na 'di mngon par",
    "NK045(bi)006:512": "rtog pa gnyis su ci'i phyir bzhag snyam na /",
    "NK045(bi)006:513": "'di gnyis la gtso che chung sogs kyi khyad par yod de /",
    "NK045(bi)006:514": "rnam rdzogs sbyor ba ni gtso bo mkhyen gsum gyi",
    "NK045(bi)006:515": "rnam pas mtshon pa'i chos thams cad stong nyid spros",
    "NK045(bi)006:516": "bral du bsgom pa yin la /",
    "NK045(bi)006:517": "rim gyis pa ni gtso bor snying rje chen pos",
    "NK045(bi)006:518": "kun nas bslangs te rnam pa thams cad pa'i ting",
    "NK045(bi)006:519": "nge 'dzin gyi rtsal sbyang ba yin pa dang /",
    "NK045(bi)006:520": "gzhan yang rnam rdzogs sbyor ba ni mnyam bzhag dang /",
    "NK045(bi)006:521": "rim gyis pa ni rjes thob kyi sgom pa gtso che ba yin no //",
    "NK045(bi)006:522": "de yang sbyor ba 'di gnyis mnyam rjes su gsungs pa'i don /",
    "NK045(bi)006:523": "da lta sems ting nge 'dzin la mnyam par bzhag pa'i gnas skabs la mnyam bzhag dang /",
    "NK045(bi)006:524": "de las langs nas spyod lam byed pa'i gnas skabs",
    "NK045(bi)006:525": "la rjes thob tu bzhag pa de ni ma yin",
    "NK045(bi)006:526": "te / 'phags pa sa thob pa rnams kyi rnam",
    "NK045(bi)006:527": "par mi rtog pa'i ye shes mtshan ma dang bral",
    "NK045(bi)006:528": "ba'i dbyings la mnyam par 'jog pa ni mnyam bzhag",
    "NK045(bi)006:529": "te / dang / de'i rjes su rnam pa thams",
    "NK045(bi)006:530": "cad pa'i ting nge 'dzin la rtsal sbyong ba la",
    "NK045(bi)006:531": "rjes thob tu bzhag pa yin no //",
    "NK045(bi)006:532": "de yang da lta las dang po bas sgom pa'i",
    "NK045(bi)006:533": "dus su rnam rdzogs sgom pa'i tshe yang mi rtag",
    "NK045(bi)006:534": "pa la sogs blo ngor snang zhing de nyid stong",
    "NK045(bi)006:535": "par gtan la phab nas sgom pa dang /",
    "NK045(bi)006:536": "rim gyis pa'i skabs su yang stong pa dang ma",
    "NK045(bi)006:537": "bral ba'i ngang nas rnam pa rnams go rim bzhin",
    "NK045(bi)006:538": "du gsal btab nas byang bar byed pa yin pas",
    "NK045(bi)006:539": "sgom tshul rnam pa re re nas sgom pa dang",
    "NK045(bi)006:540": "mang po sbrel te sgrom pa'i khyad par dang /",
    "NK045(bi)006:541": "stong pa dang rnam pa gtso che chung gi khyad",
    "NK045(bi)006:542": "par tsam ma gtogs mnyam rjes kyi khyad par med",
    "NK045(bi)006:543": "pa ltar snang na'ang /",
    "NK045(bi)006:544": "'phags lam thob nas rnam rdzogs sgom pa na /",
    "NK045(bi)006:545": "rnam pa re re nas stong nyid du gtan la phab nas skye med du sgom ma dgos par /",
    "NK045(bi)006:546": "yul dang yul can gnyis snang gi rtog pa thams",
    "NK045(bi)006:547": "cad lan tsh+wa chu la thim pa ltar rnam par",
    "NK045(bi)006:548": "mi rtog pa'i ye shes gcig gi klong du dag",
    "NK045(bi)006:549": "ste blo'i spros pa thams cad dang bral ba'i don",
    "NK045(bi)006:550": "dam mngon du gyur pas na mnyam bzhag dang /",
    "NK045(bi)006:551": "'phags pa'i gang zag rnams ni dper na sdong po",
    "NK045(bi)006:552": "bkod pa'i mdo las nor bzang gi dge ba'i bshes",
    "NK045(bi)006:553": "gnyen rnams kyis rang rang gi ting nge 'dzin gyi",
    "NK045(bi)006:554": "rnam par thar pa'i mthu dag bstan pa bzhin du",
    "NK045(bi)006:555": "sbyin sogs rgyal sras kyi spyod pa rlabs po che",
    "NK045(bi)006:556": "rnams kyang ting nge 'dzin kho na'i stobs kyis sgrub",
    "NK045(bi)006:557": "par byed pas na rim gyis pa'i sgom la brten",
    "NK045(bi)006:558": "nas rnam pa dang bcas pa'i ting nge 'dzin mngon",
    "NK045(bi)006:559": "du byed pa rjes thob tu bzhag pa yin no",
    "NK045(bi)006:560": "// de yang 'phags pa'i mnyam bzhag spros pa thams",
    "NK045(bi)006:561": "cad nye bar zhi ba yin pas rnam pa tha",
    "NK045(bi)006:562": "dad du sgom pa med kyang rnam pa gtan med",
    "NK045(bi)006:563": "pa yang ma yin te /",
    "NK045(bi)006:564": "dper na mthong lam rtse mo'i skabs su /",
    "NK045(bi)006:565": "sbyin pa la sogs re rer ni /",
    "NK045(bi)006:566": "de dag phan tshun bsdus pa gang /",
    "NK045(bi)006:567": "skad cig gcig pa'i bzod pa yis /",
    "NK045(bi)006:568": "bsdus pa de 'dir mthong ba'i lam /",
    "NK045(bi)006:569": "zhes pa'i skabs su pha rol tu phyin pa drug",
    "NK045(bi)006:570": "drug sum cu rtsa drug gi rang bzhin mthong lam",
    "NK045(bi)006:571": "yin par bshad pa bzhin mkhyen pa gsum gyi rnam",
    "NK045(bi)006:572": "pa ji snyed pa rnams kyang mnyam bzhag rnam par",
    "NK045(bi)006:573": "mi rtog pa'i ye shes kyi ngang du spros pa",
    "NK045(bi)006:574": "nye bar zhi ba'i tshul du rdzogs pa yin te",
    "NK045(bi)006:575": "des na rnam kun mngon rdzogs byang chub pa rdzogs",
    "NK045(bi)006:576": "pa chen po zhes pa dang don gcig pa /",
    "NK045(bi)006:577": "zhes pa'i ming gi don yang grub pa yin no //",
    "NK045(bi)006:578": "ma dag pa'i sa bdun du rjes thob rgyal sras",
    "NK045(bi)006:579": "kyi spyod pa rgya mtsho thams cad te rnam par",
    "NK045(bi)006:580": "thams cad pa'i ting nge 'dzin la brten nas sgrub",
    "NK045(bi)006:581": "pa yin yang mtshan ma dang bral ba'i dbyings su",
    "NK045(bi)006:582": "ro gcig pa'i tshul gyis sgom mi nus shing bdun",
    "NK045(bi)006:583": "pa la mtshan ma dang bral ba'i ting nge 'dzin",
    "NK045(bi)006:584": "tsam yod kyang de yang 'bad rtsol dang bcas pa",
    "NK045(bi)006:585": "yin pas rnam rdzogs dang rim gyis pa'i sgom pa",
    "NK045(bi)006:586": "sor sor yod la /",
    "NK045(bi)006:587": "sa brgyad pa yan chad du rnam kun mchog ldan",
    "NK045(bi)006:588": "gyi stong pa nyid kyi ting nge 'dzin la brten",
    "NK045(bi)006:589": "nas zag pa med pa'i dbyings su de bzhi gshegs",
    "NK045(bi)006:590": "pa'i yon tan thams cad pa dang /",
    "NK045(bi)006:591": "tshad med pa dang /",
    "NK045(bi)006:592": "bsam gyis mi khyab pa rnams rim pa bzhin thob",
    "NK045(bi)006:593": "pas mtshan med 'bad rtsol dang bral ba'i lam la",
    "NK045(bi)006:594": "brten nas rang bzhin gyi don gnyis lhun gyis grub",
    "NK045(bi)006:595": "cing srid zhi mnyam nyid kyi sbyor ba la slob",
    "NK045(bi)006:596": "pa'i skabs yin pas rnam rdzogs dang rim gyis pa'i",
    "NK045(bi)006:597": "sgom gnyis dbyer med du 'dre ba'i mgo tshugs shing",
    "NK045(bi)006:598": "rgyun mtha'i bar chad med lam du zag pa dbyings",
    "NK045(bi)006:599": "su rnam par dag pa'i mchog gi yon tan mthar",
    "NK045(bi)006:600": "thug ste bden gnyis tha dad du 'dzin pa'i rgol",
    "NK045(bi)006:601": "ba bcu drug lhag ma med par spangs nas mnyam",
    "NK045(bi)006:602": "rjes rnam rdzogs dang rim bsgom gnyis dbyer med par",
    "NK045(bi)006:603": "gyur cing shes rab dang ting nge 'dzin cha mnyam",
    "NK045(bi)006:604": "ste skad cig ma'i ye shes mngon du gyur pa",
    "NK045(bi)006:605": "yin no // gzhan yang bskal bzang dang ting nge",
    "NK045(bi)006:606": "'dzin rgyal po la sogs pa mdo mang po zhig",
    "NK045(bi)006:607": "tu byang chub sems dpa'i spyod pa'i sgo mang po",
    "NK045(bi)006:608": "zhig bgrangs nas de dag mnyam pa nyid rnam par",
    "NK045(bi)006:609": "spros pa la sogs pa'i ting nge 'dzin du gsungs",
    "NK045(bi)006:610": "pa rnams kyang mthar gyis pa'i ting nge 'dzin 'di'i",
    "NK045(bi)006:611": "nang du 'dus pa yin no //",
    "NK045(bi)006:612": "'di gnyis bsgom pa'i dgos pa yang chos thams cad",
    "NK045(bi)006:613": "stong pa nyid du sgom pa'i rnam rdzogs sgom pa",
    "NK045(bi)006:614": "med na sgrib gnyis bag chags dang bcas pa spangs",
    "NK045(bi)006:615": "shing chos thams cad mnyam pa nyid khong du chud",
    "NK045(bi)006:616": "pa'i sangs rgyas nyid mi thob la /",
    "NK045(bi)006:617": "rjes thob shes bya thams cad la dbang bsgyur ba'i",
    "NK045(bi)006:618": "mthar gyis pa'i sgom pa med na zag med kyi",
    "NK045(bi)006:619": "chos gcig mngon du byas pas chos thams cad mngon",
    "NK045(bi)006:620": "du 'gyur ba'i rnam mkhyen nyid mi thob par gsungs",
    "NK045(bi)006:621": "te / rgyud bla las /",
    "NK045(bi)006:622": "glo bur nyon mongs dag pa ni //",
    "NK045(bi)006:623": "mdor na mi rtog ye shes kyi //",
    "NK045(bi)006:624": "'bras bu yin pa rab tu brjod //",
    "NK045(bi)006:625": "rnam pa kun gyi mchog ldan pa'i //",
    "NK045(bi)006:626": "chos kyi sku ni nges thob pa //",
    "NK045(bi)006:627": "de ni rjes las thob pa yi //",
    "NK045(bi)006:628": "ye shes 'bras bu yin par bstan //",
    "NK045(bi)006:629": "zhes pa dang don gcig go //",
    "NK045(bi)006:630": "mdor na mthar thug sangs rgyas kyi sku gnyis thob",
    "NK045(bi)006:631": "pa'i rgyu theg chen lam gyi nyams len mthar thug",
    "NK045(bi)006:632": "pa ni 'di gnyis po yin pas 'di'i khongs su",
    "NK045(bi)006:633": "/ stong nyid dang snying rje /",
    "NK045(bi)006:634": "shes rab dang thabs /",
    "NK045(bi)006:635": "lam dang sa /",
    "NK045(bi)006:636": "mthong lam dang sgom lam /",
    "NK045(bi)006:637": "zab pa dang rgya che /",
    "NK045(bi)006:638": "shes rab dang ting 'dzin /",
    "NK045(bi)006:639": "spang ba dang rtogs pa /",
    "NK045(bi)006:640": "ji lta dang ji snyed /",
    "NK045(bi)006:641": "chos sku dang gzugs sku la sogs mang po zhig /",
    "NK045(bi)006:642": "kha cig ngo bo gcig pa dang /",
    "NK045(bi)006:643": "kha cig phyogs mtshungs pa dang /",
    "NK045(bi)006:644": "kha cig shas che chung dang /",
    "NK045(bi)006:645": "kha cig rgyu 'bras su 'gyur ba'i tshul rnams la'ang dpyad par bya'o //",
    "NK045(bi)006:646": "de yang tshogs sbyor du ni rang rgyud bden zhen",
    "NK045(bi)006:647": "gyis bcing zhing las nyon gyi 'ching ba las ma",
    "NK045(bi)006:648": "grol ba'i phyir stong nyid rnam rdzogs gtso bor bsgom",
    "NK045(bi)006:649": "dgos la / sa thob nas ni gzhan don gtso",
    "NK045(bi)006:650": "bor bya zhing rnam mkhyen gyi ye shes kyi rgyur",
    "NK045(bi)006:651": "rim sgoom gtso bor bya dgos pas /",
    "NK045(bi)006:652": "rtse mo thob nas mthar gyis pa sgom par gsungs pa dang /",
    "NK045(bi)006:653": "de rab de yi go rim dang //",
    "NK045(bi)006:654": "zhes pa'i don yang de ltar 'grel du rung ngo //",
    "NK045(bi)006:655": "des na kha cig nam mkha' ltar spros bral blo",
    "NK045(bi)006:656": "las 'das pa'i stong nyid zab mo ston pa rnams",
    "NK045(bi)006:657": "'phags pa sogs gang zag mchog gi chos yin zhing",
    "NK045(bi)006:658": "/ 'khor lo tha ma'i mdo dang de'i dgongs 'grel",
    "NK045(bi)006:659": "rnams lta bu spyod phyogs ston pa rnams las dang",
    "NK045(bi)006:660": "po'i chos yin smra ba rnams ni rgyal ba sras",
    "NK045(bi)006:661": "bcas kyi ring lugs las go logs su smra bar",
    "NK045(bi)006:662": "/ zad de / dper na bu ram mur bzhin",
    "NK045(bi)006:663": "pa'i gang zag la bu ram gyi ro 'chad kyang",
    "NK045(bi)006:664": "ci zhig dgos la /",
    "NK045(bi)006:665": "mdang sum btsas pa'i byis pa la g.yos su byas",
    "NK045(bi)006:666": "pa'i zas sna mang po'i ston mo bshams kyang ci",
    "NK045(bi)006:667": "zhig phan par 'gyur /",
    "NK045(bi)006:668": "dpe de bzhin du zab mo mngon du byas pa'i",
    "NK045(bi)006:669": "'phags pa la zab don 'chad kyang ci zhig dgos",
    "NK045(bi)006:670": "la / mthong lam chos nyid ma mthong zhing sgom",
    "NK045(bi)006:671": "lam ting 'dzin ma goms pa'i gang zag gis bsam",
    "NK045(bi)006:672": "gyis mi khyab pa'i rnam thar thob pa'i byang chub",
    "NK045(bi)006:673": "sems dpa'i spyod pa rlabs po che lta ci theg",
    "NK045(bi)006:674": "chen lam gyi phyin drug mtshan nyid pa tsam yang",
    "NK045(bi)006:675": "slob mi nus te /",
    "NK045(bi)006:676": "sbyin pa mi mthun phyogs nyams dang //",
    "NK045(bi)006:677": "rnam par mi rtog ye shes ldan //",
    "NK045(bi)006:678": "'dod pa thams cad yongs rdzogs byed //",
    "NK045(bi)006:679": "sems can rnam smin byed rnam gsum //",
    "NK045(bi)006:680": "zhes sogs phyin drug gi mtshan nyid gsungs pa la brtags pas kyang shes par 'gyur ro //",
    "NK045(bi)006:681": "yang kha cig stong nyid rtogs nas spyod pa rlabs",
    "NK045(bi)006:682": "po che la slob mi dgos zhes smra ba yang",
    "NK045(bi)006:683": "rdzun gyis mgo skor smra ba yin te /",
    "NK045(bi)006:684": "stong nyid rtogs pa kho nas spyod pa la slob",
    "NK045(bi)006:685": "pa yin gyis stong nyid ma rtogs pas spyod pa",
    "NK045(bi)006:686": "la slob ga la nus /",
    "NK045(bi)006:687": "byis pa mal nas ldang mi nus pas ltad mo pa'i gseb tu gar byed par 'gyur ram ci /",
    "NK045(bi)006:688": "stong nyid rtogs nas spyod pa ci zhig bya ste",
    "NK045(bi)006:689": "spyod pa sbyin sogs ni stong nyid rtogs pa'i ched",
    "NK045(bi)006:690": "yin pa'i phyir zhe na /",
    "NK045(bi)006:691": "theg chen lam gyi spyi don cung zad kyang khong",
    "NK045(bi)006:692": "du ma chud cing dman lam la theg chen du",
    "NK045(bi)006:693": "'dzin pa re bden /",
    "NK045(bi)006:694": "'on kyang 'di ltar yin te /",
    "NK045(bi)006:695": "gzhung gi mchod brjod kyi skabs su /",
    "NK045(bi)006:696": "'gro la phan par byed rnams lam shes nyid kyis",
    "NK045(bi)006:697": "'jig rten don sgrub mdzad pa gang zhes gsungs pa",
    "NK045(bi)006:698": "ltar / rgyal sras rnams kyi bzhed pa'i don mthar",
    "NK045(bi)006:699": "thug pa ni gzhan don yin pas sbyin sogs spyod",
    "NK045(bi)006:700": "pa rgya mtsho'i thabs la brten nas mtha' yas pa'i",
    "NK045(bi)006:701": "sems can gyi 'dod pa yongs su rdzogs par byed",
    "NK045(bi)006:702": "pa ni theg chen lam gyi dngos gzhi yin la",
    "NK045(bi)006:703": "de'i sngon du stong nyid mngon sum du rtogs pa",
    "NK045(bi)006:704": "med na bdag gzhan mnyam pa nyid khong du mi",
    "NK045(bi)006:705": "chud pas spyod pa rnam par dag par mi 'gyur",
    "NK045(bi)006:706": "bas na stong nyid mngon du byed pa ni rgyal",
    "NK045(bi)006:707": "ba'i sras kyi spyod pa rlabs po che'i sngon du",
    "NK045(bi)006:708": "'gro ba yin gyi theg chen lam gyis gtso bor",
    "NK045(bi)006:709": "mthar thug gi gnyer bya ga la yin te /",
    "NK045(bi)006:710": "mdo sde rgyan las kyang /",
    "NK045(bi)006:711": "chos nyid rab tu rtogs nas 'dir //",
    "NK045(bi)006:712": "lhag pa'i tshul khrims lhag sems dang //",
    "NK045(bi)006:713": "lhag pa'i shes rab la rjes slob //",
    "NK045(bi)006:714": "ces gsungs pa dang /",
    "NK045(bi)006:715": "byang chub sems dpa'i dbye ba'i skabs su'ang /",
    "NK045(bi)006:716": "ma dag sa bdun skabs su spyod pa la gnas pa zhes bshad pa bzhin no //",
    "NK045(bi)006:717": "yang spyod pa ni rgyud spyod pa la dgos kyis theg chen lam gyi mthar thug ma yin te /",
    "NK045(bi)006:718": "mdo sde dag las bcom ldan 'das kyis /",
    "NK045(bi)006:719": "ji srid sa brgyad pa ma thob par sangs rgyas",
    "NK045(bi)006:720": "rnams kyis nga lung ma bstan te spyod pa la",
    "NK045(bi)006:721": "gnas pa'i phyir dang /",
    "NK045(bi)006:722": "sa brgyad pa thob nas spyod pa thams cad las",
    "NK045(bi)006:723": "yang dag par 'das pas lung bstan par gsungs pa'i",
    "NK045(bi)006:724": "phyir snyam na / de'i don ni /",
    "NK045(bi)006:725": "gong du bshad pa ltar sa bdun pa man chad",
    "NK045(bi)006:726": "du mtshan med 'bad rtsol dang bral ba'i lam med",
    "NK045(bi)006:727": "pas rnam par mi rtog pa dang gzhan don gyi",
    "NK045(bi)006:728": "spyod pa zung du ma chud pas spyod pa la",
    "NK045(bi)006:729": "bden zhen gyi cha phra mo yod pas spyod pa",
    "NK045(bi)006:730": "la gnas zhes bshad la /",
    "NK045(bi)006:731": "sa brgyad pa thob nas mtshan med 'bad rtsol dang",
    "NK045(bi)006:732": "bral ba mngon du gyur pas spyod pa la zhen",
    "NK045(bi)006:733": "pa phra mo'ang bral zhing lhun gyis grub par 'byung",
    "NK045(bi)006:734": "ba la spyod pa las 'das zhes gsungs pa yin",
    "NK045(bi)006:735": "mod / 'di'i skabs su rnam par mi rtog pa",
    "NK045(bi)006:736": "zhi ba'i dbyings su zhugs na chad pa'i myang 'das",
    "NK045(bi)006:737": "su 'gyur gyis dogs nas sangs rgyas rnams kyis yang",
    "NK045(bi)006:738": "yang gzhan don la bskul bar gsungs te spyod pa",
    "NK045(bi)006:739": "lam gyi mthar thug ma yin na bskul yang ci",
    "NK045(bi)006:740": "mod / zhig dgos / yang sbyin sogs kyi spyod",
    "NK045(bi)006:741": "pa stong nyid rtogs pa'i ched du slob pa min",
    "NK045(bi)006:742": "mod / zhig dgos / na / spyod 'jug las /",
    "NK045(bi)006:743": "yan lag 'di dag thams cad ni //",
    "NK045(bi)006:744": "thub pas shes rab don du gsungs //",
    "NK045(bi)006:745": "zhes gsungs pa dang 'gal bar 'gyur zhe na /",
    "NK045(bi)006:746": "'di'i skabs kyi shes rab ni slob dpon phyogs glang gis /",
    "NK045(bi)006:747": "shes rab pha rol phyin gnyis med //",
    "NK045(bi)006:748": "ye shes de ni de bzhin gshegs //",
    "NK045(bi)006:749": "zhes gsungs pa ltar sangs rgyas kyi gnyis su med pa'i ye shes yin te /",
    "NK045(bi)006:750": "sher le'i gzhung gi shes rab kyi ngo bo ngos 'dzin pa'i skabs su /",
    "NK045(bi)006:751": "gang tshe dngos dang dngos med dag /",
    "NK045(bi)006:752": "blo yi mdun na mi gnas pa //",
    "NK045(bi)006:753": "de tshe rnam pa gzhan med pas //",
    "NK045(bi)006:754": "dmigs pa med pa rab tu zhi //",
    "NK045(bi)006:755": "zhes shes rab spros pa dang bral ba'i dbyings ngos bzung nas /",
    "NK045(bi)006:756": "de ltar na gzhan don gzugs sku mi 'byung bar thal ba'i rtsod spong de ma thag tu /",
    "NK045(bi)006:757": "yid bzhin nor bu dpag bsam shing //",
    "NK045(bi)006:758": "ji ltar re ba yongs skong ba //",
    "NK045(bi)006:759": "de bzhin gdul byar smon lam gyi //",
    "NK045(bi)006:760": "dbang gis rgyal ba'i skur snang ngo //",
    "NK045(bi)006:761": "zhes bshad do //",
    "NK045(bi)006:762": "de lta na'ang theg chen lam gyi gtso bo bdag med rtogs pa'i shes rab yin par 'gyur te /",
    "NK045(bi)006:763": "theg chen lam gyis gnyer bya ni sgrib gnyis spangs pa'i sangs rgyas yin la /",
    "NK045(bi)006:764": "de ni shes rab zab mos mngon du byed dgos so zhe na /",
    "NK045(bi)006:765": "ci khyod da dung yang dman lam la theg chen",
    "NK045(bi)006:766": "du zhen pa'i rtog ngan de kho na mi spang",
    "NK045(bi)006:767": "zhing smra bar byed dam /",
    "NK045(bi)006:768": "theg chen lam gyi gnyer bya ni sgrib gnyis spangs pa'i sangs rgyas ma yin te /",
    "NK045(bi)006:769": "mchod brjod kyi skabs su /",
    "NK045(bi)006:770": "gang dang yang dag ldan pas thub rnams rnam pa kun ldan sna tshogs 'di gsungs pa /",
    "NK045(bi)006:771": "zhes pa'i skabs su gang zag sangs rgyas kyis /",
    "NK045(bi)006:772": "thabs rnam mkhyen la brten nas /",
    "NK045(bi)006:773": "'bras bu chos 'khor bskor ba zhes bshad pas /",
    "NK045(bi)006:774": "mthar thug gi gnyer bya sangs rgyas yin na /",
    "NK045(bi)006:775": "de la yang 'bras bu ci zhig dgos /",
    "NK045(bi)006:776": "des na gnas skabs dang mthar thug gnyis kar yang",
    "NK045(bi)006:777": "theg chen lam gyis gnyer bya'i gtso bo gzhan don",
    "NK045(bi)006:778": "yin la / de bsgrub pa'i thabs dngos ni lam",
    "NK045(bi)006:779": "gyi gnas skabs su sbyin sogs byang chub kyi spyod",
    "NK045(bi)006:780": "yin la / pa dang / 'bras bu'i skabs su sangs rgyas nyid kyi phrin las yin zhing /",
    "NK045(bi)006:781": "'di gnyis ka'i sngon du 'gro ba'am /",
    "NK045(bi)006:782": "'grub byed kyi rgyu'i gtso bo ni shes rab yin",
    "NK045(bi)006:783": "pas shes rab mchog dang gtso bor bshad pa yin",
    "NK045(bi)006:784": "te / sdud pa las /",
    "NK045(bi)006:785": "sbyin pa sbyin pa'i sngon du 'gro ba shes rab ste //",
    "NK045(bi)006:786": "tshul khrims bzod pa brtson 'grus de bzhin de /",
    "NK045(bi)006:787": "dge chos cud mi gsan phyir yongs su 'dzin pa yin //",
    "NK045(bi)006:788": "zhes dang /",
    "NK045(bi)006:789": "dmus long dmigs bu med pa bye ba khrag khrig rnams //",
    "NK045(bi)006:790": "lam yang mi shes grong khyer 'jug par ga la 'gyur //",
    "NK045(bi)006:791": "shes rab med na mig med pha rol phyin lnga yang //",
    "NK045(bi)006:792": "dmigs bu med pas byang chub reg par 'gyur ma yin //",
    "NK045(bi)006:793": "zhes so //",
    "NK045(bi)006:794": "shes rab ni dmus long gi sna khrid lta bur sngon du 'gro bar gsungs pas /",
    "NK045(bi)006:795": "dang por rnam par mi rtag pa'i ye shes stong",
    "NK045(bi)006:796": "nyid kyi rtogs pa rang rgyud la bskyed nas gzod",
    "NK045(bi)006:797": "sbyin sogs rgyal sras kyi spyod pa rgya mtsho'i sgo",
    "NK045(bi)006:798": "nas bskal pa grangs med par gzhan phan gyi spyod",
    "NK045(bi)006:799": "pa lhur blangs te rdzogs smin sbyangs nas yang dag",
    "NK045(bi)006:800": "mtha' mngon du byed pa ni lam gyi 'brel ma",
    "NK045(bi)006:801": "nor ba yin no //",
    "NK045(bi)006:802": "yang phyin drug gi go rim 'chad pa'i skabs su /",
    "NK045(bi)006:803": "longs spyod la mi lta na tshul khrims srung ngo //",
    "NK045(bi)006:804": "tshul khrims bsrung na bzod do //",
    "NK045(bi)006:805": "zhes snga phyi rgyu 'bras su gsungs pa dang /",
    "NK045(bi)006:806": "gang phyir sbyin pas longs spyod dag ni sgrub byed la //",
    "NK045(bi)006:807": "khrims kyis mtho ris bsgoms pas nyon mongs spong byed cing //",
    "NK045(bi)006:808": "shes rab nyon mongs shes bya kun spong de yi phyir //",
    "NK045(bi)006:809": "'di mchog nyid de de yi rgyu ni 'di thos yin //",
    "NK045(bi)006:810": "zhes sogs mchog dman gyi khyad par gsungs pa rnams",
    "NK045(bi)006:811": "ni so skyes sa'i sbyin sogs dgongs shing gong gi",
    "NK045(bi)006:812": "spyod 'jug gi lung don yang 'di ltar bkral na'ang",
    "NK045(bi)006:813": "rung ngo // de nyid kyi phyir tshogs sbyor du",
    "NK045(bi)006:814": "sbyin sogs rang rgyud sbyong ba'i tshogs bsags la slob",
    "NK045(bi)006:815": "pa ni zab mo lta ba rang rgyud la skye",
    "NK045(bi)006:816": "ba'i rgyu tsam yin gyi rgyal sras byang chub sems",
    "NK045(bi)006:817": "dpa'i rgya chen spyod pa'i nyams len yang ma yin",
    "NK045(bi)006:818": "la de dag phyin drug mtshan nyid pa'ang ma yin",
    "NK045(bi)006:819": "rung ngo // te / de dag ni rnam par",
    "NK045(bi)006:820": "mi rtog pa'i ye shes dang ldan pa yang ma",
    "NK045(bi)006:821": "rung ngo // te / yin zhing / mi mthun phyogs nyams pa'ang ma yin /",
    "NK045(bi)006:822": "de la brten nas sems can rnams kyi 'dod pa yongs su rdzogs pa'ang ma yin /",
    "NK045(bi)006:823": "skal ba bzhin du byang chub gsum gang rung la",
    "NK045(bi)006:824": "'god pa'ang ma yin pas mtshan nyid bzhi'i gcig kyang",
    "NK045(bi)006:825": "ma tshang zhing gzhan yang yon tan bzhi sgrub pa",
    "NK045(bi)006:826": "dang chags pa bdun spang ba sogs med pas de",
    "NK045(bi)006:827": "dag la pha rol phyin don med de /",
    "NK045(bi)006:828": "dper na nyan rang gi mi sdug pa bsgom pa",
    "NK045(bi)006:829": "theg chen gyi bsam gtan phar phyin ma yin pa",
    "NK045(bi)006:830": "bzhin no // de dag kyang skyes bu mkhas pa",
    "NK045(bi)006:831": "dag gi dpes bstan na rtogs par 'gyur bas dpe",
    "NK045(bi)006:832": "smra bar bya ste /",
    "NK045(bi)006:833": "dper na sman pa mkhas pas sems can gyi nad",
    "NK045(bi)006:834": "zhi bar byed pa'i phyir rin po che dngul chu'i",
    "NK045(bi)006:835": "sbyor bar byed pa'i tshe dang por phyi ba dang",
    "NK045(bi)006:836": "/ bkru ba dang /",
    "NK045(bi)006:837": "btso ba'i sgo nas dngul chu nyid dag par byas te /",
    "NK045(bi)006:838": "dug dang bral bar gyur nas sman sna tshogs dang",
    "NK045(bi)006:839": "sbyar te sems can gyi nad mi 'dra ba kun",
    "NK045(bi)006:840": "kyang sel bar byed do //",
    "NK045(bi)006:841": "dpe de bzhin du byang chub sems dpa' rnams kyis kyang /",
    "NK045(bi)006:842": "srid zhi'i rgud pa ma lus pa sel ba'i rgyu",
    "NK045(bi)006:843": "gcig pu rin chen byang chub kyi sems rang rgyud",
    "NK045(bi)006:844": "la bskyed par byed de de yang so skye'i sar",
    "NK045(bi)006:845": "rang 'dod kyi dug dang bcas pa nyid kyi phyir",
    "NK045(bi)006:846": "zab mo stong pa nyid la goms par byed cing",
    "NK045(bi)006:847": "mthong lam chos nyid mngon du byas pas chos mnyam",
    "NK045(bi)006:848": "pa nyid khong du chud de rang 'dod kyi dri",
    "NK045(bi)006:849": "ma kun dang bral nas dag par gyur pa na",
    "NK045(bi)006:850": "rgyal sras kyi spyod pa rgya mtsho kun kyang 'khor",
    "NK045(bi)006:851": "gsum rnam par mi rtog pa'i tshul dang sbyar te",
    "NK045(bi)006:852": "rang don yal bar 'dor ba'i brtson 'grus rmad du",
    "NK045(bi)006:853": "byung ba'i sgo nas sems can rnams kyi nyon mongs",
    "NK045(bi)006:854": "pa dang shes bya'i sgrib pa'i nad ma lus pa",
    "NK045(bi)006:855": "gso bar byed pa yin la /",
    "NK045(bi)006:856": "gzungs kyi dbang phyug rgyal pos zhus pa'i mdo lung",
    "NK045(bi)006:857": "nor bu sbyong ba'i dpes gsungs pa yang lam gyi",
    "NK045(bi)006:858": "go rim 'di nyid kho na bstan pa yin te",
    "NK045(bi)006:859": "/ de las snga ma gnyis ni go bar sla",
    "NK045(bi)006:860": "la phyi ma'i skabs kyi phyir mi ldog pa'i 'khor",
    "NK045(bi)006:861": "lo'i gtam ni thabs snying rje chen po dang /",
    "NK045(bi)006:862": "shes rab stong pa nyid zung du 'jug pa'i lam",
    "NK045(bi)006:863": "yin par mdo btus 'grel pa sogs las bshad cing",
    "NK045(bi)006:864": "/ 'khor gsum yongs su dag pa ni sbyin sogs",
    "NK045(bi)006:865": "rgyal sras kyi spyod pa rnams yin te 'khor gsum",
    "NK045(bi)006:866": "mi dmigs pa'i tshul gyis nyams su len pa'i phyir",
    "NK045(bi)006:867": "/ ro // de'ang 'phags mchog klu grub zhabs kyis",
    "NK045(bi)006:868": "mdo btus su lung 'di nyid dwangs nas mthar thug",
    "NK045(bi)006:869": "theg pa gcig tu sgrub par mdzad de /",
    "NK045(bi)006:870": "dang por mi rtag pa dang sdug bsngal sogs kyis 'khor ba la skyo ba bskyed nas /",
    "NK045(bi)006:871": "gzod zab pa dang rgya che ba'i theg chen la",
    "NK045(bi)006:872": "'jug par gsungs pas nyan rang gi lam theg chen",
    "NK045(bi)006:873": "gyi rkang stegs tsam yin par bsgrub bo //",
    "NK045(bi)006:874": "rgyal sras thogs med zhabs ni rgyud bla'i 'grel par",
    "NK045(bi)006:875": "lung 'di nyid drangs nas byang chub sems dpa'i rgyud",
    "NK045(bi)006:876": "'di ltar rim pa bzhin sbyong ba gsungs pas na",
    "NK045(bi)006:877": "sbyang bya snying po'i khams rnam par dag pa yod",
    "NK045(bi)006:878": "par grub bo zhes de bzhin gshegs pa'i khams sgrub",
    "NK045(bi)006:879": "byed du mdzad do //",
    "NK045(bi)006:880": "de gnyis gang ltar yang 'dra ste skabs dang por mi rtag sdug bsngal sogs blo sbyang /",
    "NK045(bi)006:881": "skabs gnyis par rnam thar sgo gsum gyi gtam la",
    "NK045(bi)006:882": "brten nas zab mo lta ba'i chos nyid mngon sum",
    "NK045(bi)006:883": "du byas / skabs gsum par phyir mi ldog pa 'khor lo'i gtam dang /",
    "NK045(bi)006:884": "'khor gsum rnam par dag pa'i gtam la brten nas",
    "NK045(bi)006:885": "byang chub sems dpa'i spyod pa rlabs po che la",
    "NK045(bi)006:886": "slob pa'i lam gyi go rim 'di kho na ltar",
    "NK045(bi)006:887": "shing rta'i srol 'byed gnyis ka bzhed pas na 'dzam",
    "NK045(bi)006:888": "gling rgyan mchog gnyis kyi gzhung dri ma med pa",
    "NK045(bi)006:889": "rnams kyang 'gal ba med par zung du bsdebs te",
    "NK045(bi)006:890": "gang zag gcig gi nyams len du hril gyis 'dril",
    "NK045(bi)006:891": "shes na mkhas pa zhes bya'i /",
    "NK045(bi)006:892": "phyogs 'dzin pa'i chags sdang gis rtsod pa la sgrim",
    "NK045(bi)006:893": "pas ni chos spong gi las tshab po che sogs",
    "NK045(bi)006:894": "par 'gyur gyi thos pas rgyud grol bar mi 'gyur",
    "NK045(bi)006:895": "ro // mdor na theg chen lam gyis gnyer bya'i",
    "NK045(bi)006:896": "gtso bo ni nam mkha'i mthas gtugs pa'i sems can",
    "NK045(bi)006:897": "thams cad rdzogs pa'i sangs rgyas kyi go 'phang bla",
    "NK045(bi)006:898": "na med la 'god pa'i sangs rgyas kyi phrin las",
    "NK045(bi)006:899": "yin pas na rgyal sras byang chub sems dpa' rnams",
    "NK045(bi)006:900": "kyi dge ba'i rtsa ba ni mi zad cing mtha'",
    "NK045(bi)006:901": "gtugs pa med pa yin te /",
    "NK045(bi)006:902": "bzong po spyod pa las /",
    "NK045(bi)006:903": "nam mkha'i mthar thug gyur pa ci tsam par //",
    "NK045(bi)006:904": "sems can ma lus mtha' yang de bzhin de //",
    "NK045(bi)006:905": "ci tsam las dang nyon mongs mthar gyur pa //",
    "NK045(bi)006:906": "bdag gi smon lam mtha' yang de tsam mo //",
    "NK045(bi)006:907": "zhes so //",
    "NK045(bi)006:908": "de ltar ma yin par theg chen lam gyis gnyer",
    "NK045(bi)006:909": "bya gnas skabs zab mo stong pa nyid kyi don",
    "NK045(bi)006:910": "rtogs pa tsam dang /",
    "NK045(bi)006:911": "mthar thug rang rgyud sgrib gnyis kyi 'ching ba las",
    "NK045(bi)006:912": "grol ba'i sangs rgyas thob pa tsam yin na ni",
    "NK045(bi)006:913": "rgyal sras rnams kyi dge rtsa yang de nyid du",
    "NK045(bi)006:914": "zad cing gtugs par 'gyur te /",
    "NK045(bi)006:915": "dper na dman pa'i lam du lhag med myang 'das thob pa bzhin no //",
    "NK045(bi)006:916": "'di ltar bshad pa rnams kyang dam pa'i skyes bu",
    "NK045(bi)006:917": "rnams la ni grub zin pa nyid yang sgrub par",
    "NK045(bi)006:918": "'gyur bas dgos pa med kyang /",
    "NK045(bi)006:919": "rang dang skal ba mnyam pa'i blo dman 'ga' zhig",
    "NK045(bi)006:920": "dang po sems bskyed kyi skabs su sangs rgyas kyi",
    "NK045(bi)006:921": "yon tan mthong nas sems bskyed pa dang /",
    "NK045(bi)006:922": "theg pa mchog dman du bltas nas sangs rgyas kyi",
    "NK045(bi)006:923": "sar smon pa lta bu mdor na rtsa ba snying",
    "NK045(bi)006:924": "rje las ma skyes pa'i sems bskyed gzhan dag theg",
    "NK045(bi)006:925": "chen sems bskyed yin par rloms pa dang /",
    "NK045(bi)006:926": "lam gyi skabs su stong nyid rtogs nas sbyin sogs la gtan nas slob mi dgos snyam pa dang /",
    "NK045(bi)006:927": "mthong zin goms par byed pa sgom lam zhes pa'i",
    "NK045(bi)006:928": "tshig tsam la 'khrul nas mthong lam thob nas bzung",
    "NK045(bi)006:929": "ste rnam par mi rtog pa'i ye shes de nyid",
    "NK045(bi)006:930": "la goms par byed pa kho nas 'tshang rgya ba",
    "NK045(bi)006:931": "yin snyam pa dang /",
    "NK045(bi)006:932": "theg pa che chung gi khyad par byang chub sems",
    "NK045(bi)006:933": "dpa'i sems bskyed dang spyod pas 'byed pa yin par",
    "NK045(bi)006:934": "mi shes par lta ba stong nyid kho nas 'byed",
    "NK045(bi)006:935": "pa yin snyam pa dang /",
    "NK045(bi)006:936": "gzhan phan gyi bsam sbyor ci yang med pa'i lha",
    "NK045(bi)006:937": "sgom gyi chos skad zab mdog kha ba re'i sgo",
    "NK045(bi)006:938": "nas theg chen yin no snyam pa dang /",
    "NK045(bi)006:939": "zab mo lta ba dang rgya chen spyod pa'i ring",
    "NK045(bi)006:940": "lugs dri ma med pa gnyis kyang me dang chu",
    "NK045(bi)006:941": "ltar 'gal 'dur 'dzin pa dang /",
    "NK045(bi)006:942": "rgyal ba'i bka' 'khor lo bar tha gnyis kyang gang",
    "NK045(bi)006:943": "rung re re phyogs 'dzin gyis bzung nas de kho",
    "NK045(bi)006:944": "nas chog par rlom pa'i ya bral du lta ba",
    "NK045(bi)006:945": "rnams la cung zad phan par 'gyur ram snyam nas",
    "NK045(bi)006:946": "don gcig yang yang bshad pa'i zlos skyon byung song",
    "NK045(bi)006:947": "rung de la ma 'dzem par smras pa yin la",
    "NK045(bi)006:948": "/ gzhan yang phyi rabs su theg pa chen po'i",
    "NK045(bi)006:949": "gzhung lam ma nor ba la slob par 'dod pa'i",
    "NK045(bi)006:950": "skal bzang rnams so skye'i sar yang dang po byang",
    "NK045(bi)006:951": "chub sems dpa'i spyod pa la 'jug pa sogs las",
    "NK045(bi)006:952": "dang po pa'i blo sbyong dang lam rim la brten",
    "NK045(bi)006:953": "nas rang rgyud lpags dang mda' bzhin du gyong 'kheng",
    "NK045(bi)006:954": "dang bral bar brdung zhing drang por bsrangs te /",
    "NK045(bi)006:955": "de'i rjes su dpal mgon 'phags pa klu sgrub zhabs",
    "NK045(bi)006:956": "kyi dbu ma rtsa ba la sogs pa'i gzhung la",
    "NK045(bi)006:957": "brten nas zab mo lta ba'i don la mthar 'dzin",
    "NK045(bi)006:958": "gyi sgro 'dogs bcad de bden par zhen pa'i dmigs",
    "NK045(bi)006:959": "yul phra mo tsam yang sun phyungs nas spros bral",
    "NK045(bi)006:960": "gyi lta ba gtan la phab /",
    "NK045(bi)006:961": "da dung de tsam gyis chog shes mi byed pa",
    "NK045(bi)006:962": "zab mo 'khor lo tha ma'i gsung rab zab mo",
    "NK045(bi)006:963": "rnams dang rgyal tshab rjes 'brangs dang bcas pa'i gzhung",
    "NK045(bi)006:964": "lugs dri ma med pa rnams la brtags nas kun",
    "NK045(bi)006:965": "tu bzang po'i spyod pa bla na med pa la",
    "NK045(bi)006:966": "blo kha phyogs shing /",
    "NK045(bi)006:967": "pags rlon me nang du bcug pa ltar tshe gcig",
    "NK045(bi)006:968": "tsam gyis blo sna thung 'ub 'ub mi byed par",
    "NK045(bi)006:969": "/ nam mkha'i mtha' dang sems can gyi mtha' la",
    "NK045(bi)006:970": "tshad btsugs bsam gyis mi khyab pa'i rnam par thar",
    "NK045(bi)006:971": "pa'i sgo la brten nas mdzad pa nam mkha' dang",
    "NK045(bi)006:972": "mnyam pa'i rgyal ba'i sras kyi spyod pa rgya mtsho",
    "NK045(bi)006:973": "lta bu blo'i ra ba las 'das pa rnams kyang",
    "NK045(bi)006:974": "thos pa'i lam du bzhag nas /",
    "NK045(bi)006:975": "ji skad du /",
    "NK045(bi)006:976": "spyod pa dag ni tshad yod ma gyur cig /",
    "NK045(bi)006:977": "yon tan rnams kyang tshad bzung med par shog /",
    "NK045(bi)006:978": "spyod pa tshad med pa la gnas nas kyang //",
    "NK045(bi)006:979": "de dag 'phrul pa thams cad 'tshal bar bgyi //",
    "NK045(bi)006:980": "zhes pa ltar zab pa dang rgya che ba rgyal",
    "NK045(bi)006:981": "ba'i yum gyi gzhung lam 'di nyid kyis khog phub",
    "NK045(bi)006:982": "pa'i khongs su rgyal dang rgyal ba'i sras kyi ring",
    "NK045(bi)006:983": "lugs dri ma med pa thams cad la mtha' gcig",
    "NK045(bi)006:984": "tu 'dun zhing smon pas yul du gyur na ci",
    "NK045(bi)006:985": "ma rung snyam pa yang yin no //",
    "NK045(bi)006:986": "zab cing rgya che theg pa chen po'i lam //",
    "NK045(bi)006:987": "zab cing rgya che mi 'gal bsdu ba'i gnad //",
    "NK045(bi)006:988": "zab dang rgya che'i tshul 'di sus rtogs pa //",
    "NK045(bi)006:989": "de dag rgyal ba'i yum 'dis rjes su 'dzin //",
    "NK045(bi)006:990": "de ltar bsam pa dang sbyor ba khyad par can",
    "NK045(bi)006:991": "gyi sgo nas lam nyams su blangs pa'i 'bras bu",
    "NK045(bi)006:992": "ni / chos sku mdzad pa dang bcas pa yin te gzhung las shes par 'gyur ro //",
    "NK045(bi)006:993": "de'ang spyir rgyal sras rnams thog ma'i kun slong gis",
    "NK045(bi)006:994": "gnyer bya gang yin pa de nyid tha ma'i 'bras",
    "NK045(bi)006:995": "bu yin pas 'khor ba ma stong bar du rtag",
    "NK045(bi)006:996": "khyab lhun 'grub chen po'i 'gro don gyis gzhan phan",
    "NK045(bi)006:997": "mdzad pa ni byang sems lam gyis bsgrub bya dngos",
    "NK045(bi)006:998": "yin la de'i rten ni chos kyi sku yin zhing",
    "NK045(bi)006:999": "/ chos sku de la yang spang rtogs kyi cha gnyis las /",
    "NK045(bi)006:1000": "phrin las gzhan phan mdzad pa'i bdag rkyen dngos ni",
    "NK045(bi)006:1001": "rtogs pa ye shes kyi chos sku yin pas na",
    "NK045(bi)006:1002": "lus rnam bzhag tu yang /",
    "NK045(bi)006:1003": "chos sku mdzad pa dang bcas pa /",
    "NK045(bi)006:1004": "zhes dang /",
    "NK045(bi)006:1005": "mngon rtogs bsdus par yang /",
    "NK045(bi)006:1006": "chos sku phrin las 'bras bu ni //",
    "NK045(bi)006:1007": "zhes so //",
    "NK045(bi)006:1008": "de ltar rnam pa thams cad mkhyen pa'i ye shes",
    "NK045(bi)006:1009": "mngon du mdzad pa ni sgrib gnyis bag chags dang",
    "NK045(bi)006:1010": "bcas pa spangs pa'i lag rjes yin mod kyang /",
    "NK045(bi)006:1011": "dman lam du'ang nyan rang dgra bcom lhag med du",
    "NK045(bi)006:1012": "zhugs pa na sgrib pa gnyis ka rten med pa'i",
    "NK045(bi)006:1013": "sgo nas spang bar 'dod pas theg pa che chung",
    "NK045(bi)006:1014": "gi 'bras bu'i khyad par spang ba'i sgo nas mi",
    "NK045(bi)006:1015": "'byed kyi / rtogs pa ye shes chos sku mdzad",
    "NK045(bi)006:1016": "pa dang bcas pa'i sgo nas 'byed par gsungs pa'i",
    "NK045(bi)006:1017": "'byed kyi / phyir dang / theg chen sems bskyed",
    "NK045(bi)006:1018": "kyis thog ma'i kun slong ma nor bar ngos zin",
    "NK045(bi)006:1019": "pa'i phyir gong du theg chen lam gyis gnyer bya",
    "NK045(bi)006:1020": "sgrib gnyis spangs pa'i sangs rgyas ma yin zhes bshad",
    "NK045(bi)006:1021": "kyi gzhan rgyud la bsgrub byar byed pa'i sgo nas",
    "NK045(bi)006:1022": "'byed kyi / phyir dang / ni / mthar thug",
    "NK045(bi)006:1023": "gi gnyer bya'am 'bras bur bshad kyang mi 'gal la",
    "NK045(bi)006:1024": "'byed kyi / phyir dang / ni / / sangs",
    "NK045(bi)006:1025": "rgyas dang rnam mkhyen gnyis kyang skabs 'gar so sor",
    "NK045(bi)006:1026": "gsungs kyang don la dbyer med pa nyid do //",
    "NK045(bi)006:1027": "de ltar mngon rtogs brgyad po nyid gzhi lam 'bras bur gzhag na mngon rtogs bsdus pa'i skabs su /",
    "NK045(bi)006:1028": "yul ni rnam pa gsum po rgyu //",
    "NK045(bi)006:1029": "zhes pa'i skabs su rgyu yar sbyar ba dang ma",
    "NK045(bi)006:1030": "sbyar ba'i bshad pa gnyis byung yang don la 'dra",
    "NK045(bi)006:1031": "bas gzhi mkhyen gsum thos bsam gtan la phab nas",
    "NK045(bi)006:1032": "/ lam sbyor bzhi bsgom pas nyams su blangs te /",
    "NK045(bi)006:1033": "'bras bu chos sku mngon du byed pa zhes 'chad pa yin no //",
    "NK045(bi)006:1034": "yang 'dir bshad pa ltar bsam sbyor gnyis kyi dbang",
    "NK045(bi)006:1035": "du byas nas gzhi lam 'bras bu cha gnyis su",
    "NK045(bi)006:1036": "byas kyang rung ste dang po 'bras bu rnam pa",
    "NK045(bi)006:1037": "thams cad mkhyen pa mngon du bya ba'i ched du",
    "NK045(bi)006:1038": "rgyal sras rnams kyi lam thams cad shes pa nyid",
    "NK045(bi)006:1039": "la brten nas gzhan phan gyi spyod pa la slob",
    "NK045(bi)006:1040": "pa'i sngon du gzhi phung khams skye mched kyi chos",
    "NK045(bi)006:1041": "thams cad sgro 'dogs so gnyis dang bral ba'i tshul",
    "NK045(bi)006:1042": "du rtogs par byed pa dang /",
    "NK045(bi)006:1043": "gnyis pa gzhi mkhyen pa gsum gyis bsdus pa'i chos",
    "NK045(bi)006:1044": "thams cad skye med gsum du bsdus nas rnam rdzogs",
    "NK045(bi)006:1045": "sbyor bas stong nyid du bsgom zhing /",
    "NK045(bi)006:1046": "de la brten nas rang rgyud la skyes pa'i lam",
    "NK045(bi)006:1047": "rtogs pa'i ye shes ji snyed pa rim gyis pas",
    "NK045(bi)006:1048": "brtan par byas pas gnas skabs kyi 'bras bu rtse",
    "NK045(bi)006:1049": "skad gnyis dang / mthar thug gi 'bras bu chos",
    "NK045(bi)006:1050": "sku phrin las dang bcas pa mngon du byas nas",
    "NK045(bi)006:1051": "'khor ba ma stongs par gzhan phan gyi phrin las",
    "NK045(bi)006:1052": "rgya che zhing rgyun mi 'chad pa'i tshul 'bad pa",
    "NK045(bi)006:1053": "dang rtsol ba med cing lhun gyis grub par 'byung",
    "NK045(bi)006:1054": "skad gnyis dang / ba yin no // shin tu dpag par dka' ba rgyal ba'i yum //",
    "NK045(bi)006:1055": "ji bzhin dgongs pa 'grel la zla bral ba //",
    "NK045(bi)006:1056": "'phags pa'i bzhed gzhung ma nor 'chad mdzad pa'i //",
    "NK045(bi)006:1057": "mkhas pa'i rjes su 'brang nas 'di bris so //",
    "NK045(bi)006:1058": "'di na 'grel pa gzhan las ma bshad pa //",
    "NK045(bi)006:1059": "cung zad yod mod mkhas mang legs bshad las //",
    "NK045(bi)006:1060": "shugs kyis bstan snyam byams chos gzhan dang yang //",
    "NK045(bi)006:1061": "legs par bstun nas brtags te bris pa yin //",
    "NK045(bi)006:1062": "theg chen zab mo'i chos 'di yul gnyan zhing //",
    "NK045(bi)006:1063": "chos la dbang zos rang bzo bgyis pa yi //",
    "NK045(bi)006:1064": "nyes mang mdo las gsungs pa mthong bas na //",
    "NK045(bi)006:1065": "de 'drar gyur na snying nas mthol zhing 'chags //",
    "NK045(bi)006:1066": "'on kyang theg mchog zab mo'i lam bzang 'dir //",
    "NK045(bi)006:1067": "snying nas mos phyir mdo dang bstan bcos gzhung //",
    "NK045(bi)006:1068": "mang por cung zad 'dris goms byas pa'i phyir //",
    "NK045(bi)006:1069": "don gyi gnad la 'gal ba med pa nges //",
    "NK045(bi)006:1070": "'di ltar bgyis pa'i bsod nams dpag med kyis //",
    "NK045(bi)006:1071": "dmyal ba yi dwags dud 'gro lha ma yin //",
    "NK045(bi)006:1072": "gnas ngan len rnams rtag tu spangs byas nas //",
    "NK045(bi)006:1073": "rgyal ba byams pa'i zhabs drung skye bar shog /",
    "NK045(bi)006:1074": "shes rab kyi pha rol tu phyin pa'i rgyan gyi",
    "NK045(bi)006:1075": "dgongs pa 'grel ba las sa'i steng na 'gran zla",
    "NK045(bi)006:1076": "dang bral zhing 'dzam gling na nyi zla ltar grags",
    "NK045(bi)006:1077": "pa 'phags pa rnam grol sde'i dgongs pa rje btsun",
    "NK045(bi)006:1078": "tsong kha pa chen pos ji ltar bkral ba'i rjes",
    "NK045(bi)006:1079": "su 'brangs nas spyi don nyung ngu 'di ltar bris",
    "NK045(bi)006:1080": "na / snying ltar brtse ba'i mched grogs 'ga' zhig la'ang dgos pa skabs su bab pa dang /",
    "NK045(bi)006:1081": "7skyabs mgon mchog gi thugs la'ang 'thad pa srid dam",
    "NK045(bi)006:1082": "snyam nas khyi rgan a bus nags chung ri khrod",
    "NK045(bi)006:1083": "du thun bar 'ga' la bris pa dge zhing bkra",
    "NK045(bi)006:1084": "shis / dge'o //",
    "NK045(bi)006:1085": "dge'o //",
    "NK045(bi)006:1086": "dge'o //",
    "NK045(bi)006:1087": "zhes pa 'adi'ang sde dge chos rgyal chen po'i gdan",
    "NK045(bi)006:1088": "sa sh+r+ai ri lhun 'grub steng gi chos gling du",
    "NK045(bi)006:1089": "/ gzhan phan dge ba'i sa bon 'phel phyir /"
}