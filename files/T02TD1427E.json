{
    "T02TD1427E:186b-0": "@186b # // rgya gar skad du /",
    "T02TD1427E:186b-1": "shr'i bha ga wa ti aa bhi sa ma ya n'a ma /",
    "T02TD1427E:186b-2": "bod skad du /",
    "T02TD1427E:186b-3": "dpal bcom ldan 'das mngon par rtogs pa zhes bya ba /",
    "T02TD1427E:186b-4": "dpal rdo rje sems dpa' la phyag 'tshal lo //",
    "T02TD1427E:186b-5": "rnal 'byor pa'i dbang phyug gis re zhig dang por tshangs pa'i gnas bzhi bsgom par bya'o //",
    "T02TD1427E:186b-6": "de nas phung po lnga'i nga rgyal bskyed par bya ste /",
    "T02TD1427E:186b-7": "gzugs kyi phung po ni rnam par snang mdzad do //",
    "T02TD1427E:186b-8": "tshor ba'i phung po ni rdo rje nyi ma'o //",
    "T02TD1427E:186b-9": "'du shes kyi phung po ni padma gar gyi dbang phyug go //",
    "T02TD1427E:186b-10": "'du byed kyi phung po ni rdo rje rgyal po'o //",
    "T02TD1427E:186b-11": "rnam par shes pa'i phung po ni rdo rje sems dpa'o //",
    "T02TD1427E:186b-12": "de bzhin gshegs pa thams cad kyi rang bzhin ni dpal he ru ka'o //",
    "T02TD1427E:186b-13": "mig gnyis la ni gti mug rdo rje'o //",
    "T02TD1427E:186b-14": "rna ba gnyis la ni zhe sdang rdo rje'o ;",
    "T02TD1427E:186b-15": "/ sna la ni ser sna rdo rje'o //",
    "T02TD1427E:186b-16": "kho la ni 'dod chags rdo rje'o //",
    "T02TD1427E:186b-17": "reg la ni phrag dog rdo rje'o //",
    "T02TD1427E:186b-18": "skye mched thams cad la ni dbang phyug rdo rje'o //",
    "T02TD1427E:186b-19": "sa'i khams ni ltung bar byed pa'o //",
    "T02TD1427E:186b-20": "chu'i khams ni gsod par byed pa'o //",
    "T02TD1427E:186b-21": "me'i khams ni 'gugs par byed pa'o //",
    "T02TD1427E:186b-22": "rlung gi khams ni padma gar gyi dbang phyug go //",
    "T02TD1427E:186b-23": "nam mkha'i khams ni padma'i dra bcan te /",
    "T02TD1427E:186b-24": "de dag ni phung po dang khams dang skye mched rnams kyi lha'i rnam par dag pa'o //",
    "T02TD1427E:186b-25": "de nas rdo rje'i gur bsam par bya ste /",
    "T02TD1427E:186b-26": "aom sumbha na sumbha ni h'um h'um phat /",
    "T02TD1427E:186b-27": "aom grihna grihna h'um h'um phat /",
    "T02TD1427E:187a-0": "aom @187a * //",
    "T02TD1427E:187a-1": "grihn'a pa ya grihn'a pa ya h'um h'um phat /",
    "T02TD1427E:187a-2": "aom a'a na ya ho: bha ga b'a na badzra h'um h'um phat /",
    "T02TD1427E:187a-3": "ces bya ba'i sngags shar phyogs la sogs par nges par gzhag par bya'o //",
    "T02TD1427E:187a-4": "steng du ni mda'i dra ba'o //",
    "T02TD1427E:187a-5": "sa gzhi ni yi ge h'um las sna tshogs rdo rje'i rang bzhin du byin gyis brlabs nas de'i 'od kyi snang ba las rdo rje'i re ba dang rdo rje'i bla re ste /",
    "T02TD1427E:187a-6": "aom gha gha gh'a ta ya gh'a ta ya sarba dushtam pra du shtam h'um h'um phat /",
    "T02TD1427E:187a-7": "k'i la ya k'i la ya sarba p'a pam h'um h'um phat /",
    "T02TD1427E:187a-8": "h'um h'um h'um badzra k'i la badzra dha ra a'adzny'a pa ya ti sarba bighn'am bi n'a ya ka k'a ya b'a ka tsitta badzra k'i la ya h'um phat /",
    "T02TD1427E:187a-9": "phur bus gdab pa'i sngags so//",
    "T02TD1427E:187a-10": "aom badzra mud gar badzra k'i la a'a ko ta ya h'um phat /",
    "T02TD1427E:187a-11": "phur bu brdung ba'i sngags so //",
    "T02TD1427E:187a-12": "de nas rang gi snying gar yi ge aa las zla ba'i dkyil 'khor /",
    "T02TD1427E:187a-13": "de'i steng du yi ge h'um 'od zer sna tshogs rnam par 'phro bar bsam par byas la /",
    "T02TD1427E:187a-14": "de'i snang bas mdun du yang dag par rdzogs pa'i sangs rgyas dang /",
    "T02TD1427E:187a-15": "bla ma la sogs pa bltas la phyag bya ste /",
    "T02TD1427E:187a-16": "mchod par bya'o //",
    "T02TD1427E:187a-17": "de nas dkon mchog gsum la skyabs su 'gro ba bya'o //",
    "T02TD1427E:187a-18": "de nas aom sva bh'a ba shuddha: sarba dharmm'a: sva bh'a ba shuddho&amp; ham zhes bya ba brjod la /",
    "T02TD1427E:187a-19": "yang ni stong par rnam bsam zhing //",
    "T02TD1427E:187a-20": "sems tsam du yang des gnas bya //",
    "T02TD1427E:187a-21": "byang chub sems ni bsgom pa yis //",
    "T02TD1427E:187a-22": "mig yor tsam gyi shes pa la //",
    "T02TD1427E:187a-23": "aom sh'u n+ya t'a dzny'a na badzra sva bh'a ba a'atma ko&amp; ham zhes brjod par bya'o //",
    "T02TD1427E:187a-24": "de nas langs nas rten dang brten pa'i tshul du gnas pa bee ram bha la sogs pa'i gnas la gnas pa'i yi ge yam yongs su gyur pa las rlung gi dkyil 'khor gzhu lta bu ba dan gyis mtshan pa mdog sngon po'i rnam par bsam par bya'o //",
    "T02TD1427E:187a-25": "de'i steng du ram yongs su gyur pa las me'i dkyil 'khor gru gsum 'bar bas mtshan pa kha dog dmar po'o //",
    "T02TD1427E:187a-26": "de'i steng du yi ge bam yongs su gyur pa las chu'i dkyil 'khor zlum po kha dog dkar po bum pas mtshan pa'o //",
    "T02TD1427E:187a-27": "de'i steng du yi ge lam yongs su gyur pa las /",
    "T02TD1427E:187a-28": "sa'i dkyil 'khor gru bzhi pa kha dog ser po rdo rjes mtshan pa'o //",
    "T02TD1427E:187b-0": "de'i steng du yi ge sum yongs su gyur pa las ri'i rgyal po ri rab zur bzhi pa rin po che sna @187b bzhi'i rang bzhin can rtse mo brgyad kyis nye bar mdzes par byas pa'o //",
    "T02TD1427E:187b-1": "de'i steng du yi ge h'um las byung ba'i sna tshogs rdo rje /",
    "T02TD1427E:187b-2": "de'i steng du pam las byung ba'i sna tshogs padma 'dab ma brgyad pa lte ba dang ge sar du bcas pa /",
    "T02TD1427E:187b-3": "de'i dbus su a'a li k'a li'i sbyor ba'o //",
    "T02TD1427E:187b-4": "de'i dbus su yi ge h'um rdo rje sems dpa'i rang bzhin can 'od zer sna tshogs rnam par 'phro bar bsams la /",
    "T02TD1427E:187b-5": "de yongs su gyur pa las dpal he ru ka nyi ma la bzhugs shing dkyil 'khor gyi 'khor lo dang bcas pa dur khrod brgyad kyis brgyan pa'o //",
    "T02TD1427E:187b-6": "de nas dur khrod rnams bshad par bya ste /",
    "T02TD1427E:187b-7": "rdo rje ra ba'i nang du g-yon skar gyis phyogs thams cad dang /",
    "T02TD1427E:187b-8": "dbang ldan la sogs pa'i mtshams rnams bzhi bzhir brjod par bya ste /",
    "T02TD1427E:187b-9": "drag tu gtum pa dang /",
    "T02TD1427E:187b-10": "tshang tshing 'khrigs pa dang /",
    "T02TD1427E:187b-11": "'ur 'ur 'bar bas khyab pa dang /",
    "T02TD1427E:187b-12": "'jigs su rung ba rnams shar la sogs pa'i phyogs su g-yon skor gyis legs par gnas so //",
    "T02TD1427E:187b-13": "dbang ldan gyi mtshams su ni ha har dgod pa'o //",
    "T02TD1427E:187b-14": "byin za'i mtshams su ni nags tshal phun sum tshogs pa'o //",
    "T02TD1427E:187b-15": "srin po'i mtshams su ni mun pa mi bzad pa'o //",
    "T02TD1427E:187b-16": "rlung gi mtshams su ni k'i li k'i li'i sgra sgrogs pa'o //",
    "T02TD1427E:187b-17": "rdo rjer ba'i dur khrod de rnams ni 'jigs pa'i gzugs kyi ro langs dang 'byung po 'dus pa ce spyang gi sgra sgrogs pa'o //",
    "T02TD1427E:187b-18": "rim pa de ltar gnas pa'i dur khrod brgyad po der shing dang /",
    "T02TD1427E:187b-19": "phyogs skyong ba dang /",
    "T02TD1427E:187b-20": "klu'i dbang po dang /",
    "T02TD1427E:187b-21": "sprin gyi dbang po rnams la sh'i ri sha dang /",
    "T02TD1427E:187b-22": "aa shvadtha dang /",
    "T02TD1427E:187b-23": "kam ka la dang /",
    "T02TD1427E:187b-24": "ts'u ta'i shing ste shar la sogs pa'o //",
    "T02TD1427E:187b-25": "ba ta dang /",
    "T02TD1427E:187b-26": "ka ranydza ka dang /",
    "T02TD1427E:187b-27": "la t'a dza ti dang /",
    "T02TD1427E:187b-28": "parti ba'o //",
    "T02TD1427E:187b-29": "de bzhin du dbang po dang /",
    "T02TD1427E:187b-30": "nor bdag dang /",
    "T02TD1427E:187b-31": "klu'i dbang po dang /",
    "T02TD1427E:187b-32": "gshin rje dang /",
    "T02TD1427E:187b-33": "dbang ldan dang /",
    "T02TD1427E:187b-34": "byin za dang /",
    "T02TD1427E:187b-35": "srin po'i dbang po dang /",
    "T02TD1427E:187b-36": "rlung bdag go //",
    "T02TD1427E:187b-37": "de bzhin du nor rgyas dang /",
    "T02TD1427E:187b-38": "'jog po dang /",
    "T02TD1427E:187b-39": "stobs kyi rgyu dang /",
    "T02TD1427E:187b-40": "padma dang /",
    "T02TD1427E:187b-41": "padma chen po dang /",
    "T02TD1427E:187b-42": "hu lun ta dang /",
    "T02TD1427E:187b-43": "rigs ldan dang /",
    "T02TD1427E:187b-44": "dung skyong ngo //",
    "T02TD1427E:187b-45": "de bzhin du sgra sgrogs pa dang /",
    "T02TD1427E:187b-46": "rmugs pa dang /",
    "T02TD1427E:187b-47": "mun pa can dang /",
    "T02TD1427E:187b-48": "kun du 'khyil pa dang /",
    "T02TD1427E:187b-49": "'khrigs pa dang /",
    "T02TD1427E:187b-50": "drag po dang /",
    "T02TD1427E:187b-51": "'bab pa dang /",
    "T02TD1427E:188a-0": "gang ba @188a * //",
    "T02TD1427E:188a-1": "sprin gyi bdag po ste /",
    "T02TD1427E:188a-2": "de rnams de bzhin du bsams nas /",
    "T02TD1427E:188a-3": "bcom ldan 'das zhal bzhi pa /",
    "T02TD1427E:188a-4": "spyan gsum pa phyag bcu gnyis pa /",
    "T02TD1427E:188a-5": "dpral bar rdo rje'i phreng ba 'dzin pa /",
    "T02TD1427E:188a-6": "g-yas brkyang bas bzhugs pas 'jigs byed chen po dang /",
    "T02TD1427E:188a-7": "dus mchan dag zhabs kyis mnan pa /",
    "T02TD1427E:188a-8": "rdo rje phag mo la 'khyud pa'i phyag gnyis kyis rdo rje dang dril bu bsnams pa /",
    "T02TD1427E:188a-9": "phyag gzhan gnyis kyis glang po che'i pags pa na bzar bsnams pa g-yas pa'i phyag gsum pa la da ma ru /",
    "T02TD1427E:188a-10": "bzhi pa la dgra sta /",
    "T02TD1427E:188a-11": "lnga pa la gri gug / drug pa la mdung rtse gsum pa bsgreng ba /",
    "T02TD1427E:188a-12": "g-yon pa'i phyag gsum pa la kha tv'am ga rdo rjes mtshan pa /",
    "T02TD1427E:188a-13": "bzhi pa khrag gis bkang pa'i thod pa /",
    "T02TD1427E:188a-14": "lnga pa la rdo rje'i zhags pa /",
    "T02TD1427E:188a-15": "drug pa la changs pa'i mgo bo bsnams pa /",
    "T02TD1427E:188a-16": "ngal pa'i thor tshugs kyis brgyan pa /",
    "T02TD1427E:188a-17": "thod pa'i phreng ba'i thod can ;",
    "T02TD1427E:188a-18": "zla ba phyed pa 'dzin pa /",
    "T02TD1427E:188a-19": "sna tshogs rdo rjes mtshan pa'i dbu rgyan can zhal rnam par 'gyur pa /",
    "T02TD1427E:188a-20": "mche ba gtsigs shing 'jigs par byed pa /",
    "T02TD1427E:188a-21": "sgeg pa la sogs pa'i nyams dang ldan pa /",
    "T02TD1427E:188a-22": "sku mdog mthing ka bzhugs par bsam par bya'o //",
    "T02TD1427E:188a-23": "rtsa ba'i zhal mthing nag zhal g-yas pa shin tu ser pa /",
    "T02TD1427E:188a-24": "rgyab padma r'a ga'i mdog can /",
    "T02TD1427E:188a-25": "g-yon ma ra ka ta lta bu'i mdog can /",
    "T02TD1427E:188a-26": "stag gi pags pa'i sham thabs bsnams pa'o //",
    "T02TD1427E:188a-27": "mi'i mgo bo rlon pa'i phreng ba 'chang ba /",
    "T02TD1427E:188a-28": "rna cha dang /",
    "T02TD1427E:188a-29": "gdu bu dang /",
    "T02TD1427E:188a-30": "mgul rgyan dang /",
    "T02TD1427E:188a-31": "ska rags dang /",
    "T02TD1427E:188a-32": "spyi gtsug nor bus brgyan pa /",
    "T02TD1427E:188a-33": "mchod phyir thogs pa 'chang ba /",
    "T02TD1427E:188a-34": "thal ba dang /",
    "T02TD1427E:188a-35": "phyag rgya drug sta /",
    "T02TD1427E:188a-36": "pha rol tu phyin pa drug rnam par dag pa'i phyir phyag rgya drug gis rgyas btab pa'o //",
    "T02TD1427E:188a-37": "de'i spyan sngar bcom ldan 'das ma sku mdog dmar mo zhal gcig ma /",
    "T02TD1427E:188a-38": "spyan gsum pa /",
    "T02TD1427E:188a-39": "phyag gnyis ma ;",
    "T02TD1427E:188a-40": "skra grol ba /",
    "T02TD1427E:188a-41": "gcer bu dum bu'i ska rags kyis brgyan pa /",
    "T02TD1427E:188a-42": "phyag g-yon pas 'khyud nas gdug pa dang bdud bzhi la sogs pa'i khrag gis bkang ba'i thod pa bsnams pa /",
    "T02TD1427E:188a-43": "g-yas phyogs thams cad du gdug pa rnams la sdigs mdzub byed cing rdo rje bsnams pa /",
    "T02TD1427E:188b-0": "@188b bskal pa'i me lta bu'i gzi brjid chen po dang ldan pa khrag la dgyes shing khrag 'dzag pa /",
    "T02TD1427E:188b-1": "byin pa gnyis kyis 'khyud pa /",
    "T02TD1427E:188b-2": "bde ba chen po dang thugs rje chen po'i bdag nyid can no //",
    "T02TD1427E:188b-3": "mkha' 'gro ma dang l'a ma dang /",
    "T02TD1427E:188b-4": "khanda ro ha dang /",
    "T02TD1427E:188b-5": "gzugs can ma rnams ni don thams cad grub par byed pa ste /",
    "T02TD1427E:188b-6": "padma'i phyogs kyis gnas su nag po dang /",
    "T02TD1427E:188b-7": "ljang gu dang dmar po dang /",
    "T02TD1427E:188b-8": "ser po zhal gcig pa /",
    "T02TD1427E:188b-9": "phyag bzhi pa ste /",
    "T02TD1427E:188b-10": "phyag g-yon na kha tv'am ga dang thod pa /",
    "T02TD1427E:188b-11": "g-yas pa da ma ru dang gri gug bsnams pa /",
    "T02TD1427E:188b-12": "spyan gsum pa sgra grol ba /",
    "T02TD1427E:188b-13": "gcer bu g-yas brkyang bas bzhugs pa /",
    "T02TD1427E:188b-14": "zhal mche ba rnam par gtsigs pa /",
    "T02TD1427E:188b-15": "phyag rgya lngas brgyan pa dgod par bya'o //",
    "T02TD1427E:188b-16": "mtshams rnams su 'dod chags dang gti mug la sogs pa rnam par dag pas sems tshim par byed pa'i mchod pa ste /",
    "T02TD1427E:188b-17": "byang chub kyi sems la sogs pa'i snod bzhi po dgod par bya'o //",
    "T02TD1427E:188b-18": "dang po thugs kyi 'khor lo rtsibs brgyad pa ste /",
    "T02TD1427E:188b-19": "mdog sngo nag rdo rje'i phreng bas brgyan pa /",
    "T02TD1427E:188b-20": "de'i shar gyi rtsibs la p'ulli ra ma la yar /",
    "T02TD1427E:188b-21": "khanda ka p'a la dang /",
    "T02TD1427E:188b-22": "rab tu gtum ma'o //",
    "T02TD1427E:188b-23": "byang dz'a lan dha rar /",
    "T02TD1427E:188b-24": "ma h'a kang ka la dang /",
    "T02TD1427E:188b-25": "gtum pa'i mig can ma'o //",
    "T02TD1427E:188b-26": "nub au dya na du kang ka la dang /",
    "T02TD1427E:188b-27": "'od ldan ma'o //",
    "T02TD1427E:188b-28": "lho aar bu dar /",
    "T02TD1427E:188b-29": "mche ba rnam par gtsigs pa dang /",
    "T02TD1427E:188b-30": "sna chen ma'o //",
    "T02TD1427E:188b-31": "me go d'a wa ri ra su ra bee ra dang /",
    "T02TD1427E:188b-32": "brtan pa'i blo can ma'o //",
    "T02TD1427E:188b-33": "bden bral r'a me shva rar /",
    "T02TD1427E:188b-34": "'od dpag med dang /",
    "T02TD1427E:188b-35": "mi'u thung ma'o //",
    "T02TD1427E:188b-36": "rlung de b'i ko tar rdo rje 'od dang /",
    "T02TD1427E:188b-37": "lang ka'i dbang phyug ma'o //",
    "T02TD1427E:188b-38": "dbang ldan ma l'a bar /",
    "T02TD1427E:188b-39": "rdo rje sku dang /",
    "T02TD1427E:188b-40": "shing grib ma ste /",
    "T02TD1427E:188b-41": "'di dag ni thugs kyi 'khor lo'o //",
    "T02TD1427E:188b-42": "gnyis pa gsung gi 'khor lo'i rtsibs brgyad pa dmar po ste /",
    "T02TD1427E:188b-43": "padma'i phreng pas yongs su bskor ba'o //",
    "T02TD1427E:188b-44": "de'i shar gyi rtsibs k'a ma r'u par /",
    "T02TD1427E:188b-45": "aam gu ri dang /",
    "T02TD1427E:188b-46": "ae ra pa ti'o //",
    "T02TD1427E:188b-47": "byang ao ter rdo rje ral pa can dang /",
    "T02TD1427E:188b-48": "'jigs byed chen mo'o //",
    "T02TD1427E:188b-49": "nub tri sha ku ner /",
    "T02TD1427E:188b-50": "dpa' bo chen po dang rlung gi shugs can ma'o //",
    "T02TD1427E:188b-51": "lho ko sa lar rdo rje h'um mdzad dang chang 'thung ma'o //",
    "T02TD1427E:188b-52": "shar lhor ka ling gar rab tu bzang po dang /",
    "T02TD1427E:188b-53": "shy'a ma de b'i'o //",
    "T02TD1427E:189a-0": "lho nub lam p'a kar @189a * //",
    "T02TD1427E:189a-1": "rdo rje bzang po dang /",
    "T02TD1427E:189a-2": "shin tu bzang mo'o //",
    "T02TD1427E:189a-3": "nub byang k'anytsir 'jigs byed chen po dang /",
    "T02TD1427E:189a-4": "rta rna ma'o //",
    "T02TD1427E:189a-5": "byang shar hi m'a la yar mig mi bzang dang /",
    "T02TD1427E:189a-6": "kha g'a na ne ste /",
    "T02TD1427E:189a-7": "de dag ni gsung gi 'khor lo'o //",
    "T02TD1427E:189a-8": "gsum pa sku'i 'khor lo ni dkar po ste /",
    "T02TD1427E:189a-9": "'khor lo'i phreng bas yongs su bskor ba'o //",
    "T02TD1427E:189a-10": "de'i shar gyi rtsibs pre ta pu rir stobs po che dang /",
    "T02TD1427E:189a-11": "'khor lo'i shugs can ma'o //",
    "T02TD1427E:189a-12": "byang gri ha de ba t'ar rin chen rdo rje dang /",
    "T02TD1427E:189a-13": "khanda ro ha'o //",
    "T02TD1427E:189a-14": "nub soo r'ashtar /",
    "T02TD1427E:189a-15": "rta mgrin dang /",
    "T02TD1427E:189a-16": "shoondi n'i'o //",
    "T02TD1427E:189a-17": "lho phyogs su brna d'i par nam mkha'i snying po dang /",
    "T02TD1427E:189a-18": "'khor lo'i go cha ma'o //",
    "T02TD1427E:189a-19": "shar lhor na ga rar /",
    "T02TD1427E:189a-20": "dpal he ru ka dang /",
    "T02TD1427E:189a-21": "shin tu dpa' mo'o //",
    "T02TD1427E:189a-22": "lho nub sin dhur /",
    "T02TD1427E:189a-23": "padma gar gyi dbang phyug dang /",
    "T02TD1427E:189a-24": "stobs chen mo'o //",
    "T02TD1427E:189a-25": "nub byang ma rur /",
    "T02TD1427E:189a-26": "rnam par snang mdzad dang /",
    "T02TD1427E:189a-27": "'khor los sgyur ma'o //",
    "T02TD1427E:189a-28": "byang shar ku la t'ara rdo rje sems dpa' dang /",
    "T02TD1427E:189a-29": "brtson 'grus chen mo ste /",
    "T02TD1427E:189a-30": "de dag ni sku'i 'khor lo'o //",
    "T02TD1427E:189a-31": "khanda ka p'a la la sogs pa'i dpa' bo rnams ni zhal gcig la phyag bzhi pa /",
    "T02TD1427E:189a-32": "spyan gsum pa /",
    "T02TD1427E:189a-33": "mche ba gtsigs pa /",
    "T02TD1427E:189a-34": "ral ba'i thor tshugs kyis brgyan pa'i cod pan can /",
    "T02TD1427E:189a-35": "phyag gnyis 'khyud pas rdo rje dang dril bu bsnams pa /",
    "T02TD1427E:189a-36": "phyag g-yon pa na kha tv'am ga / g-yas pa na da ma ru /",
    "T02TD1427E:189a-37": "sku la phyag rgya rnam lnga la sogs pa dang ldan pa /",
    "T02TD1427E:189a-38": "g-yas brkyang bas bzhugs pa'o //",
    "T02TD1427E:189a-39": "rab gtum la sogs pa'i lha mo rnams ni phyag gnyis dang /",
    "T02TD1427E:189a-40": "zhal gcig pa thod pa bsnams pa'i phyag gis 'khyud pa /",
    "T02TD1427E:189a-41": "gdug pa rnams la sdigs mdzub dang gri gug bsnams pa /",
    "T02TD1427E:189a-42": "mig gsum pa drag po'i gzugs can skra grol bas rnam par mdzes pa /",
    "T02TD1427E:189a-43": "gnyis su med pa'i sbyor ba la brtson pa gcer bu'i mchog / gdu bu dang dbu'i nor bu dang /",
    "T02TD1427E:189a-44": "rna cha dang /",
    "T02TD1427E:189a-45": "mgul rgyan dang /",
    "T02TD1427E:189a-46": "tshangs pa'i skud pa thogs pa /",
    "T02TD1427E:189a-47": "mgo bo'i phreng bas mgul pa brgyan pa /",
    "T02TD1427E:189a-48": "ska rags sil sil sgra sgrogs pa'o //",
    "T02TD1427E:189a-49": "shar dang byang dang nub dang lho'i sgo rnams su khva gdong ma dang /",
    "T02TD1427E:189a-50": "'ug gdong ma dang /",
    "T02TD1427E:189a-51": "khyi gdong ma dang /",
    "T02TD1427E:189a-52": "phag gdong ma'o //",
    "T02TD1427E:189a-53": "shar lho dang /",
    "T02TD1427E:189a-54": "lho nub dang /",
    "T02TD1427E:189a-55": "nub byang dang /",
    "T02TD1427E:189b-0": "byang shar mtshams @189b rnams su ya ma d'a dhi dang /",
    "T02TD1427E:189b-1": "gshin rje brtan ma dang /",
    "T02TD1427E:189b-2": "gshin rje pho nya mo dang /",
    "T02TD1427E:189b-3": "gshin rje mche ba can ma dang /",
    "T02TD1427E:189b-4": "gshin rje 'joms ma ste /",
    "T02TD1427E:189b-5": "ji ltar mkha' 'gro ma la sogs pa'i tshogs ji lta bar khva gdong ma la sogs pa'i dbye ba yang de bzhin no //",
    "T02TD1427E:189b-6": "de bzhin du mtshams na bzhugs pa'i lha mo rnams ni yid 'phrog pa'i gzugs gnyis pa ste /",
    "T02TD1427E:189b-7": "thams cad yi dags kyi gdan la bzhugs shing sems can gyi don mdzad pa la brtson pa'o //",
    "T02TD1427E:189b-8": "dpa' bo dang rnal 'byor ma 'di dag thams cad ni dpral bar rdo rje'i phreng ba'o //",
    "T02TD1427E:189b-9": "de nas gzhan yang byang chub kyi phyogs kyi chos sum cu rtsa bdun lha'i sbyor bas sbyar bar bya ste /",
    "T02TD1427E:189b-10": "de dag kyang gang zhe na /",
    "T02TD1427E:189b-11": "lus rjes su dran pa ni mkha' 'gro ma'o //",
    "T02TD1427E:189b-12": "tshor ba rjes su dran pa ni l'a ma'o //",
    "T02TD1427E:189b-13": "chos rjes su dran pa ni khanda ro he'o //",
    "T02TD1427E:189b-14": "sems rjes su dran pa ni gzugs can ma'o //",
    "T02TD1427E:189b-15": "'dun pa'i rdzu 'phrul yi rkang la ni rab gtum ma'o //",
    "T02TD1427E:189b-16": "brtson 'grus kyi rdzu 'phrul gyi rkang pa ni gtum pa'i mig can ma'o //",
    "T02TD1427E:189b-17": "dpyod pa'i rdzu 'phrul gyi rkang pa ni 'od ldan ma'o //",
    "T02TD1427E:189b-18": "sems kyi rdzu 'phrul gyi rkang pa ni sna chen ma'o //",
    "T02TD1427E:189b-19": "dad pa'i dbang po ni brtan pa'i blo can ma'o //",
    "T02TD1427E:189b-20": "brtson 'grus kyi dbang po ni mi'u thung ma'o //",
    "T02TD1427E:189b-21": "dran pa'i dbang po ni lang ka'i dbang phyug ma'o //",
    "T02TD1427E:189b-22": "ting nge 'dzin gyi dbang po ni shing grib ma'o //",
    "T02TD1427E:189b-23": "shes rab kyi dbang po ni aee r'a ba ti'o //",
    "T02TD1427E:189b-24": "dad pa'i stobs ni 'jigs byed ma'o //",
    "T02TD1427E:189b-25": "brtson 'grus kyi stobs ni rlung gi shugs can ma'o //",
    "T02TD1427E:189b-26": "dran pa'i stobs ni chang 'thung ma'o ;",
    "T02TD1427E:189b-27": "/ ting nge 'dzin gyi stobs ni shy'a ma de b'i'o //",
    "T02TD1427E:189b-28": "shes rab kyi stobs ni shin tu bzang mo'o //",
    "T02TD1427E:189b-29": "ting nge 'dzin yang dag byang chub kyi yan lag ni rta rna ma'o //",
    "T02TD1427E:189b-30": "brtson 'grus yang dag byang chub kyi yan lag ni kha g'a na ni'o //",
    "T02TD1427E:189b-31": "dga' ba yang dag byang chub kyi yan lag ni 'khor lo'i shugs can ma'o //",
    "T02TD1427E:189b-32": "shin tu sbyangs pa yang dag byang chub kyi yan lag ni khanda ro he'o //",
    "T02TD1427E:189b-33": "chos rnam par 'byed pa yang dag byang chub kyi yan lag ni shoondi n'i'o //",
    "T02TD1427E:189b-34": "dran pa yang dag byang chub kyi yan lag ni 'khor lo'i go cha'o //",
    "T02TD1427E:190a-0": "btang snyoms yang dag byang chub kyi yan lag ni @190a * //",
    "T02TD1427E:190a-1": "shin tu dpa' mo'o //",
    "T02TD1427E:190a-2": "yang dag pa'i lta ba ni stobs chen ma'o //",
    "T02TD1427E:190a-3": "yang dag pa'i rtog pa ni 'khor los sgyur ma'o //",
    "T02TD1427E:190a-4": "yang dag pa'i ngag ni brtson 'grus chen mo'o //",
    "T02TD1427E:190a-5": "yang dag pa'i las kyi mtha' ni khva gdong ma'o //",
    "T02TD1427E:190a-6": "yang dag pa'i 'tsho ba ni 'jug gdong ma'o //",
    "T02TD1427E:190a-7": "yang dag pa'i rtsol ba ni khyi gdong ma'o //",
    "T02TD1427E:190a-8": "yang dag pa'i dran pa ni phag gdong ma'o //",
    "T02TD1427E:190a-9": "yang dag pa'i ting nge 'dzin ni dpal he ru ka'o //",
    "T02TD1427E:190a-10": "dge ba'i chos ma skyes pa rnams skyed pa ni gshin rje brtan ma'o //",
    "T02TD1427E:190a-11": "dge ba'i chos skyes pa rnams yang dag par bsrung ba ni gshin rje pho nya ma'o //",
    "T02TD1427E:190a-12": "mi dge ba'i chos skyes pa rnams yang dag par spong ba ni gshin rje'i mche ba can ma'o //",
    "T02TD1427E:190a-13": "mi dge ba'i chos ma skyes pa rnams mi bskyed pa ni gshin rje 'joms ma'o //",
    "T02TD1427E:190a-14": "de nas gzhan yang sku'i dkyil 'khor mchog gi rim pa'i sbyor bas sa bcu yongs su dag pas gnas la sogs pa yang dag par bshad par bya ste /",
    "T02TD1427E:190a-15": "p'u d'a ao aa go r'a /",
    "T02TD1427E:190a-16": "de m'a k'a ao hri ko ka la k'a hi /",
    "T02TD1427E:190a-17": "bre gri soo su na si ma ku /",
    "T02TD1427E:190a-18": "p'u zhes bya ba ni p'ulli ra ma la ya ste /",
    "T02TD1427E:190a-19": "mgo bor ni rab gtum ma'o //",
    "T02TD1427E:190a-20": "dz'a zhes bya ba ni dz'a lan dha ra ste /",
    "T02TD1427E:190a-21": "spyi gtsug tu gtum pa'i mig can ma'o //",
    "T02TD1427E:190a-22": "ao zhes bya ba ni ao dya na te ;",
    "T02TD1427E:190a-23": "rna ba g-yas par 'od ldan ma'o //",
    "T02TD1427E:190a-24": "aa zhes bya ba ni aar bu da ste /",
    "T02TD1427E:190a-25": "mgo bo'i rgyab tu sna chen ma ste gnas so //",
    "T02TD1427E:190a-26": "go zhes bya ba ni go d'a ba ri ste /",
    "T02TD1427E:190a-27": "rna ba g-yon par brtan pa'i blo can ma'o //",
    "T02TD1427E:190a-28": "r'a zhes bya ba ni r'a me shva ra ste /",
    "T02TD1427E:190a-29": "smin ma'i dbus su mi thung ma'o //",
    "T02TD1427E:190a-30": "de zhes bya ba ni de b'i ko ta ste /",
    "T02TD1427E:190a-31": "mig tu lang ka'i dbang phyug ma'o //",
    "T02TD1427E:190a-32": "m'a zhes bya ba ni m'a la ba ste /",
    "T02TD1427E:190a-33": "phrag par ni shing grib ma ste /",
    "T02TD1427E:190a-34": "nye ba'i gnas so //",
    "T02TD1427E:190a-35": "'di dag ni thugs kyi 'khor lo ste /",
    "T02TD1427E:190a-36": "nam mkha' la spyod pa'o //",
    "T02TD1427E:190a-37": "k'a zhes bya ba ni k'a ma ru ba ste /",
    "T02TD1427E:190a-38": "mchan khung dag tu ni aee r'a ba t'i'o //",
    "T02TD1427E:190a-39": "ao zhes bya ba ni ao te ste /",
    "T02TD1427E:190a-40": "nub ma gnyis su ni 'jigs byed chen mo ste zhing ngo //",
    "T02TD1427E:190a-41": "dri zhes bya ba ni tri sha ku ni ste /",
    "T02TD1427E:190a-42": "lte bar ni rlung gi shugs can ma'o //",
    "T02TD1427E:190a-43": "ko sa la ste /",
    "T02TD1427E:190a-44": "sna'i rtse mor chang 'thung ma ste nye ba'i zhing ngo //",
    "T02TD1427E:190b-0": "ka zhes bya ba ni ka ling ga ste khar ni shy'a ma de @190b b'a'o ;",
    "T02TD1427E:190b-1": "/ la zhes bya ba ni lam p'a ga ste /",
    "T02TD1427E:190b-2": "mgrin par ni shin tu bzang mo ste /",
    "T02TD1427E:190b-3": "tshando ha'o //",
    "T02TD1427E:190b-4": "k'a zhes bya ni k'anytsi na ste /",
    "T02TD1427E:190b-5": "snying gar ni rta rna ma'o //",
    "T02TD1427E:190b-6": "hi zhes bya ba ni hi m'a la ya ste /",
    "T02TD1427E:190b-7": "'doms su ni kha g'a na ne ste /",
    "T02TD1427E:190b-8": "nye ba'i tshando ha'o //",
    "T02TD1427E:190b-9": "'di dag ni gsung gi 'khor lo ste /",
    "T02TD1427E:190b-10": "sa la spyod pa'o //",
    "T02TD1427E:190b-11": "pre zhes bya ba ni pre ta pu ri ste /",
    "T02TD1427E:190b-12": "mtshan ma la 'khor lo'i shugs can ma'o //",
    "T02TD1427E:190b-13": "gri zhes bya ba ni gri ha de ba ste /",
    "T02TD1427E:190b-14": "bshang ba'i lam du khanda ro he ste 'dus pa can no //",
    "T02TD1427E:190b-15": "soo zhes bya ba ni soo r'ashta ste /",
    "T02TD1427E:190b-16": "brla gnyis su shoonda n'i'o //",
    "T02TD1427E:190b-17": "su zhes bya ba ni su brna dv'i pa ste byin pa gnyis la 'khor lo'i go cha ma ste /",
    "T02TD1427E:190b-18": "nye ba'i 'dus pa can no //",
    "T02TD1427E:190b-19": "na zhes bya ba ni na ga ra ste /",
    "T02TD1427E:190b-20": "sor mo rnams la ni shin tu dpa' mo'o //",
    "T02TD1427E:190b-21": "si zhes bya ba ni sin dhu ste /",
    "T02TD1427E:190b-22": "rkang pa'i bol la ni stobs chen ma ste /",
    "T02TD1427E:190b-23": "dur khrod do //",
    "T02TD1427E:190b-24": "ma zhes bya ba ni ma ru ste /",
    "T02TD1427E:190b-25": "mthe bong dag la ni 'khor los sgyur ma'o //",
    "T02TD1427E:190b-26": "ku zhes bya ba ni ku la t'a ste /",
    "T02TD1427E:190b-27": "pus mo gnyis la ni brtson 'grus chen mo ste /",
    "T02TD1427E:190b-28": "nye ba'i dur khrod do //",
    "T02TD1427E:190b-29": "'di dag ni sku'i 'khor lo ste /",
    "T02TD1427E:190b-30": "sa 'og na gnas so //",
    "T02TD1427E:190b-31": "de yang sku gsung thugs kyi dbye ba yis //",
    "T02TD1427E:190b-32": "yi ge gsum gyi ngo bo las //",
    "T02TD1427E:190b-33": "mtho ris mi yul sa 'og tu //",
    "T02TD1427E:190b-34": "skad cig gcig gis sku gcig 'gyur ;",
    "T02TD1427E:190b-35": "/ skad cig tsam gyi rnal 'byor bdag / skad cig gis ni phyag rgya can //",
    "T02TD1427E:190b-36": "kun nas kun du skad cig ste //",
    "T02TD1427E:190b-37": "skad cig gis ni gsang sngags 'don //",
    "T02TD1427E:190b-38": "aom a'a: h'um /",
    "T02TD1427E:190b-39": "aom sarba b'i ra yo gi n'i n'am k'a ya b'aka tsittam badzra sva bh'a ba a'atma ko&amp; ham /",
    "T02TD1427E:190b-40": "aom badzra shuddha: sarba dha rm'a badzra shuddho&amp; ham /",
    "T02TD1427E:190b-41": "de nas go cha gnyis shes nas //",
    "T02TD1427E:190b-42": "ye shes 'khor lo rnam par bsgom //",
    "T02TD1427E:190b-43": "sngags dang phyag rgya'i sbyor shes pas //",
    "T02TD1427E:190b-44": "dam tshig 'khor lo la myur gzhug / de nas go cha gnyis bshad par bya ste /",
    "T02TD1427E:190b-45": "snying kar aom ha'o //",
    "T02TD1427E:190b-46": "mgo bor na ma hi'o //",
    "T02TD1427E:190b-47": "spyi gtsug la sv'a h'a hu /",
    "T02TD1427E:190b-48": "phrag pa gnyis la ni boo sha ta he /",
    "T02TD1427E:190b-49": "mig gnyis la ni h'um h'um ho //",
    "T02TD1427E:190b-50": "yan lag thams cad la ni phat phat ham /",
    "T02TD1427E:190b-51": "dang po rdo rje sems dpa' ste //",
    "T02TD1427E:190b-52": "gnyis pa rnam par snang mdzad bzhugs //",
    "T02TD1427E:190b-53": "gsum pa padma gar dbang bzhugs //",
    "T02TD1427E:190b-54": "bzhi pa dpal ldan he ru ka //",
    "T02TD1427E:190b-55": "rdo rje nyi ma rta mchog ste //",
    "T02TD1427E:191a-0": "gdug pa ga cha rnams @191a * //",
    "T02TD1427E:191a-1": "kyis bsrungs //",
    "T02TD1427E:191a-2": "aom bam rdo rje phag mo'o //",
    "T02TD1427E:191a-3": "ham yom ya mi ni'o //",
    "T02TD1427E:191a-4": "hrim mom rmongs byed ma'o //",
    "T02TD1427E:191a-5": "hrim hr'im skyod byed ma'o //",
    "T02TD1427E:191a-6": "h'um h'um skrod byed ma'o //",
    "T02TD1427E:191a-7": "phat phat ni tsandi ka ste /",
    "T02TD1427E:191a-8": "yan lag thams cad la mtshon cha yin te /",
    "T02TD1427E:191a-9": "lte ba dang snying ga dang de bzhin du kha dang /",
    "T02TD1427E:191a-10": "mgo bo dang ;",
    "T02TD1427E:191a-11": "spyi gtsug dag gi mtshon cha nyid do //",
    "T02TD1427E:191a-12": "mdzub mo mdud byas gung mo nges par sbyar //",
    "T02TD1427E:191a-13": "mthe bong rdo rje brtan por rab tu sbyar //",
    "T02TD1427E:191a-14": "'di ni dpral ba'i dbyings su rab bzhag nas //",
    "T02TD1427E:191a-15": "bskor zhing bskor bas kun du bskor bar bya //",
    "T02TD1427E:191a-16": "rkang pa mnan cing gyen du blta //",
    "T02TD1427E:191a-17": "gyen du phem gyi sgra sgrogs shing ;",
    "T02TD1427E:191a-18": "phyogs bcu 'jig rten khams bzhugs pa'i //",
    "T02TD1427E:191a-19": "dpa' bo rnal 'byor ma rnams dgug / aom yo ga shuddha: sarba dharmm'a yo ga shuddho&amp; ham /",
    "T02TD1427E:191a-20": "de nas snying po'i phyag rgya sbyin par bya ste /",
    "T02TD1427E:191a-21": "lag pa g-yas pa dang g-yon pa bskor zhing mkha' 'gro ma'i dam pa bde bar gzhug par bya'o //",
    "T02TD1427E:191a-22": "aom shr'i badzra he he ru ru kam hum h'um phat badzra d'a ki n'i dz'a la samba ram sv'a h'a snying po'i sngags so //",
    "T02TD1427E:191a-23": "aom hr'i: ha ha hum h'um phat nye ba'i snying po'i sngags so //",
    "T02TD1427E:191a-24": "aom badzra bee ro tsa n'i ye hum h'um phat sv'a h'a /",
    "T02TD1427E:191a-25": "bcom ldan 'das ma'i snying po'o //",
    "T02TD1427E:191a-26": "aom badzra sarba buddha d'a ki n'i ye badzra warnna n'i ye hum h'um phat sv'a h'a /",
    "T02TD1427E:191a-27": "bcom ldan 'das ma'i nye ba'i snying po'o //",
    "T02TD1427E:191a-28": "aom ka ra ka ra hum h'um phat /",
    "T02TD1427E:191a-29": "aom pra tsanda hum h'um phat /",
    "T02TD1427E:191a-30": "aom ku ru ku ru hum h'um phat /",
    "T02TD1427E:191a-31": "aom tsanda aaksh'i ye hum h'um phat /",
    "T02TD1427E:191a-32": "aom bandha bandha hum h'um phat /",
    "T02TD1427E:191a-33": "aom pra bh'a ba t'i ye hum h'um phat /",
    "T02TD1427E:191a-34": "aom tr'a sa ya tr'a sa ya hum h'um phat /",
    "T02TD1427E:191a-35": "aom ma h'a n'a se hum h'um phat /",
    "T02TD1427E:191a-36": "aom ksho bha ya ksho bha ya hum h'um phat /",
    "T02TD1427E:191a-37": "aom b'i ra ma t'i ya hum h'um phat /",
    "T02TD1427E:191a-38": "aom hroom hroom hum h'um phat /",
    "T02TD1427E:191a-39": "aom kharba r'i ya hum h'um phat /",
    "T02TD1427E:191a-40": "aom hra: hra: hum h'um phat /",
    "T02TD1427E:191a-41": "aom lam ke shva r'i ya hum h'um phat /",
    "T02TD1427E:191a-42": "aom phem phem hum h'um phat /",
    "T02TD1427E:191a-43": "aom dru matstsh'a ya hum h'um phat /",
    "T02TD1427E:191a-44": "aom phat phat hum h'um phat /",
    "T02TD1427E:191a-45": "aom aee ra ba t'i ya hum h'um phat /",
    "T02TD1427E:191a-46": "aom da ha da ha hum h'um phat /",
    "T02TD1427E:191a-47": "aom ma h'a bhee ra b'i ya hum h'um phat /",
    "T02TD1427E:191a-48": "aom pa tsa pa tsa hum h'um phat /",
    "T02TD1427E:191a-49": "aom b'a yu be ge hum h'um phat /",
    "T02TD1427E:191a-50": "aom bhaksha bhaksha ba sa ru dhi r'a na tra m'a la aa ba la mbi ne hum h'um phat /",
    "T02TD1427E:191a-51": "aom su ra bhaksh'i ya hum h'um phat /",
    "T02TD1427E:191a-52": "aom grihna grihna sa pa ta p'a t'a la ga ta bhu dzam ga sarbam w'a /",
    "T02TD1427E:191a-53": "tardza ya ta rdza ya hum h'um phat /",
    "T02TD1427E:191a-54": "aom shy'a ma de b'i ya hum h'um phat /",
    "T02TD1427E:191a-55": "aom a'a kaddhya a'a kaddhya hum h'um phat /",
    "T02TD1427E:191b-0": "aom su @191b bha dre hum h'um phat /",
    "T02TD1427E:191b-1": "aom hrim hrim hum h'um phat /",
    "T02TD1427E:191b-2": "aom ha ya ka rne hum h'um phat /",
    "T02TD1427E:191b-3": "aom dznyoom dznyoom hum h'um phat /",
    "T02TD1427E:191b-4": "aom kha ga a'a na ne hum h'um phat /",
    "T02TD1427E:191b-5": "aom kshm'am kshm'am hum h'um phat /",
    "T02TD1427E:191b-6": "aom tsakra de ge hum h'um phat /",
    "T02TD1427E:191b-7": "aom h'am h'am hum h'um phat /",
    "T02TD1427E:191b-8": "aom khanda ro he hum h'um phat /",
    "T02TD1427E:191b-9": "aom h'im h'im hum h'um phat /",
    "T02TD1427E:191b-10": "aom shoondi n'i ye hum h'um phat /",
    "T02TD1427E:191b-11": "aom h'um h'um hum h'um phat /",
    "T02TD1427E:191b-12": "aom tsakra barmmi n'i ya hum h'um phat /",
    "T02TD1427E:191b-13": "aom k'i li k'i li hum h'um phat /",
    "T02TD1427E:191b-14": "aom su b'i re hum h'um phat /",
    "T02TD1427E:191b-15": "aom si li si li hum h'um phat /",
    "T02TD1427E:191b-16": "aom ma h'a ba le hum h'um phat /",
    "T02TD1427E:191b-17": "aom hi li hi li hum h'um phat /",
    "T02TD1427E:191b-18": "aom tsakra brti n'i ya hum h'um phat /",
    "T02TD1427E:191b-19": "aom dhi li dhi li hum h'um phat /",
    "T02TD1427E:191b-20": "aom ma h'a b'i rya hum h'um phat /",
    "T02TD1427E:191b-21": "aom k'a k'a sye hum h'um phat /",
    "T02TD1427E:191b-22": "aom au l'u k'a sye hum h'um phat /",
    "T02TD1427E:191b-23": "aom shv'a n'a sye hum h'um phat /",
    "T02TD1427E:191b-24": "aom sh'u ga r'a sye hum h'um phat /",
    "T02TD1427E:191b-25": "aom ya ma d'a dh'i ya hum h'um phat /",
    "T02TD1427E:191b-26": "aom ya ma d'u t'i ya hum h'um phat /",
    "T02TD1427E:191b-27": "aom ya ma damshti n'i ya hum h'um phat /",
    "T02TD1427E:191b-28": "aom ya ma ma th'a n'a ya hum h'um phat /",
    "T02TD1427E:191b-29": "aom d'a ki n'i ya hum h'um phat /",
    "T02TD1427E:191b-30": "aom l'a me hum h'um phat /",
    "T02TD1427E:191b-31": "aom khanda ro he hum h'um phat /",
    "T02TD1427E:191b-32": "aom r'u pi n'i ya hum h'um phat /",
    "T02TD1427E:191b-33": "aom na mo bha ga ba te b'a re sh'a ya /",
    "T02TD1427E:191b-34": "ma h'a kalpa aagni sinna bh'a ya /",
    "T02TD1427E:191b-35": "dza t'a ma ku tota ka t'a ya /",
    "T02TD1427E:191b-36": "damshtr'a ka r'a lo gra bh'i sha na mu kh'a ya /",
    "T02TD1427E:191b-37": "sa ha sra bhu dza bh'a su r'a ya /",
    "T02TD1427E:191b-38": "par shu p'a sho dya ta sh'u la kha tv'am ga dh'a ri ni /",
    "T02TD1427E:191b-39": "by'a ghra dzi n'am ba ra dha r'a ya /",
    "T02TD1427E:191b-40": "ma h'a dh'um br'an dha ka ra ba push'a ya hum h'um phat /",
    "T02TD1427E:191b-41": "de dag ni mchod pa'i sngags so //",
    "T02TD1427E:191b-42": "ji ltar bltams pa tsam gyis kyang //",
    "T02TD1427E:191b-43": "de bzhin gshegs kun khrus gsol ltar //",
    "T02TD1427E:191b-44": "lha yi chu ni dag pa yis //",
    "T02TD1427E:191b-45": "de bzhin bdag gis khrus gsol lo //",
    "T02TD1427E:191b-46": "aom sarba ta th'a ga ta aa bhi she ka sa ma ya shri ye h'um /",
    "T02TD1427E:191b-47": "dbang bskur ba'i sngags so //",
    "T02TD1427E:191b-48": "rdo rje'i thal mo gyen du kha phye la mtshan phyed na gtor ma sbyin par bya'o //",
    "T02TD1427E:191b-49": "aom badzra a'a ralli ho: dza h'um bam ho: badzra d'a ki n'i sa ma ya stvam dri shya ho: aom a'a h'um zhes bya ba 'dis lan lnga'i bar du mngon par bsngags par byas la btab par bya ste /",
    "T02TD1427E:191b-50": "aom kha kha kh'a hi kh'a hi sarbba yaksha raksha sa bh'u ta pre ta pi sh'a tsa aunma da aa pasm'a ra d'a ka d'a ki n+ya da ya ai mam pa lim grihnan dus ma yam rakshan tu /",
    "T02TD1427E:191b-51": "ma ma sarbba siddhi mme pra yatstshantu ye thee bam ya theshtam bhum dza tha pi ba tha dzi ghra tha m'a ti kra ma tha /",
    "T02TD1427E:191b-52": "ma ma sarbba k'a ra ta ya sad su kha bi briddha ye sa h'a ya ka bha bantu hum h'um phat sv'a h'a /",
    "T02TD1427E:192a-0": "so dang sen mo dag khanda ka p'a @192a * //",
    "T02TD1427E:192a-1": "pa'o ;",
    "T02TD1427E:192a-2": "/ skra dang spu dag ma h'a kang ka la'o //",
    "T02TD1427E:192a-3": "pags pa dang dri ma dag kang ka la'o //",
    "T02TD1427E:192a-4": "sha ni mche ba rnam par gtsigs pa'o //",
    "T02TD1427E:192a-5": "rgyus pa ni su ra bee ri'o //",
    "T02TD1427E:192a-6": "rus pa ni 'od dpag tu med pa'o //",
    "T02TD1427E:192a-7": "mchin pa ni rdo rje lod do //",
    "T02TD1427E:192a-8": "snying ni rdo rje sku'o //",
    "T02TD1427E:192a-9": "mig ni aang ku re ka'o//",
    "T02TD1427E:192a-10": "mkhris pa ni rdo rje ral pa can no //",
    "T02TD1427E:192a-11": "glo ba ni dpa' bo chen po'o //",
    "T02TD1427E:192a-12": "rgyu ma ni rdo rje h'um mdzad do //",
    "T02TD1427E:192a-13": "gnye ma ni rab tu bzang po'o //",
    "T02TD1427E:192a-14": "grod pa ni rdo rje bzang po'o //",
    "T02TD1427E:192a-15": "chu so ni 'jigs byed chen po'o //",
    "T02TD1427E:192a-16": "skra mtshams ni mig mi bzang ngo //",
    "T02TD1427E:192a-17": "bad kan ni stobs po che'o //",
    "T02TD1427E:192a-18": "rnag ni rin chen rdo rje'o //",
    "T02TD1427E:192a-19": "khrag ni rta mgrin no //",
    "T02TD1427E:192a-20": "rdul ni nam mkha'i snying po'o //",
    "T02TD1427E:192a-21": "tshil ni dpal rdo rje he ru ka'o //",
    "T02TD1427E:192a-22": "mchi ma ni padma gar gyi dbang phyug go //",
    "T02TD1427E:192a-23": "mchil ma ni rnam par snang mdzad do //",
    "T02TD1427E:192a-24": "snabs ni rdo rje sems dpa' ste /",
    "T02TD1427E:192a-25": "de dag ni dpa' bo'i yan lag rnam par dag pa'o //",
    "T02TD1427E:192a-26": "dpa' po'i rtsa ba'i sngags mchog gang //",
    "T02TD1427E:192a-27": "mchod phyir thogs la sogs pa brtag / dpa' po nyi shu rtsa bzhi yi //",
    "T02TD1427E:192a-28": "lus kyi khams la rnam par brtag / go cha'i phyag rgya dpa' bo drug / phyag rgya 'di yis lus mdzes te //",
    "T02TD1427E:192a-29": "rdo rje phag mo'i sngags gang yin //",
    "T02TD1427E:192a-30": "mgrin pa mgul dos brgyan pa yin //",
    "T02TD1427E:192a-31": "snying po'i sngags kyi dpa' ba yi //",
    "T02TD1427E:192a-32": "phreng ba brgya yi phyed kyis brgyan //",
    "T02TD1427E:192a-33": "gsang sngags yi ge bdun gyis ni //",
    "T02TD1427E:192a-34": "rna cha yis ni rna ba brgyan //",
    "T02TD1427E:192a-35": "sangs rgyas kun gyi mkha' 'gro ma //",
    "T02TD1427E:192a-36": "pags pa'i gos ni 'dzin pa'i mchog / rnal 'byor ma drug sngags kyis ni //",
    "T02TD1427E:192a-37": "ska rags byas pa rnam par brgyan //",
    "T02TD1427E:192a-38": "'khor lo kun gyi rnal 'byor ma //",
    "T02TD1427E:192a-39": "sngags kyi btung ba'i thod pa yin //",
    "T02TD1427E:192a-40": "bee ro tsa na'i sngags gang yin //",
    "T02TD1427E:192a-41": "thod pas mgo bo rnam par brgyan //",
    "T02TD1427E:192a-42": "de ltar bdag nyid rnam bsams te //",
    "T02TD1427E:192a-43": "tsham ngam sngags kyis shin tu bsrung //",
    "T02TD1427E:192a-44": "tshangs par spyod pa brtag gyur nas //",
    "T02TD1427E:192a-45": "rkang pa brgyad pa'i gsang sngags mchod //",
    "T02TD1427E:192a-46": "'jigs pa thams cad rnam spangs te //",
    "T02TD1427E:192a-47": "de ltar rnal 'byor bdag nyid bsam //",
    "T02TD1427E:192a-48": "'khor lo bde mchog sdom pa la //",
    "T02TD1427E:192a-49": "blo ldan che gang rnam par spyod //",
    "T02TD1427E:192a-50": "rigs lnga dag tu kun spyod pa //",
    "T02TD1427E:192a-51": "rigs gcig tu ni rnam par brtag / rnam par mi rtog bdag nyid sems /",
    "T02TD1427E:192b-0": "@192b 'dod pa'i yon tan lnga la spyod //",
    "T02TD1427E:192b-1": "dogs pa thams cad rnam spangs te //",
    "T02TD1427E:192b-2": "dpa' bo seng ge bzhin du spyod //",
    "T02TD1427E:192b-3": "a'a li k'a li mdun bsams nas //",
    "T02TD1427E:192b-4": "rnal 'byor chen po ngal bso ste //",
    "T02TD1427E:192b-5": "zla ba'i dkyil 'khor rdzogs pa ni //",
    "T02TD1427E:192b-6": "lte ba'i rtsa bar gnas par bsgom //",
    "T02TD1427E:192b-7": "yi ge mchog gi gnas gyur pa //",
    "T02TD1427E:192b-8": "de yi dbus su rnam par bsgom //",
    "T02TD1427E:192b-9": "sku gsung thugs kyi rdo rje can //",
    "T02TD1427E:192b-10": "lha yi sku ni bsgom par bya //",
    "T02TD1427E:192b-11": "de ni gzugs las 'das pa ste //",
    "T02TD1427E:192b-12": "dngos po med pa'i chos nyid yin //",
    "T02TD1427E:192b-13": "de yang bsam gyis mi khyab bsam //",
    "T02TD1427E:192b-14": "sems nyid brtag par mi bya'o //",
    "T02TD1427E:192b-15": "bsam gyis mi khyab de bsams na //",
    "T02TD1427E:192b-16": "de las gzugs ni tho bar 'gyur //",
    "T02TD1427E:192b-17": "kha tv'am ga ni lha yi sku //",
    "T02TD1427E:192b-18": "shes rab da ma ru yi sgra //",
    "T02TD1427E:192b-19": "nyin mo bcom ldan rdo rje can //",
    "T02TD1427E:192b-20": "rnal 'byor ma ni mtshan mor bshad //",
    "T02TD1427E:192b-21": "mya ngan 'das byung dpa' po rnams //",
    "T02TD1427E:192b-22": "drug pa sems kyi sprul pa ste //",
    "T02TD1427E:192b-23": "dag pa chos kyi sprul pa mi pag mo'i gzugs su bstan pa yin //",
    "T02TD1427E:192b-24": "shr'ir yig gnyis med yi shes te //",
    "T02TD1427E:192b-25": "he ni rgyu sogs rnam par spangs //",
    "T02TD1427E:192b-26": "ru yig tshogs dang bral ba nyid //",
    "T02TD1427E:192b-27": "ka ni gang du 'ang mi gnas pa'o //",
    "T02TD1427E:192b-28": "sems ni ngal bso rnal 'byor pa //",
    "T02TD1427E:192b-29": "myang 'das bstan pa ma yin nyid //",
    "T02TD1427E:192b-30": "'pho ba'i tshe na rnal 'byor pa //",
    "T02TD1427E:192b-31": "dpal ldan khrag 'thung sogs rnal 'byor //",
    "T02TD1427E:192b-32": "me tog sna tshogs lag na thogs //",
    "T02TD1427E:192b-33": "sna tshogs rgyal mtshan pa dan dang //",
    "T02TD1427E:192b-34": "rol mo'i sgra ni sna tshogs dang /",
    "T02TD1427E:192b-35": "glu yi mchod pa sna tshogs kyis //",
    "T02TD1427E:192b-36": "'chi bzhes bya rnam rtog ste //",
    "T02TD1427E:192b-37": "mkha' spyod gnas su 'khrid par byed //",
    "T02TD1427E:192b-38": "dpal bcom ldan 'das mngon par rtogs pa zhes bya ba /",
    "T02TD1427E:192b-39": "yul bham ga la'i slob dpon bsod snyoms pa dngos grub brnyes pa /",
    "T02TD1427E:192b-40": "rnal 'byor gyi dbang phyug chen po l'u yam pas mdzad pa rdzogs so /",
    "T02TD1427E:192b-42": "// / kha che'i mkhas pa shrad dh'a ka ra barma dang /",
    "T02TD1427E:192b-43": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa las /",
    "T02TD1427E:192b-44": "slad kyi dpal rdo rje slob dpon chen po rje btsun na ba ko ti p'a da'i zhal snga nas dang /",
    "T02TD1427E:192b-45": "bod kyi lo ts'a ba 'gos lha btsas kyis yul shar phyogs kyi dpe dang bstun te bcos pa'o //",
    "T02TD1427E:193a-0": "dus phyis shar phyogs dza ga ta la'i pandi ta chen po @193a * //",
    "T02TD1427E:193a-1": "d'a na sh'i las 'grel pa dang bstun nas cung zad bcos pa'o//"
}