{
    "T02D3579:214b-0": "@214b # // rgya gar skad du /",
    "T02D3579:214b-1": "ku ru kulle karma pra sa rapra yog / bod skad du /",
    "T02D3579:214b-2": "ku ru kulle'i las rab tu brkyang ba sbyor ba /",
    "T02D3579:214b-3": "'phags ma ku ru kulle la phyag 'chal lo //",
    "T02D3579:214b-4": "aom ku ru kulle sv'ah'a /",
    "T02D3579:214b-5": "'phags ma sgrol ma'i snying po'o //",
    "T02D3579:214b-6": "sa gsum nus pa gzhom med pa'i //",
    "T02D3579:214b-7": "dbang gi las ni rab tu brkyang //",
    "T02D3579:214b-8": "sngon gsungs ting 'dzin la gnas nas //",
    "T02D3579:214b-9": "yi ge 'bum du bzlas pa bya //",
    "T02D3579:215a-0": "@215a * // phyi nas me tog bdug pas byug / dri dang phye ma gos la sogs //",
    "T02D3579:215a-1": "sngags 'dis mngon par bsngags gyur te //",
    "T02D3579:215a-2": "gang la byin de dbang du 'gyur //",
    "T02D3579:215a-3": "dri bzang bdug pas bdag bdugs nas //",
    "T02D3579:215a-4": "skye bo thams cad dga' bar 'gyur //",
    "T02D3579:215a-5": "gang ming me tog dmar po yi //",
    "T02D3579:215a-6": "sbyin sreg byas te dbang du 'gyur //",
    "T02D3579:215a-7": "bza' btung la yang mngon par bsngags //",
    "T02D3579:215a-8": "gang la byin de dbang 'gyur ro //",
    "T02D3579:215a-9": "skyes bu chen po dbang byed na //",
    "T02D3579:215a-10": "yungs kar dkar pos sbyin sreg bya //",
    "T02D3579:215a-11": "phyi nas tshes grangs rgyu skar rnams //",
    "T02D3579:215a-12": "bzang po'i nyin la bcom ldan ma //",
    "T02D3579:215a-13": "mchod pa la sogs byas nas ni //",
    "T02D3579:215a-14": "gur gum gi wang ga pur sogs //",
    "T02D3579:215a-15": "grog 'am ni yang na gos //",
    "T02D3579:215a-16": "'khor lo rtsibs ni bcu drug pa //",
    "T02D3579:215a-17": "autpal 'dab ma'i rnam pa la //",
    "T02D3579:215a-18": "'khor lo mngon par bri bya ste //",
    "T02D3579:215a-19": "'khor lo'i dbus su sngags bcas la //",
    "T02D3579:215a-20": "bsgrub bya yi ni ming rnams bri //",
    "T02D3579:215a-21": "'khrul 'khor ku ru kulle yi //",
    "T02D3579:215a-22": "yi ge bzhi yi 'khrul 'khor te //",
    "T02D3579:215a-23": "bsgrub bya'i ming ni nges par bri //",
    "T02D3579:215a-24": "phyi rol ao yi sum 'gyur bya //",
    "T02D3579:215a-25": "srad bu dmar pos yang dag bri//",
    "T02D3579:215a-26": "myos byed rang bzhin thum bu ni //",
    "T02D3579:215a-27": "lus kyi snying ga'i dbus su gzhug / seng ldeng me la bsro bar bya //",
    "T02D3579:215a-28": "rkang pa nas ni dgug par bya //",
    "T02D3579:215a-29": "skyes pa'am ni yang na bud med dbang byed na //",
    "T02D3579:215a-30": "zangs ma'i khab kyis skye gnas rkang pa dag dbug bya //",
    "T02D3579:215a-31": "'di nyid dbang du 'gyur bar the tshom med pa ste //",
    "T02D3579:215a-32": "sngags kyi rgyal po 'di nyid dang pa chen po yis //",
    "T02D3579:215a-33": "bcom ldan 'das ma mchod par byas nas bzlas par bya //",
    "T02D3579:215a-34": "rim pa 'di nyid kyis ni kun gyi dngos grub 'gyur //"
}