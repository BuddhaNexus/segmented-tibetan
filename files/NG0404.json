{
    "NG0404:0": "// bod skad du /",
    "NG0404:1": "de bzhin gshegs pa thams cad rang bzhin byang chub kyi sems bsgom pa'i rgyud /",
    "NG0404:2": "dpal rdo rje sems dpa' la phyag 'tshal lo //",
    "NG0404:3": "'di skad bshad pa'i dus na /",
    "NG0404:4": "bcom ldan 'das byang chub kyi sems rdo rje btsun mo'i b+ha ga la /",
    "NG0404:5": "de bzhin gshegs pa mi bskyod pa la sogs pa rnams dang */",
    "NG0404:6": "btsun mo dam pa spyan ma la sogs pa rnams dang */",
    "NG0404:7": "byang chub sems dpa' sa'i snying po la sogs pa rnams dang */",
    "NG0404:8": "la se la sogs pa btsun mo rnams dang */",
    "NG0404:9": "dam pa'i sgo ba gshin rje gshed po la sogs pa rnams dang */",
    "NG0404:10": "de dag thams cad btsun mo'i b+ha ga la rang bzhin gyis gnas par gyur to //",
    "NG0404:11": "de bzhin gshegs pa thams cad kyi rang bzhin //",
    "NG0404:12": "byang chub kyi sems bsgom pa'i rgyud las /",
    "NG0404:13": "gleng gzhi'i le'u ste dang po'o // // de nas",
    "NG0404:14": "de bzhin gshegs pa mi bskyed pa la sogs pa",
    "NG0404:15": "rnams kyis mgrin gcig pas gsol pa /",
    "NG0404:16": "bcom ldan 'das byang chub kyi sems bsgom pa'i don dam gnas gang lags /",
    "NG0404:17": "bcom ldan 'das kyis byang chub kyi sems rdo rjes bka' stsal ba /",
    "NG0404:18": "byang chub sems kyi don nyid ni //",
    "NG0404:19": "mthong bas bltar med don nyid do //",
    "NG0404:20": "mtshan ma tsam na 'di rnams 'byung *//",
    "NG0404:21": "'byung gnas @#//",
    "NG0404:22": "sum cu rtsa gnyis so //",
    "NG0404:23": "byang chub sems kyi yi ge las //",
    "NG0404:24": "mtshan dpe rnams ni lha rnams las //",
    "NG0404:25": "byang chub sems ni bsgom pa'o //",
    "NG0404:26": "chu zla'i tshul du rnam par gsal //",
    "NG0404:27": "byang chub sems zhes bya ba ni //",
    "NG0404:28": "dam pa'i skyes bu nyes pa spong *//",
    "NG0404:29": "yang dag bden pa thar pa'i mchog / byang chub nam mkha'i rang bzhin te //",
    "NG0404:30": "kun 'byung lam nyid yang gnas so //",
    "NG0404:31": "de bzhin gshegs pa thams cad kyi rang bzhin byang chub kyi sems bsgom pa'i rgyud las /",
    "NG0404:32": "gleng bslang ba'i le'u ste gnyis pa'o // // de",
    "NG0404:33": "nas 'khor gyi de bzhin gshegs pa rnams kyis gsol",
    "NG0404:34": "pa / byang chub sems ni rdo rje mchog / bde ba nyid kyi 'byung khung tu //",
    "NG0404:35": "byang chub sems kyi gnas nyid nas //",
    "NG0404:36": "mtshan dpe shin tu rgyan pa yi //",
    "NG0404:37": "lha rnams thabs kyis ji ltar 'byung *//",
    "NG0404:38": "zhes gsol pa dang */",
    "NG0404:39": "bcom ldan 'das byang chub kyi sems rdo rjes bka' stsal pa /",
    "NG0404:40": "yum gyi b+ha ga gzhal yas las //",
    "NG0404:41": "rdo rje rnam bzhi las bskyed pa //",
    "NG0404:42": "mkha' nyid gsang ba'i gzhal yas khang *//",
    "NG0404:43": "byang chub sems las lhar gyur ba //",
    "NG0404:44": "stong pa nyid de byang chub sems //",
    "NG0404:45": "gdags su yod pa'i skur gyur pa //",
    "NG0404:46": "yi ge rnams la rab tu byung *//",
    "NG0404:47": "brtan par shin tu red pa de //",
    "NG0404:48": "bskyed pa'i rim pa yin pa'o //",
    "NG0404:49": "de lta'i phyir na byang chub sems //",
    "NG0404:50": "sgom pa zhes par rab tu bshad //",
    "NG0404:51": "de bzhin gshegs pa thams cad kyi rang bzhin byang chub kyi sems bsgom pa'i rgyud las /",
    "NG0404:52": "mtshan ma shin tu bstan pa'i le'u ste gsum pa'o ///",
    "NG0404:53": "/ de nas de bzhin gshegs pa rnams kyis gsol pa /",
    "NG0404:54": "bde bar gshegs pa byang chub rdo rje'i mchog / bskyed dang rdzogs pa ji ltar lags //",
    "NG0404:55": "de yi mthar phyin don gang lags //",
    "NG0404:56": "nyams su blang ba'i thabs gang lags //",
    "NG0404:57": "zhes gsol ba dang */",
    "NG0404:58": "bcom ldan 'das byang chub kyi sems rdo rjes bka' stsal pa /",
    "NG0404:59": "chos rnams rang bzhin dag pa las //",
    "NG0404:60": "skad cig ma la gsal gyur pa /",
    "NG0404:61": "rdzogs dang bskyed pa zhes bya ste //",
    "NG0404:62": "'di goms red pa lam mthar phyin //",
    "NG0404:63": "sems kyi skad cig dang po la //",
    "NG0404:64": "lus dang chos kun gnas pa'o //",
    "NG0404:65": "chos sku mkha' ltar lhar gnas pa //",
    "NG0404:66": "de la gnas pa ga la 'gyur //",
    "NG0404:67": "mi gnas pa nyid pha rol phyin //",
    "NG0404:68": "bde gshegs sa gsum rab tu gnas //",
    "NG0404:69": "snang dang mi snang dran sems med //",
    "NG0404:70": "mkha' la mkha' gnas dbyings la dbyings //",
    "NG0404:71": "mngon sum mi gnas mtshon du med //",
    "NG0404:72": "de bzhin gshegs pa thams cad kyi rang bzhin byang chub kyi sems bsgom pa'i rgyud las /",
    "NG0404:73": "rdzogs pa'i rdzogs pa bstan pa'i le'u ste bzhi pa'o ///",
    "NG0404:74": "/ de nas rtsol ba dang bral ba'i 'khor gyi bde bar gshegs pa rnams kyis gsol pa /",
    "NG0404:75": "bde gshegs byang chub sems dges mchog / legs dges",
    "NG0404:76": "khyod kyis bka' stsol cig / sku mi mnga' la",
    "NG0404:77": "bdag phyag 'tshal // gsung mi mnga' la",
    "NG0404:79": "[(]3[)]@#// de bzhin du //",
    "NG0404:80": "thugs la shin tu gus phyag 'tshal //",
    "NG0404:81": "zhes gsol pa dang */",
    "NG0404:82": "de bzhin gshegs pa byang chub kyi sems rdo rjes bka' stsal pa /",
    "NG0404:83": "nyon cig 'khor gyi bde gshegs rnams //",
    "NG0404:84": "rtsol bral don ni thugs nyid kyi //",
    "NG0404:85": "ye shes dag pa nyid yin te //",
    "NG0404:86": "dbyings la dbyings kyis bltas pas na //",
    "NG0404:87": "gang yang mthong ba med pa ni //",
    "NG0404:88": "de nyid mthong chen po yin //",
    "NG0404:89": "mkha' la mkha' nyid mkha' yi don //",
    "NG0404:90": "bgrod med pa zhes bya ba ste //",
    "NG0404:91": "bya bral rdzogs pa'i lung zheng bya //",
    "NG0404:92": "mkha' la mkha' bsam don de ni //",
    "NG0404:93": "bde gshegs rnams kyis de ma gzigs //",
    "NG0404:94": "bka' yang dag pa dpe med do //",
    "NG0404:95": "btsal na rtsol nad sangs mi srid //",
    "NG0404:96": "ma btsal ba ni ye shes rang *//",
    "NG0404:97": "phyi nang chos rnams thams cad kun //",
    "NG0404:98": "chos kyi dbyings kyi rang bzhin yin //",
    "NG0404:99": "rang bzhin med pa'i don 'di la //",
    "NG0404:100": "rtog pa gang yang mi skye na //",
    "NG0404:101": "de bzhin gshegs pa de nyid yin //",
    "NG0404:102": "chos sku chen po zhes bya ste //",
    "NG0404:103": "ye shes de nyid nyams su blang *//",
    "NG0404:104": "de bzhin gshegs pa thams cad kyi rang bzhin byang chub kyi sems bsgom pa'i rgyud las /",
    "NG0404:105": "rtsol ba dang bral ba'i don bstan pa'i le'u ste",
    "NG0404:106": "lnga pa'o // // de bar gshegs pa rnams kyis",
    "NG0404:107": "gsol pa / byang chub sems ni 'byung ba'i rtsa //",
    "NG0404:108": "sum cu rtsa gnyis nges pa ste //",
    "NG0404:109": "rtsa yi dbye ba bka' stsal 'tshal //",
    "NG0404:110": "zhes gsol pa dang */",
    "NG0404:111": "bcom ldan 'das byang chub kyi sems rdo rje bka' stsal ba /",
    "NG0404:112": "byang chub sems ni 'byung ba dang *//",
    "NG0404:113": "bde gshegs rnams ni bsti gnas sa //",
    "NG0404:114": "steng sgo rgya srubs rtsa chen bzhi //",
    "NG0404:115": "mig rtsa gnyis dang rna rtsa gnyis //",
    "NG0404:116": "lce rtsa gnyis dang sna rtsa gnyis //",
    "NG0404:117": "'gram rtsa gnyis dang lce'u chung gnyis //",
    "NG0404:118": "nu rtsa gnyis dang mchan rtsa gnyis //",
    "NG0404:119": "dpung rtsa gnyis dang lag ngar gnyis //",
    "NG0404:120": "pho zur gnyis dang bla rtsa gnyis //",
    "NG0404:121": "rje ngar gnyis dang long rtsa gnyis //",
    "NG0404:122": "mtheb rtsa gnyis dang sum cu gnyis //",
    "NG0404:123": "byang chub sems ni dkar dmar 'bab //",
    "NG0404:124": "de bzhin gshegs pa thams cad kyi rang bzhin byang chub kyi sems sgom pa'i rgyud las /",
    "NG0404:125": "rtsa'i dbye ba bstan pa'i le'u ste drug pa'o ///",
    "NG0404:126": "/ de nas 'khor gyi bde bar gshegs pa rnams kyis gsol pa /",
    "NG0404:127": "byang chub sems ni rdo rje mchog / rang bzhin gnas pa bka' stsal pa /",
    "NG0404:128": "mi dmigs bde ba bka' stsol cig khyab pa chen",
    "NG0404:129": "po bka' stsol cig / nyag gcig dgongs pa bka'",
    "NG0404:130": "stsol cig / ces gsol pa dang */ bcom ldan",
    "NG0404:131": "'das byang chub kyi sems rdo rje bka' stsal pa",
    "NG0404:132": "/ nyon cig 'khor gyi bde bar gshegs //",
    "NG0404:133": "yang dag ma bcos sems de la //",
    "NG0404:134": "ci yang ma g.yos byung ba n-i //",
    "NG0404:135": "bag chags zad de de bzhin nyid //",
    "NG0404:136": "de bzhin nyid ces bya ba ni //",
    "NG0404:137": "gud na yod pa ma yin no //",
    "NG0404:138": "ye nas sems nyid nam 'kha' la //",
    "NG0404:139": "snang ba med pa thams cad snang *//",
    "NG0404:140": "kun snang bde ba don dam ste //",
    "NG0404:141": "tshig dang yi ge kun @#//",
    "NG0404:142": "las 'das //",
    "NG0404:143": "'di las gdags pa'i chos gang med //",
    "NG0404:144": "de kho na nyid mi dmigs pa //",
    "NG0404:145": "mtshan ma'i byung tshor kun med na //",
    "NG0404:146": "dmigs med mkha' yi dbus zhes bya //",
    "NG0404:147": "kun pas bdag nyid rgyal ba'i thugs //",
    "NG0404:148": "sangs rgyas rnams kyi chen po zhes //",
    "NG0404:149": "grags dang ma grags sems med pa //",
    "NG0404:150": "e maho de nyid khyab pa ste //",
    "NG0404:151": "dmigs pa med pa'i mkha' zhes bya //",
    "NG0404:152": "dbyings la dbyings nyid rang rig na //",
    "NG0404:153": "bya btsal rdzogs pa zhes bya ste //",
    "NG0404:154": "stong pa la ni stong pa sgom //",
    "NG0404:155": "stong nyid ye shes dag pa ste //",
    "NG0404:156": "dngos dang dngos med gnyis kas stong *//",
    "NG0404:157": "ye shes dang ni dbyings ma bskyed //",
    "NG0404:158": "mkha' la mkha' bsam mkha' yi don //",
    "NG0404:159": "rang bzhin med pas lhun grub sa //",
    "NG0404:160": "ye nas skye ba med pa'i don //",
    "NG0404:161": "byang chub sems ni bsgom pa yin //",
    "NG0404:162": "ye shes rang thabs ldan pa yin //",
    "NG0404:163": "gnas med mnyam pa bag la nyal //",
    "NG0404:164": "de bzhin chung ngu'i chung ngu zhing *//",
    "NG0404:165": "de las gsum ni rang bzhin gnas //",
    "NG0404:166": "de bzhin gshegs pa thams cad kyi rang bzhin byang chub kyi sems bsgom pa'i rgyud las /",
    "NG0404:167": "rang bzhin gyis gnas pa'i le'u ste bdun pa'o ///",
    "NG0404:168": "/ de nas 'khor gyi bde bar gshegs pa rnams la /",
    "NG0404:169": "rigs kyi bu dag ces bos nas bka' stsal ba /",
    "NG0404:170": "ngo mtshar rmad du byung ba yi //",
    "NG0404:171": "thabs chen gdams ngag rgyud mchog 'di //",
    "NG0404:172": "gsang ba'i nges don nyid yin pas //",
    "NG0404:173": "dad brtson ma yengs gsal ba'i don //",
    "NG0404:174": "byang chub sems bsgom dam pa dag / skyes bu dam pa'i don du bshad //",
    "NG0404:175": "yongs su btad pas 'chang ba dang *//",
    "NG0404:176": "klong pa dang ni don bsam pa //",
    "NG0404:177": "lha dang lha min ma lus 'dud //",
    "NG0404:178": "thams cad dngos po ma lus pa //",
    "NG0404:179": "zil gyis non par the tshom med //",
    "NG0404:180": "de bzhin gshegs pa thabs cad kyi rang bzhin byang chub kyi sems bsgom pa'i rgyud las /",
    "NG0404:181": "'khor la yongs su gtad pa'i le'u ste brgyad pa'o",
    "NG0404:182": "// // byang chub kyi sems bsgom pa zhes bya",
    "NG0404:183": "ba'i rgyud rnal 'byor dam ba rdzogs so // //",
    "NG0404:184": "rgya gar gyi mkhan po dz+nya na gar+b+ha dang */"
}