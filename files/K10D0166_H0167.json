{
    "K10D0166_H0167:271a-0": "@271a / /rgya gar skad du /",
    "K10D0166_H0167:271a-1": "a'arya r'ashta p'a la pa ri pritstsh'a na ma ma h'a y'a na s'u tra /",
    "K10D0166_H0167:271a-2": "bod skad du /",
    "K10D0166_H0167:271a-3": "'phags pa yul 'khor skyong gis zhus pa zhes bya ba theg pa chen po'i mdo /",
    "K10D0166_H0167:271a-4": "sangs rgyas dang /",
    "K10D0166_H0167:271a-5": "byang chub sems dpa' thams cad la phyag 'tshal lo //",
    "K10D0166_H0167:271b-0": "'di @271b skad bdag gis thos pa dus gcig na /",
    "K10D0166_H0167:271b-1": "bcom ldan 'das rgyal po'i khab na bya rgod phung",
    "K10D0166_H0167:271b-2": "po'i ri la dge slong stong nyis brgya lnga bcu'i",
    "K10D0166_H0167:271b-3": "dge slong gi dge 'dun chen po dang /",
    "K10D0166_H0167:271b-4": "thabs gcig tu bzhugs te /",
    "K10D0166_H0167:271b-5": "de nas tshe dang ldan pa yul 'khor skyong stan",
    "K10D0166_H0167:271b-6": "las langs te bla gos phrag pa gcig tu gzar",
    "K10D0166_H0167:271b-7": "nas / pus mo g-yas pa'i lha nga sa la btsugs te /",
    "K10D0166_H0167:271b-8": "bcom ldan 'das kyi zhabs la mgo bos phyag btsal nas /",
    "K10D0166_H0167:271b-9": "bcom ldan 'das ga la ba de logs su thal",
    "K10D0166_H0167:271b-10": "mo sbyar ba btud nas bcom ldan 'das la 'di",
    "K10D0166_H0167:271b-11": "skad ces gsol to //",
    "K10D0166_H0167:271b-12": "bcom ldan 'das /",
    "K10D0166_H0167:271b-13": "de bzhin gshegs pa'i bstan pa 'di nub par bgyid",
    "K10D0166_H0167:271b-14": "pa'i sems can gang lags pa de dag ji lta",
    "K10D0166_H0167:271b-15": "bu dag gcig lags /",
    "K10D0166_H0167:271b-16": "de skad ces gsol pa dang /",
    "K10D0166_H0167:271b-17": "bcom ldan 'das kyis tshe dang ldan pa yul 'khor skyong la 'di skad ces bka' stsal to //",
    "K10D0166_H0167:271b-18": "yul 'khor skyong /",
    "K10D0166_H0167:271b-19": "gnas 'di gnyis ni bcom ldan 'das kyis gsungs pa ste /",
    "K10D0166_H0167:271b-20": "gnyis gang zhe na /",
    "K10D0166_H0167:271b-21": "dge slong gi gnas dang /",
    "K10D0166_H0167:271b-22": "lhod pa'i gnas so //",
    "K10D0166_H0167:271b-23": "de la dge slong gi gnas ni tshul khrims dang ldan pa'i phyogs gang yin pa'o //",
    "K10D0166_H0167:271b-24": "lhod pa'i gnas ni tshul khrims 'chal ba'i phyogs gang yin pa'o //",
    "K10D0166_H0167:271b-25": "yul 'khor skyong /",
    "K10D0166_H0167:271b-26": "de la yongs su mya ngan las 'da' bar 'dod",
    "K10D0166_H0167:271b-27": "pa'i dge slong gis ni gnas 'di gnyis pa bslab",
    "K10D0166_H0167:272a-0": "par @272a *// bya'o //",
    "K10D0166_H0167:272a-1": "gnyis gang zhe na /",
    "K10D0166_H0167:272a-2": "tshul khrims kyi phung pos kyang shin tu bsrung bar bya ba dang /",
    "K10D0166_H0167:272a-3": "bdag nyid la nges par bsam par bya yi /",
    "K10D0166_H0167:272a-4": "pha rol la nges par bsam par mi bya'o //",
    "K10D0166_H0167:272a-5": "de la ji ltar bdag nyid la nges par bsam par bya yi /",
    "K10D0166_H0167:272a-6": "pha rol la nges par bsam par mi bya zhe na /",
    "K10D0166_H0167:272a-7": "des 'di ltar brtag par bya ste /",
    "K10D0166_H0167:272a-8": "ci bdag rang gi sdug bsngal gyi phung po zad par byed 'dod pa yin nam /",
    "K10D0166_H0167:272a-9": "'o na te bla na med pa yang dag par",
    "K10D0166_H0167:272a-10": "rdzogs pa'i byang chub mngon par rdzogs par 'tshang rgya",
    "K10D0166_H0167:272a-11": "bar 'dod pa yin snyam du brtag par bya'o //",
    "K10D0166_H0167:272a-12": "gal te nyan thos kyi theg pas yongs su mya",
    "K10D0166_H0167:272a-13": "ngan las 'da' bar 'dod pa zhig yin na ni",
    "K10D0166_H0167:272a-14": "des nyan thos kyi bslab pa kho na la bslab",
    "K10D0166_H0167:272a-15": "par bya ste; so so thar pa'i sdom pas bsdam",
    "K10D0166_H0167:272a-16": "par bya'o // cho ga dang /",
    "K10D0166_H0167:272a-17": "spyod yul phun sum tshogs par bya'o //",
    "K10D0166_H0167:272a-18": "kha na mtho ba phra rab tsam dag la'ang 'jig",
    "K10D0166_H0167:272a-19": "par lta bas yang dag par blangs te bslab par",
    "K10D0166_H0167:272a-20": "bya'o // bslab pa'i gzhi rnams la'ang lus kyi las dang /",
    "K10D0166_H0167:272a-21": "ngag gi las dang /",
    "K10D0166_H0167:272a-22": "yid kyi las yongs su dag par bya'o //",
    "K10D0166_H0167:272a-23": "'tsho ba yongs su dag pa dang /",
    "K10D0166_H0167:272a-24": "smad du med par yang bya'o //",
    "K10D0166_H0167:272a-25": "brkam pa med cing ro rnams la 'tshums pa med pa dang /",
    "K10D0166_H0167:272a-26": "chos gos la tshod zin par yang bya'o //",
    "K10D0166_H0167:272b-0": "lhung bzed la tshod zin par @272b yang bya'o //",
    "K10D0166_H0167:272b-1": "des kha zas yog drod kyis bza' bar yang mi bya ste /",
    "K10D0166_H0167:272b-2": "lto ma bkres tsam du kha zas bsnyungs pa des bslab par bya'o //",
    "K10D0166_H0167:272b-3": "des kha zas la rtag tu rgyun mi chad par mi gtsang ba'i 'du shes bskyed par bya'o //",
    "K10D0166_H0167:272b-4": "'di lta ste /",
    "K10D0166_H0167:272b-5": "phyi sa dang /",
    "K10D0166_H0167:272b-6": "gcin gyi 'du shes dang /",
    "K10D0166_H0167:272b-7": "rnag gi 'du shes dang /",
    "K10D0166_H0167:272b-8": "skyugs pa'i 'du shes dang /",
    "K10D0166_H0167:272b-9": "mi gtsang ba'i 'du shes dang /",
    "K10D0166_H0167:272b-10": "rma bsku ba lta bu'i 'du shes dang /",
    "K10D0166_H0167:272b-11": "dman pa'i 'du shes dang /",
    "K10D0166_H0167:272b-12": "mi mthun pa'i 'du shes dang /",
    "K10D0166_H0167:272b-13": "bu'i sha lta bu'i 'du shes dang /",
    "K10D0166_H0167:272b-14": "dor ba'i 'du shes dang /",
    "K10D0166_H0167:272b-15": "spang ba'i 'du shes dang /",
    "K10D0166_H0167:272b-16": "dri mi zhim pa'i 'du shes bskyed par bya ste /",
    "K10D0166_H0167:272b-17": "des de lta bu'i tshul du bza' zhing tshod rig par bya'o //",
    "K10D0166_H0167:272b-18": "des chags pa med pa dang /",
    "K10D0166_H0167:272b-19": "sdang ba med pa dang /",
    "K10D0166_H0167:272b-20": "rmongs pa med pa dang /",
    "K10D0166_H0167:272b-21": "rtag tu dben pa la mngon par dga' bar bya ste /",
    "K10D0166_H0167:272b-22": "blo mo'i gtam la mngon par dga' bar mi bya'o //",
    "K10D0166_H0167:272b-23": "ri dvags 'chi ba lta bu dang du blang bar bya'o //",
    "K10D0166_H0167:272b-24": "dben par bya'o; ;dben pa la mngon par dga' bar bya'o //",
    "K10D0166_H0167:272b-25": "dben pa la mngon par dga' zhing mos pa dang /",
    "K10D0166_H0167:272b-26": "bzod pa dang ldan par bya'o //",
    "K10D0166_H0167:272b-27": "des pa dang /",
    "K10D0166_H0167:272b-28": "'grogs na bde bar bya'o //",
    "K10D0166_H0167:272b-29": "'jig rten gyi gtam la mi rten par bya'o //",
    "K10D0166_H0167:272b-30": "nyo tshong spyod pa spang bar bya'o //",
    "K10D0166_H0167:272b-31": "sman pa byad la dga' ba dang /",
    "K10D0166_H0167:272b-32": "phrin pa la dga' ba dang /",
    "K10D0166_H0167:272b-33": "khyim gyi bya ba dang 'brel bar mi bya'o //",
    "K10D0166_H0167:273a-0": "@273a *// 'dug pa dang /",
    "K10D0166_H0167:273a-1": "'greng ba dang /",
    "K10D0166_H0167:273a-2": "'chag pa dang /",
    "K10D0166_H0167:273a-3": "nyal ba la mkhas par bya'o //",
    "K10D0166_H0167:273a-4": "rab tu dben pa dang /",
    "K10D0166_H0167:273a-5": "dgon par dga' ba dang /",
    "K10D0166_H0167:273a-6": "zhi ba'i gnas mal sgra chung ba /",
    "K10D0166_H0167:273a-7": "skad chung ba dang /",
    "K10D0166_H0167:273a-8": "'jigs pa'i yid la byed pa med pa /",
    "K10D0166_H0167:273a-9": "sdig sbrul med pa /",
    "K10D0166_H0167:273a-10": "mi mang po med pa /",
    "K10D0166_H0167:273a-11": "mis dben pa /",
    "K10D0166_H0167:273a-12": "nang du yang dag par 'jog dang 'tsham pa bsten par bya'o //",
    "K10D0166_H0167:273a-13": "bdag bstod par yang mi bya /",
    "K10D0166_H0167:273a-14": "gzhan smod par yang mi bya'o //",
    "K10D0166_H0167:273a-15": "tshul 'chos pa dang /",
    "K10D0166_H0167:273a-16": "kha gsag mi bya'o //",
    "K10D0166_H0167:273a-17": "rtag tu rgyun mi chad par skyo ba'i sems bskyed par bya'o //",
    "K10D0166_H0167:273a-18": "des khyim pa dang /",
    "K10D0166_H0167:273a-19": "rab tu byung ba rnams dang 'du zhing 'dris par mi bya'o //",
    "K10D0166_H0167:273a-20": "stong pa'i chos rnams kun tu bsten par bya /",
    "K10D0166_H0167:273a-21": "bsgom par bya /",
    "K10D0166_H0167:273a-22": "mang du bya'o //",
    "K10D0166_H0167:273a-23": "des rig pa dang mi ldan pa'i dge slong dang lhan cig phrad pa spang par bya'o //",
    "K10D0166_H0167:273a-24": "dge slong ma dang 'dris par mi bya'o //",
    "K10D0166_H0167:273a-25": "'dod pa chung bar yang bya'o //",
    "K10D0166_H0167:273a-26": "rtag tu bdag nyid kyi 'khrul pa rnams la so sor brtag par bya'o //",
    "K10D0166_H0167:273a-27": "gzhan gyi 'khrul pa rnams la brtag par mi bya'o //",
    "K10D0166_H0167:273a-28": "pha ma la'ang yid brtan par mi bya na rigs",
    "K10D0166_H0167:273a-29": "gzhan lta la ci smos [?]; shin tu yang dag",
    "K10D0166_H0167:273a-30": "par bsdam pa can du bya'o //",
    "K10D0166_H0167:273a-31": "nye bar zhi ba'i chos kyi sbyin bdag bya'o //",
    "K10D0166_H0167:273a-32": "dmigs pa la mkhas par bya'o //",
    "K10D0166_H0167:273b-0": "dben pa'i gnas mal du gnas @273b par bya'o //",
    "K10D0166_H0167:273b-1": "mthun pa'ang gzhan dag la smra bar mi bya na mi mthun pa lta ci smos /",
    "K10D0166_H0167:273b-2": "nges chos de dag la sems nye bar gnas par byas nas /",
    "K10D0166_H0167:273b-3": "chos zab mo rnams la so sor brtag par bya'o //",
    "K10D0166_H0167:273b-4": "chos zab mo rnams la brtag par bya ba de dag kyang gang zhe na /",
    "K10D0166_H0167:273b-5": "mig mi rtag go snyam du so sor brtag par bya'o //",
    "K10D0166_H0167:273b-6": "de'i skye ba dang /",
    "K10D0166_H0167:273b-7": "'jig pa la'ang so sor brtag par bya'o //",
    "K10D0166_H0167:273b-8": "de la skye ba dang /",
    "K10D0166_H0167:273b-9": "'jig pa la so sor rtog pa gang yin pa de ni med pa la so sor rtog pa'o //",
    "K10D0166_H0167:273b-10": "de ci'i phyir zhe na /",
    "K10D0166_H0167:273b-11": "mig ces bya ba ni dmigs pa med pa'i phyir ro //",
    "K10D0166_H0167:273b-12": "mig dang /",
    "K10D0166_H0167:273b-13": "gzugs dang /",
    "K10D0166_H0167:273b-14": "mig gi rnam par shes pa ni dmigs pa ma yin gyi med par dmigs pa yin no //",
    "K10D0166_H0167:273b-15": "de ci'i phyir zhe na /",
    "K10D0166_H0167:273b-16": "chos thams cad dmigs pa med pa'i phyir ro //",
    "K10D0166_H0167:273b-17": "des rna ba'i rten bsam par mi bya'o //",
    "K10D0166_H0167:273b-18": "sna dang /",
    "K10D0166_H0167:273b-19": "lce dang /",
    "K10D0166_H0167:273b-20": "lus dang /",
    "K10D0166_H0167:273b-21": "yid kyi rten bsam par mi bya'o //",
    "K10D0166_H0167:273b-22": "ci'ang rung ba'i rten bsam par mi bya'o //",
    "K10D0166_H0167:273b-23": "de ltar byas na ci zhig bsam pa yin /",
    "K10D0166_H0167:273b-24": "de bzhin du chos rnams stong par yang brtson par bya'o //",
    "K10D0166_H0167:273b-25": "de ltar brtson pa de ni tshul khrims kyi phung po yongs su dag par byed do //",
    "K10D0166_H0167:273b-26": "ting nge 'dzin gyi phung po dang /",
    "K10D0166_H0167:273b-27": "shes rab kyi phung po yongs su dag par byed do //",
    "K10D0166_H0167:273b-28": "rgyun du zhugs pa'i 'bras bu 'thob par 'gyur ro //",
    "K10D0166_H0167:273b-29": "lan gcig phyir 'ong ba'i 'bras bu dang /",
    "K10D0166_H0167:274a-0": "phyir mi 'ong ba'i @274a *//",
    "K10D0166_H0167:274a-1": "'bras bu dang /",
    "K10D0166_H0167:274a-2": "dgra bcom pa nyid thob par 'gyur te /",
    "K10D0166_H0167:274a-3": "de lta bu'i 'du 'dzi med pa ni dang po'i nyan thos kyis yin te /",
    "K10D0166_H0167:274a-4": "de dag gis zag pa zad pa thob par 'gyur ro //",
    "K10D0166_H0167:274a-5": "de la dge slong ltar bcos pa gang zhe na /",
    "K10D0166_H0167:274a-6": "yul 'khor skyong /",
    "K10D0166_H0167:274a-7": "'di na dge slong bdag nyid la nga'o snyam du 'dzin te /",
    "K10D0166_H0167:274a-8": "de ni tshul khrims kyi phung po yongs su ma rdzogs pa dang ldan pa yin /",
    "K10D0166_H0167:274a-9": "chos gos gces par 'dzin pa dang /",
    "K10D0166_H0167:274a-10": "lhung bzed gces par 'dzin pa yin /",
    "K10D0166_H0167:274a-11": "zang zing gces par 'dzin pa yin te /",
    "K10D0166_H0167:274a-12": "de ni mi smra ba spangs nas ngan song du 'gyur ba'i mal cha dang /",
    "K10D0166_H0167:274a-13": "stan dang /",
    "K10D0166_H0167:274a-14": "mgron du gnyer ba chen po rnams bdag gir byed /",
    "K10D0166_H0167:274a-15": "bud med dang 'dris par byed /",
    "K10D0166_H0167:274a-16": "dge slong ma dang 'dris par byed /",
    "K10D0166_H0167:274a-17": "rgyal pos bkrabs pa dang 'dris par byed de /",
    "K10D0166_H0167:274a-18": "de 'dris par gyur nas rgyun mi 'chad par mig gis gzugs rnams la nges par sems so //",
    "K10D0166_H0167:274a-19": "des de ltar sems bskyed nas kun nas nyon mongs par 'gyur ro //",
    "K10D0166_H0167:274a-20": "kun nas nyon mongs pa'i sems dang ldan na gnas 'di lta bu yod do //",
    "K10D0166_H0167:274a-21": "nyes pa lci ba de byed pa'am /",
    "K10D0166_H0167:274a-22": "yang na chung du byed cing 'dug par 'gyur te /",
    "K10D0166_H0167:274a-23": "yul 'khor skyong /",
    "K10D0166_H0167:274a-24": "'di ni dge slong ltar bcos pa yin no //",
    "K10D0166_H0167:274a-25": "yul 'khor skyong /",
    "K10D0166_H0167:274a-26": "ci'i phyir dge slong ltar bcos pa yin zhe na /",
    "K10D0166_H0167:274b-0": "dge slong @274b ltar bcos pa de de bzhin gshegs pas mal cha dang /",
    "K10D0166_H0167:274b-1": "stan gnang ba tha mal pa gang la dge sbyong gnas pa'i mal cha dang /",
    "K10D0166_H0167:274b-2": "stan gang yin pa mi blun po des spangs na",
    "K10D0166_H0167:274b-3": "chos gos la zhen cing zang zing la zhen nas",
    "K10D0166_H0167:274b-4": "bud med dang 'dris par byed cing /",
    "K10D0166_H0167:274b-5": "khyim pa dang 'dris par byed na 'dris par 'gyur",
    "K10D0166_H0167:274b-6": "ba'i mi blun po de la dge sbyong gi tshul",
    "K10D0166_H0167:274b-7": "lta ga la yod de /",
    "K10D0166_H0167:274b-8": "de'i steng du chos zab mo rnams la'ang sun 'byin",
    "K10D0166_H0167:274b-9": "cing gshe bar byed la des thos su zin kyang",
    "K10D0166_H0167:274b-10": "bsngags pa ma yin pa rjod par byed do //",
    "K10D0166_H0167:274b-11": "dgon pa'i bsngags pa ma yin brjod par byed do //",
    "K10D0166_H0167:274b-12": "gang la de'i sems mngon par dga' ba'i 'dod pa",
    "K10D0166_H0167:274b-13": "rnams 'ba' zhig gis bsngags brjod par byed cing gang",
    "K10D0166_H0167:274b-14": "la de'i sems mngon par dga' ba'i bre mo'i gtam",
    "K10D0166_H0167:274b-15": "'ba' zhig gi bsngags pa rjod par byed la /",
    "K10D0166_H0167:274b-16": "dge slong gi gnas gang yang rung ba de dag",
    "K10D0166_H0167:274b-17": "gi bsngags pa ma yin pa rjod par byed do",
    "K10D0166_H0167:274b-18": "// gang la las de bzhin gshegs pas mdo'i tshig khyim na gnas pa dang /",
    "K10D0166_H0167:274b-19": "rab tu byung ba rnams dang /",
    "K10D0166_H0167:274b-20": "'du 'dzir mi 'byung bar bya'o zhes gsungs pa'i mdo'i",
    "K10D0166_H0167:274b-21": "tshig de bor nas dge sbyong gi tshul mi 'dod",
    "K10D0166_H0167:274b-22": "cing dge slong gi dngos po mi 'dod de /",
    "K10D0166_H0167:274b-23": "gcig pur 'dug cing bud med la chos 'chad par",
    "K10D0166_H0167:274b-24": "byed pa gzhan dag la'ang de lta bu'i gzhi rnams",
    "K10D0166_H0167:274b-25": "su lung 'bog par byed pa'o //",
    "K10D0166_H0167:275a-0": "de @275a *//",
    "K10D0166_H0167:275a-1": "ci'i phyir zhe na /",
    "K10D0166_H0167:275a-2": "de dag ni de bzhin gshegs pas chos kyi chom rkun par gsungs te /",
    "K10D0166_H0167:275a-3": "so sor thar pa spangs nas gcig pur 'dug cing bud med chos 'chad pa'i phyir ro //",
    "K10D0166_H0167:275a-4": "mi blun po de dag ni bcos ma ste /",
    "K10D0166_H0167:275a-5": "mgo bregs pas bcos pa dang /",
    "K10D0166_H0167:275a-6": "gos ngur smig gyon pas bcos pa'o //",
    "K10D0166_H0167:275a-7": "rgyu gang gis bcos ma yin par shes par bya zhe na /",
    "K10D0166_H0167:275a-8": "sangs rgyas bcom ldan 'das rnams kyis sman pa gang",
    "K10D0166_H0167:275a-9": "yin pa mi blun po de dag gis gnang bar",
    "K10D0166_H0167:275a-10": "byed de / lo nyi shu ma lon par rdzogs par bsnyen par byed /",
    "K10D0166_H0167:275a-11": "rang gi lag gis len par byed /",
    "K10D0166_H0167:275a-12": "ma brtags pa la longs spyod par byed /",
    "K10D0166_H0167:275a-13": "rang nyid g-yos dang 'tshed pa'i las byed /",
    "K10D0166_H0167:275a-14": "gser dang /",
    "K10D0166_H0167:275a-15": "dngul bdag gir byed /",
    "K10D0166_H0167:275a-16": "khre rgod dang /",
    "K10D0166_H0167:275a-17": "'bru la sogs pa gsog par byed /",
    "K10D0166_H0167:275a-18": "khyim gyi gzhi dang /",
    "K10D0166_H0167:275a-19": "zhing gi gzhi dang /",
    "K10D0166_H0167:275a-20": "kun dga' ra ba'i gzhi nyo tshong byed cing /",
    "K10D0166_H0167:275a-21": "tshal za'i 'tsho ba sbyor bar byed /",
    "K10D0166_H0167:275a-22": "khyim gyi gzhi dang /",
    "K10D0166_H0167:275a-23": "zhing gi gzhi dang /",
    "K10D0166_H0167:275a-24": "kun dga' ra ba'i gzhi len par byed /",
    "K10D0166_H0167:275a-25": "las kyi rnam par smin pa la'ang yid mi ches",
    "K10D0166_H0167:275a-26": "shing so sor thar pa la'ang ma dad nas de",
    "K10D0166_H0167:275a-27": "la gzhol / de la 'bab /",
    "K10D0166_H0167:275a-28": "de la bab /",
    "K10D0166_H0167:275a-29": "de la bden par 'dzin /",
    "K10D0166_H0167:275a-30": "de'i spyod lam byed /",
    "K10D0166_H0167:275a-31": "dge sbyong du 'dra bar 'dzin cing gang na skye",
    "K10D0166_H0167:275a-32": "bo mang po yod par der gcer bu pa dang",
    "K10D0166_H0167:275b-0": "@275b mtshungs par ston par byed /",
    "K10D0166_H0167:275b-1": "gang zag tu lta ba bsngags par byed /",
    "K10D0166_H0167:275b-2": "gang zag tu lta ba dang /",
    "K10D0166_H0167:275b-3": "gcer bu pa dang mtshungs par ston pas /",
    "K10D0166_H0167:275b-4": "skye bo mang po 'dzud par byed cing 'god par byed /",
    "K10D0166_H0167:275b-5": "sangs rgyas kyi spyod yul de bzhin gshegs pa'i gnas",
    "K10D0166_H0167:275b-6": "pa stong pa nyid la dmigs nas sun 'byin par",
    "K10D0166_H0167:275b-7": "byed / gshe bar byed par shes par bya'o //",
    "K10D0166_H0167:275b-8": "yul 'khor skyong de lta bu'i sems can dag 'byung bar 'gyur te /",
    "K10D0166_H0167:275b-9": "de dag ni khyim pa'ang ma yin /",
    "K10D0166_H0167:275b-10": "dge sbyong yang ma yin te /",
    "K10D0166_H0167:275b-11": "de dag gis ni de bzhin gshegs pa'i bstan pa",
    "K10D0166_H0167:275b-12": "'di nub par byed do; ;de nas bcom ldan 'das",
    "K10D0166_H0167:275b-13": "kyis de'i tshe tshigs su bcad pa 'di dag bka'",
    "K10D0166_H0167:275b-14": "stsal to // dge slong tshul khrims rnams la bsdam //",
    "K10D0166_H0167:275b-15": "zhi zhing zhi ba'i gnas la dga'//",
    "K10D0166_H0167:275b-16": "so sor thar pa slob byed pa //",
    "K10D0166_H0167:275b-17": "de dag dge slong bram ze yin //",
    "K10D0166_H0167:275b-18": "chos rnams gtso bo blangs nas ni //",
    "K10D0166_H0167:275b-19": "ci yang med pa'i dge slong ba //",
    "K10D0166_H0167:275b-20": "bas mtha' dgon pa rnams su dga'//",
    "K10D0166_H0167:275b-21": "de dag dge slong bram ze yin //",
    "K10D0166_H0167:275b-22": "de dag bre mo gtam mi dga'//",
    "K10D0166_H0167:275b-23": "so sor thar rnams legs par bslabs //",
    "K10D0166_H0167:275b-24": "gang zag mchog la nyin mtshan du //",
    "K10D0166_H0167:275b-25": "bkur sti chen po byed pa yin; ;zhing yang mi rmed tshong mi byed //",
    "K10D0166_H0167:275b-26": "lhung bzed chos gos rnyed mi tshol //",
    "K10D0166_H0167:275b-27": "len pa med par brtson pa dang //",
    "K10D0166_H0167:275b-28": "de dag sangs rgyas nyan thos yin //",
    "K10D0166_H0167:276a-0": "de dag bud med sten mi @276a *//",
    "K10D0166_H0167:276a-1": "byed //",
    "K10D0166_H0167:276a-2": "bud med rnams dang 'du ba med //",
    "K10D0166_H0167:276a-3": "shing drung rnams ni bsngags par byed //",
    "K10D0166_H0167:276a-4": "de dag sangs rgyas nyan thos yin //",
    "K10D0166_H0167:276a-5": "zas dang skom gyi don gyi phyir //",
    "K10D0166_H0167:276a-6": "gcam gsag dag kyang yongs mi byed //",
    "K10D0166_H0167:276a-7": "de 'drar gyur pa de dag ni //",
    "K10D0166_H0167:276a-8": "dge slong mal sten mi byed //",
    "K10D0166_H0167:276a-9": "mtshon rno ji ltar brdar ba bzhin //",
    "K10D0166_H0167:276a-10": "bud med rnams ni de 'drar shes //",
    "K10D0166_H0167:276a-11": "so sor thar las byung ba bzhin //",
    "K10D0166_H0167:276a-12": "bud med 'du shes spong bar byed //",
    "K10D0166_H0167:276a-13": "des pa de dag zas phyir dang //",
    "K10D0166_H0167:276a-14": "skom gyi phyir dang gos kyi phyir //",
    "K10D0166_H0167:276a-15": "khyim khyim dag tu 'gro byed cing //",
    "K10D0166_H0167:276a-16": "chos rnams ston par mi byed do //",
    "K10D0166_H0167:276a-17": "dge slong rnams kyis bud med rnams //",
    "K10D0166_H0167:276a-18": "blta bar li bya rdzogs sangs rgyas //",
    "K10D0166_H0167:276a-19": "de la shes ldan su zhig ston //",
    "K10D0166_H0167:276a-20": "de ni bdud kyi spyod yul yin //",
    "K10D0166_H0167:276a-21": "de dag gis ni med par smras //",
    "K10D0166_H0167:276a-22": "ro dang nyal ba bzhin du nyal //",
    "K10D0166_H0167:276a-23": "de phyir sangs rgyas thams cad mkhyen //",
    "K10D0166_H0167:276a-24": "'du 'dzi bsngags par mi mdzad do //",
    "K10D0166_H0167:276a-25": "chos rnams srog med gso ba med //",
    "K10D0166_H0167:276a-26": "gso ba dang gsog dang snying po med //",
    "K10D0166_H0167:276a-27": "stong pa nyid la mos byed pa //",
    "K10D0166_H0167:276a-28": "de ni dge slong chos nyid do //",
    "K10D0166_H0167:276a-29": "rtag tu brtson 'grus phun sum tshogs //",
    "K10D0166_H0167:276a-30": "gcig pu dgon par gnas byed dang //",
    "K10D0166_H0167:276a-31": "'jig rten na ni rten med sems //",
    "K10D0166_H0167:276a-32": "de ni dge slong chos nyid do //",
    "K10D0166_H0167:276a-33": "seng ge bzhin du 'jigs pa med //",
    "K10D0166_H0167:276a-34": "tshangs par spyod la gzhol bar byed //",
    "K10D0166_H0167:276b-0": "@276b sdug bsngal kun las thar bya'i phyir //",
    "K10D0166_H0167:276b-1": "shes rab ldan pas lam la bsgom //",
    "K10D0166_H0167:276b-2": "mig dang gzugs ni tshol ba na //",
    "K10D0166_H0167:276b-3": "de dag gis ni rnam shes rnyed //",
    "K10D0166_H0167:276b-4": "dngos po de yang tshol ba na //",
    "K10D0166_H0167:276b-5": "btsal ba gang yin mi rnyed do //",
    "K10D0166_H0167:276b-6": "sngon yang ma byung phyis mi 'byung //",
    "K10D0166_H0167:276b-7": "dbus na'ang yod pa ma yin te //",
    "K10D0166_H0167:276b-8": "de lta bu yi don gyis na //",
    "K10D0166_H0167:276b-9": "chos kun mnyam pa nyid gyi phyir //",
    "K10D0166_H0167:276b-10": "des pa de dag zas phyir dang //",
    "K10D0166_H0167:276b-11": "skom gyi phyir dang gos kyi phyir //",
    "K10D0166_H0167:276b-12": "khyim khyim dag tu 'gro byed cing //",
    "K10D0166_H0167:276b-13": "chos rnams ston par mi byed do //",
    "K10D0166_H0167:276b-14": "rgyu med des pa bzang po yin //",
    "K10D0166_H0167:276b-15": "de dag sangs rgyas bslab pa rnams //",
    "K10D0166_H0167:276b-16": "'da' zhing 'jig par mi byed de //",
    "K10D0166_H0167:276b-17": "brtul bzang stong nyid skrag pa med //",
    "K10D0166_H0167:276b-18": "'jig pa med par 'jug par byed //",
    "K10D0166_H0167:276b-19": "lta pa mi bzad 'jig mi byed //",
    "K10D0166_H0167:276b-20": "sems can gang zag dngos mi 'jig /",
    "K10D0166_H0167:276b-21": "dkar po'i chos rnams thams cad la //",
    "K10D0166_H0167:276b-22": "shin tu brtan par gnas pa yin //",
    "K10D0166_H0167:276b-23": "brtan po de dag 'jig rten na //",
    "K10D0166_H0167:276b-24": "mya ngan 'das pa'ang reg gyur nas; ;mchod pa'i gnas su 'os par 'gyur //",
    "K10D0166_H0167:276b-25": "gang dag shes rab 'chal ba dang //",
    "K10D0166_H0167:276b-26": "le lo can dang dman la brtson //",
    "K10D0166_H0167:276b-27": "thos pa nyung dang sdig pa 'dod //",
    "K10D0166_H0167:276b-28": "nga rgyal tha ba khro 'byung gnas //",
    "K10D0166_H0167:276b-29": "mgo la spu gri sten byed cing //",
    "K10D0166_H0167:276b-30": "shing gis kha bsgyur chos gos gyon //",
    "K10D0166_H0167:276b-31": "stong pa nyid ni don med pa //",
    "K10D0166_H0167:276b-32": "de ni mkhas pa sgom mi byed //",
    "K10D0166_H0167:277a-0": "chos la sun 'byin theg @277a *//",
    "K10D0166_H0167:277a-1": "chen gyi //",
    "K10D0166_H0167:277a-2": "bsngags pa ma yin rjod par byed //",
    "K10D0166_H0167:277a-3": "gang zhig chos 'di bstan pa rnams //",
    "K10D0166_H0167:277a-4": "ji ltar bstan pa de bzhin du //",
    "K10D0166_H0167:277a-5": "nag po'i phyogs la kun tu chags //",
    "K10D0166_H0167:277a-6": "des ni ngan 'gror 'gro bar 'gyur //",
    "K10D0166_H0167:277a-7": "bcom ldan 'das kyis de skad ces bka' stsal nas /",
    "K10D0166_H0167:277a-8": "tshe dang ldan pa yul 'khor skyong dang /",
    "K10D0166_H0167:277a-9": "dge slong de dag dang /",
    "K10D0166_H0167:277a-10": "lha dang /",
    "K10D0166_H0167:277a-11": "mi dang /",
    "K10D0166_H0167:277a-12": "lha ma yin dang /",
    "K10D0166_H0167:277a-13": "dri zar bcas pa'i 'jig rten yi rangs te /",
    "K10D0166_H0167:277a-14": "bcom ldan 'das kyis gsungs pa la mngon par bstod do //",
    "K10D0166_H0167:277a-15": "'phags pa yul 'khor skyong gis zhus pa zhes bya ba theg pa chen po'i mdo rdzogs so ////",
    "K10D0166_H0167:277a-16": "rgya gar gyi mkhan po dzi na mi tra la sogs pa dang /"
}