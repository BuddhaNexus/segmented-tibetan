{
    "T02TD2949E:27b-0": "@27b * // dpal rdo rje rnam par 'joms pa la phyag 'tshal lo //",
    "T02TD2949E:27b-1": "rigs kyi khro bo bzhi'i dkyil 'khor du dbang bskur bar 'dod pa'i gang zag sgrub pa po dam tshig dang ldan pas gnas khang yid dang mthun par rigs kyi khro bo bzhi'i nga rgyal dang ldan pas sa'i cho ga la sogs pa sngon du song bas dkyil 'khor gru gsum pa rab tu mnyam pa la /",
    "T02TD2949E:27b-2": "thig dang tshon gyis lugs bzhin byas la /",
    "T02TD2949E:27b-3": "dbus su gru gsum nag po la bla gam dmar po mu khyud ljang gus bskor ba 'khor lo rtsibs bzhi pa ser po rtsibs mchan dmar po mu khyud dkar po sna tshogs rdo rje'i rabs bskor ba /",
    "T02TD2949E:27b-4": "sgo bzhi rigs dang mthun pa khyams dang 'dod yon gyis mdzes par byas la mu khyud dang me ri dang thod skam dang /",
    "T02TD2949E:27b-5": "rdo rje'i rabs mdzes par byas pa bris la /",
    "T02TD2949E:28a-0": "@28a * // lha so so'i mtshan ma gdab bo //",
    "T02TD2949E:28a-1": "de nas bum pa mtshan nyid dang ldan pa lnga la las thams cad pa'i sngags kyi phyag rgyas bsangs la /",
    "T02TD2949E:28a-2": "gtso bo dang khro bo bzhi'i mtshan mas btab la /",
    "T02TD2949E:28a-3": "lha so so'i gnas su bzhag go //",
    "T02TD2949E:28a-4": "shing gdug pa can las byas pa'i phur bu bzhi la dar mthing nag gi cod pan gdags /",
    "T02TD2949E:28a-5": "aom tr'a sa ya tr'a sa ya badzra k'i li k'i l'a ya sv'a h'a /",
    "T02TD2949E:28a-6": "zhes shar sgor btsugs la rdo rje rigs kyi las thams cad pa'i khro bor bskyed do //",
    "T02TD2949E:28a-7": "aom tstshindha tstshindha ma h'a k'i li k'i l'a ya sv'a h'a /",
    "T02TD2949E:28a-8": "zhes pas phur bu gcig lho sgor btsugs la rin po che'i rigs kyi las thams cad pa'i khro bor bskyed do //",
    "T02TD2949E:28a-9": "aom tsu ru tsu ru tsanda li k'i li k'i l'a ya sv'a h'a /",
    "T02TD2949E:28a-10": "zhes pas padma'i rigs kyi las thams cad pa'i khro bor bskyed la nub sgor gzugs so //",
    "T02TD2949E:28a-11": "aom bhandha bhandha kro dha k'i li k'i l'a ya sv'a h'a /",
    "T02TD2949E:28a-12": "byang sgor btsugs la las kyi rigs thams cad pa'i khro bor bskyed do //",
    "T02TD2949E:28a-13": "dkyil 'khor gyi grva bzhi la gtor ma sha sna tshogs pa dang ldan pa bzhi bzhag / gzhan yang mchod pa'i bye brag ji lta 'byor pa bsham /",
    "T02TD2949E:28a-14": "phyogs skyong ba dang bgegs la sogs pa'i gtor ma btang zhing bar chad bsal ba'i sbyor ba bya'o //",
    "T02TD2949E:28a-15": "de nas sngags pa bdag nyid kyis bdud rtsi 'khyil pa'i sngags kyis dkyil 'khor bsangs te /",
    "T02TD2949E:28a-16": "lag pa rdo rje rtse gsum pa ltar bya ste /",
    "T02TD2949E:28a-17": "g-yon 'khor lo'i snod thugs kar 'dzin par byas la shar gyi bum pa la dmigs te /",
    "T02TD2949E:28a-18": "aom tr'a sa ya tr'a sa ya badzra k'i li k'i l'a ya sv'a h'a /",
    "T02TD2949E:28a-19": "zhes brgya rtsa brgyad brjod pas /",
    "T02TD2949E:28a-20": "khro bo badzra k'i li k'i l'a ya mthing nag zhal gcig phyag gnyis pa /",
    "T02TD2949E:28a-21": "g-yas pas rdo rje rtse gsum pa gdengs pa 'phyar ba /",
    "T02TD2949E:28a-22": "g-yon pas 'khor los mtshan pa'i thod pa thugs kar 'dzin pa /",
    "T02TD2949E:28a-23": "ral pa kham nag gyen du 'khyil pa /",
    "T02TD2949E:28a-24": "thod pa dang sprul gyis brgyan pa /",
    "T02TD2949E:28a-25": "rigs lngas dbu brgyan pa /",
    "T02TD2949E:28a-26": "spyan gsum pa zhal bgrad pa zhing chen gyi yol bas bskor ba la dar nag gi 'phur lces brgyan pa /",
    "T02TD2949E:28a-27": "stag dang gzig dang /",
    "T02TD2949E:28a-28": "gcan gzan sna tshogs pas sku smad brgyan pa bum par bskyed do //",
    "T02TD2949E:28a-29": "lho phyogs kyi bum pa la dmigs te /",
    "T02TD2949E:28b-0": "aom tstshindha tstshindha ma h'a k'i li k'i l'a ya sv'a h'a zhes brgya rtsa brgyad brjod pas k'i la ya ser nag zhal @28b gcig phyag gnyis pa g-yas rin po che'i snye ma 'dzin pa /",
    "T02TD2949E:28b-1": "g-yon phur bu thugs kar 'dril ba /",
    "T02TD2949E:28b-2": "rgyan thams cad kyis brgyan pa snga ma bzhin du bskyed do //",
    "T02TD2949E:28b-3": "nub kyi bum pa la dmigs la g-yas pa sdong po ltar byas la /",
    "T02TD2949E:28b-4": "g-yon phur ba ltar byas la /",
    "T02TD2949E:28b-5": "aom tsu ru tsu ru tsanda li k'i li k'i l'a ya sv'a h'a /",
    "T02TD2949E:28b-6": "zhes brgya rtsa brgyad brjod pas dmar po k'i li k'i l'a ya dmar nag zhal gcig gnyis pa g-yas me 'bar ba /",
    "T02TD2949E:28b-7": "g-yon phur bu thugs kar 'dril ba /",
    "T02TD2949E:28b-8": "rgyan thams cad kyis brgyan pa snga ma bzhin du bskyed do //",
    "T02TD2949E:28b-9": "byang du g-yas na rin po che'i dbyug to 'phyar ba ltar byas la /",
    "T02TD2949E:28b-10": "g-yon phur pa ltar byas la /",
    "T02TD2949E:28b-11": "aom bandha bandha kro dha k'i li k'i l'a ya sv'a h'a zhes brgya rtsa brgyad brjod pas gtum po k'i la ya mdog ljang nag g-yas rin po che'i dbyug to thod pas mtshan pa 'dzin pa /",
    "T02TD2949E:28b-12": "g-yon phur bu thugs kar 'dzin pa snga ma dang 'dra bar bskyed do //",
    "T02TD2949E:28b-13": "dbus su rdo rje rnam par 'joms pa sku mdog mthing nag zhal gcig phyag gnyis pa g-yas 'khor lo g-yon phur pa bsnams pa /",
    "T02TD2949E:28b-14": "rgyan thams cad kyis brgyan pa /",
    "T02TD2949E:28b-15": "aom na mashtsanda badzra kro dh'a ya sv'a h'a bskyed do //",
    "T02TD2949E:28b-16": "de nas lha so so'i sems dpa' spyan drangs te /",
    "T02TD2949E:28b-17": "gnyis su med par bstims la ye shes sems dpa'i thugs kar zla ba'i dkyil 'khor gyi steng du rdo rje kha gyes pa'i bum bar h'um /",
    "T02TD2949E:28b-18": "de la so so'i sngags kyis bskor ba'i rang sgra la dmigs la /",
    "T02TD2949E:28b-19": "bzlas pa brtsam par bya'o //",
    "T02TD2949E:28b-20": "aom na mashtsanda badzra kro dh'a ya hu lu hu lu /",
    "T02TD2949E:28b-21": "tishtha tishtha bandha bandha /",
    "T02TD2949E:28b-22": "ha na ha na aa mri te h'um phat ces bum pa re re la stong phrag gsum bzlas te /",
    "T02TD2949E:28b-23": "brgya brgya'i bar du p'u dza dbul lo //",
    "T02TD2949E:28b-24": "de ltar rdzogs nas slob ma la las kyi bum pa'i khrus nas gtor la /",
    "T02TD2949E:28b-25": "gos gsar ba gom la phreng ba dang me tog gzung la dkyil 'khor du gzhug pa dang /",
    "T02TD2949E:28b-26": "me tog gang la phog pa'i lha ngos bstan pa dang /",
    "T02TD2949E:28b-27": "dbang bskur bar bya'o //",
    "T02TD2949E:28b-28": "de nas gtor ma sil snyan sna tshogs pa dang bcas pas nags tshal gyi gling du bskyal lo //",
    "T02TD2949E:28b-29": "de nas slob ma'i don du drag shul spyod pa'i sbyin sreg lan bdun bya'o //",
    "T02TD2949E:28b-30": "de nas dkyil 'khor bsdu /",
    "T02TD2949E:28b-31": "bkra shis gsol /",
    "T02TD2949E:28b-32": "sbyin sreg thal ba mnan las byas la sbyar /",
    "T02TD2949E:28b-33": "bla ma la yon dpul tshogs ji ltar rigs pa bsags /",
    "T02TD2949E:29a-0": "@29a * // bzlas pa ji ltar bya ba'i lung bstan pa bzlas pa la dus thams cad du brtson par bya /",
    "T02TD2949E:29a-1": "srung ba'i 'khor lo yang mgul du gdags so //",
    "T02TD2949E:29a-2": "bdud rtsi thab sbyor zhes bya ba khro bo bzhi'i dkyil 'khor du dbang bskur ba'i cho ga zab mo dpal mar me mdzad bzang pos mdzad pa rdzogs so//"
}