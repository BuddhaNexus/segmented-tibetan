{
    "T02TD3714E:115a-0": "@115a * // rdo rje theg pa'i mtha' gnyis sel ba bzhugs /",
    "T02TD3714E:115a-2": "# // sangs rgyas la phyag 'tshal lo /",
    "T02TD3714E:115a-3": "theg mchog rdo rje'i theg pa la //",
    "T02TD3714E:115a-4": "sgro 'dogs pa dang skur pa yi //",
    "T02TD3714E:115b-0": "mtha' @115b gnyis rnam par spang ba'i phyir //",
    "T02TD3714E:115b-1": "gsang ba'i grub mtha' dbye bar bya //",
    "T02TD3714E:115b-2": "dang por re zhig lung gi gsang sngags kyi theg pa thub pa'i bka' nyid du bstan te /",
    "T02TD3714E:115b-3": "'phags pa yongs su mya ngan las 'das pa las /",
    "T02TD3714E:115b-4": "bstan bcos sam rig sngags sam /",
    "T02TD3714E:115b-5": "gsang sngags gang ci yang rung ba de dag thams cad ni rdzogs pa'i sangs rgyas kyis gsungs pa yin par shes par gyis shig ces gsungs so //",
    "T02TD3714E:115b-6": "yang 'phags pa gsang ba lung bstan pa'i mdo las /",
    "T02TD3714E:115b-7": "rgyu la sbyor ba rgyu yi chos //",
    "T02TD3714E:115b-8": "'khor lo shin tu bskor byas nas //",
    "T02TD3714E:115b-9": "'bras bu'i theg pa nye lam zhig / ma 'ongs pa na 'byung bar 'gyur //",
    "T02TD3714E:115b-10": "zhes bya ba la sogs pa gsungs so //",
    "T02TD3714E:115b-11": "de bzhin du 'phags pa lhag pa'i bsam pa bskul ba'i mdo las kyang /",
    "T02TD3714E:115b-12": "byang chub sems dpa' drug cu ma 'ongs pa'i dus na bstan dang gsang sngags la mkhas pa 'byung bar 'gyur bar lung bstan te /",
    "T02TD3714E:115b-13": "de bas na thun mong gi lung nyid las gsangs sngags kyi theg pa sangs rgyas kyi bka' nyid du grub bo //",
    "T02TD3714E:115b-14": "rigs pas kyang grub ste /",
    "T02TD3714E:115b-15": "bden pa rnam pa gnyis la gnas shing bdag dang gzhan gyi don bsgrub pa'i phyir ro //",
    "T02TD3714E:115b-16": "da ni gsangs sngags kyi che ba nyid brjod pa'i mtshan bstan te /",
    "T02TD3714E:115b-17": "dbyer med pa dang /",
    "T02TD3714E:115b-18": "'bras bu nyid lam du gyur pa dang /",
    "T02TD3714E:115b-19": "thabs kyi che ba nyid dang /",
    "T02TD3714E:115b-20": "shin tu gsang bar bya ba'i phyir rdo rje'i theg pa dang /",
    "T02TD3714E:115b-21": "'bras bu'i theg pa dang /",
    "T02TD3714E:115b-22": "thabs kyi theg pa dang /",
    "T02TD3714E:115b-23": "gsang ba'i theg pa zhes bya'o //",
    "T02TD3714E:115b-24": "de dag kyang thabs kyi theg pa nyid las byung ba'i //",
    "T02TD3714E:115b-25": "de ni thabs kyi che ba zhes bya ba de nyid la bstan te /",
    "T02TD3714E:115b-26": "gsangs sngags kyi theg pa 'di pha rol tu phyin pa'i theg pa chen po dbu ma las kyang khyad par ci yod pa bstan te /",
    "T02TD3714E:115b-27": "dmigs ba bla na med pa la dmigs pa'i thabs dang /",
    "T02TD3714E:115b-28": "sgrub pa bla na med pa dang /",
    "T02TD3714E:115b-29": "ye shes bla na med pa dang /",
    "T02TD3714E:115b-30": "brtson 'grus bla na med pa dang /",
    "T02TD3714E:115b-31": "gdul bya ma lus pa 'dzin par nus pa dang /",
    "T02TD3714E:115b-32": "nyon mongs pa byin gyis rlob pa dang /",
    "T02TD3714E:115b-33": "byin gyis rlob pa myur ba dang /",
    "T02TD3714E:115b-34": "myur du 'byung ba dang /",
    "T02TD3714E:115b-35": "nyon mongs pa spong ba dang /",
    "T02TD3714E:115b-36": "bsam pa blan med pa dang /",
    "T02TD3714E:116a-0": "spyod pa bla na med pa'i thabs @116a * //",
    "T02TD3714E:116a-1": "mkhas pa ste /",
    "T02TD3714E:116a-2": "de ltar thabs mkhas pa nyid rnam pa bcu gcig gis khyad par du 'phags so //",
    "T02TD3714E:116a-3": "de la ji ltar na dmigs pa bla na med pa la dmigs pa'i thabs mkhas pa yin zhe na /",
    "T02TD3714E:116a-4": "lam der ni 'phags pa shes rab kyi pha rol tu phyin pa 'bum pa dang /",
    "T02TD3714E:116a-5": "sdong po bkod pa la sogs pa dmigs pa yin la /",
    "T02TD3714E:116a-6": "lam 'dir ni de dag tu ma grags pa dpal dgyes pa'i rdo rje 'bum phrag lnga pa dang /",
    "T02TD3714E:116a-7": "dpal gshin rje dgra nag po 'bum nyi khri lnga stong pa dang /",
    "T02TD3714E:116a-8": "dpal nam mkha' dang mnyam pa 'bum pa la sogs pa thun mong ma yin pa'i dmigs pa la dmigs pa'i phyir ro //",
    "T02TD3714E:116a-9": "sgrub pa bla na med pa ni lam der lus kyi bkod pa thos nas mngon sum ma yin pa'i don byed nus pa ltar 'dir ni der ma thob par ting nge 'dzin thob pas mngon sum ma yin pa'i don byed par nus pa'o //",
    "T02TD3714E:116a-10": "sems gnas par byed pa'i ting nge 'dzin khyad par can la brten pas /",
    "T02TD3714E:116a-11": "rgyu dang ngo bo nyid dang /",
    "T02TD3714E:116a-12": "las dag las ye shes kyi rgyu myur ba nyid bla na med pa'o //",
    "T02TD3714E:116a-13": "dam tshig gi dbang gis brtson 'grus chen po rang dbang med par brtsam pas brtson 'grus bla na med pa'o //",
    "T02TD3714E:116a-14": "rigs ngan sme sha can la sogs //",
    "T02TD3714E:116a-15": "gsod pa don du gnyer ba yang //",
    "T02TD3714E:116a-16": "zhes bya ba la sogs pas gdul bya theg pa gzhan las spangs pa yang 'dir snang bas na gdul bya ma lus pa 'dzin par nus pa'o //",
    "T02TD3714E:116a-17": "lha'i kha dog dbyibs kyi dam tshig dang thams cad yul khyad par can du byas pas nyon mongs pa rang bzhin gyis spong bas nyon mongs pa spong ba bla na med pa'o //",
    "T02TD3714E:116a-18": "mchod pa'i rang bzhin dang bde ba la brten pa'i rdzogs pa'i rim pas nyon mongs pa byin gyis rlob pa'o //",
    "T02TD3714E:116a-19": "lam der /",
    "T02TD3714E:116a-20": "de bzhin gshegs pas dbang bskur ba //",
    "T02TD3714E:116a-21": "sa la zhugs nas thob par 'gyur //",
    "T02TD3714E:116a-22": "zhes gsungs pa lta bu ma yin gyis /",
    "T02TD3714E:116a-23": "thabs mkhas pa la brten pas da lta nyid du nas /",
    "T02TD3714E:116a-24": "de bzhin gshegs pa rnams byin gyis rlob pas na byin gyis rlob pa myur ba'o //",
    "T02TD3714E:116a-25": "snga ma dang phyi ma'i khyad par la gnas pa de ni ches myur bar 'khor ba las 'byung bas na myur du 'byung ba ste /",
    "T02TD3714E:116b-0": "dpal mchog dang po dang gsang ba'i @116b mdzod las ji skad gsungs pa /",
    "T02TD3714E:116b-1": "byang chub sems dpa' tshe bcu drug gis de bzhin gshegs pa'am rdo rje 'chang ba'i dngos grub thob po zhes pa dang /",
    "T02TD3714E:116b-2": "de yis skye ba bdun la ni //",
    "T02TD3714E:116b-3": "ma bsgrub par ni dngos grub 'thob //",
    "T02TD3714E:116b-4": "ces so //",
    "T02TD3714E:116b-5": "yang gzhan las /",
    "T02TD3714E:116b-6": "sangs rgyas tshe gcig gis 'thob bo //",
    "T02TD3714E:116b-7": "la sogs pa gsungs pa'o //",
    "T02TD3714E:116b-8": "bsam pa bla na med pa ni //",
    "T02TD3714E:116b-9": "sku gsungs thugs la sbyor ba ste //",
    "T02TD3714E:116b-10": "de yang sku la sbyar bas ni yon tan bzhi bskyed de /",
    "T02TD3714E:116b-11": "tha mal pa'i spros pa'i bag chags myur du ldog pa dang /",
    "T02TD3714E:116b-12": "las kyi rnam par smin pa myur du 'dod pa dang /",
    "T02TD3714E:116b-13": "bsod nams kyi tshogs chen po skye ba dang /",
    "T02TD3714E:116b-14": "chos bdag med pa la rang bzhin gyis 'jug pa'o //",
    "T02TD3714E:116b-15": "de yang ji ltar zhe na /",
    "T02TD3714E:116b-16": "tha mal pa'i rtogs pa bzlog ste sangs rgyas kyi sku la gnas pas thog ma med pa'i dus can gyi lus dang ming dang rigs la sogs pa'i rtog pa myur du ldog pa'o //",
    "T02TD3714E:116b-17": "lha'i sku de ni zhi gnas dang lhag mthong du 'brel pa'i lam gyi mchog yin la /",
    "T02TD3714E:116b-18": "ting nge 'dzin de gnyis thob na sngon gyi las kyi 'bras bu myur du ldog pa ste /",
    "T02TD3714E:116b-19": "ji skad du rnam par snang mdzad mngon par byang chub pa las /",
    "T02TD3714E:116b-20": "rnam par smin pa 'dir smin pa //",
    "T02TD3714E:116b-21": "las rnams kyi ni 'bras bu thob //",
    "T02TD3714E:116b-22": "gang gi tshe na grub pa thob //",
    "T02TD3714E:116b-23": "de yi tshe na las rnams bzlog / sems ni rang dngos med phyir dang //",
    "T02TD3714E:116b-24": "'bras bu rgyu rnams spangs pa'i phyir //",
    "T02TD3714E:116b-25": "las kyi skye ba rnams las thar //",
    "T02TD3714E:116b-26": "skye ba nam mkha' lta bu yin //",
    "T02TD3714E:116b-27": "zhes gsungs so //",
    "T02TD3714E:116b-28": "sangs rgyas rjes su dran pa dang /",
    "T02TD3714E:116b-29": "sangs rgyas la shes nas dad par 'gyur ba dang /",
    "T02TD3714E:116b-30": "longs spyod rnams rtag tu mngon par 'gyur bas bsod nams kyi tshogs chen po skye ba'o //",
    "T02TD3714E:116b-31": "lha'i sku bsgom pa mngon du gyur pa na chos thams cad rang gi sems snang ba tsam du shes par 'gyur ba la /",
    "T02TD3714E:116b-32": "yang sems de yang ma grub par shes pa 'byung ba'i phyir dang /",
    "T02TD3714E:116b-33": "gzhan yang bsod nams dang ldan pa'i sems kyi rgyud la ye shes skye bas na bsod nams nyid ye shes kyi rgyu lta bur gnas pa ste /",
    "T02TD3714E:116b-34": "ji skad du 'phags pa rgya cher rol pa las /",
    "T02TD3714E:116b-35": "bcom ldan 'das byang chub chen po brnyes nas gsungs pa /",
    "T02TD3714E:117a-0": "bsod nams ldan pa'i mi yis bsam pa rnams kyang @117a * //",
    "T02TD3714E:117a-1": "'grub //",
    "T02TD3714E:117a-2": "ces pa la sogs pa bsod nams nyid sangs rgyas pa'i rgyur bsngags pa'o //",
    "T02TD3714E:117a-3": "de bas lha'i bsgom pa de /",
    "T02TD3714E:117a-4": "chos bdag med pa'i don la rang bzhin gyis 'jug par byed do //",
    "T02TD3714E:117a-5": "gsung la sbyar bas ni yon tan bcu gnyis skyed de /",
    "T02TD3714E:117a-6": "rgyal ba'i bka' dam pa bton par 'gyur ba dang /",
    "T02TD3714E:117a-7": "chos rjes su dran par 'gyur ba dang /",
    "T02TD3714E:117a-8": "chos la shes nas dad par 'gyur ba dang /",
    "T02TD3714E:117a-9": "dag bden pa'i tshig 'grub pa dang /",
    "T02TD3714E:117a-10": "shes rab dang ldan pa'i thabs dang ye shes dang dran pa thob pa dang /",
    "T02TD3714E:117a-11": "ting nge 'dzin rtse gcig pa 'thob pa dang /",
    "T02TD3714E:117a-12": "'phags pa mchod par 'gyur ba dang /",
    "T02TD3714E:117a-13": "'gro ba'i don byas par 'gyur ba dang /",
    "T02TD3714E:117a-14": "lha nye zhing grub pa myur bar 'gyur ba dang /",
    "T02TD3714E:117a-15": "chos thams cad yi ge'i sgyu 'phrul du dbang sgyur bar 'gyur ba dang /",
    "T02TD3714E:117a-16": "sgra thams cad brag ca dang 'dra ba'i shes pa skye ba dang /",
    "T02TD3714E:117a-17": "chos bdag med pa la rang bzhin gyis 'jug par 'gyur ba'o //",
    "T02TD3714E:117a-18": "de yang ji ltar zhe na /",
    "T02TD3714E:117a-19": "de bzhin gshegs pa'i gsang ba'i snying po'i 'bru gcig pa zhig lan cig bton pas zab cing rgya che ba'i mdo sde dag bton pas kyang bskrun du med pa'i yon tan 'thob pas na bka' dam pa bton pa'i yon tan yod do //",
    "T02TD3714E:117a-20": "gsang sngags kyi mthu yang dang yang du dran par 'gyur ba dang /",
    "T02TD3714E:117a-21": "de'i mthu la yid ches shing dang ba'i dad pa 'byung bas na chos rjes su dran pa dang /",
    "T02TD3714E:117a-22": "chos la shes nas dad par 'gyur ba'o //",
    "T02TD3714E:117a-23": "bzlas pa grub pa'i gsang sngags kyi tshig las su yang mi 'da' bas na /",
    "T02TD3714E:117a-24": "dag bden pa'i tshigs grub pa'o //",
    "T02TD3714E:117a-25": "gsang sngags dang rig sngags dang gzungs sngags dag gi mthu ni shes rab dang thabs dang /",
    "T02TD3714E:117a-26": "shes rab dang ye shes dang /",
    "T02TD3714E:117a-27": "shes rab dang dran pa thob par byed pas na yon tan de gsum thob pa'o //",
    "T02TD3714E:117a-28": "de yang lha pho'i ni gsang sngags /",
    "T02TD3714E:117a-29": "mo'i ni rig sngags /",
    "T02TD3714E:117a-30": "sngags gcig nyid lha pho mo gnyi ga'i sngags su 'gyur ba ni gzungs sngags so //",
    "T02TD3714E:117a-31": "yang sngags gcig nyid la de gsum char tshang ba dang /",
    "T02TD3714E:117a-32": "lha gcig nyid la sngags de gsum char tshang ba yang yod la /",
    "T02TD3714E:117b-0": "rig sngags dang gzungs sngags gnyi ga lha mor gzhag pa yang yod pas thams cad du ni gcig @117b tu ma nges so //",
    "T02TD3714E:117b-1": "bzlas pa'i sngags kyi rnam par rtog pa'i rnam pa blo la snang ba rtse gcig pa de rdo rje bzlas pa la sogs pas thob pa /",
    "T02TD3714E:117b-2": "de thob pa ni ting nge 'dzin rtse gcig pa yin pas na /",
    "T02TD3714E:117b-3": "yon tan de thob bo /",
    "T02TD3714E:117b-4": "gsung yig 'bru las 'od zer 'phros pas mchod par gyur pa des 'phags pa mchod pa dang /",
    "T02TD3714E:117b-5": "'gro ba'i don ci rigs su byed pas na yon tan de gnyis 'grub po //",
    "T02TD3714E:117b-6": "spro bsdu dang bzlas pa'i mthus sgrib pa byang zhing sgrib pa byang ba na nye bar bya ba nye zhing bsgrub par bya ba 'grub pas na lha nye zhing grub pa myur ba'i yon tan 'thob bo //",
    "T02TD3714E:117b-7": "gsung yig 'bru la dmigs pa thob pa ni snang ba thams cad yi ge'i rang bzhin du mthong ba dang /",
    "T02TD3714E:117b-8": "yi ge'i sgyu 'phrul ston par nus pas na chos thams cad yi ge'i sgyu 'phrul du dbang sgyur bar nus pa'i yon tan 'thob bo //",
    "T02TD3714E:117b-9": "bzlas pa byed pa'i dam tshig ni sgra nyid brag ca lta bur shes par bya ba yin pas na rang bzhin gyis 'dris pa'i dbang las sgra thams cad brag ca ltar shes pa'i yon tan 'grub bo //",
    "T02TD3714E:117b-10": "bzlas pa'i dmigs pa thob pa na chos thams cad rang gi sems snang ba tsam du shes par 'gyur la /",
    "T02TD3714E:117b-11": "sems de yang rang bzhin med par shes par 'gyur ba'i phyir dang /",
    "T02TD3714E:117b-12": "snying po 'di lan cig brjod pas kyang sdig pa thams cad nges par bsreg go zhes bya ba la sogs pa gsungs pas na /",
    "T02TD3714E:117b-13": "bzlas pa ni sgrib pa zad par byed la /",
    "T02TD3714E:117b-14": "de zad pa na de'i sems la rang bzhin gyis ye shes skye ba ste /",
    "T02TD3714E:117b-15": "de bas na bdag med pa'i don la rang bzhin gyis 'jug pa'i yon tan 'grub po //",
    "T02TD3714E:117b-16": "thugs la gnas pas ni yon tan thams cad bskyed pa ste /",
    "T02TD3714E:117b-17": "de yang sngags pa dag gi thugs la sbyor ba ni /",
    "T02TD3714E:117b-18": "dus dang gnas skabs thams cad du chos thams cad sgyu ma dang 'dra bar blta ba dang /",
    "T02TD3714E:117b-19": "mi 'bral bar gnas pa yin te /",
    "T02TD3714E:117b-20": "ji skad du gsungs pa /",
    "T02TD3714E:117b-21": "mang du smra ba ni 'dir ci dgos /",
    "T02TD3714E:117b-22": "rdo rje theg pa'i de nyid ni //",
    "T02TD3714E:117b-23": "rnal 'byor pa yis gang gang dmigs //",
    "T02TD3714E:117b-24": "de dang der ni sgyu mar blta //",
    "T02TD3714E:117b-25": "zhes so //",
    "T02TD3714E:117b-26": "de ltar kun nas nyon mongs pa dang rnam par byang ba'i chos thams cad la sgyu ma dang 'dra bar blta ba dang /",
    "T02TD3714E:118a-0": "ma bral bas @118a * //",
    "T02TD3714E:118a-1": "nyon mongs pa tshegs med par spong ba dang /",
    "T02TD3714E:118a-2": "dge ba la rlom sems la sogs pa 'dor la /",
    "T02TD3714E:118a-3": "de nyid kyis de'i 'jig rten dang 'jig rten las 'das pa'i phun sum tshogs pa ma lus pa thob pas na thugs la gnas pa'i yon tan de 'thob bo //",
    "T02TD3714E:118a-4": "de lta na /",
    "T02TD3714E:118a-5": "de nyid dbu ma dag kyang 'dod pa nyid //",
    "T02TD3714E:118a-6": "bdag ni mnyam par gzhag ce'am langs zhes rlom sems med //",
    "T02TD3714E:118a-7": "ces pa dang /",
    "T02TD3714E:118a-8": "ji ltar dug dang 'dres pa'i kha zas bzang za ba //",
    "T02TD3714E:118a-9": "dkar po'i chos la dmigs pa'ang rgyal bas de 'drar gsungs //",
    "T02TD3714E:118a-10": "zhes bya ba la sogs pas dus dang gnas skabs thams cad du kun nas nyon mongs pa dang rnam par byang ba'i chos thams cad sgyu ma dang 'dra bar blta bar gsungs kyi de las gzhan du ma yin no zhe na /",
    "T02TD3714E:118a-11": "de ni bden mod kyi 'on kyang lam der ni sngom pa'i dbang du byas te /",
    "T02TD3714E:118a-12": "de ltar ma bltas na sngom pa 'di nyams pa zhes ma bzhag la /",
    "T02TD3714E:118a-13": "de nyid kyis da dag shin tu g-yel bas brgya lam na shes pa de 'byung ba dang 'dra ba yin la /",
    "T02TD3714E:118a-14": "lam 'dir ni sku gsung thugs kyi dam tshig las shes pa de dang ma bral na thugs kyi dam tshig las nyams par bzhag pas na dam tshig nyams pas 'jigs pa bskul te /",
    "T02TD3714E:118a-15": "rtag tu ting nge 'dzin de dang 'bral bar mi byed cing bral bar spyad pas ni yang bag yod pas sngom zhing 'chags pa la yang sbyor ba na rtag tu mi 'bral ba ste /",
    "T02TD3714E:118a-16": "de bas na ji ltar de bzhin gshegs pa'i thugs dngos por 'dzin pa las rtag par dben pa ltar sngags pa'i shes pa yang rtag par dngos por 'dzin pa las grol zhing sgyu ma dang 'dra bar rang bzhin gcig pa las mi phyed pas 'di rdo rje'i theg pa zhes bya la /",
    "T02TD3714E:118a-17": "lam gzhan pas myur ba yang yin no //",
    "T02TD3714E:118a-18": "de bas na theg pa chen po 'di ni dbang po rnon po'i dbang du byas pa yin no //",
    "T02TD3714E:118a-19": "de'i phyir gsungs pa /",
    "T02TD3714E:118a-20": "rgyal ba'i gzhi rnams ma thob kyang //",
    "T02TD3714E:118a-21": "yid brtan par ni 'gyur ma yin //",
    "T02TD3714E:118a-22": "ji srid sa brgyad la gnas par //",
    "T02TD3714E:118a-23": "theg pa dman 'jigs de la yod //",
    "T02TD3714E:118a-24": "gsang ba'i dkyil 'khor chen po 'dir //",
    "T02TD3714E:118a-25": "rgyal ba'i sras po rab nges na //",
    "T02TD3714E:118a-26": "yid nges par ni gyur pa yis //",
    "T02TD3714E:118b-0": "theg @118b pa che la gzhol ba yin //",
    "T02TD3714E:118b-1": "zhes so //",
    "T02TD3714E:118b-2": "spyod pa bla na med pa ni mi mthun pa'i spyod pa gsum spangs pa ste /",
    "T02TD3714E:118b-3": "de la nus pa chung bar byed pa'i spyod pa ni /",
    "T02TD3714E:118b-4": "dka' thub sdom pa mi zad pa //",
    "T02TD3714E:118b-5": "bsten pas grub par mi 'gyur gyi //",
    "T02TD3714E:118b-6": "'dod pa'i longs spyod thams cad la //",
    "T02TD3714E:118b-7": "brten nas myur du 'grub par 'gyur //",
    "T02TD3714E:118b-8": "zhes gsungs pa ste /",
    "T02TD3714E:118b-9": "lus 'di ni shin tu gsos shing stobs yod par byas la yid shin tu dga' bar byas te /",
    "T02TD3714E:118b-10": "de nas de gnyis shin tu drag par dge ba spyad pas tshar gcad kyis /",
    "T02TD3714E:118b-11": "lus nyam chung ba dang yid mi dga' bas ni rnal 'byor ga la 'grub /",
    "T02TD3714E:118b-12": "blo'i stobs chung ba dag ni lus shin tu gsos shing stobs can du byas kyang dge bas tshar gcod par mi nus kyi /",
    "T02TD3714E:118b-13": "'dod chags kyi mtha' la sogs par gyur du dogs nas sbyangs pa'i yon tan la sogs pa bsten par gsungs so //",
    "T02TD3714E:118b-14": "'dir ni blo'i stobs yod pa dag la dgongs pas longs spyod nyid gnang ngo //",
    "T02TD3714E:118b-15": "dge bas tshar gcod par mi nus pa ni sngags pa nyid kyang ma yin no //",
    "T02TD3714E:118b-16": "longs spyod kyang ma gnang ba nyid yin no //",
    "T02TD3714E:118b-17": "g-yeng bar byed pa'i spyod pa ni //",
    "T02TD3714E:118b-18": "gal te byang chub mchog 'dod na //",
    "T02TD3714E:118b-19": "glegs bam bklag par mi bya zhing //",
    "T02TD3714E:118b-20": "mchod rten bskor ba mi bya'o //",
    "T02TD3714E:118b-21": "byas na byang chub rnyed par dka' //",
    "T02TD3714E:118b-22": "zhes bya ba la sogs pa gsungs te /",
    "T02TD3714E:118b-23": "'dod pa'i 'bras bu byang chub sgrub pa la rgyu'i gtso bo ni /",
    "T02TD3714E:118b-24": "sems yin pas dang por ni /",
    "T02TD3714E:118b-25": "sems tshar gcad cing bya ba gzhan gtsor mi bya'o //",
    "T02TD3714E:118b-26": "sems la dbang ma thob pa dag ni glegs bam bklag pa la sogs pa lus dang ngag gi bya ba spyod pa na sems g-yeng bar 'gyur bas bya ba thams cad btang ste /",
    "T02TD3714E:118b-27": "ci bder gnas pas sems legs par blta ste /",
    "T02TD3714E:118b-28": "sems kyi dmigs pa thob nas nyon mongs pa rags pa gcod pa'i dbang thob pa na bya ba phyi rol pa spyad pa'am /",
    "T02TD3714E:118b-29": "yang na sems stong pa nyid 'ba' zhig bsgom pas chog gi lus dang ngag gi bya ba ni dgos te /",
    "T02TD3714E:118b-30": "rnam par snang mdzad mngon par byang chub pa las /",
    "T02TD3714E:118b-31": "mtshan mar bcas pas mtshan bcas kyi //",
    "T02TD3714E:118b-32": "dngos grub rgyal ba dam pa bzhed //",
    "T02TD3714E:118b-33": "mtshan ma med la gnas pa ni //",
    "T02TD3714E:119a-0": "mtshan mar bcas pa'ang @119a * //",
    "T02TD3714E:119a-1": "grub tu rung //",
    "T02TD3714E:119a-2": "de bas rnam pa thams cad du //",
    "T02TD3714E:119a-3": "mtshan ma med la gnas par bya //",
    "T02TD3714E:119a-4": "zhes gsungs so //",
    "T02TD3714E:119a-5": "slob dpon ye shes snying pos kyang bden pa gnyis rnam par 'byed pa'i 'grel pa las /",
    "T02TD3714E:119a-6": "chos kyi dbyings rtogs na 'jig rten dang 'jig rten las 'das pa'i chos thams cad bos pa bzhin du 'du ste /",
    "T02TD3714E:119a-7": "zad pa shes pa zag bcas kyang //",
    "T02TD3714E:119a-8": "zhes pa'i lung dang ldan par bshad do //",
    "T02TD3714E:119a-9": "de bas na /",
    "T02TD3714E:119a-10": "bdag gi nyon mongs pa spang ba dang /",
    "T02TD3714E:119a-11": "gzhan gyi don rtsol ba dang bcas pa 'byung bar bya ba la ni stong pa nyid 'ba' zhig bsgom pa'am /",
    "T02TD3714E:119a-12": "dang por sems 'ba' zhig dbang du byas la de'i rjes la bya ba gzhan spyad pa 'di ni thabs kyi mchog go //",
    "T02TD3714E:119a-13": "'di ni kri ya dang /",
    "T02TD3714E:119a-14": "yo ga dang /",
    "T02TD3714E:119a-15": "au pa yo ga dag la med pas /",
    "T02TD3714E:119a-16": "rnal 'byor chen po'i tshul spyod pa rnam pa gsum las spros pa med pa'i spyod pa'am /",
    "T02TD3714E:119a-17": "shin tu spros pa med pa'i spyod pa dang mthun pa'o //",
    "T02TD3714E:119a-18": "dngos por 'dzin pa'i spyod pa ni //",
    "T02TD3714E:119a-19": "sha lnga dang ni bdud rtsi lnga //",
    "T02TD3714E:119a-20": "rnam rtog spang phyir ci rigs bsten //",
    "T02TD3714E:119a-21": "zhes brjod pa ste /",
    "T02TD3714E:119a-22": "'di ni gtsang ba'o //",
    "T02TD3714E:119a-23": "'di ni mi gtsang ba'o zhes rtog pa nyid 'ching ba yin pa'i phyir sdig pa med pa'i sha shin tu smad pa mi dang rta dang /",
    "T02TD3714E:119a-24": "ba lang dang /",
    "T02TD3714E:119a-25": "khyi dang /",
    "T02TD3714E:119a-26": "glang po che dag dang /",
    "T02TD3714E:119a-27": "thabs kyis zin par spyod pa dag gis 'chi ba zlog pa'i bdud rtsi khu ba dang /",
    "T02TD3714E:119a-28": "khrag dang /",
    "T02TD3714E:119a-29": "bshang ba dang /",
    "T02TD3714E:119a-30": "gci ba dang /",
    "T02TD3714E:119a-31": "mi'i sha dag ci rigs pa'i tshul gyis stong par bsam zhing /",
    "T02TD3714E:119a-32": "yang de dag nyid lha'i bdud rtsi ltar bsams nas /",
    "T02TD3714E:119a-33": "chags pa med par spyad na rim gyis mi gtsang ba dang /",
    "T02TD3714E:119a-34": "gtsang ba'i rnam par rtog pa mi 'byung la /",
    "T02TD3714E:119a-35": "de'i tshe chos thams cad la tha dad pa'i rtog pa 'byung ba brdzun yin par nges pa'i shes pa 'byung ba dang /",
    "T02TD3714E:119a-36": "mi ma yin pa kha cig de nyid kyis de la yongs su dga' ba 'byung zhing chos bzhin du skyob pa dang de'i gdams ngag 'dzin par 'gyur ba yod do //",
    "T02TD3714E:119a-37": "sha lnga bdud rtsi lnga ni mtshon pa ste /",
    "T02TD3714E:119a-38": "yul gang na sha la sogs pa mi gtsang bar 'dzin pa de dag de nyid la ma chags par spyod do //",
    "T02TD3714E:119b-0": "mnyam pa'i shes pa mthong ba na bdag gi @119b don du de dag spyad par bya mi dgos so //",
    "T02TD3714E:119b-1": "'di ni spyod pas myur ba'o //",
    "T02TD3714E:119b-2": "de ltar thabs mkhas pa bcu gcig po 'di dag gis 'phags pa na 'di thabs kyi thag pa zhes bya'o /",
    "T02TD3714E:119b-3": "t/ heg pa chen po'i yang chen po zhes bya'o /",
    "T02TD3714E:119b-4": "t/ habs myur ba dang /",
    "T02TD3714E:119b-5": "sla ba dang /",
    "T02TD3714E:119b-6": "mang ba dang /",
    "T02TD3714E:119b-7": "mkhas pa zhes bya'o //",
    "T02TD3714E:119b-8": "gang yag ;",
    "T02TD3714E:119b-9": "don gcig nyid na'ang ma rmongs dang //",
    "T02TD3714E:119b-10": "thabs mang dka' ba med phyir dang //",
    "T02TD3714E:119b-11": "dbang po rnon po'i dbang byas pas //",
    "T02TD3714E:119b-12": "sngags kyi bstan bcos khyad par 'phags //",
    "T02TD3714E:119b-13": "zhes bshad pa dang /",
    "T02TD3714E:119b-14": "dmigs pa rnam par dag pa dang //",
    "T02TD3714E:119b-15": "grogs kyi mthu dang spyod pa yis //",
    "T02TD3714E:119b-16": "blo ldan rnams kyi theg pa ni //",
    "T02TD3714E:119b-17": "chen po'i chen po nyid du bsgrags //",
    "T02TD3714E:119b-18": "zhes pa la sogs pas theg pa 'di'i che ba nyid brjod pa yang tshul snga ma dag nyid du 'dus par blta'o //",
    "T02TD3714E:119b-19": "mdor bsdus pa 'di brjod de /",
    "T02TD3714E:119b-20": "gsang sngags ni gnyis te /",
    "T02TD3714E:119b-21": "ngo bo nyid kyi gsang sngags thabs dang shes rab gnyis su med pa dang /",
    "T02TD3714E:119b-22": "btags pa'i gsang sngags lha dang sngags dang phyag rgya dang phrin las dang ting nge 'dzin gyi tshogs dang mchod pa dang /",
    "T02TD3714E:119b-23": "bstod pa la sogs pa'o //",
    "T02TD3714E:119b-24": "de'i dbang gis gdul bya yang gnyis te /",
    "T02TD3714E:119b-25": "mchog dang mchog ma yin pa'o //",
    "T02TD3714E:119b-26": "mchog gis ni sngar bshad pa'i thabs bcu gcig po ma lus pa bsgrub po //",
    "T02TD3714E:119b-27": "mchog ma yin pas na re zhig rnam par byang ba'i sgo khyad par can la zhugs pa tsam las thabs de dag bsgrub par nus pa ma yin no //",
    "T02TD3714E:119b-28": "'on kyang de la yang brnyas par mi bya ste /",
    "T02TD3714E:119b-29": "ji ltar gsungs pa /",
    "T02TD3714E:119b-30": "dper na mar gyis gang ba'i snod //",
    "T02TD3714E:119b-31": "me yi dbus su bzhag gyur na //",
    "T02TD3714E:119b-32": "mar sar steng du zhu 'gyur zhing //",
    "T02TD3714E:119b-33": "snod kyi dri ma 'jig par 'gyur //",
    "T02TD3714E:119b-34": "de bzhin shr'i he ru ka yi //",
    "T02TD3714E:119b-35": "mtshan gyis sdig pa 'jig par 'gyur //",
    "T02TD3714E:119b-36": "zhes dpal bde mchog phyi ma'i phyi ma las so //",
    "T02TD3714E:119b-37": "'di ni skur pa spang ba'o //",
    "T02TD3714E:119b-38": "'bras bu yang dag par 'grub pa dang /",
    "T02TD3714E:119b-39": "las la ni khyad par med de /",
    "T02TD3714E:119b-40": "ji srid nam mkha' khyab bar sangs rgyas thams cad kyi ye shes kyis khyab la /",
    "T02TD3714E:119b-41": "ji srid ye shes kyis khyab pa de srid skus khyab pa'i phyir dang /",
    "T02TD3714E:119b-42": "dang po sems can ma lus pa dang /",
    "T02TD3714E:119b-43": "zhing ma lus pa sbyang pa'i phyir zhugs pa dang /",
    "T02TD3714E:119b-44": "spangs pa dang /",
    "T02TD3714E:119b-45": "ye shes la khyad med pa dang /",
    "T02TD3714E:120a-0": "@120a * // slob pa'i gnas skabs na yang sa dang po man chad /",
    "T02TD3714E:120a-1": "bgrod pa tha dad pa srid kyang /",
    "T02TD3714E:120a-2": "sa dang po chos kyi dbyings mthong nas /",
    "T02TD3714E:120a-3": "lam ma lus pa rang bzhin gyis nges par shes pa'i phyir ro //",
    "T02TD3714E:120a-4": "'di ni sgro 'dogs pa spang ba'o //",
    "T02TD3714E:120a-5": "de ltar gzhung 'di bkod pas bdag / spros dang bral ba'i gnas thob shog /'gro ba'ang mtha' gnyis bral ba yi //",
    "T02TD3714E:120a-6": "lam du myur du 'jug par shog / rdo rje theg pa'i mtha' gnyis sel ba zhes bya ba slob dpon dzny'a na shris bkod pa rdzogs so//"
}