{
    "T05D3984:15b-0": "@15b # // rgya gar skad du /",
    "T05D3984:15b-1": "sam gha aa nu smri ti by'a khy'a /",
    "T05D3984:15b-2": "bod skad du /",
    "T05D3984:15b-3": "dge 'dun rjes su dran pa'i bshad pa /",
    "T05D3984:16a-0": "'jam dpal gzhon @16a * //",
    "T05D3984:16a-1": "nur gyur pa la phyag 'tshal lo //",
    "T05D3984:16a-2": "bcom ldan 'das kyi nyan thos kyi dge 'dun ni /",
    "T05D3984:16a-3": "legs par zhugs pa /",
    "T05D3984:16a-4": "rigs par zhugs pa /",
    "T05D3984:16a-5": "drang por zhugs pa /",
    "T05D3984:16a-6": "'dud par zhugs pa /",
    "T05D3984:16a-7": "chos la chos kyi rjes su zhugs pa /",
    "T05D3984:16a-8": "chos dang mthun pa'i spyod pa yin te /",
    "T05D3984:16a-9": "dge 'dun gyi nang na rgyun du zhugs pa la zhugs pa'ang yod /",
    "T05D3984:16a-10": "dge 'dun gyi nang na rgyun du zhugs pa'i 'bras bu mngon sum du byas pa'ang yod /",
    "T05D3984:16a-11": "dge 'dun gyi nang na lan cig phyir 'ong ba la zhugs pa yang yod /",
    "T05D3984:16a-12": "dge 'dun gyi nang na lan cig phyir 'ong ba'i 'bras bu mngon du byas pa yang yod /",
    "T05D3984:16a-13": "dge 'dun gyi nang na phyir mi 'ong ba la zhugs pa'ang yod /",
    "T05D3984:16a-14": "dge 'dun gyi nang na phyir mi 'ong ba'i 'bras bu mngon du byas pa yang yod /",
    "T05D3984:16a-15": "dge 'dun gyi nang na dgra bcom pa'i 'bras bu mngon du byas pa yang yod /",
    "T05D3984:16a-16": "dge 'dun gyi nang na dgra bcom pa la zhugs pa yang yod do //",
    "T05D3984:16a-17": "de rnams ni skyes bu zung bzhi dang gang zag ya brgyad de /",
    "T05D3984:16a-18": "de dag ni bcom ldan 'das kyi nyan thos kyi dge 'dun te /",
    "T05D3984:16a-19": "tshul khrims phun sum tshogs pa /",
    "T05D3984:16a-20": "ting nge 'dzin phun sum tshogs pa /",
    "T05D3984:16a-21": "shes rab phun sum tshogs pa /",
    "T05D3984:16a-22": "dad pa phun sum tshogs pa /",
    "T05D3984:16a-23": "thos pa phun sum tshogs pa /",
    "T05D3984:16a-24": "rnam par grol ba phun sum tshogs pa ;",
    "T05D3984:16a-25": "rnam par grol ba'i ye shes mthong ba phun sum tshogs pa'o //",
    "T05D3984:16a-26": "sreg par byed pa dang /",
    "T05D3984:16a-27": "rab tu sreg par byed pa dang /",
    "T05D3984:16a-28": "thal mo sbyar bar 'os pa dang /",
    "T05D3984:16a-29": "bla na med pa'i bsod nams kyi zhing /",
    "T05D3984:16a-30": "'jig rten gyi sbyin gnas zhes bya ba ni dge 'dun rjes su dran pa'i mdo yin no //",
    "T05D3984:16a-31": "mi phyed pa'i dang pa brtan po dang ldan pa'i phyir dge 'dun te /",
    "T05D3984:16a-32": "slob dpon dang mi slob par gyur pa'i gang zag ste /",
    "T05D3984:16a-33": "lam las bdud la sogs pa phyir rgol ba rnams kyis dbye bar mi nus pa'i phyir ro //",
    "T05D3984:16a-34": "tshogs pa'i don gyis na dge 'dun no //",
    "T05D3984:16a-35": "de dag gi rgyud la slob pa dang mi slob",
    "T05D3984:16a-36": "pa'i chos skyes pa gang yin pa la dad pa",
    "T05D3984:16a-37": "de ni dge 'dun te /",
    "T05D3984:16a-38": "dad pa mi phyed pa'i phyir ro //",
    "T05D3984:16a-39": "de lam gyi bden pa la mngon par rtogs pa'i dus su gzhag go //",
    "T05D3984:16a-40": "yang ji ltar mngon du byed pa de ltar bstan par bya ste /",
    "T05D3984:16a-41": "bcom ldan 'das kyi nyan thos kyi dge 'dun ni",
    "T05D3984:16a-42": "legs par zhugs pa zhes rgyas par gsungs pa la",
    "T05D3984:16b-0": "legs par zhugs @16b pa zhes bya ba ni bstan",
    "T05D3984:16b-1": "pa yin la / lhag ma ni bshad pa'o //",
    "T05D3984:16b-2": "tshig de dag las bcom ldan 'das kyi nyan thos",
    "T05D3984:16b-3": "kyi dge 'dun legs par zhugs pa ni sbyor ba'i",
    "T05D3984:16b-4": "dge slong ste / dge ba yang dag par bsgoms pas na yang dge sbyong ste /",
    "T05D3984:16b-5": "bstan pa rtsom pa yin par blta bar bya'o //",
    "T05D3984:16b-6": "de la dge sbyong gi don ni mya ngan las 'das pa'o //",
    "T05D3984:16b-7": "de la rgyun du zhugs pa ni rigs par zhugs pa'o //",
    "T05D3984:16b-8": "de'i rigs pa ni chos bla na med pa brnyes par byed par 'gyur ro zhes gsungs so //",
    "T05D3984:16b-9": "rigs pa ni mya ngan las 'das pa'i chos so zhes bya ba'i don to //",
    "T05D3984:16b-10": "nges par 'byung bas nges par 'byung ba ste /",
    "T05D3984:16b-11": "rtag tu 'byung bar rigs pa'o zhes bstan to //",
    "T05D3984:16b-12": "dge sbyong ni 'phags pa'i lam yan lag brgyad pa'o //",
    "T05D3984:16b-13": "de la zhugs pa ni drang por zhugs pa ste /",
    "T05D3984:16b-14": "bdud rtsi'i sgo phye ba ni lam drang por bstan pa yin no zhes 'byung ngo //",
    "T05D3984:16b-15": "de la drang po gang zhe na /",
    "T05D3984:16b-16": "'phags pa'i lam mo //",
    "T05D3984:16b-17": "yon po gang zhe na /",
    "T05D3984:16b-18": "sdig can lta ba yon po'o zhes tshigs su bcad pa gsungs so //",
    "T05D3984:16b-19": "dge sbyong yang dag par bsgom pa ni rgyun du zhugs pa ste /",
    "T05D3984:16b-20": "mya ngan las 'das par zhugs pa yin no //",
    "T05D3984:16b-21": "yang dag par bsgom pa ni /",
    "T05D3984:16b-22": "mnyam du 'byung ba ste /",
    "T05D3984:16b-23": "lus ngag yid kyi las byams pa dang bcas pa yin no //",
    "T05D3984:16b-24": "de la longs spyod dang /",
    "T05D3984:16b-25": "tshul khrims dang /",
    "T05D3984:16b-26": "lta ba mnyam pa ste /",
    "T05D3984:16b-27": "de la longs spyod mnyam pa ni zang zing gis so //",
    "T05D3984:16b-28": "bslab pa mnyam pa ni tshul khrims kyis so //",
    "T05D3984:16b-29": "lta ba mnyam pa ni yang dag pa'i lta bas so //",
    "T05D3984:16b-30": "dge sbyong la bstan pa ni mtshan nyid kyis so //",
    "T05D3984:16b-31": "de khong du chud par bstan pa ni /",
    "T05D3984:16b-32": "chos la chos kyi rjes su lta ba zhugs pa yin no //",
    "T05D3984:16b-33": "de la zhugs pa nas de sgrub par byed pa ni rjes su gnas pa ste /",
    "T05D3984:16b-34": "chos dang mthun par spyod pa zhes bya'o //",
    "T05D3984:16b-35": "dge 'dun gyi nang na rgyun du zhugs pa'i 'bras",
    "T05D3984:16b-36": "bu mngon du byas pa yang yod ces bya ba",
    "T05D3984:16b-37": "la sogs pa ni mthong ba'i lam gyi bzod pa",
    "T05D3984:16b-38": "dang / shes pa'i skad cig ma bco lnga dang /",
    "T05D3984:16b-39": "mjug thogs kyi rgyun du zhugs pa'i 'bras bu bstan te /",
    "T05D3984:16b-40": "bsgom pa'i lam la rjes su 'gro ba'i ye shes",
    "T05D3984:16b-41": "skad cig ma bcu drug pa la rgyun du zhugs",
    "T05D3984:16b-42": "pa'i 'bras bu zhes bstan to //",
    "T05D3984:16b-43": "skad cig ma bcu drug gi 'og tu nyon mongs",
    "T05D3984:16b-44": "pa'i skad cig ma drug ma spangs pa'i bar ni",
    "T05D3984:17a-0": "lan @17a * // cig phyir 'ong ba la zhugs pa zhes bya'o //",
    "T05D3984:17a-1": "nyon mongs pa'i skad cig ma drug pa spangs pa",
    "T05D3984:17a-2": "ni phyir 'ong ba'i 'bras bu la gnas pa zhes",
    "T05D3984:17a-3": "bya'o // nyon mongs pa'i skad cig ma bdun pa spangs pa nas brtsams te /",
    "T05D3984:17a-4": "ji srid nyon mongs pa'i skad cig ma dgu pa",
    "T05D3984:17a-5": "ma spangs pa de srid du phyir mi 'ong ba",
    "T05D3984:17a-6": "la zhugs pa zhes bya'o //",
    "T05D3984:17a-7": "dgu pa zad nas kyang sgrib pa lnga spangs par gyur pa ni phyir mi 'ong ba'i 'bras bu'o //",
    "T05D3984:17a-8": "bsam gtan dang po la 'dod chags dang bral ba nas brtsams te /",
    "T05D3984:17a-9": "ji srid srid pa'i rtse mo'i nyon mongs pa dgu",
    "T05D3984:17a-10": "pa spangs par ma gyur pa de srid du dgra",
    "T05D3984:17a-11": "bcom pa la zhugs pa zhes bya'o //",
    "T05D3984:17a-12": "srid pa'i rtse mo'i nyon mongs pa dgu spangs pa ni dgra bcom pa'i 'bras bu zhes bya'o //",
    "T05D3984:17a-13": "bshad ma thag pa'i zung bzhi po de dag las",
    "T05D3984:17a-14": "'di ltar rgyun du zhugs pa'i 'bras bu dang rgyun",
    "T05D3984:17a-15": "du zhugs pa'i zung dang po yin no //",
    "T05D3984:17a-16": "dgra bcom ldan pa la zhugs pa dang /",
    "T05D3984:17a-17": "dgra bcom pa ni zung bzhi pa ste /",
    "T05D3984:17a-18": "bstan ma thag pa de ni gang zag ya brgyad do //",
    "T05D3984:17a-19": "gang zag med pa'i chos thos pas bsags pa gang zhig nyon mongs pa dang /",
    "T05D3984:17a-20": "nye ba'i nyon mongs pa thams cad zang zing 'dzag pas na gang zag go //",
    "T05D3984:17a-21": "phung po lnga rnams 'dus pa la skyes bu gang zag ces brjod do //",
    "T05D3984:17a-22": "bshad ma thag pa de dag la bcom ldan 'das kyi nyan thos zhes bya'o //",
    "T05D3984:17a-23": "sangs rgyas bcom ldan 'das kyi rjes su nyan pas na nyan thos zhes bya'o //",
    "T05D3984:17a-24": "de dag ni mi phyed pa'i don gyis dge 'dun te /",
    "T05D3984:17a-25": "gzhan gyi tshogs pa las dge 'dun khyad par du byas pa'i phyir ro //",
    "T05D3984:17a-26": "tshul khrims phun sum tshogs pa zhes smos pa ni",
    "T05D3984:17a-27": "tshul khrims dral ba'i nyes pa spangs pa'i phyir mchog",
    "T05D3984:17a-28": "tu phun sum tshogs pa ste /",
    "T05D3984:17a-29": "de dang ldan pa zhes bya ba'i don to //",
    "T05D3984:17a-30": "bcom ldan 'das kyis 'dir yang dag pa'i lta ba dang /",
    "T05D3984:17a-31": "yang dag pa'i rtog pa dang ldan pa'i rang bzhin",
    "T05D3984:17a-32": "de lta bu nyid ni 'phags pa'i tshogs kyi tshul",
    "T05D3984:17a-33": "khrims yin no zhes bka' stsal pa ni slob pa",
    "T05D3984:17a-34": "dang mi slob pa'i ting nge 'dzin phun sum tshogs",
    "T05D3984:17a-35": "pa dang yang dag par ldan pa zhes bya ba'i",
    "T05D3984:17a-36": "don to // shes rab phun sum tshogs pa zhes",
    "T05D3984:17a-37": "bya ba ni bden pa rtogs pa'i shes rab kyi",
    "T05D3984:17a-38": "mtshan nyid dang ldan pa zhes bya ba'i don to",
    "T05D3984:17a-39": "don to // // dad pa phun sum tshogs pa",
    "T05D3984:17b-0": "zhes @17b bya ba ni mi phyed pa'i mtshan nyid",
    "T05D3984:17b-1": "dang ldan pa zhes bya'o //",
    "T05D3984:17b-2": "thos pa phun sum tshogs pa zhes bya ba ni",
    "T05D3984:17b-3": "thos pa gang zhig la bag la nyal spangs pa",
    "T05D3984:17b-4": "dang rjes su mthun pa de lta bu 'dzin pa",
    "T05D3984:17b-5": "ni thos pa phun sum tshogs pa'o //",
    "T05D3984:17b-6": "rnam par grol ba phun sum tshogs pa zhes bya",
    "T05D3984:17b-7": "ba ni rnam par grol ba ni nyon mongs pa",
    "T05D3984:17b-8": "spangs pa ste / de lta bu'i rnam par grol",
    "T05D3984:17b-9": "ba'i phun sum tshogs pa dang ldan pa ni rnam",
    "T05D3984:17b-10": "par grol ba phun sum tshogs pa'o //",
    "T05D3984:17b-11": "rnam par grol ba'i ye shes mthong ba phun sum",
    "T05D3984:17b-12": "tshogs pa ni bag la nyal spangs nas rnam par",
    "T05D3984:17b-13": "grol ba'i ye shes mthong ba ste /",
    "T05D3984:17b-14": "ye shes ni zad pa shes pa la sogs pa",
    "T05D3984:17b-15": "mthong ba nyid de mi slob pa dang yang dag",
    "T05D3984:17b-16": "pa'i lta ba la sogs pa yin no //",
    "T05D3984:17b-17": "yang na ye shes mthong ba mngon sum du byas pa ste /",
    "T05D3984:17b-18": "mngon sum du byas pa la 'jig rten mthong ba zhes bya bar grags te /",
    "T05D3984:17b-19": "de nyid ni ye shes so //",
    "T05D3984:17b-20": "de lta ba phun sum tshogs pa dang ldan pa",
    "T05D3984:17b-21": "ni rnam par grol ba'i ye shes mthong ba phun",
    "T05D3984:17b-22": "sum tshogs pa yin no //",
    "T05D3984:17b-23": "sreg par byed pa zhes bya ba ni sreg par byed pas sreg par byed pa ste /",
    "T05D3984:17b-24": "de lta bas na rnam pa thams cad dang khyad",
    "T05D3984:17b-25": "par thams cad sreg par byed pas na sreg par",
    "T05D3984:17b-26": "byed pa'o // rab tu sreg par byed pa ni zhes bya ba la /",
    "T05D3984:17b-27": "ma dad pa khyad par can gyis sreg par byed pa'i phyir ro //",
    "T05D3984:17b-28": "dad pa drag po ni 'dir med de /",
    "T05D3984:17b-29": "bsod nams dpag tu med pa'i 'bras bu dang ldan pa'i phyir ro //",
    "T05D3984:17b-30": "de ltar yang 'di skad gsungs pa yin te /",
    "T05D3984:17b-31": "gang zhig zla ba re re la //",
    "T05D3984:17b-32": "mchod sbyin brgya stong mnyam byas pas //",
    "T05D3984:17b-33": "dge 'dun rnams la dad byas pa //",
    "T05D3984:17b-34": "de yi bcu drug char mi phod //",
    "T05D3984:17b-35": "thal mo sbyar bar 'os pa zhes bya ba ni",
    "T05D3984:17b-36": "bsod nams che zhing mchod pa'i phyir thal mo sbyar",
    "T05D3984:17b-37": "te phyag bya bar 'os pa nyid yin no //",
    "T05D3984:17b-38": "'dud par 'os pa zhes bya ba ni 'dud pa",
    "T05D3984:17b-39": "rjes su 'gro bar bya ba yin pa'i phyir ro",
    "T05D3984:17b-40": "// bla na med pa'i bsod nams kyi zhing zhes",
    "T05D3984:17b-41": "bya ba ni de las gong na med pa ni",
    "T05D3984:17b-42": "bla na med pa'o //",
    "T05D3984:17b-43": "bsod nams kyi zhing ni bsod nams kyang yin la zhing yang yin pas bsod nams kyi zhing ngo //",
    "T05D3984:17b-44": "lhan cig 'gro ba de yang dge ba dpag tu med pa'i 'bras bu dang ldan pa'i phyir ro //",
    "T05D3984:18a-0": "sbyin pa'i gnas su gyur pa zhes bya ba la 'jig rten thams cad kyi yon @18a * //",
    "T05D3984:18a-1": "dbul ba byas na yon de'i 'bras bu dpag tu med pa'i phyir ro //",
    "T05D3984:18a-2": "de yang 'di skad du /",
    "T05D3984:18a-3": "brgya byin gang gis dge 'dun la //",
    "T05D3984:18a-4": "sbyin pa btang zhing yon phul ba //",
    "T05D3984:18a-5": "de yi mchod sbyin lags par byas //",
    "T05D3984:18a-6": "tshogs kyi mchog la phul de yis //",
    "T05D3984:18a-7": "'bras bu chen po 'byung bar ni //",
    "T05D3984:18a-8": "'jig rten rig pa rnams kyis gsungs //",
    "T05D3984:18a-9": "zhes tshigs su bcad pa gsungs so //",
    "T05D3984:18a-10": "dge 'dun rjes su dran pa'i bshad pa slob dpon thogs med kyis mdzad pa rdzogs so /",
    "T05D3984:18a-12": "// / rgya gar gyi mkhan po dge slong aa dzi ta shr'i bha dra dang /"
}