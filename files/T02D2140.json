{
    "T02D2140:205a-0": "@205a # // rgya gar skad du /",
    "T02D2140:205a-1": "a'arya lo ke shva ra gu hya s'a dha na n'a ma /",
    "T02D2140:205a-2": "bod skad du /",
    "T02D2140:205a-3": "'phags pa 'jig rten dbang phyug gsang ba'i sgrub thabs zhes bya ba /",
    "T02D2140:205a-4": "dpal padma gar gyi dbang phyug la phyag 'tshal lo //",
    "T02D2140:205a-5": "padma rnam rgyas phyag 'tshal nas //",
    "T02D2140:205a-6": "mchog dang thun mong dngos grub ni //",
    "T02D2140:205a-7": "tshe 'di nyid la thob byed pa'i ;",
    "T02D2140:205a-8": "/ spyan ras gzigs dbang gsang sgrub bshad //",
    "T02D2140:205a-9": "dad dang brtson 'grus snying rjer ldan //",
    "T02D2140:205a-10": "dbang dang dam tshig ldan byas nas //",
    "T02D2140:205a-11": "dur khrod g-y'a ri gangs brag gam //",
    "T02D2140:205a-12": "nyams dga' dben pa'i gnas dag tu //",
    "T02D2140:205a-13": "phyi rgyud pa la gtor ma gtang //",
    "T02D2140:205a-14": "mandal gru bzhi dris byugs la //",
    "T02D2140:205a-15": "chang dang bdud rtsis chag chag gdab //",
    "T02D2140:205a-16": "chos 'byung bsnol ma par 'dab brgyad //",
    "T02D2140:205a-17": "mu khyud gra chad ldan pa bri //",
    "T02D2140:205a-18": "sgo bzhi rgyal ldan bris kyang rung //",
    "T02D2140:205a-19": "rdo rje ra ba me ris bskor //",
    "T02D2140:205a-20": "chos 'byung dmar po re khal dkar //",
    "T02D2140:205a-21": "mtshams su g-yung drung 'khyil pa bri //",
    "T02D2140:205a-22": "pad 'dab phyogs tshon mtshams mdzes tshon //",
    "T02D2140:205a-23": "gru chang ljang la sgo bzhi phyogs //",
    "T02D2140:205a-24": "sgo rgyan la sogs spyi dang mthun //",
    "T02D2140:205a-25": "dkyil 'khor dbus bum rgyan ldan du //",
    "T02D2140:205a-26": "chad dang bdud rtsi ril bu blugs //",
    "T02D2140:205a-27": "dgos pa'i cha rkyen tshang bar gzhag / thod pa chang dang bdud rtsis bkang //",
    "T02D2140:205a-28": "bum pa'i khar bzhag dang dmar dga' //",
    "T02D2140:205a-29": "me long chang gis byugs pa la //",
    "T02D2140:205a-30": "padma chos 'byung sindhu ras //",
    "T02D2140:205a-31": "sa bon yi ge bcas pa dgod //",
    "T02D2140:205a-32": "thod pa'i kha ru bzhag pa'i steng //",
    "T02D2140:205a-33": "sman sna rin chen sna tshogs dang //",
    "T02D2140:205a-34": "dri bzang dag dang snying po'i tshogs //",
    "T02D2140:205a-35": "ka ra bu ram sbrang rtsi sogs //",
    "T02D2140:205a-36": "'bru sna tshogs kyi phye ma la //",
    "T02D2140:205a-37": "gur gum gi wang sindhu ra //",
    "T02D2140:205a-38": "sha lnga bdud rtsi lnga sbyar nas //",
    "T02D2140:205b-0": "chang gis @205b sbrus pa'i ril bu la //",
    "T02D2140:205b-1": "sindhu ra dang pad mtshal byug / mo gsar phrul 'khor lo bri //",
    "T02D2140:205b-2": "de la gong gi rdzas kyis byug / ri /",
    "T02D2140:205b-3": "bu 'khor lo'i lte bar gzhag / dar gyis bkab la me long khar //",
    "T02D2140:205b-4": "bzhag ste steng du dar gdugs phub //",
    "T02D2140:205b-5": "sba lcag dkar po tshigs gsum pa'i //",
    "T02D2140:205b-6": "nang du sngags dang 'khor lo gzhag / ril bu",
    "T02D2140:205b-7": "lha grangs la sogs bcug / kha ba cad mgo",
    "T02D2140:205b-8": "mjug zangs kyis dkris //",
    "T02D2140:205b-9": "zhing lpags lcag 'bras btags pa la //",
    "T02D2140:205b-10": "rin chen lnga dang dung sogs dang //",
    "T02D2140:205b-11": "shel dang pha wang long bu btags //",
    "T02D2140:205b-12": "dar tshon sna lnga sngags ldan rgyan //",
    "T02D2140:205b-13": "dkyil 'khor dbus su gzugs par bya //",
    "T02D2140:205b-14": "gtor ma mchod pa tshogs kyi rdzas //",
    "T02D2140:205b-15": "ji ltar 'byor pa'i bye brag bsham //",
    "T02D2140:205b-16": "rkang gling thon rda tshil chen spos //",
    "T02D2140:205b-17": "zhun chen mar me la sogs bya //",
    "T02D2140:205b-18": "bgegs la blud byin mtshams bcad la //",
    "T02D2140:205b-19": "srung ba'i 'khor lo brtan par bsgom //",
    "T02D2140:205b-20": "dkon mchog spyan drangs phyag byas nas //",
    "T02D2140:205b-21": "mchod cing mandal dbul ba ste ;",
    "T02D2140:205b-22": "/ bdun po rnam par dag pa dang //",
    "T02D2140:205b-23": "gsol ba drag tu gdab par bya //",
    "T02D2140:205b-24": "de dag sngon du 'gro ba'i //",
    "T02D2140:205b-25": "dngos gzhi phyi nang gsang gsum las //",
    "T02D2140:205b-26": "phyi ltar rgyal ba rgya mtsho'i tshogs //",
    "T02D2140:205b-27": "nang ltar lus la dgod pa dang //",
    "T02D2140:205b-28": "gsang ba rtsal dgod pa dang //",
    "T02D2140:205b-29": "yang gsang de nyid sems la dgod //",
    "T02D2140:205b-30": "dang po bsnyen sgrub las gsum ste //",
    "T02D2140:205b-31": "yang gsang 'bras bu'i do spros do //",
    "T02D2140:205b-32": "phyi ltar bsnyen pa bya ba ni //",
    "T02D2140:205b-33": "bde ba'i stan la bsam gtan gyi //",
    "T02D2140:205b-34": "phyag rgyas bsngad la skyabs 'gro dang //",
    "T02D2140:205b-35": "sems bskyed byas la stong pa'i dang //",
    "T02D2140:205b-36": "pad stong kha gsum gyis ba'i dbus //",
    "T02D2140:205b-37": "nyi zla'i gdan la rang sems hr'i: //",
    "T02D2140:205b-38": "'od 'phros sems can sgrib pa sbyangs //",
    "T02D2140:205b-39": "rgyal ba rgya mtsho'i tshogs su gyur //",
    "T02D2140:205b-40": "tshur 'dus sangs rgyas byin rlabs bsdus //",
    "T02D2140:205b-41": "hr'i: la thim pas 'od du zhu //",
    "T02D2140:205b-42": "rang nyid spyan ras gzigs dbang sku //",
    "T02D2140:205b-43": "dmar gsal zhal gcig phyag bzhi pa //",
    "T02D2140:205b-44": "rin chen rgyan rdzogs skyil krung bzhugs //",
    "T02D2140:205b-45": "dang po'i phyag gnyis thal mo sbyar //",
    "T02D2140:205b-46": "g-yas 'og padma'i brang phreng dmar //",
    "T02D2140:205b-47": "g-yon pa autpal dmar po 'dzin //",
    "T02D2140:205b-48": "ral pa'i cod pan dar gyis mdzes //",
    "T02D2140:205b-49": "rin chen ze'u 'bru'i srog ldan pa //",
    "T02D2140:205b-50": "spyan dmar zhal 'dzum thugs rje yis //",
    "T02D2140:205b-51": "sems can yongs la gzigs pa la //",
    "T02D2140:206a-0": "bskal bzang sangs rgyas stong @206a * //",
    "T02D2140:206a-1": "rtsas bskor //",
    "T02D2140:206a-2": "de ltar rang nyid gtso bo ni //",
    "T02D2140:206a-3": "rgyal ba rgya mtsho ma lus pa //",
    "T02D2140:206a-4": "dkyil 'khor thams cad 'dus pa'o //",
    "T02D2140:206a-5": "bdag gi spyi gtsug pad zla'i steng //",
    "T02D2140:206a-6": "rtsa ba'i bla ma de nyid ni //",
    "T02D2140:206a-7": "'od dpag med pa'i ngo bo ste //",
    "T02D2140:206a-8": "skyil krung mnyam gzhag phyag rgya can //",
    "T02D2140:206a-9": "sprul pa'i sku du bsgoms pa la //",
    "T02D2140:206a-10": "bka' brgyud bla ma rig 'dzin rnams //",
    "T02D2140:206a-11": "gcer bu spyan gsum rus rgyan can //",
    "T02D2140:206a-12": "rdo rje dril bus 'khyud pa yi //",
    "T02D2140:206a-13": "rdo rje 'chang gi rnam pas bskor //",
    "T02D2140:206a-14": "byin rlabs dbang bskur byas par bsgom //",
    "T02D2140:206a-15": "g-yas phyogs par sdong nyi ma'i steng //",
    "T02D2140:206a-16": "bdud bzhi'i gdan la rta mchog sku //",
    "T02D2140:206a-17": "dmar nag zhal gcig phyag gnyis pa //",
    "T02D2140:206a-18": "g-yas pa da ru g-yon sdigs mdzub //",
    "T02D2140:206a-19": "dril bur bcas pas dku la brtan //",
    "T02D2140:206a-20": "stag lpags dur khrod sgrul rgyan can //",
    "T02D2140:206a-21": "khro zhal spyan gsum mche bzhi gtsigs //",
    "T02D2140:206a-22": "ral ba dmar ser 'khyil pa'i dbus //",
    "T02D2140:206a-23": "rta mgo ljang gu rta skad mtsher //",
    "T02D2140:206a-24": "rdog ma dmar po me ltang 'bar //",
    "T02D2140:206a-25": "ma mo mkha' 'gro la sogs pa //",
    "T02D2140:206a-26": "snang srid lha 'dre thams cad dang //",
    "T02D2140:206a-27": "klu rnams dbang du sdud par byed //",
    "T02D2140:206a-28": "zhabs gnyis g-yas gskum g-yon brkyang nas //",
    "T02D2140:206a-29": "ye shes me dpung dbus na bzhugs //",
    "T02D2140:206a-30": "'khor du dpa' bo rgya mtsho'i tshogs //",
    "T02D2140:206a-31": "ye shes mkha' 'gro brgyad cu sogs //",
    "T02D2140:206a-32": "ha ha h'um h'um phat sgra sgrogs //",
    "T02D2140:206a-33": "snang srid zil gyis gnon par bsgom //",
    "T02D2140:206a-34": "g-yon phyogs pad sdong chos 'byung bsnol //",
    "T02D2140:206a-35": "de dbus pad nyi ro yi steng //",
    "T02D2140:206a-36": "gsang ba ye shes sku mdog dmar //",
    "T02D2140:206a-37": "zhal gcig phyag bzhi spyan gsum dmar //",
    "T02D2140:206a-38": "khro 'dzum mche gtsigs spyan rtsa dmar //",
    "T02D2140:206a-39": "dbu skra grol zhing sku stong khebs //",
    "T02D2140:206a-40": "g-yas bskum g-yon brkyang ro gdan brdzis //",
    "T02D2140:206a-41": "skyil krung phyed pa'i gar gyis bzhugs //",
    "T02D2140:206a-42": "g-yas kyi dang po gri gug 'phyar //",
    "T02D2140:206a-43": "'og ma ral gri bsnams pa'o //",
    "T02D2140:206a-44": "g-yon gyi dang po thod khrag 'dzin //",
    "T02D2140:206a-45": "'og ma kha tv'am bsnams pa'o //",
    "T02D2140:206a-46": "thod skam lnga yis dbu brgyan zhing //",
    "T02D2140:206a-47": "thod rlon lnga bcu'i do shal can //",
    "T02D2140:206a-48": "rus pa'i rgyan cha lnga yis mdzes //",
    "T02D2140:206a-49": "rin chen dar dpyangs brgyan par bsgom //",
    "T02D2140:206a-50": "me ri 'bar ba'i dbus bzhugs shing //",
    "T02D2140:206a-51": "dpa' bo mkha' 'gro rgya mtshos bskor //",
    "T02D2140:206a-52": "aa ralli dang phem sgra sgrogs //",
    "T02D2140:206a-53": "ma mo mkha' 'gro dbang du sdud //",
    "T02D2140:206a-54": "snang srid dbang du sdud par bsgom //",
    "T02D2140:206b-0": "'og @206b phyogs me dpung 'khrugs pa yi //",
    "T02D2140:206b-1": "'byung ba'i dkyil 'khor dbus su ni //",
    "T02D2140:206b-2": "rigs bzhi mkha' 'gro dpa' bo dang //",
    "T02D2140:206b-3": "chos skyong dam can pho nya'i tshogs //",
    "T02D2140:206b-4": "phyi nang srung ma ma lus rnams //",
    "T02D2140:206b-5": "mkha' 'gro sde bzhi'i ngo bor gyur //",
    "T02D2140:206b-6": "gri gug thod khrag kha tv'am bsnams //",
    "T02D2140:206b-7": "thod pa skam rlon rus rgyan can //",
    "T02D2140:206b-8": "rin chen rgyan dang dar gyis mdzes //",
    "T02D2140:206b-9": "ha ri ni sa'i sgra sgrogs shing //",
    "T02D2140:206b-10": "gdan 'og padma 'degs par bsam //",
    "T02D2140:206b-11": "de ltar dkyil 'khor yongs rdzogs pa'i //",
    "T02D2140:206b-12": "spyi bor zla steng aom dkar po //",
    "T02D2140:206b-13": "mgrin par pad steng a'a:dmar po //",
    "T02D2140:206b-14": "snying gar nyi steng h'um sngon po //",
    "T02D2140:206b-15": "sku gsung thugs su byin gyis brlab //",
    "T02D2140:206b-16": "de nas gtso bo'i thugs ka ru //",
    "T02D2140:206b-17": "padma nyi ma'i gdan steng du //",
    "T02D2140:206b-18": "hr'i:las 'od zer 'phros pa yis //",
    "T02D2140:206b-19": "ye shes spyan drangs mchod la bstim //",
    "T02D2140:206b-20": "rigs lnga yab yum sems dpa' dang //",
    "T02D2140:206b-21": "khro bo'i tshogs dang mchod pa yi //",
    "T02D2140:206b-22": "lha mor bcas pa spyan drangs la //",
    "T02D2140:206b-23": "mchod de dbang bskur gsol ba btab //",
    "T02D2140:206b-24": "rgyal bas dbang bskur dgongs pa mdzad //",
    "T02D2140:206b-25": "khro bo rnams kyis bgegs bskrad cing //",
    "T02D2140:206b-26": "mchod pa'i lha mos mchod pa dang //",
    "T02D2140:206b-27": "yum lngas bum pa'i dbang bskur bas //",
    "T02D2140:206b-28": "sdig sgrib dag nas spyi bo ru //",
    "T02D2140:206b-29": "rigs bdag snang ba mtha' yas dang //",
    "T02D2140:206b-30": "rigs lngas dbu la brgyan par bsgom //",
    "T02D2140:206b-31": "de ltar ji srid mi skyo'i bar //",
    "T02D2140:206b-32": "gsal bar bsgom pa bskyed rim yin //",
    "T02D2140:206b-33": "bzlas pa byed pa'i dus su ni //",
    "T02D2140:206b-34": "bdag dang rang bzhin gsang ba'i yum //",
    "T02D2140:206b-35": "spyi bor bla ma rigs bdag dang //",
    "T02D2140:206b-36": "kun gyi thugs kar pad nyi dang //",
    "T02D2140:206b-37": "zla ba'i gdan la hr'i:yig mthar //",
    "T02D2140:206b-38": "sngags kyis g-yas su bskor ba las ;",
    "T02D2140:206b-39": "/'od 'phros phyogs bcu'i bde gshegs mchod //",
    "T02D2140:206b-40": "mnyes nas byin rlabs dngos grub rnams //",
    "T02D2140:206b-41": "bdag la thim pas sdig sgrib dag / tshogs rdzogs dbang bzhi thob par bsam //",
    "T02D2140:206b-42": "khams gsum 'gro drug sems can la //",
    "T02D2140:206b-43": "'od zer phog pas sgrib sbyang nas //",
    "T02D2140:206b-44": "phyi snod gzhal yas khang du gyur //",
    "T02D2140:206b-45": "nang bcud lha yi rang bzhin la //",
    "T02D2140:206b-46": "pho rnams spyan ras gzigs su gyur //",
    "T02D2140:206b-47": "mo rnams gsang ba ye shes la //",
    "T02D2140:206b-48": "bdud dang log 'dren rta mgrin sku //",
    "T02D2140:206b-49": "'od dang me dpung rab 'bar zhing //",
    "T02D2140:206b-50": "gzugs snang lha yi rang bzhin la //",
    "T02D2140:207a-0": "sgra grags thams cad sngags kyi @207a * //",
    "T02D2140:207a-1": "sgra ;",
    "T02D2140:207a-2": "/ sems kyi dran rtog chos sku'i dang //",
    "T02D2140:207a-3": "de ltar bzlas ba ci rigs bya //",
    "T02D2140:207a-4": "rjes su phyi snod nang bcud rnams //",
    "T02D2140:207a-5": "rim gyis thams cad bdag la bsdu //",
    "T02D2140:207a-6": "bdag kyang hr'i:nas stong ba'i bar //",
    "T02D2140:207a-7": "mi dmigs ma bcos spros bral ba //",
    "T02D2140:207a-8": "mi dmigs ci yang mi bsam par ;",
    "T02D2140:207a-9": "/ chos sku'i ngang la ci gnas gzhag / dge ba bsngo zhing smon lam gdab //",
    "T02D2140:207a-10": "thun mtshams lha yi nga rgyal dang //",
    "T02D2140:207a-11": "spyod lam rnam bzhi thams cad bya //",
    "T02D2140:207a-12": "aom a'a:h'um hr'i:aom ma ni padme h'um //",
    "T02D2140:207a-13": "yab kyi snying po'o //",
    "T02D2140:207a-14": "aom hr'i:badzra khro dha ha ya gr'i wa hu lu hu lu h'um dza:rta mgrin gyi snying po'o //",
    "T02D2140:207a-15": "aom dhu ma gha ye na ma sv'a h'a /",
    "T02D2140:207a-16": "gsang ba ye shes kyi snying po'o //",
    "T02D2140:207a-17": "d'a ki n'i ha ri ni sa ra tsa hri ya h'um dza:/",
    "T02D2140:207a-18": "mkha' 'gro sde bzhi yum gyi snying po'o //",
    "T02D2140:207a-19": "ba su siddham na na /",
    "T02D2140:207a-20": "kha dhe siddhi /",
    "T02D2140:207a-21": "sarba siddhi pha la h'um /",
    "T02D2140:207a-22": "siddhi siddhi sa ma ya /",
    "T02D2140:207a-23": "bsdus bsdus /",
    "T02D2140:207a-24": "h'um h'um /",
    "T02D2140:207a-25": "pushti /",
    "T02D2140:207a-26": "wa sham ku ru h'um h'um /",
    "T02D2140:207a-27": "ratna siddhi sa ma ya /",
    "T02D2140:207a-28": "hrim hrim /",
    "T02D2140:207a-29": "dza dza //",
    "T02D2140:207a-30": "dbang du bsdu ba'i snying po'o //",
    "T02D2140:207a-31": "de ltar phyi sgrub bsnyen pa la //",
    "T02D2140:207a-32": "dkyil 'khor bcu bzhi mi dgos so //",
    "T02D2140:207a-33": "rgyun du yi dam nar mar bya //",
    "T02D2140:207a-34": "aati /",
    "T02D2140:207a-35": "nang ltar 'jig rten dbang phyug gi / lha rnams lus la dgod pa ni //",
    "T02D2140:207a-36": "sngon 'gro yan lag bdun pa dang //",
    "T02D2140:207a-37": "skyabs su 'gro zhing sems bskyed nas //",
    "T02D2140:207a-38": "tshad med bzhi yis blo sbyangs te //",
    "T02D2140:207a-39": "stong pa'i ngang las pad nyi dang //",
    "T02D2140:207a-40": "zla ba'i gdan la hr'i:dmar po //",
    "T02D2140:207a-41": "'od 'phros tshur la 'dus pa las //",
    "T02D2140:207a-42": "gong ltar bdag nyid sbyan ras gzigs //",
    "T02D2140:207a-43": "'jig rten dbang phyug sku mdog dmar //",
    "T02D2140:207a-44": "zhal gcig phyag bzhi zhabs skyil krung//",
    "T02D2140:207a-45": "rgyan rdzogs 'ja' 'od dkyil bzhugs pa //",
    "T02D2140:207a-46": "phyi sgrub ji lta ba ru gsal //",
    "T02D2140:207a-47": "bla ma rigs bdag bka' brgyud bcas //",
    "T02D2140:207a-48": "spyi bor rdo rje 'chang ltar bsgom //",
    "T02D2140:207a-49": "snying ni padma 'dab brgyad de //",
    "T02D2140:207a-50": "nyi zla'i gdan la rta mgrin ni //",
    "T02D2140:207a-51": "dmar nag dur khrod chas kyis brgyan //",
    "T02D2140:207a-52": "g-yas pa dbang sdud phyag rgya yis ;",
    "T02D2140:207a-53": "/ padma'i phreng ba dmar po 'dren //",
    "T02D2140:207a-54": "g-yon pa autpal dmar po yi //",
    "T02D2140:207a-55": "zhags par bcas pa'i sdigs mdzub kyis //",
    "T02D2140:207a-56": "dku la brten nas gar stabs mdzad //",
    "T02D2140:207a-57": "de yi thugs kar padma dang //",
    "T02D2140:207a-58": "nyi zla'i dbus su hr'i:la sngags //",
    "T02D2140:207a-59": "g-yas su 'khor bar bsgom pa'o //",
    "T02D2140:207b-0": "lte bar chos 'byung ba sgoms @207b pa'i steng //",
    "T02D2140:207b-1": "padma nyi ma ro steng du //",
    "T02D2140:207b-2": "gsang ba ye shes mkha' 'gro ma //",
    "T02D2140:207b-3": "gsang gnas padma 'dab bzhi'i steng //",
    "T02D2140:207b-4": "rigs bzhi mkha' 'gro yab yum ste //",
    "T02D2140:207b-5": "shar du rdo rje mkha' 'gro dkar //",
    "T02D2140:207b-6": "lho ru rin chen mkha' 'gro seng //",
    "T02D2140:207b-7": "nub tu padma mkha' 'gro dmar //",
    "T02D2140:207b-8": "byang du las kyi mkha' 'gro ljang //",
    "T02D2140:207b-9": "yab rnams yum dang mtshungs pa ste //",
    "T02D2140:207b-10": "gri gug thod khrag rgyan dang ldan //",
    "T02D2140:207b-11": "lte ba'i yum gyi gdan nas bteg / de nas sku gsung thugs byin brlab //",
    "T02D2140:207b-12": "ye shes bstims nas dbang bskur ro //",
    "T02D2140:207b-13": "lte bar bde chen gtum mo'i me 'bar dmigs //",
    "T02D2140:207b-14": "rlung bzung dbang bsdus byang sems rin chen bzhu //",
    "T02D2140:207b-15": "rdubs nas me la bstims pas ye shes 'bar //",
    "T02D2140:207b-16": "'khor 'das gnyis med dgongs pa bskyang bar bsam //",
    "T02D2140:207b-17": "phyogs bcu'i sangs rgyas spyan drangs rlung dang bsre /",
    "T02D2140:207b-18": "me la bstims la longs sku bde chen bskyed //",
    "T02D2140:207b-19": "'gro drug sems can dbang bsdus byang sems bsgom //",
    "T02D2140:207b-20": "snying rje bskyed dus rlung rdub me la bstim//",
    "T02D2140:207b-21": "sprul skus 'gro 'dul phreng las ci yang ston //",
    "T02D2140:207b-22": "dmigs med ngang nas rlung bzung cir mi dgongs //",
    "T02D2140:207b-23": "mkha' ltar dag pa chos sku mngon du gyur //",
    "T02D2140:207b-24": "sngags bzlas dus su 'od zer lcags kyu'i dbyibs //",
    "T02D2140:207b-25": "me ltar tshal gdung ba'i tshogs 'phros pas //",
    "T02D2140:207b-26": "skye 'gro'i snying nas bzung ste bkug byas la //",
    "T02D2140:207b-27": "rig pa'i ngo bo thugs ka'i hr'i:la thim //",
    "T02D2140:207b-28": "lus po 'od du zhu nas lte bar sdud //",
    "T02D2140:207b-29": "mkha' 'gro yab yum pho mo'i snying po la //",
    "T02D2140:207b-30": "dngos grub sdud pa'i sngags ltar bzlas pa bya //",
    "T02D2140:207b-31": "rjes su lha rnams thams cad rang sar zhu //",
    "T02D2140:207b-32": "mkha' la sprin dengs lta bur yal ba'i dang //",
    "T02D2140:207b-33": "ma bcos dmigs gtad med pa'i dang nyid las //",
    "T02D2140:207b-34": "ma bcos blo yis mi dpyad mi bsgom par //",
    "T02D2140:207b-35": "gzung 'dzin blang dor yid byed med pa'i rang //",
    "T02D2140:207b-36": "dngos po'i rang bzhin gsal dang bde stod dang //",
    "T02D2140:207b-37": "chags 'dzin ma bya rnam dag de rang bskyong //",
    "T02D2140:207b-38": "rjes su thun mtshams bya ba gong ltar bya //",
    "T02D2140:207b-39": "nang du lus la lha dgod bsgrub pa'o//",
    "T02D2140:207b-40": "gsang ba rtsa la dgod pa ni //",
    "T02D2140:207b-41": "rim par nyams su blang bya ba //",
    "T02D2140:207b-42": "stan la bsam gtan phyag rgyas gnas //",
    "T02D2140:207b-43": "sngon 'gro yan lag bdun pa bya //",
    "T02D2140:207b-44": "skyabs 'gro sems bskyed tshad med bzhi //",
    "T02D2140:207b-45": "sh'u n+ya t'a yis stong par bsgam //",
    "T02D2140:207b-46": "chos nyid stong par byang chub dang //",
    "T02D2140:208a-0": "chos kyi dbyings kyi ye shes @208a * //",
    "T02D2140:208a-1": "so ;",
    "T02D2140:208a-2": "/ stong pa'i ngang las pad nyid dang //",
    "T02D2140:208a-3": "zla ba rgyas pa'i gdan bsgom ste //",
    "T02D2140:208a-4": "nyi zla'i gdan la mngon byang chub //",
    "T02D2140:208a-5": "me long lta bu'i ye shes so //",
    "T02D2140:208a-6": "gdan ste rang rig yi ge hr'i: //",
    "T02D2140:208a-7": "gsung yig 'bru la mngon byang chub //",
    "T02D2140:208a-8": "mnyam pa nyid kyi ye shes so //",
    "T02D2140:208a-9": "hr'i:las padma hr'i ;",
    "T02D2140:208a-10": "sa /",
    "T02D2140:208a-11": "mtshan pa //",
    "T02D2140:208a-12": "thugs kyi phyag mtshan mngon byang chub //",
    "T02D2140:208a-13": "so sor rtog pa'i ye shes so //",
    "T02D2140:208a-14": "padma hr'i:sa mtshan 'od zer gyis //",
    "T02D2140:208a-15": "'gro ba'i rgyud sbyangs lhar gyur nas //",
    "T02D2140:208a-16": "sangs rgyas rnams kyi byin rlabs bsdus //",
    "T02D2140:208a-17": "sdang gyi hr'i:sa mtshan padmar thim //",
    "T02D2140:208a-18": "de nyid yongs su gyur pa las //",
    "T02D2140:208a-19": "bdag nyid lha yi skur rdzogs pa //",
    "T02D2140:208a-20": "yongs su rdzogs las mngon byang chub //",
    "T02D2140:208a-21": "bya ba nan tan ye shes so //",
    "T02D2140:208a-22": "de yang bdag nyid spyan ras gzigs //",
    "T02D2140:208a-23": "zhal gcig phyag gnyis sku mdog dmar //",
    "T02D2140:208a-24": "g-yas brkyang g-yon bskum gar gyis 'gyid //",
    "T02D2140:208a-25": "dbu skra gyen brdzes dar gyis brgyan //",
    "T02D2140:208a-26": "rin chen dar gyis mdzes bar spras //",
    "T02D2140:208a-27": "phyag g-yas pad phreng g-yon pad dmar //",
    "T02D2140:208a-28": "gsang ba ye shes yum gyis 'khyud //",
    "T02D2140:208a-29": "dmar mo gcer bu spyan gsum ma //",
    "T02D2140:208a-30": "phyag g-yas gri gug g-yon thod khrag / thod pa skam rlon rus rgyan can //",
    "T02D2140:208a-31": "rin chen sna tshogs dar dpyangs brgyan //",
    "T02D2140:208a-32": "ye shes me ri'i dbus su bzhugs //",
    "T02D2140:208a-33": "de yi sku yi rtsa gsum dang //",
    "T02D2140:208a-34": "'khor lo bzhi sogs gsal btab la //",
    "T02D2140:208a-35": "spyi bor bde chen 'khor lo la //",
    "T02D2140:208a-36": "rtsa 'dab sum cu rtsa gnyis kyi //",
    "T02D2140:208a-37": "dbus su bde gshegs spyan ras gzigs //",
    "T02D2140:208a-38": "dkar po 'khor lo dril bu can //",
    "T02D2140:208a-39": "bde gshegs mkha' 'gro sum cu gnyis //",
    "T02D2140:208a-40": "'khor lo gri gug thod khrag can //",
    "T02D2140:208a-41": "rus pa rin chen rgyan ldan bskor //",
    "T02D2140:208a-42": "mgrin pa longs spyod 'khor lo na //",
    "T02D2140:208a-43": "rtsa 'dab bcu drug dbus su ni //",
    "T02D2140:208a-44": "padma rigs kyi spyan ras gzigs //",
    "T02D2140:208a-45": "dmar po padma dril bu can //",
    "T02D2140:208a-46": "padma'i mkha' 'gro bcu drug ni //",
    "T02D2140:208a-47": "padma gri gug thod khrag can //",
    "T02D2140:208a-48": "rus pa rin chen rgyan ldan bskor //",
    "T02D2140:208a-49": "snying ga chos kyi 'khor lo na //",
    "T02D2140:208a-50": "rtsa 'dab brgyad kyi dngus su ni //",
    "T02D2140:208a-51": "rdo rje rigs kyi spyan ras gzigs //",
    "T02D2140:208a-52": "mthing la rin chen dril bu can //",
    "T02D2140:208a-53": "rdo rje rigs kyi mkha' 'gro brgyad //",
    "T02D2140:208a-54": "rdo rje gri gug thod khrag can //",
    "T02D2140:208a-55": "rus pa rin chen rgyan ldan bskor //",
    "T02D2140:208b-0": "lte ba sprul @208b pa'i 'khor lo na //",
    "T02D2140:208b-1": "rtsa 'dab drug cu rtsa gnyis dbus //",
    "T02D2140:208b-2": "rin chen rigs kyi spyan ras gzigs //",
    "T02D2140:208b-3": "ser po rin chen dril bu can //",
    "T02D2140:208b-4": "rin chen mkha' 'gro drug cu bzhi //",
    "T02D2140:208b-5": "rin chen gri gug thod khrag can //",
    "T02D2140:208b-6": "rus pa rin chen rgyan ldan bskor //",
    "T02D2140:208b-7": "gsang gnas nor bu'i 'khor lo ru //",
    "T02D2140:208b-8": "rtsa 'dab bzhi yi dbus su ni //",
    "T02D2140:208b-9": "las kyi rigs kyi spyan ras gzigs //",
    "T02D2140:208b-10": "ljang gu rgya gram dril bu can //",
    "T02D2140:208b-11": "las kyi mkha' 'gro ljang gu bzhi //",
    "T02D2140:208b-12": "rgya gram gri gug thod khrag thogs //",
    "T02D2140:208b-13": "rus pa rin chen rgyan ldan bskor //",
    "T02D2140:208b-14": "de ltar 'khor lo'i lha rnams te //",
    "T02D2140:208b-15": "slar yang snying po rgyan gyi lha //",
    "T02D2140:208b-16": "yab kyi thugs kar rta mgrin dang //",
    "T02D2140:208b-17": "sbyi bor bla ma lte ba ru //",
    "T02D2140:208b-18": "dpa' bo sde bzhi bsgom par bya //",
    "T02D2140:208b-19": "de bzhin yum gyi thugs kar yar //",
    "T02D2140:208b-20": "rdo rje phag mo zhal gnyis ma //",
    "T02D2140:208b-21": "spyi bor na bza' dkar mo dang //",
    "T02D2140:208b-22": "lte bar rigs bzhi mkha' 'gro bsgom //",
    "T02D2140:208b-23": "kun kyang thod pa skam rlon dang //",
    "T02D2140:208b-24": "rin chen rus rgyan dar gyis mdzes //",
    "T02D2140:208b-25": "padma nyi zla ro gdan can //",
    "T02D2140:208b-26": "me dpung 'bar ba'i dbus na bzhugs //",
    "T02D2140:208b-27": "de ltar gsal bar bsgom byas nas //",
    "T02D2140:208b-28": "sku gsung thugs ldan byin rlabs te //",
    "T02D2140:208b-29": "ye shes sems dpa' spyan drangs bstim //",
    "T02D2140:208b-30": "dbang bskur dbang rtags dbu rgyan la //",
    "T02D2140:208b-31": "de nas rang gi mdoms par nas //",
    "T02D2140:208b-32": "yam las rlung gi dkyil 'khor g-yos //",
    "T02D2140:208b-33": "gsang gnas lha tshogs me 'bar te //",
    "T02D2140:208b-34": "'khor lo bzhi yi gtso bo rnams //",
    "T02D2140:208b-35": "ltos chags med pa'i me 'bar te //",
    "T02D2140:208b-36": "lte ba'i aa la gtugs nas ni //",
    "T02D2140:208b-37": "me 'bar ham la reg pa yis //",
    "T02D2140:208b-38": "byang chub sems kyi rgyun bab pas //",
    "T02D2140:208b-39": "'khor lo bzhi gang lha tshogs rnams //",
    "T02D2140:208b-40": "bde ba chen por 'bar ba dang //",
    "T02D2140:208b-41": "dus gsum sangs rgyas ma lus dang //",
    "T02D2140:208b-42": "skye 'gro sems can byams ldang sogs //",
    "T02D2140:208b-43": "dus dang gnad du gang 'gro ba //",
    "T02D2140:208b-44": "rlung dang dbyer med bsdus la bstim //",
    "T02D2140:208b-45": "me 'bar nyon mongs rab bsregs nas//",
    "T02D2140:208b-46": "stong nyid snying rje chen po'i dang //",
    "T02D2140:208b-47": "gnyug ma yid la mi byed pa //",
    "T02D2140:208b-48": "tha mal shes pa ma bcos dang //",
    "T02D2140:208b-49": "rang rig dri med bskyang byas la //",
    "T02D2140:208b-50": "rlung bzung rig pa phyogs ming sbyang //",
    "T02D2140:208b-51": "mdun gyi dkyil 'khor bum pa dang //",
    "T02D2140:208b-52": "thod pa me long 'khor lo dang //",
    "T02D2140:209a-0": "dril bu sba lcag dag la @209a * //",
    "T02D2140:209a-1": "yang ;",
    "T02D2140:209a-2": "/ rang nyid ji lta'i bskyed bstim bya //",
    "T02D2140:209a-3": "bdag dang de rnams thugs ka nas //",
    "T02D2140:209a-4": "'od zer dmar po lcags kyu'i dbyibs //",
    "T02D2140:209a-5": "me ltar tshal gdung 'phros pas //",
    "T02D2140:209a-6": "gang dmigs la sogs skye 'gro yi //",
    "T02D2140:209a-7": "pho yi snying dang mo yi ni //",
    "T02D2140:209a-8": "gsang ba'i gnas nas bzung nas ni //",
    "T02D2140:209a-9": "rang dbang med par mdun du bkug /'od zer 'phros bas phog pa yis //",
    "T02D2140:209a-10": "de rnams 'od du zhu nas ni //",
    "T02D2140:209a-11": "byang sems dkar dmar rnam par gyur //",
    "T02D2140:209a-12": "ril bu la sogs rdzas rnams dang //",
    "T02D2140:209a-13": "rang gi gsang bar bsdus la bstim //",
    "T02D2140:209a-14": "thugs ka'i hr'i:la 'dus par bsam //",
    "T02D2140:209a-15": "byams dang snying rje drag tu bsgom //",
    "T02D2140:209a-16": "rlung bzung sngags bzlas gang goms bya //",
    "T02D2140:209a-17": "thun rjes thogs rim thun mtshams su //",
    "T02D2140:209a-18": "bsngo ba smon lam spyod lam bya //",
    "T02D2140:209a-19": "thun bzhi thun drug la sogs spyad //",
    "T02D2140:209a-20": "tshogs dang gtor mas thun mtshams mchod //",
    "T02D2140:209a-21": "bstod pas bstod cing bkra shis brjod //",
    "T02D2140:209a-22": "yig brgya la sogs bshags pa bya //",
    "T02D2140:209a-23": "rtags dang cho 'phrul mkha' 'gro'i ltas //",
    "T02D2140:209a-24": "dngos grub mtshan ma la sogs pa //",
    "T02D2140:209a-25": "bzang dan bye brag ji ltar yang //",
    "T02D2140:209a-26": "rmi lam bzang dang ngan la sogs //",
    "T02D2140:209a-27": "gang la'ang dga' dang mi dga' yi //",
    "T02D2140:209a-28": "mtshan mar 'dzin par mi bya'o //",
    "T02D2140:209a-29": "de ltar zhag bdun nyer gcig dang //",
    "T02D2140:209a-30": "zla gsum zla drug la sogs par //",
    "T02D2140:209a-31": "mchog dang thun mong dngos grub bsgrub //",
    "T02D2140:209a-32": "de nas sgrub pa tshar rjes su //",
    "T02D2140:209a-33": "ril bu 'khor lo lus la bcad //",
    "T02D2140:209a-34": "siddh'u ra yis spyi bor byug / dpral ba mgrin pa snying ga dang //",
    "T02D2140:209a-35": "lte ba gsang gnas dag tu byug / bum pa'i chu yis bkru btung bya //",
    "T02D2140:209a-36": "thod chang btung la dngos grub blang //",
    "T02D2140:209a-37": "gtor ma la sogs sbyin sreg bya //",
    "T02D2140:209a-38": "bum chu gang blud dbang du 'gyur //",
    "T02D2140:209a-39": "sba lcag bzad zhing glad la bskor //",
    "T02D2140:209a-40": "'gro ba dbang du 'dus par bsgom //",
    "T02D2140:209a-41": "sbyin sreg dkyil 'khor zla gam khar //",
    "T02D2140:209a-42": "dbang gi shing dmar zla gam brtsigs //",
    "T02D2140:209a-43": "me sbar lha tshogs bskyed par bya //",
    "T02D2140:209a-44": "ye shes pa bstim mchod bstod dbul //",
    "T02D2140:209b-0": "sreg rdzas 'dod yon @209b sna tshogs dang //",
    "T02D2140:209b-1": "ril bu mar dang 'phru sna bsreg / zas nor gos dang rin po che //",
    "T02D2140:209b-2": "shing thog 'bru sna ji snyed 'bul //",
    "T02D2140:209b-3": "gsol ba gang ba cing mchod bstod bya //",
    "T02D2140:209b-4": "rjes su ye shes sems dpa' gshegs //",
    "T02D2140:209b-5": "thal ba chu bo'i gzhung du dor //",
    "T02D2140:209b-6": "de yis snang ba dbang du 'gyur//",
    "T02D2140:209b-7": "rtsa la bkod pa'i sgrub thabs 'di //",
    "T02D2140:209b-8": "las spyor lta bur bzhed pa yin //",
    "T02D2140:209b-9": "yang gsang sems la bkod pa ni //",
    "T02D2140:209b-10": "dben gnas phyi ru mi btsal te //",
    "T02D2140:209b-11": "lus 'di gzhal yas khang nyid yin //",
    "T02D2140:209b-12": "lha sku logs su mi btsal te //",
    "T02D2140:209b-13": "sems nyid skye 'gag med ba de //",
    "T02D2140:209b-14": "rigs kyi bdag po bla ma yin //",
    "T02D2140:209b-15": "ma rtogs nyon mongs gti mug 'di //",
    "T02D2140:209b-16": "rtogs grol thugs rje chen po yin //",
    "T02D2140:209b-17": "yid byed rtog tshogs 'phro ba de //",
    "T02D2140:209b-18": "rtogs pas sangs rgyas stong rtsa yin //",
    "T02D2140:209b-19": "zhe sdang gdug rtsub ldan pa de //",
    "T02D2140:209b-20": "gzhi med rtogs pas rta mgrin yin //",
    "T02D2140:209b-21": "'dod sems gdung ba tur tur de //",
    "T02D2140:209b-22": "rtsa bral rtogs pas gsang ye yin //",
    "T02D2140:209b-23": "nyon mongs nga rgyal rtog tshogs rnams //",
    "T02D2140:209b-24": "ngar 'dzin bral ba sa dpa' bo yin //",
    "T02D2140:209b-25": "phrag dog rlung ltar 'tshub pa de //",
    "T02D2140:209b-26": "re dogs zad pas dpa' mo yin //",
    "T02D2140:209b-27": "chu khams khrag dang rnam shes dag / rdo rje rigs kyi mkha' 'gro ma //",
    "T02D2140:209b-28": "sa khams sha dang tshor ba de //",
    "T02D2140:209b-29": "rin chen mkha' 'gro zhes su grags //",
    "T02D2140:209b-30": "me khams drod dang 'du shes de //",
    "T02D2140:209b-31": "padma rigs kyi mkha' 'gro yin //",
    "T02D2140:209b-32": "rlung khams dbugs dang 'du byed de //",
    "T02D2140:209b-33": "las kyi mkha' 'gro zhes su grags //",
    "T02D2140:209b-34": "nam mkha'i khams dang sems nyid gzugs //",
    "T02D2140:209b-35": "mkha' 'gro padma'i dra ba'o //",
    "T02D2140:209b-36": "skye mched tshogs drug de yi yul //",
    "T02D2140:209b-37": "'dod yon mchod pa'i lha mo yin //",
    "T02D2140:209b-38": "dge dang mi dge'i rtogs tshogs rnams //",
    "T02D2140:209b-39": "dam can bka' sdod srung dmar bshad //",
    "T02D2140:209b-40": "de ltar sems kyi ngo bo de //",
    "T02D2140:209b-41": "ma rtogs 'khrul bas 'khor ba ste //",
    "T02D2140:209b-42": "de shes rtogs pas mya ngan 'das //",
    "T02D2140:209b-43": "lha sku sems kyi rang rtsal de //",
    "T02D2140:209b-44": "dngos por bzung bas 'khrul pa ste //",
    "T02D2140:209b-45": "lha yang sems nyid chos skur gsal //",
    "T02D2140:210a-0": "sngags @210a * //",
    "T02D2140:210a-1": "ni smra brjod bral ba'i phyir //",
    "T02D2140:210a-2": "phyi nang rlung gi rgyu ba yang //",
    "T02D2140:210a-3": "smras tshad grag stong brjod med yin //",
    "T02D2140:210a-4": "gdod nas dag pa'i rig pa 'di //",
    "T02D2140:210a-5": "ye nas chos skur gnas pa la //",
    "T02D2140:210a-6": "ngo sbrad de ngo shes pa yin //",
    "T02D2140:210a-7": "chos dbyings ye shes rtogs pa la //",
    "T02D2140:210a-8": "sangs rgyas zhes su grags pa'o //",
    "T02D2140:210a-9": "goms 'dris brtan na drod rtags 'char //",
    "T02D2140:210a-10": "de sbyangs chos sku'i ngo bo la //",
    "T02D2140:210a-11": "gzung bar bya ba'i yul tsam med //",
    "T02D2140:210a-12": "drod rtags tshad dang nyams myong la //",
    "T02D2140:210a-13": "ma chags rang byung rtsad nas dag / rang don chos sku mngon gyur te //",
    "T02D2140:210a-14": "gzhan don gzugs sku lhun grub 'byung //",
    "T02D2140:210a-15": "'khor ba mya ngan 'das par 'gyur //",
    "T02D2140:210a-16": "snyan brgyud dri ma med pa'o //"
}