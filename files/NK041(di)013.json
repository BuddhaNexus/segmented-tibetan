{
    "NK041(di)013:1": "// rab gnas yon bsgo'i gtong thun snying por dril ba bzhugs so //",
    "NK041(di)013:2": "swa sti /",
    "NK041(di)013:3": "rab gnas yon bsgo'i gtong thun nyung ngur brjod /",
    "NK041(di)013:4": "de yang sbyin pa'i bdag po khyed kyis lhag pa'i",
    "NK041(di)013:5": "bsam pa dang sbyor ba rnam par dag pas bde",
    "NK041(di)013:6": "bar gshegs pa'i sku'am /",
    "NK041(di)013:7": "gsung ngam /",
    "NK041(di)013:8": "thugs kyi rten phun sum tshogs pa bsgrubs shing rab",
    "NK041(di)013:9": "tu gnas par gsol ba 'di ni dge legs kyi",
    "NK041(di)013:10": "gzhir gyur pa yin te /",
    "NK041(di)013:11": "spyir lha dang bcas pa'i 'gro ba mtha' dag gi",
    "NK041(di)013:12": "phan pa dang bde ba ni rgyal ba'i bstan pa",
    "NK041(di)013:13": "kho na la rag las shing /",
    "NK041(di)013:14": "de yang dkon mchog gsum gyi rten la rag las pa dang /",
    "NK041(di)013:15": "khyad par bde bar gshegs pa rnams kyi sku gsung",
    "NK041(di)013:16": "thugs kyi phyag rgyar byin gyis brlabs nas gdul bya",
    "NK041(di)013:17": "thun mong pa rnams la yang dbang po'i mngon sum",
    "NK041(di)013:18": "du snang bas bsod nams kyi zhing brten sla ba'i",
    "NK041(di)013:19": "phyir de dag sgrub tshul dang /",
    "NK041(di)013:20": "bsgrubs pa'i phan yon bsam gyis mi khyab pa zhig mdo rgyud du ma nas gsungs pa yin te /",
    "NK041(di)013:21": "dam pa'i chos pad+ma dkar po las /",
    "NK041(di)013:22": "la las de nyid rin chen sna bdun dang //",
    "NK041(di)013:23": "la las de bzhin zangs dang 'khar ba las //",
    "NK041(di)013:24": "bde bar gshegs pa rnams kyi gzugs byas na //",
    "NK041(di)013:25": "de dag thams cad byang chub thob par 'gyur //",
    "NK041(di)013:26": "zhes dang /",
    "NK041(di)013:27": "gsal rgyal gyis zhus pa las /",
    "NK041(di)013:28": "bcom ldan 'das kyi mchod rten rnams dang ni //",
    "NK041(di)013:29": "sku gzugs rnams la rdul phran ci song ba //",
    "NK041(di)013:30": "de yi grangs snyed de byed mi rnams kyis //",
    "NK041(di)013:31": "lha yul sa steng nges par rgyal srid thob //",
    "NK041(di)013:32": "gzugs dang gzugs med khams kyi ting nge 'dzin //",
    "NK041(di)013:33": "phun sum tshogs pa'i sa mchog kun myong nas //",
    "NK041(di)013:34": "tha mar skye dang rga la sogs pa yi //",
    "NK041(di)013:35": "sdug bsngal med pa'i sangs rgyas go 'phang thob //",
    "NK041(di)013:36": "ces sogs dang /",
    "NK041(di)013:37": "sgyu 'phrul las /",
    "NK041(di)013:38": "sa la sogs la phyag rgyar byas //",
    "NK041(di)013:39": "rnam grol rim pa thob 'gyur na //",
    "NK041(di)013:40": "dag pa'i ye shes kyis sbyangs pas //",
    "NK041(di)013:41": "smos ci dgos te de nyid yin //",
    "NK041(di)013:42": "zhes sogs phan yon rgya cher gsungs pa la yid",
    "NK041(di)013:43": "ches kyis bsgrub pa'i rten de yang zhal bsro ba",
    "NK041(di)013:44": "dang / mnga' dbul ba dang /",
    "NK041(di)013:45": "byin gyis brlab pa zhes bya ba dge zhing bkra shis par byed pa la /",
    "NK041(di)013:46": "pra tish+tha bi d+hi zhes rab gnas kyi cho gar yongs su grags pa ste /",
    "NK041(di)013:47": "he ru ka galpora /",
    "NK041(di)013:48": "sku gsung thugs kyi rten rnams la //",
    "NK041(di)013:49": "ye shes gzhug pa'i byin rlabs can //",
    "NK041(di)013:50": "'khor ba byung ba lnga yi gzugs //",
    "NK041(di)013:51": "sku dang gsung dang thugs nyid yin //",
    "NK041(di)013:52": "zhes dang /",
    "NK041(di)013:53": "rdo rje bkod pa las /",
    "NK041(di)013:54": "de bzhin gshegs pa'i sku gzugs la //",
    "NK041(di)013:55": "mtha' yas grol ba'i rgyu yi phyir //",
    "NK041(di)013:56": "rgyal ba dgug dang gzhug par bya //",
    "NK041(di)013:57": "zhes sogs gsungs pa ltar bsgrub pa la /",
    "NK041(di)013:58": "shes byed kyi gzhi bshad pa dang /",
    "NK041(di)013:59": "bshad pa'i cho ga ji ltar bsgrub pa'i tshul gnyis su gnas pa las /",
    "NK041(di)013:60": "dang po la /",
    "NK041(di)013:61": "rab gnas kyi rang bzhin /",
    "NK041(di)013:62": "gnas bya'i rten /",
    "NK041(di)013:63": "gnas pa'i dgos pa /",
    "NK041(di)013:64": "gnas byed kyi slob dpon /",
    "NK041(di)013:65": "gang du bya ba'i gnas /",
    "NK041(di)013:66": "gang gi tshe bya ba'i dus /",
    "NK041(di)013:67": "gang bya ba'i cho ga dang bdun gyi sgo nas",
    "NK041(di)013:68": "blang dor gyi dmigs phye ste phun sum tshogs par",
    "NK041(di)013:69": "bya dgos pa rnams tshang ba'i dbang du byas nas",
    "NK041(di)013:70": "/ gnyis pa ji ltar bya ba'i cho ga la",
    "NK041(di)013:71": "yang rgyas 'bring bsdus pa'i rnam bzhag 'ga' yod pa",
    "NK041(di)013:72": "las cung zad bsdus pa nyin chog gi dbang du",
    "NK041(di)013:73": "/ byas pa la / sbyor ba yo byad kyi bsham dang /",
    "NK041(di)013:74": "bdag bskyed bum bzlas dang bcas pa sogs sngon du btang nas /",
    "NK041(di)013:75": "rab gnas dngos kyi cho ga la /",
    "NK041(di)013:76": "bar du gcod pa'i bgegs bskrad la /",
    "NK041(di)013:77": "mi shes pa dang sdig pa sbyong bas bkru zhing phyi ba rnams kyis nyes pa'i skyon bsal nas /",
    "NK041(di)013:78": "dngos gzhi gsol ba gdab cing sems bskyed nas gnas",
    "NK041(di)013:79": "bya'i rten rigs dang mthun pa'i dam tshig par bskyed",
    "NK041(di)013:80": "la / ye shes pa spyan drangs te dgug gzhug bcing ba dang /",
    "NK041(di)013:81": "sangs rgyas rnams kyi sku gsung thugs rdo rje gsum",
    "NK041(di)013:82": "dang gnas bya'i sku gsung thugs rdo rje gsum dbyer",
    "NK041(di)013:83": "med du rgyas gdab pa dang /",
    "NK041(di)013:84": "gdan gsum tshang ba'i lha rnams spyan drangs te dbang",
    "NK041(di)013:85": "bskur bas go 'phang gi chos la dbang bsgyur ba'i",
    "NK041(di)013:86": "nus pa can du bsgrubs nas mchod pa dang /",
    "NK041(di)013:87": "spyan sogs dbang po'i skyon bsal bas ye shes kyi",
    "NK041(di)013:88": "gzigs pa gdul bya'i yul la 'jug pa'i rten 'brel",
    "NK041(di)013:89": "bsgrigs te / rigs dang mthun pa'i rten bskyed pa",
    "NK041(di)013:90": "de nyid gnas bya ji ltar yod pa so so'i",
    "NK041(di)013:91": "skur bsgyur ba rnams kyis yon tan mngon par bsgrub",
    "NK041(di)013:92": "bsgrigs te / pa ste / de ltar rten ye",
    "NK041(di)013:93": "shes pa'i ngo bor gyur pa de la spyir mchod",
    "NK041(di)013:94": "bsgrigs te / pa ste / bstod dang / bye brag nye bar mkho ba'i yo byad dang /",
    "NK041(di)013:95": "ts+aa ru'i zhal zas dang /",
    "NK041(di)013:96": "rab gnas kyi sngags dang bkra shis kyiis mnga' dbul ba ste /",
    "NK041(di)013:97": "mnga' dbul ba rnam pa bzhir grags pas mnga' gsol ba dang /",
    "NK041(di)013:98": "de nyid gdul bya'i dpal mgon du 'khor ba ji srid brtan par bzhugs su gsol ba dang /",
    "NK041(di)013:99": "brtan par byin gyis brlabs pa rnams kyis phun sum",
    "NK041(di)013:100": "tshogs pa'i dpal spel ba ste dngos gzhi'i cho ga'o",
    "NK041(di)013:101": "// rjes kyi cho ga la 'jig rten pa'i gtor ma bsngo ba /",
    "NK041(di)013:102": "srung ma bsgo ba la sogs pa rnams legs par song nas /",
    "NK041(di)013:103": "'dir yon bdag bsgo ba zhes bya ba de'i skabs su babs pa yin /",
    "NK041(di)013:104": "de yang ji ltar zhe na /",
    "NK041(di)013:105": "khyod kyis nga la gsol btab pa'i //",
    "NK041(di)013:106": "zhes sogs nas /",
    "NK041(di)013:107": "ci 'byor pa'i mchod pa rgyun mi chad par gyis shig /",
    "NK041(di)013:108": "ces bsgos pa bzhin du khyed kyis kyang dang du",
    "NK041(di)013:109": "blang ba'i tshul du 'di ltar bshams pa'i mchod pa",
    "NK041(di)013:110": "'dis mtshon dus gsum dge tshogs dang bcas pa'i phyi",
    "NK041(di)013:111": "nang gsang ba'i mchod sprin rab 'byams su spel ba",
    "NK041(di)013:112": "'dus tshogs dang lhan cig pas zhal bsro'i tshul du",
    "NK041(di)013:113": "'bul bar mdzod / rab 'byams rgya mtsho dpag med na //",
    "NK041(di)013:114": "sogs kyis phul la /",
    "NK041(di)013:115": "de ltar zhal bsro'i mchod pa phul nas bkra shis pa'i stan la 'khod pa'i mos pa mdzod /",
    "NK041(di)013:116": "bkra shis kyi bgegs bsal phyir /",
    "NK041(di)013:117": "na mo /",
    "NK041(di)013:118": "rje btsun rtsa ba dang sogs kyi bden stobs brjod pa sngon du 'gro bas /",
    "NK041(di)013:119": "'dir ma gnas par gzhan du dengs shig sogs drag sngags spos rol bya /",
    "NK041(di)013:120": "yon bdag bsang sbyang /",
    "NK041(di)013:121": "stong pa'i ngang las sbyin pa'i bdag po bcom ldan 'das rdo rje sems dpa'i skur bskyed nas /",
    "NK041(di)013:122": "rdzas rnams bsang sbyang /",
    "NK041(di)013:123": "stong pa'i ngang las m+aam las sogs kyis byin gyis brlabs nas /",
    "NK041(di)013:124": "me long thogs te /",
    "NK041(di)013:125": "sngon yang dag par rdzogs pa'i sangs rgyas sh+aakya thub",
    "NK041(di)013:126": "pa la gzugs kyi lha mo 'od 'chang mas me",
    "NK041(di)013:127": "long phul ba bkra shis pa'i rdzas su byin gyis",
    "NK041(di)013:128": "brlabs pa de bzhin du deng 'dir yang rab tu",
    "NK041(di)013:129": "gnas pa legs par byas pa'i rten 'di dang bdag",
    "NK041(di)013:130": "dang sbyin pa'i bdag pos thog drangs nam mkha' dang",
    "NK041(di)013:131": "mnyam pa'i sems can thams cad me long gi rdzas",
    "NK041(di)013:132": "la brten nas bkra shis par gyur cig /",
    "NK041(di)013:133": "me long ye shes rgya mtsho chen po yis //",
    "NK041(di)013:134": "sogs brjod /",
    "NK041(di)013:135": "de bzhin du glang po che sa srung gis sman gi wam /",
    "NK041(di)013:136": "zhing pa'i bu mo legs skyes mas zho //",
    "NK041(di)013:137": "bram ze kun+da l+ais d+aurba /",
    "NK041(di)013:138": "lha'i dbang po brgya byin gyis dung dkar po g.yas su 'khyil ba /",
    "NK041(di)013:139": "sa yi lha mo brtan mas li khri /",
    "NK041(di)013:140": "gsang ba'i bdag po phyag na rdo rjes yungs kar",
    "NK041(di)013:141": "phul ba sogs dang tshigs bcad so so'i mthar 'jam",
    "NK041(di)013:142": "rol me tog gi char dbab pa sogs byas nas",
    "NK041(di)013:143": "/ rten mchod pa sogs smon lam gdab cing yon",
    "NK041(di)013:144": "bdag gis rten la bskor ba dang phyag bya ba",
    "NK041(di)013:145": "sogs dge legs kyis khyab par bya ba yin no",
    "NK041(di)013:146": "/ // tshul 'di nyin chog dkyus ma sogs //",
    "NK041(di)013:147": "ji ltar bya ba'i cho ga la //",
    "NK041(di)013:148": "rgyas bsdus skabs su gang bab pa //",
    "NK041(di)013:149": "de dang mthun par bya ba gces /"
}