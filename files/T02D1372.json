{
    "T02D1372:224a-0": "@224a *// sbyor ba yan lag drug gi man ngag bzhugs//",
    "T02D1372:224a-2": "# // dpal ldan bla ma dam pa rnams dang dpal dus kyi 'khor lo la phyag 'tshal lo //",
    "T02D1372:224a-3": "dus kyi 'khor lor phyag 'tshal nas //",
    "T02D1372:224a-4": "rnal 'byor yan lag drug bshad bya //",
    "T02D1372:224a-5": "so sor sdud dang bsam gtan dang //",
    "T02D1372:224a-6": "srog rtsol de bzhin 'dzin pa dang //",
    "T02D1372:224a-7": "rjes su dran dang ting nge 'dzin //",
    "T02D1372:224a-8": "rnal 'byor yan lag drug tu ni //",
    "T02D1372:224a-9": "rgyun du sangs rgyas mchog gis gsungs //",
    "T02D1372:224a-10": "kun la drug tu shes bya ste //",
    "T02D1372:224a-11": "rab kyis dang po rtog pa'o //",
    "T02D1372:224a-12": "'bring gis srog rtsol la sogs yin //",
    "T02D1372:224a-13": "tha mas drug po rim pas bsgom //",
    "T02D1372:224a-14": "byis pa gzhug dang bum pa dang //",
    "T02D1372:224a-15": "gsang ba ye shes sngon song bas //",
    "T02D1372:224a-16": "bzhi pa yi ni dbang byas te //",
    "T02D1372:224a-17": "dam tshig rtsa ba yan lag can //",
    "T02D1372:224a-18": "de yis dpen par gnas byas la //",
    "T02D1372:224a-19": "so sor sdud pa 'di ltar bsgom //",
    "T02D1372:224a-20": "bsgom pa stong nyid bsgoms pa yis //",
    "T02D1372:224a-21": "'gag pa rlung ni 'gag par byed //",
    "T02D1372:224a-22": "skye ba shugs la bde ba skye //",
    "T02D1372:224a-23": "'byung ba lam rtags dngos su 'byung //",
    "T02D1372:224a-24": "ngo bo stong ba nyid yin te //",
    "T02D1372:224a-25": "so so'i rtog pa thams cad sdud //",
    "T02D1372:224a-26": "dbye ba bcu ru gsungs pa yin //",
    "T02D1372:224b-0": "@224b dbang po'i mngon sum dag tu bzhed //",
    "T02D1372:224b-1": "ye shes phung po shes rab bo //",
    "T02D1372:224b-2": "'bol ba'i stan la byed pa ni //",
    "T02D1372:224b-3": "lus bsrang rdo rje skyil krung bca' //",
    "T02D1372:224b-4": "lce bzlog gsus sbyar mig gyen bzlog / gtsug tor sgyur pa'i lta stangs so //",
    "T02D1372:224b-5": "lag gnyis rdo rje bsdam par bya //",
    "T02D1372:224b-6": "des ni rlung rnams 'ching byed pa'o //",
    "T02D1372:224b-7": "dpral ba'i thig ler srog bcug la //",
    "T02D1372:224b-8": "g-yas pas yi rlung dus bsgom //",
    "T02D1372:224b-9": "mtshan mo bla gab bcas pa ru //",
    "T02D1372:224b-10": "nam mkha' la dmigs stong nyid bsgom //",
    "T02D1372:224b-11": "sprod dang tho rangs gung la min //",
    "T02D1372:224b-12": "nyin mo bla gab med pa ste //",
    "T02D1372:224b-13": "nam mkha' la bltas snga dro phyi //",
    "T02D1372:224b-14": "nyi zer nyi ma'i gung la min //",
    "T02D1372:224b-15": "de ltar bsgoms pas yul sogs dgag / nang du lha yi mig sogs te //",
    "T02D1372:224b-16": "stong nyid gzugs te dmigs bcas mthong //",
    "T02D1372:224b-17": "chos la pha rol bcug gnas la //",
    "T02D1372:224b-18": "lha la lha mo bcu zhes bya //",
    "T02D1372:224b-19": "rtags su lam la bcu mthong 'gyur //",
    "T02D1372:224b-20": "du ba smig rgyu mkha' snang dang //",
    "T02D1372:224b-21": "mar me 'byung ste 'byung rlung thim //",
    "T02D1372:224b-22": "tha ma sprin med nam mkha' ni //",
    "T02D1372:224b-23": "rtags can shes rab pha rol phyin //",
    "T02D1372:224b-24": "'bar ba zla nyi glog sgra gcan //",
    "T02D1372:224b-25": "thig le drug ste tha ma yin //",
    "T02D1372:224b-26": "thams cad rgyur mthong rtags can te //",
    "T02D1372:224b-27": "'byung lnga ye shes phung po lnga //",
    "T02D1372:224b-28": "gsang 'dus mtshan brjod nas phyed phyed //",
    "T02D1372:224b-29": "sprul sku longs sku rtogs med do //",
    "T02D1372:224b-30": "rdo rje bslang ba'i bde ba 'byung //",
    "T02D1372:224b-31": "bsgoms pas dus kar ri mo nag / mthong ba nang du stong gzugs so //",
    "T02D1372:224b-32": "des ni stong gzugs rtogs par byed //",
    "T02D1372:224b-33": "so sor sdud la snyoms zhugs nas //",
    "T02D1372:224b-34": "sngags kun byin gyis rlob byed la //",
    "T02D1372:224b-35": "ngag gi bden par 'grub pa'o //",
    "T02D1372:224b-36": "gzung ba'i yul dang bral bar 'gyur //",
    "T02D1372:224b-37": "gnyis pa bsam gtan yan lag ni //",
    "T02D1372:224b-38": "stong gzugs brtan phyir byed pa'o //",
    "T02D1372:224b-39": "ngo bo yul ni stong gzugs te //",
    "T02D1372:224b-40": "dus ni nam mkha' rgyu dus so //",
    "T02D1372:224b-41": "dbye ba rnam pa lnga zhes bya //",
    "T02D1372:224b-42": "lta stangs de nyid phyag rgya ni //",
    "T02D1372:224b-43": "mnyam gzhag yid kyi mngon sum ste //",
    "T02D1372:224b-44": "sgom pa sngar gyi stobs gzugs la //",
    "T02D1372:224b-45": "sems gzhag nam mkha' lta ba yin //",
    "T02D1372:224b-46": "'byung ba'i rim pas gong thim pas //",
    "T02D1372:224b-47": "sa sogs gang mthong sgyu ma ltar //",
    "T02D1372:224b-48": "mnyam gzhag rjes thob med par mthong //",
    "T02D1372:224b-49": "bsam gtan chags pa'i bde ba 'byung //",
    "T02D1372:225a-0": "@225a * // lha mos bskul la lung bstan thob //",
    "T02D1372:225a-1": "stong nyid sems 'jug shes rab ste //",
    "T02D1372:225a-2": "dngos rnams sems 'dzin rtog pa'o //",
    "T02D1372:225a-3": "de 'dzin 'jug pa spyod pa'o //",
    "T02D1372:225a-4": "sems kun gzhag pa dga' ba'o //",
    "T02D1372:225a-5": "bde ba phun sum mi g-yo bde //",
    "T02D1372:225a-6": "mkha' yi bdag nyid rnam shes so //",
    "T02D1372:225a-7": "bsam gtan la ni snyoms zhugs na //",
    "T02D1372:225a-8": "mngon par shes pa thob par 'gyur //",
    "T02D1372:225a-9": "de gnyis thog mar dge ba ste //",
    "T02D1372:225a-10": "stong gzugs rtogs pas bsnyen par gsungs //",
    "T02D1372:225a-11": "de nas stong gzugs mthong nas ni //",
    "T02D1372:225a-12": "mi 'gyur bde ba skye pa'i phyir //",
    "T02D1372:225a-13": "srog rtsol yan lag bsgom par bya //",
    "T02D1372:225a-14": "rkang pa gcig gis gcig mnan cing //",
    "T02D1372:225a-15": "mthe bong nang bcug khu tshur bsdam //",
    "T02D1372:225a-16": "yul ni rtse gsum rlung yin no //",
    "T02D1372:225a-17": "'du byed phung po rlung rgyu'i dus //",
    "T02D1372:225a-18": "lta stangs bdud rtsi 'khyil pa'o //",
    "T02D1372:225a-19": "phyi ru dang po rlung gtor nas //",
    "T02D1372:225a-20": "nang du myur dang rnam sdud dang //",
    "T02D1372:225a-21": "rengs dang sngags sbyor gda' yis ni //",
    "T02D1372:225a-22": "bum pa can dang rdul mtha' yis //",
    "T02D1372:225a-23": "rlung gnyis dbus su rab bcug nas //",
    "T02D1372:225a-24": "rlung bcu rab tu zhi bar bya //",
    "T02D1372:225a-25": "rdo rje me la srog zhugs pa'i //",
    "T02D1372:225a-26": "bde ba nges par skye bar 'gyur //",
    "T02D1372:225a-27": "zla ba drug tu brtson byas pas //",
    "T02D1372:225a-28": "zhag re rlung bcu 'gag 'gyur te //",
    "T02D1372:225a-29": "nyi khri chig stong drug brgya 'gag / de yis lte bar rlung gnyis 'dom //",
    "T02D1372:225a-30": "ye shes gtum mo 'bar ba yis //",
    "T02D1372:225a-31": "sangs rgyas lha mo bcu sad nas //",
    "T02D1372:225a-32": "khu ba bcas pa'i bde ba 'byung //",
    "T02D1372:225a-33": "steng dang 'og tu gnas gnyis dod //",
    "T02D1372:225a-34": "ma zos bkres med zos kyang 'ju //",
    "T02D1372:225a-35": "thur sel mi 'dzag bde ba 'dzag ;",
    "T02D1372:225a-36": "/ sgyu 'phrul rdo rje gsum po che //",
    "T02D1372:225a-37": "lus yang la sogs mi rtog bde //",
    "T02D1372:225a-38": "yid kyi mngon sum zhes bya'o //",
    "T02D1372:225a-39": "srog dang rtsol bas nges par ni //",
    "T02D1372:225a-40": "sangs rgyas byang chub sems dpas gzigs //",
    "T02D1372:225a-41": "rlung sems rab tu brtan bya'i phyir //",
    "T02D1372:225a-42": "'dzin pa'i yan lag bsgom par bya //",
    "T02D1372:225a-43": "yul ni bde ba'i rlung nyid do //",
    "T02D1372:225a-44": "brtan par 'dzin pas 'dzin pa'o //",
    "T02D1372:225a-45": "tshor ba'i phung po dbus mar gnas //",
    "T02D1372:225a-46": "lta stangs la sogs de 'dra la //",
    "T02D1372:225a-47": "lag pa gnyis bsdam nas mkha'i dus /",
    "T02D1372:225a-48": "dh'u t'ir rlung ni tshud tsam gyis //",
    "T02D1372:225a-49": "lam du mi 'gyur thig ler gzhug //",
    "T02D1372:225b-0": "lus sogs @225b thig le bzhi po la //",
    "T02D1372:225b-1": "rim dang cig car rlung sems ni //",
    "T02D1372:225b-2": "nges par btsud nas mi g-yo bya //",
    "T02D1372:225b-3": "de la mi g-yo brtan gyur pas //",
    "T02D1372:225b-4": "thig ler chags pa'i bde ba skye //",
    "T02D1372:225b-5": "bud med kun la snyoms 'jug kyang //",
    "T02D1372:225b-6": "thig le ltung par mi 'gyur ro //",
    "T02D1372:225b-7": "lus ston bde skye lus brtan 'gyur //",
    "T02D1372:225b-8": "de yang yid kyis mngon sum mo //",
    "T02D1372:225b-9": "rtag tu 'dzin pa'i stobs kyis ni //",
    "T02D1372:225b-10": "rdo rje sems dpa' yang dag 'jug /'chi bdag la sogs kyis mi tshugs //",
    "T02D1372:225b-11": "'gro dang 'ong ba zad byed cing //",
    "T02D1372:225b-12": "nyon mongs la sogs zad par byed //",
    "T02D1372:225b-13": "stobs bcu la ni 'jug par 'gyur //",
    "T02D1372:225b-14": "tshe ring nang med khams cha snyoms //",
    "T02D1372:225b-15": "de gnyis bar du dge ba ste //",
    "T02D1372:225b-16": "nye bar bsgrub pa zhes bshad la //",
    "T02D1372:225b-17": "drag shul spyod par gsungs pa'o //",
    "T02D1372:225b-18": "de nas bde ba spel bya'i phyir //",
    "T02D1372:225b-19": "rjes su dran pa'i yan lag bya //",
    "T02D1372:225b-20": "yul ni bde ba nyid yin te //",
    "T02D1372:225b-21": "bde ba rgyud la dran pa'o //",
    "T02D1372:225b-22": "ye shes rlung rgyu'i dus su'o //",
    "T02D1372:225b-23": "lta stangs lha yi lta pa ste //",
    "T02D1372:225b-24": "'du shes phung por mthe'u chung gzhug / dbye ba gsum ste bsgoms stobs dang //",
    "T02D1372:225b-25": "lag pa bud med sbyor ba yis //",
    "T02D1372:225b-26": "'khor nas dpral gnas byang sems dbab //",
    "T02D1372:225b-27": "rdo rje nor bur rab gzung ba //",
    "T02D1372:225b-28": "dngul chu'i dpe yis shes byas la //",
    "T02D1372:225b-29": "steng nas 'og tu rdo rje gcig / de 'dra rlung sems gtad pas ni //",
    "T02D1372:225b-30": "dga' ba bzhi pa bcu drug ste //",
    "T02D1372:225b-31": "yar ngo chags chen mtshan nyid do //",
    "T02D1372:225b-32": "ras bal stag la be shing dpe //",
    "T02D1372:225b-33": "spros bcas spros med shin tu med //",
    "T02D1372:225b-34": "'pho ba'i bag chags spangs byas pas //",
    "T02D1372:225b-35": "sgrib pa gsum po dag par 'gyur //",
    "T02D1372:225b-36": "chags pa shin tu sbyar bar bya //",
    "T02D1372:225b-37": "de don bsgoms pas bde chen ni //",
    "T02D1372:225b-38": "lhan cig skyes pa skye bar 'gyur //",
    "T02D1372:225b-39": "mngon shes drug kyang cher 'gyur zhing //",
    "T02D1372:225b-40": "gzugs sku rnam gnyis mngon sum mthong //",
    "T02D1372:225b-41": "nges par lung bstan thob par 'gyur //",
    "T02D1372:225b-42": "rang rig mngon sum du ni 'dod //",
    "T02D1372:225b-43": "rjes dran la ni snyoms 'jug pa //",
    "T02D1372:225b-44": "'od kyi dkyil 'khor 'byung bar 'gyur //",
    "T02D1372:225b-45": "gzhan yang ye shes sku las so //",
    "T02D1372:225b-46": "bsgrub pa zhes ni gsungs pa'o //",
    "T02D1372:225b-47": "de nas mi 'gyur bde bsgrub phyir //",
    "T02D1372:225b-48": "ting nge 'dzin ni nges par bsgom //",
    "T02D1372:226a-0": "ngo bo bde stong gnyis @226a * //",
    "T02D1372:226a-1": "med de //",
    "T02D1372:226a-2": "de la rtse gcig gnas pa'o //",
    "T02D1372:226a-3": "gzugs kyi dbyings kyi phung po sogs //",
    "T02D1372:226a-4": "ye shes rlung rgyu'i dus su'o //",
    "T02D1372:226a-5": "sangs rgyas zhi ba'i lta stangs te //",
    "T02D1372:226a-6": "lag pa ting 'dzin phyag rgya'o //",
    "T02D1372:226a-7": "bsgom pa dmigs bcas stong gzugs dang //",
    "T02D1372:226a-8": "dmigs med bde ba ro mnyam la //",
    "T02D1372:226a-9": "sems ni mi g-yo brtan par gnas //",
    "T02D1372:226a-10": "dngos po thams cad bde 'char ro //",
    "T02D1372:226a-11": "dpal ldan mi 'gyur bde ba skye //",
    "T02D1372:226a-12": "sangs rgyas dngos su yang dag mthong //",
    "T02D1372:226a-13": "de la brtan par gyur pa des //",
    "T02D1372:226a-14": "thig le gyen bzlog spyi bor 'gro //",
    "T02D1372:226a-15": "rdo rje nor bu ngo bo nyid //",
    "T02D1372:226a-16": "thob nas chos sku longs sku dang //",
    "T02D1372:226a-17": "sprul sku gnas bzhir thob par 'gyur //",
    "T02D1372:226a-18": "rdo rje bzhi dang rnam thar dang //",
    "T02D1372:226a-19": "byang chub bzhi yang rtogs par 'gyur //",
    "T02D1372:226a-20": "gsang gnas spyi bor rlung dag ni //",
    "T02D1372:226a-21": "stong dang brgyad brgya 'gags pa yis //",
    "T02D1372:226a-22": "sa ni bcu gnyis rim pas thob //",
    "T02D1372:226a-23": "sku ni bcu drug dag par 'gyur //",
    "T02D1372:226a-24": "thig le spyi bo rdul nor bu //",
    "T02D1372:226a-25": "mi gnas mya ngan 'das par brjod //",
    "T02D1372:226a-26": "yon tan thams cad rdzogs par 'gyur //",
    "T02D1372:226a-27": "ting 'dzin dbang sgyur tsam gyis ni //",
    "T02D1372:226a-28": "sgrib pa thams cad bral bar 'gyur //",
    "T02D1372:226a-29": "dri ma med par dag par 'gyur //",
    "T02D1372:226a-30": "gzugs kyi phung por gsungs pa'o //",
    "T02D1372:226a-31": "sgrub pa chen po zhes bshad de //",
    "T02D1372:226a-32": "rnal 'byor mngon sum yin par 'dod //",
    "T02D1372:226a-33": "de gnyis tha mar dge bar 'dod //",
    "T02D1372:226a-34": "de ltar yan lag drug po la //",
    "T02D1372:226a-35": "lo gsum zla phyed gsum gyis ni //",
    "T02D1372:226a-36": "sangs rgyas 'dra bar 'gyur ba ste /",
    "T02D1372:226a-37": "sa dang thob pa zhes kyang 'dod //",
    "T02D1372:226a-38": "khams drug sbyangs pas ye shes drug / rigs drug pha rol phyin drug 'dod //",
    "T02D1372:226a-39": "mngon shes drug dang rjes dran drug / rlung drug ye shes bla ma gsungs //",
    "T02D1372:226a-40": "lus gzer 'phags la phyag rgya gsal //",
    "T02D1372:226a-41": "de nas spyod pa gsum byas pas //",
    "T02D1372:226a-42": "dag pa'i sku bzhi ye shes 'grub //",
    "T02D1372:226a-43": "stobs sogs yon tan kun rdzob pa //",
    "T02D1372:226a-44": "tshe 'dir nges par 'gyur ba'o //",
    "T02D1372:226a-45": "bar dor sangs rgya'i man ngag 'di //",
    "T02D1372:226a-46": "'og rlung steng gi bu gar gdon //",
    "T02D1372:226a-47": "sbyor drug man ngag yod pa dag / ma bsgoms na yang skye bdun 'grub //",
    "T02D1372:226a-48": "so sor sdud pa'i rtags byung zhing //",
    "T02D1372:226a-49": "gal te shi bar gyur pa na //",
    "T02D1372:226a-50": "de ni lam ngam pa dang 'phrad //",
    "T02D1372:226b-0": "@226b de nas dngos grub thob par 'gyur //",
    "T02D1372:226b-1": "chags can sbyor drug man ngag ni //",
    "T02D1372:226b-2": "dbab dang gzung dang bzlog pa dang //",
    "T02D1372:226b-3": "gnas su bskyal la rtsa dmigs gdab //",
    "T02D1372:226b-4": "rlung bsre sbyor ba drug pos bya //",
    "T02D1372:226b-5": "so sor sdud pa'i spog pa ni //",
    "T02D1372:226b-6": "drag tu byed cing 'tsham par bya //",
    "T02D1372:226b-7": "bsam gtan stong gzugs drag tu bsgom //",
    "T02D1372:226b-8": "btsan thabs sbyor bas rlung gzung ba //",
    "T02D1372:226b-9": "mgo bo mi na'i bar du bya //",
    "T02D1372:226b-10": "rlung sems drag tu thig ler gzung //",
    "T02D1372:226b-11": "chags la las rgya mang la sbyar //",
    "T02D1372:226b-12": "bde chen ro mnyam dag tu bya //",
    "T02D1372:226b-13": "'di min mchog ni mi 'grub ces //",
    "T02D1372:226b-14": "gsungs pas nges par 'di bsgrub bya //",
    "T02D1372:226b-15": "rtog bsgom 'jig rten 'khor gsungs pa //",
    "T02D1372:226b-16": "bskyed rim la sogs ci zhig bya //",
    "T02D1372:226b-17": "dus 'khor zhabs kyis gsungs pa yin //",
    "T02D1372:226b-18": "sbyor ba yan lag drug gi man ngag dus 'khor",
    "T02D1372:226b-19": "zhabs kyis mdzad pa'i snyan rgyud zhal gyi man ngag",
    "T02D1372:226b-20": "rdzogs so / //",
    "T02D1372:226b-21": "/ pandi ta so ma n'a tha dang /"
}