{
    "NG0295:1": "@#// rgya gar skad du /",
    "NG0295:2": "badzra ki la ya ma ku+u ra di pra k+shur spar+sha ts+tshe da na tsakra\\u0f85ra tan+t+ra /",
    "NG0295:3": "bod skad du /",
    "NG0295:4": "dpal rdo rje phur pa me long gsal ba'i spu gri reg gcod 'khor lo rtsibs kyi rgyud /",
    "NG0295:5": "dpal rdo rje gzhon nu la phyag 'tshal lo //",
    "NG0295:6": "'di skad bdag gis thos pa'i dus gcig na /",
    "NG0295:7": "bcom ldan 'das 'og min gsang ba'i b+ha ga na bzhugs so //",
    "NG0295:8": "nyid las mi gzhan pa'i 'khor khro bo dang khro mo rnams dang gdul bya drag po'i khro bo @#//",
    "NG0295:9": "rnams dang yang thabs cig tu bzhugs so //",
    "NG0295:10": "thun mong du gyur pa'i rgyud rnams kyang bshad cing gsal bar spros so //",
    "NG0295:11": "de nas ma 'ongs pa'i gdul bya rnams gdul ba'i phyir /",
    "NG0295:12": "rdo rje khro bo stobs po ches /",
    "NG0295:13": "bcom ldan 'das la gsang ba'i mchod bstod byas nas /",
    "NG0295:14": "'di skad ces gsol to //",
    "NG0295:15": "kye ma bder gshegs bcom ldan 'das //",
    "NG0295:16": "ma 'ongs sems can don phyir du //",
    "NG0295:17": "gdug pa drag po'i gdul bya la //",
    "NG0295:18": "drag shul thabs kyis 'dul thabs gsungs //",
    "NG0295:19": "lnga brgya tha ma'i sems can rnams //",
    "NG0295:20": "gcig la gcig smod drag sngags 'gran //",
    "NG0295:21": "yang dag chos bor log chos sgrub //",
    "NG0295:22": "de tshe chos kyi me long gang *//",
    "NG0295:23": "spu gri'i 'khor lo ji ltar bskor //",
    "NG0295:24": "reg gcod drag sngags ji ltar lags //",
    "NG0295:25": "sems can don phyir bshad du gsol //",
    "NG0295:26": "zhes zhus pas /",
    "NG0295:27": "bcom ldan 'das kyis gdug pa 'dul ba'i ting nge 'dzin la snyoms par zhugs nas /",
    "NG0295:28": "yi ge 'khor lo'i tshogs spros pas /",
    "NG0295:29": "'jig rten shin tu g.yo zhing 'gul ldegs par gyur nas /",
    "NG0295:30": "dregs pa can rnams shin tu brgyal nas gnas pa rnams dbugs phyung ste gnas pa la /",
    "NG0295:31": "so so'i 'khor lo dang */",
    "NG0295:32": "drag sngags gsal ba'i ting nge 'dzin la snyoms par zhugs so //",
    "NG0295:33": "rdo rje phur pa me long gsal ba'i spu gri reg gcod 'khor lo rtsibs rgyud las /",
    "NG0295:34": "gleng gzhi gleng bslang ba dang */",
    "NG0295:35": "gsang ba'i 'khor lo zhus pa'i le'u ste dang po'o",
    "NG0295:36": "// // de nas bcom ldan 'das dpal rdo rje",
    "NG0295:37": "gzhon nus 'khor rnams kyi don rtogs par rab tu",
    "NG0295:38": "mkhyen nas / gsang ba'i 'khor lo rab tu bshad pa /",
    "NG0295:39": "e ma rdo rje khro bo che //",
    "NG0295:40": "bstan pa tha ma'i sems can rnams //",
    "NG0295:41": "yang dag don bor log chos spyod //",
    "NG0295:42": "dge ba sgrib la sdig pa 'phel //",
    "NG0295:43": "de tshe chos kyi me long bshad //",
    "NG0295:44": "gleng gzhi rnam gsum don gyi khog dbub yin //",
    "NG0295:45": "mtshan nyid bzhi ni rgyud don shan 'byed yin //",
    "NG0295:46": "phur bu rgyu bzhis gang zag bzhi mthar dbyung *//",
    "NG0295:47": "sgrub gzhung gsum gyis las kyi gzhung bsrang bya //",
    "NG0295:48": "thams cad 'dus pa'i sngags kyis ye shes lha ni gnad la dbab //",
    "NG0295:49": "ngan sngags thus yig drug gsum bco brgyad kyis //",
    "NG0295:50": "mkha' 'gro ma rnams mngon sum dag tu bkol //",
    "NG0295:51": "srog gi don po gsum gyis dmigs pa'i gnad gsum bkrol //",
    "NG0295:52": "bsgral lugs rnam pa drug gis brnag pa'i las rnams bya //",
    "NG0295:53": "mthar phyin brgyad kyis las kyi kha yang bskang *//",
    "NG0295:54": "mtha' brtul gsum gyis phrin las gzhug kyang bsdud //",
    "NG0295:55": "gsal bar bkod pa thugs kyi me long yin //",
    "NG0295:56": "gzhan rnams gcod phyir spu gri nag po ste //",
    "NG0295:57": "myur du chod pas reg gcod nag po yin //",
    "NG0295:58": "rin chen 'bru thus sdebs bcas 'khor lo ste //",
    "NG0295:59": "lhag par gcod cing 'khor bas 'khor lo yin //",
    "NG0295:60": "yig 'bru grangs su gtugs pas rtsibs kyi rgyud //",
    "NG0295:61": "rdo rje phur pa me long gsal ba'i spu gri @#//",
    "NG0295:62": "reg gcod 'khor lo rtsibs rgyud las /",
    "NG0295:63": "thugs kyi me long gi le'u ste gnyis pa'o ///",
    "NG0295:64": "/ de nas yang dag gsang don me long bshad //",
    "NG0295:65": "gsang sngags mnan bsrung mthu 'phrog la //",
    "NG0295:66": "gsang ba'i man ngag dag gis ma 'grub na //",
    "NG0295:67": "gsang ba khro bo gting rgyur gsang sngags bzlas //",
    "NG0295:68": "sgrub pa'i gsang sngags bzlas pa'i long med na //",
    "NG0295:69": "gsang ba sgrol ba khro mo'i sngags la 'jug / gsang sngags gcig kyang ma 'grub bgegs gnod na //",
    "NG0295:70": "gsang ba phur pa'i gsang sngags bzlas pa bya //",
    "NG0295:71": "lha sgrub gsang sngags bzlas pa'i long med na //",
    "NG0295:72": "gsang ba gting mnan sa bshig sgrol sngags bzlas //",
    "NG0295:73": "gsang ba shi ci shi ci 'di rnams brda rnying",
    "NG0295:74": "zhig yin nam ma nges sku yi dme phur gyis",
    "NG0295:75": "// ye shes khro phur gnyis kyi nus pa bcings //",
    "NG0295:76": "gsang ba shi ci gsung gi dme phur gyis //",
    "NG0295:77": "ye shes pad+ma gsung gi dasung yang bcings //",
    "NG0295:78": "gsang ba shi ci thugs kyi dme phur gyis //",
    "NG0295:79": "ye shes phyag na rdo rje'i mthu yang phrog / gsang ba shi ci yon tan phur pa yis //",
    "NG0295:80": "ye shes ma gshin gnyis kyi byad kyang sdom //",
    "NG0295:81": "gsang ba shi ci phrin las phur pa yis //",
    "NG0295:82": "'jig rten mu stegs dregs pa'i mthu yang dbrog / gsang ba gting 'gyur gsum dang phyag rgya gnyis //",
    "NG0295:83": "gsang ba gzhan gta' bsrul phyir rang rtags so //",
    "NG0295:84": "gsung gi me long spu \\u0f84gri reg gcod yin //",
    "NG0295:85": "rdo rje phur pa me long gsang ba'i spu gri reg gcod 'khor lo rtsibs kyi rgyud las /",
    "NG0295:86": "gsung gi me long ste le'u gsum pa'o ///",
    "NG0295:87": "/ de nas yang dag gsang ba'i spu gri'i me long bshad //",
    "NG0295:88": "gsang ba'i bsnyen pa bsgrub la gnas pa yis //",
    "NG0295:89": "mchog gi rnal 'byor gzhung dang ldan pa yis //",
    "NG0295:90": "gsang sngags rtsa ba'i bsnyen pa gsum du bya //",
    "NG0295:91": "las byed 'khor gyis bsnyen pa bzhi ru bya //",
    "NG0295:92": "ye shes bsnyen pa nye bsnyen gnas pa la //",
    "NG0295:93": "gsang ba'i bsgrub pa bsgrub chen gnas pa'i sa //",
    "NG0295:94": "bdag gi phyag cha gnod par btang ba dang *//",
    "NG0295:95": "gzhan gyi gnod bya phan par btang ba dang *//",
    "NG0295:96": "gzhan gyi sbyor ba kun dang bsdeb pa dang *//",
    "NG0295:97": "dus ngan rnal 'byor nang 'thab byed pa'i tshe //",
    "NG0295:98": "rang gi shi ci zlog phur shes par bya //",
    "NG0295:99": "gsang ba'i 'khor lo bcu dang dug lnga dang *//",
    "NG0295:100": "bla thun drag po thun du 'debs pa dang *//",
    "NG0295:101": "'phyong brgyad las bzhi kun gyi gzhug la gdags //",
    "NG0295:102": "i tsa rdzas te shugs sgrol ging du btang *//",
    "NG0295:103": "ye shes lha nyid ging du gtong ba dang *//",
    "NG0295:104": "dam can rdzas dang yo byad tshogs par bya //",
    "NG0295:105": "las gzhi'i sbyor ba'i 'khor lo'i rdzas rnams bsag / sku yi me long spu gri reg gcod yin //",
    "NG0295:106": "rdo rje phur pa me long gsal ba spu gri reg gcod 'khor lo'i rtsibs rgyud las /",
    "NG0295:107": "sku'i me long gi le'u ste bzhi pa'o ///",
    "NG0295:108": "/ de nas yang dag don rnams bshad //",
    "NG0295:109": "ar gtad 'khrul dang thems rnams rang rkyang ba //",
    "NG0295:110": "drag sngags @#//",
    "NG0295:111": "tshad ma nyi shu rtsa bzhi ste //",
    "NG0295:112": "gsang ba bsnyen bsgrub rnam pa bzhi dag gis //",
    "NG0295:113": "'dus pa bzhi yi gtso 'khor bsnyen cing bsgrub //",
    "NG0295:114": "ye shes bcus bsdus dwangs ma'i 'dus pa bzhi //",
    "NG0295:115": "dgra bgegs bsgrub bya'i phung po dbyings su sdud //",
    "NG0295:116": "kun gyi rnam shes srog 'phrog 'khor lo bzhis //",
    "NG0295:117": "mu stegs log lta'i rnam shes 'phrog par byed //",
    "NG0295:118": "ging dang dam can snying phrog ng+ha ng+hi bzhis //",
    "NG0295:119": "dgra bgegs nyams pa'i snying khrag mngon du skyug / drag po ngan sngags 'dus pa'i phreng ba bzhis //",
    "NG0295:120": "rnam shes pa rnams thob dang sgrol bar byed //",
    "NG0295:121": "drag po'i sngags sde nyi shu rtsa brgyad ni //",
    "NG0295:122": "gsang ba'i ye ge 'khor lo srog gi 'khor lo dang *//",
    "NG0295:123": "gsang sngags srog gi chan pa srog gi yang tig dang *//",
    "NG0295:124": "ng+ha ng+hi rab dang 'bring dang ba ma bsil bu dang *//",
    "NG0295:125": "gsang ba'i sngags la las kyi phrin las bzhis //",
    "NG0295:126": "thams cad 'dus dang khro bo 'dus pa dang *//",
    "NG0295:127": "ma mo 'dus pa ging rnams ngan sngags 'dus //",
    "NG0295:128": "bskyed dang bzlas dang gdab pa bcu gcig 'gyur //",
    "NG0295:129": "ye shes bzlas brjod dngos grub sgrol dang bzhis //",
    "NG0295:130": "chos nyid yi ge phyag rgya ngan sngags tshul //",
    "NG0295:131": "gdab dang mnan dang bsreg dang 'phang ba dang *//",
    "NG0295:132": "ngan sngags sdom yig bzhi bcu rtsa bzhi ste //",
    "NG0295:133": "'di yi gsang sngags phur pa'i las rnams rdzogs //",
    "NG0295:134": "dbang dang byin rlabs rtags dang mtshan ma dang *//",
    "NG0295:135": "gsang ba chen po'i yan lag shes byas na //",
    "NG0295:136": "gang bsgrub las kyi 'bras bu myur bar nges //",
    "NG0295:137": "rdo rje phur pa me long gsang ba'i spu gri reg gcod 'khor lo'i rtsibs rgyud las /",
    "NG0295:138": "drag sngags kyi sdom gyi le'u ste lnga pa'o ///",
    "NG0295:139": "/ de nas gsang ba spyi gnad dgrol bshad bya //",
    "NG0295:140": "gsang ba sku bsgrub drag po bstan pa dang *//",
    "NG0295:141": "gsang ba gsung bsgrub drag po bstan pa dang *//",
    "NG0295:142": "gsang ba thugs bsgrub drag po bstan pa dang *//",
    "NG0295:143": "'khrul 'khor las dang drag po sngags bsgrub dang *//",
    "NG0295:144": "rnal ma dgug dang drag sngags bzlog pa dang *//",
    "NG0295:145": "bse byang sngags drug pho mo mtha' brtul bcas //",
    "NG0295:146": "bse byang rab 'bring tha ma'i sngags rnams dang *//",
    "NG0295:147": "dbab dang sbal pa mdze nad 'khor lo dang *//",
    "NG0295:148": "mdze bsrung ser ba gcod dang gter bsgrub dang *//",
    "NG0295:149": "las rnams gang bstan bsdu na gnyis su 'du //",
    "NG0295:150": "thun mong las dang mchog dang mtha' ru dbyung *//",
    "NG0295:151": "'dir ni sdom dang man ngag gsang ba 'dus //",
    "NG0295:152": "las gzhan thun mong rgyud rnams kun na gsal //",
    "NG0295:153": "blta spyod dkyil 'khor dbang dang dam tshig dang *//",
    "NG0295:154": "sgrub pa phrin las rim pa gsang ba dang *//",
    "NG0295:155": "sa dang lam rnams 'dir ni rgyas ma bshad //",
    "NG0295:156": "de dag thun mong rgyud du shes par bya //",
    "NG0295:157": "rdo rje phur pa me long gsal ba spu gri reg gcod 'khor lo rtsibs rgyud las /",
    "NG0295:158": "man ngag spyi bshad sdom gyi le'u ste drug pa'o ///",
    "NG0295:159": "/ de nas rgyud 'di bzung byas sba ba ste //",
    "NG0295:160": "dad dang shes rab snying @#//",
    "NG0295:161": "rje brtson 'grus ldan //",
    "NG0295:162": "bla ma la gus dang ldan brtson 'grus che //",
    "NG0295:163": "snying rje dang ldan lta ba rang la rdzogs //",
    "NG0295:164": "wa dang seng ge lta bur gcig pur gnas //",
    "NG0295:165": "de las ldog la rgyud don rab tu gsang *//",
    "NG0295:166": "yon tan kun ldan rgyud 'di rab tu gsang *//",
    "NG0295:167": "zhes gsungs pas 'khor rnams rab tu yi rang ste /",
    "NG0295:168": "dga' bas bcom ldan 'das la bstod de /",
    "NG0295:169": "gsungs pa la mngon par rab tu bstod do //",
    "NG0295:170": "rdo rje phur pa me long gsal ba'i spu gri reg gcod 'khor lo'i rtsibs rgyud las /",
    "NG0295:171": "yongs su gtad pa'i le'u ste bdun pa'o ///",
    "NG0295:172": "/ phur pa me long gsang ba'i spu gri reg"
}