{
    "T02TD3718E:194a-0": "@194a # // rgya gar skad du /",
    "T02TD3718E:194a-1": "manta aa ba ta ra /",
    "T02TD3718E:194a-2": "bod skad du /",
    "T02TD3718E:194a-3": "gsang sngags la 'jug pa /",
    "T02TD3718E:194a-4": "'phags pa 'jam dpal gzhon nur gyur pa la phyag 'tshal lo //",
    "T02TD3718E:194a-5": "dngos po'i de nyid rang bzhin 'od gsal mngon mdzad nas //",
    "T02TD3718E:194a-6": "gdul bya'i dbang gis sku yi cha byad sna tshogs dang //",
    "T02TD3718E:194a-7": "tshig dang yi ge dag gis de nyi de ston mdzad pa //",
    "T02TD3718E:194a-8": "rdo rje mi phyed gsum dngos sku la phyag 'tshal nas //",
    "T02TD3718E:194a-9": "rab tu gsang ba blo mchog yul gyur gsang sngags don //",
    "T02TD3718E:194a-10": "log par rtogs pa'i dbang gis sgro 'dogs skur 'debs sheng //",
    "T02TD3718E:194a-11": "nyon mongs dbang gis sgra bzhin 'jug par byed pa rnams //",
    "T02TD3718E:194a-12": "go bar bya phyir mdor bsdus cung zhig bdag gis bris //",
    "T02TD3718E:194a-13": "bskal pa chen po rab mang bas //",
    "T02TD3718E:194a-14": "bgrod par bya ba'i sa rnams dang //",
    "T02TD3718E:194a-15": "'og min la sogs zhing dag par //",
    "T02TD3718E:194a-16": "bsgom dang bzlas dang mchod stsogs kyis //",
    "T02TD3718E:194a-17": "skye ba 'di 'am gzhan dag la //",
    "T02TD3718E:194a-18": "sngags pa myur du 'jug 'gyur ba'i //",
    "T02TD3718E:194a-19": "rgyu dang rkyen ni gang dang gang //",
    "T02TD3718E:194a-20": "bya ba dang bcas byed pa gang //",
    "T02TD3718E:194a-21": "de yi grub pa gang zhig yin //",
    "T02TD3718E:194a-22": "grub pa de yis spyod pa gang //",
    "T02TD3718E:194a-23": "grub pa'i dus ni nges pa gang //",
    "T02TD3718E:194a-24": "'bras bu dman 'grub ci lta bu //",
    "T02TD3718E:194a-25": "bdag dang lha de'i bdag nyid gang//",
    "T02TD3718E:194b-0": "@194b sngags kyi de nyid ji lta bu //",
    "T02TD3718E:194b-1": "lam dang lam min gang dang gang //",
    "T02TD3718E:194b-2": "gzhi dang yan lag dam tshig dang //",
    "T02TD3718E:194b-3": "cho ga'i bya ba rnam nges gang //",
    "T02TD3718E:194b-4": "dper na skyes bu stobs chung ba'am //",
    "T02TD3718E:194b-5": "phyugs kyi shing rtas dus ring gis //",
    "T02TD3718E:194b-6": "bgrod par bya ba'i gnas der ni //",
    "T02TD3718E:194b-7": "rkang mgyogs grub pa'am nyi zlas ni //",
    "T02TD3718E:194b-8": "myur ba nyid du 'gro bar 'gyur //",
    "T02TD3718E:194b-9": "de bzhin pha rol phyin pa'am //",
    "T02TD3718E:194b-10": "lam gzhan dag la brten nas ni //",
    "T02TD3718E:194b-11": "yun rings 'jug par gyur pa deng //",
    "T02TD3718E:194b-12": "sngags pas tshe 'dri 'jug pa na //",
    "T02TD3718E:194b-13": "mnyam med mthu la brten phyir ro //",
    "T02TD3718E:194b-14": "de yang rgyu rkyen phun tshogs kyis //",
    "T02TD3718E:194b-15": "rgyu dang lus ngag yid kyi las //",
    "T02TD3718E:194b-16": "sngon tshe legs par spyad pa yis //",
    "T02TD3718E:194b-17": "da ltar rnam par smin pa'i rgyud //",
    "T02TD3718E:194b-18": "mtshan dang ldan pa'i lus thob cing //",
    "T02TD3718E:194b-19": "tshangs dbyangs ka la ping+ka'i ngag /'dod chags zhe sdang gti mug tshogs //",
    "T02TD3718E:194b-20": "nyon mongs bsrabs pa'i sems ldan pa'o //",
    "T02TD3718E:194b-21": "rkyen yang rnam pa gsum nyid de //",
    "T02TD3718E:194b-22": "'jug dang sbyor dang sgrub pa yi //",
    "T02TD3718E:194b-23": "spyod pa rnam pa gsum nyid do //",
    "T02TD3718E:194b-24": "de la 'jug pa'i spyod pa ni //",
    "T02TD3718E:194b-25": "sngags la dad pa'i slob ma yis //",
    "T02TD3718E:194b-26": "bla ma yon tan ldan pa la //",
    "T02TD3718E:194b-27": "dus ring bsnyen pa sngon 'gro bas //",
    "T02TD3718E:194b-28": "mnyes nas gsol ba gdab byas la //",
    "T02TD3718E:194b-29": "dkyil 'khor 'jug dang dbang bskur zhing //",
    "T02TD3718E:194b-30": "rang gi 'dod lha gzung ba ste //",
    "T02TD3718E:194b-31": "de ni gzhi yi rkyen zhes bya //",
    "T02TD3718E:194b-32": "de la sbyor ba'i spyod pa ni //",
    "T02TD3718E:194b-33": "mthun pa'i gnas stsogs de dang der //",
    "T02TD3718E:194b-34": "dang por stong nyid byams stsogs dang //",
    "T02TD3718E:194b-35": "rang 'dod lha yi cho ga yis //",
    "T02TD3718E:194b-36": "thun gsum mam ni thun bzhi ru //",
    "T02TD3718E:194b-37": "bsgom dang bzlas dang kha don dang //",
    "T02TD3718E:194b-38": "gtor ma sbyin pa'am mchod stsogs brtson //",
    "T02TD3718E:194b-39": "sdig chen kun las grol nas ni //",
    "T02TD3718E:194b-40": "bskal pa du mar spyad pa yis //",
    "T02TD3718E:194b-41": "byang chub sems dpa' dang mtshungs 'gyur //",
    "T02TD3718E:194b-42": "'di ni yongs 'gyur rung ba'i rkyen //",
    "T02TD3718E:194b-43": "gnyis pa yin par bstan pa yin //",
    "T02TD3718E:194b-44": "de la sgrub pa'i spyod pa ni //",
    "T02TD3718E:194b-45": "dper na legs par bkrus pa'i ras //",
    "T02TD3718E:194b-46": "kha dog rnams su bsgyur ba na //",
    "T02TD3718E:194b-47": "tshigs ni chung ste gzab 'os ltar //",
    "T02TD3718E:194b-48": "sgrub pa'i spyod pa'am bsgrims dgos kyi //",
    "T02TD3718E:194b-49": "ha cang dka' ba'ang ma yin no //",
    "T02TD3718E:194b-50": "sbyor ba'i spyod pas rgyud smin pa'i //",
    "T02TD3718E:194b-51": "gang zag bsgrub la 'jug pa ni //",
    "T02TD3718E:194b-52": "gnas dang grogs dang longs spyod dang //",
    "T02TD3718E:194b-53": "bsam pa ma yin pa rnams spangs //",
    "T02TD3718E:195a-0": "dmigs pa'i don la rtse gcig @195a * //",
    "T02TD3718E:195a-1": "gzhag /'di ni myur du 'phags pa'i rkyen //",
    "T02TD3718E:195a-2": "gsum pa yin par bstan pa yin //",
    "T02TD3718E:195a-3": "de la 'jug pa'i spyod pa ni //",
    "T02TD3718E:195a-4": "dngos grub skye ba zhing dang 'dra //",
    "T02TD3718E:195a-5": "de la sbyor ba'i spyod pa ni //",
    "T02TD3718E:195a-6": "dngos grub 'byung ba myu gu 'dra //",
    "T02TD3718E:195a-7": "de la sgrub pa'i spyod pa ni //",
    "T02TD3718E:195a-8": "'bru yi tshogs rnams smin pa bzhin //",
    "T02TD3718E:195a-9": "de dag kun la'ang gtso bo ni //",
    "T02TD3718E:195a-10": "las bzang du mas smin byas pa'i //",
    "T02TD3718E:195a-11": "sems ni sa bon 'dra ba'i phyir //",
    "T02TD3718E:195a-12": "phul du byung ba'i rgyur rab gnas //",
    "T02TD3718E:195a-13": "de ltar rgyu rkyen phun tshogs pa'i //",
    "T02TD3718E:195a-14": "sngags pas sa rnams rab gnon cing //",
    "T02TD3718E:195a-15": "mngon par shes pa lngas rtse la //",
    "T02TD3718E:195a-16": "dag pa'i sangs rgyas zhing du 'gro / de la bya ba dang bcas pa'i //",
    "T02TD3718E:195a-17": "byed pa po dang 'dra bar ni //",
    "T02TD3718E:195a-18": "rnam pa gsum du shes bya ste //",
    "T02TD3718E:195a-19": "brtson 'grus shin tu 'bar ba dang //",
    "T02TD3718E:195a-20": "sems ni dmigs la rtse gcig dang //",
    "T02TD3718E:195a-21": "yang dag lta dang ldan pa'o //",
    "T02TD3718E:195a-22": "de lta'i bya ba dang ldan pa'i //",
    "T02TD3718E:195a-23": "grub pa'i dngos grub gang zhe na //",
    "T02TD3718E:195a-24": "lus dang gnas dang longs spyod dag / mi las khyad par 'phags pa ste //",
    "T02TD3718E:195a-25": "tshe la dbang bsgyur mi khom par //",
    "T02TD3718E:195a-26": "skye las gtan du grol ba dang //",
    "T02TD3718E:195a-27": "sangs rgyas 'byung dang phrad stsogs dang //",
    "T02TD3718E:195a-28": "'dod yon lnga po shes bzhin du //",
    "T02TD3718E:195a-29": "spyod la 'bying bar mi 'gyur dang //",
    "T02TD3718E:195a-30": "bdag gzhan phan pa bskyed nus pa'o //",
    "T02TD3718E:195a-31": "grub pa'i spyod pa gang zhe na //",
    "T02TD3718E:195a-32": "yul dang dus ni de dang der //",
    "T02TD3718E:195a-33": "'byor pa'i bde ba la spyod cing //",
    "T02TD3718E:195a-34": "de bzhin 'phags pa rnams la yang //",
    "T02TD3718E:195a-35": "ci nus par ni mchod pa dang //",
    "T02TD3718E:195a-36": "phan gdags tshar gcod kyis 'dul ba'i //",
    "T02TD3718E:195a-37": "sems can rnams la rjes mthun par //",
    "T02TD3718E:195a-38": "rdzu 'phrul sna tshogs kyis 'dul zhing //",
    "T02TD3718E:195a-39": "dmyal la sogs par yud tsam la'ang //",
    "T02TD3718E:195a-40": "bsil dang drod sogs sbyin pa dang //",
    "T02TD3718E:195a-41": "de bzhin sems can sna chogs la //",
    "T02TD3718E:195a-42": "chos rnams sna tshogs ston pa ste //",
    "T02TD3718E:195a-43": "sman gyi ljon shing chen po ltar //",
    "T02TD3718E:195a-44": "mthong dang thos dang reg pa dang //",
    "T02TD3718E:195a-45": "dran pas kun la phan gyur pa'o //",
    "T02TD3718E:195a-46": "grub pa'i dus ni gang zhe na //",
    "T02TD3718E:195a-47": "rgyu dang rkyen ne phun tshogs shing //",
    "T02TD3718E:195a-48": "rgyun du bzlas dang bsgom pa dang //",
    "T02TD3718E:195a-49": "rgyal ba sras bcas la dad pa'i //",
    "T02TD3718E:195a-50": "dka' thub can gyis dngos grub ni //",
    "T02TD3718E:195a-51": "tshe 'di nyid la'ang 'grub par 'gyur //",
    "T02TD3718E:195a-52": "rgyu dang ldan yang rkyen 'ga' zhig / ma chang ba ni tshe gsum gyis //",
    "T02TD3718E:195a-53": "stong nyid legs mthong dus med grol//",
    "T02TD3718E:195b-0": "@195b 'bras bu dman pa rnam mang las //",
    "T02TD3718E:195b-1": "nyan thos rang rgyal 'grub pa ni //",
    "T02TD3718E:195b-2": "tsandan shing ni bsil mod kyang //",
    "T02TD3718E:195b-3": "byug pa'i sbyor bas ma bsten par //",
    "T02TD3718E:195b-4": "bung shing sbyor bas bsten na ni //",
    "T02TD3718E:195b-5": "shin tu sreg cing gdung par 'gyur //",
    "T02TD3718E:195b-6": "de bzhin gsang sngags sgor spyod pas //",
    "T02TD3718E:195b-7": "sems can kun gyi nyon mongs pa'i//",
    "T02TD3718E:195b-8": "gdung pa zhi byed yin na yang //",
    "T02TD3718E:195b-9": "snying rje'i lcags kyu dang bral zhing //",
    "T02TD3718E:195b-10": "mtshan med dgon par zhugs gyur na //",
    "T02TD3718E:195b-11": "theg pa dman pas mya ngan 'da' //",
    "T02TD3718E:195b-12": "des na 'bras bu dman zhes bya //",
    "T02TD3718E:195b-13": "bdag lus sha khrag rus pa dang //",
    "T02TD3718E:195b-14": "rtsa rgyus spu sogs 'dus pa tsam //",
    "T02TD3718E:195b-15": "bdag tu brjod par bya ba yin //",
    "T02TD3718E:195b-16": "chos dbyings sbyor ba'i gsang sngags dang //",
    "T02TD3718E:195b-17": "de nyid la ni mos pa'i mthus //",
    "T02TD3718E:195b-18": "lha yis gzugs su 'byung ba'i rten //",
    "T02TD3718E:195b-19": "khyad par can du gnas pa ni //",
    "T02TD3718E:195b-20": "rags pa'i bdag gi de nyid yin //",
    "T02TD3718E:195b-21": "gzhan yang rtog pa zhib pa dag /'khor bar mngon par phyogs pa'i sems //",
    "T02TD3718E:195b-22": "lus dang gnas dang longs spyod dang //",
    "T02TD3718E:195b-23": "dba' rlabs ldan pa 'di kho na //",
    "T02TD3718E:195b-24": "bdag tu brjod pa bzhi ru 'dod //",
    "T02TD3718E:195b-25": "de ni gzung 'dzin dang bral zhing //",
    "T02TD3718E:195b-26": "rang rig 'od gsal dngos gyur pa //",
    "T02TD3718E:195b-27": "bdag gi de nyid ces brjod do //",
    "T02TD3718E:195b-28": "de la lha yi de nyid ni //",
    "T02TD3718E:195b-29": "rang sngags tshes dbyings thugs chud cing //",
    "T02TD3718E:195b-30": "nam mkha'i ngos ltar gur pa las //",
    "T02TD3718E:195b-31": "klu rnams kyi ni byin rlabs kyis //",
    "T02TD3718E:195b-32": "mdog dang dbyibs ni tha dad pa'i //",
    "T02TD3718E:195b-33": "sprin rnams nam mkhar 'byung ba ltar //",
    "T02TD3718E:195b-34": "lha yi sku ru 'byung ba yin //",
    "T02TD3718E:195b-35": "rnam thar sgo gsum gyis brtags pas //",
    "T02TD3718E:195b-36": "yod med gnyis las 'da' bar 'gyur //",
    "T02TD3718E:195b-37": "de la sngags kyi de nyid ni //",
    "T02TD3718E:195b-38": "thabs dang shes rab chul gnas lha //",
    "T02TD3718E:195b-39": "mi rtog bzhin du der ston cing //",
    "T02TD3718E:195b-40": "spyan drangs mchod nas gshegs gsol pa'o //",
    "T02TD3718E:195b-41": "lam ni spyod pa rnam gsum sogs //",
    "T02TD3718E:195b-42": "ji skad gong du sngar bstan pa'o //",
    "T02TD3718E:195b-43": "lam ma yin pa 'di lta ste //",
    "T02TD3718E:195b-44": "log par 'jug cing tshol ba ste //",
    "T02TD3718E:195b-45": "bkag pa'i mi dge bcu spyod pa'o //",
    "T02TD3718E:195b-46": "dpar na mu stegs can 'ga' zhig /'jug pa'i spyod pa'i dus na yang //",
    "T02TD3718E:195b-47": "bud med bsten pa'i dbang bskur bzhin //",
    "T02TD3718E:195b-48": "thog ma me nas der zhen pas //",
    "T02TD3718E:195b-49": "sbyor ba'i spyod pa'i dus na yang //",
    "T02TD3718E:195b-50": "de la 'khyud cing zhen pa yis //",
    "T02TD3718E:195b-51": "bsgom dang bzlas sogs byed na yang //",
    "T02TD3718E:196a-0": "chags pa @196a * //",
    "T02TD3718E:196a-1": "phyir zhing 'phel bar 'gyur //",
    "T02TD3718E:196a-2": "sgrub pa'i spyod pa'i dus na yang //",
    "T02TD3718E:196a-3": "de yi tha snyad la dga' zhing //",
    "T02TD3718E:196a-4": "tshul bzhin ma yin yid byed pas //",
    "T02TD3718E:196a-5": "'dod khams 'da' ba'ang mi nus na //",
    "T02TD3718E:196a-6": "rmad byung thob par ga la 'gyur //",
    "T02TD3718E:196a-7": "de bzhin zhe sdang gti mug sogs //",
    "T02TD3718E:196a-8": "sngon du song bas byas pa'i las //",
    "T02TD3718E:196a-9": "srog gcod ma byin len pa dang //",
    "T02TD3718E:196a-10": "brdzun du smra dang phra ma sogs //",
    "T02TD3718E:196a-11": "de dag thams cad lam min bstan //",
    "T02TD3718E:196a-12": "de la gzhi yi dam tshig ni //",
    "T02TD3718E:196a-13": "rnam pa bzhir ni shes bya ste //",
    "T02TD3718E:196a-14": "yang dag lta dang ldan pa dang //",
    "T02TD3718E:196a-15": "dkon mchog gsum po mi spong dang //",
    "T02TD3718E:196a-16": "byang chub sems dang ldan pa dang //",
    "T02TD3718E:196a-17": "dbang bskur yang dag mi spong ba'o //",
    "T02TD3718E:196a-18": "de la yan lag dam tshig ni //",
    "T02TD3718E:196a-19": "bzhi po de la brten pa yis //",
    "T02TD3718E:196a-20": "thun mong thun mong ma yin pa'i //",
    "T02TD3718E:196a-21": "bye brag lhag pa thams cad do //",
    "T02TD3718E:196a-22": "cho ga'i bya ba rnam nges ni //",
    "T02TD3718E:196a-23": "yang dag lta sogs gsum ldan zhing //",
    "T02TD3718E:196a-24": "bla ma mnyes byed bslab la gus //",
    "T02TD3718E:196a-25": "dus gsum lha mchod klog 'don zlos //",
    "T02TD3718E:196a-26": "rnam thar sgo gsum la gzhol zhing //",
    "T02TD3718E:196a-27": "dmigs pa gcig la brtan par bya //",
    "T02TD3718E:196a-28": "byang chub sems dpa' rab byung bas //",
    "T02TD3718E:196a-29": "rang gi 'dul dang cho ga las //",
    "T02TD3718E:196a-30": "ma 'das par ni 'bad pa yis //",
    "T02TD3718E:196a-31": "sngags kyi dngos grub la reg bya //",
    "T02TD3718E:196a-32": "khyim par gyur pa'i sngags pa yis //",
    "T02TD3718E:196a-33": "rab tu byung ba'i sngags pa dag / bdag gi slob mar gyur pa na //",
    "T02TD3718E:196a-34": "rkang pa bkru dang phyag la sogs //",
    "T02TD3718E:196a-35": "nam yang bdag gir mi bya'o //",
    "T02TD3718E:196a-36": "rtag tu rab tu byung ba la //",
    "T02TD3718E:196a-37": "sh'akya'i dbang po ltar 'dzin pas //",
    "T02TD3718E:196a-38": "gus pas bsnyen bkur bya ba yin //",
    "T02TD3718E:196a-39": "sangs rgyas bstan pa rin chen sgron //",
    "T02TD3718E:196a-40": "'bar ba'i snod ni dka' thub can //",
    "T02TD3718E:196a-41": "dur smrig 'dzin pa sh'akya'i sras //",
    "T02TD3718E:196a-42": "dge slong rnams ni yin phyir ro //",
    "T02TD3718E:196a-43": "de ltar dgongs pa can gyi gsung //",
    "T02TD3718E:196a-44": "dgongs bcas dgongs min ji lta bar //",
    "T02TD3718E:196a-45": "mdor bsdus bdag gis bris pa las //",
    "T02TD3718E:196a-46": "ston ka'i zla ba ltar dkar ba'i //",
    "T02TD3718E:196a-47": "dge ba cung zhig gang thob des //",
    "T02TD3718E:196a-48": "'gro bas ma nor lam rtogs shog / ma nor rgyud kyi don brten nas //",
    "T02TD3718E:196a-49": "blo chung rnams phyir bris pa la //",
    "T02TD3718E:196a-50": "tshig dang don la 'khrul pa dag / mkhas pa rnams kyis bzod par mdzod //",
    "T02TD3718E:196b-0": "gsang sngags la 'jug pa'i rab tu @196b byed pa drug cu pa slob dpon dzny'a na a'a ka ras mdzad pa rdzogs so /",
    "T02TD3718E:196b-2": "// / panti ta dzny'a na a'a ka ra nyid dang /",
    "T02TD3718E:196b-3": "lo ts'a ba dge slong tshul khrims rgyal bas bsgyur cing zhus te gtan la phab pa'o//"
}