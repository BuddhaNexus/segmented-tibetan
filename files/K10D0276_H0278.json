{
    "K10D0276_H0278:114b-0": "@114b / /rgya gar skad @115a *//",
    "K10D0276_H0278:114b-1": "du; a'arya buddha kshe pa na n'a ma h'a y'a na s'u tra /",
    "K10D0276_H0278:114b-2": "bod skad du /",
    "K10D0276_H0278:114b-3": "'phags pa sangs rgyas mi spang pa zhes bya ba theg pa chen po'i mdo /",
    "K10D0276_H0278:114b-4": "sangs rgyas dang /",
    "K10D0276_H0278:114b-5": "byang chub sems dpa' thams cad la phyag 'tshal lo //",
    "K10D0276_H0278:114b-6": "'di skad bdag gis thos pa dus gcig na /",
    "K10D0276_H0278:114b-7": "bcom ldan 'das rgyal po'i khab na bya rgod kyi",
    "K10D0276_H0278:114b-8": "phung po'i ri la dge slong stong nyi sa brgya",
    "K10D0276_H0278:114b-9": "lnga bcu'i dge slong gi dge 'dun chen po dang",
    "K10D0276_H0278:114b-10": "/ byang chub sems dpa' brgyad khri dang thabs gcig tu bzhugs te /",
    "K10D0276_H0278:114b-11": "de'i tshe byang chub sems dpa' sems dpa' chen po",
    "K10D0276_H0278:114b-12": "mya ngan med kyis byin pa 'khor de nyid du",
    "K10D0276_H0278:114b-13": "'dus par gyur te 'dug go /",
    "K10D0276_H0278:114b-14": "byang chub sems dpa' sems dpa' chen po mya ngan",
    "K10D0276_H0278:114b-15": "gyi mun pa thams cad nges par 'joms pa dang",
    "K10D0276_H0278:114b-16": "/ byang chub sems dpa' sems dpa' chen po ye shes kyi 'od dang /",
    "K10D0276_H0278:114b-17": "byang chub sems dpa' sems dpa' chen po tshangs pa",
    "K10D0276_H0278:114b-18": "las byung ba 'brug dbyangs sprin gyi nga ro dang",
    "K10D0276_H0278:114b-19": "/ byang chub sems dpa' sems dpa' chen po yon",
    "K10D0276_H0278:114b-20": "tan rin po che'i me tog kun tu rgyas pa'i",
    "K10D0276_H0278:114b-21": "gzi brjid lta bu dang /",
    "K10D0276_H0278:114b-22": "byang chub sems dpa' sems dpa' chen po seng ge'i",
    "K10D0276_H0278:114b-23": "yon tan las byung ba 'brug gi nga ros 'gro",
    "K10D0276_H0278:114b-24": "ba dang / byang chub sems dpa' sems dpa' chen",
    "K10D0276_H0278:114b-25": "po 'od kyi gzi brjid rnam par bsgrags pa grags",
    "K10D0276_H0278:114b-26": "ba dang / pa dang / byang chub sems dpa'",
    "K10D0276_H0278:115b-0": "sems dpa' chen po ye shes kyi @115b bkod pa",
    "K10D0276_H0278:115b-1": "mtha' yas pa bsgrub pa la sems pa dang /",
    "K10D0276_H0278:115b-2": "byang chub sems dpa' sems dpa' chen po yon tan",
    "K10D0276_H0278:115b-3": "rin po che mtha' yas pa'i me tog kun tu",
    "K10D0276_H0278:115b-4": "rgyas pa'i rnam par bsgrags pa grags pa dang /",
    "K10D0276_H0278:115b-5": "byang chub sems dpa' sems dpa' chen po shes rab",
    "K10D0276_H0278:115b-6": "kyi snang bas spobs pa bstan pa'i blo gros dang",
    "K10D0276_H0278:115b-7": "/ byang chub sems dpa' sems dpa' chen po bcu",
    "K10D0276_H0278:115b-8": "po de dag 'khor de nyid du 'dus par gyur",
    "K10D0276_H0278:115b-9": "/ te 'khod do // de dag ni gzungs thob",
    "K10D0276_H0278:115b-10": "par bya ba'i phyir lo bdun du brtson par gyur",
    "K10D0276_H0278:115b-11": "/ te 'khod do // pa dag go / de",
    "K10D0276_H0278:115b-12": "dag ni lo bdun 'das nas sems mnyam par bzhag",
    "K10D0276_H0278:115b-13": "pa'ang ma thob na gang gzungs thob par 'gyur ba",
    "K10D0276_H0278:115b-14": "/ te 'khod do // pa dag go / lta",
    "K10D0276_H0278:115b-15": "ci smos / de dag ni lo bdun du rmugs",
    "K10D0276_H0278:115b-16": "/ te 'khod do // pa dag go / lta",
    "K10D0276_H0278:115b-17": "ci smos / pa dang / gnyid yongs su spangs",
    "K10D0276_H0278:115b-18": "shing 'dug pa dang /",
    "K10D0276_H0278:115b-19": "'chag pa la brtson par byas /",
    "K10D0276_H0278:115b-20": "'dod pa'i rnam par rtog pa yongs su spang ba",
    "K10D0276_H0278:115b-21": "la brtson par byas kyang bsam pa bzhin ma thob",
    "K10D0276_H0278:115b-22": "cing gzungs ma thob nas yongs su skyo ba'i yid",
    "K10D0276_H0278:115b-23": "kyis bslab pa phul nas nyams par gyur la /",
    "K10D0276_H0278:115b-24": "thams cad kyang khyim na gnas pa'i skyon khas blangs",
    "K10D0276_H0278:115b-25": "shing bstan pa 'di las phyir dong ba sha stag",
    "K10D0276_H0278:115b-26": "go / yang de'i tshe rgyal po ma skyes sgra",
    "K10D0276_H0278:115b-27": "'khor de nyid du 'dus par gyur te 'dug go",
    "K10D0276_H0278:115b-28": "go / / de'i tshe bcom ldan 'das kyis rgyal po ma skyes dgra'i 'gyod pa bsal to //",
    "K10D0276_H0278:115b-29": "'gyod pa bsal ba des kyang zhag bdun du sbyin",
    "K10D0276_H0278:115b-30": "pa byin zhing bcings pa thams cad kyang rab tu",
    "K10D0276_H0278:115b-31": "thar bar byas so //",
    "K10D0276_H0278:116a-0": "de sbyin pa byin te zhag @116a *//",
    "K10D0276_H0278:116a-1": "bdun po de dag 'das nas srog chags bye ba",
    "K10D0276_H0278:116a-2": "phrag bdun dang lhan cig tu chos mnyan pa'i phyir",
    "K10D0276_H0278:116a-3": "bcom ldan 'das kyi thad du lhags so //",
    "K10D0276_H0278:116a-4": "rigs kyi bu bcu po khyim na gnas pa'i skyon",
    "K10D0276_H0278:116a-5": "khas blangs pa bstan pa 'di las phyir dong ba",
    "K10D0276_H0278:116a-6": "de dag kyang 'khor de nyid du lhags so //",
    "K10D0276_H0278:116a-7": "de nas byang chub sems dpa' sems dpa' chen po",
    "K10D0276_H0278:116a-8": "bag tsha ba med par gnas pa zhes bya ba",
    "K10D0276_H0278:116a-9": "/ gzungs thob pa /",
    "K10D0276_H0278:116a-10": "bskal pa grangs med par rjes su mthun pa'i chos kyi bzod pa dang ldan pa /",
    "K10D0276_H0278:116a-11": "mi skye ba'i chos la bzod pa thob pa /",
    "K10D0276_H0278:116a-12": "spobs pa sna tshogs pa; ye shes kyi sgo dang /",
    "K10D0276_H0278:116a-13": "chos kyi sgo thams cad sgrub pa la mkhas pa /",
    "K10D0276_H0278:116a-14": "chos bshad pa'i phyir sems can rnams kyi bsam pa dang /",
    "K10D0276_H0278:116a-15": "lhag pa'i bsam pa dang /",
    "K10D0276_H0278:116a-16": "mos pa la mkhas pa zhig kyang 'khor de nyid du 'ongs so //",
    "K10D0276_H0278:116a-17": "de nas byang chub sems dpa' sems dpa' chen po",
    "K10D0276_H0278:116a-18": "bag tsha ba med par gnas pa stan las langs",
    "K10D0276_H0278:116a-19": "te / chos gos phrag pa gcig tu gzar nas",
    "K10D0276_H0278:116a-20": "bus mo g-yas pa'i lha nga sa la btsugs te",
    "K10D0276_H0278:116a-21": "te / / bcom ldan 'das ga la ba de logs su thal mo sbyar ba btud nas /",
    "K10D0276_H0278:116a-22": "bcom ldan 'das la 'di skad ces gsol to; ;bcom ldan 'das /",
    "K10D0276_H0278:116a-23": "rigs kyi bu bcu po 'di dag ni dgung lo",
    "K10D0276_H0278:116a-24": "bdun du gzungs kyi don la brtson par gyur na",
    "K10D0276_H0278:116a-25": "de dag bsam pa ma grub cing bstan pa 'di",
    "K10D0276_H0278:116b-0": "las slar mchis @116b pa khyim na gnas par g-yar",
    "K10D0276_H0278:116b-1": "gyis blangs pa lags na /",
    "K10D0276_H0278:116b-2": "de'i slad du bcom ldan 'das kyis rigs kyi bu",
    "K10D0276_H0278:116b-3": "de dag la ci nas myur ba kho nar ye",
    "K10D0276_H0278:116b-4": "shes thob par 'gyur ba de ltar legs par lung",
    "K10D0276_H0278:116b-5": "dbog par mdzad du gsol /",
    "K10D0276_H0278:116b-6": "de nas bcom ldan 'das kyis byang chub sems dpa'",
    "K10D0276_H0278:116b-7": "sems dpa' chen po bag tsha ba med par gnas",
    "K10D0276_H0278:116b-8": "pa la 'di skad ces bka' stsal to //",
    "K10D0276_H0278:116b-9": "rigs kyi bu /",
    "K10D0276_H0278:116b-10": "'di ltar de dag gis sangs rgyas mi spang ba",
    "K10D0276_H0278:116b-11": "zhes bya ba'i chos kyi rnam grangs 'di ma thos",
    "K10D0276_H0278:116b-12": "la / sangs rgyas spong ba ni rjes su thob ste /",
    "K10D0276_H0278:116b-13": "des na rigs kyi bu de dag myur du shes pa 'di la ma skyes so //",
    "K10D0276_H0278:116b-14": "de nas bcom ldan 'das la byang chub sems dpa'",
    "K10D0276_H0278:116b-15": "sems dpa' chen po bag tsha ba med par gnas",
    "K10D0276_H0278:116b-16": "pas tshigs su bcad pa 'di dag gis zhus so",
    "K10D0276_H0278:116b-17": "// chos kyi rgyal po 'od mdzad pa //",
    "K10D0276_H0278:116b-18": "mi yi nyi ma khyod la zhu //",
    "K10D0276_H0278:116b-19": "byang chub sems dpa'i las spyod pa //",
    "K10D0276_H0278:116b-20": "spyod pa gang lags de bstan gsol //",
    "K10D0276_H0278:116b-21": "dpag med khyad par 'phags pa'i blo grags pa; ;sangs rgyas thogs med stobs bcu mtshungs ma mchis //",
    "K10D0276_H0278:116b-22": "srid gsum 'byung ba rnam grol spros mi mnga'//",
    "K10D0276_H0278:116b-23": "sangs rgyas byang chub spyod pa dri med gsungs //",
    "K10D0276_H0278:116b-24": "dpag med ye shes mnga' ba khyod la zhu //",
    "K10D0276_H0278:116b-25": "yid gnyis gcod par mdzad pa khyod la zhu //",
    "K10D0276_H0278:116b-26": "bcom ldan mtshungs pa mi mnga' khyod la zhu //",
    "K10D0276_H0278:116b-27": "byang chub sems dpa'i spyod pa'i tshul gang lags //",
    "K10D0276_H0278:117a-0": "rgyal @117a *//",
    "K10D0276_H0278:117a-1": "ba bdud thul bde gshegs gang gis na //",
    "K10D0276_H0278:117a-2": "nyon mongs kun las rnam par grol bar 'gyur //",
    "K10D0276_H0278:117a-3": "thugs rjes nyon mongs thul la byang chub lam //",
    "K10D0276_H0278:117a-4": "'phags pa de ni rab tu bshad du gsol //",
    "K10D0276_H0278:117a-5": "legs gsal legs byung legs 'brel gsung ba po //",
    "K10D0276_H0278:117a-6": "srid sel srid 'gro rnam 'joms lhur mdzad pa //",
    "K10D0276_H0278:117a-7": "dge sbyong bzang po smra mchog yid gnyis sel; ;rgyal ba bde gshegs dri med spyod kun gsungs //",
    "K10D0276_H0278:117a-8": "sngon gyi srid brgyar legs spyad yon tan dge /",
    "K10D0276_H0278:117a-9": "'gro ba phan bder bsngo la brtson pa po //",
    "K10D0276_H0278:117a-10": "rin chen glang po rta spangs yun kyang ring //",
    "K10D0276_H0278:117a-11": "bud med tshogs dang bu yang spangs mdzad pa //",
    "K10D0276_H0278:117a-12": "bzod dang dul dgyes tshul khrims yon tan gzhol //",
    "K10D0276_H0278:117a-13": "blo gros dgyes gzhol brtul zhugs dka' thub brtsams //",
    "K10D0276_H0278:117a-14": "yon tan tshol bas sdug bsngal brgya bzod pa //",
    "K10D0276_H0278:117a-15": "rgyal ba khyod kyis de brnyes yid gnyis bral //",
    "K10D0276_H0278:117a-16": "spyod lam mkhas pa yid gnyis rnam spangs pa //",
    "K10D0276_H0278:117a-17": "skyon tshogs dri ma gsum gyi tha ba bral; ;'gro ba thams cad du yang rab gshegs pa //",
    "K10D0276_H0278:117a-18": "mgon po byang chub mchog gi tshul bshad gsol //",
    "K10D0276_H0278:117a-19": "de nas bcom ldan 'das kyis byang chub sems dpa'",
    "K10D0276_H0278:117a-20": "sems dpa' chen po bag tsha ba med par gnas",
    "K10D0276_H0278:117a-21": "pa la 'di skad ces bka' stsal to //",
    "K10D0276_H0278:117a-22": "rigs kyi bu /",
    "K10D0276_H0278:117a-23": "byang chub sems dpa' bcu po 'di dag thams cad kyis ni sangs rgyas mi spang ba byas so //",
    "K10D0276_H0278:117b-0": "@117b gsol pa /",
    "K10D0276_H0278:117b-1": "bcom ldan 'das /",
    "K10D0276_H0278:117b-2": "sangs rgyas mi spang ba zhes bgyi ba de gang lags /",
    "K10D0276_H0278:117b-3": "bka' stsal pa /",
    "K10D0276_H0278:117b-4": "rigs kyi bu /",
    "K10D0276_H0278:117b-5": "sngon byung ba 'das pa'i dus na bskal pa sum",
    "K10D0276_H0278:117b-6": "cu 'das pa de'i tshe de'i dus na 'jig rten",
    "K10D0276_H0278:117b-7": "gyi khams smig rgyu can du de bzhin gshegs pa",
    "K10D0276_H0278:117b-8": "rnam par gzigs pa'i nga ro zhes bya ba byung",
    "K10D0276_H0278:117b-9": "bar gyur pa de'i tshe de bzhin gshegs pa de",
    "K10D0276_H0278:117b-10": "yongs su mya ngan las 'das pa'i phyi ma'i dus",
    "K10D0276_H0278:117b-11": "phyi ma'i tshe na rigs kyi bu bcu po 'di",
    "K10D0276_H0278:117b-12": "dag khyim bdag shing s'a la chen po lta bu'i",
    "K10D0276_H0278:117b-13": "gzhon nur gyur to //",
    "K10D0276_H0278:117b-14": "de'i tshe rigs kyi bu bcu po de dag thams",
    "K10D0276_H0278:117b-15": "cad kyis gtsug lag khang lnga brgya byed du bcug",
    "K10D0276_H0278:117b-16": "go / gtsug lag khang re rer yang dge slong stong stong gnas par gyur to //",
    "K10D0276_H0278:117b-17": "rigs kyi bu /",
    "K10D0276_H0278:117b-18": "de'i tshe chos smra ba spobs pa brtsegs pa zhes bya ba gzungs thob pa zhig chos ston to //",
    "K10D0276_H0278:117b-19": "rigs kyi bu /",
    "K10D0276_H0278:117b-20": "chos smra ba spobs pa brtsegs pa de chos kyi",
    "K10D0276_H0278:117b-21": "stan la 'dug pa la sangs rgyas lnga stong spobs",
    "K10D0276_H0278:117b-22": "pa sgrub par mdzad de /",
    "K10D0276_H0278:117b-23": "lha dung phyur phrag brgyad kyang lus yongs su spyad pa'i phyir brtson par gyur to //",
    "K10D0276_H0278:117b-24": "de'i chos bshad pa gcig gis srog chags bdun khri",
    "K10D0276_H0278:117b-25": "bla na med pa yang dag par rdzogs pa'i byang",
    "K10D0276_H0278:117b-26": "chub las phyir mi ldog par 'gyur to //",
    "K10D0276_H0278:117b-27": "srog chags khri ni rgyun du zhugs pa'i 'bras bu thob bo //",
    "K10D0276_H0278:117b-28": "rigs kyi bu /",
    "K10D0276_H0278:117b-29": "de'i tshe rgyal po zla bas byin pa zhes bya ba zhig byung ngo //",
    "K10D0276_H0278:118a-0": "des chos la gus pas chos smra ba de la mchod pa'i phyir @118a *//",
    "K10D0276_H0278:118a-1": "bud med lnga brgya dang /",
    "K10D0276_H0278:118a-2": "glu dbyangs dang /",
    "K10D0276_H0278:118a-3": "rol mo byas so //",
    "K10D0276_H0278:118a-4": "dge slong de la rin po che'i me tog sna tshogs kyis kyang mngon par gtor te /",
    "K10D0276_H0278:118a-5": "tsandan gyi byug pas kyang byugs so //",
    "K10D0276_H0278:118a-6": "ras bcos bu lnga brgyas kyang bkab bo //",
    "K10D0276_H0278:118a-7": "bde ba'i rim gro thams cad kyis mchod pa /",
    "K10D0276_H0278:118a-8": "'di lta ste /",
    "K10D0276_H0278:118a-9": "chos smra ba la mchod pa'i mchod pa mchog gis zhag bdun du rim gro byas so //",
    "K10D0276_H0278:118a-10": "de nas dge slong de la khyim bdag gi bu",
    "K10D0276_H0278:118a-11": "de dag gis 'chal pa'i tshul khrims kyis glengs so",
    "K10D0276_H0278:118a-12": "// las de'i rnam par smin pas de dag lo",
    "K10D0276_H0278:118a-13": "dgu khrir sems can dmyal ba rnams su skyes so",
    "K10D0276_H0278:118a-14": "// // tshe rabs lnga brgyar ni mi rnams kyi nang du za ma dang /",
    "K10D0276_H0278:118a-15": "kla klo dang /",
    "K10D0276_H0278:118a-16": "log par lta ba'i khyim rnams su skyes so //",
    "K10D0276_H0278:118a-17": "tshe rabs drug brgyar ni dmus long dang; lce med par gyur to //",
    "K10D0276_H0278:118a-18": "tshe rabs bdun brgyar ni rab tu byung nas ji",
    "K10D0276_H0278:118a-19": "srid 'tsho'i mthar thug gi bar du gzungs ma thob",
    "K10D0276_H0278:118a-20": "par 'chi ba'i dus byas te /",
    "K10D0276_H0278:118a-21": "las kyi sgrib pa de nyid kyis rigs kyi bu de dag bsgribs so //",
    "K10D0276_H0278:118a-22": "rigs kyi bu /",
    "K10D0276_H0278:118a-23": "de lta bas na khyod mos par bya'o //",
    "K10D0276_H0278:118a-24": "khyod kyi khong du chud par bya'o //",
    "K10D0276_H0278:118a-25": "chos kyi rnam grangs 'di thos nas chos smra ba",
    "K10D0276_H0278:118a-26": "la mngon sum du mthong yang 'chal pa'i tshul khrims",
    "K10D0276_H0278:118a-27": "kyis brjod par mi bya na thos pas lta ci",
    "K10D0276_H0278:118a-28": "smos / rigs kyi bu /",
    "K10D0276_H0278:118a-29": "gang zhig sems can thams cad kyi mig 'byin par",
    "K10D0276_H0278:118b-0": "byed pa bas @118b ni gang zhig chos smra ba",
    "K10D0276_H0278:118b-1": "la gshe ba'i bsam pas lta bar byed na /",
    "K10D0276_H0278:118b-2": "de ni de bas ches kha na ma tho ba'i las che ba yin no //",
    "K10D0276_H0278:118b-3": "gang zhig sems can thams cad 'ching bar byed la /",
    "K10D0276_H0278:118b-4": "gang zhig chos smra ba mthong na rgyab kyis phyegs te 'dug par byed na /",
    "K10D0276_H0278:118b-5": "bsod nams ma yin pa 'di la bsod nams ma",
    "K10D0276_H0278:118b-6": "yin pa snga ma des brgya'i char yang nye bar",
    "K10D0276_H0278:118b-7": "mi 'gro / stong gi cha dang /",
    "K10D0276_H0278:118b-8": "'bum gyi cha dang /",
    "K10D0276_H0278:118b-9": "grangs dang /",
    "K10D0276_H0278:118b-10": "cha dang /",
    "K10D0276_H0278:118b-11": "bgrang ba dang /",
    "K10D0276_H0278:118b-12": "dpe dang /",
    "K10D0276_H0278:118b-13": "rgyur yang nye bar mi 'gro'o //",
    "K10D0276_H0278:118b-14": "de ci'i phyir zhe na /",
    "K10D0276_H0278:118b-15": "gang chos smra ba la skur pa 'debs pa des",
    "K10D0276_H0278:118b-16": "ni sangs rgyas la skur pa btab par 'gyur ba'i",
    "K10D0276_H0278:118b-17": "phyir ro // sangs rgyas la bsnyen bkur bya bar 'dod pas chos smra ba la bsnyen bkur bya'o //",
    "K10D0276_H0278:118b-18": "sangs rgyas la mchod par 'dod pas chos smra ba la mchod par bya'o //",
    "K10D0276_H0278:118b-19": "sangs rgyas la phyag 'tshal bar 'dod pas chos smra ba la phyag bya'o //",
    "K10D0276_H0278:118b-20": "de ci'i phyir zhe na /",
    "K10D0276_H0278:118b-21": "thams cad mkhyen pa nyid ni byang chub sems dpa' las byung ba'i phyir dang /",
    "K10D0276_H0278:118b-22": "sangs rgyas bcom ldan 'das rnams byang chub sems dpa' las byung ba'i phyir ro //",
    "K10D0276_H0278:118b-23": "gang las brten te byang chub sems dpa'i byang chub",
    "K10D0276_H0278:118b-24": "tu sems skyes pa de las brten nas de ni",
    "K10D0276_H0278:118b-25": "nyon mongs pa rnams kyi 'dod pa'i longs spyod la",
    "K10D0276_H0278:118b-26": "gnas par brjod par mi bya /",
    "K10D0276_H0278:118b-27": "de ni nam du'ang tshangs par spyod pa la mi gnas par brjod par mi bya /",
    "K10D0276_H0278:119a-0": "de ni gzugs med pa'i ting nge @119a *//",
    "K10D0276_H0278:119a-1": "'dzin la snyoms par zhugs kyang gzugs med par nye bar 'gro bar brjod par mi bya'o //",
    "K10D0276_H0278:119a-2": "de ci'i phyir zhe na /",
    "K10D0276_H0278:119a-3": "byang chub sems dpa' de ni nyon mongs pa'i dbang gis mi skye ste /",
    "K10D0276_H0278:119a-4": "byang chub sems dpa' ni smon lam gyi dbang gis skye ba'i phyir ro //",
    "K10D0276_H0278:119a-5": "de ni byis pa'i spyod pa thams cad las grol ba'o //",
    "K10D0276_H0278:119a-6": "gang byang chub sems dpa'i nyon mongs pa rnams ston",
    "K10D0276_H0278:119a-7": "par 'dod pa des ni nam mkha'i khams kyi gzugs",
    "K10D0276_H0278:119a-8": "bstan par 'dod du zad do //",
    "K10D0276_H0278:119a-9": "rigs kyi bu /",
    "K10D0276_H0278:119a-10": "'di lta ste /",
    "K10D0276_H0278:119a-11": "dper na /",
    "K10D0276_H0278:119a-12": "klu thams cad klu nyid du spyir song ba yin",
    "K10D0276_H0278:119a-13": "pas klu'i rgyal po ma dros pa ni klu'i bgrang",
    "K10D0276_H0278:119a-14": "bar yang 'gro la klu'i nyes pa gsum gyis kyang",
    "K10D0276_H0278:119a-15": "gos par mi 'gyur ro //",
    "K10D0276_H0278:119a-16": "gsum gang zhe na /",
    "K10D0276_H0278:119a-17": "mgo la bye tshan mi 'bab pa dang /",
    "K10D0276_H0278:119a-18": "skyob po'i lus dang lhan cig tu kun tu mi gnas pa dang /",
    "K10D0276_H0278:119a-19": "de la nam mkha' lding gi 'jigs pa mi 'byung ba ste /",
    "K10D0276_H0278:119a-20": "rigs kyi bu /",
    "K10D0276_H0278:119a-21": "klu'i skyon gsum po de dag gis gos par mi 'gyur ro //",
    "K10D0276_H0278:119a-22": "rigs kyi bu /",
    "K10D0276_H0278:119a-23": "de bzhin du byang chub sems dpa' sems dpa' chen po rtsed mo dang /",
    "K10D0276_H0278:119a-24": "dga' ba thams cad nyams su myong bar byed kyang",
    "K10D0276_H0278:119a-25": "srid pa gsum du 'dod pa dang; nyon mongs pa",
    "K10D0276_H0278:119a-26": "dang / sdug bsngal rnams kyis zil gyis mi non par brjod par bya'o //",
    "K10D0276_H0278:119a-27": "rigs kyi bu /",
    "K10D0276_H0278:119a-28": "'di lta ste /",
    "K10D0276_H0278:119a-29": "dper na /",
    "K10D0276_H0278:119b-0": "sems can gyi ris nya pa zhes bya ba yod @119b do; ;de ni chu la spyod /",
    "K10D0276_H0278:119b-1": "chu la blta'ang der 'chi ba'i dus byed par mi 'gyur ro //",
    "K10D0276_H0278:119b-2": "rigs kyi bu /",
    "K10D0276_H0278:119b-3": "de bzhin du byang chub sems dpa' sems dpa' chen",
    "K10D0276_H0278:119b-4": "po 'khor ba na spyod kyang de nyid du byis",
    "K10D0276_H0278:119b-5": "pa'i spyod pa la gnas nas ye shes kyi spyod",
    "K10D0276_H0278:119b-6": "pa tshol lo // chos yang dag par blangs pas kyang rmongs par mi 'gyur ro //",
    "K10D0276_H0278:119b-7": "byis pa dang lhan cig tu gnas pas srid pa",
    "K10D0276_H0278:119b-8": "gsum gyi sdug bsngal nyams su myong bar yang mi",
    "K10D0276_H0278:119b-9": "'gyur ro // de bas na byang chub sems dpa' sems dpa' chen pos bdag bsrung bar bya'o //",
    "K10D0276_H0278:119b-10": "de nas de'i tshe bcom ldan 'das kyis tshigs su bcad pa 'di dag bka' stsal to //",
    "K10D0276_H0278:119b-11": "bde bar gshegs pa gang zhig mchod bya dang //",
    "K10D0276_H0278:119b-12": "de la gang zhig phyag kyang 'tshal 'dod pa //",
    "K10D0276_H0278:119b-13": "des 'dir bde gshegs sras rnams mchod par bya //",
    "K10D0276_H0278:119b-14": "'di ni rgyal ba rnams la mchod pa mchog /",
    "K10D0276_H0278:119b-15": "nga yi gos dang lhung gzed gding ba dang //",
    "K10D0276_H0278:119b-16": "mal cha dang ni 'chags gang yin pa //",
    "K10D0276_H0278:119b-17": "gang dag byang chub don du brtson byed pa //",
    "K10D0276_H0278:119b-18": "de dag la ni nga yis gnang ba yin //",
    "K10D0276_H0278:119b-19": "'di ltar mi mchog sangs rgyas thams cad kyang //",
    "K10D0276_H0278:119b-20": "de las nges par shin tu byung ba'i phyir //",
    "K10D0276_H0278:119b-21": "sangs rgyas rnams la ji ltar mchod bya ba //",
    "K10D0276_H0278:119b-22": "de bzhin de dag la yang mchod par bya //",
    "K10D0276_H0278:119b-23": "de dang de dag mgon dang mkhas pa ste //",
    "K10D0276_H0278:119b-24": "long ba rnams la mig kyang sbyin par byed //",
    "K10D0276_H0278:119b-25": "lam la rmongs pa rnams kyi ston pa ste //",
    "K10D0276_H0278:120a-0": "'chi ba med pa'i phyogs su @120a *//",
    "K10D0276_H0278:120a-1": "'dren pa yin //",
    "K10D0276_H0278:120a-2": "gal te sems can rnams kyis de dag la //",
    "K10D0276_H0278:120a-3": "rtag tu dga' bas longs spyod kun byin yang //",
    "K10D0276_H0278:120a-4": "de dag rnams kyi dang po'i sems brten pa //",
    "K10D0276_H0278:120a-5": "de la'ang lan glan byas par mi 'gyur ro //",
    "K10D0276_H0278:120a-6": "de nas bcom ldan 'das la byang chub sems dpa'",
    "K10D0276_H0278:120a-7": "sems dpa' chen po bag tsha ba med par gnas",
    "K10D0276_H0278:120a-8": "pas 'di skad ces gsol to //",
    "K10D0276_H0278:120a-9": "bcom ldan 'das /",
    "K10D0276_H0278:120a-10": "byang chub sems dpa' de dag gi las kyi sgrib",
    "K10D0276_H0278:120a-11": "pa de gang gis rnam par dag par 'gyur ba'i",
    "K10D0276_H0278:120a-12": "rnam grangs 'ga' zhig mchis lags sam /",
    "K10D0276_H0278:120a-13": "bka' stsal pa /",
    "K10D0276_H0278:120a-14": "yod de /",
    "K10D0276_H0278:120a-15": "bag tsha ba med par gnas pa /",
    "K10D0276_H0278:120a-16": "gal te rig kyi bu de dag rab tu byung",
    "K10D0276_H0278:120a-17": "nas gzungs sngags kyi gzhi dag zlos par byed na'o",
    "K10D0276_H0278:120a-18": "// sy'ad ya thed na /",
    "K10D0276_H0278:120a-19": "aa datstsha /",
    "K10D0276_H0278:120a-20": "aa da tstsha ba ti /",
    "K10D0276_H0278:120a-21": "aa n'a bi le /",
    "K10D0276_H0278:120a-22": "aa k'e she /",
    "K10D0276_H0278:120a-23": "aa kri te /",
    "K10D0276_H0278:120a-24": "aa n'a y'u he /",
    "K10D0276_H0278:120a-25": "aa be /",
    "K10D0276_H0278:120a-26": "aa pa dzi ra te /",
    "K10D0276_H0278:120a-27": "bha ba tu /",
    "K10D0276_H0278:120a-28": "aam ga mi /",
    "K10D0276_H0278:120a-29": "yu t'a dzny'a pa /",
    "K10D0276_H0278:120a-30": "pra kshi be /",
    "K10D0276_H0278:120a-31": "ni rga te /",
    "K10D0276_H0278:120a-32": "au gra he /",
    "K10D0276_H0278:120a-33": "hu hu me /",
    "K10D0276_H0278:120a-34": "tsa ba le /",
    "K10D0276_H0278:120a-35": "sa de /",
    "K10D0276_H0278:120a-36": "sa me /",
    "K10D0276_H0278:120a-37": "sa ma de /",
    "K10D0276_H0278:120a-38": "yo ti /",
    "K10D0276_H0278:120a-39": "na yo /",
    "K10D0276_H0278:120a-40": "pa ri sho dhi /",
    "K10D0276_H0278:120a-41": "rigs kyi bu'am /",
    "K10D0276_H0278:120a-42": "rigs kyi bu mo de dag gis gzungs sngags kyi gzhi 'di dag bzlas la /",
    "K10D0276_H0278:120a-43": "zhag bdun du 'dzin pa med pa dang /",
    "K10D0276_H0278:120a-44": "'jog pa med pa dang /",
    "K10D0276_H0278:120a-45": "gzugs med pa dang /",
    "K10D0276_H0278:120a-46": "rnam par rtog pa med pa dang /",
    "K10D0276_H0278:120a-47": "rab tu dang ba med pa dang /",
    "K10D0276_H0278:120a-48": "yun ring du 'gro ba med pa dang /",
    "K10D0276_H0278:120a-49": "byed pa med pa dang /",
    "K10D0276_H0278:120a-50": "gos pa med pa dang; mnyam pa'i sems dang bral ba dang /",
    "K10D0276_H0278:120a-51": "phung po lnga dang bral ba dang /",
    "K10D0276_H0278:120a-52": "mi bzod pa med pa'i tshul gyis sangs rgyas rjes",
    "K10D0276_H0278:120a-53": "su dran pa'i ting nge 'dzin bsgom par bya dgos",
    "K10D0276_H0278:120b-0": "te / de ni de dag phyogs bcu'i sangs @120b rgyas stong gi zhal mthong bar byed pa dang /",
    "K10D0276_H0278:120b-1": "nyes pa 'chags su 'jug par byed pa'o //",
    "K10D0276_H0278:120b-2": "de nas rigs kyi bu de dag gis rab tu byung ste /",
    "K10D0276_H0278:120b-3": "gsang sngags kyi gzhi 'di dag bzlas nas zhag bdun du brtson par 'dzin pa med pa dang /",
    "K10D0276_H0278:120b-4": "gzugs med pa dang /",
    "K10D0276_H0278:120b-5": "rnam par rtog pa med pa dang /",
    "K10D0276_H0278:120b-6": "rab tu dang ba med pa dang /",
    "K10D0276_H0278:120b-7": "yun ring du 'gro ba med pa dang /",
    "K10D0276_H0278:120b-8": "byed pa med pa dang /",
    "K10D0276_H0278:120b-9": "gos pa med pa dang /",
    "K10D0276_H0278:120b-10": "mnyam pa'i sems dang bral ba dang /",
    "K10D0276_H0278:120b-11": "phung po lnga dang bral ba dang /",
    "K10D0276_H0278:120b-12": "mi bzod pa med pa'i tshul gyis sangs rgyas rjes",
    "K10D0276_H0278:120b-13": "su dran pa'i ting nge 'dzin bsgom par bya dgos",
    "K10D0276_H0278:120b-14": "te de dag ni phyogs bcu'i sangs rgyas stong gi",
    "K10D0276_H0278:120b-15": "zhal mthong bar byed pa dang /",
    "K10D0276_H0278:120b-16": "nyes pa 'chags su 'jug par byed pa'o //",
    "K10D0276_H0278:120b-17": "de nas rigs kyi bu de dag gis rab tu",
    "K10D0276_H0278:120b-18": "byung ste gsang sngags kyi gzhi 'di dag bzlas nas",
    "K10D0276_H0278:120b-19": "zhag bdun du brtson par 'dzin pa med pa la",
    "K10D0276_H0278:120b-20": "sogs pas sangs rgyas rjes su dran pa'i ting nge",
    "K10D0276_H0278:120b-21": "'dzin bsgoms te / sangs rgyas stong yang mthong ngo //",
    "K10D0276_H0278:120b-22": "las kyi sgrib pa de'ang bshags so //",
    "K10D0276_H0278:120b-23": "de nyid kyi tshe thams cad sgrub pa'i ye shes kyi sgo zhes bya ba'i gzungs kyang thob bo //",
    "K10D0276_H0278:120b-24": "'khor ba las bskal pa sum cu'ang phyir bsnyil lo //",
    "K10D0276_H0278:120b-25": "bla na med pa yang dag par rdzogs pa'i byang chub las kyang phyir mi ldog par gyur to //",
    "K10D0276_H0278:120b-26": "bag tsha ba med par gnas pa /",
    "K10D0276_H0278:120b-27": "de la gang rgyal po zla bas byin zhes bya",
    "K10D0276_H0278:120b-28": "ba gang gis chos smra ba de la mchod pa",
    "K10D0276_H0278:120b-29": "byas par gyur pa de ni de bzhin gshegs pa",
    "K10D0276_H0278:120b-30": "dgra bcom pa yang dag par rdzogs pa'i sangs rgyas",
    "K10D0276_H0278:120b-31": "tshe dpag tu med pa yin te /",
    "K10D0276_H0278:120b-32": "de'i tshe de'i dus na rgyal po zla bas byin par gyur to //",
    "K10D0276_H0278:121a-0": "gang @121a *//",
    "K10D0276_H0278:121a-1": "spobs pa brtsegs pa zhes bya ba chos smra ba",
    "K10D0276_H0278:121a-2": "byung ba de ni de bzhin gshegs pa dgra bcom",
    "K10D0276_H0278:121a-3": "pa yang dag par rdzogs pa'i sangs rgyas mi 'khrugs",
    "K10D0276_H0278:121a-4": "pa yin te / de'i tshe de'i dus na chos",
    "K10D0276_H0278:121a-5": "smra ba spobs pa brtsegs pa zhes bya bar gyur",
    "K10D0276_H0278:121a-6": "pa yin te / to // gang dag khyim pa",
    "K10D0276_H0278:121a-7": "shing s'a la chen po lta bu'i gzhon nur gyur",
    "K10D0276_H0278:121a-8": "pa bcu po de dag ni rigs kyi bu 'di",
    "K10D0276_H0278:121a-9": "pa yin te / to // dag yin te /",
    "K10D0276_H0278:121a-10": "de'i tshe de'i dus na gang dag gis chos smra",
    "K10D0276_H0278:121a-11": "ba spobs pa brtsegs pa de la 'chal pa'i tshul",
    "K10D0276_H0278:121a-12": "khrims kyis glengs pa ste /",
    "K10D0276_H0278:121a-13": "khyim bdag shing s'a la chen po lta bu'i gzhon nu bcu por gyur to //",
    "K10D0276_H0278:121a-14": "rigs kyi bu /",
    "K10D0276_H0278:121a-15": "de lta bas na byang chub sems dpa' ji ltar gnas pas gnas kyang rung ste /",
    "K10D0276_H0278:121a-16": "byang chub sems dpas srog gi phyir yang 'khrul pa la lta bar mi bya'o //",
    "K10D0276_H0278:121a-17": "de ci'i phyir zhe na /",
    "K10D0276_H0278:121a-18": "rigs kyi bu /",
    "K10D0276_H0278:121a-19": "chos bzhi po 'di dag ni byang chub sems dpa'",
    "K10D0276_H0278:121a-20": "rnams kyi byang chub yongs su spyod par byed pa'i",
    "K10D0276_H0278:121a-21": "phyir ro // bzhi gang zhe na /",
    "K10D0276_H0278:121a-22": "stong pa nyid sgom pa dang /",
    "K10D0276_H0278:121a-23": "sems can thams cad la zhe 'dras pa med pa'i sems dang /",
    "K10D0276_H0278:121a-24": "byang chub sems dpa' rnams la rtag tu phan pa nye bar sgrub pa dang /",
    "K10D0276_H0278:121a-25": "zang zing med pa'i sems kyis chos sbyin pa yang dag par bstan pa ste /",
    "K10D0276_H0278:121a-26": "rigs kyi bu /",
    "K10D0276_H0278:121a-27": "chos bzhi po de dag ni /",
    "K10D0276_H0278:121a-28": "byang chub sems dpa' sems dpa' chen po rnams kyis byang chub yongs su sbyong bar byed pa'o //",
    "K10D0276_H0278:121a-29": "de nas bcom ldan 'das kyis don de nyid tshigs su bcad pa 'di dag gis bka' stsal to //",
    "K10D0276_H0278:121a-30": "rgyal bas gang gis de dag rnam dag pa //",
    "K10D0276_H0278:121b-0": "stong la mos pa lam gyi @121b dang por gsungs //",
    "K10D0276_H0278:121b-1": "de la rtag tu bag yod gang gnas pa //",
    "K10D0276_H0278:121b-2": "de ni sangs rgyas thob nas 'jig rten snang //",
    "K10D0276_H0278:121b-3": "sems can kun la rtag tu dang ba dang //",
    "K10D0276_H0278:121b-4": "gang la'ang kva zhes brjod par mi 'dod cing //",
    "K10D0276_H0278:121b-5": "nga rgyal spangs nas skye bo rnams la bzod //",
    "K10D0276_H0278:121b-6": "'di ni sbyong bar byed pa'i lam gnyis pa'o //",
    "K10D0276_H0278:121b-7": "sdug pa'i dngos po dri med gang ci'ang rung //",
    "K10D0276_H0278:121b-8": "byang chub mchog brtson rnams la de sbyin zhing //",
    "K10D0276_H0278:121b-9": "de dag las ni lan 'dod mi bya ste //",
    "K10D0276_H0278:121b-10": "byang chub rab mchog gi ni lam gsum pa'o //",
    "K10D0276_H0278:121b-11": "snying rje can gyis nges par skye bo la //",
    "K10D0276_H0278:121b-12": "zang zing med par rtag tu chos spyan zhing; ;lhag pa'i bsam pa yis ni snying brtse ba //",
    "K10D0276_H0278:121b-13": "de bzhin mkhas pas spyod pa'i lam bzhi pa'o //",
    "K10D0276_H0278:121b-14": "rigs kyi bu /",
    "K10D0276_H0278:121b-15": "gzhan yang /",
    "K10D0276_H0278:121b-16": "byang chub sems dpa' sems dpa' chen po gzungs la",
    "K10D0276_H0278:121b-17": "sbyor bar byas pas ni dgon pa la bstan par",
    "K10D0276_H0278:121b-18": "bya / chos nyan du 'gro bar bya /",
    "K10D0276_H0278:121b-19": "gos gtsang ma dag bcang bar bya /",
    "K10D0276_H0278:121b-20": "gcig pu gnas par bya /",
    "K10D0276_H0278:121b-21": "spyod lam bzhis gnas par bya //",
    "K10D0276_H0278:121b-22": "chos smra ba rnams la sna tshogs sbyin pa bsgrub pa'i bsam pa la sbyor ba dang /",
    "K10D0276_H0278:121b-23": "mos par bya /",
    "K10D0276_H0278:121b-24": "dkon mchog gsum la gus pa dang bcas par bya /",
    "K10D0276_H0278:121b-25": "gzhan gyi dbang du mi 'gyur bar bya /",
    "K10D0276_H0278:121b-26": "yongs su mi skyo ba dang /",
    "K10D0276_H0278:121b-27": "rtag tu brtson 'grus brtsams pa dang /",
    "K10D0276_H0278:121b-28": "g-yo med pa dang /",
    "K10D0276_H0278:121b-29": "sangs rgyas rjes su dran pa dang ma bral ba dang /",
    "K10D0276_H0278:121b-30": "mi dmigs pa dang /",
    "K10D0276_H0278:122a-0": "mtshan ma med pa legs @122a *//",
    "K10D0276_H0278:122a-1": "par bsgom pa dang /",
    "K10D0276_H0278:122a-2": "ji skad smras pa de bzhin du byed par bya /",
    "K10D0276_H0278:122a-3": "sangs rgyas la gsol ba gdab par mos par bya /",
    "K10D0276_H0278:122a-4": "nyes pa bshags pa dang /",
    "K10D0276_H0278:122a-5": "rjes su yi rang ba dang /",
    "K10D0276_H0278:122a-6": "yongs su bsngo ba la mkhas par bya /",
    "K10D0276_H0278:122a-7": "ma brtags pa'i spyod lam du mi bya /",
    "K10D0276_H0278:122a-8": "mi skrag pa dang /",
    "K10D0276_H0278:122a-9": "ston pa dang /",
    "K10D0276_H0278:122a-10": "bla ma la gnas bca' bas gnas par bya'o //",
    "K10D0276_H0278:122a-11": "mthun par 'dzin par bya'o //",
    "K10D0276_H0278:122a-12": "chos de dag la yongs su mi skyo bas bsten par bya'o //",
    "K10D0276_H0278:122a-13": "bcom ldan 'das kyis chos kyi rnam grangs 'di bshad",
    "K10D0276_H0278:122a-14": "pa na srog chags sku mkhri ni sngon sems ma",
    "K10D0276_H0278:122a-15": "bskyed pa las byang chub tu sems skyes so //",
    "K10D0276_H0278:122a-16": "srog chags lnga stong ni chos rnams la chos kyi",
    "K10D0276_H0278:122a-17": "mig rdul med cing dri ma dang bral ba rnam",
    "K10D0276_H0278:122a-18": "par dag go / byang chub sems dpa' sum khri",
    "K10D0276_H0278:122a-19": "ni mi skye ba'i chos la bzod pa skyes so",
    "K10D0276_H0278:122a-20": "par dag go / // chos kyi rnam grangs 'di",
    "K10D0276_H0278:122a-21": "thos pa ni byang chub sems dpa' sems dpa' chen",
    "K10D0276_H0278:122a-22": "po gces spras byed pa'o //",
    "K10D0276_H0278:122a-23": "gang gis bskal pa gangg'a'i klung gi bye ma snyed",
    "K10D0276_H0278:122a-24": "du stong gsum gyi stong chen po'i 'jig rten gyi",
    "K10D0276_H0278:122a-25": "khams rin po che sna bdun gyis bkang nas dkon",
    "K10D0276_H0278:122a-26": "mchog gsum la sbyin pa byin par byed la gang",
    "K10D0276_H0278:122a-27": "zhig chos kyi rnam grangs 'di nyan par byed na",
    "K10D0276_H0278:122a-28": "/ de ni de dag las mchog tu bkrabs pa'o //",
    "K10D0276_H0278:122a-29": "gang zhig bskal pa stong du shes rab kyi pha",
    "K10D0276_H0278:122a-30": "rol tu phyin pa ma gtogs par pha rol tu",
    "K10D0276_H0278:122b-0": "phyin pa lnga la @122b spyod par byed la /",
    "K10D0276_H0278:122b-1": "gang zhig chos kyi rnam grangs 'di nyan par byed",
    "K10D0276_H0278:122b-2": "na 'di ni de dag las mchog tu bkrabs pa'o",
    "K10D0276_H0278:122b-3": "// gang zhig sangs rgyas stong la snga dro dang /",
    "K10D0276_H0278:122b-4": "nyi ma phyed dang nga /",
    "K10D0276_H0278:122b-5": "phye ma red kyi dus su bsnyen bkur byed /",
    "K10D0276_H0278:122b-6": "gus par byed /",
    "K10D0276_H0278:122b-7": "rjed par byed /",
    "K10D0276_H0278:122b-8": "mchod par byed la /",
    "K10D0276_H0278:122b-9": "gang zhig chos kyi rnam grangs 'di nyan par byed na /",
    "K10D0276_H0278:122b-10": "'di ni de dag las mchog tu bkrabs pa'o //",
    "K10D0276_H0278:122b-11": "rigs kyi bu dag /",
    "K10D0276_H0278:122b-12": "de lta bas na chos kyi rnam grangs 'di bsrung ba dang /",
    "K10D0276_H0278:122b-13": "bcang ba dang /",
    "K10D0276_H0278:122b-14": "bklags pa dang /",
    "K10D0276_H0278:122b-15": "bstan pa dang /",
    "K10D0276_H0278:122b-16": "yi ger bri bar bya ba'i phyir khyed cag la gtad kyi /",
    "K10D0276_H0278:122b-17": "nga'i bstan pa 'di lus dang /",
    "K10D0276_H0278:122b-18": "srog yongs su gtang ba dang /",
    "K10D0276_H0278:122b-19": "yang bsngo zhing yongs su bsrung bar bya'o //",
    "K10D0276_H0278:122b-20": "bcom ldan 'das kyis de skad ces bka' stsal nas /",
    "K10D0276_H0278:122b-21": "byang chub sems dpa' bag tsha ba med par gnas pa dang /",
    "K10D0276_H0278:122b-22": "byang chub sems dpa' de dag dang /",
    "K10D0276_H0278:122b-23": "dge slong de dag dang /",
    "K10D0276_H0278:122b-24": "thams cad dang ldan pa'i 'khor de dang /",
    "K10D0276_H0278:122b-25": "lha dang /",
    "K10D0276_H0278:122b-26": "mi dang /",
    "K10D0276_H0278:122b-27": "lha ma yin dang /",
    "K10D0276_H0278:122b-28": "dri zar bcas pa'i 'jig rten yi rangs te /",
    "K10D0276_H0278:122b-29": "bcom ldan 'das kyis gsungs pa la mngon par bstod do //",
    "K10D0276_H0278:122b-30": "'phags pa sangs rgyas mi spang ba zhes bya ba theg pa chen po'i mdo rdzogs so ////",
    "K10D0276_H0278:122b-31": "rgya gar gyi mkhan po dzin mi tra dang /",
    "K10D0276_H0278:122b-32": "pra dzny'a barma dang /",
    "K10D0276_H0278:122b-33": "zhus chen gyi lo ts'a ba bande ye shes sde"
}