{
    "NG0469:2": "// @#// rgya gar skad du /",
    "NG0469:3": "ti la e ka tan+t+ra /",
    "NG0469:4": "bod skad du /",
    "NG0469:5": "thig le nyag gcig gi rgyud /",
    "NG0469:6": "gsang ba yang gter zhes bya ba /",
    "NG0469:7": "thig le rang byung chen po la phyag 'tshal lo //",
    "NG0469:8": "'di skad bdag gis thos pa'i dus gcig na /",
    "NG0469:9": "bcom ldan 'das dpal kun tu bzang po /",
    "NG0469:10": "ye shes kyi pho brang thig le chen po khyab brdal na bzhugs pa'i dus na /",
    "NG0469:11": "rang snang bde ba chen po'i bstan pa la gnas so //",
    "NG0469:12": "de'i tshe de'i dus na /",
    "NG0469:13": "mkha' 'gro ma 'od zer rab tu bkye ba zhes bya bas /",
    "NG0469:14": "g.yas ngos nas lan gsum bskor nas mdun drang por bzhugs te /",
    "NG0469:15": "thal mo rab tu sbyar te /",
    "NG0469:16": "kun tu bzang po'i spyan snga na bzhugs so //",
    "NG0469:17": "de nas rdo rje mkha' 'gro ma dri ma med dang */",
    "NG0469:18": "mkha' 'gro ma mtsho skyes dang */",
    "NG0469:19": "bkrag ldan ma dang */",
    "NG0469:20": "mkha' 'gro ma mdzes ma dang */",
    "NG0469:21": "mkha' 'gro ma ye shes ldan dang */",
    "NG0469:22": "gar ma dang 'phreng ma la sogs pa /",
    "NG0469:23": "phyi'i mkha' 'gro lnga dang */",
    "NG0469:24": "gsang ba'i mkha' 'gro lngas zhus pa /",
    "NG0469:25": "kye kye bcom ldan 'das /",
    "NG0469:26": "bdag cag mkha' 'gro ma rnams la /",
    "NG0469:27": "thig le nyag gcig gsang ba yang gter bla na med pa bshad par zhu /",
    "NG0469:28": "zhes gsol pas /",
    "NG0469:29": "thig le nyag gcig gsang ba yang gter gyi rgyud las /",
    "NG0469:30": "gleng gzhi'i le'u ste dang pa'o //     // de nas bcom ldan 'das kyis /",
    "NG0469:31": "thig le nyag gcig gi dgongs pa las bzhengs nas /",
    "NG0469:32": "mkha' 'gro ma'i tshogs dang bcas pa la 'di skad ces bka' stsal pa / @#//",
    "NG0469:33": "kye ma rdo rje mkha' 'gro ma //",
    "NG0469:34": "slob dpon slob ma'i mtshan nyid dang *//",
    "NG0469:35": "de la gdams pa'i man ngag dang *//",
    "NG0469:36": "ngo sprod snyan rgyud bshad par bya //",
    "NG0469:37": "zhes gsungs so //",
    "NG0469:38": "thig le nyag gcig gsang ba yang gter gyi rgyud las /",
    "NG0469:39": "lan btab pa'i le'u ste gnyis pa'o //     // de nas mkha' 'gro ma 'od zer bkye bas /",
    "NG0469:40": "slob dpon mtshan nyid ji ltar lags //",
    "NG0469:41": "zhes zhus pas /",
    "NG0469:42": "thig le'i klong nas bka' stsal pa //",
    "NG0469:43": "rdo rje slob dpon lnga yin te //",
    "NG0469:44": "'dren pa'i slob dpon pha ltar bkur //",
    "NG0469:45": "nyams chags skong ba'i slob dpon ma ltar bkur //",
    "NG0469:46": "rgyud smin dbang gi slob dpon ni //",
    "NG0469:47": "dpral gyi mig ltar bkur ba'o //",
    "NG0469:48": "gdams ngag ston pa'i slob dpon ni //",
    "NG0469:49": "khong gi snying ltar bkur bar bya //",
    "NG0469:50": "ngo sprod ston pa'i slob dpon ni //",
    "NG0469:51": "byang chub sems dang rin chen srog ltar bkur //",
    "NG0469:52": "ces gsungs so //",
    "NG0469:53": "thig le gsang ba yang gter gyi rgyud las /",
    "NG0469:54": "slob dpon gyi mtshan nyid bstan pa'i le'u ste gsum pa'o //    // de nas yang zhus pa /",
    "NG0469:55": "mched kyi mtshan nyid ji ltar lags //",
    "NG0469:56": "bka' stsal pa /",
    "NG0469:57": "dam tshig 'dres pa phyi yi mched //",
    "NG0469:58": "spun dang ming po sring mo ltar //",
    "NG0469:59": "rdo rje spun dang mar gyur med pas ni //",
    "NG0469:60": "de ni ma ltar bltar bar bya //",
    "NG0469:61": "de ni phyi yi mched lcam mo //",
    "NG0469:62": "dbang bzhi rdzogs pa'i rnal 'byor spun //",
    "NG0469:63": "de ni khong gi snying ltar lta //",
    "NG0469:64": "dbang la ma rten gdams pa'i mched //",
    "NG0469:65": "de ni dpral gyi mig ltar lta //",
    "NG0469:66": "de ni nang gi mched lcam mo //",
    "NG0469:67": "ngo sprod byas pa ye shes mched //",
    "NG0469:68": "de ni rin chen srog ltar lta //",
    "NG0469:69": "de ni gsang ba'i mched gsum yin //",
    "NG0469:70": "zhes gsungs so //",
    "NG0469:71": "thig le nyag gcig gsang ba yang gter gyi rgyud las //",
    "NG0469:72": "slob ma'i mtshan nyid bstan pa'i le'u ste bzhi pa'o //    // yang zhus pa /",
    "NG0469:73": "gdams pa'i man ngag bstan du gsol //",
    "NG0469:74": "zhes gsol pas /",
    "NG0469:75": "bka' stsal pa /",
    "NG0469:76": "gdams pa la ni rnam gnyis te //",
    "NG0469:77": "phyi pa dang ni nang pa'o //",
    "NG0469:78": "phyi yi mtshan nyid bstan par bya //",
    "NG0469:79": "mu stegs lta ba sum brgya drug cu yang *//",
    "NG0469:80": "phung po bzhi ru 'dus pas te //",
    "NG0469:81": "snga ma rjes dpag shes pa dang *//",
    "NG0469:82": "da lta'i rjes su dpag pa dang *//",
    "NG0469:83": "phyi ma rjes su dpag pa dang *//",
    "NG0469:84": "mngon sum rjes dpag shes pas phung *//",
    "NG0469:85": "de yang bsdus nas snga ma las //",
    "NG0469:86": "lto sa brgya dang nyi shu //",
    "NG0469:87": "da lta las ltos brgya dang nyi shu //",
    "NG0469:88": "phyi ma la ltos brgya nyi shu ste //",
    "NG0469:89": "sum brgya drug cu yin //",
    "NG0469:90": "de yang drug cu gnyis su 'dus pa ste //",
    "NG0469:91": "rtag pa dang ni chad pa'o //",
    "NG0469:92": "de yang bsdus na phung po rnam bzhi ste //",
    "NG0469:93": "mngon par shes pas phung ba dang *//",
    "NG0469:94": "rgyu la gsum gyi phung ba dang *//",
    "NG0469:95": "rtag chad gnyis kyi phung ba dang *//",
    "NG0469:96": "dka' thub dag gi phung po'o //",
    "NG0469:97": "rgyu ltas sa gsum gyi phung po ni //",
    "NG0469:98": "phyi dang rang bzhin dngos po'i sdang pa 'di la rgyu ltas phung *//",
    "NG0469:99": "thig le nyag gcig gsang ba yang gter gyi rgyud las /",
    "NG0469:100": "phyi rol pa don log @#//",
    "NG0469:101": "pas phung ba'i le'u ste lnga pa'o //    // yang zhus pa /",
    "NG0469:102": "nang pa'i gdams ngag bstan du gsol //",
    "NG0469:103": "ces zhus pas /",
    "NG0469:104": "bka' stsal pa /",
    "NG0469:105": "rtsa rlung thig le gdams pa dang *//",
    "NG0469:106": "sna rtsa gsum gyi gdams pa dang *//",
    "NG0469:107": "brtul zhugs spyod pa'i gdams pa dang *//",
    "NG0469:108": "chos 'byung mdzod kyi gdams pa dang *//",
    "NG0469:109": "thig le nyams kyi gdams pa dang *//",
    "NG0469:110": "bsgrub bya thabs kyi gdams pa dang *//",
    "NG0469:111": "thabs dang shes rab gdams pa dang *//",
    "NG0469:112": "mthar thug 'bras bu'i gdams pa dang *//",
    "NG0469:113": "byin brlab dbang gi nus pa bshad par bya //",
    "NG0469:114": "zhes gsungs pas //",
    "NG0469:115": "de la rtsa rlung thig le gdams pa dag bshad pa ni /",
    "NG0469:116": "gnas pa rtsa'i dbang du byas nas bshad na /",
    "NG0469:117": "rtsa bye ba phrag brgyar gnas kyang */",
    "NG0469:118": "ming du btags pa rtsa stong phrag drug cu rtsa bzhir gnas /",
    "NG0469:119": "de yang bsdus na 'khor lo bzhi dang */",
    "NG0469:120": "rtsa 'dab brgya nyi shur 'dus /",
    "NG0469:121": "de yang gsum du 'dus /",
    "NG0469:122": "rkyang ma ro ma kun dar ro //",
    "NG0469:123": "de yang a ba d+hu tir 'dus te /",
    "NG0469:124": "de la mi rtog pa'i ye shes gnas bde skye bar bya ba'i phyir /",
    "NG0469:125": "rlung gis rtsa 'gengs pas na /",
    "NG0469:126": "g.yo ba rlung gi dbang du bshad na /",
    "NG0469:127": "spyir dbugs nyi khri chig stong drug brgya 'gyu yang */",
    "NG0469:128": "rlung gsum du 'dus /",
    "NG0469:129": "dwangs snyigs 'byed pa'i rlung */",
    "NG0469:130": "shes pa rten srog 'dzin pa'i rlung */",
    "NG0469:131": "lus zungs bcud kyi rlung ngo *//",
    "NG0469:132": "dwangs snyigs 'byed pa'i rlung ni pho ba kha na gnas /",
    "NG0469:133": "rgyu ba gyen du rgyu //",
    "NG0469:134": "zas dwangs snyigs 'byed de dwangs ma gsos su 'gyur ro //",
    "NG0469:135": "shes pa'i rten srog 'dzin pa'i rlung ni /",
    "NG0469:136": "snyig khog 'od gsal na yum kun tu bzang mo gzugs kyi phung po 'byung ba nam mkha' /",
    "NG0469:137": "yum kun tu bzang mo'i ngang du sangs rgyas so //",
    "NG0469:138": "gzugs kyi phung po kun tu bzang po'i ngang du sangs rgyas so //",
    "NG0469:139": "de gnyis ka chos kyi dbyings kyi ye shes su sangs rgyas so //",
    "NG0469:140": "me long lta bu'i ye shes kyi snang ba las /",
    "NG0469:141": "rdo rje sems dpa' yab yum sangs rgyas spyan /",
    "NG0469:142": "rnam par shes pa'i phung po 'byung ba sangs rgyas spyan du bud+d+ha /",
    "NG0469:143": "rnam shes phung po rdo rje sems dpar bud+d+ha /",
    "NG0469:144": "gnyis ka me long lta bur sangs rgyas so //",
    "NG0469:145": "mnyam pa nyid kyi ye shes kyi snang ba las /",
    "NG0469:146": "rin chen 'byung ldan yum ma ma ki / tshor ba'i phung po 'byung ba chu /",
    "NG0469:147": "chu ma ma kir bud+d+ha /",
    "NG0469:148": "tshor ba rin chen 'byung ldan du bud+d+ha /",
    "NG0469:149": "gnyis ka mnyam pa nyid kyi ye shes su sangs rgyas so //",
    "NG0469:150": "so sor rtog pa'i snang ba las /",
    "NG0469:151": "snang ba mtha' yas gos dkar mo /",
    "NG0469:152": "'du shes kyi phung po 'byung ba me /",
    "NG0469:153": "me gos dkar mor bud+d+ha /",
    "NG0469:154": "'du shes snang ba mtha' yas su bud+d+ha /",
    "NG0469:155": "gnyis ka so sor rtog pas sangs rgyas so //",
    "NG0469:156": "bya ba grub pa'i snang ba las /",
    "NG0469:157": "don yod grub pa dam tshig sgrol ma 'du byed kyi phung por 'byung ba rlung sgrol mar bud+d+ha /",
    "NG0469:158": "'du byed don yod grub par sangs rgyas so /",
    "NG0469:159": "zhes gsungs so //",
    "NG0469:160": "thig le gsang ba yang gter gyi rgyud las /",
    "NG0469:161": "mdzod kyi le'u ste dgu @#//",
    "NG0469:162": "pa'o //    // thig le nyams kyi man ngag bstan du gsol //",
    "NG0469:163": "ces zhus pas /",
    "NG0469:164": "bka' stsal pa /",
    "NG0469:165": "gzhi'i thig le 'gag pa med pa //",
    "NG0469:166": "las kyi thig le rang rtsal yin //",
    "NG0469:167": "'khrul pa'i thig le rang snang yin //",
    "NG0469:168": "rang grol thig le shes rab chen po yin //",
    "NG0469:169": "'bras bu'i thig le khyab brdal yin //",
    "NG0469:170": "zhes gsungs so //",
    "NG0469:171": "thig le nyag gcig gsang ba yang gter gyi rgyud las /",
    "NG0469:172": "thig le gtan la dbab pa'i le'u ste bcu pa'o //    // yang zhus pa /",
    "NG0469:173": "bsgrub pa bya thabs kyi man ngag bstan du gsol //",
    "NG0469:174": "ces zhus pas /",
    "NG0469:175": "bka' stsal pa /",
    "NG0469:176": "thabs kyi rnam pa bzhi yin te //",
    "NG0469:177": "shes rab thabs la brten pas 'grub //",
    "NG0469:178": "thabs la 'tsheng ba rnam pa bzhi byung ste //",
    "NG0469:179": "byed pa por rgyur lta ba las log ste //",
    "NG0469:180": "shes rab kyi ye shes ngos bzung bas 'tshengs //",
    "NG0469:181": "mngon par shes pa las log ste /",
    "NG0469:182": "ye shes zang thal thig le nyag gcig tu shes pas 'tshengs /",
    "NG0469:183": "rang bzhin rgyur lta ba las log ste /",
    "NG0469:184": "rig par rang grol du rtogs pas 'tshengs /",
    "NG0469:185": "chad pa rgyur lta ba las log ste /",
    "NG0469:186": "rang byung ye shes lam du slongs pas 'tshengs zhes gsungs so //",
    "NG0469:187": "yang gter las /",
    "NG0469:188": "bsgrub bya thabs kyi gdams ngag bstan pa'i le'u ste",
    "NG0469:189": "bcu gcig pa'o // // yang zhus pa thabs dang",
    "NG0469:190": "shes rab gdams ngag bstan du gsol //",
    "NG0469:191": "ces zhus pas /",
    "NG0469:192": "bka' stsal pa /",
    "NG0469:193": "thabs dang shes rab lam du bkyer ba ni //",
    "NG0469:194": "rnam spyod yongs gcod dbyer med gcod //",
    "NG0469:195": "rnam spyod thabs dang shes rab lam du bkyer ba bsten te /",
    "NG0469:196": "bskyed pa'i rim pa 'khrul ba'i snang ba rnams //",
    "NG0469:197": "rang snang 'od gsal shes pa thabs kyi mchog /",
    "NG0469:198": "de nyid zang thal shes pa shes rab chen po",
    "NG0469:199": "yin // yongs spyod thabs dang shes rab bstan pa ni //",
    "NG0469:200": "lta ba yongs su spyod pa dang *//",
    "NG0469:201": "spyod pa sgom pa yongs su spyod pa'i phyir //",
    "NG0469:202": "ston pa chen po nga nyid chos kyang nga *//",
    "NG0469:203": "nyan pa'i tshogs ldan nga yin te //",
    "NG0469:204": "lta sgom spyod pa po yang nga *//",
    "NG0469:205": "lta sgom spyod pa rang grol shes na thabs kyi",
    "NG0469:206": "mchog / de la chags pa med na shes rab",
    "NG0469:207": "chen po yin // zhes gsungs so //",
    "NG0469:208": "yang gter las /",
    "NG0469:209": "thabs dang shes rab gdams ngag gi le'u ste bcu gnyis pa'o ///",
    "NG0469:210": "/ yang zhus pa /",
    "NG0469:211": "mthar thug 'bras bu'i gdams ngag bstan du gsol //",
    "NG0469:212": "ces zhus pas /",
    "NG0469:213": "bka' stsal pa /",
    "NG0469:214": "'bras bu'i don ni 'di ltas ste //",
    "NG0469:215": "snang ba 'od gsal shes pas chos kyi 'bras bu yin //",
    "NG0469:216": "rig pa 'od gsal shes pas shes rab 'bras bu yin //",
    "NG0469:217": "ye shes 'od gsal shes pas thig le'i 'bras bu yin //",
    "NG0469:218": "phyi nang med pas shes rab 'bras bu yin //",
    "NG0469:219": "de yi don la grol na dbang dang thugs rje rgyun mi 'chad //",
    "NG0469:220": "ces gsungs so //",
    "NG0469:221": "de nas b+ha ga wan gyis thig le khyab brdal du /",
    "NG0469:222": "mkha' 'gro ma 'od zer 'phro ba dang bcas nas gshegs so //",
    "NG0469:223": "mkha' 'gro ma thams cad dga' @#//",
    "NG0469:224": "mgu rjes su yi rang ngo *//"
}