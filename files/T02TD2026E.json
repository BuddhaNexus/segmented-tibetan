{
    "T02TD2026E:113b-0": "@113b # // rgya gar skad du /",
    "T02TD2026E:113b-1": "rakta ya m'a ri sv'a dha na n'a ma /",
    "T02TD2026E:113b-2": "bod skad du /",
    "T02TD2026E:113b-3": "gshin rje gshed dmar po'i sgrub thabs zhes bya ba /",
    "T02TD2026E:113b-4": "gshin rje'i gshed dmar po la phyag 'tshal lo //",
    "T02TD2026E:113b-5": "aom hr'i:shti:bi kri t'a na na h'um h'um phat phat sv'a h'a /",
    "T02TD2026E:113b-6": "aom ya m'anta krita h'um h'um phat phat sv'a h'a /",
    "T02TD2026E:113b-7": "sngags pas dang por re zhig bde ba'i stan la nye bar 'dug ste /",
    "T02TD2026E:113b-8": "rang gi snying gar aam yig las skyes pa'i nyi ma'i dkyil 'khor bsgom par bya'o //",
    "T02TD2026E:113b-9": "de'i dbus su h'um yig bsgoms te /",
    "T02TD2026E:113b-10": "de'i 'od zer gyis gshin rje'i dgra dmar po dang /",
    "T02TD2026E:113b-11": "bla ma dang /",
    "T02TD2026E:113b-12": "sangs rgyas dang /",
    "T02TD2026E:113b-13": "byang chub sems dpa' rnams mdun du dmigs pa la bkug ste /",
    "T02TD2026E:113b-14": "me tog la sogs pa rnams kyis yang dag par mchod pa dang /",
    "T02TD2026E:113b-15": "phyag 'tshal ba dang /",
    "T02TD2026E:113b-16": "sdig pa brjod pa la sogs pa bya'o //",
    "T02TD2026E:113b-17": "de nas khams gsum pa'i bdag nyid rnams sgyu ma dang /",
    "T02TD2026E:113b-18": "rmi lam dang /",
    "T02TD2026E:113b-19": "mig 'phrul dang mtshungs par dmigs la /",
    "T02TD2026E:113b-20": "stong pa nyid rnam par bsam par bya'o//",
    "T02TD2026E:113b-21": "aom sh'u nya t'a dzny'a na badzra sva bh'a ba a'atma ko&amp; ham /",
    "T02TD2026E:113b-22": "zhes pas sems byin gyis brlab par bya'o //",
    "T02TD2026E:113b-23": "de nas h'um ngam /",
    "T02TD2026E:113b-24": "aam yig dmar por gyur pa las nyi ma'i dkyil 'khor /",
    "T02TD2026E:113b-25": "de'i steng du h'um yig dmar po /",
    "T02TD2026E:113b-26": "de yongs su gyur pa las mi mgo rlon pas mtshan pa'i dbyug pa dkar po /",
    "T02TD2026E:113b-27": "de'i dbus su aam yig dmar po yongs su gyur pa las nyi ma'i dkyil 'khor //",
    "T02TD2026E:113b-28": "de'i dbus su h'um yig dmar po /",
    "T02TD2026E:113b-29": "de thams cad yongs su gyur pa las /",
    "T02TD2026E:113b-30": "gshin rje mthar byed pa'i gshin rje'i gshed kyi bdag nyid bsam par bya'o //",
    "T02TD2026E:113b-31": "sku mdog dmar po g-yon brkyang ba'i zhabs kyis bzhugs pa /",
    "T02TD2026E:114a-0": "mche ba gtsigs shing zhal @114a * //",
    "T02TD2026E:114a-1": "'gyur zhing /",
    "T02TD2026E:114a-2": "ljags 'gyur ba drag po /",
    "T02TD2026E:114a-3": "klu brgyad kyis rnam par brgyan pa /",
    "T02TD2026E:114a-4": "dbu skra dmar ser gyen du 'bar ba /",
    "T02TD2026E:114a-5": "mgul la mi mgo'i phreng ba dang /",
    "T02TD2026E:114a-6": "stag gi pags pa'i sham thabs can /",
    "T02TD2026E:114a-7": "rgyan kha dog dmar po sna tshogs can no //",
    "T02TD2026E:114a-8": "shes rab ma g-yas brkyang ba'i zhabs kyis mtshan pa phyogs su bsgom par bya'o //",
    "T02TD2026E:114a-9": "de nas bcom ldan 'das kyi thugs kar sngags kyi sa bon yongs su gyur pa las nyi ma /",
    "T02TD2026E:114a-10": "de'i steng du h'um yig /",
    "T02TD2026E:114a-11": "de yongs su gyur pa las mi mgo rlon pas mtshan pa'i dbyig pa dkar po nges par bsgom par bya'o //",
    "T02TD2026E:114a-12": "de'i dbus su nyi ma'i dkyil 'khor la gnas pa'i h'um yig dmar po rnam par bsam par bya'o //",
    "T02TD2026E:114a-13": "de nas gsang ba la h'um yig yongs su gyur pa las rdo rje bsam par bya'o //",
    "T02TD2026E:114a-14": "bcom ldan 'das ma'i gsang ba las padma 'dab ma brgyad pa la aam yig dmar pos mtshan pa'o //",
    "T02TD2026E:114a-15": "de'i rjes su sngags brjod par bya'o //",
    "T02TD2026E:114a-16": "aom sarba ta th'a ga t'a nu r'a ga na badzra sva bh'a ba a'atma ko&amp; ham /",
    "T02TD2026E:114a-17": "de'i rjes su lte ba'i 'og padma dmar po 'dab ma brgyad pa'i steng du hr'i: yig dmar po 'bar bar bsam par bya'o //",
    "T02TD2026E:114a-18": "bcom ldan 'das zhal gcig phyag gnyis pa /",
    "T02TD2026E:114a-19": "g-yon pa'i phyag gis khrag gis gang ba'i thod pa dang /",
    "T02TD2026E:114a-20": "g-yas kyis mgo bos mtshan pa'i dbyug pa dkar po 'chang ba /",
    "T02TD2026E:114a-21": "ma hirsha dang /",
    "T02TD2026E:114a-22": "sna tshogs padma'i steng du bsgom par bya'o //",
    "T02TD2026E:114a-23": "shes rab ma dga' bas myos pa /",
    "T02TD2026E:114a-24": "mgul pa nas 'khyud pa thod pa skam po can /",
    "T02TD2026E:114a-25": "zhal gcig phyag gnyis ma /",
    "T02TD2026E:114a-26": "bcom ldan 'das dang zhal sbyor bas bzhugs pa /",
    "T02TD2026E:114a-27": "de lta bur gyur pa'i gshin rje gshed bsgom par bya'o //",
    "T02TD2026E:114a-28": "thun gsum mam /",
    "T02TD2026E:114a-29": "thun bzhi rnam par bsgoms la /",
    "T02TD2026E:114a-30": "gtor ma spyin par bya ste /",
    "T02TD2026E:114a-31": "bhr'um a'am dzr'im mam h'um /",
    "T02TD2026E:114a-32": "dam tshig byin gyis brlabs pa'i sngags so //",
    "T02TD2026E:114a-33": "aom kha kha kh'a hi kh'a hi sarba yaksha raksha sa bh'u ta pre ta pi sh'a tsonma da kumbhand'a pa sma ra d'a ki ny'a da ya /",
    "T02TD2026E:114a-34": "ai dam grihn'antu /",
    "T02TD2026E:114a-35": "sarba siddhim me pra yactshantu ya theshtam bh'unydza tha pi ba tha dzi gra tha m'a ti /",
    "T02TD2026E:114a-36": "kra ma sarba siddhim ye sa ha yi ka bha ba tu h'um h'um phat phat sv'a h'a /",
    "T02TD2026E:114a-37": "'byung po thams cad pa'i gtor ma'i sngags so //",
    "T02TD2026E:114a-38": "las dang rjes su mthun pa'i kha dog dmar po dang /",
    "T02TD2026E:114a-39": "nag po dang /",
    "T02TD2026E:114a-40": "ser po dang /",
    "T02TD2026E:114a-41": "dkar po'i sku bsam par bya'o //",
    "T02TD2026E:114a-42": "de nas bzlas pa rjes su dran par bya'o //",
    "T02TD2026E:114b-0": "aom hr'i: shtvim: @114b bi kri t'a na na h'um h'um phat phat /",
    "T02TD2026E:114b-1": "de ba datta s+ya sh'antim ku ru n'a ma sva' h'a /",
    "T02TD2026E:114b-2": "rgyas pa la boo shat /",
    "T02TD2026E:114b-3": "dgug pa la dza:/",
    "T02TD2026E:114b-4": "dbang la h'um mu ke ho //",
    "T02TD2026E:114b-5": "rengs pa la la //",
    "T02TD2026E:114b-6": "skrod pa la h'um phat /",
    "T02TD2026E:114b-7": "gzung ba la h'um phat /",
    "T02TD2026E:114b-8": "gzhan rnams la autstsha ta rnams so //",
    "T02TD2026E:114b-9": "de lta bu rengs pa la sogs pa'i las rab 'byam rnams kyi nang du gzhug go //",
    "T02TD2026E:114b-10": "zhi ba la gi wang gis bsrung bar 'gyur te /",
    "T02TD2026E:114b-11": "dar dang /",
    "T02TD2026E:114b-12": "ras dang /",
    "T02TD2026E:114b-13": "gro ga dkar po dang /",
    "T02TD2026E:114b-14": "smyug ma'am /",
    "T02TD2026E:114b-15": "shun pa'i ras bkrus pa la 'khor lo gnyis mngon par bris la /",
    "T02TD2026E:114b-16": "n'a ma'i yi ge'i nang du gzhug go //",
    "T02TD2026E:114b-17": "gzhi nag po sogs pa dang bral ba'i rdza kha sbyar ba'i gnas su bu ram dang /",
    "T02TD2026E:114b-18": "sbrang gi nang du bcug ste /",
    "T02TD2026E:114b-19": "skud pa dkar pos dkris nas thun gsum du me tog dkar pos mchod nas /",
    "T02TD2026E:114b-20": "kha shar du mngon par phyogs la /",
    "T02TD2026E:114b-21": "gshin rje mthar byed sku mdog dkar po'i rang bzhin du gsal bar bsgoms nas /",
    "T02TD2026E:114b-22": "zla ba'i dkyil 'khor gyi steng du gnas pa'i bsgrub bya bltas la /",
    "T02TD2026E:114b-23": "bum pa dkar po zla ba ltar dkar ba'i bdud rtsis gang ba'i dbang bskur bar bsams nas /",
    "T02TD2026E:114b-24": "bzlas par bya'o //",
    "T02TD2026E:114b-25": "aom hr'i:shtri:bi kri t'a na na h'um h'um phat phat /",
    "T02TD2026E:114b-26": "n'a ma de ba datta s+ya sh'antim ku ru n'a ma sv'a h'a /",
    "T02TD2026E:114b-27": "zhi ba'i cho ga'o //",
    "T02TD2026E:114b-28": "skyes pa rnams kyis zhi ba la gur gum gyis so //",
    "T02TD2026E:114b-29": "rgyas pa la'ang gur gum gyis so ;",
    "T02TD2026E:114b-30": "/'khor lo gnyis mngon par bris te /",
    "T02TD2026E:114b-31": "booshta'i yi ge dang bcas pa mar dang /",
    "T02TD2026E:114b-32": "sbrang rtsi'i nang du bcug la /",
    "T02TD2026E:114b-33": "rdza kha sbyar du gnas pa la skud pa ser pos dkris nas thun gsum du me ser pos mchod /",
    "T02TD2026E:114b-34": "byang du kha bltas la gshin rje gshed sku mdog ser po'i skur dmigs la /",
    "T02TD2026E:114b-35": "zla ba kha dog ser po la gnas pa'i bsgrub bya la gser gyi bum pa ser po dang /",
    "T02TD2026E:114b-36": "bdud rtsi ser po rnams kyis dbang bskur bar bsams la /",
    "T02TD2026E:114b-37": "sngags kyi bzlas pa bya ba ni /",
    "T02TD2026E:114b-38": "aom hr'i: shtri: bi kri t'a na na h'um h'um phat phat /",
    "T02TD2026E:114b-39": "de ba datta s+ya pushtim ku ru boo shat sv'a h'a /",
    "T02TD2026E:114b-40": "rgyas pa'i cho ga'o //",
    "T02TD2026E:114b-41": "gro ga'am ras la rgya skyegs sam /",
    "T02TD2026E:114b-42": "tsandan dmar po'i khu ba'am /",
    "T02TD2026E:114b-43": "ming med kyi khrag dang bsres pas 'khor lo gnyis mngon par bris te /",
    "T02TD2026E:114b-44": "ho yig n'a ma dang bcas pa nang du bcug la /",
    "T02TD2026E:115a-0": "yongs su tshos pa'i rdza kha sbyar du bzhag pa la mar @115a * //",
    "T02TD2026E:115a-1": "dang ;",
    "T02TD2026E:115a-2": "sbrang rtsi nang du bcug la /",
    "T02TD2026E:115a-3": "me tog dmar po rnams kyis mchod /",
    "T02TD2026E:115a-4": "nub tu kha bltas la gshin rje gshed dmar po'i gzugs su bsams nas /",
    "T02TD2026E:115a-5": "zla ba'i dkyil 'khor dmar po'i dbus su bsgrub bya bsams la ;",
    "T02TD2026E:115a-6": "rang gi lus las 'phros pa'i 'od kyis dbang bskur bas myos par 'gyur te /",
    "T02TD2026E:115a-7": "rkang pa gnyis kyi mdun du 'gyel bar bsams te /",
    "T02TD2026E:115a-8": "sngags bzlas pa ni /",
    "T02TD2026E:115a-9": "aom hr'i:shtri:wi krit'a na na h'um h'um phat phat /",
    "T02TD2026E:115a-10": "de ba datta s+ya kri te ya dzny'a dattam ba shyam ku ru ho:/",
    "T02TD2026E:115a-11": "gal te dbang du ma gyur na ;",
    "T02TD2026E:115a-12": "der mar dang sbrang rtsis spangs pa'i 'khor lo de nyid la seng ldeng gi sol ba la sogs du ba med pas bdug par bya'o //",
    "T02TD2026E:115a-13": "aom hr'i:shtri:wi kri t'a na na h'um h'um phat phat /",
    "T02TD2026E:115a-14": "de ba datta ba shyam ku ru ho:/",
    "T02TD2026E:115a-15": "zhes pa'i sngags bzla bar bya'o //",
    "T02TD2026E:115a-16": "dbang gi cho ga'o //",
    "T02TD2026E:115a-17": "dur khrod kyi ras sam /",
    "T02TD2026E:115a-18": "khrag gis spangs pa'i ras la tshos dang bsres pas 'khor lo gnyis mngon par bris te /",
    "T02TD2026E:115a-19": "dza yig dang /",
    "T02TD2026E:115a-20": "hr'i:yig dang ni ma'i yi ge dang bcas pa nang du bcug la /",
    "T02TD2026E:115a-21": "bud med kyi thod pa kha sbyar la bzhag la /",
    "T02TD2026E:115a-22": "me tog dmar pos mngon par mchod /",
    "T02TD2026E:115a-23": "dgongs thun gyi nyi ma dang 'dra ba'i gshin rje mthar byed gyi sku dmar po /",
    "T02TD2026E:115a-24": "lcags kyu dang zhags pa 'dzin pa bdag nyid kyis bsams nas /",
    "T02TD2026E:115a-25": "de'i snying lcags kyus phug / ske la zhags pas bcings nas 'ong bar bsam mo //",
    "T02TD2026E:115a-26": "gal te 'ong na de la seng ldeng gi mes gdung bar bya'o //",
    "T02TD2026E:115a-27": "sngags bzlas so //",
    "T02TD2026E:115a-28": "las rab 'byam rnams ni rgyud du shes par bya'o //",
    "T02TD2026E:115a-29": "gshin rje gshed dmar po'i sgrub thabs /",
    "T02TD2026E:115a-30": "slob dpon chen po dpal 'dzin gyis mdzad pa rdzogs so /",
    "T02TD2026E:115a-32": "// / lha'i skad la legs par zhugs pa'i sh'akya'i dge slong nyi ma rgyal mtshan dpal bzang pos skad gnyis smra ba rnams kyi gdan sa dpal thar pa gling gi gtsug lag khang du bsgyur ba'o//"
}