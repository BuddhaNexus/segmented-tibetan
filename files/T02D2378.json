{
    "T02D2378:11b-0": "@11b # // rgya gar skad du /",
    "T02D2378:11b-1": "b'a yu ta ttvam bh'a ba na n'a ma /",
    "T02D2378:11b-2": "bod skad du /",
    "T02D2378:11b-3": "rlung gi de nyid bsgom pa'i man ngag ces bya ba /",
    "T02D2378:11b-4": "bla ma rnams la phyag 'tshal lo //",
    "T02D2378:11b-5": "dur khrod ma ni lhan skyes rtogs pa med //",
    "T02D2378:11b-6": "phra zhing mi dmigs rang bzhin yid 'ong ba //",
    "T02D2378:11b-7": "padma'i dbus 'gyur sna tshogs rol mdzad de //",
    "T02D2378:11b-8": "dus kyi stobs kyis dpa' bo gnyis med pa //",
    "T02D2378:11b-9": "nam mkhar khyab cing thim par dmigs pa med //",
    "T02D2378:11b-10": "mnyam pa'i bde rtogs skad cig gcig la ni //",
    "T02D2378:11b-11": "khams gsum g-yo zhing bde lta rtogs pa ste //",
    "T02D2378:11b-12": "bla ma'i bka' yis gang yang lhan skyes so //",
    "T02D2378:11b-13": "bla mas ma rtogs lhan skyes gzhan du min //",
    "T02D2378:11b-14": "yon tan rnams la nga rgyal ma byed kye //",
    "T02D2378:11b-15": "lhan cig skyes pa'i gnyid log myos 'gyur ba//",
    "T02D2378:11b-16": "dam tshig glang chen lta bur spyod //",
    "T02D2378:11b-17": "dbang po sgo dgu'i sngags kyis lam bkag pas //",
    "T02D2378:11b-18": "brtan pa'i bum pas de ni mya ngan 'das //",
    "T02D2378:11b-19": "padma'i ge sar rlung gi 'byung 'jug 'di //",
    "T02D2378:11b-20": "brtan par bcings na mgon po 'chags par 'gyur //",
    "T02D2378:11b-21": "rlung nyid thim pas mi 'gyur kha dog med //",
    "T02D2378:11b-22": "'brel med dran sems nyid ni stong pa la //",
    "T02D2378:11b-23": "bsgoms dang bsgom rgyu sgom byed de la med //",
    "T02D2378:11b-24": "g-yo ba'i sems nyid ting nge 'dzin gyis ni //",
    "T02D2378:11b-25": "sems kyi rgyal po brtan med mkha' la lding //",
    "T02D2378:11b-26": "mnyam par non cig lus kyi 'khrul 'khor bya //",
    "T02D2378:11b-27": "sems nyid bde chen bkram pas mya ngan 'das //",
    "T02D2378:11b-28": "gti mug zhags pas bcings shing gzhan dag spongs //",
    "T02D2378:11b-29": "skad cig gcig la 'khor ba'i chags pa bral //",
    "T02D2378:11b-30": "de nyid bcings pas bya ba bral 'gyur ba //",
    "T02D2378:11b-31": "'gro ba drug tu yang dag skye mi len //",
    "T02D2378:11b-32": "gang zhig rtsa sgor ma yengs gnas ba des //",
    "T02D2378:12a-0": "drag po'i rkun mas de la @12a * //",
    "T02D2378:12a-1": "'jigs pa med //",
    "T02D2378:12a-2": "gang zhig brdzun rku brdzun mi mya ngan med //",
    "T02D2378:12a-3": "sngags nyid rang gi lus la gnas pa ste //",
    "T02D2378:12a-4": "bde ba thams cad rnal 'byor dran par gyis //",
    "T02D2378:12a-5": "bde ba rtogs pas rnal 'byor skyes 'gyur ba //",
    "T02D2378:12a-6": "khyim gyi bdag mo rang lus rang bzhin tshim gnas la /",
    "T02D2378:12a-7": "rlung gi sems nyid padma'i chu dang 'dra //",
    "T02D2378:12a-8": "'byung ba rnams ni de yis myong 'gyur bas //",
    "T02D2378:12a-9": "de phyir g-yo ba'i sems la rnal 'byor pa'i //",
    "T02D2378:12a-10": "sgo dgu bkag nas nan tan gyis //",
    "T02D2378:12a-11": "rnal 'byor gyis ni gti mug bcad byas la //",
    "T02D2378:12a-12": "gnas kyi yon tan rtogs pas chags med 'gyur //",
    "T02D2378:12a-13": "sprin ltar cho 'phrul rang bzhin kun brtags kyi //",
    "T02D2378:12a-14": "gti mug gnas kyi gti mug bsregs byas nas //",
    "T02D2378:12a-15": "lhan cig skyes pa'i gnas la rnal 'byor thim //",
    "T02D2378:12a-16": "thams cad nub pas steng 'og lam 'gags pas //",
    "T02D2378:12a-17": "gnas kyi nyams kyis 'khor ba mya ngan 'das //",
    "T02D2378:12a-18": "de ni rnal 'byor bla ma'i drin gyis rtogs //",
    "T02D2378:12a-19": "nyin mtshan bla ma spyi bor bsgom byas nas //",
    "T02D2378:12a-20": "lhan cig skyes pa nyid du gnas 'gyur ba //",
    "T02D2378:12a-21": "yang nas yang du nam mkha'i bdud rtsi rngub //",
    "T02D2378:12a-22": "rjes 'brang bkur sti dri med sku thob pas //",
    "T02D2378:12a-23": "ka ba gcig la gzhal yas sgo dgu ste //",
    "T02D2378:12a-24": "lam gyi sgyu lus bdag gis gcig tu rtogs //",
    "T02D2378:12a-25": "de yis bdud bzhi bar gcod sel bar 'gyur //",
    "T02D2378:12a-26": "de phyir dge sbyin khrims sogs dgos mi 'gyur //",
    "T02D2378:12a-27": "dge sbyong chos smras lha nyid bsgom pa ste //",
    "T02D2378:12a-28": "chos kyi ro ni sus kyang rtogs pa med //",
    "T02D2378:12a-29": "sku gsum brtan par 'dod na rnal 'byor kye //",
    "T02D2378:12a-30": "phyi nang byang chub sems kyi rlung nyid bsgom //",
    "T02D2378:12a-31": "dug lnga'i yan lag bcad pas myur du ni //",
    "T02D2378:12a-32": "byang chub sems kyi lam la legs par 'jug / rnal 'byor brtan pa thob ste skye mi 'gyur //",
    "T02D2378:12a-33": "rlung gi de nyid bsgom pa'i man ngag ces bya"
}