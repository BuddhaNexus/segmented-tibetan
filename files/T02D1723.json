{
    "T02D1723:90b-0": "@90b # // rgya gar skad du /",
    "T02D1723:90b-1": "aarya t'a ra s'a dha n'am /",
    "T02D1723:90b-2": "bod skad du /",
    "T02D1723:90b-3": "'phags ma sgrol ma'i sgrub thabs /",
    "T02D1723:90b-4": "'phags ma sgrol ma la phyag 'tshal lo //",
    "T02D1723:90b-5": "thog mar phyag 'tshal ba la sogs pa'i yan lag rnams byas la /",
    "T02D1723:90b-6": "byams pa dang /",
    "T02D1723:90b-7": "snying rje dang /",
    "T02D1723:90b-8": "dga' ba dang /",
    "T02D1723:90b-9": "btang snyoms te tshangs pa'i gnas bzhi bsgom par bya'o //",
    "T02D1723:90b-10": "de nas /",
    "T02D1723:90b-11": "aom sv'a bh'a wa shuddha:sarba dharm'a:sv'a bh'a wa shuddhonyaham /",
    "T02D1723:90b-12": "zhes brjod pas chos thams cad stong pa nyid du mos par byas te /",
    "T02D1723:90b-13": "de'i ngang las pam las padma dang /",
    "T02D1723:90b-14": "aa las zla ba'i steng du yi ge t'am ljang gu yongs su gyur pa dang /",
    "T02D1723:90b-15": "autpala t'am gis mtshan pa las 'phags ma sgrol ma",
    "T02D1723:90b-16": "sku mdog ljang gu zhal gcig / phyag gnyis ma",
    "T02D1723:90b-17": "/ g-yas pa mchog spyin dang /",
    "T02D1723:90b-18": "g-yon pa autpala'i sdong bu 'dzin pa /",
    "T02D1723:90b-19": "zhabs skyil krung gis gnas pa rgyan sna tshogs kyis nye bar mdzes pa /",
    "T02D1723:90b-20": "me long dangs pa'i gzugs brnyan lta bur bsgom par bya'o //",
    "T02D1723:90b-21": "de'i thugs kar zla ba'i steng du mtshon gang gi sku tshad dang ldan pa'i sgrol ma /",
    "T02D1723:90b-22": "de'i thugs kar autpala'i steng na sa bon gyi yi ges mtshan pa bsam par bya'o //",
    "T02D1723:90b-23": "de'i 'od kyis 'og min nas ye shes sems dpa' bkug la mchod pa bya zhing /",
    "T02D1723:90b-24": "dza:h'um bam ho: sa dgug pa dang /",
    "T02D1723:90b-25": "gzhug pa dang /",
    "T02D1723:90b-26": "bcing ba dang /",
    "T02D1723:90b-27": "mnyes par bya'o //",
    "T02D1723:90b-28": "de nas spyi bo dang /",
    "T02D1723:90b-29": "mgrin pa dang /",
    "T02D1723:90b-30": "snying ga rnams su aom a'a:h'um zhes pa'i yig ge",
    "T02D1723:90b-31": "gsum po dkar po dang dmar po dang mthing nag",
    "T02D1723:90b-32": "gi kha dog can gyi sku gsung thugs byin gyis",
    "T02D1723:90b-33": "brlab par bya'o // de nas yi ge t'am gi",
    "T02D1723:90b-34": "'od zer gyis de bzhin gshegs pa lnga la sogs",
    "T02D1723:90b-35": "pa'i sangs rgyas dang byang chub sems dpa' thams cad",
    "T02D1723:90b-36": "spyan drangs pa la mchod pa dbul ba dang /",
    "T02D1723:90b-37": "dbang bskur ba bya ste /",
    "T02D1723:90b-38": "aom a'a:sarba ta th'a ga ta aa bhi she ka sa ma ya shri ye h'um /",
    "T02D1723:90b-39": "zhes brjod pas de dag gis ye shes kyi bdud rtsi'i chu rgyun phab pa dang /",
    "T02D1723:90b-40": "bdag nyid kyi sku gsung thugs yongs su tshim par 'gyur te /",
    "T02D1723:90b-41": "bdud rtsi de'i rgyun phyi ma las grub pa'i de",
    "T02D1723:90b-42": "bzhin gshegs pa don yod grub pa spyi bo'i steng",
    "T02D1723:91a-0": "du @91a * // bsam par bya'o //",
    "T02D1723:91a-1": "yang t'am de las 'od zer phyogs bcur 'phros te /",
    "T02D1723:91a-2": "sems can thams cad la phog pas sgrol ma'i skur",
    "T02D1723:91a-3": "gyur nas slar de nyid la 'dus par bsam mo",
    "T02D1723:91a-4": "// de ltar yang dang yang spro bsdu byas te /",
    "T02D1723:91a-5": "de la skyo bar gyur na aom t'a re tutt'a re tu re sv'ah'a ;",
    "T02D1723:91a-6": "zhes bya bas sngags bzlas par bya'o //",
    "T02D1723:91a-7": "'phags ma sgrol ma'i sgrub thabs /"
}