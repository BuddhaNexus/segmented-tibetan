{
    "T02D2270:113a-0": "@113a # // rgya gar skad du /",
    "T02D2270:113a-1": "b'a ka ko sha shr'i ri pa ra badzra g'i ti /",
    "T02D2270:113a-2": "bod skad du /",
    "T02D2270:113a-3": "gsung gi mdzod 'jam dbyangs rdo rje'i glu /",
    "T02D2270:113a-4": "'jam dpal gzhon nur gyur ba la phyag 'tshal lo //",
    "T02D2270:113a-5": "kye ho ting 'dzin rtse gcig ro snyoms spyod pa khyad par can //",
    "T02D2270:113a-6": "dngos dang dngos med yid rtogs 'khor bar rgyu bas btang bar bya //",
    "T02D2270:113a-7": "snang dang stong ba zung du 'jug pa dbyer med de kho na //",
    "T02D2270:113a-8": "chos kyi dbyings kyi rang bzhin thams cad 'byung zhing thim par gnas //",
    "T02D2270:113a-9": "bdag dang gzhan don gnyis med dran med gsal ba'i ngang //",
    "T02D2270:113a-10": "phyag rgya chen po'i rnam grangs dpag med brjod las 'das //",
    "T02D2270:113a-11": "dngos dang dngos med yongs su btang na 'khor 'das med //",
    "T02D2270:113a-12": "rdzing bu gla gab med na phyogs bzhir 'khor lo spangs //",
    "T02D2270:113a-13": "byis pa ma shes rten 'brel 'khor bar 'jug pa'i rgyu //",
    "T02D2270:113a-14": "shes rab zhan pas dngos 'dzin bdag gzhan don mi 'grub //",
    "T02D2270:113a-15": "mar me sbar yang dmus long dag la snang mi srid //",
    "T02D2270:113a-16": "bdag gzhan don 'dod dngos 'dzin rang gis rang la 'dzin //",
    "T02D2270:113a-17": "rtog pa yin phyir btang mi btang la brtag par bya //",
    "T02D2270:113a-18": "snang med rang rig rtog pa'i tha snyad kun dang bral //",
    "T02D2270:113a-19": "thabs dang bral phyir bdag don mi 'grub mtshan mar 'gyur //",
    "T02D2270:113a-20": "dbyer med don la gnas pas de nyid ston pa dang //",
    "T02D2270:113a-21": "chos kyi dbyings la 'jug pa'i mtshan nyid bstan pa'o //",
    "T02D2270:113a-22": "bla ma las bstan lung 'brel gdams ngag rjes su ston //",
    "T02D2270:113a-23": "lung dang rigs pas rang gi mtshan nyid rtogs 'dod pa //",
    "T02D2270:113a-24": "bla ma la brten gdams ngag ldan pa dag las rnyed //",
    "T02D2270:113a-25": "bsnyen bkur byas na lhan cig bde ba mchog thob 'gyur //",
    "T02D2270:113a-26": "dri ma dang bral bya phyir bla ma'i zhabs la 'dud //",
    "T02D2270:113b-0": "mchod na byin rlabs chen @113b po 'byung bar rgyal bas bshad //",
    "T02D2270:113b-1": "kye ho grong khyer tsam ao ngan kus nam mkhar song bzhin du //",
    "T02D2270:113b-2": "thar pas 'bad na rgyal ba'i sa la gdon mi za //",
    "T02D2270:113b-3": "brjod bya rjod byed dbang bskur byin rlabs skye zhing 'phel ba'i gnas //",
    "T02D2270:113b-4": "sngon du slob mas bya dang slob dpon bya ba'i rim pa dang ;",
    "T02D2270:113b-5": "/ rjes su slob mas bya dang zab mo dbang bskur ba //",
    "T02D2270:113b-6": "phyag rgya mchod dang bstod pa dag gis gsol ba gdab //",
    "T02D2270:113b-7": "snyan pa'i tshig gis gsol gdab rig pa rtsal dbang dang //",
    "T02D2270:113b-8": "phyag rgya la brtan gsang ba'i dbang bsur sdom sbyin dang //",
    "T02D2270:113b-9": "gnang ba sbyin dang rjes su spro ba bstan pa ste //",
    "T02D2270:113b-10": "slob mas rdzas dbul zab mo'i dbang bskur dam bca' dang //",
    "T02D2270:113b-11": "bskyed pa'i rim pa la sogs bstan pa ni //",
    "T02D2270:113b-12": "ngo bo nyid kyi rim pa bstan pa dang //",
    "T02D2270:113b-13": "nyams myong bsgom par bya ba'i brjod bya la sogs kun //",
    "T02D2270:113b-14": "gang la mi gnas bya sar ko ne gang la rten mi 'cha' //",
    "T02D2270:113b-15": "'dod pa med pa'i bde ba dag la mi gnas te //",
    "T02D2270:113b-16": "ya zung med phyir gang la rten dang rten byed bral //",
    "T02D2270:113b-17": "gnyis med rnal 'byor rang la 'char ba'i nyams myong bde //",
    "T02D2270:113b-18": "bdag tu rtog pa'i dngos po tha tang na nam mkha'i mtha' ltar yangs //",
    "T02D2270:113b-19": "mya ngan 'das pa'i grong khyer dag tu 'jug 'dod na //",
    "T02D2270:113b-20": "tshogs drug thug phrad char pa rgyun gyi rnal 'byor che //",
    "T02D2270:113b-21": "snang ba stong pa skye med thug phrad rkyen la rag ma lus //",
    "T02D2270:113b-22": "gnyis med goms pas lam myur zung du 'jug mi",
    "T02D2270:113b-23": "ldog / sems can sangs rgyas rang bzhin yin bar",
    "T02D2270:113b-24": "shes na rtsol ba mad //",
    "T02D2270:113b-25": "gang gi ro snyoms spyod pa dag la brten nas 'bras bu thob //",
    "T02D2270:113b-26": "spyod pa byas na 'gro ba 'khor ba dag las thar bar the tshom med //",
    "T02D2270:113b-27": "bdud dang mi mthun phyogs las rnam par rgyal bar 'gyur //",
    "T02D2270:113b-28": "mtshan ma'i rnal 'byor mi bya btang snyoms rnal 'byor min //",
    "T02D2270:113b-29": "mkhas pa'i ye shes myur du thob cing sgrib pa zad //",
    "T02D2270:113b-30": "mtshan ma'i spyod pas drang don mkhas kyang rmongs rnams 'ching //",
    "T02D2270:113b-31": "ro snyoms phyag rgya chen po la brten nam mkhar 'gro //",
    "T02D2270:113b-32": "gnyis med spyod lam rgyun du bstan na tshe 'dir thob //",
    "T02D2270:114a-0": "snang ba @114a * //",
    "T02D2270:114a-1": "sgyu ma'i yul la mi gnas rtog yul med //",
    "T02D2270:114a-2": "'jig rten chos brgyad 'ching bar mi nus brtul zhugs",
    "T02D2270:114a-3": "mchog / snying rje thabs thin [?] spyod ba chags",
    "T02D2270:114a-4": "med mkha' ltar yangs /",
    "T02D2270:114a-5": "phyag rgya chen po yan lag bzhi ldan thabs kyi",
    "T02D2270:114a-6": "mchog / bzhi ra ldan phyag rgya gcig gi cho",
    "T02D2270:114a-7": "'phrul gcig gi ngang //",
    "T02D2270:114a-8": "gnyis med ngang la phyag rgya chen po glod de",
    "T02D2270:114a-9": "gzhag / byang chub sems ldan btang gzhag med na",
    "T02D2270:114a-10": "glang chen 'dra // rtog pa'i ngo bos ba mo rta ltar snang 'dod na //",
    "T02D2270:114a-11": "rtog med snang med don la 'bad de rnal 'byor bya //",
    "T02D2270:114a-12": "sku bzhi mthar phyin 'bras bu bde ba chen po'i ngang //",
    "T02D2270:114a-13": "skye bar snang ba lam gyi lus rnams ni //",
    "T02D2270:114a-14": "sku gsum mthur ldan rtog pa rnam par bral //",
    "T02D2270:114a-15": "shes dang shes bya rang rgyud dag pa'i yul //",
    "T02D2270:114a-16": "dngos po'i rang bzhin skye ba'i rkyen snang yang //",
    "T02D2270:114a-17": "ma skyes pa yi yul las 'das ma myong //",
    "T02D2270:114a-18": "dngos po dngos med btang snyoms la sogs kun //",
    "T02D2270:114a-19": "'byed pa med de dran med skye med yul //",
    "T02D2270:114a-20": "phyag rgya che la rtag tu mtshan nyid bral //",
    "T02D2270:114a-21": "phung po dag pas gsang ba'i yul las 'das //",
    "T02D2270:114a-22": "dga' ba bzhi yi mtshan nyid phyag rgya'i yul //",
    "T02D2270:114a-23": "rang rgyud ma yin shes rab thabs dang bral //",
    "T02D2270:114a-24": "sna rtse la sogs de nyid ma zin na //",
    "T02D2270:114a-25": "de nyid dag la sbyor yang don dam min //",
    "T02D2270:114a-26": "rang rig rdo rje gnas te sems dpa'i rnal 'byor ni //",
    "T02D2270:114a-27": "thams cad mkhyen pa'i ngo bo 'di 'drar med //",
    "T02D2270:114a-28": "rgya mtsho'i dpa' rlabs brag ca'i ngo bor mtshungs //",
    "T02D2270:114a-29": "grangs tsam nyid na gang du'ang sleb pa med //",
    "T02D2270:114a-30": "dam tshig bsgrub dang 'bras bu rnam sbyar ba //",
    "T02D2270:114a-31": "mtshon bya mtshon byed tshig gi tha snyad lam //",
    "T02D2270:114a-32": "dam tshig nyams na thabs sogs nyams gang na //",
    "T02D2270:114a-33": "blo las 'das pa'i yul du slob pa med //",
    "T02D2270:114a-34": "brtul zhugs spyod pas phyi dang nang 'gyur ba //",
    "T02D2270:114a-35": "kho na nyid dang ldan na khyad par can //",
    "T02D2270:114a-36": "de nyid mi ldan dud 'gro dag dang mtshungs //",
    "T02D2270:114a-37": "de nyid sbas pas lhan cig skyes bsgoms pa //",
    "T02D2270:114a-38": "thabs bral dam tshig 'gal yang nyes pa med //",
    "T02D2270:114a-39": "'di dang pha rol grangs la mi ltos par //",
    "T02D2270:114a-40": "da lta nyid du mngon gyur phyag rgya che //",
    "T02D2270:114b-0": "de nyid spangs @114b na nam yang phrad mi 'gyur //",
    "T02D2270:114b-1": "phyag rgya chen po skad cig thos pas kyang //",
    "T02D2270:114b-2": "snod dang ldan mi ldan la mi ltos par //",
    "T02D2270:114b-3": "bstan pa tsam gyis rtse gcig 'di yis thob //",
    "T02D2270:114b-4": "gang zhig dran pa dag la ma yengs pa'i //",
    "T02D2270:114b-5": "lhan cig skyes don bsgom dang ldan pas thob //",
    "T02D2270:114b-6": "de nyid rang yin gzhan gyi chos mi tshol //",
    "T02D2270:114b-7": "dur khrod wa sogs tshol phyir 'brangs te phung //",
    "T02D2270:114b-8": "kye ho bram ze rigs ngan khyim 'dres 'tshol slong bzhin //",
    "T02D2270:114b-9": "bzang ngan 'dres pa gcig la gcig gnod de //",
    "T02D2270:114b-10": "mtshan ma'i rnal 'byor mtshan med don mi rig / mtshan ma med la bltas pa nam yang med //",
    "T02D2270:114b-11": "mtshan ma dus dang grangs la ltos par 'gyur //",
    "T02D2270:114b-12": "bskyed dang rdzogs pa'i rim pa khyad par bsam mi bya //",
    "T02D2270:114b-13": "gnyis med 'dus pa rnal 'byor mchog ldan gang //",
    "T02D2270:114b-14": "gang yang ma shes dran med yengs pa'i yul //",
    "T02D2270:114b-15": "dran pa'i rgyud spangs de la goms par bya //",
    "T02D2270:114b-16": "thun mong ma yin gsang sngags khyad par can //",
    "T02D2270:114b-17": "thog ma nyid nas bden pa'i ngo bor gnas //",
    "T02D2270:114b-18": "dngos grub bsdus pas lhan cig skyes la thug / de nyid khyad par rang rig yul las 'das //",
    "T02D2270:114b-19": "de nyid bde ba'i gnas dang dngos po stong //",
    "T02D2270:114b-20": "chos rnams dag pas rang bzhin bde ba'i don //",
    "T02D2270:114b-21": "gang la mi gnas blo yi yul las 'das //",
    "T02D2270:114b-22": "yul med gnas med rten dang bral bas stong //",
    "T02D2270:114b-23": "ae wam dngos grub ngo bo nyid kyi rgyu //",
    "T02D2270:114b-24": "rdo rje 'chang dang rang rig bla ma'i bka' //",
    "T02D2270:114b-25": "'dus pa'i rgyud du dri med phyag rgya che //",
    "T02D2270:114b-26": "kun rdzob las kyi phyag rgya la sogs kun //",
    "T02D2270:114b-27": "'khor los sgyur rgyal dmangs kyi 'khor dang mtshungs //",
    "T02D2270:114b-28": "phyi nang zab mo bskyed pa'i rim pa kun //",
    "T02D2270:114b-29": "rdzogs pa'i phyag rgya nyi zla'i skar phran bzhin //",
    "T02D2270:114b-30": "dga' bral dga' ba mchog tu dga' la sogs //",
    "T02D2270:114b-31": "lhan cig skyes dga' 'khor lo'i rtsa ba nyid //",
    "T02D2270:114b-32": "dri ma med par dag byed de yi dgongs par gsal //",
    "T02D2270:114b-33": "de nyid ldan pas rtag tu ye shes myong //",
    "T02D2270:114b-34": "dbyer med thugs kyi stong nyid go 'phang yangs //",
    "T02D2270:114b-35": "lus ngag thabs ldan thabs la brten bsgom pa //",
    "T02D2270:114b-36": "dran pa skyed byed rgyu rkyen 'bras bu smin //",
    "T02D2270:114b-37": "las can drang phyir grol ba'i thabs su sbyor //",
    "T02D2270:115a-0": "@115a * // las kyi phyag rgya nyams myong brod pa skyed //",
    "T02D2270:115a-1": "de nyid lnga na goms nyams myong grol ba'i lam //",
    "T02D2270:115a-2": "padma rdo rjer sbyor ba mthong 'dod dang //",
    "T02D2270:115a-3": "chags can lam gyis de nyid grol mi 'gyur //",
    "T02D2270:115a-4": "gzhan yang las kyi phyag rgya nyams myong dag brten",
    "T02D2270:115a-5": "la tha mal rang lus phyag rgya chen po spar",
    "T02D2270:115a-6": "// phyag rgya chen po kun du khyab pa'i dpe //",
    "T02D2270:115a-7": "rin po che dang nam mkha' lta bu ra mtshungs //",
    "T02D2270:115a-8": "phung po lnga sogs gsang ba mchog tu 'gyur //",
    "T02D2270:115a-9": "'jig rten 'jig rten 'das pa lhan cig gnas //",
    "T02D2270:115a-10": "kho na nyid ni bla ma'i bka' drin gyis//",
    "T02D2270:115a-11": "mtshon cing bsgrub mi dgos par rang la rnyed //",
    "T02D2270:115a-12": "byag rgya chen po mchog nyid dri ma bral //",
    "T02D2270:115a-13": "go 'phang thob par bya phyir spyad par bya //",
    "T02D2270:115a-14": "rtag chad gnyis med mnyam sbyor gcig nyid gzhag / lung dang man ngag rig pas shes par bya //",
    "T02D2270:115a-15": "kho na nyid ni bsgrubs na gdon mi za ;",
    "T02D2270:115a-16": "; phyag rgya chen po gsal te shes goms na //",
    "T02D2270:115a-17": "kho na nyid ni rtogs par the tshom med //",
    "T02D2270:115a-18": "de nyid shes na goms pa'i stobs kyis spyod //",
    "T02D2270:115a-19": "de nyid ma shes steng sgo 'og sgo dang //",
    "T02D2270:115a-20": "rig ma la brten gsum po gtsor byed dang //",
    "T02D2270:115a-21": "chu bya la sogs nya dang dud 'gror mtshungs//",
    "T02D2270:115a-22": "rang rig rgyud la tha snyad 'jal byed dang //",
    "T02D2270:115a-23": "phyi nang gzhigs nas rang bzhin med 'dod na //",
    "T02D2270:115a-24": "'jig rten ca co yin mod khyad med mtshungs //",
    "T02D2270:115a-25": "bden dang rten 'brel sgo nas thar 'dod dang //",
    "T02D2270:115a-26": "dbang po bsdams pas thar lam 'dren 'dod dang //",
    "T02D2270:115a-27": "byis pa chang pa stong pas 'brid dga' ste //",
    "T02D2270:115a-28": "des na bya ba byed 'dod thar med brdzun gyis bslus //",
    "T02D2270:115a-29": "grangs can rigs sogs gcer bu bye brag 'dod //",
    "T02D2270:115a-30": "byed dang rgyur lta la sogs kyi na 'khyam //",
    "T02D2270:115a-31": "kye ho de nas 'khor ba ji ltar gtang bar 'gyur //",
    "T02D2270:115a-32": "rgyu rkyen med pas rtogs yul ma yin pa'i ;",
    "T02D2270:115a-33": "/ sems kyi de nyid phyag rgya che la gnas //",
    "T02D2270:115a-34": "de nyid stobs kyi mtshan ma dang bral zhing //",
    "T02D2270:115a-35": "tshe gcig phyag rgya chen po thob par 'gyur //",
    "T02D2270:115a-36": "kye ho ngo mtshar gsang pa'i spyod yul 'di //",
    "T02D2270:115a-37": "sman pa'i rgyal po rtogs las skye med 'char //",
    "T02D2270:115b-0": "ye shes lnga sogs mtshan nyid rang @115b la ldan //",
    "T02D2270:115b-1": "dang po'i las can rigs kyis kho na mthong //",
    "T02D2270:115b-2": "mtshan ma la brten dran pas g-yeng ba'i rgyu //",
    "T02D2270:115b-3": "kho na nyid la phyi rol ma dmigs na //",
    "T02D2270:115b-4": "mtshan ma'i spyod yul dran med ngang la thim //",
    "T02D2270:115b-5": "mtshan ma'i rnal 'byor khams gsum 'khor ba'i lam //",
    "T02D2270:115b-6": "mtshan ma'i dngos po bag med sa bon bcas //",
    "T02D2270:115b-7": "dran med rnal 'byor nam mkha'i dkyil dang mtshungs //",
    "T02D2270:115b-8": "so sor med na ngo bo ma skyes phyir //",
    "T02D2270:115b-9": "skye bo gzhan gyi blo yi spyod yul min //",
    "T02D2270:115b-10": "de nyid lta la mkhas pas spyad byar 'byung //",
    "T02D2270:115b-11": "dran pa rnam rtog gzugs su gnas pa dang ;",
    "T02D2270:115b-12": "/ dran med khams gsum dag pa'i gnas su spangs //",
    "T02D2270:115b-13": "de nyid ma skyes dngos grub kun gyi gnas //",
    "T02D2270:115b-14": "phyi dang nang rol ma dmigs thams cad 'grub //",
    "T02D2270:115b-15": "kye ho phyag rgya chen po yon tan mchog ldan gang //",
    "T02D2270:115b-16": "bla ma mnyes par bya phyir dngos grub kun gyi gzhi //",
    "T02D2270:115b-17": "bla ma dkon mchog mi spong yon tan 'byung //",
    "T02D2270:115b-18": "gang zhig dad pa'i sems ldan brgya lam na //",
    "T02D2270:115b-19": "rnal 'byor rnams kyis gzhung 'di rtogs par shog /",
    "T02D2270:115b-20": "gsung gi mdzod 'jam dbyangs rdo rje'i glu sa ra"
}