{
    "NG0121B:1": "@#// rgya gar skad du /",
    "NG0121B:2": "rat+na d+ha ska ra tan+t+ra na ma /",
    "NG0121B:3": "bod skad du /",
    "NG0121B:4": "rin po che snang byed kyi rgyud ces bya ba /",
    "NG0121B:5": "bcom ldan 'das bya bral ngang la phyag 'tshal lo //",
    "NG0121B:6": "kye kye chos kyi sku 'di gang nas byung *//",
    "NG0121B:7": "longs spyod sku 'di gang nas byung *//",
    "NG0121B:8": "sprul pa'i sku 'di gang nas byung *//",
    "NG0121B:9": "gsang ba'i bdag pos bstan du gsol //",
    "NG0121B:10": "gsang ba'i bdag pos gsungs pa /",
    "NG0121B:11": "kye sems dpa' chen po nyon cig /",
    "NG0121B:12": "chos kyi sku 'di sems nyid ngang las byung *//",
    "NG0121B:13": "longs spyod sku 'di ye shes ngang las byung *//",
    "NG0121B:14": "sprul pa'i sku 'di rig pa'i ngang las byung *//",
    "NG0121B:15": "zhes gsungs so //",
    "NG0121B:16": "rin chen snang byed kyi rgyud las /",
    "NG0121B:17": "sku gsum byung ba'i le'u ste dang po'o //",
    "NG0121B:20": "//  chos sku longs sku sprul sku gsum //",
    "NG0121B:21": "gcig pa lags sam tha dad lags //",
    "NG0121B:22": "gsang ba'i bdag pos bstan du gsol //",
    "NG0121B:23": "gsang ba'i bdag pos gsungs pa /",
    "NG0121B:24": "kye sems dpa' chen po nyon cig /",
    "NG0121B:25": "nam mkha'i zla dang chu zla'i tshul //",
    "NG0121B:26": "gcig pa ma yin tha dad min //",
    "NG0121B:27": "rtogs na byang chub sems su gcig /",
    "NG0121B:28": "ma rtogs sems can tha dad snang *//",
    "NG0121B:29": "zhes gsungs so //",
    "NG0121B:30": "gcig pa dang tha dad las grol pa'i le'u ste gnyis pa'o //",
    "NG0121B:33": "//  chos kyi sku ru ci phyir btags //",
    "NG0121B:34": "longs spyod sku ru ci phyir btags //",
    "NG0121B:35": "sprul pa'i sku ru ci phyir btags //",
    "NG0121B:36": "de yi nges tshig ji ltar lags //",
    "NG0121B:37": "gsang ba'i bdag pos bstan du gsol //",
    "NG0121B:38": "gsang ba'i bdag pos yang gsungs pa /",
    "NG0121B:39": "kye sems dpa' chen po nyon cig /",
    "NG0121B:40": "byang chub sems dpa'i chos nyid de //",
    "NG0121B:41": "mi snang ba la mngon du 'byin nus pas //",
    "NG0121B:42": "chos kyis sku ru btags pa yin //",
    "NG0121B:43": "'byung ba lnga dang 'dod yon lnga //",
    "NG0121B:44": "dug lnga'i ye shes longs spyod pas //",
    "NG0121B:45": "longs spyod sku ru btags pa yin //",
    "NG0121B:46": "'byung ba lnga ru sku sprul nas //",
    "NG0121B:47": "thams cad rig pa'i dbang bskur zhing *//",
    "NG0121B:48": "gang la gang 'tshams sprul mdzad pas //",
    "NG0121B:49": "sprul pa'i sku ru btags pa yin //",
    "NG0121B:50": "zhes sku gsum nges tshig gi le'u ste gsum pa'o //",
    "NG0121B:53": "//  sku gsum gnas lugs ji ltar lags //",
    "NG0121B:54": "gsang ba'i bdag pos bstan du gsol //",
    "NG0121B:55": "gsang ba'i bdag pos gsungs pa /",
    "NG0121B:56": "kye sems dpa' chen po nyon cig /",
    "NG0121B:57": "rigs drug dbyings na gnas tsam na //",
    "NG0121B:58": "chos sku dri bcas chos kyi sku ru gnas //",
    "NG0121B:59": "rtogs ldan dbyings na gnas tsam na //",
    "NG0121B:60": "rgyun dang dum bu'i tshul du gnas //",
    "NG0121B:61": "rtog med dbyings na gnas tsam na //",
    "NG0121B:62": "dri med @#//",
    "NG0121B:63": "chos kyi sku ru gnas //",
    "NG0121B:64": "zhes sku gsum rang gnas kyi le'u ste bzhi pa'o //",
    "NG0121B:67": "//  sku gsum bzhugs tshul ji ltar bzhugs //",
    "NG0121B:68": "gsang ba'i bdag pos bstan du gsol //",
    "NG0121B:69": "gsang ba'i bdag pos gsungs pa /",
    "NG0121B:70": "kye sems dpa' chenapo nyon cig /",
    "NG0121B:71": "chos kyi sku ni mi snang la rang bzhin yod par bzhugs /",
    "NG0121B:72": "longs sku snang la rang bzhin med par bzhugs /",
    "NG0121B:73": "sprul sku snang yang snang la rang bzhin yang yod par gsungs /",
    "NG0121B:74": "zhes sku gsum bzhugs tshul gyi le'u ste lnga pa'o //",
    "NG0121B:77": "//  don gyi rgyud 'di gang nas byung *//",
    "NG0121B:78": "gsang ba'i bdag pos bstan du gsol //",
    "NG0121B:79": "gsang ba'i bdag pos gsungs pa /",
    "NG0121B:80": "kye sems dpa' chen po nyon cig /",
    "NG0121B:81": "byang chub sems kyi chos nyid la //",
    "NG0121B:82": "nyon mongs skyon gyis ma gos pas //",
    "NG0121B:83": "dri med rnam dag rgyud du byung *//",
    "NG0121B:84": "cho 'phrul bsam gyis mi khyab pas //",
    "NG0121B:85": "stong pa kun 'byung rgyud du byung *//",
    "NG0121B:86": "rig pas thams cad bcad pa yis //",
    "NG0121B:87": "'dzin pa sdug bsngal rgyud du byung *//",
    "NG0121B:88": "zhes don gyi rgyud du byung ba'i le'u ste drug pa'o //",
    "NG0121B:91": "//  dri med rnam dag ji ltar lags //",
    "NG0121B:92": "stong pa kun 'byung ji ltar lags //",
    "NG0121B:93": "'dzin pa sdug bsngal ji ltar lags //",
    "NG0121B:94": "gsang ba'i bdag pos bstan du gsol //",
    "NG0121B:95": "gsang ba'i bdag pos gsungs pa /",
    "NG0121B:96": "kye sems dpa' chen po nyon cig /",
    "NG0121B:97": "gzhi la skyon gyis ma gos na //",
    "NG0121B:98": "de ni phyi yi dri med yin //",
    "NG0121B:99": "dug lnga sel du mi 'dzin na //",
    "NG0121B:100": "de ni nang gi dri med yin //",
    "NG0121B:101": "dbyings la skye 'bri mi byed na //",
    "NG0121B:102": "de ni gsang ba'i dri med yin //",
    "NG0121B:103": "byas pa'i chos la mi ltos na //",
    "NG0121B:104": "de ni phyi yi stong nyid yin //",
    "NG0121B:105": "mtshan ma'i chos la mi gnas na //",
    "NG0121B:106": "de ni nang gi stong nyid yin //",
    "NG0121B:107": "chos nyid ngo yis mi 'dzin na //",
    "NG0121B:108": "de ni gsang ba'i stong nyid yin //",
    "NG0121B:109": "'byung ba lnga la mi 'dzin na //",
    "NG0121B:110": "de ni phyi yi rig pa yin //",
    "NG0121B:111": "sgo lngar 'dzin pa ma zhugs na //",
    "NG0121B:112": "de ni nang gi rig pa yin //",
    "NG0121B:113": "ye shes rgyun du mi gcod na //",
    "NG0121B:114": "de ni gsang ba'i rig pa yin //",
    "NG0121B:115": "zhes so //",
    "NG0121B:116": "rgyud gsum bkrol ba'i le'u ste bdun pa'o //",
    "NG0121B:119": "//  rgyud kyi ngo bo nges tshig ji ltar lags //",
    "NG0121B:120": "gsang ba'i bdag pos bstan du gsol //",
    "NG0121B:121": "gsang ba'i bdag pos gsungs pa //",
    "NG0121B:122": "kye sems dpa' chen po nyon cig /",
    "NG0121B:123": "byang chub sems kyi chos nyid de //",
    "NG0121B:124": "kun tu 'brel pas rgyud kyang yin //",
    "NG0121B:125": "yang dag lam du zhugs pa yi //",
    "NG0121B:126": "gzung du rung bas lung yang yin //",
    "NG0121B:127": "nyams su blangs pa'i chos nyid du //",
    "NG0121B:128": "byang chub sems las med pa'i phyir //",
    "NG0121B:129": "de phyir man ngag dam pa yin //",
    "NG0121B:130": "'brel dang ma chad med pa yis //",
    "NG0121B:131": "phun sum tshogs zhes de la bya //",
    "NG0121B:132": "gdod nas snying po byang chub sems //",
    "NG0121B:133": "de ni 'bras bu'i rgyud du bstan //",
    "NG0121B:134": "zhes rgyud kyi ngo bo nges tshig bstan pa'i le'u ste brgyad pa'o //",
    "NG0121B:137": "//  chos rnams thams cad gang nas byung *//",
    "NG0121B:138": "gsang ba'i bdag pos bstan du gsol //",
    "NG0121B:139": "gsang ba'i bdag pos gsungs pa /",
    "NG0121B:140": "kye @#//",
    "NG0121B:141": "sems dpa' chen po nyon cig /",
    "NG0121B:142": "chos rnams thams cad rkyen las byung *//",
    "NG0121B:143": "rkyen ni snang ba dngos las byung //",
    "NG0121B:144": "snang ba dngos ni yi ge'i gzugs su byung *//",
    "NG0121B:145": "zhes yi ge byung ba'i le'u ste dgu pa'o //",
    "NG0121B:148": "//  chos rnams thams cad gang du 'dus //",
    "NG0121B:149": "gsang ba'i bdag pos bstan du gsol //",
    "NG0121B:150": "gsang ba'i bdag pos gsungs pa /",
    "NG0121B:151": "kye sems dpa' chen po nyon cig /",
    "NG0121B:152": "chos rnams thams cad ming du 'dus //",
    "NG0121B:153": "ming rnams thams cad yi ger 'dus //",
    "NG0121B:154": "yi ge rnams ni sgra ru 'dus //",
    "NG0121B:155": "sgra rnams kun bzang gsung du 'dus //",
    "NG0121B:156": "zhes chos rnams tshig dang yi ger 'dus pa'i le'u ste bcu pa'o //",
    "NG0121B:159": "//  kun bzang lta bsgom spyod pa ji ltar lags //",
    "NG0121B:160": "gsang ba'i bdag pos bstan du gsol /",
    "NG0121B:161": "gsang ba'i bdag pos gsungs pa /",
    "NG0121B:162": "kye sems dpa' chen po nyon cig /",
    "NG0121B:163": "ma 'phangs rgyang gsum lta ba yin //",
    "NG0121B:164": "srog gcod gsum po bsgom pa yin //",
    "NG0121B:165": "mi 'geg gsum po spyod pa yin //",
    "NG0121B:166": "de yi don rnams ji ltar lags //",
    "NG0121B:167": "gsang ba'i bdag pos bstan du gsol //",
    "NG0121B:168": "gsang ba'i bdag pos gsungs pa /",
    "NG0121B:169": "kye sems dpa' chen po nyon cig /",
    "NG0121B:170": "mig gis ma 'phangs kun tu gsal //",
    "NG0121B:171": "de ni phyi yi lta ba yin //",
    "NG0121B:172": "sems kyis ma 'phangs kun la khyab //",
    "NG0121B:173": "de ni nang gi lta ba yin //",
    "NG0121B:174": "ye shes ma 'phangs kun tu rtogs //",
    "NG0121B:175": "de ni gsang ba'i lta ba yin //",
    "NG0121B:176": "snang la zhen pa med na phyi srog chod //",
    "NG0121B:177": "de ni phyi yi sgom pa yin //",
    "NG0121B:178": "gsal la 'dzin pa med na nang srog chod //",
    "NG0121B:179": "de ni nang gi sgom pa yin //",
    "NG0121B:180": "ye shes rgyun chad med na gsang srog chod //",
    "NG0121B:181": "de ni gsang ba'i sgom pa yin //",
    "NG0121B:182": "rol pa gang yang mi 'geg pa //",
    "NG0121B:183": "de ni phyi yi spyod pa yin //",
    "NG0121B:184": "dran rig gang yang mi 'geg pa //",
    "NG0121B:185": "de ni nang gi spyod pa yin //",
    "NG0121B:186": "dpa' brtul gang yang mi 'geg pa //",
    "NG0121B:187": "de ni gsang ba'i spyod pa yin //",
    "NG0121B:188": "lta bsgom spyod pa'i le'u ste bcu gcig pa'o //",
    "NG0121B:191": "//  kun bzang che chung ji ltar lags //",
    "NG0121B:192": "gsang ba'i bdag pos bstan du gsol //",
    "NG0121B:193": "gsang ba'i bdag pos gsungs pa /",
    "NG0121B:194": "kye sems dpa' chen po nyon cig /",
    "NG0121B:195": "'phel ba med pa'i chos sku che //",
    "NG0121B:196": "'gyur ldog med pa'i chos nyid che //",
    "NG0121B:197": "skye shi med pas sems nyid che //",
    "NG0121B:198": "sems nyid dmigs su med pas sangs rgyas stan ltor chung *//",
    "NG0121B:199": "phung po lhag ma med pas 'khor ba rang rlag chung *//",
    "NG0121B:200": "ye shes rang sa zin pas glo bur rnam rtog chung *//",
    "NG0121B:201": "zhes rnam rtog che chung bstan pa'i le'u ste bcu gnyis pa'o //",
    "NG0121B:204": "//  che chung don la shar ba gces //",
    "NG0121B:205": "gsang ba'i bdag pos bstan du gsol //",
    "NG0121B:206": "gsang ba'i bdag pos gsungs pa /",
    "NG0121B:207": "kye sems dpa' chen po nyon cig /",
    "NG0121B:208": "phyogs med shar na lta ba gces //",
    "NG0121B:209": "'dzin med shar na sgom pa gces //",
    "NG0121B:210": "'gag med shar na spyod pa gces //",
    "NG0121B:211": "shar tshul bstan pa'i le'u ste bcu gsum pa'o //",
    "NG0121B:214": "//  shar ba'i don la bag @#//",
    "NG0121B:215": "chags gces /",
    "NG0121B:216": "bag chags zad par blta ba bskyal //",
    "NG0121B:217": "gsang ba'i bdag pos bstan du gsol //",
    "NG0121B:218": "kye sems dpa' chen po nyon cig /",
    "NG0121B:219": "snang srid yul gyi mdud pa dam po khrol //",
    "NG0121B:220": "nang 'dzin pa'i sems kyi rtod phur dam po phyung *//",
    "NG0121B:221": "sems kyi bag chags 'jur ba dam po shig /",
    "NG0121B:222": "ces bag chags zad sar bskyal ba'i le'u ste bcu bzhi pa'o //",
    "NG0121B:225": "//  bag chags zil gyis ji ltar mnan //",
    "NG0121B:226": "gsang ba'i bdag pos bstan du gsol //",
    "NG0121B:227": "gsang ba'i bdag pos gsungs pa /",
    "NG0121B:228": "kye sems dpa' chen po nyon cig /",
    "NG0121B:229": "'gro ba'i ye shes rgyun du non //",
    "NG0121B:230": "nyal ba'i ye shes kun tu stor //",
    "NG0121B:231": "sdod pa'i ye shes kun tu yengs //",
    "NG0121B:232": "'gro ba'i mgon po 'od dpag med //",
    "NG0121B:233": "de bzhin ldan na bag chags zil gyis gnan //",
    "NG0121B:234": "bag chags zil gyis mnan pa'i le'u ste bco lnga pa'o //",
    "NG0121B:237": "//  'gro mgon bstan ni ji ltar bstan //",
    "NG0121B:238": "gsang ba'i bdag pos bstan du gsol //",
    "NG0121B:239": "gsang ba'i bdag pos gsungs pa /",
    "NG0121B:240": "kye sems dpa' chen po nyon cig /",
    "NG0121B:241": "shes rab thabs kyi zhags pas zung *//",
    "NG0121B:242": "dran pa rgyun gyi thag pas btags //",
    "NG0121B:243": "mi brjed pa yi lcag gis brabs //",
    "NG0121B:244": "a ni tshugs kyis me btsa' thob //",
    "NG0121B:245": "ces 'gro mgon bstan pa'i le'u ste bcu drug pa'o //",
    "NG0121B:248": "//  man ngag gnad 'di gang du 'dus //",
    "NG0121B:249": "gsang ba'i bdag pos bstan du gsol //",
    "NG0121B:250": "gsang ba'i bdag pos gsungs pa //",
    "NG0121B:251": "kye sems dpa' chen po nyon cig /",
    "NG0121B:252": "rig pa spyi blugs shes na lta ba'i gnad //",
    "NG0121B:253": "nyams myong btsan thabs skye na sgom pa'i gnad //",
    "NG0121B:254": "snang ba grogs su 'gro na spyod pa'i gnad //",
    "NG0121B:255": "ye shes rgyun du gnas na 'bras bu'i gnad //",
    "NG0121B:256": "chos rnams thams cad lta bsgom spyod par 'dus //",
    "NG0121B:257": "zhes man ngag gnad 'dus pa'i le'u ste bcu bdun pa'o //",
    "NG0121B:260": "//  'bras bu'i grol tshul ji ltar gnas //",
    "NG0121B:261": "gsang ba'i bdag pos bstan du gsol //",
    "NG0121B:262": "gsang ba'i bdag pos gsungs pa /",
    "NG0121B:263": "kye sems dpa' chen po nyon cig /",
    "NG0121B:264": "yid bzhin nor bu bzhin du thams cad 'byung *//",
    "NG0121B:265": "dbul mo gter rnyed bzhin du dgos dgu rang la tshang */",
    "NG0121B:266": "glang chen rab brgal bzhin du nyam nga bag tsha med //",
    "NG0121B:267": "shel sgong g.ya' dag bzhin du sems kyi dri ma bral //",
    "NG0121B:268": "su la bstan kyang go bar mi 'gyur te //",
    "NG0121B:269": "rma bya mdongs la blta ba bzhin //",
    "NG0121B:270": "bdag rang gcig pus nyams su len //",
    "NG0121B:271": "chos nyid dbyings su byil gyis bzhud //",
    "NG0121B:272": "'bras bu grol tshul gyi le'u ste bco brgyad pa'o //",
    "NG0121B:275": "//  chos kyi mtshan nyid ji ltar gzal //",
    "NG0121B:276": "gsang ba'i bdag pos bstan du gsol //",
    "NG0121B:277": "gsang ba'i bdag pos gsungs pa /",
    "NG0121B:278": "kye sems dpa' chen po nyon cig /",
    "NG0121B:279": "sku gsum 'byung gnas kyi rgyud ces bya bar zung zhig /",
    "NG0121B:280": "rgyud thams cad 'byung bas na /",
    "NG0121B:281": "rin po che gsang ba'i rgyud ces bya bar yang zung zhig /",
    "NG0121B:282": "blta bsgom thams cad kyi @#//",
    "NG0121B:283": "gnad kun 'byung bas na gnad 'grol rin po che'i rgyud ces bya bar yang zung zhig /",
    "NG0121B:284": "nyon mongs skyon gyis ma gos pas dri med rnam dag gi rgyud ces bya bar zung zhig /",
    "NG0121B:285": "rgyu rkyen med las kun 'byung bas na stong pa",
    "NG0121B:286": "kun 'byung gi rgyud ces bya bar yang zung zhig",
    "NG0121B:287": "/ thams cad gsal bar byed pas na rin po",
    "NG0121B:288": "che snang byed kyi rgyud ces bya bar yang zung",
    "NG0121B:289": "/ zhig / mtshan che ba'i lo rgyus bstan pa'i le'u ste bcu dgu pa rdzogs so //"
}