{
    "T10D4162:167b-0": "@167b # // rgya gar skad du ;",
    "T10D4162:167b-1": "bh'a ba sam kr'an ta pa ri ka th'a /",
    "T10D4162:167b-2": "bod skad du /",
    "T10D4162:167b-3": "srid pa las 'das pa'i gtam /",
    "T10D4162:167b-4": "'jam dpal gzhon nur gyur pa la phyag 'tshal lo //",
    "T10D4162:167b-5": "dngos med dngos las mi skye ste //",
    "T10D4162:167b-6": "dngos med las kyang skye ma yin //",
    "T10D4162:167b-7": "dngos po rtag tu skye ba ste //",
    "T10D4162:167b-8": "dngos 'khrul nam mkha'i me tog bzhin //",
    "T10D4162:167b-9": "mkha' dang 'dra ba'i chos yod na //",
    "T10D4162:167b-10": "gzhan ni mkha' dang 'dra ba skye //",
    "T10D4162:167b-11": "brten nas thams cad mkha' dang 'dra //",
    "T10D4162:167b-12": "de nas srid pa med pa can //",
    "T10D4162:167b-13": "ngo bo nyid kyis las med cing //",
    "T10D4162:167b-14": "rgyu med 'bras bu yod ma yin //",
    "T10D4162:167b-15": "'di dag thams cad med pa ste //",
    "T10D4162:167b-16": "'jig rten pa med 'jig pa med //",
    "T10D4162:167b-17": "ma skyes pa yi dngos po gang //",
    "T10D4162:167b-18": "ji ltar gzhan zhig skyed par 'gyur //",
    "T10D4162:167b-19": "'jig rten dang por ma byung ste //",
    "T10D4162:167b-20": "'ga' zhig gis kyang sprul pa min //",
    "T10D4162:167b-21": "zla ba seng ge'i grong khyer bzhin //",
    "T10D4162:167b-22": "'jig rten don med gyi na 'khyams //",
    "T10D4162:167b-23": "'jig rten rnam par rtog las 'byung //",
    "T10D4162:167b-24": "rnam rtog sems las yang dag 'byung ;",
    "T10D4162:167b-25": "/ sems ni lus la brten pa ste //",
    "T10D4162:167b-26": "de phyir lus ni rnam dpyad do //",
    "T10D4162:167b-27": "gzugs ni stong pa tshor ba rang bzhin med //",
    "T10D4162:167b-28": "'du shes med de 'du byed yod ma yin //",
    "T10D4162:167b-29": "'byung ba spangs nas sems dad sems byung med //",
    "T10D4162:167b-30": "de phyir lus ni rtog bral ngo bo yin //",
    "T10D4162:167b-31": "sems med chos rnams de dag med ;",
    "T10D4162:167b-32": "/ lus med khams rnams yod ma yin //",
    "T10D4162:167b-33": "gnyis su med pa'i las 'di ni //",
    "T10D4162:167b-34": "de nyid rig pa rnams gyis bstan //",
    "T10D4162:167b-35": "'di dag thams cad dmigs med par //",
    "T10D4162:167b-36": "gnyis su med par bstan pa yin //",
    "T10D4162:167b-37": "blo ni dmigs pa med byas nas //",
    "T10D4162:167b-38": "dmigs pa med par 'byung bar 'gyur //",
    "T10D4162:167b-39": "sbyin dang tshul khrims bzod brtson 'grus ;",
    "T10D4162:167b-40": "/ bsam gtan la sogs brten byas nas //",
    "T10D4162:167b-41": "yun mi ring ba'i dus kyis ni //",
    "T10D4162:167b-42": "byang chub dam pa thob par 'gyur //",
    "T10D4162:167b-43": "thabs dang shes rab la gnas te //",
    "T10D4162:167b-44": "sems can rnams la brtse par bya //",
    "T10D4162:167b-45": "myur ba kho nar thams cad mkhyen //",
    "T10D4162:167b-46": "thob par 'gyur bar the tshom med //",
    "T10D4162:168a-0": "'di dag thams @168a * //",
    "T10D4162:168a-1": "cad ming tsam ste //",
    "T10D4162:168a-2": "'du shes tsam la rab tu gnas //",
    "T10D4162:168a-3": "rjod par byed las tha dad pa'i //",
    "T10D4162:168a-4": "brjod par bya ba yod ma yin //",
    "T10D4162:168a-5": "chos rnams thams cad ming med de //",
    "T10D4162:168a-6": "bdag med par yang yongs su gsal //",
    "T10D4162:168a-7": "yang dag min pa'i chos 'di dag / rnam par rtog bas kun nas bslang //",
    "T10D4162:168a-8": "gang gis stong pa zhes brtags pa'i //",
    "T10D4162:168a-9": "rtog pa de yang 'dis stong ngo //",
    "T10D4162:168a-10": "mig gis gzugs rnams mthong bar ni //",
    "T10D4162:168a-11": "de nyid gsungs pas gang bshad pa //",
    "T10D4162:168a-12": "log par zhen pa'i 'jig rten la //",
    "T10D4162:168a-13": "kun rdzob bden par brjod pa yin //",
    "T10D4162:168a-14": "gang du tshogs bar mthong ba ni //",
    "T10D4162:168a-15": "'dren pas ston par byed pa yin //",
    "T10D4162:168a-16": "blo dang ldan pas don dam gyi //",
    "T10D4162:168a-17": "nye bar brtags pa'i sa de gsungs //",
    "T10D4162:168a-18": "mig gis gzugs ni mi mthong ste //",
    "T10D4162:168a-19": "yid kyis chos rnams mi rig go //",
    "T10D4162:168a-20": "'jig rten pa yi yul min gang //",
    "T10D4162:168a-21": "'di ni mchog tu bden pa'o //",
    "T10D4162:168a-22": "mig med gzugs kyang yod min zhing //",
    "T10D4162:168a-23": "snang ba yid la byed pa med //",
    "T10D4162:168a-24": "sems ni rmi lam bzhin du 'khrul //",
    "T10D4162:168a-25": "thams cad yod min med pa 'ang min //",
    "T10D4162:168a-26": "srid pa las 'das pa'i gtam slob dpon 'phags pa klu sgrub kyis mdzad pa rdzogs so /",
    "T10D4162:168a-28": "// / kha che'i pandi ta shr'i ra tha dang /"
}