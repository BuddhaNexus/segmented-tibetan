{
    "T02D1815:204b-0": "@204b # // rgya gar skad du /",
    "T02D1815:204b-1": "badzra tva s'a dha nam ni bam dha /",
    "T02D1815:204b-2": "bod skad du /",
    "T02D1815:204b-3": "rdo rje sems dpa'i sgrub thabs kyi 'grel pa //",
    "T02D1815:204b-4": "dpal rdo rje sems dpa' la phyag 'tshal lo //",
    "T02D1815:204b-5": "rgyal ba rgyal sras klu sgrub mdun gnas la //",
    "T02D1815:204b-6": "dang zhing gus pa chen pos mgos btud nas //",
    "T02D1815:204b-7": "zla ba grags pas mdzad mdo rab rtogs pa'i //",
    "T02D1815:204b-8": "rtogs dka'i sgra rig 'bad pas rnam 'grel brjod //",
    "T02D1815:204b-9": "sangs rgyas kyi theg pa pa'o //",
    "T02D1815:204b-10": "rtog pa zhes pa ni 'od gsal sgom pa dang bral nas //",
    "T02D1815:205a-0": "@205a * // bskyed pa'i rim pa'i lha sgom par byed pa la byang ba'o //",
    "T02D1815:205a-1": "mtha' drug ces pa ni nges pa'i don dang drang",
    "T02D1815:205a-2": "ba'i don la sogs pa'i bshad pa'i khyad par dang",
    "T02D1815:205a-3": "bral ba'o // ji bzhin pa'i zhes pa ni zab",
    "T02D1815:205a-4": "mo'i don shes pa med pa nyid kyi phyir ji",
    "T02D1815:205a-5": "bzhin pa rab tu grags pa'i sgra'i don gyi thabs",
    "T02D1815:205a-6": "bral ba'o // kyis so // zla ba zhes pa",
    "T02D1815:205a-7": "ni zla ba dang rdo rje cing sgo nas bskyed",
    "T02D1815:205a-8": "bral ba'o // kyis so // pa'o // srid pa",
    "T02D1815:205a-9": "zhes pa ni mngal nas skye ba'i rim pas so",
    "T02D1815:205a-10": "bral ba'o // kyis so // pa'o // // rnam pa lnga zhes pa ni /",
    "T02D1815:205a-11": "zla ba dang nyi ma dang sa bon dang mtshan ma dang /",
    "T02D1815:205a-12": "spro ba dang bsdu ba'i rim pas so //",
    "T02D1815:205a-13": "skad cig ces pa ni sa bon dang mtshan ma dag spangs pa'o //",
    "T02D1815:205a-14": "bcu gsum zhes pa ni snying po'i dkyil 'khor du spyan ma la sogs pa bzhi dang /",
    "T02D1815:205a-15": "mi bskyod pa la sogs pa lnga'o //",
    "T02D1815:205a-16": "zhes pas dgu'o //",
    "T02D1815:205a-17": "phyi'i sgo rnams su gshin rje mthar byed la sogs pa bzhi'o zhes pas bcu gsum mo //",
    "T02D1815:205a-18": "bcu dgu zhes pa ni slob dpon sh'i m'a sh'a li 'dod pa la sogs pa'i rim pas so //",
    "T02D1815:205a-19": "nyi shu rtsa lnga zhes pa ni /",
    "T02D1815:205a-20": "sngar bzhin du snying po'i dkyil 'khor du dgu //",
    "T02D1815:205a-21": "phyi ru gzugs rdo rje ma la sogs pa'i rnal 'byor ma drug dang /",
    "T02D1815:205a-22": "de'i phyi ru phyogs dang /",
    "T02D1815:205a-23": "phyogs bral du gshin rje mthar byed la sogs pa bcu'o zhes pas so //",
    "T02D1815:205a-24": "rim pa gnyis rtogs nas zhes pa ni /",
    "T02D1815:205a-25": "thos pa'i sgo nas rim pa gnyis kyi don so sor rtogs nas so //",
    "T02D1815:205a-26": "sngags kyi zhes pa ni lhag par mos pa'i dkyil 'khor dang /",
    "T02D1815:205a-27": "sku'i dkyil 'khor 'od gsal du zhugs pa las bar",
    "T02D1815:205a-28": "ma chad par skyes pa'i sngags las byung ba'i rdo",
    "T02D1815:205a-29": "rje sems dpa'i gzugs su nges pa'o //",
    "T02D1815:205a-30": "dgongs pa bstan pa zhes pa ni rdo rje sems dpa'i sku la /",
    "T02D1815:205a-31": "aom las sogs pa'i sa bon kun du brtags pas rab tu snang ba'o //",
    "T02D1815:205a-32": "rnam par bzhag pa zhes pa ni /",
    "T02D1815:205a-33": "de'i 'og tu bar ma chad par 'di bsgom par",
    "T02D1815:205a-34": "bya'o zhes rnam par gzhag par bya ba'i mngon par",
    "T02D1815:205a-35": "dgongs pa nges pa'o //",
    "T02D1815:205a-36": "de nyid bstan pa zhes pa ni //",
    "T02D1815:205a-37": "skabs ji lta bar 'od gsal du 'jug pa'o //",
    "T02D1815:205a-38": "sems can thams cad ces pa ni //",
    "T02D1815:205a-39": "dang po man ngag ji lta ba bzhin //",
    "T02D1815:205a-40": "bcom ldan 'das la mngon par yang dag par mchod de /",
    "T02D1815:205b-0": "@205b de'i mdun du sdig pa bshags pa la sogs pa byas nas /",
    "T02D1815:205b-1": "sdug bsngal dang ldan pa'i sems can thams cad la snying rje bsgom par bya'o zhes pa'i don no //",
    "T02D1815:205b-2": "dgon pa chen po zhes pa ni /",
    "T02D1815:205b-3": "dgon pa chen po'i sa phyogs ni mchog tu gur pa'i sa phyogs so //",
    "T02D1815:205b-4": "'bras bu zhes pa ni 'bras bu dang me tog dang /",
    "T02D1815:205b-5": "chu la sogs pas khyad par du 'phags shing yid du 'ong ba'i ri bo'i phyogs gcig go //",
    "T02D1815:205b-6": "skye bo dang bral ba ni 'dir rnam par dben par 'dod do //",
    "T02D1815:205b-7": "thams cad ces pa 'jig rten pa dang 'jig rten las 'das pa'i dngos grub thams cad do //",
    "T02D1815:205b-8": "de rnams bsdus pa ni /",
    "T02D1815:205b-9": "yang dag par btus shing bsags pa ste /",
    "T02D1815:205b-10": "rdo rje sems dpa'i sku gang yin pa de'o //",
    "T02D1815:205b-11": "dkar po zhes pa ni de nas 'khor lo rtsibs",
    "T02D1815:205b-12": "bcu pa'i lte bar gnas pa'o zhes pa lhag ma'o",
    "T02D1815:205b-13": "// nam mkha' zhes pa ni skad cig gis 'od gsal ba las bskyed pa'o //",
    "T02D1815:205b-14": "de'i dbus gnas par sangs rgyas dkyil 'khor ni rdo rje sems dpa'o //",
    "T02D1815:205b-15": "'od zer sprin gyi tshogs chen po ni kun du snang ba'i phung po'o //",
    "T02D1815:205b-16": "sangs rgyas 'bar ba 'dra ba'i 'od //",
    "T02D1815:205b-17": "ces pa ni dbang po'i gzhu lta bu 'od zer lngas brgyan pa'o //",
    "T02D1815:205b-18": "dang po zhes pa ni /",
    "T02D1815:205b-19": "ye shes sgron ma mi bskyod pa ste /",
    "T02D1815:205b-20": "de nyid ni mi phyed pa nyid kyi phyir rdo",
    "T02D1815:205b-21": "rje ste de la dmigs pa'i ting nge 'dzin ni",
    "T02D1815:205b-22": "sems rtse gcig pa ste de mngon du mdzad nas",
    "T02D1815:205b-23": "so // de bzhin gshegs pa thams cad ces pa ni /",
    "T02D1815:205b-24": "de bzhin gshegs pa thams cad kyi sku dang gsung",
    "T02D1815:205b-25": "dang thugs kyi bdag nyid can rdo rje 'chang chen",
    "T02D1815:205b-26": "pa'o // rig pa'i skyes bu ni bden pa gnyis kyi bdag nyid can no //",
    "T02D1815:205b-27": "mi bskyod pa zhes pa ni /",
    "T02D1815:205b-28": "mi bskyod pa'i sku'i rnam pas so //",
    "T02D1815:205b-29": "thams cad ces pa ni rdo rje 'chang chen po'o //",
    "T02D1815:205b-30": "h'um ring po zhes pa ni rigs ma'i padma'i khongs",
    "T02D1815:205b-31": "su lhung ba'i byang chub kyi sems yongs su gyur",
    "T02D1815:205b-32": "pa'i hum yig bcur dmigs par bya'o //",
    "T02D1815:205b-33": "phyogs bcu nas zhes pa ni /",
    "T02D1815:205b-34": "phyogs bcur rnam par gnas pa'i rtsibs bcu la gnas so zhes pa'i don do //",
    "T02D1815:205b-35": "khro bo zhes pa la zhe sdang ni mi bskyod",
    "T02D1815:205b-36": "pa ste de'i gnas las skyes pa ni sa bon",
    "T02D1815:205b-37": "h'um de las skyes pa'o //",
    "T02D1815:206a-0": "gsod pa zhes pa ni gsod par byed @206a * //",
    "T02D1815:206a-1": "pa'i ngo bo dgos pa ste de rnams sgom par byed pa'i sgo nas so //",
    "T02D1815:206a-2": "rdo rje zhes pa la /",
    "T02D1815:206a-3": "rdo rje bdud rtsi ni bdud rtsi 'khyil pa'o //",
    "T02D1815:206a-4": "rdo rje phur bu ni phur bu bcu'i rnam pa'o //",
    "T02D1815:206a-5": "phyogs bcu'i rtse mor zhes pa ni phyogs bcu rnams su'o //",
    "T02D1815:206a-6": "spro bar bya zhes pa ni /",
    "T02D1815:206a-7": "'od zer 'bar ba rnams kyis 'bar bar byed bzhin pa'o //",
    "T02D1815:206a-8": "de nas 'dod pa'i zhes pa ni /",
    "T02D1815:206a-9": "phyogs bzhi rnams su gnas pas so //",
    "T02D1815:206a-10": "bsam gtan zhes pa la bsam gtan gang gis zhes pa ni /",
    "T02D1815:206a-11": "gdug pa can rnams phur bus 'debs pas so //",
    "T02D1815:206a-12": "yi dam zhas pa ni thun mtshams bzhir nyams su blangs pas so ;",
    "T02D1815:206a-13": "/ gang du zhes pa ni /",
    "T02D1815:206a-14": "gang du yid dang rjes su mthun pa'i gnas de ru mnyam par spyod pa'o //",
    "T02D1815:206a-15": "bsam gtan 'di yis zhes pa srung ba'i chog sgom par byed pas so //",
    "T02D1815:206a-16": "sangs rgyas zhes pa rdo rje sems dpa' la sogs pa'i lha'i rnal 'byor goms par byed pa la /",
    "T02D1815:206a-17": "rang gi lha'i byin gyis rlob ste gcig tu 'gyur ro //",
    "T02D1815:206a-18": "dngos po med pa zhes pa ni //",
    "T02D1815:206a-19": "mdor byas can gyi rim par gsal lo //",
    "T02D1815:206a-20": "nam mkha'i rdo rje zhes pa ni nam mkha'o //",
    "T02D1815:206a-21": "de'i dbus su gnas pa ni de'i nang du gnas pa'o //",
    "T02D1815:206a-22": "rdo rje kun las skyes ni rlung gi rdo rje",
    "T02D1815:206a-23": "la sogs pa dkyil 'khor thams cad yongs su gyur",
    "T02D1815:206a-24": "pa'o // bh'um yig ces pa ni /",
    "T02D1815:206a-25": "de la sa'i cha'i steng du khang pa brtsegs pa'i sa bon bh'um gyi yi ge'o //",
    "T02D1815:206a-26": "rdo rje zhes pa ni phyogs bcu rnams su de",
    "T02D1815:206a-27": "bzhin gshegs pa'i tshogs 'phro zhing rdzogs par byed pa'o",
    "T02D1815:206a-28": "// dpag tshang brgya'i khyon zhes pa ni /",
    "T02D1815:206a-29": "gzhogs so sor dpag tshad nyi shu rtsa lnga'i tshad nyid do //",
    "T02D1815:206a-30": "'on kyang 'di lha la sogs pa'i dpag tshad du",
    "T02D1815:206a-31": "bya bar rnam par gzhag par bya'o zhes pas dpag",
    "T02D1815:206a-32": "tshad tsam mo // de'i rgya ni tshangs pa'i thig",
    "T02D1815:206a-33": "la sogs pa sgo'i mtshams so so tha dad du",
    "T02D1815:206a-34": "dpag tshad nyi shu'o zhes byas nas rgyal nang du",
    "T02D1815:206a-35": "brgyad kyi tshad du 'gyur ro //",
    "T02D1815:206a-36": "gru bzhi zhes pa ni grva bzhi dang ldan pa'i phyir ro //",
    "T02D1815:206a-37": "legs par mdzes zhes pa ni /",
    "T02D1815:206a-38": "lha dang mi las 'das pa'i phyir ro //",
    "T02D1815:206a-39": "rin chen bzhi dngos ni /",
    "T02D1815:206a-40": "kha dog bzhi skyes pa nyid kyi phyir ro //",
    "T02D1815:206a-41": "mchod rten 'dra pas /",
    "T02D1815:206a-42": "mchod rten te mchod par bya ba nyid kyi phyir ro //",
    "T02D1815:206b-0": "@206b gsal ba ni shel lta bu'o //",
    "T02D1815:206b-1": "rang bzhin dri ma med pa ni nyes pa ma lus pa dang bral ba nyid kyi phyir ro //",
    "T02D1815:206b-2": "gang gsal ba ni shel te de'i ngo bo nyid kyi khang pa brtsegs pa la /",
    "T02D1815:206b-3": "phyi na gnas pa rnams kyi yang //",
    "T02D1815:206b-4": "dkyil 'khor ba'i lha rab tu snang pa'i phyir ro //",
    "T02D1815:206b-5": "sna tshogs gzugs ni aindra n'i la la sogs pa'i kha dog tu skyes pa nyid kyi phyir ro //",
    "T02D1815:206b-6": "sangs rgyas zhes pa phyung ba'i dkyil 'khor ba'i lha rnams kyis khyab pa'o //",
    "T02D1815:206b-7": "'od zer 'phro pa phyogs bcur khro bo'i 'od zer rab tu 'bar bas 'khrugs pa'i dkyil 'khor ro //",
    "T02D1815:206b-8": "dkyil 'khor ni zla ba dang nyi ma'i gdan dang ldan pa'o //",
    "T02D1815:206b-9": "kun zhes pa de bzhin gshegs pa thams cad kyi gnas kyi khang pa brtsegs pa'o //",
    "T02D1815:206b-10": "khams zhes pas rig pa'i lha mo rnams te /",
    "T02D1815:206b-11": "de'i rjes su yul gzugs la sogs pa'i rang bzhin gyis gzugs rdo rje la sogs pa rnams so //",
    "T02D1815:206b-12": "lugs ma zhes pas shing la sogs pa las byas pa'o //",
    "T02D1815:206b-13": "dam tshig las 'dzag khu ba zhes pa ni shes",
    "T02D1815:206b-14": "rab dang thabs snyoms par zhugs pa las skyes pa'i",
    "T02D1815:206b-15": "zhu ba'i rang gi ngo bo dkyil 'khor ba'i lha",
    "T02D1815:206b-16": "nyid du skad cig gis dkyil 'khor du gnas ji",
    "T02D1815:206b-17": "lta ba bzhin du brtag par bya'o //",
    "T02D1815:206b-18": "cho ga yis ;",
    "T02D1815:206b-19": "/'bras bu 'dod pas btung par bya //",
    "T02D1815:206b-20": "zhes pa ni /",
    "T02D1815:206b-21": "gzugs phung gtogs pa me long dang //",
    "T02D1815:206b-22": "zhes pa la sogs pa'i cho gas //",
    "T02D1815:206b-23": "sangs rgyas nyid kyi 'bras bu don du gnyer bas",
    "T02D1815:206b-24": "rang gi phung po la ji ltar gnas pa bzhin",
    "T02D1815:206b-25": "nang du chud par bya'o //",
    "T02D1815:206b-26": "de bzhin gshegs pa'i tshogs bsad na //",
    "T02D1815:206b-27": "zhes pa ni /",
    "T02D1815:206b-28": "rang gi phung po de bzhin gshegs pa thams cad",
    "T02D1815:206b-29": "la sogs pas yongs su bsgrubs pa'i gzugs rim gyis",
    "T02D1815:206b-30": "mthar stong pa nyid la gzhug par bya'o //",
    "T02D1815:206b-31": "don dam pa'i zhes pa ni /",
    "T02D1815:206b-32": "h'um yig yongs su gyur pa las nyi ma'i dkyil 'khor /",
    "T02D1815:206b-33": "aom yig las skyes pa'i zla ba'i dkyil 'khor /",
    "T02D1815:206b-34": "a'a: yig las skyes pa'i padma'o //",
    "T02D1815:206b-35": "ye shes zhes pa ni /",
    "T02D1815:206b-36": "sems tsam la snyoms par zhugs pas brtan pa dang /",
    "T02D1815:206b-37": "skye 'gro yid kyi nang du chung par gyur pa'o //",
    "T02D1815:207a-0": "gsum zhes pa ni sngags thams cad kyi mthar @207a * //",
    "T02D1815:207a-1": "thug pa gtso bor gyur pa yi ge gsum gyis so //",
    "T02D1815:207a-2": "chen po zhes pa rdo rje sems dpa'i sku sgom par byed pa'o //",
    "T02D1815:207a-3": "tha ma zhes pa ni /",
    "T02D1815:207a-4": "srid pa gang las bar ma chad par byang chub tu 'gyur ba ste /",
    "T02D1815:207a-5": "de'i mthar thug par gyur pa nyid kyi phyir tha mar brjod par bya'o//",
    "T02D1815:207a-6": "de la gang zhig gnas pa ni sa bcu'i dbang phyug rnams te /",
    "T02D1815:207a-7": "mchod par 'os pa bcu dang ldan pa'i byang chub",
    "T02D1815:207a-8": "sems dpa' 'am so so'i skye bo'i sngags las byung",
    "T02D1815:207a-9": "ba'i rim pa sgom par byed pa'i sgo nas dgod",
    "T02D1815:207a-10": "pa chen po thob pas srid pa tha ma de'i",
    "T02D1815:207a-11": "rgyu mtshan no // phung po zhes pa las ye",
    "T02D1815:207a-12": "shes kyi rang bzhin gyi lus yongs su brjes nas",
    "T02D1815:207a-13": "'byung ba las gyur pa'i lus yongs su 'dzin pa'o",
    "T02D1815:207a-14": "rgyu mtshan no // // gzhug par bya'o zhes pas de'i rjes su dza:h'um bam ho:/",
    "T02D1815:207a-15": "zhes pa bzhi las gzugs rdo rje ma la sogs",
    "T02D1815:207a-16": "pa lha mo'i rang bzhin lus la gnas pa'i gzugs",
    "T02D1815:207a-17": "la sogs pa rnams su dgod par bya'o //",
    "T02D1815:207a-18": "chen po zhes pa ni rdo rje 'chang chen po'o //",
    "T02D1815:207a-19": "thams cad kyi bdag nyid ni de bzhin gshegs pa",
    "T02D1815:207a-20": "la sogs pa rnams kyi sa bon bsam shing brtags",
    "T02D1815:207a-21": "pa'i mthar byas pa dang ldan pa'o //",
    "T02D1815:207a-22": "thams cad kyis ni de bzhin gshegs pa dang mtshungs",
    "T02D1815:207a-23": "pa'i rin po che lta bu'i gang zag rnams kyis",
    "T02D1815:207a-24": "so // sangs rgyas zhes pa ni de bzhin gshes",
    "T02D1815:207a-25": "pa thams cad kyi sku de'i bdag nyid kyis 'chang",
    "T02D1815:207a-26": "so // ba'o // dpal ldan ni spyan ma la sogs pa dang lhan cig tu'o //",
    "T02D1815:207a-27": "rdo rje gsum ni rdo rje 'chang ste /",
    "T02D1815:207a-28": "de mi phyed pa nyid kyi bsgom pas so ;",
    "T02D1815:207a-29": "/ bdag gi lus la byin gyis brlabs gnas ni //",
    "T02D1815:207a-30": "rab tu gnas pa'i gnas su mdzad du gsol //",
    "T02D1815:207a-31": "sku yi rdo rje can rnams zhes pa ni //",
    "T02D1815:207a-32": "sku yi rdo rje can zhes thob pa'o //",
    "T02D1815:207a-33": "de ltar gtso bo la gsol ba btab nas /",
    "T02D1815:207a-34": "de'i 'khor lo la gsol ba 'debs bar byed pa",
    "T02D1815:207a-35": "bcu zhes pa la sogs pa ni rtogs par sla'o",
    "T02D1815:207a-36": "// sku gang yin ni gang gi sku'o //",
    "T02D1815:207a-37": "phung po lnga ni bdag nyid kyi'o //",
    "T02D1815:207a-38": "de'i rang bzhin te skur 'gyur ro zhes bsams pa'o //",
    "T02D1815:207a-39": "chos ni 'od dpag med do //",
    "T02D1815:207a-40": "gsung lam ni ngag gi rang bzhin nyid kyi phyir ro //",
    "T02D1815:207b-0": "dpal ldan ni gos dkar mo dang ldan @207b pa'o //",
    "T02D1815:207b-1": "rdo rje gsum zhes pa la sogs pa ni sngar bzhin no //",
    "T02D1815:207b-2": "'dod chags chen po'i tshul dang ldan pas 'od dpag med dang gos dkar mo'i tshogs gnyis so //",
    "T02D1815:207b-3": "gang zhig kho na zhes pa ni /",
    "T02D1815:207b-4": "gang kho na nges pa'i tshig ni sgra rnams kyi",
    "T02D1815:207b-5": "khyad par nges pa rjod par byed pas phun sum",
    "T02D1815:207b-6": "tshogs pa'o ; / chos 'dzin pa dang mtshungs pa ni 'od dpag med dang mtshungs pa'o //",
    "T02D1815:207b-7": "thugs zhes pa ni rdo rje'i rang bzhin gyi thugs 'chang ba gang yin pa de'o //",
    "T02D1815:207b-8": "dpal ldan ni m'a ma k'i dang ldan pa'o //",
    "T02D1815:207b-9": "rdo rje gsum zhes pa la sogs pa ni sngar bzhin no //",
    "T02D1815:207b-10": "kun du ni sems can rnams so//",
    "T02D1815:207b-11": "bzang po ni dge ba nyid kyi phyir mi bskyod pa ste /",
    "T02D1815:207b-12": "de'i gsang ba ni gsang chen te /",
    "T02D1815:207b-13": "sku ru byed do //",
    "T02D1815:207b-14": "ston par byed do zhes pas /",
    "T02D1815:207b-15": "rang rigs dang ldan pa'i byang chub sems dpa' de rnams kyi dbang po de'i'o //",
    "T02D1815:207b-16": "blo ldan pa zhes pa ni /",
    "T02D1815:207b-17": "m'a ma k'i dang ldan pa'o //",
    "T02D1815:207b-18": "rdo rje 'chang dang 'dra ba zhes pa ni mi bskyod pa dang mtshungs pa'o //",
    "T02D1815:207b-19": "de nas zhes pa ni dam tshig gsum gyi yi",
    "T02D1815:207b-20": "ge de dang de las bskyed pa'i rdo rje 'chang",
    "T02D1815:207b-21": "de la dmigs pa'i ting nge 'dzin gyi sgo nas",
    "T02D1815:207b-22": "so // rang zhes pa ni mi bskyod pas spyi bor dbang bskur ba'o //",
    "T02D1815:207b-23": "ye shes zhes pa ni ye shes sems dpa' 'o //",
    "T02D1815:207b-24": "h'um zhes pa ni nag po'o //",
    "T02D1815:207b-25": "sangs rgyas dkyil 'khor ni rdo rje sems dpa'i lus so //",
    "T02D1815:207b-26": "de'i dbus su gnas pa ni /",
    "T02D1815:207b-27": "de'i thugs kar gnas pa'o //",
    "T02D1815:207b-28": "rdo rje zhes pa ye shes sems dpa'o //",
    "T02D1815:207b-29": "h'um ting de 'dzin sems dpar bshad do //",
    "T02D1815:207b-30": "thams cad ces pa ni thog ma nyid du stug",
    "T02D1815:207b-31": "po bkod par chos kyi sku mngon sum du mdzad",
    "T02D1815:207b-32": "nas / de nas ba bas te sprul pa'i skus dga' ldan na gnas te /",
    "T02D1815:207b-33": "bsam pa ji lta bar chos ston pa dang ldan par mdzad do //",
    "T02D1815:207b-34": "dga' ldan zhes bya ba ni de nas kyang babs",
    "T02D1815:207b-35": "te sa la skye ba dang byang chub pa la",
    "T02D1815:207b-36": "sogs pa thams cad la ston pa dang ldan pa'o",
    "T02D1815:207b-37": "// 'dod chags zhes bya ba ni 'di nyid shes rab dang thabs kyi bdag nyid can /",
    "T02D1815:207b-38": "rdo rje sems dpa'i gzugs su sprul pa dang ldan pa'o //",
    "T02D1815:207b-39": "'dod chags chen po zhes bya ba ni /",
    "T02D1815:208a-0": "'dod chags chen po can gyis sems can rnams smin par byed pa dang @208a * //",
    "T02D1815:208a-1": "grol bar byed pa yul rnams la kun du chags",
    "T02D1815:208a-2": "pa'i tshul gang yin pa de nyid kyi ting nge",
    "T02D1815:208a-3": "'dzin de mngon sum du mdzad nas so //",
    "T02D1815:208a-4": "dang po zhes pa ni sems dpa' gsum gyi bdag nyid can du bdag nyid rdzogs pa'o //",
    "T02D1815:208a-5": "gnas zhes pa ni so sor spyad par bya ba spyod par byed pa'o //",
    "T02D1815:208a-6": "spyad bya spyod pa med pa la phyogs gzhan gsungs pa /",
    "T02D1815:208a-7": "de nas zhes bya ba la sngags gcig sprul pa las sems can gyi don zhes pa ni /",
    "T02D1815:208a-8": "byang chub kyi sems las snying po'am sngags las dkyil",
    "T02D1815:208a-9": "'khor gyi 'khor lo sprul pas sems can gyi don",
    "T02D1815:208a-10": "byas nas gnas ji lta bar gzhug par bya'o //",
    "T02D1815:208a-11": "yul rnams la byin gyis brlab par bya'o zhes pas byin gyis brlab pa ste /",
    "T02D1815:208a-12": "gsum ni 'dod chags la sogs pa'i rang bzhin no //",
    "T02D1815:208a-13": "de'i go 'phang ni yid du 'ong ba la sogs pa'i yul te /",
    "T02D1815:208a-14": "yul de dang de rnams la mchog tu gyur pas kyang ngo //",
    "T02D1815:208a-15": "gzugs rdo rje ma sogs pa bzhi po la sa'i",
    "T02D1815:208a-16": "snying po la sogs pa bzhi pos snyoms par 'jug",
    "T02D1815:208a-17": "par bkod par bya'o //",
    "T02D1815:208a-18": "gzhan yang byang chub sems dpa' bzhi po gnas ji lta ba bzhin gzhug par bya'o //",
    "T02D1815:208a-19": "nu ma'i bar ni snying ga ste de la h'um yig go //",
    "T02D1815:208a-20": "gtsug phud mthar ni mgo bor te aom yig go //",
    "T02D1815:208a-21": "bar du ste mgrin par a'a: yig go //",
    "T02D1815:208a-22": "rkang pa zhes pa ni rkang pa gnyis la h'a yig go //",
    "T02D1815:208a-23": "lte ba rked pa gsang ba zhes pa ni /",
    "T02D1815:208a-24": "de rnams nye ba'i brla'i phyogs su sv'a yig go //",
    "T02D1815:208a-25": "rgyal ba zhes pa rigs lnga dang so sor 'brel",
    "T02D1815:208a-26": "pa'i byang chub sems dpa' la sogs pa gzhan rnams",
    "T02D1815:208a-27": "kyang gnas ji lta ba bzhin du dgod par bya'o",
    "T02D1815:208a-28": "// phat ces bya ni rdo rje dang padma'i sgo la phat yig bsgom par bya'o //",
    "T02D1815:208a-29": "ting nge 'dzin zhes pa ye shes sems dpa' gzhug",
    "T02D1815:208a-30": "pa'i ting nge 'dzin gyi bar ma chad par dbang",
    "T02D1815:208a-31": "bskur ba'o // mchod pa zhes pa gzugs rdo rje",
    "T02D1815:208a-32": "ma la sogs pa rnams kyis mchod pa byas nas",
    "T02D1815:208a-33": "bskur ba'o // so // thams cad ces pa ni",
    "T02D1815:208a-34": "de la mi bskyod pa'i ting nge 'dzin zhes bya",
    "T02D1815:208a-35": "ba la sogs pa rnams kyis 'chad par 'gyur ba'i",
    "T02D1815:208a-36": "rim pas sems can rnams kyi zhe sdang rnam par",
    "T02D1815:208b-0": "dag pa la sogs pa can @208b gyi dgos pa",
    "T02D1815:208b-1": "thugs la bzhag pa'o //",
    "T02D1815:208b-2": "phyi dang zhes bya ba ni /",
    "T02D1815:208b-3": "ngag gi bzlas pa dang rdo rje'i bzlas pa'o //",
    "T02D1815:208b-4": "sngon gyi zhes bya ba ni mnyam bar ma bzhag",
    "T02D1815:208b-5": "pa'i rnal 'byor gyi don du sngar gyi rim bas",
    "T02D1815:208b-6": "phyi'i dkyil 'khor bdag nyid la ji ltar gnas pa",
    "T02D1815:208b-7": "bzhin du brtag par bya'o //",
    "T02D1815:208b-8": "nam mkha' zhes bya ba ni 'jig rten gsum gyi",
    "T02D1815:208b-9": "dbus su 'jug pa'i bdag nyid can gyi lha'i bkod",
    "T02D1815:208b-10": "pa dang ldan par bsgom par bya'o //",
    "T02D1815:208b-11": "de'i rjes su h'um yig de yi dbus gnas par ni /",
    "T02D1815:208b-12": "h'um yig snying gar gnas par bltas nas des kyang",
    "T02D1815:208b-13": "brtan pa dang g-yo ba thams cad rdo rje sems",
    "T02D1815:208b-14": "dpa'i gzugs brnyan gyi rnam par blta bar bya'o //",
    "T02D1815:208b-15": "phyi rol zhes pa ni phyi'i me la mar la sogs pa'i sreg blugs kyis so //",
    "T02D1815:208b-16": "nang gi lha rnams la bza' ba la sogs pa rnams kyis tshim par byas pas so //",
    "T02D1815:208b-17": "zhi ba can la sogs pa la ltos te rnam par gzhag go //",
    "T02D1815:208b-18": "yi ge gsum zhes bya ba ni /",
    "T02D1815:208b-19": "rdo rje bzlas pa'i sgo nas so //",
    "T02D1815:208b-20": "phreng ba'i sngags zhes pa ni rgyud las gsungs pa'i",
    "T02D1815:208b-21": "khro bo la sogs pa rnams kyi sngags rgyas pa'o",
    "T02D1815:208b-22": "// sngags dang zhes bya ba ni /",
    "T02D1815:208b-23": "mngon par bsngags pa'i sman rab tu byin pas so //",
    "T02D1815:208b-24": "rdo rje zhes pa ni rdzogs pa'i rim pa la gnas te /",
    "T02D1815:208b-25": "yang dag par sbyor ba la gnas pa'i sgyu ma'i lus mngon du byed pa'o //",
    "T02D1815:208b-26": "dran pa'i don du 'grel byas nas //",
    "T02D1815:208b-27": "bsod nams yang dag nyer bsags gang //",
    "T02D1815:208b-28": "de yis myur du 'gro ba kun //",
    "T02D1815:208b-29": "rdzogs pa'i byang chub brtson par shob //",
    "T02D1815:208b-30": "rdo rje sems dpa'i sgrub thabs kyi 'grel pa rdzogs so /",
    "T02D1815:208b-32": "// / l'i la badzra zhabs kyis mdzad pa'o //",
    "T02D1815:208b-33": "bi bh'u ti tsandra'i rgya dpe la bltas nas dge",
    "T02D1815:208b-34": "slong rin chen grub kyis dpa' bo'i lo smin drug",
    "T02D1815:208b-35": "can gyi zla ba'i tshes nyer bzhi la bsgyur ba'o",
    "T02D1815:208b-37": "/ // / yi ge pa ni dge slong rin chen rgyal mtshan no //",
    "T02D1815:208b-38": "sngags kyi nges pa thog ma ste /",
    "T02D1815:208b-39": "gnyis las dgod ba bstan pa'o //",
    "T02D1815:208b-40": "rnam par gzhag pa yang gsum ste /",
    "T02D1815:208b-41": "bzhi pa de nyid bstan zhes pa sgrub thabs kyi go rims te /",
    "T02D1815:208b-42": "'di'i don ni dang por sngags kyi tshig sgrub thabs",
    "T02D1815:208b-43": "las phyung nas sems kyi kun du brtags pa nges",
    "T02D1815:209a-0": "par 'gyur ro // de nas phung po la @209a * //",
    "T02D1815:209a-1": "sogs pa rnams su rnam par snang mdzad la sogs pa'i rnam pas dgod pa'o //",
    "T02D1815:209a-2": "bkod pa'i lha rnams re re'i mthar gyis rang gi",
    "T02D1815:209a-3": "mtshan nyid yongs su shes shing nges par rtogs pa'i",
    "T02D1815:209a-4": "lha'i 'khor lo'o zhes pa ni rnam par gzhag pa'o",
    "T02D1815:209a-5": "// phra mo'i rnal 'byor gyis gcig tu byas nas rab tu zhugs te gnas pa las langs te /",
    "T02D1815:209a-6": "nges par byung ba'i sngags las dgod par 'gyur ro zhes so //",
    "T02D1815:209a-7": "nges pa'i sngags ni /",
    "T02D1815:209a-8": "badzra dhrika h'um aom sumbha zhes pa la sogs pa'o //",
    "T02D1815:209a-9": "'di 'ang sngar gyi rgya dpe'i rjes su 'byung ngo //"
}