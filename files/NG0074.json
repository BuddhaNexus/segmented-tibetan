{
    "NG0074:0": "(14)@#// las kyi mtha' la mi gnas pa ni /",
    "NG0074:1": "sangs rgyas nyid kyi lung gis bstan te /",
    "NG0074:2": "ji ste las kyi dbang gyur na zhes pa'i tshig gis bstan te /",
    "NG0074:3": "las kyi mtha' la mi gnas bya ba tsam la yang gnas su med /",
    "NG0074:4": "rang bzhin chen po tshig gi mtha' dang bral ba ni /",
    "NG0074:5": "re zhig bstan na byang chub sems rin po che spungs pa nas bstan to //",
    "NG0074:6": "don de thugs su chud par bya ba ni //",
    "NG0074:7": "byang chub kyi sems pad+ma 'khyil pa dbu zhabs na bzhugs te /",
    "NG0074:8": "de yang byang chub sems rdo rje rtse mo 'dus pas dgrol bar bya'o //",
    "NG0074:9": "man ngag gi rgyud gsum gtan la dbab cing yid",
    "NG0074:10": "ches par bya bar ched du gdams pa'i rgyud bcu",
    "NG0074:11": "drug gis bsnan nas /",
    "NG0074:12": "bshad pa'i rgyud gnyis kyis mtho dman klong du khod bsnyams te gdams pa'o //",
    "NG0074:13": "de la pad+ma 'khyil pa'i rgyud ni rin po che rtsar la brgyus pa bzhin du bshad do //",
    "NG0074:14": "rdo rje rtse mo 'dus pa'i rgyud ni /",
    "NG0074:15": "gy-i ling sgrog bkrol pa'am /",
    "NG0074:16": "rin po che bang mdzod kyi sgo lcags bkrol ba'i tshul du bshad do //",
    "NG0074:17": "rin po che spungs pa'i rgyud ni /",
    "NG0074:18": "khyung nam mkha' la lding ba'i tshul du bshad do //",
    "NG0074:19": "bsod nams byams pa brtsegs pa'i rgyud ni /",
    "NG0074:20": "mchod rten gyi khri 'phang gi tshul du yas 'dzegs kyis bshad do //",
    "NG0074:21": "mkha' gsal nyi ma'i rgyud ni /",
    "NG0074:22": "nyi ma dang nam mkha'i tshul du bshad do //",
    "NG0074:23": "sangs rgyas kyi rgyud rnam pa lnga po 'di ni /",
    "NG0074:24": "bcom ldan 'das rdo rje 'dzin pa chen pos bka' stsal pa /",
    "NG0074:25": "pan+di ta dga' rab rdo rjes dbu zhabs kyi don bsdus pa ni /",
    "NG0074:26": "byang chub kyi sems mun pa'i sgron ma 'di la",
    "NG0074:27": "dbu zhabs su spyi don rnam pa gsum gyis bstan",
    "NG0074:28": "te / sangs rgyas dgongs pas brgyud pa dang */",
    "NG0074:29": "rig 'dzin brda yis brgyud pa dang */",
    "NG0074:30": "gang zag rna bas brgyud pa dang gsum las /",
    "NG0074:31": "dang po chos kyi dbyings kyi pho brang du /",
    "NG0074:32": "sangs rgyas 'od mi 'gyur bas /",
    "NG0074:33": "longs spyod rdzogs pa'i sku rigs lnga'i bde bar gshegs pa rnams la /",
    "NG0074:34": "bshad kyang sa ma tis bshad /",
    "NG0074:35": "mnyan yang sa ma tis mnyan no //",
    "NG0074:36": "de nas 'og min gyi gnas rdo rje dbyings kyi dkyil 'khor du /",
    "NG0074:37": "rigs lnga'i bde bar gshegs pa rnams kyis /",
    "NG0074:38": "'khor sa bcu'i byang chub sems dpa' rnams la /",
    "NG0074:39": "bshad kyang sa ma tis bshad /",
    "NG0074:40": "mnyan yang sa ma tis mnyan no //",
    "NG0074:41": "de nas sa bcu'i byang chub sems dpa' rnams kyis /",
    "NG0074:42": "lcang lo can gyi pho brang du sprul pa'i sku sangs rgyas 'od srungs la /",
    "NG0074:43": "'chi med rdo rje'i lung bstan nas /",
    "NG0074:44": "dus gsum gyi sangs rgyas dang gnyis su med par bzhugs so //",
    "NG0074:45": "pan+di ta'i brda'i sgo nas bstan pa la gsum ste /",
    "NG0074:46": "brda sgra'i sgo nas bstan pa dang */",
    "NG0074:47": "ngag dang ting nge 'dzin gyi sgo nas bstan pa dang */",
    "NG0074:48": "shes rab dang rang rgyud kyi sgo nas bstan pa'o //",
    "NG0074:49": "brda rnam pa gsum gyi sgo nas bstan pa dang */",
    "NG0074:50": "sgra rnam pa drug gis bstan pa'o //",
    "NG0074:51": "ngag 'jam pa'i sgo nas bstan pa dang */",
    "NG0074:52": "ting nge 'dzin ma @#//",
    "NG0074:53": "'gags pa'i sgo nas bstan pa'o //",
    "NG0074:54": "shes rab ni theg pa thams cad kyi sgo nas bstan pa yin la /",
    "NG0074:55": "rang rgyud ni gdams pa'i sgo nas bstan pa yin no //",
    "NG0074:56": "de nas bod kyi dge ba'i bshes gnyen skyes chen",
    "NG0074:57": "khyad par can gyi gang zag / sems dang chos",
    "NG0074:58": "su 'dres pa rnams kyis bshad pa mang yang */",
    "NG0074:59": "spyi don gsum ste phyi nang gsang ba gsum du bstan no //",
    "NG0074:60": "de la yang phyi ma gsum ste /",
    "NG0074:61": "lung dkyus su bshad pa dang */",
    "NG0074:62": "lung man ngag tu bshad pa dang */",
    "NG0074:63": "man ngag man ngag tu bshad pa'o //",
    "NG0074:64": "de la lung dkyus su bshad pa spyi btsan /",
    "NG0074:65": "lung man ngag tu bshad pa skabs bzhi pa /",
    "NG0074:66": "man ngag man ngag tu bshad pa yongs su rdzogs",
    "NG0074:67": "pa'i skabs gcig pa rin po che sgron ma snang",
    "NG0074:68": "byed du shes par bya'o //",
    "NG0074:69": "nang ltar bshad pa la gnyis te /",
    "NG0074:70": "nang gi phyi dang */",
    "NG0074:71": "nang gi nang ngo *//",
    "NG0074:72": "nang gi phyi bkri ba drang gi don du bstan to //",
    "NG0074:73": "nang gi nang la don bstan to //",
    "NG0074:74": "gser mig nas dus mnyam bdun pa yan chad /",
    "NG0074:75": "man ngag ni thugs kyi rgyud dam pas /",
    "NG0074:76": "khong 'grel lo //",
    "NG0074:77": "rang re'i skor tshoms dang 'bru de ni dkyus btsan la dpe chung dang sbyar la shes par bya'o /",
    "NG0074:78": "de bzhin du gsang skor kyang shes par bya'o //",
    "NG0074:79": "don gyi man ngag khong 'grel /",
    "NG0074:80": "gsang bar bstan pa la don bdun gyis bstan te /",
    "NG0074:81": "de la yang ston lugs gsum ste /",
    "NG0074:82": "rgyas par bstan pa dang */",
    "NG0074:83": "bsdus te bstan pa dang */",
    "NG0074:84": "shin tu yang bsdus te bstan pa'o //",
    "NG0074:85": "de la rgyas pa ni rgyud du bshad /",
    "NG0074:86": "bsdus pa dpe chung du bstan /",
    "NG0074:87": "shin tu bsdus pa ni lung gser gyi phur par bstan no //",
    "NG0074:88": "de la don bdun gyis bstan pa dang po //",
    "NG0074:90": "rin po che za ma tog sbrags mas thog ma'i sangs rgyas ngo sprad /",
    "NG0074:91": "lta ba kha 'byams kyi rgyal pos gnya' gnon /",
    "NG0074:92": "rin po che spyi bcings kyis don nyams su blangs /",
    "NG0074:93": "pad+ma 'khyil pa'i dpe nyi shu rtsa gcig gis don man ngag tu bsdus /",
    "NG0074:94": "lung gser gyi phur pas tshig dang yi ge'i thag bcad /",
    "NG0074:95": "mdo rnam pa gnyis kyis las kyi mtha' bsdu'o //",
    "NG0074:96": "byang chub kyi sems pad+ma 'khyil pa'i dkyus kyi rtsa ba mdor bsdus te bstan pa'o //",
    "NG0074:97": "slob dpon dga' rab rdo rjes mun pa'i sgron ma bstan pa'i le'u ste gsum pa'o //  ///",
    "NG0074:98": "rgya gar skad du /",
    "NG0074:99": "rat+na dza la ko sha na ma /",
    "NG0074:100": "bod skad du /",
    "NG0074:101": "rin po che dra ba'i mdzod ces bya ba /",
    "NG0074:102": "sangs rgyas 'od dpag med la phyag 'tshal lo //",
    "NG0074:103": "'gro mgon 'jam dpal gzhon nu ngas //",
    "NG0074:104": "thog ma'i sangs rgyas ngo bstan pa //",
    "NG0074:105": "mgon po dri med ye shes sku //",
    "NG0074:106": "rin chen dra ba'i mdzod na gnas //",
    "NG0074:107": "'gro drug kun gyi thugs kyi mchog / ye shes sku gcig kun tu shar //",
    "NG0074:108": "yi ge lnga la phyag rgya ste //",
    "NG0074:109": "rdo rje'i sku gcig kun tu bsdus //",
    "NG0074:110": "yon tan so so'i dpe ru bstan //",
    "NG0074:111": "mgon po dri med @#//",
    "NG0074:112": "ye shes sku /",
    "NG0074:113": "'khor ba thog mtha' bdag med pas //",
    "NG0074:114": "gzung 'dzin gnyis med mya ngan 'das //",
    "NG0074:115": "phyi nang snod bcud rang grol la //",
    "NG0074:116": "gzhan la ltos 'gyur chos ma yin //",
    "NG0074:117": "glang chen 'dam du bying ba dang *//",
    "NG0074:118": "skyes bu rang gis bcings pa gnyis //",
    "NG0074:119": "gzhan gyis yang dag ga la 'gyur //",
    "NG0074:120": "snang srid rnam dag rang bzhin dkyil 'khor na //",
    "NG0074:121": "rang byung ma bcos rdo rje snying po'i sku //",
    "NG0074:122": "dus gsum 'gyur ba med par rtag par bzhugs //",
    "NG0074:123": "bde ba chen po bde la rtag spyod pa //",
    "NG0074:124": "rnam par snang mdzad rtag pa kun tu bzang *//",
    "NG0074:125": "ji ltar brjod pa tha snyad rtsol ba'i nad //",
    "NG0074:126": "chos kyi yang dag don de brjod nus kyang *//",
    "NG0074:127": "chos kyis yang dag don la gnas mi nus //",
    "NG0074:128": "de phyir chos spyod sangs rgyas don la bsgrib //",
    "NG0074:129": "chos kyis blo yi the tshom kun bsal la //",
    "NG0074:130": "chos la mi gnas tha mal shes par bzhag / tha mal shes pa blo yis bcos pa min //",
    "NG0074:131": "bde dang sdug bsngal blo la rtog pa med //",
    "NG0074:132": "mgon po dri med sku ni de bzhin no //",
    "NG0074:133": "zhes rdo rje sems dpa' gzhi'i gnas lugs rin po",
    "NG0074:134": "che dra ba'i mdzod kyi le'u ste bzhi pa'o //",
    "NG0074:135": "'jam dpal gzhon nu khyod la gtad //",
    "NG0074:136": "// @#// rgya gar skad du /",
    "NG0074:137": "rat+na sa ma n+ya bad+d+ham+na ya /",
    "NG0074:138": "bod skad du /",
    "NG0074:139": "rin po che spyi bcings kyi man ngag bcom ldan",
    "NG0074:140": "'das 'jam dpal ye shes 'dus pa la phyag 'tshal",
    "NG0074:141": "lo // man ngag 'dus pa'i spyi bcings ni //",
    "NG0074:142": "sangs rgyas kun gyis dgongs pa ste //",
    "NG0074:143": "rnal 'byor kun gyi thugs la gnas //",
    "NG0074:144": "man ngag 'dus pa'i tan+t+ra yin //",
    "NG0074:145": "tshig dang 'bru gnyer dkyus btsan te //",
    "NG0074:146": "sku yi rgyud du shes par bya //",
    "NG0074:147": "yang dag don gyi spyi bcings ni //",
    "NG0074:148": "'jam dpal ye shes 'dus pa yin //",
    "NG0074:149": "mgon po dri med ye shes sku //",
    "NG0074:150": "sku 'jam gsung 'jam thugs 'jam ste //",
    "NG0074:151": "sku ni ye shes sgyu ma'i sku //",
    "NG0074:152": "gdod ma'i mtha' dang bral bas 'jam //",
    "NG0074:153": "gsung ni brjod du med pa'i gsung //",
    "NG0074:154": "tshig dang yi ge'i mtha' las 'das //",
    "NG0074:155": "thugs ni dran rtog med pa'i thugs //",
    "NG0074:156": "gzhi la rang bzhin med par 'jam //",
    "NG0074:157": "sangs rgyas ye shes sku yi mchog / mgon po dri ma med pa yin //",
    "NG0074:158": "mgon po dri med ye shes sku //",
    "NG0074:159": "sangs rgyas kun gyi snying po 'dus //",
    "NG0074:160": "'khor ba rang bzhin med pas na //",
    "NG0074:161": "'jam dpal ye shes 'dus pa yin //",
    "NG0074:162": "brjod du med pa'i don shes na //",
    "NG0074:163": "'jam dpal ye shes 'dus pa yin //",
    "NG0074:164": "mgon po dri med don shes na //",
    "NG0074:165": "'jam dpal ye shes 'dus pa yin //",
    "NG0074:166": "chos la blo ni mi gnas na //",
    "NG0074:167": "'jam dpal ye shes 'dus pa yin //",
    "NG0074:168": "zhes 'jam dpal ye shes 'dus pas bka' stsal to //",
    "NG0074:169": "de nas 'khor gyi byang @#//",
    "NG0074:170": "chub sems dpa' rnams kyis zhus pa //",
    "NG0074:171": "legs so dpal ldan mgon po che //",
    "NG0074:172": "byams pa'i thugs rje ma bral bas //",
    "NG0074:173": "sa gzhi lta bu'i ye shes sku //",
    "NG0074:174": "snying rje'i thugs rje ma bral bas //",
    "NG0074:175": "chu bo lta bu'i ye shes sku //",
    "NG0074:176": "dga' bar byed pa'i ye shes pas //",
    "NG0074:177": "nyi zla lta bu'i ye shes sku //",
    "NG0074:178": "btang snyoms thugs rje ma bral bas //",
    "NG0074:179": "nam mkha' lta bu'i ye shes sku //",
    "NG0074:180": "sku bzhi 'dus pa'i 'jam dpal ni //",
    "NG0074:181": "theg pa kun gyi snying po yin //",
    "NG0074:182": "'gro ba kun la rang bzhin gnas //",
    "NG0074:183": "lung bstan skyes bu dam pa de //",
    "NG0074:184": "ye shes bzhi la rtag spyod na //",
    "NG0074:185": "bdud bzhi rnam par dag pa'i lam //",
    "NG0074:186": "'jam dpal ye shes 'dus pa yin //",
    "NG0074:187": "'jam dpal ye shes dri med sku //",
    "NG0074:188": "rang bzhin lhun gyis grub pa'i phyir //",
    "NG0074:189": "bsgom pa'i tshig dang bral ba yin //",
    "NG0074:190": "rgyu dang rkyen gyis ma bskyed pas //",
    "NG0074:191": "spyod pa'i mtha' dang bral ba yin //",
    "NG0074:192": "snying po rang la rdzogs pa'i phyir //",
    "NG0074:193": "grub pa'i mtha' dang bral ba yin //",
    "NG0074:194": "zhes bcom ldan 'das 'jam dpal ye shes 'dus pa las /",
    "NG0074:195": "rin po che spyi bcings blta bar bstan pa'i le'u ste lnga pa'o //    //",
    "NG0074:196": "pha rol tu phyin pa lnga'i bsgom lam nas 'jug ste /",
    "NG0074:197": "@#// rgya gar skad du /",
    "NG0074:198": "badzra satwa rat+na ka ran+da ka sar+d+ham+na ya /",
    "NG0074:199": "bod skad du /",
    "NG0074:200": "rdo rje sems dpa' rin po che'i za ma tog",
    "NG0074:89": "rdo rje sems dpa' gzhi'i gnas lugs kyis 'khor ba thog mtha' bcad /",
    "NG0074:201": "sbrags ma'i man ngag / bskal pa dang po'i sangs",
    "NG0074:202": "rgyas 'od mi 'gyur ba la phyag 'tshal lo //",
    "NG0074:203": "bskal pa gsum gyi sangs rgyas rang rig ma bcos de bzhin nyid //",
    "NG0074:204": "thog mar rang byung ye shes pas //",
    "NG0074:205": "rgyu med myu gu me tog 'bras //",
    "NG0074:206": "rten med nam mkhar nyi snang tshul //",
    "NG0074:207": "ye shes lnga yi gzugs brnyan can //",
    "NG0074:208": "gnas med gnas la 'od gsal ba //",
    "NG0074:209": "rang bzhin rnam dag rtog med sku //",
    "NG0074:210": "'dzin rtog mi mnga' sa ler mkhyen //",
    "NG0074:211": "ma btsal lhun gyis grub pa'i 'od //",
    "NG0074:212": "dpag med gsal ba'i ngo bor gnas //",
    "NG0074:213": "mi 'byed shes rab 'od gsal ba //",
    "NG0074:214": "snang ba dngos med 'ja' tshon sku //",
    "NG0074:215": "'gag med mi g.yo bde ldan thim //",
    "NG0074:216": "de nyid ye shes rang byung sku //",
    "NG0074:217": "rang bzhin lhun gyis grub pa yin //",
    "NG0074:218": "des na rig pa'i ngo bo ni //",
    "NG0074:219": "'gag pa med pa'i rang bzhin gyis //",
    "NG0074:220": "'gyur ba med las 'gyur ba 'ongs //",
    "NG0074:221": "skad cig ma yi tshul du byung *//",
    "NG0074:222": "de nyid shes pas bltas pa las //",
    "NG0074:223": "skad cig ma yi shes pa 'byung *//",
    "NG0074:224": "de las sems kyi rnam pa byung *//",
    "NG0074:225": "skad cig ma yi rnam pa de //",
    "NG0074:226": "gcig 'gag gcig skye gcig gnas pas //",
    "NG0074:227": "skad cig phyi ma skye ba de //",
    "NG0074:228": "nam mkha' stong las sprin gyi tshul //",
    "NG0074:229": "de las bdag tu snang ba'i blos //",
    "NG0074:230": "cung zad 'khrul pa'i rkyen gzhi shar //",
    "NG0074:231": "ye shes snang ba @#//",
    "NG0074:232": "gzhi la thim //",
    "NG0074:233": "de nas bar gyi bskal pa la //",
    "NG0074:234": "ye shes phye'o lung ma bstan //",
    "NG0074:235": "ye shes snang ba nang du 'char ma nus so //",
    "NG0074:236": "'khrul pa'i rtog pa yang skye bar ma nus so //",
    "NG0074:237": "de la gnas pa'i dus su rdo rje mi bskyod pa zhes bya ba ste /",
    "NG0074:238": "rig pa rang gi so la gnas so //",
    "NG0074:239": "ye shes bag la zha'o //",
    "NG0074:240": "bskal pa bar la snod kyi 'jig rten chags /",
    "NG0074:241": "de nas bskal pa tha ma la /",
    "NG0074:242": "skye ba rnam bzhi'i srid pa chags so //",
    "NG0074:243": "gzugs kyi bye brag so so tha dad du chags kyang */",
    "NG0074:244": "rdo rje mi bskyod pa spyi la gnas so //",
    "NG0074:245": "mi bskyod pa ma bgos spyi la gnas /",
    "NG0074:246": "ma bgos so sor khyab po //",
    "NG0074:247": "rang gi ngo bo sangs rgyas 'od srungs chen por sku sprul nas /",
    "NG0074:248": "sangs rgyas dang sems can rgyab gyes te bstan pa gnas so //",
    "NG0074:249": "thog ma'i sangs rgyas 'od kyi skur snang */",
    "NG0074:250": "bar gyi sangs rgyas nam mkha' lta bur snang */",
    "NG0074:251": "phyis 'byung gi sangs rgyas gzugs kyi skur gnas so //",
    "NG0074:252": "de rnams kyang don so so tha mi dad do //",
    "NG0074:253": "phyi snod kyi 'jig rten 'byung ba lnga dang bcas pa /",
    "NG0074:254": "dang po 'od dpag med pa las byung */",
    "NG0074:255": "mi bskyod pa'i bskal pa chags /",
    "NG0074:256": "'od srungs kyi bskal pa la gnas so //",
    "NG0074:257": "bskal pa gsum du gnas mod kyang */",
    "NG0074:258": "snying po'i don la 'gyur ba med //",
    "NG0074:259": "rdo rje lta bu'i sku brnyes pas //",
    "NG0074:260": "bcom ldan rdo rje dbyings mi bskyod //",
    "NG0074:261": "rang byung lhun rdzogs sku gsung thugs //",
    "NG0074:262": "sku gcig kun tu khyab pa'i sku //",
    "NG0074:263": "nyi ma'i snying po lta bur gnas //",
    "NG0074:264": "man shel lta bur rang dag pas //",
    "NG0074:265": "snang ba'i bye brag snang mod kyang *//",
    "NG0074:266": "rang gi ngo bo 'gyur ba med //",
    "NG0074:267": "kye rdo rje 'dzin pa nyon cig / rnam par dag pa'i sku bde ba chen po la /",
    "NG0074:268": "ye shes kyi grogs byar med do //",
    "NG0074:269": "rang rig pa'i ye shes dngos po'i mtha' las 'das pas /",
    "NG0074:270": "nyon mongs pa'i rnam rtog gis sgrib pa med do //",
    "NG0074:271": "rang gi ngo bo shes bya bab kyis grub pa la /",
    "NG0074:272": "sangs rgyas kyi che ba'i yon tan gyis bstod du med do //",
    "NG0074:273": "ka nas dag pa'i ye shes rang snang ba la /",
    "NG0074:274": "bslad par bya ba'i chos med do //",
    "NG0074:275": "thabs kyi rgyal por stobs kyi rig pa shar bas /",
    "NG0074:276": "che ba'i yon tan gzhan gyis dpag tu med do //",
    "NG0074:277": "shes rab zab mo chu bo gang ga'i rgyun bzhin mi 'chad pas /",
    "NG0074:278": "thugs rje la dbri bkol med do //",
    "NG0074:279": "rig pa ye shes su gsal bas /",
    "NG0074:280": "dus gsum gyi sangs rgyas dang dbyer mi phyed do //",
    "NG0074:281": "snying rje sna tshogs su snang bas /",
    "NG0074:282": "khams gsum sems can dang 'brel lo //",
    "NG0074:283": "rgyu 'byung ba chen po lnga ma spangs gnas su dag pas /",
    "NG0074:284": "snod bcud kyi gsos byas so //",
    "NG0074:285": "kye rdo rje 'dzin pa nyon cig / yang dag rdzogs pa'i sangs rgyas la chos med do //",
    "NG0074:286": "ci ste ngan song gi mtha' las grol ba'o //",
    "NG0074:287": "yang dag par rdzogs pa'i sangs rgyas la lam med do //",
    "NG0074:288": "ci ste bgrod par bya ba'i mtha' las 'das so //",
    "NG0074:289": "yang dag par rdzogs pa'i sangs rgyas la tshogs bsag tu med do //",
    "NG0074:290": "ci ste dngos po'i mtshan @#//",
    "NG0074:291": "ma gang la yang mi gnas pa'o //",
    "NG0074:292": "yang dag par rdzogs pa'i sangs rgyas la sgrib pa sbyang du med do //",
    "NG0074:293": "ci ste nyi ma'i snying po la mun pa'i gzhi med do //",
    "NG0074:294": "zhes rdo rje sems dpa' rin po che za ma",
    "NG0074:295": "tog sbrags ma'i man ngag / rdo rje thugs kyi",
    "NG0074:296": "nying khur phyung pa'i le'u zhes bya ba ste drug",
    "NG0074:297": "pa'o // // / rgya gar skad du /",
    "NG0074:298": "bo d+hi tsit+ta buk+ka sur+ya na ma /",
    "NG0074:299": "bod skad du /",
    "NG0074:300": "byang chub sems thugs kyi nyi ma zhes bya ba /",
    "NG0074:301": "bcom ldan 'das rnam par snang mdzad mngon par byang chub pa nyid la phyag 'tshal lo //",
    "NG0074:302": "byang chub kyi sems thugs kyi nyi ma la bzhi ste /",
    "NG0074:303": "gzhi yi gnas lugs bstan pa dang */",
    "NG0074:304": "de la 'khrul pa 'byung ba'i rkyen bstan pa dang */",
    "NG0074:305": "'khrul pa bzlog pa'i thabs bstan pa dang */",
    "NG0074:306": "rang gi ngo bo la 'bras bu dang bcas par bstan pa'o //",
    "NG0074:307": "de la gnas lugs la drug ste /",
    "NG0074:308": "chos kyi sku'i gnas lugs dang */",
    "NG0074:309": "rang byung ye shes chen po'i gnas lugs dang */",
    "NG0074:310": "sku'i gnas lugs dang */",
    "NG0074:311": "gsung gi gnas lugs dang */",
    "NG0074:312": "thugs kyi gnas lugs dang */",
    "NG0074:313": "dbyings kyi gnas lugs so //",
    "NG0074:314": "rkyen bstan pa la bzhi las /",
    "NG0074:315": "byang chub kyi sems nor bu dri ma med pa'i rgyud dang */",
    "NG0074:316": "thugs kyi nying khur blta ba'o //",
    "NG0074:317": "'khor ba bzlog na gzhi nas bzlog / ma rig pa nyid rtsad nas bcad /",
    "NG0074:318": "rang rig dang po so la bzhag ces 'byung ste /",
    "NG0074:319": "de'i don la bdun te /",
    "NG0074:320": "chos kyi mthar gtugs /",
    "NG0074:321": "man ngag gi klong brtol /",
    "NG0074:322": "sems kyi gdar sha bcad /",
    "NG0074:323": "lam gyi ngo bstan /",
    "NG0074:324": "skyon gyi mtha' bsal /",
    "NG0074:325": "spyod pa'i gdeng du gzhug / 'bras bu med par thag bcad do //",
    "NG0074:326": "de la chos kyi mthar gtugs pa la drug ste /",
    "NG0074:327": "sku'i ngo bor gtugs pa dang */",
    "NG0074:328": "dbyings kyi mur gtugs pa dang */",
    "NG0074:329": "rgyu'i ngo bor gtugs pa dang */",
    "NG0074:330": "lam gyi stobs su gtugs pa dang *//",
    "NG0074:331": "spang bya'i rgyur gtugs pa dang *//",
    "NG0074:332": "'bras bu'i gdeng du gtugs pa'o //",
    "NG0074:333": "man ngag dag gis klong brtol ba la gnyis te /",
    "NG0074:334": "yul gyi ye shes kyi klog brtol ba dang */",
    "NG0074:335": "yon tan gyi sku'i klong brtol ba gnyis /",
    "NG0074:336": "yul gyi ye shes kyi klong brtol pa ni /",
    "NG0074:337": "ye shes lnga ste /",
    "NG0074:338": "da lta bzhi ldan bya ba grub pa'i ye shes da rung med do //",
    "NG0074:339": "cha lnga yin /",
    "NG0074:340": "yon tan gyi sku'i klong brtol ba la gnyis te /",
    "NG0074:341": "gzhi'i 'dug tshul bstan pa dang */",
    "NG0074:342": "yon tan gyi rnam grangs bstan pa'o //",
    "NG0074:343": "gzhi'i 'dug tshul bstan pa la gnyis te /",
    "NG0074:344": "phreng chad song */",
    "NG0074:345": "yon tan gyi rnam grangs bstan pa brgyad do //",
    "NG0074:346": "sems kyi gdar sha bcad pa la gsum ste //",
    "NG0074:347": "lhag mthong rig pa'i ye shes kyis ma rig pa gdar sha bcad pa dang */",
    "NG0074:348": "chos spyi dang rang gi mtshan nyid kyis the tshom gyi gdar sha bcad pa dang */",
    "NG0074:349": "lam gyi ye shes kyis lam dang ye shes kyi gdar sha bcad pa'o //",
    "NG0074:350": "man ngag gi rdzong chen po gsum la /",
    "NG0074:351": "'bras bu'i gter chen po gsum sba ste /",
    "NG0074:352": "byang chub sems kyi rdzong la thig le nyag gcig gi @#//",
    "NG0074:353": "gter sba /",
    "NG0074:354": "thig le phyi nang gi rdzong la kun bzang rol pa'i gter sba /",
    "NG0074:355": "yid kyi rnam shes kyi rdzong la rang byung ye",
    "NG0074:356": "shes kyi gter sba ste mnyam pa chen po mi",
    "NG0074:357": "g.yo ba'i rgyas btab po //",
    "NG0074:358": "byang chub kyi sems thugs kyi nyi ma zhes bya ba /",
    "NG0074:359": "slob dpon chen po ro langs bde bas /",
    "NG0074:360": "chu bo nai rany+dza na'i 'gram na /",
    "NG0074:361": "shing chen po bzhi 'dus pa'i gnas su /",
    "NG0074:362": "byang chub sems dpa' 'jam dpal bshes gnyen la bka' stsal to //",
    "NG0074:363": "stong thun gyi ma gzhi chung shos las man ngag",
    "NG0074:364": "tu bstan pa ste le'u bdun pa'o // // /",
    "NG0074:365": "rgya gar skad du /",
    "NG0074:366": "bud+d+ha pany+tsa tan+t+ra ba ba da ni k+she pa na ma /",
    "NG0074:367": "bod skad du /",
    "NG0074:368": "sangs rgyas kyi rgyud lnga gdams par bzhag pa zhes bya ba /",
    "NG0074:369": "b+ha ga ban 'jam dpal gzhon nur gyur pa la phyag 'tshal lo //",
    "NG0074:370": "thog ma 'das pa'i dus ma 'ongs pa'i sngon rol na /",
    "NG0074:371": "gsang ba'i rgyud lnga rang bzhin gyi ngo bo chen po lngar gnas te /",
    "NG0074:372": "cang mi gsung cang mi grag byed po'i mtha' las 'das so //",
    "NG0074:373": "nga med pa'i dus su snang ba'ang med do //",
    "NG0074:374": "byed pa po nga med la /",
    "NG0074:375": "dper na snying po myu gur gnas pa bzhin te /",
    "NG0074:376": "sa bon myu gur gnas pa'i tshe /",
    "NG0074:377": "sa bon kyang med la 'bras bur kyang mi snang bar myu gu 'ba' zhig tu gnas so //",
    "NG0074:378": "de bzhin du bskal pa dang po la sa bon gyi tshul du gnas so //",
    "NG0074:379": "bskal pa bar pa la myu gu'i tshul du gnas so //",
    "NG0074:380": "bskal pa tha ma la 'bras bu'i tshul du smin no //",
    "NG0074:381": "kye rigs kyi bu nga 'ongs pa'i dus su rgyud",
    "NG0074:382": "chen po lnga rang la snang la rang las grol",
    "NG0074:383": "/ rang gi rnam pa lnga po yang *//",
    "NG0074:384": "rang gi phyag rgya lnga ru snang *//",
    "NG0074:385": "de phyir rgyud chen lnga po yang *//",
    "NG0074:386": "de phyir don du de lngar gsungs //",
    "NG0074:387": "de lnga rnam par grol ba'i lam //",
    "NG0074:388": "de phyir rdo rje 'dzin pa ngas //",
    "NG0074:389": "sems can rnams la phan gdags phyir //",
    "NG0074:390": "dri ma med pa'i drang srong khyod //",
    "NG0074:391": "legs par yid la gzung bar gyis //",
    "NG0074:392": "mgon po dri ma med pa ngas //",
    "NG0074:393": "ma skyes pa yi klong yangs nas //",
    "NG0074:394": "gsang ba'i rgyud lnga bstan pa 'di //",
    "NG0074:395": "chos sku gcig la tha dad pas //",
    "NG0074:396": "lnga ru phye ste bstan pa yin //",
    "NG0074:397": "phyag rgya lnga ru bstan pa yang *//",
    "NG0074:398": "don du bdag nyid chen po'i sku //",
    "NG0074:399": "rgyud chen lnga yi mdor bsdus pa //",
    "NG0074:400": "nor bu dri ma med pa'i rgyud //",
    "NG0074:401": "mgon po nga yis bstan pa yin //",
    "NG0074:402": "de phyir drang srong nga la nyon //",
    "NG0074:403": "legs so legs so mgon po dri med sku //",
    "NG0074:404": "ye shes dri ma med pa'i chos //",
    "NG0074:405": "drang srong bdag la bstan du gsol //",
    "NG0074:406": "sems can rnams la sman slad du //",
    "NG0074:407": "bdag gis de bzhin bstan par bya'o //",
    "NG0074:408": "sems can kun gyi rang rgyud la //",
    "NG0074:409": "sangs rgyas kun gyi sku gnas pas //",
    "NG0074:410": "sku ni dri med 'od kyi sku //",
    "NG0074:411": "dngos pa'i mtha' las 'das pa yin //",
    "NG0074:412": "thog med rang sa bstan pa'i phyir //",
    "NG0074:413": "sku yi rgyud du bstan pa yin //",
    "NG0074:414": "rnam par snang mdzad khyod la gtad //",
    "NG0074:415": "sems can kun gyi rang rgyud la //",
    "NG0074:416": "sangs rgyas kun gyi gsung gnas @#//",
    "NG0074:417": "pas //",
    "NG0074:418": "gsung ni 'gag med tshangs pa'i dbyangs //",
    "NG0074:419": "brjod pa'i mtha' dang bral ba'i phyir //",
    "NG0074:420": "gsung gi rgyud du bstan pa ni //",
    "NG0074:421": "snang ba mtha' yas khyod la gtad //",
    "NG0074:422": "sems can kun gyi rang rgyud la //",
    "NG0074:423": "sangs rgyas kun gyi thugs gnas pa //",
    "NG0074:424": "rdo rje lta bur 'gyur ba med //",
    "NG0074:425": "sangs rgyas kun gyi thugs 'dus pas //",
    "NG0074:426": "thugs kyi rgyud du bstan pa ni //",
    "NG0074:427": "rdo rjai mi bskyod khyod la gtad //",
    "NG0074:428": "sems can kun gyi rang rgyud la //",
    "NG0074:429": "sangs rgyas yon tan ma 'gags pa //",
    "NG0074:430": "rtogs pa'i don la yid ches phyir //",
    "NG0074:431": "yon tan rgyud du bstan pa yin //",
    "NG0074:432": "rin chen 'byung ldan khyod la gtad //",
    "NG0074:433": "sems can kun gyi rang rgyud la //",
    "NG0074:434": "sangs rgyas phrin las 'gag med tshang *//",
    "NG0074:435": "nam mkha'i mtha' nas nyi shar bzhin //",
    "NG0074:436": "de phyir phrin las rgyas pa'i rgyud //",
    "NG0074:437": "don yod grub pa khyod la gtad //",
    "NG0074:438": "de phyir mgon po dri med ngas //",
    "NG0074:439": "drang srong khyod la gdams pa yin //",
    "NG0074:440": "dper na seng ge dkar mo'i 'o ma 'di //",
    "NG0074:441": "rin chen gser gyis 'dzin 'gyur gyis //",
    "NG0074:442": "snod ngan gzhan du blugs pa na //",
    "NG0074:443": "snod 'jig 'o ma 'bo bar 'gyur //",
    "NG0074:444": "de bas gzhan du bstan pa med //",
    "NG0074:445": "kye kye rigs kyi bu khyod nyon cig / ngas",
    "NG0074:446": "gdams pa'i chos la don thugs su chud par mi",
    "NG0074:447": "byed cing */ tshig dang sgra phyir 'brengs nas ras chod dang gzu lums su byas na //",
    "NG0074:448": "rdo rje lta bu'i sku rdo rje dmyal ba chen por 'gyur ro //",
    "NG0074:449": "sangs rgyas kyi zhing yangs su dag pa yang *//",
    "NG0074:450": "'khor ba'i 'dam rdzab chen por 'gyur ro //",
    "NG0074:451": "tshad med pa'i thugs rje chen po bzhi 'char ba yang */",
    "NG0074:452": "rtsa ba'i bdud chen po bzhi ru 'gyur ro //",
    "NG0074:453": "chos kyi dbyings mtha' klas pa'i ye shes kyang */",
    "NG0074:454": "'khor ba'i mun rum chen por 'gyur ro //",
    "NG0074:455": "sangs rgyas kyi che ba'i yon tan rnam pa lnga yang *//",
    "NG0074:456": "rang gi rgyud la dug lnga'i me chen por gyur ro //",
    "NG0074:457": "yid bzhin nor bu rin po che zag pa med pa'i ye shes kyang */",
    "NG0074:458": "bdag tu rtog pa'i bag chags kyi gzhi ma rig pa kho nar 'gyur ro //",
    "NG0074:459": "kye rdo rje 'dzin pa nyon cig khyad par du rdo rje theg pa gcig tu bsdus shing *//",
    "NG0074:460": "dam du blangs nas rdo rje'i dam dral na //",
    "NG0074:461": "'jig rten 'dir yang mi bde ba dang sdug bsngal dang nad mi bzod pa lus la 'byung zhing *//",
    "NG0074:462": "tshe thung rab tu 'phos nas kyang *//",
    "NG0074:463": "'jig rten 'di nas 'das na yang *//",
    "NG0074:464": "nye 'brel dag tu skye bar 'gyur //",
    "NG0074:465": "de las tshe ni ma 'phos par //",
    "NG0074:466": "dgra yi dam par gyur nas kyang *//",
    "NG0074:467": "'jig rten phyi ma ngan 'gro yi //",
    "NG0074:468": "gnas su yang dag skye bar 'gyur //",
    "NG0074:469": "zhes gsungs so //",
    "NG0074:470": "kye rdo rje 'dzin pa nyon cig / de bzhin gshegs pa'i sku bstan pa ni //",
    "NG0074:471": "u dum wa ra'i me tog lta bu ste shin tu dkon no //",
    "NG0074:472": "lo gcig lo gnyis lo gsum du phyi nang snod bcud brtags la sems kyi dam pa bstan //",
    "NG0074:473": "brgya nang u dum wa ra'i rigs //",
    "NG0074:474": "gcig gam gnyis sam mang na gsum @#//",
    "NG0074:475": "yang rung *//",
    "NG0074:476": "grong zad mtha' dang nags tshal dgon pa ru //",
    "NG0074:477": "de nyid rnam gsum rna ba sems la sprad //",
    "NG0074:478": "phyi nang gsang ba'i dbang chen rab rdzogs pa //",
    "NG0074:479": "rdo rje lta bu'i sku gsum sprad pa yin //",
    "NG0074:480": "yid bzhin gter ston bla ma la //",
    "NG0074:481": "gus pa'i tshul gyis lus dang sraug kyang phul //",
    "NG0074:482": "zhes lung bstan to //",
    "NG0074:483": "de nas rdo rje 'dzin pas zhus pa //",
    "NG0074:484": "kye kye dpal ldan mgon po dri ma med //",
    "NG0074:485": "rgyud kyi skyon yon bstan pa legs //",
    "NG0074:486": "rgyud kyi che ba bstan du gsol //",
    "NG0074:487": "kye rdo rje 'dzin pa nga la nyon cig / rgyud kyi che ba rnam pa lnga //",
    "NG0074:488": "ye shes sku ste rang byung ba //",
    "NG0074:489": "bcom ldan rdo rje dbyings mi bskyod //",
    "NG0074:490": "mun sel sgron me ye shes sku //",
    "NG0074:491": "rdo rje'i sku ste sku yi rgyud //",
    "NG0074:492": "ye shes sku ste dri ma med //",
    "NG0074:493": "rgyud kyi dang por bzhag pa yin //",
    "NG0074:494": "mtshan gyi sgo nas che ba ni //",
    "NG0074:495": "smag mun rum du nyi shar zhes bya ste /",
    "NG0074:496": "rgyud kyi che ba'o //",
    "NG0074:497": "sku gsung thugs kyi don ston pa //",
    "NG0074:498": "rdo rje rtse mo 'dus pa'i rgyud //",
    "NG0074:499": "'gag med rdo rje sems dpa'i sku //",
    "NG0074:500": "ma 'gags shes rab sbyor ba ni //",
    "NG0074:501": "rig pa'i khu byug gsung gis bshad //",
    "NG0074:502": "rdo rje lcags kyu pad+ma'i rgyud kyi che ba'o //",
    "NG0074:503": "rdo rje lta bu'i ye shes ni //",
    "NG0074:504": "nam mkha' lta bur dngos po med //",
    "NG0074:505": "gol sgrib rtag chad mtshan ma'i yul mi gnas //",
    "NG0074:506": "gnyen pos mi shigs rkyen gyi dbang gyur min //",
    "NG0074:507": "dge dang sdig pa de yi sbyong yul min //",
    "NG0074:508": "rang dbang thabs kyi rdzogs pas rtsal gsum lus la tshang //",
    "NG0074:509": "mtho dman klong du mnyam pas ye shes bdag med sku //",
    "NG0074:510": "sa dang lam gyis bgrod min ye shes mig gcig dri ma med //",
    "NG0074:511": "rtsol bsgrub zil gyis gnon pas bde 'byams ye shes sku //",
    "NG0074:512": "byang chub sems seng ge 'khyil pa'i rgyud kyi che ba'o //",
    "NG0074:513": "sangs rgyas che ba'i yon tan sku gsung thugs //",
    "NG0074:514": "sangs rgyas rol pa ma 'gags ye shes lnga //",
    "NG0074:515": "sangs rgyas thugs rje ma 'gags 'byung ba lnga //",
    "NG0074:516": "sangs rgyas mdzad spyod spyan mnga' bcu drug pad+mor 'khyil //",
    "NG0074:517": "dgos dgu rang la rdzogs pas nor bu rin po che //",
    "NG0074:518": "mtshan mchog so sor bstan kyang yon tan gcig tu snang *//",
    "NG0074:519": "sku gcig kun tu khyab pas snang gsal thugs rje 'od kyi me /",
    "NG0074:520": "zhes pa ni rgyud kyi che ba'o //",
    "NG0074:521": "nam mkha' stong la lho sprin gtibs pa bzhin //",
    "NG0074:522": "chos sku gcig la yon tan don brjod pa //",
    "NG0074:523": "sku gsum rgyal ba'i dgongs pa mthar phyin sku //",
    "NG0074:524": "rgya mtsho che la chu bran 'du ba bzhin //",
    "NG0074:525": "byang chub sems la ye shes dpag med 'du //",
    "NG0074:526": "ma spangs ma blangs ched du byar med kyang *//",
    "NG0074:527": "byang chub sems kyi rang bzhin de bzhin nyid //",
    "NG0074:528": "bstan pa'i snying po gang na gnas pa na //",
    "NG0074:529": "dus gsum bde gshegs rnams kyang rang bzhin yongs kyis 'du //",
    "NG0074:530": "gang zhig bstan pa'i snying po med pa na //",
    "NG0074:531": "dus gsum bde gshegs rnams kyang mi chags mi gnas so //",
    "NG0074:532": "sku gsung thugs kyi rgyud chen gnas pa na //",
    "NG0074:533": "chos rnams kun kyang de bzhin nyid la @#//",
    "NG0074:534": "sbyor //",
    "NG0074:535": "yon tan phrin las 'bras bu mthar phyin sku //",
    "NG0074:536": "rgyu 'bras chos sku shes rab pha rol phyin //",
    "NG0074:537": "rdo rje rgya gram mkha' dbyings dag dang sbyaur //",
    "NG0074:538": "phrin las mthar phyin pa ye shes kyi rgyud kyi che ba'o //",
    "NG0074:539": "byang chub kyi sems rdo rje rtse mo 'dus pa'i rgyud ces bya ba /",
    "NG0074:540": "gdams pa bstan pa dang */",
    "NG0074:541": "rgyud kyi che ba bstan pa'i le'u ste brgyad pa'o",
    "NG0074:542": "// // bde gshegs rgyal ba'i man ngag don bstan",
    "NG0074:543": "pa // mchod pa'i phyag rgya gsum gyis rang don sprad //",
    "NG0074:544": "grong zad mtha' dang nags tshal dgon pa ru //",
    "NG0074:545": "man+dal 'dom gang gru bzhi logs brtsigs te //",
    "NG0074:546": "spos dang tsan+dan dri chu gtsang dang 'o ma dang *//",
    "NG0074:547": "ba yi rnam lngas byi dor legs byas la //",
    "NG0074:548": "me tog 'bru dang rin chen tshom bus bkang *//",
    "NG0074:549": "de nas nub gsum tha ma la //",
    "NG0074:550": "man+dal khrag dang chang gis chag chag gdab //",
    "NG0074:551": "mchod pa'i yo byad tshogs dang rol mos mchod //",
    "NG0074:552": "ar+ya sarba a pri ta tsa kra e ka sa",
    "NG0074:553": "pa ri b+ho d+he pa rta a pri ti tsa",
    "NG0074:554": "kra e ka ma ha ma ni sa da na",
    "NG0074:555": "lo ga d+harma d+ha du a pri ti tsa kra",
    "NG0074:556": "e ka / dri ba dang po la tshogs bsags",
    "NG0074:557": "/ de nas thog ma'i sangs rgyas ngo sprad /",
    "NG0074:558": "de nas sku gsum gyi snang ba ngo sprad /",
    "NG0074:559": "de nas rgyud dang man ngag gi ngo sprad do //",
    "NG0074:560": "rig pa rtsal gyi dbang bskur te man ngag tu shes par bya'o //",
    "NG0074:561": "nor bu dri ma med pa'i rgyud kyis dbang bskur /",
    "NG0074:562": "lung gser gyi phur bas gdams ngag gi mjug bcad /",
    "NG0074:563": "lung ma bstan pa'i spyod pa rnam par dag pa'i ye shes so //",
    "NG0074:564": "chos su snang ba ni sems can gyi lung ngo *//",
    "NG0074:565": "sangs rgyas la chos med do //",
    "NG0074:566": "chos kyis sangs mi rgya'o //",
    "NG0074:567": "chos kyis bde ba tsam thob par nus kyi /",
    "NG0074:568": "chos las 'das pa na rnam par grol zhes dga' rab rdo rjes gsungs so //",
    "NG0074:569": "da ni byang chub sems dpa' rnams mi g.yo ba'i sa las /",
    "NG0074:570": "sngon gyi thugs dam dbang gis spyan drang bar bya ste /",
    "NG0074:571": "ma g.yel ma 'phangs ye shes lha //",
    "NG0074:572": "rgyal po'i pho brang dag dang rin chen yod pa na //",
    "NG0074:573": "btsan khrom dmag dpung tshogs kyang de na rab tu 'du ba bzhin //",
    "NG0074:574": "gang zhig bstan pa'i snying po med cing ma chags mi gnas gnas de na //",
    "NG0074:575": "dam can rgya mtsho'i tshogs kyang de na yongs mi 'du //",
    "NG0074:576": "gang zhig bstan pa'i snying po chags shing yod pa na //",
    "NG0074:577": "dam can rgya mtsho'i tshogs kyang de na rab tu 'du //",
    "NG0074:578": "nyi ma'i snying po gang na shar ba na //",
    "NG0074:579": "'od zer mang po 'phro zhing 'du ba ltar //",
    "NG0074:580": "byang chub sems kyi dgongs pa gang na gsal ba na //",
    "NG0074:581": "rgyal ba zhi khro'i tshogs kyang de na rab tu gsal //",
    "NG0074:582": "nam mkha'i mthongs la lho sprin gtibs pa bzhin //",
    "NG0074:583": "dam can rig 'dzin tshogs kyang rab tu 'du //",
    "NG0074:584": "rgya mtsho chen por chu bran 'du ba bzhin //",
    "NG0074:585": "ma sring rgya mtsho'i tshogs kyang 'du zhing gshegs //",
    "NG0074:586": "lhun gyis grub pa'i rig 'dzin ma g.yel cig /",
    "NG0074:587": "phyag rgya ma skyes de bzhin gshegs pa'i rig 'dzin",
    "NG0074:588": "dang *// bdud @#//",
    "NG0074:589": "rtsi sman gyi rig 'dzin dang *//",
    "NG0074:590": "bsgrub pa chen po'i rig 'dzin ma g.yel cig /",
    "NG0074:591": "'bras bu sa smin rig 'dzin ma g.yel cig /",
    "NG0074:592": "yo ga tshe yi rig 'dzin ma g.yel cig /",
    "NG0074:593": "slob dpon dga' rab rdo rje dang *//",
    "NG0074:594": "slob dpon 'jam dpal bshes gnyen gyis //",
    "NG0074:595": "bya rgod phung po'i ri bo la //",
    "NG0074:596": "byang chub sems kyi dgongs pa gsal ba bzhin //",
    "NG0074:597": "de dang mthun par rnal 'byor bdag bsgrub na //",
    "NG0074:598": "de yi 'khor du ma mos chad pa ci ste gcod //",
    "NG0074:599": "rgyal po d+ha na ta lo  mtshan sgra 'di rnams yig skyon yod 'dra bas dpyad  dang *//",
    "NG0074:600": "sras thu bo ra dza ha sti yis //",
    "NG0074:601": "chu bo gang ga'i brag phug tu //",
    "NG0074:602": "byang chub sems kyi dgongs pa gsal ba bzhin //",
    "NG0074:603": "de dang mthun par rnal 'byor bdag bsgrub na //",
    "NG0074:604": "gsang ba thugs kyi dkyil 'khor gyis byin gyis rlobs //",
    "NG0074:605": "klu yi rgyal po 'jog po dang *//",
    "NG0074:606": "gnod sbyin bu mo byang chub kyis //",
    "NG0074:607": "chu bo ngos 'dzin brag phug tu //",
    "NG0074:608": "byang chub sems kyi dgongs pa gsal ba bzhin //",
    "NG0074:609": "de dang mthun par rnal 'byor bdag bsgrub na //",
    "NG0074:610": "gsang ba thugs kyi dkyil 'khor gyis byin gyis rlobs /",
    "NG0074:611": "kha che'i mkhan po rab snang dang *//",
    "NG0074:612": "smad 'tshong ma ni bdag nyid mas /",
    "NG0074:613": "kha che'i yul he chen brdal ba'i dur khrod du //",
    "NG0074:614": "byang chub sems kyi dgongs pa gsal ba bzhin //",
    "NG0074:615": "de dang mthun par rnal 'byor bdag bsgrub na //",
    "NG0074:616": "gsang ba thugs kyi dky-il 'khor gyis byin gyis rlobs //",
    "NG0074:617": "u rgyan mkhan po ma ha ra dza dang *//",
    "NG0074:618": "sras mo go ma de byi yis //",
    "NG0074:619": "u rgyan gyi yul a su ra yi brag phug tu //",
    "NG0074:620": "byang chub sems kyi dgongs pa gsal ba bzhin //",
    "NG0074:621": "de dang mthun par rnal 'byor bdag bsgrub na //",
    "NG0074:622": "gsang ba thugs kyi dkyil 'khor gyis byin gyis rlobs //",
    "NG0074:623": "a tsar+yamar me mdzad dang *//",
    "NG0074:624": "drang srong chen po b+ha she tas //",
    "NG0074:625": "ri rab rta rna 'dzin gyi brag phug tu //",
    "NG0074:626": "byang chub sems kyi dgongs pa gsal ba bzhin //",
    "NG0074:627": "de dang mthun par rnal 'byor bdag bsgrub na //",
    "NG0074:628": "gsang ba thugs kyi dkyil 'khor gyis byin gyis rlobs //",
    "NG0074:629": "a tsar+ya ra dza dang *//",
    "NG0074:630": "smad 'tshong ma sangs rgyas dngos grub kyis //",
    "NG0074:631": "za hor yul gyi dur khrod mtha' yas ri yi brag phug tu //",
    "NG0074:632": "byang chub sems kyi dgongs pa gsal ba bzhin //",
    "NG0074:633": "de dang mthun par rnal 'byor bdag bsgrub na //",
    "NG0074:634": "gsang ba thugs kyi dkyil 'khor gyis byin gyis rlobs //",
    "NG0074:635": "slob dpon ku ku+u ra dza dang *//",
    "NG0074:636": "srin po pu ru shas sa la'i yul //",
    "NG0074:637": "gsang chen rol pa'i dur khrod me ri 'bar ba'i brag phug tu //",
    "NG0074:638": "byang chub sems kyi dgongs pa gsal ba bzhin //",
    "NG0074:639": "de dang mthun par rnal 'byor bdag bsgrub na //",
    "NG0074:640": "gsang ba thugs kyi dkyil 'khor gyis byin gyis rlobs //",
    "NG0074:641": "slob dpon 'jam dpal phyi ma dang *//",
    "NG0074:642": "rgyal po de ba ra dza yis //",
    "NG0074:643": "chu bo nai rany+dza na'i brag phug tu //",
    "NG0074:644": "byang chub sems kyi dgongs pa gsal ba bzhin //",
    "NG0074:645": "de dang mthun par rnal @#//",
    "NG0074:646": "'byor bdag bsgrub na //",
    "NG0074:647": "gsang ba thugs kyi dkyil 'khor gyis byin gyis rlobs //",
    "NG0074:648": "slob dpon bud+d+ha gup+ta dang *//",
    "NG0074:649": "swa sti dpal phrang ma zhes pas //",
    "NG0074:650": "dur khrod chen po bsil ba'i tshal //",
    "NG0074:651": "g.ya' ri gong gi brag phug tu //",
    "NG0074:652": "byang chub sems kyi dgongs pa gsal ba bzhin //",
    "NG0074:653": "de dang mthun par rnal 'byor bdag bsgrub na //",
    "NG0074:654": "gsang ba thugs kyi dkyil 'khor gyis byin gyis rlobs //",
    "NG0074:655": "slob dpon shri sing ha dang *//",
    "NG0074:656": "dge slong ma ni kun dga' mos //",
    "NG0074:657": "sing ha'i yul dur khrod chen po sku la rdzogs //",
    "NG0074:658": "sin+d+hu rgya mtsho'i klong dkyil brag phug tu //",
    "NG0074:659": "byang chub sems kyi dgongs pa gsal ba bzhin //",
    "NG0074:660": "de dang mthun par rnal 'byor bdag bsgrub na //",
    "NG0074:661": "gsang ba thugs kyi dkyil 'khor gyis byin gyis rlobs //",
    "NG0074:662": "slob dpon bi ma mi tra dang *//",
    "NG0074:663": "slob dpon gnya' na ku ma ras //",
    "NG0074:664": "rgya nas bod du byon pa'i tshe //",
    "NG0074:665": "bal yul yangs le shod kyi brag phug tu //",
    "NG0074:666": "byang chub sems kyi dgongs pa gsal ba bzhin //",
    "NG0074:667": "de dang mthun par rnal 'byor bdag bsgrub na //",
    "NG0074:668": "gsang ba thugs kyi dkyil 'khor gyis byin gyis rlobs //",
    "NG0074:669": "slob dpon bai ro tsa na dang *//",
    "NG0074:670": "rgyal mo g.yu sgra snying po yis //",
    "NG0074:671": "tsha ba yul gyi mkhar shod du //",
    "NG0074:672": "byang chub sems kyi dgongs pa gsal ba bzhin //",
    "NG0074:673": "de dang mthun par rnal 'byor bdag bsgrub na //",
    "NG0074:674": "gsang ba thugs kyi dkyil 'khor gyis byin gyis rlobs //",
    "NG0074:675": "btsan po khri srong lde'u btsan dang *//",
    "NG0074:676": "nyang ban chen po sha yi spyan dang ldan pa yis //",
    "NG0074:677": "mchims phu bre gu dge 'u'i dben rtsa ru //",
    "NG0074:678": "byang chub sems kyi dgongs pa brnyes pa ltar //",
    "NG0074:679": "de dang mthun par rnal 'byor bdag bsgrub na //",
    "NG0074:680": "gsang ba thugs kyi dkyil 'khor gyis byin gyis rlobs //",
    "NG0074:681": "de yan chad rgya bod 'brel pa'i chos so //",
    "NG0074:682": "de man chad rim gyis skul ba man ngag dang sbyar ro //",
    "NG0074:683": "byang chub kyi sems rdo rje rtse mo 'dus pa las gdams pa bsgrub pa'i dus /",
    "NG0074:684": "tshogs kyi 'khor lo bskor ba dang */",
    "NG0074:685": "rgyud 'dzin pa'i byang chub sems dpa' rnams /",
    "NG0074:686": "chos kyi dbyings kyi pho brang nas skul ba'i le'u",
    "NG0074:687": "ste dgu pa'o // // bcom ldan 'das dpal rdo",
    "NG0074:688": "rje sems dpa' la phyag 'tshal lo //",
    "NG0074:689": "ston pa dga' rab rdo rje ngas //",
    "NG0074:690": "bya rgod phung po'i ri bo la //",
    "NG0074:691": "lcang lo can gyi pho brang du //",
    "NG0074:692": "rdo rje sems dpa'i thugs brtol te //",
    "NG0074:693": "byang chub sems kyi lde mig gis //",
    "NG0074:694": "gsang ba'i man ngag sgo phye nas //",
    "NG0074:695": "rgyud sde lnga yi rta pho la //",
    "NG0074:696": "rig pa'i ye shes sga yis bstan //",
    "NG0074:697": "ngo sprod gsum po'i mi pho zhon //",
    "NG0074:698": "shes rab 'gyur med lam du zhugs //",
    "NG0074:699": "'khor ba'i 'phrang chen brgal nas su //",
    "NG0074:700": "yul ni skye ba med pa'i dbyings //",
    "NG0074:701": "mkhar ni 'gyur ba med pa'i mkhar //",
    "NG0074:702": "pha ni rig pa'i rgyal po yin //",
    "NG0074:703": "ma ni shes rab skye med yin //",
    "NG0074:704": "bu ni rang byung ye shes yin //",
    "NG0074:705": "de lta bu yi sangs rgyas la //",
    "NG0074:706": "nga yi rtogs @#//",
    "NG0074:707": "pa'i ye shes 'di //",
    "NG0074:708": "'jam dpal bshes gnyen khyod la gtad //",
    "NG0074:709": "'od ma'i tshal gy-i nags tshal du //",
    "NG0074:710": "ma spel rang gi sems su zhog / rdo rje sems dpa'i rgya yis thob //",
    "NG0074:711": "rgya rgya rgya /",
    "NG0074:712": "de nas rim par brgyud pa ni /",
    "NG0074:713": "las 'phro skal bar ldan pa'i lce btsun seng ge",
    "NG0074:714": "bdag / yi dam lha yi dngos grub thob pa",
    "NG0074:715": "yis // sangs rgyas thugs kyi dgongs pa nyid brgyud pa //",
    "NG0074:716": "sems can ma rig sgo nga'i sbubs 'byed pa //",
    "NG0074:717": "mun pa snang bar 'gyur ba'i rgyud sde lnga //",
    "NG0074:718": "mthong ba tsam gyis shes rab pha rol phyin //",
    "NG0074:719": "sangs rgyas 'dus pa'i sku gsung thugs kyi rgyud //",
    "NG0074:720": "bskal pa bgrangs nas gter gsum brgyud pa yin //",
    "NG0074:721": "mi nub rgyal mtshan gter gyi 'byung gnas 'di //",
    "NG0074:722": "sa dang lam du bgrod pa'i chos min te //",
    "NG0074:723": "shes rab rmongs pa 'chi bdag bdud pas 'jigs //",
    "NG0074:724": "skal ldan rnams kyi btsas su bzhag pa yi //",
    "NG0074:725": "gsang ba'i rgyud gsum man ngag ma khrol bar //",
    "NG0074:726": "sems smad bcwo brgyad 'chad pa'i ston pa ni //",
    "NG0074:727": "rang bzo'i rig pas lce la zhing du rmo //",
    "NG0074:728": "gsang ba'i rgyud gsum shes rab mtha' bkrol nas //",
    "NG0074:729": "bcwo brgyad dkyus dang don du sbyor shes na //",
    "NG0074:730": "rin chen gser la g.yu yi phra bcug 'dra //",
    "NG0074:731": "man ngag snying gi po ti smug chung gnyis //",
    "NG0074:732": "rlung dang ser bum thos su mi rung ste //",
    "NG0074:733": "sangs rgyas spyan gyi dbyings su sbas te bzhag / rdo rje sems dpa'i rgyas btab po //",
    "NG0074:734": "thugs kyi dgongs pa shes rab blo ldan pa //",
    "NG0074:735": "dad ldan brtson 'grus che ba'i bsgom pa la //",
    "NG0074:736": "nyid nas nyid du gdams te rgya yis btab //",
    "NG0074:737": "sems smad bcwo brgyad man ngag mdor bsdus pa //",
    "NG0074:738": "blo ldan shes rab can la bstan par bzhag / ces rdo rje rtse mo 'dus pa'i rgyud las /",
    "NG0074:739": "gang zag la gtad par bstan pa'i le'u ste bcu",
    "NG0074:740": "pa'o // // gsung gi rgyud rdo rje rtse mo",
    "NG0074:741": "'dus pa zhes bya ba /",
    "NG0074:742": "slob dpon bi ma la dang */",
    "NG0074:743": "lo ts+tsha ba ska cog   gsum gyis bsgyur cing zhus te gtan la phab pa rdzogs so //",
    "NG0074:744": "a tsa ra gnyis bstan pa srungs //",
    "NG0074:745": "a+thi+-i //"
}