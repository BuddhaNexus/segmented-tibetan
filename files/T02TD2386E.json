{
    "T02TD2386E:19b-0": "@19b # // rgya gar skad du /",
    "T02TD2386E:19b-1": "ma h'a y'a na aa pa t'a ra n'a ma /",
    "T02TD2386E:19b-2": "bod skad du /",
    "T02TD2386E:19b-3": "theg pa chen po'i gnas lugs gtan la 'bebs pa zhes bya ba /",
    "T02TD2386E:19b-4": "dpal he ru ka la phyag 'tshal lo //",
    "T02TD2386E:19b-5": "theg pa chen po'i bdag nyid ni //",
    "T02TD2386E:19b-6": "bde chen rgya mtsho'i bdud rtsi ni //",
    "T02TD2386E:19b-7": "mtha' dbus mnyam pa'i tshad nad sel //",
    "T02TD2386E:19b-8": "dga' ba che la phyag 'tshal lo //",
    "T02TD2386E:19b-9": "theg pa rnams kyi mchog gyur pa //",
    "T02TD2386E:19b-10": "shes dang shes bya'i ye shes ni //",
    "T02TD2386E:19b-11": "gzhan la phan phyir rang la min //",
    "T02TD2386E:19b-12": "bdag gis gtan la dbab par bya //",
    "T02TD2386E:19b-13": "'dzin dang 'dzin bya'i rig pa ni //",
    "T02TD2386E:19b-14": "so so'i las dang rnam par ldan //",
    "T02TD2386E:19b-15": "dngos po gzugs can 'ching ba'i rgyu //",
    "T02TD2386E:19b-16": "phyi dang nang gi gzugs med pas //",
    "T02TD2386E:19b-17": "de nyid ma grub gnyis med do //",
    "T02TD2386E:19b-18": "gang zhig 'dzin pa gzugs yin te //",
    "T02TD2386E:19b-19": "'dzin pa med pas de nyid do //",
    "T02TD2386E:19b-20": "de ni dam pa'i ye shes te //",
    "T02TD2386E:19b-21": "lhun grub kha dog dbyibs dang bral //",
    "T02TD2386E:19b-22": "mkhas pa rnams kyis rang rig rtogs //",
    "T02TD2386E:19b-23": "gang zhig rig pa stong pa de //",
    "T02TD2386E:19b-24": "stong pa min la rig pa min //",
    "T02TD2386E:19b-25": "'di dag thams cad rang 'gag go //",
    "T02TD2386E:19b-26": "bden gnyis bral ba'i rnal 'byor gyis //",
    "T02TD2386E:19b-27": "stong nyid rig pa'i lta ba 'di //",
    "T02TD2386E:19b-28": "snying rje chen po'i shes rab bo //",
    "T02TD2386E:19b-29": "rdzogs pa'i rim dang lha sgrub sogs //",
    "T02TD2386E:19b-30": "rgyud rnams kun las gsungs pas kyang //",
    "T02TD2386E:19b-31": "de nyid don dam ye shes min //",
    "T02TD2386E:19b-32": "don dam ye shes stobs kyis ni //",
    "T02TD2386E:19b-33": "rdzogs pa'i lha ni grub par 'gyur //",
    "T02TD2386E:19b-34": "de phyir bdag ni rdo mkhan dhis //",
    "T02TD2386E:19b-35": "blo dman rnams kyi yul min pa //",
    "T02TD2386E:19b-36": "don dam kun rdzob gnyis med bshad //",
    "T02TD2386E:19b-37": "theg pa chen po'i gnas lugs gtan la 'bebs pa zhes bya ba slob dpon chen po rdo mkhan dhis mdzad pa rdzogs so//"
}