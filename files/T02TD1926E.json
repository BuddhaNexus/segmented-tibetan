{
    "T02TD1926E:24a-0": "@24a # // rgya gar skad du //",
    "T02TD1926E:24a-1": "ya m'a ri mandala no pi ka ya m'anta ko da ya n'a ma /",
    "T02TD1926E:24a-2": "bod skad du /",
    "T02TD1926E:24a-3": "gshin rje dgra'i dkyil 'khor gyi cho ga gshin rje gshed 'byung ba zhes bya ba /",
    "T02TD1926E:24a-4": "dpal rdo rje khrag 'thung la phyag 'tshal lo //",
    "T02TD1926E:24a-5": "rab tu mdzes pa'i sku 'bar thub dbang 'od tshogs can //",
    "T02TD1926E:24b-0": "rang 'od gnyis med 'khril zhing dpe bral bde @24b bas gang //",
    "T02TD1926E:24b-1": "rab chags mdzes pas lha dang khro bas 'khrugs lta la blo mnyam 'jug mdzad gshin rje gshed der mngon phyogs te //",
    "T02TD1926E:24b-2": "/ rgyud rgyal yon tan mang ldan mkhas pa'i spyod yul ba //",
    "T02TD1926E:24b-3": "gshin rje dgra yid don la bdag blo blun gyur kyang //",
    "T02TD1926E:24b-4": "zhal gyi padma las rnyed de yi rjes 'brangs nas //",
    "T02TD1926E:24b-5": "dbang bskur sgrub bcas lo 'dab rtse tsam bya bar 'dod //",
    "T02TD1926E:24b-6": "de la dang por sngags pa ni //",
    "T02TD1926E:24b-7": "rang lus 'jig na'ang gzhan don 'dod //",
    "T02TD1926E:24b-8": "rnyed dang bkur sti la ma chags //",
    "T02TD1926E:24b-9": "rgyud 'dir gsang sogs dbang bskur bas //",
    "T02TD1926E:24b-10": "ri bo'i phyogs sogs 'byor pa yod //",
    "T02TD1926E:24b-11": "ljon shing gis bklubs yid du 'ong //",
    "T02TD1926E:24b-12": "skye bo 'dus nas rnam bral zhing //",
    "T02TD1926E:24b-13": "dris byugs me tog legs bkram par //",
    "T02TD1926E:24b-14": "dang por gdong sogs dag byas la //",
    "T02TD1926E:24b-15": "spro bas bde ba'i stan 'dug nas //",
    "T02TD1926E:24b-16": "snying gar zla ba'i dkyil 'khor la //",
    "T02TD1926E:24b-17": "ya sngon 'od dang ldan pa bsam //",
    "T02TD1926E:24b-18": "de 'od las byung rigs tshogs kyis //",
    "T02TD1926E:24b-19": "bla ma rdzogs sangs rgyas bkug nas //",
    "T02TD1926E:24b-20": "rnam thar gyi sgo dag byas te //",
    "T02TD1926E:24b-21": "dag par gyur pas mngon sum blta //",
    "T02TD1926E:24b-22": "gshin rje gshed por sgrub pa yang //",
    "T02TD1926E:24b-23": "bsod nams med par mi 'grub la //",
    "T02TD1926E:24b-24": "sbyin sogs bsod nams bya ba yang //",
    "T02TD1926E:24b-25": "dbul phyir bdag gis mi nus pas //",
    "T02TD1926E:24b-26": "tshe rabs sngon nas tshangs spyod bzhi //",
    "T02TD1926E:24b-27": "'bras bu yid bzhin nor bu ltar //",
    "T02TD1926E:24b-28": "'gro ba kun gyi don byed pa'i //",
    "T02TD1926E:24b-29": "ya nyid rab tu dran par bya //",
    "T02TD1926E:24b-30": "de las bdag nyid m'am sprul te //",
    "T02TD1926E:24b-31": "lan gsum bskor zhing phyag 'tshal bsam //",
    "T02TD1926E:24b-32": "de sprul rig ma'i tshogs rnams kyis //",
    "T02TD1926E:24b-33": "ma lus mchod pas mnyes par bya //",
    "T02TD1926E:24b-34": "lus ngag yid kyis sdig bgyis dang //",
    "T02TD1926E:24b-35": "bgyid du stsal dang yi rang gang //",
    "T02TD1926E:24b-36": "sgyu ma sgyu ma la sogs bzhin //",
    "T02TD1926E:24b-37": "thugs rje can rnams mdun du 'chags //",
    "T02TD1926E:24b-38": "sngon byas ma lus bshags nas ni //",
    "T02TD1926E:24b-39": "phyin chad de la mi 'jug cing //",
    "T02TD1926E:24b-40": "byang chub snying por gnas kyi bar //",
    "T02TD1926E:24b-41": "mi dge kun las ldog par bgyid //",
    "T02TD1926E:24b-42": "sangs rgyas de sras 'phags rnams dang //",
    "T02TD1926E:24b-43": "srid pa mthar phyin dam pa'i chos //",
    "T02TD1926E:24b-44": "skyabs kyi dam pa de gsum la //",
    "T02TD1926E:24b-45": "deng nyid gus pas skyabs su mchi //",
    "T02TD1926E:24b-46": "rnam rtog rgya mos rab bcings shing //",
    "T02TD1926E:25a-0": "@25a * // 'khor ba'i rgya mtshor nub pa kun //",
    "T02TD1926E:25a-1": "bsgral phyir bde gshegs nyid thob par //",
    "T02TD1926E:25a-2": "byang chub mchog tu sems bskyed do //",
    "T02TD1926E:25a-3": "bde gshegs sras bcas 'phags skyes po //",
    "T02TD1926E:25a-4": "kun gyi dge ba kun bsdus la //",
    "T02TD1926E:25a-5": "sel med rab tu yi rang zhing //",
    "T02TD1926E:25a-6": "legs so zhes kyang bsngags par bya //",
    "T02TD1926E:25a-7": "dus gsum bde gshegs sras bcas kun //",
    "T02TD1926E:25a-8": "gshegs shing gshegs dang gshegs 'gyur ba'i //",
    "T02TD1926E:25a-9": "sbyin sogs lam gyi rang bzhin gang //",
    "T02TD1926E:25a-10": "ci yod stobs kyis yang dag bsten //",
    "T02TD1926E:25a-11": "yon tan rgya mtsho ldan rnams la //",
    "T02TD1926E:25a-12": "bdag nyid bdag gis dbul lags kyis //",
    "T02TD1926E:25a-13": "thugs rje mnga' ba khyed rnams kyis //",
    "T02TD1926E:25a-14": "so sor nang 'khor spyod du bzhes //",
    "T02TD1926E:25a-15": "gang zhig mya ngan 'da' bzhed pa //",
    "T02TD1926E:25a-16": "ji srid 'khor ba gnas par du //",
    "T02TD1926E:25a-17": "de srid mya ngan mi 'da' bar //",
    "T02TD1926E:25a-18": "thugs rje can la gsol ba 'debs //",
    "T02TD1926E:25a-19": "byang chub shing la gzigs rnams la //",
    "T02TD1926E:25a-20": "theg chen bdud rtsi rab bshad par //",
    "T02TD1926E:25a-21": "'gro ba'i yab tu gyur rnams la //",
    "T02TD1926E:25a-22": "'khor lo bskor bar gsol ba gang //",
    "T02TD1926E:25a-23": "lus ngag yid kyi dge ba gang //",
    "T02TD1926E:25a-24": "bgyis pa ma lus kun bsdus nas //",
    "T02TD1926E:25a-25": "'gro ba kun gyi bde chen nyid //",
    "T02TD1926E:25a-26": "thob pa'i rjes su mthun gyur cig //",
    "T02TD1926E:25a-27": "de ltar bsod nams tshogs bsags la //",
    "T02TD1926E:25a-28": "gzhan don lhur mdzad thugs mnyes nas //",
    "T02TD1926E:25a-29": "rigs kyi bu khyod legs so zhes //",
    "T02TD1926E:25a-30": "gtang rag gnang nas mi snang gyur //",
    "T02TD1926E:25a-31": "rnam rtog rgya mtsho gting zab par //",
    "T02TD1926E:25a-32": "yang dag lta ba'i gru shor cing //",
    "T02TD1926E:25a-33": "sna tshogs lta bas g-yengs rnams la //",
    "T02TD1926E:25a-34": "thugs rje chen pos dmigs nas su //",
    "T02TD1926E:25a-35": "rang bzhin med pas stong pa nyid //",
    "T02TD1926E:25a-36": "rgyu dang bral bas mtshan ma med //",
    "T02TD1926E:25a-37": "rnam rtog med pas rnam bral bar //",
    "T02TD1926E:25a-38": "byang chub sems mchog bsgom par bya //",
    "T02TD1926E:25a-39": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1926E:25a-40": "sngags 'di bzlas nas 'gro kun gyi //",
    "T02TD1926E:25a-41": "lus ngag yid rnams ngo bo gcig //",
    "T02TD1926E:25a-42": "stong phyir de rnams brtags pa tsam //",
    "T02TD1926E:25a-43": "brtags pa yin phyir lus ngag yid //",
    "T02TD1926E:25a-44": "aom a'a: h'um yig gsum byas la //",
    "T02TD1926E:25a-45": "'od 'bar ho: gnyis par gnas pa //",
    "T02TD1926E:25b-0": "zla ba'i dkyil 'khor steng du @25b ni ;",
    "T02TD1926E:25b-1": "/ nam mkha' la gnas bsam par bya //",
    "T02TD1926E:25b-2": "de las a'a: chad byung nyi ma //",
    "T02TD1926E:25b-3": "de dbus yi ge h'um mthing las //",
    "T02TD1926E:25b-4": "sna tshogs rdo rje 'od 'bar ba //",
    "T02TD1926E:25b-5": "lte bar yi ge h'um bcas bsam //",
    "T02TD1926E:25b-6": "de 'od phyogs bcur rab 'phros pas //",
    "T02TD1926E:25b-7": "'od 'bar rdo rje'i gung du bsam //",
    "T02TD1926E:25b-8": "de dbus padma zla stengs su //",
    "T02TD1926E:25b-9": "sam dkar las byung rdo rje las ;",
    "T02TD1926E:25b-10": "/ kun bzang yum bcas bsam par bya //",
    "T02TD1926E:25b-11": "'bru lngas de zhu la sa byung ba //",
    "T02TD1926E:25b-12": "chos dbyings dkar po gru gsum pa //",
    "T02TD1926E:25b-13": "gyen du gnas pa phyogs 'od bskor //",
    "T02TD1926E:25b-14": "padmo sna tshogs pam las skyes //",
    "T02TD1926E:25b-15": "'dab ma 'bum ldan de dbus bsam //",
    "T02TD1926E:25b-16": "ge sar dbus su kham yig las //",
    "T02TD1926E:25b-17": "sna tshogs rdo rje 'od tshogs can //",
    "T02TD1926E:25b-18": "lte bar bhr'um ser las byung ba'i //",
    "T02TD1926E:25b-19": "rig bcas rtag pa las byung ba //",
    "T02TD1926E:25b-20": "gzhal yas khang mchog gru bzhi pa //",
    "T02TD1926E:25b-21": "sgo bzhi rta babs mu khyud bcas //",
    "T02TD1926E:25b-22": "rdo rje ra ba 'od phreng bskor //",
    "T02TD1926E:25b-23": "dbus su rdo rje rgya gram mdzes //",
    "T02TD1926E:25b-24": "padma nyi ma'i gdan ldan bsgom //",
    "T02TD1926E:25b-25": "gzhi'o //",
    "T02TD1926E:25b-26": "/ lte ba'i gdan stengs bsam bya ba //",
    "T02TD1926E:25b-27": "aa dang a'a: mthar thug phreng gnyis //",
    "T02TD1926E:25b-28": "de las zla ba de yis brgyan //",
    "T02TD1926E:25b-29": "ka sogs dpe byad 'od ldan pa //",
    "T02TD1926E:25b-30": "zung gcig las byung gnyis pa ste //",
    "T02TD1926E:25b-31": "dbus su 'dod chags yi ge ram //",
    "T02TD1926E:25b-32": "des bzhu 'od kyi gong bu las //",
    "T02TD1926E:25b-33": "dkar dmar h'um ni rab tu bsam //",
    "T02TD1926E:25b-34": "de mdog rdo rje de yis brgyan //",
    "T02TD1926E:25b-35": "badzrod ko&amp; ham nga rgyal bskyed //",
    "T02TD1926E:25b-36": "rdo rje 'chang mchog 'od tshogs can //",
    "T02TD1926E:25b-37": "zhal gsum sngo dkar dmar ba la //",
    "T02TD1926E:25b-38": "rdo rje ral gri g-yas gnyis na //",
    "T02TD1926E:25b-39": "gzhan gnyis 'khor lo padma 'chang //",
    "T02TD1926E:25b-40": "gri gug bandhasa rang 'od 'khyud //",
    "T02TD1926E:25b-41": "bde bas gang ba bsam par bya //",
    "T02TD1926E:25b-42": "rnam pa lnga yi rang bzhin gang //",
    "T02TD1926E:25b-43": "de ni sangs rgyas tgzugs brnyan no //",
    "T02TD1926E:25b-44": "rnal 'byor ro //",
    "T02TD1926E:25b-45": "'dod chags chen pos 'dul ba yi //",
    "T02TD1926E:25b-46": "snod du 'jig rten mthong nas su //",
    "T02TD1926E:25b-47": "rang snying las byung 'od zer gyis //",
    "T02TD1926E:25b-48": "khyab ste sna tshogs sangs rgyas byas //",
    "T02TD1926E:25b-49": "bkug nas bdag bzhugs pa yi //",
    "T02TD1926E:25b-50": "bde ba chen po nyid du gyur //",
    "T02TD1926E:25b-51": "mkha' la gnas pa'i yig 'bru lnga //",
    "T02TD1926E:25b-52": "ji ltar skar mnga' 'pho ba ltar //",
    "T02TD1926E:25b-53": "khar thim khu bar rab 'phros pas //",
    "T02TD1926E:25b-54": "rig dang bcas pa'i kun bzang zhu //",
    "T02TD1926E:25b-55": "'od kyi gong bur gyur pa las //",
    "T02TD1926E:25b-56": "thig le phra mo bzhi chad de //",
    "T02TD1926E:25b-57": "byams sogs tsa rtsi k'a sogs kyis //",
    "T02TD1926E:25b-58": "snyan pa'i glu yis bskul ba bsam //",
    "T02TD1926E:25b-59": "rje btsun thugs rjes khro bzhengs la //",
    "T02TD1926E:25b-60": "gnas gsum kun gyi gti mug spongs //",
    "T02TD1926E:26a-0": "gtso bo bdud rnams kun @26a * //",
    "T02TD1926E:26a-1": "las rgyal //",
    "T02TD1926E:26a-2": "rje btsun khros pa'i thugs kyis bzhengs //",
    "T02TD1926E:26a-3": "'jig rten mgron gnyer stong gnas shing //",
    "T02TD1926E:26a-4": "rje btsun 'jig rten bsod nams bzhengs //",
    "T02TD1926E:26a-5": "kye /",
    "T02TD1926E:26a-6": "khyod ni stong dmigs ci ste bzhugs //",
    "T02TD1926E:26a-7": "'jig rten byang chub rang bzhin mgron //",
    "T02TD1926E:26a-8": "'dod chags la ni dga' ba yis //",
    "T02TD1926E:26a-9": "zhu ba la ni bskul nas su //",
    "T02TD1926E:26a-10": "de nyid la thim yang sngon gyur //",
    "T02TD1926E:26a-11": "rdo rje las byung mi bskyod pa //",
    "T02TD1926E:26a-12": "g-yas g-yon dkar dang dmar ba la //",
    "T02TD1926E:26a-13": "'od 'bar mthing ga sngon mtshungs phyag / rgyan kun bklubs pa'i sbrul gyis bcings //",
    "T02TD1926E:26a-14": "yum ldan thub pa'i 'od kyis 'khrigs //",
    "T02TD1926E:26a-15": "'khor dang mya ngan 'das dngos kyi //",
    "T02TD1926E:26a-16": "sku de byang chub sems mchog go //",
    "T02TD1926E:26a-17": "aom sva bh'a wa a'atma ko&amp; ham /",
    "T02TD1926E:26a-18": "rjes su rnal 'byor ro //",
    "T02TD1926E:26a-19": "gsang byin brlab dang rjes chags ni //",
    "T02TD1926E:26a-20": "rgyud 'dir bdag gis mthong med kyang //",
    "T02TD1926E:26a-21": "rgyud rgyal don 'dir mi 'gal phyir //",
    "T02TD1926E:26a-22": "byin rlabs rjes chags bya bar 'os //",
    "T02TD1926E:26a-23": "rang snying sa bon 'od zer gyis //",
    "T02TD1926E:26a-24": "mkha' khyab bde gshegs kun bkug nas //",
    "T02TD1926E:26a-25": "rdo rje las byung pad lte la //",
    "T02TD1926E:26a-26": "bde ba'i rgyun du 'phros par bsam //",
    "T02TD1926E:26a-27": "dga' ba'i thig le sa bon ni //",
    "T02TD1926E:26a-28": "'og nas 'chad pa nyid du gyur //",
    "T02TD1926E:26a-29": "de las thugs kyi phyag rgya ste //",
    "T02TD1926E:26a-30": "de las phyag rgya chen por blta //",
    "T02TD1926E:26a-31": "snod chen bzhi yang rdzogs pa dang //",
    "T02TD1926E:26a-32": "blo ldan phyir rol spro bar bya //",
    "T02TD1926E:26a-33": "hr'i:shti: la sogs gsang sngags kyis //",
    "T02TD1926E:26a-34": "zhe sdang mthing ga rdo rje dang //",
    "T02TD1926E:26a-35": "ral gri 'khor lo padma 'chang //",
    "T02TD1926E:26a-36": "spros nas slar byon bdag la thim //",
    "T02TD1926E:26a-37": "dzin dzik ces brjod pa yis //",
    "T02TD1926E:26a-38": "gti mug dkar po 'od 'bar ba //",
    "T02TD1926E:26a-39": "'khor lo ral gri rin chen pad //",
    "T02TD1926E:26a-40": "mkha' las bton nas shar phyogs su //",
    "T02TD1926E:26a-41": "lho phyogs rdo rje'i rang nyid las//",
    "T02TD1926E:26a-42": "ratna dhrik gis ser sna ni //",
    "T02TD1926E:26a-43": "btso ma gser dang mtshungs pa'i mdog / rin chen ral gri 'khor lo pad //",
    "T02TD1926E:26a-44": "a'a ro lik gis nub phyogs su //",
    "T02TD1926E:26a-45": "'dod chags byu ru bcag 'dra ba //",
    "T02TD1926E:26a-46": "padma dang ni ral gri dang //",
    "T02TD1926E:26a-47": "'khor lo rin chen 'chang ba mchog / pradzny'a dhrik ces bya ba yis //",
    "T02TD1926E:26a-48": "byang du phrag dog chen po ste //",
    "T02TD1926E:26a-49": "sngo bsangs ral gri rdo rje dang //",
    "T02TD1926E:26a-50": "'khor lo padma 'dzin pa'o //",
    "T02TD1926E:26a-51": "mung+gar dhrik gis de bzhin te //",
    "T02TD1926E:26a-52": "sngon po tho ba ral gri dang //",
    "T02TD1926E:26a-53": "rin chen padma 'dzin pa ni //",
    "T02TD1926E:26a-54": "shar gyi sgo ru bsam par bya //",
    "T02TD1926E:26a-55": "danda dhrik ces bya ba yis //",
    "T02TD1926E:26a-56": "be con 'dzin pa dkar ba ste //",
    "T02TD1926E:26a-57": "be con ral gri 'khor lo pad //",
    "T02TD1926E:26b-0": "lho yi sgo ru @26b bsam par bya //",
    "T02TD1926E:26b-1": "padma dhrik gis nub sgo ru //",
    "T02TD1926E:26b-2": "padma r'a ga'i mdog 'dra ba //",
    "T02TD1926E:26b-3": "padma ral gri rdo rje dang //",
    "T02TD1926E:26b-4": "rin chen 'dzin pa bsam par bya //",
    "T02TD1926E:26b-5": "khadga dhrik gis byang sgo ru //",
    "T02TD1926E:26b-6": "ljang gu ral gri 'dzin pa ste //",
    "T02TD1926E:26b-7": "ral gri rdo rje 'khor lo can //",
    "T02TD1926E:26b-8": "rim bzhin 'chang ba 'khrugs pa'o //",
    "T02TD1926E:26b-9": "dve sha ra ti zhes de nyid /",
    "T02TD1926E:26b-10": "tsa rtsi k'a mdog dkar mo la //",
    "T02TD1926E:26b-11": "gtso bo dang mtshungs phyag mtshan can //",
    "T02TD1926E:26b-12": "me yi phyogs su legs par gzhag / mo ha ra ti zhes pa yis //",
    "T02TD1926E:26b-13": "phag mo sku mdog sngon mo la //",
    "T02TD1926E:26b-14": "rang gi gtso bo'i phyag rgya can //",
    "T02TD1926E:26b-15": "spros nas bden bral grva la'o //",
    "T02TD1926E:26b-16": "r'a gar ti zhes sngags kyis //",
    "T02TD1926E:26b-17": "dbyangs can ma ni dmar mo la //",
    "T02TD1926E:26b-18": "padma la sogs 'dzin pa'i phyag / rlung mtshams na ni 'gro don mdzad //",
    "T02TD1926E:26b-19": "badzra ra ti zhes pa yis //",
    "T02TD1926E:26b-20": "mdzod ldan ljang gu autpala can //",
    "T02TD1926E:26b-21": "phyi ma gtso bo'i mtshan 'dzin ma //",
    "T02TD1926E:26b-22": "dbang ldan grva ru bsam par bya //",
    "T02TD1926E:26b-23": "gti mug gshin rje lha mo bzhi //",
    "T02TD1926E:26b-24": "padma zla ba'i gdan la bzhugs //",
    "T02TD1926E:26b-25": "lhag ma padma nyi ma la //",
    "T02TD1926E:26b-26": "lnga phrag gnyis dang drug phyed lha //",
    "T02TD1926E:26b-27": "gri gug bandha'i phyag zung cig / mthun par rang gi rig ma 'khyud //",
    "T02TD1926E:26b-28": "bzhir gyur dbus su de 'od bsam //",
    "T02TD1926E:26b-29": "sngon po'i g-yas dkar g-yon pa dmar //",
    "T02TD1926E:26b-30": "dkar po'i g-yas sngo g-yon pa dmar //",
    "T02TD1926E:26b-31": "dmar po ser po ljang gu yi //",
    "T02TD1926E:26b-32": "g-yas sngo g-yon pa dkar po yin //",
    "T02TD1926E:26b-33": "ral ba'i thor tshugs 'od phreng can //",
    "T02TD1926E:26b-34": "ma lus 'khrugs pa sbrul gyis brgyan //",
    "T02TD1926E:26b-35": "me mtshams la sogs bhandha bzhi //",
    "T02TD1926E:26b-36": "zla bas gang ba aom gyis mtshan //",
    "T02TD1926E:26b-37": "padma zla ba'i dkyil 'khor la //",
    "T02TD1926E:26b-38": "de nyid gsum gyis rim bzhin gdon //",
    "T02TD1926E:26b-39": "rdzogs pa'i rnal 'byor ro //",
    "T02TD1926E:26b-40": "dkyil 'khor lha rnams thams cad kyi //",
    "T02TD1926E:26b-41": "mig dang rna ba sna dang lce //",
    "T02TD1926E:26b-42": "lus yid skra mtshams brang rtse ru //",
    "T02TD1926E:26b-43": "kshim dzi kham gam kam sam las //",
    "T02TD1926E:26b-44": "gti mug gshin dgra sogs rim bzhin //",
    "T02TD1926E:26b-45": "rdo rje can sogs kha dog rgya //",
    "T02TD1926E:26b-46": "mngon par shes pa'i don du ni //",
    "T02TD1926E:26b-47": "rdo rje skye mched rnam par bsgom //",
    "T02TD1926E:26b-48": "snying mgrin dpral ba'i zla stengs su //",
    "T02TD1926E:26b-49": "rdo rje padma 'khor lo la //",
    "T02TD1926E:26b-50": "h'um a'a: aom yig bkod byas te //",
    "T02TD1926E:26b-51": "de las phyag rgya de byung sku //",
    "T02TD1926E:26b-52": "zhe sdang 'dod chags gti mug dang //",
    "T02TD1926E:26b-53": "'dra bar thugs sogs bsgom byas te //",
    "T02TD1926E:26b-54": "de dag thams cad rang rang rgya //",
    "T02TD1926E:26b-55": "mtshan ma'i lte bar h'um a'a: aom //",
    "T02TD1926E:26b-56": "de las tsa rtsi k'a sogs spro //",
    "T02TD1926E:26b-57": "mkhar bkug sangs rgyas mnyes byas nas //",
    "T02TD1926E:27a-0": "spyan drangs thugs gsung skur @27a * //",
    "T02TD1926E:27a-1": "bcug la //",
    "T02TD1926E:27a-2": "byin gyis brlab pa'i sngags 'di brjod //",
    "T02TD1926E:27a-3": "aom sarba ta th'a ga ta tsitta badzra sva bh'a wa a'atma ko&amp; ham /",
    "T02TD1926E:27a-4": "aom sarba ta th'a ga ta w'a ka badzra sva bha wa a'atma ko&amp; ham /",
    "T02TD1926E:27a-5": "aom sarba ta th'a ga ta k'a ya badzra sva bh'a wa a'atma ko&amp; ham /",
    "T02TD1926E:27a-6": "ye shes sems dpa'i thugs ka yi //",
    "T02TD1926E:27a-7": "sa bon las 'od lha mor spro //",
    "T02TD1926E:27a-8": "phyogs bcu'i mgon po mchod byas nas //",
    "T02TD1926E:27a-9": "dbang bskur ba yang blang bar bya //",
    "T02TD1926E:27a-10": "de nas de bzhin gshegs dag las //",
    "T02TD1926E:27a-11": "sprul pa'i tsa rtsi ka la sogs //",
    "T02TD1926E:27a-12": "phyag na ye shes chus gang ba'i //",
    "T02TD1926E:27a-13": "bum pa zla 'od legs thogs te //",
    "T02TD1926E:27a-14": "yid 'ong bkra shis glu len cing //",
    "T02TD1926E:27a-15": "sil snyan spos kyi sprin dag dang //",
    "T02TD1926E:27a-16": "dri med dbang bskur sprin phab pas //",
    "T02TD1926E:27a-17": "so so'i gtso bos dbu brgyan no //",
    "T02TD1926E:27a-18": "rang snying 'od kyi tsa rtsi k'a //",
    "T02TD1926E:27a-19": "bskul nas de yi thugs ka nas //",
    "T02TD1926E:27a-20": "rang 'dra 'phros te khro mo bkug / rdo rje'i gur stengs bzhugs bsams la //",
    "T02TD1926E:27a-21": "khro bo rnams kyis mngon bskrad de //",
    "T02TD1926E:27a-22": "rdo rje'i ra ba bshig byas nas //",
    "T02TD1926E:27a-23": "zhugs te rang mdun padmar bsam //",
    "T02TD1926E:27a-24": "de nas snying 'phros khro bo yis //",
    "T02TD1926E:27a-25": "phur bshig phyir brtsigs snying zhugs bsam //",
    "T02TD1926E:27a-26": "rang mdun dung chos sogs gsum bzhag / me tog dkar ldan dri chus bkang //",
    "T02TD1926E:27a-27": "de mdun man 'ji gnyis stengs su //",
    "T02TD1926E:27a-28": "gser sogs gsol ba'i snod gnyis bzhag / g-yas phyogs dung ni gsum pa la //",
    "T02TD1926E:27a-29": "'og nas 'byung ba'i cho gas su //",
    "T02TD1926E:27a-30": "byin brlabs bdud rtsi bcu byed blugs //",
    "T02TD1926E:27a-31": "hr'i: shtri: wi kri'i sngags bzlas la //",
    "T02TD1926E:27a-32": "ku sha'i bam pos dang po'i chu //",
    "T02TD1926E:27a-33": "bzed zhal dang por lan gsum gtor //",
    "T02TD1926E:27a-34": "gnyis pa chu dang me tog bcas //",
    "T02TD1926E:27a-35": "gzung ste de yi snod nyid la //",
    "T02TD1926E:27a-36": "phyogs su dung ni gsum pa la //",
    "T02TD1926E:27a-37": "lan gsum nye reg sbyin par bya //",
    "T02TD1926E:27a-38": "gsum pa bdud rtsi dang ldan pas //",
    "T02TD1926E:27a-39": "gnyis par mchod yon chu yang sbyin //",
    "T02TD1926E:27a-40": "de nas me tog gzung byas la //",
    "T02TD1926E:27a-41": "zhabs bsil phyag rgya dang ldan pas //",
    "T02TD1926E:27a-42": "de yi snod la zhabs bsil sbyin //",
    "T02TD1926E:27a-43": "rang snying 'od kyis tho ba bskul //",
    "T02TD1926E:27a-44": "mung+gar dza: zhes brjod nas dgug / de bzhin be con bskul ba yis //",
    "T02TD1926E:27a-45": "danda h'um zhes brjod nas gzhug / snying pos padma bskul nas su //",
    "T02TD1926E:27a-46": "padma bam zhes brjod nas bcing //",
    "T02TD1926E:27a-47": "de bzhin ral gri 'dzin bskul te //",
    "T02TD1926E:27a-48": "khadga ho: zhes brjod mnyes bya //",
    "T02TD1926E:27a-49": "rang snying ye shes 'od zer gyis //",
    "T02TD1926E:27b-0": "mkha' khyab sangs @27b rgyas kun bkug nas //",
    "T02TD1926E:27b-1": "khar thim lus kyi bcud gyur te //",
    "T02TD1926E:27b-2": "rdo rje lam byung shes rab kyi //",
    "T02TD1926E:27b-3": "padma'i snying por rab 'phros las //",
    "T02TD1926E:27b-4": "lha mo'i tshogs ni mdzes gyur te //",
    "T02TD1926E:27b-5": "ba spu'i bu ga las 'phros nas //",
    "T02TD1926E:27b-6": "me tog sna tshogs mdzes rnams kyi //",
    "T02TD1926E:27b-7": "sdong bu lag bas legs bzung nas //",
    "T02TD1926E:27b-8": "sgeg dang bcas pas mchod byas te //",
    "T02TD1926E:27b-9": "rab snyan yid 'phrog glu dang ni //",
    "T02TD1926E:27b-10": "sna tshogs mdzes pa'i gar gyis su //",
    "T02TD1926E:27b-11": "bde ba chen po rab tu ster //",
    "T02TD1926E:27b-12": "kye kye gshin rje dgra nag po //",
    "T02TD1926E:27b-13": "bla ma srin po'i gzugs rang bzhin //",
    "T02TD1926E:27b-14": "bdag gis khyod mthong rnam par 'jigs //",
    "T02TD1926E:27b-15": "khro bo'i rang bzhin nyid spongs te //",
    "T02TD1926E:27b-16": "bdag po yis ni gar byas pas //",
    "T02TD1926E:27b-17": "mtho ris mi yul sa 'og 'dir //",
    "T02TD1926E:27b-18": "nag po khro bo yid kyis 'jigs //",
    "T02TD1926E:27b-19": "gar byed khyod ni 'jigs pa che //",
    "T02TD1926E:27b-20": "nag po mi'u thung gshin dgra nag / gzugs ni rnam pa sna tshogs sprul //",
    "T02TD1926E:27b-21": "rdo rje dbyangs can mas zhus pa //",
    "T02TD1926E:27b-22": "gar byed khyod ni bde ba che //",
    "T02TD1926E:27b-23": "hr'i: shtri:'i sngags kyis gar byed khyod //",
    "T02TD1926E:27b-24": "gnas gsum kun gyi the tshom spongs //",
    "T02TD1926E:27b-25": "rje btsun gshin rje khro bo khyod //",
    "T02TD1926E:27b-26": "'gro ba kun gyis gar byed mthong //",
    "T02TD1926E:27b-27": "aom sarba ta th'a ga ta p'u dza badzra sva bh'a wa a'atma ko&amp; ham /",
    "T02TD1926E:27b-28": "sgra yul thams cad brag ca dang //",
    "T02TD1926E:27b-29": "'dra bar rab tu blta byas te //",
    "T02TD1926E:27b-30": "rang nyid lhag pa'i lhar gnas la //",
    "T02TD1926E:27b-31": "yon tan kun ni sgrogs par bsam //",
    "T02TD1926E:27b-32": "gti mug rdo rje'i rang bzhin khyod //",
    "T02TD1926E:27b-33": "gshin dgra nag po rab tu 'jigs //",
    "T02TD1926E:27b-34": "ston pa sangs rgyas kun gyi bdag / mi 'jigs sangs rgyas phyag 'tshal bstod //",
    "T02TD1926E:27b-35": "ser sna rdo rje'i rang bzhin khyod //",
    "T02TD1926E:27b-36": "gshin dgra nag po shin tu 'jigs //",
    "T02TD1926E:27b-37": "thugs kyi rdo rje rab snang ba //",
    "T02TD1926E:27b-38": "rin chen rdo rje phyag 'tshal bstod //",
    "T02TD1926E:27b-39": "'dod chags rdo rje'i rang bzhin khyod //",
    "T02TD1926E:27b-40": "gtso bo 'dod chags chos 'byung ba //",
    "T02TD1926E:27b-41": "dbyangs kun gyi ni mchog gi mchog / gsung gi rdo rje phyag 'tshal bstod //",
    "T02TD1926E:27b-42": "phrag dog rdo rje'i rang bzhin khyod //",
    "T02TD1926E:27b-43": "thams cad las kun gshin rje'i dgra //",
    "T02TD1926E:27b-44": "las kyi rdo rje rab snang ba //",
    "T02TD1926E:27b-45": "ral gri'i phyag la phyag 'tshal bstod //",
    "T02TD1926E:27b-46": "sangs rgyas kun gyi rang bzhin khyod //",
    "T02TD1926E:27b-47": "sangs rgyas thams cad gcig bsdus pa //",
    "T02TD1926E:27b-48": "sangs rgyas kun gyi mchog gi mchog / dkyil 'khor bdag la phyag 'tshal bstod //",
    "T02TD1926E:27b-49": "yam las byung ba sngon po la //",
    "T02TD1926E:27b-50": "gzhu 'dra'i ba dan mtshan pa ste //",
    "T02TD1926E:28a-0": "yam gis byin brlabs rlung @28a * //",
    "T02TD1926E:28a-1": "dkyil 'khor //",
    "T02TD1926E:28a-2": "g-yo med steng na me nyid ni //",
    "T02TD1926E:28a-3": "dmar po gru gsum ram las byung //",
    "T02TD1926E:28a-4": "de steng aa las ba dan ni //",
    "T02TD1926E:28a-5": "mtshan nyid thams cad rdzogs pa'o //",
    "T02TD1926E:28a-6": "de nang bdud rtsi rnam lnga ni //",
    "T02TD1926E:28a-7": "gshin rje lnga yi yi ge las //",
    "T02TD1926E:28a-8": "lcags kyu lnga ni de nyid kyi //",
    "T02TD1926E:28a-9": "ming gi thog ma'i yi ge las //",
    "T02TD1926E:28a-10": "h'um dkar las byung rdo rje yis //",
    "T02TD1926E:28a-11": "de la kha ni bkab par bsam //",
    "T02TD1926E:28a-12": "mtho gang spags pa'i bar snang la //",
    "T02TD1926E:28a-13": "zla ba'i steng du aom dkar bsam //",
    "T02TD1926E:28a-14": "kha bkab rdo rje'i lte ba yis //",
    "T02TD1926E:28a-15": "h'um las 'od 'phros pa dan bskul //",
    "T02TD1926E:28a-16": "de yis rlung bskyod des me bskul //",
    "T02TD1926E:28a-17": "rdzas kun zhu zhing khol ba la //",
    "T02TD1926E:28a-18": "rdo rjes 'khrug cing zhu gyur pas //",
    "T02TD1926E:28a-19": "shin tu dri med bdag mthong nas //",
    "T02TD1926E:28a-20": "aom las 'od byung ye shes kyi //",
    "T02TD1926E:28a-21": "bdud rtsi bsdus nas der thim pas //",
    "T02TD1926E:28a-22": "gangs chu 'dra bar bsil gyur te //",
    "T02TD1926E:28a-23": "yi ge gsum brjod bsrungs la bzhag / gshin rje gshed kyi lha rnams kyi //",
    "T02TD1926E:28a-24": "ljags la rdo rje dkar po re //",
    "T02TD1926E:28a-25": "bsams te de las 'od zer ni //",
    "T02TD1926E:28a-26": "sbu gur gyur pa rab 'phros te //",
    "T02TD1926E:28a-27": "bdud rtsir zug la rang rang sngags //",
    "T02TD1926E:28a-28": "brjod pas sbu gus btung nas tshim //",
    "T02TD1926E:28a-29": "snying 'od 'phros pas phyogs bcur khyab //",
    "T02TD1926E:28a-30": "dngos kun gshin rje dgrar byas nas //",
    "T02TD1926E:28a-31": "bsdus te bdag la thim gyur bas //",
    "T02TD1926E:28a-32": "bdag nyid yar thim thig ler gyur //",
    "T02TD1926E:28a-33": "thig ler 'khor lo rdzogs par bskyed //",
    "T02TD1926E:28a-34": "de yi 'od kyi phreng ba yis //",
    "T02TD1926E:28a-35": "bdag sogs lha rnams bsal byas te //",
    "T02TD1926E:28a-36": "snying gar dkyil 'khor phra gnas pas //",
    "T02TD1926E:28a-37": "brtan par gyur nas spro dang bsdu //",
    "T02TD1926E:28a-38": "las dang chos dang chen po dang //",
    "T02TD1926E:28a-39": "gsang gsum dam tshig phyag rgya ste //",
    "T02TD1926E:28a-40": "thugs gsung sku yi rdo rje la //",
    "T02TD1926E:28a-41": "rang rang sa bon thugs kar bsam //",
    "T02TD1926E:28a-42": "ye shes sems dpa'i thugs ka ru //",
    "T02TD1926E:28a-43": "hr'i: shtri: la sogs gsang sngags bsam //",
    "T02TD1926E:28a-44": "gsang sngags bzlas pas gnas bzhi nas //",
    "T02TD1926E:28a-45": "khro bo'i rgyun rnams spro bsdu ba //",
    "T02TD1926E:28a-46": "rim pa'am lhan cig bya bar 'dod //",
    "T02TD1926E:28a-47": "dbugs dbyung 'phro bar bsam bya ste //",
    "T02TD1926E:28a-48": "dbugs bsdu sngags kyang bsdu bar bya //",
    "T02TD1926E:28a-49": "bgrang phreng dung chen la sogs la //",
    "T02TD1926E:28a-50": "bdud rtsi lnga sogs mchod byas nas /",
    "T02TD1926E:28a-51": "gshin rje dgra yi skur bsams te //",
    "T02TD1926E:28a-52": "mthe bo lcags kyus drang zhing bzlas //",
    "T02TD1926E:28a-53": "rang snying de bzhin dmigs nyid pas //",
    "T02TD1926E:28a-54": "sems la nyams su chung 'gyur zhing //",
    "T02TD1926E:28a-55": "bzlas pas skyon lag g-yas kyis //",
    "T02TD1926E:28b-0": "bsgrims te rdo rje gsor @28b nas kyang //",
    "T02TD1926E:28b-1": "g-yon pas rdo rje dril gsil zhing //",
    "T02TD1926E:28b-2": "rdo rje glu tshul sna tshogs dang //",
    "T02TD1926E:28b-3": "mchod pa sna tshogs rnams kyis mchod //",
    "T02TD1926E:28b-4": "dkyil 'khor bzhengs la yang bzlas so //",
    "T02TD1926E:28b-5": "bdag nyid gtong bar 'dod gyur na //",
    "T02TD1926E:28b-6": "'gro ba'i don la 'gro bsams te //",
    "T02TD1926E:28b-7": "mchod bstod bdud rtsi myang byas la //",
    "T02TD1926E:28b-8": "yig gsum mtha' ru mu: bzhag pa'i //",
    "T02TD1926E:28b-9": "sngags kyis ye shes gshegs par bskul //",
    "T02TD1926E:28b-10": "ting nge 'dzin gyi lha rnams ni //",
    "T02TD1926E:28b-11": "aom a'a: h'um mu: bdag la bsdu //",
    "T02TD1926E:28b-12": "bdag nyid ye shes sems dpa' la //",
    "T02TD1926E:28b-13": "ye shes sems dpa' phyag rgya ste //",
    "T02TD1926E:28b-14": "de yang yi ge de stong bsam //",
    "T02TD1926E:28b-15": "bzod pa gsol dang gsol ba gdab //",
    "T02TD1926E:28b-16": "bsngo dang smon lam gdab par bya //",
    "T02TD1926E:28b-17": "'di ni rnal 'byor chen po'o /",
    "T02TD1926E:28b-19": "// / rang gi lha yi nga rgyal gyis //",
    "T02TD1926E:28b-20": "yang dag langs la spyod lam kun //",
    "T02TD1926E:28b-21": "gshin rje dgra yi ngo bor byas //",
    "T02TD1926E:28b-22": "zab cing rgya che'i rang bzhin no //",
    "T02TD1926E:28b-23": "kha zas ci za bdud rtsir brlab //",
    "T02TD1926E:28b-24": "kha yi hom khung sreg khang du //",
    "T02TD1926E:28b-25": "lha rnams tshim bya sreg rdzas rnams //",
    "T02TD1926E:28b-26": "lag pa'i gzar bus bstab par bya //",
    "T02TD1926E:28b-27": "phyi yi khrus rnams byad pa ni //",
    "T02TD1926E:28b-28": "'gro ba rang bzhin dag bsams la //",
    "T02TD1926E:28b-29": "dbang bskur ba yi cho ga bzhin //",
    "T02TD1926E:28b-30": "lha mo'i bum chus bkrus par bsam //",
    "T02TD1926E:28b-31": "phyi thun la yang de bzhin du //",
    "T02TD1926E:28b-32": "dkyil 'khor bsdu ba'i bar du bya //",
    "T02TD1926E:28b-33": "bza' ba zos nas nyal ba'i tshe //",
    "T02TD1926E:28b-34": "shes rab snying rjer ldan pas nyal //",
    "T02TD1926E:28b-35": "ldang ba'i dus na dpal ldan pa'i //",
    "T02TD1926E:28b-36": "lha ma'i dbyangs kyis bskul bar bsam //",
    "T02TD1926E:28b-37": "'di ltar 'di las dang po pa'i //",
    "T02TD1926E:28b-38": "rnal 'byor pa yi bya ba yin //",
    "T02TD1926E:28b-39": "ye shes 'ga' sogs rnal 'byor bas //",
    "T02TD1926E:28b-40": "sbyor ba rnam gsum rim bzhin bya //",
    "T02TD1926E:28b-41": "spyod lam dag gi tshe na yang //",
    "T02TD1926E:28b-42": "lus ngag yid kyi bya ba kun //",
    "T02TD1926E:28b-43": "phyag rgya sngags kyi bdag nyid du //",
    "T02TD1926E:28b-44": "bsams te bya ba kun bya'o //",
    "T02TD1926E:28b-45": "dpa' mig cig cig mthong ba la //",
    "T02TD1926E:28b-46": "bde sdug rnam par grol 'gyur ba //",
    "T02TD1926E:28b-47": "sems nyid kho na yin pa'i phyir //",
    "T02TD1926E:28b-48": "rtog med sems gnag ga la 'gyur //",
    "T02TD1926E:28b-49": "sngon du bsnyen pa bya ba'i cho ga'o /",
    "T02TD1926E:28b-52": "// / bsnyen pas bgegs kyi tshogs bcom la //",
    "T02TD1926E:28b-53": "gzhan gyi don la brtson bya ba'ang //",
    "T02TD1926E:28b-54": "mtshan ma brtan po yang dang yang //",
    "T02TD1926E:28b-55": "mthong zhing gnang ba thob nas bya //",
    "T02TD1926E:28b-56": "yid dga' ba yi sa phyogs ni //",
    "T02TD1926E:28b-57": "shar dang byang gi cha nyid do //",
    "T02TD1926E:28b-58": "dbus mtho shar dang byang gzhol bar //",
    "T02TD1926E:28b-59": "bgegs bskrad phur btab gtor ma sbyin //",
    "T02TD1926E:29a-0": "@29a * // gsol btab rnal 'byor gsum byas nas //",
    "T02TD1926E:29a-1": "sangs rgyas la yang gsol ba gdab //",
    "T02TD1926E:29a-2": "mchod yon zhabs bsil phul nas su //",
    "T02TD1926E:29a-3": "sbyin sreg gis kyang rab tshim bya //",
    "T02TD1926E:29a-4": "de nas mkha' la bkod nas su //",
    "T02TD1926E:29a-5": "bgegs med sa ni legs brkos nas //",
    "T02TD1926E:29a-6": "slar yang sa yis rab tu dgong //",
    "T02TD1926E:29a-7": "sngon du dus ring bsnyen byas pa'i //",
    "T02TD1926E:29a-8": "gshin rje gshed kyi sbyor ldan pas //",
    "T02TD1926E:29a-9": "dkyil 'khor sa ni rdzogs byas te //",
    "T02TD1926E:29a-10": "aom bhu kham zhes sngags kyis ni //",
    "T02TD1926E:29a-11": "mkha' la ri ni bskyed par bya //",
    "T02TD1926E:29a-12": "h'um lam h'um zhes rdo rje'i bdag / nyid du sa byas de byin brlab //",
    "T02TD1926E:29a-13": "aom me di n'i badzr'i bha ba badzra bandha h'um /",
    "T02TD1926E:29a-14": "sngon bzhin lha yi ting nge 'dzin ni //",
    "T02TD1926E:29a-15": "sa yi dbus su rnal 'byor bzhi //",
    "T02TD1926E:29a-16": "rim bzhin byas nas rdzogs pa dang //",
    "T02TD1926E:29a-17": "sangs rgyas kun bdag gshin rje ni //",
    "T02TD1926E:29a-18": "rdo rje dril 'dzin gtso bo la //",
    "T02TD1926E:29a-19": "grogs po rdo rje dril 'dzin bzhi //",
    "T02TD1926E:29a-20": "gti mug sogs bdag lhan cig tu //",
    "T02TD1926E:29a-21": "sprul pas dkyil 'khor gsum la ni //",
    "T02TD1926E:29a-22": "mchod nas gsol ba gdab par bya //",
    "T02TD1926E:29a-23": "de bzhin gshegs pa kun zhi ba //",
    "T02TD1926E:29a-24": "de bzhin gshegs pa kun gyi gnas //",
    "T02TD1926E:29a-25": "chos kun bdag med pa yi mchog / dkyil 'khor dam pa bshad du gsol //",
    "T02TD1926E:29a-26": "mtshan rnams thams cad yang dag rdzogs //",
    "T02TD1926E:29a-27": "mtshan min thams cad yang dag spangs //",
    "T02TD1926E:29a-28": "kun du bzang po sku yi mchog / dkyil 'khor dam pa bshad du gsol //",
    "T02TD1926E:29a-29": "zhi ba'i chos mchog yang dag byung //",
    "T02TD1926E:29a-30": "ye shes spyod pa rnam sbyong ba //",
    "T02TD1926E:29a-31": "kun du bzang po gsung gi mchog / dkyil 'khor dam pa bshad du gsol //",
    "T02TD1926E:29a-32": "sems can kun gyi sems chen po //",
    "T02TD1926E:29a-33": "rang bzhin dag pas dri ma med //",
    "T02TD1926E:29a-34": "kun bzang thugs mchog kha lo sgyur //",
    "T02TD1926E:29a-35": "dkyil 'khor dam pa bzhad du gsol //",
    "T02TD1926E:29a-36": "de nas gshin rje gshed langs te //",
    "T02TD1926E:29a-37": "ma dang ta yi yi ge las //",
    "T02TD1926E:29a-38": "g-yas dang g-yon gyi mig gnyis su //",
    "T02TD1926E:29a-39": "nyi ma dang ni zla ba bsam //",
    "T02TD1926E:29a-40": "blo can 'gro ba kun bltas nas //",
    "T02TD1926E:29a-41": "dkyil 'khor sa la stang stabs bskor //",
    "T02TD1926E:29a-42": "rkang mthil aa las rdo rjer bsgom //",
    "T02TD1926E:29a-43": "g-yas pas rdo rje gsor byed cing //",
    "T02TD1926E:29a-44": "g-yon pas dril gsil 'gying bag tu //",
    "T02TD1926E:29a-45": "gnas te mche gtsigs h'um brjod do //",
    "T02TD1926E:29a-46": "lha dang lha min la sogs pa //",
    "T02TD1926E:29a-47": "gdug pa'i tshogs rnams bskrad par bya //",
    "T02TD1926E:29b-0": "nyon cig bgegs kyi tshogs rnams @29b kun //",
    "T02TD1926E:29b-1": "sku gsung thugs la gnas pa yi //",
    "T02TD1926E:29b-2": "bdag ni dpal ldan ral gri 'dzin //",
    "T02TD1926E:29b-3": "srung ba'i 'khor lo'i don byed pa //",
    "T02TD1926E:29b-4": "ral gri 'bar ba'i gzugs 'di yis //",
    "T02TD1926E:29b-5": "gal te gang gis bdag tshig 'das //",
    "T02TD1926E:29b-6": "lus ngag gsum las skyes pa bcad //",
    "T02TD1926E:29b-7": "'jig par 'gyur bar gdon mi za //",
    "T02TD1926E:29b-8": "de nas sa la bskor byas te //",
    "T02TD1926E:29b-9": "mgegs [*'gegs?] med bya phyir phur bus gdab //",
    "T02TD1926E:29b-10": "phur ba stod ni khro bo la //",
    "T02TD1926E:29b-11": "smad ni rdo rje rtse gcig pa //",
    "T02TD1926E:29b-12": "phur ba'i gsang sngags bzlas pa lnga //",
    "T02TD1926E:29b-13": "mtshams dang dbus su gdab par bya //",
    "T02TD1926E:29b-14": "'od zer rnon po rab 'phro bas //",
    "T02TD1926E:29b-15": "phyogs bcur yang dag gnas pa yi //",
    "T02TD1926E:29b-16": "bgegs kyi phung po kun gzhom mo //",
    "T02TD1926E:29b-17": "shin tu bgegs med rab mthong nas //",
    "T02TD1926E:29b-18": "mtshams bcas phyogs bcing sngon bzhin du //",
    "T02TD1926E:29b-19": "blo yis byas nas sa rdzogs nas //",
    "T02TD1926E:29b-20": "sta gon gnas pa'i rim bzhin bya //",
    "T02TD1926E:29b-21": "bam ser las byung lha mo ni //",
    "T02TD1926E:29b-22": "'od dang bcas pa bkug nas su //",
    "T02TD1926E:29b-23": "mchod pa phul nas gsol ba gdab //",
    "T02TD1926E:29b-24": "skyob pa sangs rgyas thams cad kyi //",
    "T02TD1926E:29b-25": "spyod pa'i tshul dang khyad par gyi //",
    "T02TD1926E:29b-26": "sa dang pha rol phyin pa la //",
    "T02TD1926E:29b-27": "lha mo khyod ni dpang btsugs te //",
    "T02TD1926E:29b-28": "sh'akya seng ge skyob pa yis //",
    "T02TD1926E:29b-29": "ji ltar bdud kyi sde bcom pa //",
    "T02TD1926E:29b-30": "de ltar bdag gis bdud sde las //",
    "T02TD1926E:29b-31": "rgyal bar byas te dkyil 'khor bri //",
    "T02TD1926E:29b-32": "dri zhim chu yis sa byugs nas //",
    "T02TD1926E:29b-33": "me tog mdzes pa sna tshogs dgram //",
    "T02TD1926E:29b-34": "bdud rtsi dang ldan dri chu yis //",
    "T02TD1926E:29b-35": "lha rnams mandala rab tu bya //",
    "T02TD1926E:29b-36": "de la dkyil 'khor rang sngags kyis //",
    "T02TD1926E:29b-37": "bkug la mtshams sogs bcing byas nas //",
    "T02TD1926E:29b-38": "mchod bstod bdud rtsi myang bar bya //",
    "T02TD1926E:29b-39": "de nas bum pa'i sta gon ni //",
    "T02TD1926E:29b-40": "rin chen bum pa mi gnag pa //",
    "T02TD1926E:29b-41": "mgrin pa ras kyis bcings pa las //",
    "T02TD1926E:29b-42": "ldum bu mchog gis kha la brgyan //",
    "T02TD1926E:29b-43": "rin chen sman 'bru sna lnga dang //",
    "T02TD1926E:29b-44": "dri chus bkang ba mngon par bsngags //",
    "T02TD1926E:29b-45": "sna tshogs me tog brgyus pa yi //",
    "T02TD1926E:29b-46": "skud pa'i rtse mor rdo rje gdags //",
    "T02TD1926E:29b-47": "bum khar bzhag la lag pas bzung //",
    "T02TD1926E:29b-48": "rgyal ba'i dkyil 'khor gtso la sogs //",
    "T02TD1926E:29b-49": "sngags bzlas nas ni mchod yod 'bul //",
    "T02TD1926E:29b-50": "me tog dbul dang spos sogs mchod //",
    "T02TD1926E:29b-51": "dri sogs padma'i snod legs gzhag / nyin dang tshan mo thun gsum du //",
    "T02TD1926E:29b-52": "gtor ma sbyin zhing de bzhin bzla //",
    "T02TD1926E:29b-53": "de dag dkyil 'khor phyi rol la //",
    "T02TD1926E:30a-0": "gnas nas rgyal ba @30a * //",
    "T02TD1926E:30a-1": "gtso bo yis //",
    "T02TD1926E:30a-2": "de nas g-yon gyi snod la chu //",
    "T02TD1926E:30a-3": "blugs nas de yis gtor bas na //",
    "T02TD1926E:30a-4": "bdag dang slob ma thams cad kyi //",
    "T02TD1926E:30a-5": "chu yis dbang bskur gyur ba yin //",
    "T02TD1926E:30a-6": "de nas rang gi lce brlabs la //",
    "T02TD1926E:30a-7": "g-yas pas spor phor bteg nas su //",
    "T02TD1926E:30a-8": "pus mo btsugs nas blo ldan pas /",
    "T02TD1926E:30a-9": "dkyil 'khor gtso dang sangs rgyas zhu //",
    "T02TD1926E:30a-10": "mgon po zhe sdang gshin rje yi //",
    "T02TD1926E:30a-11": "rig pa'i rgyal po phyag 'tshal bstod //",
    "T02TD1926E:30a-12": "bdag gis gshin rje'i dkyil 'khor ni //",
    "T02TD1926E:30a-13": "mgon po bri bar 'dod pa ste //",
    "T02TD1926E:30a-14": "slob ma rnams la phan phyir dang //",
    "T02TD1926E:30a-15": "khyed rnams la yang mchod pa'i phyir //",
    "T02TD1926E:30a-16": "de bas bcom ldan gus ldan la //",
    "T02TD1926E:30a-17": "byin gyis brlab pa mdzad par gsol //",
    "T02TD1926E:30a-18": "sangs rgyas rnams ni bdag la dgongs //",
    "T02TD1926E:30a-19": "'gro ba 'khor ba'i don byed rnams //",
    "T02TD1926E:30a-20": "'bras gnas byang chub sems dpa' dang //",
    "T02TD1926E:30a-21": "gsang sngags kyi ni lha gzhan dang //",
    "T02TD1926E:30a-22": "'jig rten skyong ba'i lha rnams dang //",
    "T02TD1926E:30a-23": "'byung po yang dag rdzogs pa yi //",
    "T02TD1926E:30a-24": "sangs rgyas bstan par mngon dga' dang //",
    "T02TD1926E:30a-25": "gang su lha yi mig can rnams //",
    "T02TD1926E:30a-26": "che ge zhes pa'i rdo rje yis //",
    "T02TD1926E:30a-27": "dkyil 'khor gshin rje las 'byung ba //",
    "T02TD1926E:30a-28": "ji ltar nye bar spyod nus pas //",
    "T02TD1926E:30a-29": "'gro dag don du bri bar bya //",
    "T02TD1926E:30a-30": "slob ma dang bcas pa dag la ni //",
    "T02TD1926E:30a-31": "thugs rjes nye bar bzung nas su //",
    "T02TD1926E:30a-32": "thams cad dkyil 'khor la bcug nas //",
    "T02TD1926E:30a-33": "byin gyis brlab pa mdzad du gsol //",
    "T02TD1926E:30a-34": "de ltar snyan gsan lan gsum du //",
    "T02TD1926E:30a-35": "byas nas gtso la yon chab sogs //",
    "T02TD1926E:30a-36": "phul nas bsrungs te phyir byung nas //",
    "T02TD1926E:30a-37": "slob ma brtags pa gzung bar bya /",
    "T02TD1926E:30a-38": "byas pa gzo dang khengs pa med /",
    "T02TD1926E:30a-39": "rigs mdog na sor ldan pa dang //",
    "T02TD1926E:30a-40": "theg pa mchog la mngon dga' ba'o //",
    "T02TD1926E:30a-41": "de las bzlog pa'i slob ma ni //",
    "T02TD1926E:30a-42": "dman pas sta gon gnas mi bya //",
    "T02TD1926E:30a-43": "tshe 'dir 'bras bu 'dod pa yis //",
    "T02TD1926E:30a-44": "phyi ma'i tshe la mi 'byung ngo //",
    "T02TD1926E:30a-45": "skyes bu tshe phyi mar 'dod pas //",
    "T02TD1926E:30a-46": "'dir yang 'bras bu rgyas par 'gyur //",
    "T02TD1926E:30a-47": "de ltar slob ma la smras nas //",
    "T02TD1926E:30a-48": "blo ldan rang gis nang du 'gro //",
    "T02TD1926E:30a-49": "yon tan de ldan slob ma yis //",
    "T02TD1926E:30a-50": "sgo nas gsol ba gdab par bya //",
    "T02TD1926E:30a-51": "dga' chen khyod bdag ston pa bas //",
    "T02TD1926E:30a-52": "slob dpon khyod ni dgongs su gsol //",
    "T02TD1926E:30a-53": "byang chub chen po'i tshul brtan pa //",
    "T02TD1926E:30a-54": "mgon po chen po bdag la stsol //",
    "T02TD1926E:30a-55": "de nyid dam tshig bdag la stsol //",
    "T02TD1926E:30a-56": "byang chub sems kyang bdag la stsol //",
    "T02TD1926E:30b-0": "@30b sangs rgyas chos dang dge 'dun te //",
    "T02TD1926E:30b-1": "skyabs gsum dag kyang bdag la stsol //",
    "T02TD1926E:30b-2": "thar pa chen po'i grong khyer du //",
    "T02TD1926E:30b-3": "mgon po bdag ni 'jug par bgyid //",
    "T02TD1926E:30b-4": "de star lan gsum brjod nus pa'i //",
    "T02TD1926E:30b-5": "slob ma rab chags mdzes pa la //",
    "T02TD1926E:30b-6": "slob dpon rtse gcig tu byas la //",
    "T02TD1926E:30b-7": "tshig 'dis gnang ba sbyin par bya //",
    "T02TD1926E:30b-8": "'dir shog bu 'di theg chen gyi //",
    "T02TD1926E:30b-9": "cho ga sngags kyi spyod pa'i tshul //",
    "T02TD1926E:30b-10": "khyod la yang dag bstan par bya //",
    "T02TD1926E:30b-11": "tshul chen la khyod bsnyen pa gyis //",
    "T02TD1926E:30b-12": "rdzogs pa'i sangs rgyas gang 'das dang //",
    "T02TD1926E:30b-13": "de bzhin gang dag ma byon dang //",
    "T02TD1926E:30b-14": "da ltar byung ba'i mgon po rnams //",
    "T02TD1926E:30b-15": "'gro la phan phyir zhugs pa kun //",
    "T02TD1926E:30b-16": "de dag gis ni gsang sngags kyi //",
    "T02TD1926E:30b-17": "cho ga mchog bzang 'di brnyes nas //",
    "T02TD1926E:30b-18": "dpa' bos byang chub shing drung du //",
    "T02TD1926E:30b-19": "thams cad mkhyen pa mnyam med brnyes //",
    "T02TD1926E:30b-20": "gsang sngags cho ga mnyam med de //",
    "T02TD1926E:30b-21": "sh'akya seng ge la sogs kyis //",
    "T02TD1926E:30b-22": "bdud sde shin tu mi bzad pa'i //",
    "T02TD1926E:30b-23": "dpung chen dag kyang de yis bcom //",
    "T02TD1926E:30b-24": "'jig rten 'jug par rab shes nas //",
    "T02TD1926E:30b-25": "'khor lo bskor nas mya ngan 'das //",
    "T02TD1926E:30b-26": "de bas kun mkhyen thob bya'i phyir //",
    "T02TD1926E:30b-27": "bu yis blo gros 'di gyes shig / de nas bshags dang yi rang sogs //",
    "T02TD1926E:30b-28": "byas nas byang chub sems bskyed la //",
    "T02TD1926E:30b-29": "srung ba byas te de nas ni //",
    "T02TD1926E:30b-30": "thugs gsung sku yi byin brlabs la //",
    "T02TD1926E:30b-31": "yi ge gsum dang ldan pa der //",
    "T02TD1926E:30b-32": "mchod pa rnams kyis mchod par bya //",
    "T02TD1926E:30b-33": "de nas lha yi sngags bzlas pa'i //",
    "T02TD1926E:30b-34": "so shing sor ni bcu gnyis pa //",
    "T02TD1926E:30b-35": "me tog rtser ldan sbyin par bya //",
    "T02TD1926E:30b-36": "tho rangs langs nas shar bltas te //",
    "T02TD1926E:30b-37": "sa lam lhung lci ba yis //",
    "T02TD1926E:30b-38": "sal ba ko tsam byugs te //",
    "T02TD1926E:30b-39": "rtse mo bca' zhing de ru dor //",
    "T02TD1926E:30b-40": "zhing dang rgyas sogs gar grub blta //",
    "T02TD1926E:30b-41": "de nas kha bshal hub gsum chu //",
    "T02TD1926E:30b-42": "byin la sngags 'di bzlas par bya //",
    "T02TD1926E:30b-43": "aom hr'i: bishuddha dharma: sarba p'a pam ni tsa sya sho dha ya sarba bi ka la pam aa pa na ya h'um /",
    "T02TD1926E:30b-44": "gshin rje'i sngags bzlas ku sha ni //",
    "T02TD1926E:30b-45": "stan dang sngas su sbyin par bya //",
    "T02TD1926E:30b-46": "mdud pa gsum ldan srung skud ni //",
    "T02TD1926E:30b-47": "dpung pa g-yon par bcing bar bya //",
    "T02TD1926E:30b-48": "de nas sems kyi sbungs bskyed phyir //",
    "T02TD1926E:30b-49": "zab cing rgya che'i chos bshad de //",
    "T02TD1926E:30b-50": "theg pa chen po cher 'byung ba'i //",
    "T02TD1926E:30b-51": "lam mchog 'di ni dpal dang ldan //",
    "T02TD1926E:30b-52": "de phyir khyod rnams dong bas na //",
    "T02TD1926E:31a-0": "rang byung skal ba @31a * //",
    "T02TD1926E:31a-1": "chen po pa //",
    "T02TD1926E:31a-2": "yod dang med las rnam 'das shing //",
    "T02TD1926E:31a-3": "zab mo rtog ge thams cad kyis //",
    "T02TD1926E:31a-4": "rab tu mi rtogs gnas med pa //",
    "T02TD1926E:31a-5": "spros pa kun dang bral ba ste //",
    "T02TD1926E:31a-6": "spros pa rnams kyis ma spros pa //",
    "T02TD1926E:31a-7": "rgyu dang las las kun du byung //",
    "T02TD1926E:31a-8": "las dang bya ba sogs dang bral //",
    "T02TD1926E:31a-9": "bden pa gnyis la gnas pa yi //",
    "T02TD1926E:31a-10": "theg pa rab kyi mchog 'di yi //",
    "T02TD1926E:31a-11": "tshul la gnas na thob par 'gyur //",
    "T02TD1926E:31a-12": "ku sha'i mal du nyal bcug la //",
    "T02TD1926E:31a-13": "rmi lam mthong ba dge mi dge //",
    "T02TD1926E:31a-14": "tho rang sa bdag la ma 'dzem par //",
    "T02TD1926E:31a-15": "smros shig ces ni bsgos la btang //",
    "T02TD1926E:31a-16": "de nas sdom pa bzung nas su //",
    "T02TD1926E:31a-17": "dkyil 'khor sbyor ba bsgom byas te //",
    "T02TD1926E:31a-18": "mchod cing gsol ba btab byas la //",
    "T02TD1926E:31a-19": "nam mkha' la ni dgod par bya //",
    "T02TD1926E:31a-20": "kha dog lnga yi skud pa la //",
    "T02TD1926E:31a-21": "yakshe ma med bkod de //",
    "T02TD1926E:31a-22": "gshin rje dgra lnga'i sku ru bsam //",
    "T02TD1926E:31a-23": "zhe sdang gshin rjer bdag bltas la //",
    "T02TD1926E:31a-24": "dza las byung ba'i nyi zla'i mig //",
    "T02TD1926E:31a-25": "'bar mig lcags kyus drangs nas su //",
    "T02TD1926E:31a-26": "rang mdog skud pa'i nang du thim //",
    "T02TD1926E:31a-27": "gti mug ral gri dang lhan cig / thig sna drangs la bsgril bar bya //",
    "T02TD1926E:31a-28": "aa n+yo n+y'a nu ga ta sarba dharm'a: pa ra sba ra aa nu pra bishta sarba dharm'a tyanta aa nu pra bishta sarba dharm'a: mtha' ma dkar ldan lag pa yis //",
    "T02TD1926E:31a-29": "gzung la sngags 'di bzlas par bya //",
    "T02TD1926E:31a-30": "sama ya s'u tra m'a ti kra ma h'um /",
    "T02TD1926E:31a-31": "ring thung dkyil 'khor nyis 'gyur la //",
    "T02TD1926E:31a-32": "sbom phra sgo yi nyi shu cha //",
    "T02TD1926E:31a-33": "dri zhim bdud rtsi lnga yis ni //",
    "T02TD1926E:31a-34": "byugs nas bsrungs la snod gtsang bzhag / de la mchod pa rnams kyis mchod //",
    "T02TD1926E:31a-35": "de nas skud pa bsngags byas la //",
    "T02TD1926E:31a-36": "dzdza yig gsum gyis gtang bar bya //",
    "T02TD1926E:31a-37": "des kyang dzdza yig gsum gyis drangs //",
    "T02TD1926E:31a-38": "lte bar khu tshur g-yon gyis bzung //",
    "T02TD1926E:31a-39": "nub tu gnas nas shar bltas te //",
    "T02TD1926E:31a-40": "mkhas pas nam mkhar thig gdab bo //",
    "T02TD1926E:31a-41": "aom badzra sa ma ya s'u tra m'a ti kra ma h'um /",
    "T02TD1926E:31a-42": "sems can don byed dus dag tu //",
    "T02TD1926E:31a-43": "mkha' khyab pa yi de bzhin gshegs //",
    "T02TD1926E:31a-44": "'dir gshegs pa yi don gyi phyir //",
    "T02TD1926E:31a-45": "thig skud sgra yis bskul bar bsam //",
    "T02TD1926E:31a-46": "lho nas byang du kha bltas te //",
    "T02TD1926E:31a-47": "shar gyi thig ni rab tu gdab //",
    "T02TD1926E:31a-48": "de bzhin byang nas lhor bltas te //",
    "T02TD1926E:31a-49": "nub kyi phyogs kyi skud pa brtag / de nas shar du drangs pa yis //",
    "T02TD1926E:31a-50": "byang phyogs kyi ni ngos gdab po //",
    "T02TD1926E:31a-51": "shar nas bden bral mtshams bltas te //",
    "T02TD1926E:31a-52": "lho yi thig ni gdab par bya //",
    "T02TD1926E:31a-53": "de nas me yi mtshams gnas te //",
    "T02TD1926E:31b-0": "rlung gi mtshams su @31b gdab par bya //",
    "T02TD1926E:31b-1": "bden bral mtshams nas dbang ldan du //",
    "T02TD1926E:31b-2": "drangs te grva yi thig gdab bo //",
    "T02TD1926E:31b-3": "de nas thig rnams ci rigs par //",
    "T02TD1926E:31b-4": "lhag chad med pa nyid du gdab //",
    "T02TD1926E:31b-5": "de nas dbus su phur btab ste //",
    "T02TD1926E:31b-6": "de la brtod pa'i srad bu ni //",
    "T02TD1926E:31b-7": "dkyil 'khor nyis 'gyur dag gis so //",
    "T02TD1926E:31b-8": "rdo rje ra ba la sogs bskor //",
    "T02TD1926E:31b-9": "'di yi phyi yi 'khor lo ni //",
    "T02TD1926E:31b-10": "gru bzhi pa la sgo bzhi pa //",
    "T02TD1926E:31b-11": "rta babs bzhi yis rab tu mdzes //",
    "T02TD1926E:31b-12": "kha khyer bzhi dang ldan pa la //",
    "T02TD1926E:31b-13": "rdo rje dril bu la sogs brgyan //",
    "T02TD1926E:31b-14": "sgo yi mtshams dang grva bzhi ru //",
    "T02TD1926E:31b-15": "zla phyed rdo rje mdzes par bya //",
    "T02TD1926E:31b-16": "de yi nang gi 'khor lo ni //",
    "T02TD1926E:31b-17": "sna tshogs rdo rje 'jigs pa ste //",
    "T02TD1926E:31b-18": "rdo rje phreng bas rab mdzes pas //",
    "T02TD1926E:31b-19": "kun nas yongs su bskor bar bya //",
    "T02TD1926E:31b-20": "h'i las nyi ma zla ba dag / mig tu bsams te khro bo yis //",
    "T02TD1926E:31b-21": "blta bar bcas pas kun bltas nas //",
    "T02TD1926E:31b-22": "sgo rnams dag ni legs bya ba //",
    "T02TD1926E:31b-23": "sgo ni 'khor lo'i brgyad char bya //",
    "T02TD1926E:31b-24": "sgo khyud chen po spangs pa yin //",
    "T02TD1926E:31b-25": "sgo yi tshad du khyams bya ste //",
    "T02TD1926E:31b-26": "de bzhin lha yi snam bu'o //",
    "T02TD1926E:31b-27": "kha khyer sgo yi phyed du ste //",
    "T02TD1926E:31b-28": "'gram dang gshog pa de yi tshad //",
    "T02TD1926E:31b-29": "dra ba dra phyed nyi zla dang //",
    "T02TD1926E:31b-30": "rnga dang rdung dkrol la sog sa rgyan //",
    "T02TD1926E:31b-31": "de phyed tshon sna lnga yis //",
    "T02TD1926E:31b-32": "rdo rjer ba'ang de yi tshad //",
    "T02TD1926E:31b-33": "rta babs sgo yi sum 'gyur la //",
    "T02TD1926E:31b-34": "ba dan dril bu la sogs rgyan //",
    "T02TD1926E:31b-35": "rin chen kun dang lcags rnams dang //",
    "T02TD1926E:31b-36": "'byung khung dag gi phye ma la //",
    "T02TD1926E:31b-37": "yi ge lnga bkod byin brlab bya //",
    "T02TD1926E:31b-38": "'bar bar gyur dang gsang sngags bzlas //",
    "T02TD1926E:31b-39": "aom badzra tsi tra sa ma ya h'um /",
    "T02TD1926E:31b-40": "sems can khams rnams grol mdzad cing //",
    "T02TD1926E:31b-41": "de ni chos dbyings ro yin no //",
    "T02TD1926E:31b-42": "de ltar dkyil 'khor 'dri ba'i tshe //",
    "T02TD1926E:31b-43": "rlung la sogs pa byung gyur na //",
    "T02TD1926E:31b-44": "khro bo'i sbyor dang ldan pa yis //",
    "T02TD1926E:31b-45": "rlung sogs bcing ba tshul bzhin bya //",
    "T02TD1926E:31b-46": "gshin rje gshed po rgyal kun gtso //",
    "T02TD1926E:31b-47": "dkyil 'khor kun gyi gtsor gyur pa //",
    "T02TD1926E:31b-48": "skyon kun las ni rnam grol ba //",
    "T02TD1926E:31b-49": "de yi dbus su legs gnas te //",
    "T02TD1926E:31b-50": "dbang ldan mtshams nas mnyam po ru //",
    "T02TD1926E:31b-51": "bla mas g-yon gyi khu tshur gyis //",
    "T02TD1926E:31b-52": "dkar dang ser dang de bzhin dmar //",
    "T02TD1926E:31b-53": "ljang gu sngon po de bzhin no //",
    "T02TD1926E:31b-54": "mnyam dang g-yas skor tshad ldan par //",
    "T02TD1926E:31b-55": "dkyil 'khor ri mo bri bar bya //",
    "T02TD1926E:31b-56": "mnyam po bri bar ri mo ni //",
    "T02TD1926E:31b-57": "sgo yi nyi shu cha yin te //",
    "T02TD1926E:31b-58": "de las sboms na nad 'byung la //",
    "T02TD1926E:32a-0": "phras na nor rnams zad par @32a * //",
    "T02TD1926E:32a-1": "'gyur //",
    "T02TD1926E:32a-2": "kyag kyog byung na 'thab mo 'byung //",
    "T02TD1926E:32a-3": "chad na slob ma bla ma 'chi //",
    "T02TD1926E:32a-4": "g-yas skor du ni ma bris na //",
    "T02TD1926E:32a-5": "rdul tshon gyi ni dngos grub nyams //",
    "T02TD1926E:32a-6": "rdo rje rtse mo dkar po'i ngos //",
    "T02TD1926E:32a-7": "gzhan ser ba yi mdog yin te //",
    "T02TD1926E:32a-8": "gzhan ni padma r'a ga'i ngos //",
    "T02TD1926E:32a-9": "de bzhin ma ra ka ta ste //",
    "T02TD1926E:32a-10": "nang du sngon por shes par bya //",
    "T02TD1926E:32a-11": "de ni rdul tshon rim par bshad //",
    "T02TD1926E:32a-12": "shar gyi phyogs su dkar po ste //",
    "T02TD1926E:32a-13": "lho yi phyogs su ser po yin //",
    "T02TD1926E:32a-14": "nub phyogs dmar po bya ba ste //",
    "T02TD1926E:32a-15": "byang phyogs ljang gu dag tu 'dod //",
    "T02TD1926E:32a-16": "dbus ma'i sa yi cha nyid ni //",
    "T02TD1926E:32a-17": "aindra n'i la rab tu 'bar //",
    "T02TD1926E:32a-18": "rtag tu shes rab thabs ldan pas //",
    "T02TD1926E:32a-19": "shin tu mnyam gzhag yang dag bri //",
    "T02TD1926E:32a-20": "zla ba nyi ma'i gdan dag la //",
    "T02TD1926E:32a-21": "rdo rje'i 'od kyis kun 'khrigs pa'i //",
    "T02TD1926E:32a-22": "rdo rje dbus su yang dag bri //",
    "T02TD1926E:32a-23": "'khor lo 'od 'bar rab 'jigs pa'i //",
    "T02TD1926E:32a-24": "'khor lo shar gyi ra la bri //",
    "T02TD1926E:32a-25": "rin chen 'od 'bar rab 'khrigs pa'i //",
    "T02TD1926E:32a-26": "rin chen lho yi phyogs su bri //",
    "T02TD1926E:32a-27": "nub tu padma'i sprin 'khrigs pa'i //",
    "T02TD1926E:32a-28": "padma dmar po sdong bur bcas //",
    "T02TD1926E:32a-29": "ral gri'i 'od kyi rab 'khrigs pa'i //",
    "T02TD1926E:32a-30": "ral gri byang gi ra la bri //",
    "T02TD1926E:32a-31": "tho ba 'bar 'od gsal ba ni //",
    "T02TD1926E:32a-32": "shar gyi sgo ru bri bar bya //",
    "T02TD1926E:32a-33": "be con 'bar 'od 'khrigs pa yi //",
    "T02TD1926E:32a-34": "be con lho yi sgo ru dgod //",
    "T02TD1926E:32a-35": "padma 'bar ba rab 'jigs pa'i //",
    "T02TD1926E:32a-36": "'od dang ldan pa nub sgor bri //",
    "T02TD1926E:32a-37": "ral gri 'bar ba'i sprin ldan pa //",
    "T02TD1926E:32a-38": "byang gi sgo ru bri bar bya //",
    "T02TD1926E:32a-39": "me mtshams la sogs grva bzhi ru //",
    "T02TD1926E:32a-40": "go rims bzhin du 'khor lo dang //",
    "T02TD1926E:32a-41": "rdo rje padma autpala //",
    "T02TD1926E:32a-42": "'od dang ldan pa bri bar bya //",
    "T02TD1926E:32a-43": "phyi yi me mtshams la sogs par //",
    "T02TD1926E:32a-44": "zla bas gang ba'i snod bzhi bri //",
    "T02TD1926E:32a-45": "de ltar 'khor lo rdzogs pa dang //",
    "T02TD1926E:32a-46": "mkha' la bkod pa phab byas la //",
    "T02TD1926E:32a-47": "de nas sngon bzhin shes rab dang //",
    "T02TD1926E:32a-48": "sbyor byas 'khor lo bskyed nas gdon //",
    "T02TD1926E:32a-49": "de la spyan sogs byin brlab dang //",
    "T02TD1926E:32a-50": "thugs gsung sku yi rdo rje dang //",
    "T02TD1926E:32a-51": "dbang bskur la sogs bya ba yin //",
    "T02TD1926E:32a-52": "de nas sngon bzhin ye shes kyi //",
    "T02TD1926E:32a-53": "'khor lo dgug dang bgegs bskrad sogs //",
    "T02TD1926E:32a-54": "byas la sgo bzhi'i khro bo yi //",
    "T02TD1926E:32a-55": "sngags la dza: sogs mthar ldan pas //",
    "T02TD1926E:32a-56": "dgug gzhug bcing dang dbang bya dang //",
    "T02TD1926E:32a-57": "ra ba dra ba la sogs bya //",
    "T02TD1926E:32a-58": "do nas lha mos sngon bzhin mchod //",
    "T02TD1926E:32b-0": "bstod @32b dang bdud rtsi myang ba dang //",
    "T02TD1926E:32b-1": "rdul yab sbrang yab bsil yab dang //",
    "T02TD1926E:32b-2": "khams dang skyid mos tshal dag dang //",
    "T02TD1926E:32b-3": "gzims mal dang ni gdan khri dang //",
    "T02TD1926E:32b-4": "myur 'gro rta dang glang po dang //",
    "T02TD1926E:32b-5": "yid bzhin nor bu dpag bsam shing //",
    "T02TD1926E:32b-6": "rta bab sa dang ni bla re sogs //",
    "T02TD1926E:32b-7": "bza' btung bro mchog sna tshogs dang //",
    "T02TD1926E:32b-8": "glu gar la sogs mtha' yas mchod //",
    "T02TD1926E:32b-9": "de nas ci 'byor gzhan dag la //",
    "T02TD1926E:32b-10": "bzlas pa byas te mnyes par bya //",
    "T02TD1926E:32b-11": "bdud rtsi dang ldan dri chu yis //",
    "T02TD1926E:32b-12": "mandala legs par byas nas su //",
    "T02TD1926E:32b-13": "aom hr'i: shtri: wi kri t'a na na h'um h'um phat phat sv'a h'a /",
    "T02TD1926E:32b-14": "'byung po 'khor dang bcas pa thams cad aam ku sha dza: aom hr'i: shtri: wi kri t'a na na h'um h'um phat phat sv'a h'a /",
    "T02TD1926E:32b-15": "'byung po 'khor dang bcas pa thams cad k'i la ya h'um phat /",
    "T02TD1926E:32b-16": "dgug dang phur bus gdab pa ste //",
    "T02TD1926E:32b-17": "de ltar byas pas 'od nyid du //",
    "T02TD1926E:32b-18": "gyur las rang rang yi ge ste //",
    "T02TD1926E:32b-19": "de las mtshan ma de las sku //",
    "T02TD1926E:32b-20": "hr'i: shtri: wi kri rnam bzhi ni //",
    "T02TD1926E:32b-21": "dbang po gshin rje chu lus ngan //",
    "T02TD1926E:32b-22": "'byung po me lha srin po rlung //",
    "T02TD1926E:32b-23": "ta a'a na na las byung ba'o //",
    "T02TD1926E:32b-24": "h'um h'um phat dang yi ge gsum //",
    "T02TD1926E:32b-25": "nyi ma zla ba tshangs pa'o //",
    "T02TD1926E:32b-26": "phat dang sv'a ste yi ge gnyis //",
    "T02TD1926E:32b-27": "sa bdag dang ni lha ma yin //",
    "T02TD1926E:32b-28": "h'a ni khyab 'jug la sogs so //",
    "T02TD1926E:32b-29": "thams cad zhal gsum nyis 'gyur phyag / dang po rang rang phyag mtshan la //",
    "T02TD1926E:32b-30": "lhag ma bde bar gshegs dang mthun //",
    "T02TD1926E:32b-31": "zhal mdog rigs kyi gtso bo 'dra //",
    "T02TD1926E:32b-32": "mig sogs brlab dang lus ngag yid //",
    "T02TD1926E:32b-33": "dbang bskur ba yang 'dra byas nas //",
    "T02TD1926E:32b-34": "gtor ma bdud rtsi bzhin brlabs la //",
    "T02TD1926E:32b-35": "lce yang brlabs te sbubs kyis su //",
    "T02TD1926E:32b-36": "rang sngags brjod pas brngub par bya //",
    "T02TD1926E:32b-37": "aom aindr'a ya h'ri: ya ma shthi: wa ru n'a ya wi /",
    "T02TD1926E:32b-38": "gu be r'a ya kri /",
    "T02TD1926E:32b-39": "a'i sh'a n'a ya ta /",
    "T02TD1926E:32b-40": "aagna ye a'a /",
    "T02TD1926E:32b-41": "nee r'i t+ya yan /",
    "T02TD1926E:32b-42": "b'a ya ben /",
    "T02TD1926E:32b-43": "tsandr'a ya h'um /",
    "T02TD1926E:32b-44": "aarka ya h'um /",
    "T02TD1926E:32b-45": "brahma n'a ya phat /",
    "T02TD1926E:32b-46": "ba su dha r'a ya phat /",
    "T02TD1926E:32b-47": "be ma tsi tr'a ya sv'a /",
    "T02TD1926E:32b-48": "sarba bhu te bhyo h'a /",
    "T02TD1926E:32b-49": "ha ha ha ha h'um /",
    "T02TD1926E:32b-50": "hi hi hi hi h'um /",
    "T02TD1926E:32b-51": "de yis phyogs skyong tshim byas nas //",
    "T02TD1926E:32b-52": "'thor 'thung byas pa nang du 'gro //",
    "T02TD1926E:32b-53": "de nas dkyil 'khor zhal bsro'i phyir //",
    "T02TD1926E:32b-54": "sbyin sreg gis ni tshim bya ste //",
    "T02TD1926E:32b-55": "sbyin sreg las las 'byung ba ltar //",
    "T02TD1926E:32b-56": "zhi dang rgyas pa bya bar 'dod //",
    "T02TD1926E:32b-57": "de nas slob ma rnams gzhug phyir //",
    "T02TD1926E:32b-58": "dang por bdag nyid 'jug par bya //",
    "T02TD1926E:32b-59": "bdag nyid sku sogs byin brlab cing //",
    "T02TD1926E:33a-0": "snang ba thob @33a * //",
    "T02TD1926E:33a-1": "par gyur pa yis //",
    "T02TD1926E:33a-2": "slob ma gzhug pa'i don du ni //",
    "T02TD1926E:33a-3": "de nyid rab tu brjod par bya //",
    "T02TD1926E:33a-4": "aom nam mkha' las byung mtshan ldan phyir //",
    "T02TD1926E:33a-5": "thog ma tha ma med pa'i mchog / sems dpa' rdo rje che rang bzhin //",
    "T02TD1926E:33a-6": "rdo rje sems dpar deng grub mdzod //",
    "T02TD1926E:33a-7": "kun mchog dngos grub chen po ste //",
    "T02TD1926E:33a-8": "dbang phyug chen po lhag pa'i lha //",
    "T02TD1926E:33a-9": "rdo rje 'dzin pa kun gyi rgyal //",
    "T02TD1926E:33a-10": "mi 'gyur mchog tu bdag grub mdzod //",
    "T02TD1926E:33a-11": "nyes pa mi mnga' rtag pa khyod //",
    "T02TD1926E:33a-12": "'dod chags kun gyi rjes chags pa //",
    "T02TD1926E:33a-13": "'dod chags chen po dga' ba che //",
    "T02TD1926E:33a-14": "bcom ldan de nyid kyis grub mdzod //",
    "T02TD1926E:33a-15": "shin tu dag pa kun gyi mchog / gdod nas grol bde bzhin gshegs //",
    "T02TD1926E:33a-16": "kun du bzang po kun bdag nyid //",
    "T02TD1926E:33a-17": "byang chub sems dpar bdag grub mdzod //",
    "T02TD1926E:33a-18": "dngos grub chen po kun gyi mchog //",
    "T02TD1926E:33a-19": "dbang phyug chen po phyag rgya'i mchog //",
    "T02TD1926E:33a-20": "grub pa'i rdo rje cher bstod pa //",
    "T02TD1926E:33a-21": "rdo rje snyems bdag bdag mdzod cig /",
    "T02TD1926E:33a-22": "de nas bden pa'i byin rlabs brjod //",
    "T02TD1926E:33a-23": "sems can kun gyi yid khyab cing //",
    "T02TD1926E:33a-24": "sems can kun gyi snying la zhugs //",
    "T02TD1926E:33a-25": "sems can kun gyi yab gyur nyid //",
    "T02TD1926E:33a-26": "'dod chags dam tshig mchog gyur pa'i //",
    "T02TD1926E:33a-27": "mgon po bden pa 'di yis ni //",
    "T02TD1926E:33a-28": "bdag la khyed kyis 'dod rdzogs shog / chos rnams gzugs brnyan lta bu ste //",
    "T02TD1926E:33a-29": "dag cing gsal la rnyog pa med //",
    "T02TD1926E:33a-30": "gzung du med cing brjod du med //",
    "T02TD1926E:33a-31": "rgyu dang las las kun du byung //",
    "T02TD1926E:33a-32": "de nyid de nyid bskyed pa ni //",
    "T02TD1926E:33a-33": "de dag bden pas dkyil 'khor la //",
    "T02TD1926E:33a-34": "gzugs brnyan gsal bar slob ma ni //",
    "T02TD1926E:33a-35": "sdig med par ni thams cad mthong //",
    "T02TD1926E:33a-36": "thun mong sdom bzung slob ma ni //",
    "T02TD1926E:33a-37": "sngon bzhin sku sogs 'od gsal ba //",
    "T02TD1926E:33a-38": "yol bas bar du bcad nas su //",
    "T02TD1926E:33a-39": "kun byed bum pa'i chu yis su //",
    "T02TD1926E:33a-40": "bkrus pa'i dar ras dmar po yis //",
    "T02TD1926E:33a-41": "bu sdug de yi ngo bkab la //",
    "T02TD1926E:33a-42": "khyod su zhes ni dri bar bya //",
    "T02TD1926E:33a-43": "bdag ni skal ldan yin zhes smra //",
    "T02TD1926E:33a-44": "khyod ci dga' zhes dris pa la //",
    "T02TD1926E:33a-45": "skal ba bzang la bdag dga' zhes //",
    "T02TD1926E:33a-46": "'jug pa pos kyang smra bar bya //",
    "T02TD1926E:33a-47": "de nas phreng ba sbyin bya ste //",
    "T02TD1926E:33a-48": "au dumw'a ra manda ra //",
    "T02TD1926E:33a-49": "yongs 'du dag ni ma li ka //",
    "T02TD1926E:33a-50": "kar ni ka yi phreng ba ni //",
    "T02TD1926E:33a-51": "legs par mnos te bus zung shig / aom a'a: h'um /",
    "T02TD1926E:33a-52": "bla ma slob dpon mgon rjes su //",
    "T02TD1926E:33a-53": "'bad pa chen pos dbang gi don //",
    "T02TD1926E:33b-0": "ji ltar sangs @33b rgyas chos chen pos //",
    "T02TD1926E:33b-1": "rdo rje sems dpa' dbang bskur ltar //",
    "T02TD1926E:33b-2": "de bzhin bdag kyang dbang bskur te //",
    "T02TD1926E:33b-3": "bdag la don mchog stsal du gsol //",
    "T02TD1926E:33b-4": "gtso la yon sogs rab tu dbul //",
    "T02TD1926E:33b-5": "gtang sems yang dag bskyed par bya //",
    "T02TD1926E:33b-6": "de yi snying gar rdo rje ni //",
    "T02TD1926E:33b-7": "me tog bcas pa'i snying por bzhag //",
    "T02TD1926E:33b-8": "aom sarba yo ga tsitta /",
    "T02TD1926E:33b-9": "autp'a y'a mi su ra ta sa ma ya stv'am ho sidhi badzra ya th'a su kham /",
    "T02TD1926E:33b-10": "de ring khyod la de bzhin gshegs pa thams cad kyis byin gyis brlabs par 'gyur //",
    "T02TD1926E:33b-11": "de bzhin gshegs pa thams cad kyi dam pa'i gsang chen 'di //",
    "T02TD1926E:33b-12": "dkyil 'khor du ma zhugs pa rnams la smra bar mi bya'o //",
    "T02TD1926E:33b-13": "dad pa med pa la yang mi rung ngo //",
    "T02TD1926E:33b-14": "zhes brjod par bya'o //",
    "T02TD1926E:33b-15": "tho sogs sngags kyis drang bya zhing //",
    "T02TD1926E:33b-16": "yi ge gsum gyis gzhug par bya //",
    "T02TD1926E:33b-17": "nang du sdom pa 'dzin du gzhug / de nas tshig 'di brjod par bya //",
    "T02TD1926E:33b-18": "de ring khyod de bzhin gshegs pa thams cad kyi rigs la rab tu chud do //",
    "T02TD1926E:33b-19": "de bas bdag gis khyod kyi rdo rje ye shes bskyed par bya'o //",
    "T02TD1926E:33b-20": "ye shes gang gis khyod la de bzhin gshegs pa thams cad kyi dngos grub kyang thob par bya ste //",
    "T02TD1926E:33b-21": "gzhan lta smos kyang ci dgos //",
    "T02TD1926E:33b-22": "dngos grub 'di ni khyod kyis dkyil 'khor ma mthong ba rnams kyi mdun du smra bar mi bya'o //",
    "T02TD1926E:33b-23": "khyod ni dam tshig la 'da' bar mi rung ngo //",
    "T02TD1926E:33b-24": "de ring rdo rje sems dpa' nyid //",
    "T02TD1926E:33b-25": "khyod kyi snying la yang dag gnas //",
    "T02TD1926E:33b-26": "gal te tshul 'di smras na ni //",
    "T02TD1926E:33b-27": "de ma thag tu dral te gshegs //",
    "T02TD1926E:33b-28": "aom badzra sa tva h'um //",
    "T02TD1926E:33b-29": "pad gnas yig gsum 'bar ba yi //",
    "T02TD1926E:33b-30": "bdud rtsi lnga ni 'thung bcug ste //",
    "T02TD1926E:33b-31": "'di ni khyod kyi dmyal ba'i chu //",
    "T02TD1926E:33b-32": "dam tshig 'das na sreg par byed //",
    "T02TD1926E:33b-33": "dam tshig bsrungs na dngos grub ni //",
    "T02TD1926E:33b-34": "rdo rje bdud rtsi'i chu 'dis 'grub //",
    "T02TD1926E:33b-35": "aom badzrod ka tha: de nas 'di skad smra bar bya'o //",
    "T02TD1926E:33b-36": "de ring phan chad khyod kyi phyag na rdo rje nga yin gyis //",
    "T02TD1926E:33b-37": "ngas ci smras pa'i bya ba 'di khyod kyis bya dgos so //",
    "T02TD1926E:33b-38": "nga la yang brnyas par ma byed cig / mi bde ba ma spangs par shi ba'i dus byas te /",
    "T02TD1926E:33b-39": "dmyal bar ltung bar ma 'gro shig / de nas de ltar smra ba la //",
    "T02TD1926E:33b-40": "slob mas 'di ltar smra bar bya'o //",
    "T02TD1926E:33b-41": "de bzhin gshegs pa thams cad kyis byin gyis brlabs nas /",
    "T02TD1926E:33b-42": "rdo rje sems dpa' bdag la 'bab par gyur cig / ces smra bar bya'o //",
    "T02TD1926E:34a-0": "gsol 'debs de yi @34a * //",
    "T02TD1926E:34a-1": "gnas bzhi ru //",
    "T02TD1926E:34a-2": "'byung chen bzhi yi dkyil 'khor ni //",
    "T02TD1926E:34a-3": "yi ge bzhi la dbyibs mdog ldan //",
    "T02TD1926E:34a-4": "ba dan la sogs mtshan byas pa //",
    "T02TD1926E:34a-5": "bsams te rlung la sogs bskyod pa //",
    "T02TD1926E:34a-6": "rdo ba dag kyang 'bab gyur na //",
    "T02TD1926E:34a-7": "sems ldan 'bab pa ci zhig smos //",
    "T02TD1926E:34a-8": "ye shes babs nas 'phar gyur na //",
    "T02TD1926E:34a-9": "tishtha badzras brtan par bya //",
    "T02TD1926E:34a-10": "lce la yi ge aa bsams te /",
    "T02TD1926E:34a-11": "dge dang mi dge dri bar bya //",
    "T02TD1926E:34a-12": "de nas mig gi snang ba dri //",
    "T02TD1926E:34a-13": "me tog 'khor lo la dor nas //",
    "T02TD1926E:34a-14": "pra t'i tstsha badzra ho zhes brjod //",
    "T02TD1926E:34a-15": "slar yang blangs la mgor bcings la //",
    "T02TD1926E:34a-16": "pra ti grihna la sogs brjod //",
    "T02TD1926E:34a-17": "mtshan ma gang la bab pa ste //",
    "T02TD1926E:34a-18": "de ni de yi lha ru sbyin //",
    "T02TD1926E:34a-19": "'od 'bar aom gnyis mig tu bsam //",
    "T02TD1926E:34a-20": "rdo rje sems dpa' nyid kyis khyod //",
    "T02TD1926E:34a-21": "de ring nan tan mig phye'o //",
    "T02TD1926E:34a-22": "bla na med pa'i rdo rje'i mig //",
    "T02TD1926E:34a-23": "thams cad rab tu phye bar 'gyur //",
    "T02TD1926E:34a-24": "badzra p'a sha //",
    "T02TD1926E:34a-25": "dkyil 'khor bzang po 'di la ltos //",
    "T02TD1926E:34a-26": "da ni dad par rab tu bskyed //",
    "T02TD1926E:34a-27": "sangs rgyas gdung gi rigs su 'khrungs //",
    "T02TD1926E:34a-28": "sngags dang phyag rgya byin gyis brlabs //",
    "T02TD1926E:34a-29": "'gro ba phun tshogs dngos grub kyang //",
    "T02TD1926E:34a-30": "khyod la mngon du phyogs par 'gyur //",
    "T02TD1926E:34a-31": "dngos grub thob phyir dam tshig skyongs //",
    "T02TD1926E:34a-32": "gsang sngags la yang brtson par gyis //",
    "T02TD1926E:34a-33": "ral gri gshin dgra nas brtsams nas //",
    "T02TD1926E:34a-34": "ji srid gtso bo'i mthar thug par //",
    "T02TD1926E:34a-35": "bstan pa'i dkyil 'khor 'jug pa yin //",
    "T02TD1926E:34a-36": "spyi bor chu yis gtor bya zhing //",
    "T02TD1926E:34a-37": "badzra aa bhishi nytsa brjod //",
    "T02TD1926E:34a-38": "dbu rgyan dbang yang de bzhin te //",
    "T02TD1926E:34a-39": "de nas rdo rje sbyin par bya //",
    "T02TD1926E:34a-40": "sangs rgyas kun gyi rdo rje'i dbang //",
    "T02TD1926E:34a-41": "de ring khyod la sbyin par bya //",
    "T02TD1926E:34a-42": "'di de sangs rgyas thams cad kyi //",
    "T02TD1926E:34a-43": "rdo rje zungs shig rab grub phyir //",
    "T02TD1926E:34a-44": "rdo rje dril bu 'khyud byas nas //",
    "T02TD1926E:34a-45": "bdag po'i dbang yang bskur bar bya //",
    "T02TD1926E:34a-46": "aom badzra aadhi pa ti tvam aa phi shinytsa m'am /",
    "T02TD1926E:34a-47": "spyi bor gdab tshul ming dbang bskur //",
    "T02TD1926E:34a-48": "tishtha badzra sa ma ya stvam /",
    "T02TD1926E:34a-49": "aom badzra sa tva tvam aa bhi shinytsa mi //",
    "T02TD1926E:34a-50": "badzra n'a ma aa bhi she ka ta /",
    "T02TD1926E:34a-51": "slob dpon gang dang gang dag gi //",
    "T02TD1926E:34a-52": "lhag pa'i lha ni gang gang gi //",
    "T02TD1926E:34a-53": "de nas de yi mtshan dag ni //",
    "T02TD1926E:34a-54": "dpal dang kye yis mdzes par bya //",
    "T02TD1926E:34a-55": "rig pa'i dbang lnga byin nas su //",
    "T02TD1926E:34a-56": "rig sbyor brtul zhugs lung bstan dang //",
    "T02TD1926E:34a-57": "dbugs dbyung dang ni gsum du 'dod //",
    "T02TD1926E:34a-58": "h'um gis rdo rje de bskyed la //",
    "T02TD1926E:34a-59": "'di ni sangs rgyas thams cad de //",
    "T02TD1926E:34b-0": "phyag @34b na rdo rje'i lag na 'dug //",
    "T02TD1926E:34b-1": "khyod kyis rtag tu gzung bar bya //",
    "T02TD1926E:34b-2": "phyag na rdo rje brtul zhugs brtan //",
    "T02TD1926E:34b-3": "aom sarba ta th'a ga ta siddhi badzra sa ma ya tishtha mam /",
    "T02TD1926E:34b-4": "ae sha stvam dha ra y'a mi badzra sa tva hi hi hi hi h'um /",
    "T02TD1926E:34b-5": "thog ma tha ma med pa yi //",
    "T02TD1926E:34b-6": "rdo rje sems dpa' dga' ba che //",
    "T02TD1926E:34b-7": "kun du bzang po kun bdag nyid //",
    "T02TD1926E:34b-8": "rdo rje snyems bdag bdag mdzod cig //",
    "T02TD1926E:34b-9": "chos kyi dril bu gzung bar bya //",
    "T02TD1926E:34b-10": "'di de sangs rgyas thams cad kyi //",
    "T02TD1926E:34b-11": "shes rab rjes 'gro ba yi dbyangs //",
    "T02TD1926E:34b-12": "rtag par khyod kyis kyang gzung ste //",
    "T02TD1926E:34b-13": "rgyal ba byang chub mchog tu bzhed //",
    "T02TD1926E:34b-14": "chos kyi dril bu dkrol bar bya //",
    "T02TD1926E:34b-15": "srid pa rang bzhin gyis dag phyir //",
    "T02TD1926E:34b-16": "rang bzhin gyis ni 'byung bar byed //",
    "T02TD1926E:34b-17": "rang bzhin dag pa'i sems dpa' mchog / srid pa'i mchog ni 'grub par byed //",
    "T02TD1926E:34b-18": "srid pa'i bde ba shin tu chung //",
    "T02TD1926E:34b-19": "sdug bsngal chen po dag bya'i phyir //",
    "T02TD1926E:34b-20": "shin tu bde ba dam pa'i thabs //",
    "T02TD1926E:34b-21": "dam tshig 'di ni rtag tu bskyed //",
    "T02TD1926E:34b-22": "'dod pa'i longs spyod thams cad la //",
    "T02TD1926E:34b-23": "ci 'dod par ni bstan bzhin du //",
    "T02TD1926E:34b-24": "rang gi lha yi sbyor ba yis //",
    "T02TD1926E:34b-25": "bdag dang gzhan la mchod par bya //",
    "T02TD1926E:34b-26": "ji srid 'khor ba'i gnas su ni //",
    "T02TD1926E:34b-27": "mkhas mchog bzhugs par gyur gyi tshe //",
    "T02TD1926E:34b-28": "de srid mtshungs med sems can don //",
    "T02TD1926E:34b-29": "mya ngan mi 'da' byed par nus //",
    "T02TD1926E:34b-30": "shes rab pha rol phyin pa'i thabs //",
    "T02TD1926E:34b-31": "bsod nams byin brlabs kyis bsgrubs la //",
    "T02TD1926E:34b-32": "dam tshig 'di ni rtag tu bskyed //",
    "T02TD1926E:34b-33": "dngos grub thams cad phun sum tshogs //",
    "T02TD1926E:34b-34": "phyag rgya chen po'i brtul zhugs ni //",
    "T02TD1926E:34b-35": "de yis rab tu sbyin par bya //",
    "T02TD1926E:34b-36": "de nas sdom bzung yon phul te //",
    "T02TD1926E:34b-37": "phyag byas tshig 'dis gsol ba gdab //",
    "T02TD1926E:34b-38": "byang chub rdo rje sangs rgyas la //",
    "T02TD1926E:34b-39": "ji ltar mchod chen bgyis pa ltar //",
    "T02TD1926E:34b-40": "bdag kyang rab tu bsgral ba'i phyir //",
    "T02TD1926E:34b-41": "nam mkha'i rdo rje bdag la stsol //",
    "T02TD1926E:34b-42": "'jug sgor padma 'dab brgyad pa //",
    "T02TD1926E:34b-43": "dar gyis bkab par 'dug byas la //",
    "T02TD1926E:34b-44": "bkra shis tshigs bcad glu sgra dang //",
    "T02TD1926E:34b-45": "rdo rje dril bu gsil ba yis //",
    "T02TD1926E:34b-46": "skyob pa kun gyis mngon sum du //",
    "T02TD1926E:34b-47": "til gyi gang bu bzhin gang ba'i //",
    "T02TD1926E:34b-48": "rgyal bas bum pa bzung nas su //",
    "T02TD1926E:34b-49": "de nyid la ni dbang bskur bas //",
    "T02TD1926E:34b-50": "dkyil 'khor de nyid rig par bsam //",
    "T02TD1926E:34b-51": "chu dang dbu rgyan sngon bzhin te //",
    "T02TD1926E:34b-52": "rdo rje dril bu tshig 'dis sbyin //",
    "T02TD1926E:35a-0": "shes rab thabs kyi rang @35a * //",
    "T02TD1926E:35a-1": "bzhin du //",
    "T02TD1926E:35a-2": "grub pa'i rdo rje dril bu 'di //",
    "T02TD1926E:35a-3": "khyod kyis dad pas rab zung la //",
    "T02TD1926E:35a-4": "rdo rje khyod kyis slob ma bsdus //",
    "T02TD1926E:35a-5": "ming yang sngon dang 'dra bar sbyin //",
    "T02TD1926E:35a-6": "de nas bla mas tshig 'di brjod //",
    "T02TD1926E:35a-7": "sangs rgyas kun gyi ral gri che //",
    "T02TD1926E:35a-8": "khams gsum kun gyis phyag byas pa //",
    "T02TD1926E:35a-9": "las kyi ral gri gcig pu mchog / bdud rnams las ni rgyal bzung //",
    "T02TD1926E:35a-10": "dkyil 'khor de bzhin nyid bstan pa //",
    "T02TD1926E:35a-11": "mnyam pa nyid phyir gru bzhi ste //",
    "T02TD1926E:35a-12": "nye bar bzhag dang yang dag spong //",
    "T02TD1926E:35a-13": "rdzu 'phrul rkang pa dang dbang po //",
    "T02TD1926E:35a-14": "go rims bzhin du sgo bzhi'o //",
    "T02TD1926E:35a-15": "bsam gtan bzhi ni rta babs te //",
    "T02TD1926E:35a-16": "ting nge 'dzin bzhi kha khyer yin //",
    "T02TD1926E:35a-17": "de rten gzungs kyi rang bzhin no //",
    "T02TD1926E:35a-18": "'gro kun gdul phyir phyogs sgo na //",
    "T02TD1926E:35a-19": "rlung gis bskyod pa'i dril sgra sgrogs //",
    "T02TD1926E:35a-20": "byang chub yan lag rnam dag phyir //",
    "T02TD1926E:35a-21": "dra ba dra phyed la sogs spras //",
    "T02TD1926E:35a-22": "rnam thar brgyad ldan ka ba ste //",
    "T02TD1926E:35a-23": "rgyan bkod bkra bas mdzes pa ni //",
    "T02TD1926E:35a-24": "bsam pa thams cad yongs bskong phyir //",
    "T02TD1926E:35a-25": "sna tshogs las kyi mthar thug phyir //",
    "T02TD1926E:35a-26": "pho brang sna tshogs rdo rje 'bar //",
    "T02TD1926E:35a-27": "theg chen 'khor lo bskor ba'i phyir //",
    "T02TD1926E:35a-28": "rdo rje'i phreng bas yongs su bskor //",
    "T02TD1926E:35a-29": "sems can sems ni dgrol bya'i phyir //",
    "T02TD1926E:35a-30": "tshon rnams ye shes lnga yin no //",
    "T02TD1926E:35a-31": "dam pa'i tshogs gnyis rdzogs pa'i phyir //",
    "T02TD1926E:35a-32": "byang chub sems gang ka p'a la //",
    "T02TD1926E:35a-33": "bdug pa me tog mar me dang //",
    "T02TD1926E:35a-34": "bshos dang byug pa la sogs ni //",
    "T02TD1926E:35a-35": "snyan grags byang chub yan lag dang //",
    "T02TD1926E:35a-36": "dga' dang chos zas lus bde yin //",
    "T02TD1926E:35a-37": "ngo tsha khrel yod sdom pa yis //",
    "T02TD1926E:35a-38": "bde bskyed dbyangs dang gar sogs yin //",
    "T02TD1926E:35a-39": "sangs rgyas bzhugs phyir gzhal yas khang //",
    "T02TD1926E:35a-40": "snying po lan phyir dkyil 'khor ro //",
    "T02TD1926E:35a-41": "lha yi de nyid bstan bya ba //",
    "T02TD1926E:35a-42": "dad dang brtson 'grus dran ting 'dzin //",
    "T02TD1926E:35a-43": "stobs rnams dag pa sgor gnas bzhi //",
    "T02TD1926E:35a-44": "byams sogs tshangs pa'i gnas pa bzhi //",
    "T02TD1926E:35a-45": "rtsa rtsi k'a sogs lha mo bzhi //",
    "T02TD1926E:35a-46": "shin tu rnam dag la sogs lnga //",
    "T02TD1926E:35a-47": "zhe sdang gshin rje la sogs pa'o //",
    "T02TD1926E:35a-48": "'khor bas ma chags padma ste //",
    "T02TD1926E:35a-49": "nyi zla byang chub sems myu gu //",
    "T02TD1926E:35a-50": "gso dang smin par byed pa'o //",
    "T02TD1926E:35a-51": "de nas byad dang na sor ldan //",
    "T02TD1926E:35a-52": "ri dags lte ba'i dri mnam dang //",
    "T02TD1926E:35b-0": "gser gyi rna cha g-yo ba zhig / gcig cig legs btsal @35b dbul bar bya //",
    "T02TD1926E:35b-1": "bla mas bzhes te byin brlabs la //",
    "T02TD1926E:35b-2": "sbyor ba'i cho gas mnyes par bya //",
    "T02TD1926E:35b-3": "bde ba mthe bong srin lag gis //",
    "T02TD1926E:35b-4": "slob ma'i kha ru dbab par bya //",
    "T02TD1926E:35b-5": "bde ba'i btung ba rin chen de //",
    "T02TD1926E:35b-6": "brtan pa'i blo yis btung bar bya //",
    "T02TD1926E:35b-7": "aa ho su kha zhes kyang smra //",
    "T02TD1926E:35b-8": "de nas bu mo mig yangs mo //",
    "T02TD1926E:35b-9": "mdzes shing nu ma rgyas pa zhig / rang gi bu la sbyin par bya //",
    "T02TD1926E:35b-10": "mgo bor lag bzhag gsang ba gtad //",
    "T02TD1926E:35b-11": "de yi gzungs ma legs sbyin mo //",
    "T02TD1926E:35b-12": "de dang bde ba myang bar bya //",
    "T02TD1926E:35b-13": "de nas slob dpon shes rab dang //",
    "T02TD1926E:35b-14": "bcas pas dkyil 'khor lha de nyid //",
    "T02TD1926E:35b-15": "slob dpon las rnams bstan par bya //",
    "T02TD1926E:35b-16": "ji ltar dbang bskur la sogs 'dis //",
    "T02TD1926E:35b-17": "sangs rgyas sogs kun thob pa bzhin //",
    "T02TD1926E:35b-18": "byang chub spyod sogs gzhan dag dang //",
    "T02TD1926E:35b-19": "'dul sogs dge bas de bzhin min //",
    "T02TD1926E:35b-20": "de bas dam tshig bus srungs shig / rtag tu sdom pa yang bsrung ngo //",
    "T02TD1926E:35b-21": "sha lnga bdud rtsi lnga bza' ste //",
    "T02TD1926E:35b-22": "de las gzhan pa'i dam tshig bsrung //",
    "T02TD1926E:35b-23": "dkon mchog gnod pa gsad bya ste //",
    "T02TD1926E:35b-24": "bud med kun kyang spyad par bya //",
    "T02TD1926E:35b-25": "pha rol nor yang blangs nas su //",
    "T02TD1926E:35b-26": "rtag tu rdzun gyi tshig kyang smra //",
    "T02TD1926E:35b-27": "rnal 'byor rgyud las gsungs pa //",
    "T02TD1926E:35b-28": "de ni cho ga bzhin du bsrung //",
    "T02TD1926E:35b-29": "de nas de bzhin gyur nas //",
    "T02TD1926E:35b-30": "lung bstan pa ni bya ba yin //",
    "T02TD1926E:35b-31": "g-yon gyis snying gar chos gos gzung //",
    "T02TD1926E:35b-32": "g-yas pa yis ni mchog sbyin bya //",
    "T02TD1926E:35b-33": "aom /",
    "T02TD1926E:35b-34": "ngas khyod 'di ltar lung bstan yin //",
    "T02TD1926E:35b-35": "srid pa'i ngan 'gro rnams las bton //",
    "T02TD1926E:35b-36": "srid pa'i mchog tu grub pa'i phyir //",
    "T02TD1926E:35b-37": "rdo rje sems dpa' de bzhin gshegs //",
    "T02TD1926E:35b-38": "kye gshin rje mthar 'byin pa ni bhur bhu ba sva: de ltar lung bstan bsngags pa de //",
    "T02TD1926E:35b-39": "bla med nyid du lung bstan yin //",
    "T02TD1926E:35b-40": "de nas dbugs dbyung sbyin bya ste //",
    "T02TD1926E:35b-41": "gsang ba'i dkyil 'khor dam pa ni //",
    "T02TD1926E:35b-42": "mthong ba dad ni zhugs gyur pas //",
    "T02TD1926E:35b-43": "sdig pa kun las nges grol zhing //",
    "T02TD1926E:35b-44": "khyed rnams de nyid legs par gnas //",
    "T02TD1926E:35b-45": "bde chen theg pa 'di la ni //",
    "T02TD1926E:35b-46": "slar 'chi ba ni yod med de //",
    "T02TD1926E:35b-47": "mi tshugs pa dang mi song bas //",
    "T02TD1926E:35b-48": "cis kyang mi 'jigs dga' bar gyis //",
    "T02TD1926E:35b-49": "srid pa shin tu dag pa'i phyir //",
    "T02TD1926E:35b-50": "srid pa'i sdug bsngal las khyod bton //",
    "T02TD1926E:35b-51": "srid pa shin tu grub pa'i phyir //",
    "T02TD1926E:35b-52": "rtog pa mchog tu gyur pa yis //",
    "T02TD1926E:36a-0": "dam tshig @36a * //",
    "T02TD1926E:36a-1": "sdom pa grub pa 'di //",
    "T02TD1926E:36a-2": "rtag tu khyod kyis bsrung bar bya //",
    "T02TD1926E:36a-3": "sangs rgyas kun gyis mthun par gsungs //",
    "T02TD1926E:36a-4": "gang zhig bskyed pa tsam gyis su //",
    "T02TD1926E:36a-5": "sangs rgyas nyid du dogs med pa'i //",
    "T02TD1926E:36a-6": "byang chub sems ni btang mi bya //",
    "T02TD1926E:36a-7": "phyag na rdo rje gang yin pa'i //",
    "T02TD1926E:36a-8": "de la sogs pa'i bka' stsal ni ;",
    "T02TD1926E:36a-9": "/ ci rigs par ni brjod par bya //",
    "T02TD1926E:36a-10": "de ltar bka' stsal thob pa dang //",
    "T02TD1926E:36a-11": "slob ma gus dang ldan pa yis //",
    "T02TD1926E:36a-12": "bla ma'i rkang par phyag byas la //",
    "T02TD1926E:36a-13": "thams cad bsgrub par khas blang ngo //",
    "T02TD1926E:36a-14": "de nas zhi ba'i sbyin sreg ni //",
    "T02TD1926E:36a-15": "ci nus pa yang bya ba ste //",
    "T02TD1926E:36a-16": "slob ma g-yon phyogs bzhag nas su //",
    "T02TD1926E:36a-17": "de yi srin lag nas bzung la //",
    "T02TD1926E:36a-18": "sbyin sreg bsang dang bsrung ba dang //",
    "T02TD1926E:36a-19": "me tog bsdus te bla ma la //",
    "T02TD1926E:36a-20": "phul la mer dor smon lam bya //",
    "T02TD1926E:36a-21": "de ltar bya ba kun zin nas //",
    "T02TD1926E:36a-22": "de nyid gsum mthar mu: ldan pas //",
    "T02TD1926E:36a-23": "ye shes sems dpa' gshegs par bskul //",
    "T02TD1926E:36a-24": "de dang mthun par bskyed par bsdu ;",
    "T02TD1926E:36a-25": "/ thog mar aa ldan gsang sngags kyis //",
    "T02TD1926E:36a-26": "rdul tshon bsgrims te bsdu bar bya //",
    "T02TD1926E:36a-27": "rol mo bcas pas spyan drangs la //",
    "T02TD1926E:36a-28": "k'i li k'i lis chu bor dor //",
    "T02TD1926E:36a-29": "rdo rje'i skam khas phur bu gdon //",
    "T02TD1926E:36a-30": "rig pa spyan bzlas 'o mas bkru //",
    "T02TD1926E:36a-31": "ba yi lci bas dkyil 'khor byug / de steng dga' ston la sogs bya //",
    "T02TD1926E:36a-32": "dkyil 'khor gyi ni yo byad kun //",
    "T02TD1926E:36a-33": "rdo rje slob dpon dbang bar bshad //",
    "T02TD1926E:36a-34": "de ltar bya ba las dang po'i //",
    "T02TD1926E:36a-35": "rnal 'byor pa yi bya ba yin //",
    "T02TD1926E:36a-36": "gzhan dag dbab dang sems nyid kyis //",
    "T02TD1926E:36a-37": "byas pa rmad du byung ba yin //",
    "T02TD1926E:36a-38": "de ltar dbang thob slob ma de //",
    "T02TD1926E:36a-39": "deng nyid slob dpon go 'phang 'gyur //",
    "T02TD1926E:36a-40": "de yis bsgrub pa 'bras bcas phyir //",
    "T02TD1926E:36a-41": "des ni bsgrub pa brtsam par bya //",
    "T02TD1926E:36a-42": "las kyi mthar thug rgyud 'di ru //",
    "T02TD1926E:36a-43": "thun mong ma yin 'khor lo ni //",
    "T02TD1926E:36a-44": "dgos pa ma lus kun byed pa //",
    "T02TD1926E:36a-45": "de 'dir bdag gis bri bar bya //",
    "T02TD1926E:36a-46": "rnam par snang mdzad la sogs pas //",
    "T02TD1926E:36a-47": "legs byugs dur khrod ras ma la //",
    "T02TD1926E:36a-48": "dug dang nim pa'i khu ba dang //",
    "T02TD1926E:36a-49": "khrag dang dur khrod sol ba dang //",
    "T02TD1926E:36a-50": "da du ra sogs snag tsha dang //",
    "T02TD1926E:36a-51": "rus pa'i smyu gus bri bya ba //",
    "T02TD1926E:36a-52": "gcer bu skra bshig gdong bsnyer te //",
    "T02TD1926E:36a-53": "khros pas lho ru mngon phyogs la //",
    "T02TD1926E:36a-54": "sngags bzlas rtse gcig pa yis bri //",
    "T02TD1926E:36b-0": "zlum por bskor ba @36b gsum bya ste //",
    "T02TD1926E:36b-1": "dgu dang bcu gnyis bcu drug ste //",
    "T02TD1926E:36b-2": "le tshe rnams ni byas pa la //",
    "T02TD1926E:36b-3": "yi ge gsang sngags sa bon bri //",
    "T02TD1926E:36b-4": "dbus su zhe sdang rdo rje nyid //",
    "T02TD1926E:36b-5": "yang /",
    "T02TD1926E:36b-6": "shar du gti mug rdo rje ste //",
    "T02TD1926E:36b-7": "lhor ni ser sna rdo rje yin //",
    "T02TD1926E:36b-8": "nub tu 'dod chags rdo rje la //",
    "T02TD1926E:36b-9": "byang du phrag dog rdo rje'o //",
    "T02TD1926E:36b-10": "kshe ma me da gnyis pa yi //",
    "T02TD1926E:36b-11": "gnyis pa'i phyogs bzhir lhor brtsams nas //",
    "T02TD1926E:36b-12": "shar gyi phyogs la thug gi bar //",
    "T02TD1926E:36b-13": "khro bo yum dang snod dag gi //",
    "T02TD1926E:36b-14": "re re'i gong ma mas rim bzhin //",
    "T02TD1926E:36b-15": "do yo ya /",
    "T02TD1926E:36b-16": "mtshams kyi le tshe brgyad po la //",
    "T02TD1926E:36b-17": "bden bral mtshams na lha mo gnyis //",
    "T02TD1926E:36b-18": "rlung gnas mdzod ldan me mtshams snod //",
    "T02TD1926E:36b-19": "dbang ldan na ni thod pa gnyis //",
    "T02TD1926E:36b-20": "me mtshams na ni sgo srung gnyis //",
    "T02TD1926E:36b-21": "dz'a /",
    "T02TD1926E:36b-22": "sa ru na ni ratstsha ni //",
    "T02TD1926E:36b-23": "kun ming thog ma dbus su ste //",
    "T02TD1926E:36b-24": "aa /",
    "T02TD1926E:36b-25": "lho ru ser sna ral gri 'dzin //",
    "T02TD1926E:36b-26": "nub tu chags dang dbyangs can ma //",
    "T02TD1926E:36b-27": "byang du phrag dog bden bral snod //",
    "T02TD1926E:36b-28": "shar du gti mug dang tho ba ;",
    "T02TD1926E:36b-29": "/ mar me do yo kshe ya //",
    "T02TD1926E:36b-30": "sngags ming bskul tshig bcas pa dang //",
    "T02TD1926E:36b-31": "yi ge gnyis par ming bcug pa //",
    "T02TD1926E:36b-32": "spel zhing spel zhing bri bar bya //",
    "T02TD1926E:36b-33": "de ltar bris pa'i 'khor lo ni //",
    "T02TD1926E:36b-34": "lugs dang lugs min par byas la //",
    "T02TD1926E:36b-35": "do da yo kshe ya gnas la //",
    "T02TD1926E:36b-36": "gnas pa phyi nang so so yi //",
    "T02TD1926E:36b-37": "phyogs mtshams bye brag bklag pa dang //",
    "T02TD1926E:36b-38": "phyi nang thun mong phyogs mtshams su //",
    "T02TD1926E:36b-39": "bklag pa dag ste gnyis su 'dod //",
    "T02TD1926E:36b-40": "gnas pa sde tshan so so ni //",
    "T02TD1926E:36b-41": "gtso bo khro bo lha mo dang //",
    "T02TD1926E:36b-42": "bandha bzhi ru shes bya ste //",
    "T02TD1926E:36b-43": "sdom dang so sor bklag par bya //",
    "T02TD1926E:36b-44": "ya kshe ma me da p'atstsha ni r'a //",
    "T02TD1926E:36b-45": "dz'a sa do ru na yo ni ra //",
    "T02TD1926E:36b-46": "yi ge bcu bdun dbang byas nas //",
    "T02TD1926E:36b-47": "rnam pa dgu ru bklag pa yin //",
    "T02TD1926E:36b-48": "rtsa ba'i sngags su gdon pa la //",
    "T02TD1926E:36b-49": "yi ge sum cu rtsa gnyis kyang //",
    "T02TD1926E:36b-50": "rkang pa bzhi ru gdon pa dang //",
    "T02TD1926E:36b-51": "so sor phye ste gdon pa'o //",
    "T02TD1926E:36b-52": "ya ma r'a dza la sogs pa'o //",
    "T02TD1926E:36b-53": "dang po dang 'og mtha' ltag mtha' //",
    "T02TD1926E:36b-54": "gtso bo lnga ru bstan pa yin //",
    "T02TD1926E:36b-55": "dang po tha ma yi ge brgyad //",
    "T02TD1926E:36b-56": "gshin rje dgra nyid shes par bya //",
    "T02TD1926E:36b-57": "ya ya ya ya /",
    "T02TD1926E:36b-58": "ya ya ya ya //",
    "T02TD1926E:36b-59": "dang po mgo mtha' mtha' ma'i ltag //",
    "T02TD1926E:36b-60": "ser sna rdo rje yin par 'dod //",
    "T02TD1926E:36b-61": "ma ma /",
    "T02TD1926E:36b-62": "dang po'i mtha' ltag gnyis dang mgo //",
    "T02TD1926E:36b-63": "'dod chags rdo rje'i yi ge yin //",
    "T02TD1926E:36b-64": "me me /",
    "T02TD1926E:37a-0": "gnyis pa'i @37a * //",
    "T02TD1926E:37a-1": "mtha' ltag gsum dang 'og / phrag dog nyid du bstan pa yin //",
    "T02TD1926E:37a-2": "dad /",
    "T02TD1926E:37a-3": "gsum pa'i mtha' ltag bzhi dang 'og / gti mug rdo rje'i yi ge yin //",
    "T02TD1926E:37a-4": "kshe kshe /",
    "T02TD1926E:37a-5": "rkang pa dang po'i dbu ma bzhi //",
    "T02TD1926E:37a-6": "khro bo gcig dang lha mo gsum //",
    "T02TD1926E:37a-7": "r'a dza sa do //",
    "T02TD1926E:37a-8": "rkang pa gnyis pa'i dbu ma bzhi ;",
    "T02TD1926E:37a-9": "/ lha mo gnyis dang thod pa gnyis //",
    "T02TD1926E:37a-10": "do ru na yo //",
    "T02TD1926E:37a-11": "rkang pa gsum pa'i dbu ma bzhi //",
    "T02TD1926E:37a-12": "snod chen gsum dang khro bo gcig //",
    "T02TD1926E:37a-13": "yo ni r'a ya /",
    "T02TD1926E:37a-14": "rkang pa bzhi pa'i dbu ma bzhi //",
    "T02TD1926E:37a-15": "khro bo bzhi ru shes par bya //",
    "T02TD1926E:37a-16": "yatstsha ni r'a //",
    "T02TD1926E:37a-17": "'jug pa dang ni ldog pa dang //",
    "T02TD1926E:37a-18": "'phel dang 'grib dang mu bzhi dang //",
    "T02TD1926E:37a-19": "thun mong dang ni rnam pa drug / gcig gnyis gsum bzhi gong nas 'phel //",
    "T02TD1926E:37a-20": "gsum gnyis gcig dang zad mthar thug / r'a do ru yo /",
    "T02TD1926E:37a-21": "ni r'a yatstsha ni r'a /",
    "T02TD1926E:37a-22": "dz'a sa do na yo ya /",
    "T02TD1926E:37a-23": "mtha' ma gcig dang gong ma gsum //",
    "T02TD1926E:37a-24": "'og ma gnyis dang gong ma gnyis //",
    "T02TD1926E:37a-25": "'og ma gsum dang dang po gcig //",
    "T02TD1926E:37a-26": "ma 'dres bzhi dang mu bzhi'o //",
    "T02TD1926E:37a-27": "'jug dang ldog dang thun mong ni //",
    "T02TD1926E:37a-28": "gong du bstan pas shes bya ste //",
    "T02TD1926E:37a-29": "'jug ldog phyogs kyi gtso bo la //",
    "T02TD1926E:37a-30": "thun mong phyi yi phyogs la'o //",
    "T02TD1926E:37a-31": "dgu dang brgyad kyi yi ge ni //",
    "T02TD1926E:37a-32": "bcu bdun dag ste lha ru 'dod //",
    "T02TD1926E:37a-33": "re re'ang mgo dang mthar ldan par //",
    "T02TD1926E:37a-34": "gsang sngags gdon par bya ba yin //",
    "T02TD1926E:37a-35": "dbus kyi phyogs min stong pa ru //",
    "T02TD1926E:37a-36": "sa bon gnyis par ming spel bri //",
    "T02TD1926E:37a-37": "rim pa gsum pa'i le tse ni //",
    "T02TD1926E:37a-38": "bcu drug pa la bri bya ba //",
    "T02TD1926E:37a-39": "sngags ming bskul tshig bcas pa dang //",
    "T02TD1926E:37a-40": "yi ge gnyis par ming bcug pa //",
    "T02TD1926E:37a-41": "spel zhing spel zhing bri bar bya //",
    "T02TD1926E:37a-42": "de ltar bris pa'i 'khor lo ni ;",
    "T02TD1926E:37a-43": "/ lugs dang lugs min gnyis byas la //",
    "T02TD1926E:37a-44": "so sor mthun par mgo sprad la //",
    "T02TD1926E:37a-45": "til te phyi rol mar khus byug //",
    "T02TD1926E:37a-46": "thod pa gnyis ni kha sbyar bar //",
    "T02TD1926E:37a-47": "mar khus khrag blugs der bcug la //",
    "T02TD1926E:37a-48": "skud pa sngon pos khris bdun dkri //",
    "T02TD1926E:37a-49": "de la me tog nag po dang //",
    "T02TD1926E:37a-50": "dus sogs nag pos mchod par bya //",
    "T02TD1926E:37a-51": "rgyal po'i sgo khang sa dang ni //",
    "T02TD1926E:37a-52": "grog khyim la sogs sa dag las //",
    "T02TD1926E:37a-53": "gshin rje'i dgra yi sku bya ba //",
    "T02TD1926E:37a-54": "'khrugs pa zhal gcig phyag gnyis pa //",
    "T02TD1926E:37a-55": "khru gang tsam gyi tshad byas la //",
    "T02TD1926E:37a-56": "de yi mdun du dkyil 'khor ni //",
    "T02TD1926E:37a-57": "gnag pa khrag gis chag chag can //",
    "T02TD1926E:37a-58": "byas la de steng spos chen dbul //",
    "T02TD1926E:37b-0": "@37b de nas bdag gi gsang sngags ni //",
    "T02TD1926E:37b-1": "bskul tshig ldan par rab tu bzlas //",
    "T02TD1926E:37b-2": "khro bo'i rgyun ni rnam spros te //",
    "T02TD1926E:37b-3": "gzas pa'i lus las go cha dang //",
    "T02TD1926E:37b-4": "srung ba phrogs nas bdag la thim //",
    "T02TD1926E:37b-5": "de nas de ni gos med cing //",
    "T02TD1926E:37b-6": "sdug bsngal sna tshogs pas gzir bsam //",
    "T02TD1926E:37b-7": "de bkug mthar byed lto bar gzhug ;",
    "T02TD1926E:37b-8": "/ khro bo gcan gzan sna tshogs kyis //",
    "T02TD1926E:37b-9": "gshin rje gshed kyi lto ba nas //",
    "T02TD1926E:37b-10": "rkang dang rgyu ma khrag tshil bu //",
    "T02TD1926E:37b-11": "phyogs bcur khyer nas 'gro bar bsam //",
    "T02TD1926E:37b-12": "de ltar brtan par gyur pa dang //",
    "T02TD1926E:37b-13": "shing gcig dur khrod la sogs par //",
    "T02TD1926E:37b-14": "gshin rje'i lto bar bcug la sba //",
    "T02TD1926E:37b-15": "'khor lo dgos pa kun byed 'di //",
    "T02TD1926E:37b-16": "so so'i bye brag shes byas la //",
    "T02TD1926E:37b-17": "zhi sogs las rnams thams cad ni //",
    "T02TD1926E:37b-18": "ji ltar mngon par dga' bar bya //",
    "T02TD1926E:37b-19": "la li badzra zhes bya nus pa kun dang rnam bral yang //",
    "T02TD1926E:37b-20": "bla ma'i rjes 'brangs dad pas de yi phyogs tsam gzung bya ste //",
    "T02TD1926E:37b-21": "dkyil 'khor cho ga 'di byas dge ba dri med gang yin pa //",
    "T02TD1926E:37b-22": "de yi 'gro kun gshin rje ma lus mthar phyin byed gyur cig / gshin rje gshed kyi dkyil 'khor gyi cho ga //",
    "T02TD1926E:37b-23": "gshin rje gshed 'byung ba zhes bya ba /",
    "T02TD1926E:37b-24": "slob dpon chen po la li ta badzra'i zhal snga nas mdzad pa rdzogs so /",
    "T02TD1926E:37b-26": "// / rgya gar gyi mkhan po aa mo gha badzra dang /",
    "T02TD1926E:37b-27": "bod kyi lo ts'a ba cog gru shes rab bla mas bsgyur cing zhus te gtan la phab pa'o//"
}