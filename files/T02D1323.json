{
    "T02D1323:261b-0": "@261b # // rgya gar skad du /",
    "T02D1323:261b-1": "da sha tattv'a /",
    "T02D1323:261b-2": "bod skad du /",
    "T02D1323:261b-3": "de kho na nyid bcu pa /",
    "T02D1323:261b-4": "byang chub sems dpa' 'jam dpal gzhon nur gyur pa la phyag 'tshal lo //",
    "T02D1323:261b-5": "he ru ka dpal mgon po dang //",
    "T02D1323:261b-6": "bla ma la gus phyag byas te //",
    "T02D1323:261b-7": "dgyes pa'i rdo rje las gsungs pa //",
    "T02D1323:261b-8": "de nyid bcu ni mdor bsdus bshad //",
    "T02D1323:261b-9": "srung ba dbang bskur gtor ma bzlas dgar dang //",
    "T02D1323:261b-10": "phyir bzlog dag dang dkyil 'khor sgrub pa dang //",
    "T02D1323:261b-11": "sdig sbyong ba dang gshegs su gsol ba ste //",
    "T02D1323:261b-12": "de nyid bcu zhes sangs rgyas rnams kyis gsungs //",
    "T02D1323:261b-13": "de la don ni 'di yin te /",
    "T02D1323:261b-14": "srung pa'i 'khor lo zhes bya ba ni /",
    "T02D1323:261b-15": "yi ge pam ser po'i sa bon las byung ba'i sna tshogs padma la /",
    "T02D1323:261b-16": "yi ge aa las nyi ma la gnas pa'i sa",
    "T02D1323:261b-17": "bon bhr'um ser po de yongs su gyur pa'i 'khor",
    "T02D1323:261b-18": "lo rtsibs bcu / de'i dbus kyi lte ba la",
    "T02D1323:261b-19": "gnas pa'i nyi ma'i dkyil 'khor gyi steng du h'um",
    "T02D1323:261b-20": "sngon po yongs su gyur pa las rdo rje h'um",
    "T02D1323:261b-21": "lo rtsibs bcu / mdzad dang / cho ga bzhin",
    "T02D1323:261b-22": "du sa bon gyi yi ge bcu rtsibs bcu la",
    "T02D1323:261b-23": "gnas pa de las bskyed pa'i khro bo bcu po",
    "T02D1323:261b-24": "lo rtsibs bcu / mdzad dang / yin no //",
    "T02D1323:261b-25": "de la shar gyi rtsibs la gshin rje gshed sngon",
    "T02D1323:261b-26": "po tho ba bsnams pa'o //",
    "T02D1323:261b-27": "lho'i rtsibs la shes rab mthar byed be con dkar po bsnams pa'o //",
    "T02D1323:261b-28": "nub kyi rtsibs la padma mthar byed padma dmar po bsnams pa'o //",
    "T02D1323:261b-29": "byang gi rtsibs la bgegs mthar byed rdo rje nag po 'dzin pa'o //",
    "T02D1323:261b-30": "dbang ldan gyi rtsibs la 'dod pa'i rgyal po nag po lcags kyu 'chang ba'o //",
    "T02D1323:261b-31": "ma'i rtsibs la dbyug pa sngon po phyag na dbyug pa nag po bsnams pa'o //",
    "T02D1323:261b-32": "bden bral gyi rtsibs la stobs po che phyag na rtse gsum bsnams pa'o //",
    "T02D1323:261b-33": "rlung gi rtsibs la mi g-yo ba ral gri nag po 'chang ba'o //",
    "T02D1323:261b-34": "steng gi rtsibs la gtsug tor 'khor los sgyur ba",
    "T02D1323:261b-35": "rnam par snang mdzad kyi cod pan can 'khor lo",
    "T02D1323:261b-36": "dkar po bsnams pa'o //",
    "T02D1323:262a-0": "'og gi rtsibs la @262a * //",
    "T02D1323:262a-1": "gnod mdzes rgyal po mi bskyod pa'i cod pan can phyag na rdo rje nag po bsnams pa'o //",
    "T02D1323:262a-2": "rdo rje h'um mdzad kyi dbu la mi bskyod pas brgyan pa /",
    "T02D1323:262a-3": "rdo rje nag po bsnams pa'o //",
    "T02D1323:262a-4": "shar la sogs pa'i khro bo bzhi po dag la ni /",
    "T02D1323:262a-5": "go rims bzhin du rnam par snang mdzad dang /",
    "T02D1323:262a-6": "mi bskyod pa dang /",
    "T02D1323:262a-7": "snang ba mtha' yas dang /",
    "T02D1323:262a-8": "don yod grub pa'i cod pan can no //",
    "T02D1323:262a-9": "rim pa de bzhin nyid du dbang ldan la sogs pa'i 'dod pa'i rgyal po dang /",
    "T02D1323:262a-10": "dbyug pa sngon po dang /",
    "T02D1323:262a-11": "stobs po che dang /",
    "T02D1323:262a-12": "mi g-yo ba dag la ni /",
    "T02D1323:262a-13": "mi bskyod pa dang /",
    "T02D1323:262a-14": "rnam par snang mdzad dang /",
    "T02D1323:262a-15": "'od dpag med dang /",
    "T02D1323:262a-16": "don yod grub pa'i cod pan can no //",
    "T02D1323:262a-17": "khro bo thams cad zhal gcig phyag gnyis pa ste /",
    "T02D1323:262a-18": "g-yon gyi mdzub mo dag ni sdigs mdzub dang bcas pa dang /",
    "T02D1323:262a-19": "g-yas pa rang gi phyag mtshan 'chang ba khro ba",
    "T02D1323:262a-20": "dang bcas pa'i zhal gdangs spyan zlum pa dmar ba",
    "T02D1323:262a-21": "/ skra ser la gyen du brdzes pa /",
    "T02D1323:262a-22": "gzugs khro ba bdud rnams bsdigs par mdzad pa /",
    "T02D1323:262a-23": "nyi ma la bzhugs shing /",
    "T02D1323:262a-24": "nyi ma'i dkyil 'khor gyi 'od can dag go //",
    "T02D1323:262a-25": "gshin rje mthar byed dang shes rab mthar byed dang /",
    "T02D1323:262a-26": "padma mthar byed dang /",
    "T02D1323:262a-27": "bgegs mthar byed dag ni sbom la gsus pa ldir ba /",
    "T02D1323:262a-28": "sprul gyis brgyan pa /",
    "T02D1323:262a-29": "smin ma ser po gyen du brdzes pa yin la /",
    "T02D1323:262a-30": "gzhan rnams rol pa'i sku mdog yin no zhes bya ba ni de kho na nyid dang po'o /",
    "T02D1323:262a-32": "// / da ni dbang bskur ba de brjod par bya ste /",
    "T02D1323:262a-33": "go rims bzhin du dkyil 'khor gyi khang par dkyil 'khor byas la /",
    "T02D1323:262a-34": "dkyil 'khor du 'jug pa'i cho ga dang /",
    "T02D1323:262a-35": "dkyil 'khor bsgrubs la /",
    "T02D1323:262a-36": "rgyags pa dang nga rgyal dang dregs pa cung zad med pa /",
    "T02D1323:262a-37": "shin tu dad pas blta ba la /",
    "T02D1323:262a-38": "chu dang /",
    "T02D1323:262a-39": "cod pan dang /",
    "T02D1323:262a-40": "rdo rje dang /",
    "T02D1323:262a-41": "bdag po dang ming la sogs pa bdun pos dbang",
    "T02D1323:262a-42": "bskur ba'i slob ma la cho ga bzhin du gsang",
    "T02D1323:262a-43": "ba'i dbang sbyin par bya'o //",
    "T02D1323:262a-44": "de'i rjes la shes rab ye shes kyi dbang bskur",
    "T02D1323:262a-45": "gyi cho ga dang ldan pa bdun po thob pa",
    "T02D1323:262a-46": "dang / gsang ba'i dbang bskur pa thob pa dang /",
    "T02D1323:262a-47": "shes rab ye shes la sems rab tu dga' ba dang /",
    "T02D1323:262a-48": "shes rab dang sbyor ba'i bde ba'i brdas bstan pa la /",
    "T02D1323:262a-49": "shes rab yang dag par gtad pa'i cho gas lung",
    "T02D1323:262b-0": "las gsungs pa bzhin shes rab gtad @262b par bya'o",
    "T02D1323:262b-1": "// shes rang ye shes yang dag par gtad pa",
    "T02D1323:262b-2": "blangs pa'i bde ba'i brda gang yin pa de ni",
    "T02D1323:262b-3": "shes rab ye shes kyi dbang bskur ba'o //",
    "T02D1323:262b-4": "de nas kyang 'og tu bla ma dam pas bstan",
    "T02D1323:262b-5": "pas rig par bya ba de ni dbang bskur ba",
    "T02D1323:262b-6": "bzhin yin no // de kho na nyid gnyis pa'o /",
    "T02D1323:262b-8": "// / da ni de kho na nyid gsum pa gtor ma bshad par bya ste /",
    "T02D1323:262b-9": "gsang sngags h'um brjod pas dpal he ru ka'i rnam par gyur pa dang /",
    "T02D1323:262b-10": "thams cad du bsrung ba de'i gnas dang /",
    "T02D1323:262b-11": "dkyil 'khor mdun du bsam mo //",
    "T02D1323:262b-12": "gong ma gong ma'i rim pas chos 'byung sum brgyud kyi dbus su chud pa /",
    "T02D1323:262b-13": "padma dmar po 'dab ma brgyad pa bsams la de'i",
    "T02D1323:262b-14": "steng du goo r'i la sogs pa la dpag tu",
    "T02D1323:262b-15": "med pa'i 'jig rten na gnas pa'i khyab 'jug dang",
    "T02D1323:262b-16": "/ lha chen po dang /",
    "T02D1323:262b-17": "dbang phyug chen po dang /",
    "T02D1323:262b-18": "nyi ma dang /",
    "T02D1323:262b-19": "zla ba la sogs pa 'jig rten mtha' yas pa",
    "T02D1323:262b-20": "rnam par nyams par byed pa'i skye gnas thams cad",
    "T02D1323:262b-21": "'khor dang bcas pa thams cad spyan drangs la sa",
    "T02D1323:262b-22": "bon gyi yi ge aam yongs su gyur pa las",
    "T02D1323:262b-23": "/ phyag gnyis pa rdo rje dang dril bu bsnams pa /",
    "T02D1323:262b-24": "sku mdog dkar po rang gi shes rab kyis 'khyud pa'i lus can g-yas brkyang pas bzhugs pa /",
    "T02D1323:262b-25": "yan lag bzhis byin gyis brlabs pa /",
    "T02D1323:262b-26": "rnam par snang mdzad kyi cod phan can /",
    "T02D1323:262b-27": "aargha dang btung ba la sogs pas bstabs pa /",
    "T02D1323:262b-28": "zas la chags pa med pa'i sems kyis bsgom par bya'o //",
    "T02D1323:262b-29": "dbus su phyogs skyong ba rang gi phyogs su gyur",
    "T02D1323:262b-30": "pa'i 'dab mar chud pa rnams sa bon gyi yi",
    "T02D1323:262b-31": "ge h'um yongs su gyur pa las /",
    "T02D1323:262b-32": "nag po chen po mi bskyod pa'i cod pan can no //",
    "T02D1323:262b-33": "'og tu stobs kyi rgyu dang /",
    "T02D1323:262b-34": "mtha' med dang /",
    "T02D1323:262b-35": "nor rgyas kyi bu dang /",
    "T02D1323:262b-36": "'jog po dang /",
    "T02D1323:262b-37": "rigs sbyin dang /",
    "T02D1323:262b-38": "dung dang /",
    "T02D1323:262b-39": "padma dang /",
    "T02D1323:262b-40": "padma chen po rang rang gi phyogs kyi 'dab mar chud pa /",
    "T02D1323:262b-41": "lha ma yin dang bcas pa /",
    "T02D1323:262b-42": "sa bon yi ge aa yongs su gyur pa las /",
    "T02D1323:262b-43": "mdog dmar po snang ba mtha' yas kyi cod pan can yin la /",
    "T02D1323:262b-44": "lhag ma ni snga ma bzhin no //",
    "T02D1323:262b-45": "de'i 'og tu bza' ba dang /",
    "T02D1323:262b-46": "btung ba bdud rtsi la sogs pa bdud rtsi nyid du bsgrub par bya'o //",
    "T02D1323:262b-47": "de la rim pa ni 'di yin te /",
    "T02D1323:262b-48": "yam las rlung gi dkyil 'khor du ba'i mdog can gzhu'i dbyibs lta bu dang /",
    "T02D1323:263a-0": "de'i steng du @263a * //",
    "T02D1323:263a-1": "ram las byung ba'i me'i dkyil 'khor dmar po //",
    "T02D1323:263a-2": "de'i steng du yi ge aa yongs su gyur pa",
    "T02D1323:263a-3": "las byung ba padma'i snod bzang po bza' ba la",
    "T02D1323:263a-4": "sogs pas bkang ba /",
    "T02D1323:263a-5": "sa bon lngas byin gyis brlabs pa 'bar ba dang dro ba dag gis zhu bar gyur pa /",
    "T02D1323:263a-6": "de'i steng du sa bon gyi yi ge aom yongs",
    "T02D1323:263a-7": "su gyur pa'i zla ba yongs su zhu ba'i bdud",
    "T02D1323:263a-8": "rtsir byas la / dri dang /",
    "T02D1323:263a-9": "me tog dang /",
    "T02D1323:263a-10": "spos dang /",
    "T02D1323:263a-11": "rgyal mtshan dang /",
    "T02D1323:263a-12": "gdugs dang /",
    "T02D1323:263a-13": "gos la sogs pa dang /",
    "T02D1323:263a-14": "btung ba la sogs pa dang bcas pa /",
    "T02D1323:263a-15": "slob dpon dril bu brdung bar phyogs pas /",
    "T02D1323:263a-16": "aom ainda ya ma dza la yaksha zhes bya ba la sogs pas gtor ma sbyin par bya zhing /",
    "T02D1323:263a-17": "de nas rang gi snying ga'i ye shes sems dpa'i",
    "T02D1323:263a-18": "thugs ka'i sa bon las byung ba'i goo r'i la",
    "T02D1323:263a-19": "sogs pa'i phyag na mchod pa sna tshogs pa thogs",
    "T02D1323:263a-20": "pa la sogs pas bya zhing /",
    "T02D1323:263a-21": "de'i 'og tu mi bskyod rdo rje ye shes zhes",
    "T02D1323:263a-22": "bya ba la sogs pa'i tshigs su bcad pas bstod",
    "T02D1323:263a-23": "par bya'o // bstod ma thag tu aom badzra sa tvas ma ya /",
    "T02D1323:263a-24": "ma nu p'a la ya /",
    "T02D1323:263a-25": "badzra satva tve no pa tishtha /",
    "T02D1323:263a-26": "dri dho ma bhe wa /",
    "T02D1323:263a-27": "su poshdyo me bha wa /",
    "T02D1323:263a-28": "su toshdyo me bha wa /",
    "T02D1323:263a-29": "aa nu rakto me bha wa /",
    "T02D1323:263a-30": "sarba siddhimme pra yatstsha sarba karma su tsa me /",
    "T02D1323:263a-31": "tsittam shre ya: ku ru h'um ha ha ha ha",
    "T02D1323:263a-32": "ho: bha ga w'an sarba ta th'a ga ta badzra",
    "T02D1323:263a-33": "m'a me munytsa / badzr'i bha ba ma h'a sa ma ya satva aa: mu: zhes bya ba'o //",
    "T02D1323:263a-34": "sngags kyis gshegs su gsol bar bya'o //",
    "T02D1323:263a-35": "da ni gtor ma bsdus te bstan par bya /",
    "T02D1323:263a-36": "lha'i rnal 'byor ba dril bu brdung ba la gzhol bas /",
    "T02D1323:263a-37": "chos 'byung gru gsum gyi dbus su padma dmar po",
    "T02D1323:263a-38": "la gong du smos pa'i lha'i de kho na nyid",
    "T02D1323:263a-39": "go rims bzhin du goo r'i la sogs pas bkug",
    "T02D1323:263a-40": "la / yud tsam gyis sngar bsgrubs pa'i gtor ma dang /",
    "T02D1323:263a-41": "dbang po la sogs pa'i sngags kyis tshim par bya ba ste /",
    "T02D1323:263a-42": "lhag ma ni snga ma bzhin no //",
    "T02D1323:263a-43": "mdor bsdus pa'i gtor ma'o //",
    "T02D1323:263a-44": "gtor ma'i de kho na nyid de gsum pa'o /",
    "T02D1323:263a-46": "// / da ni bzlas pa bshad par bya ste /",
    "T02D1323:263a-47": "ting nge 'dzin gsum sngon du 'gro ba'i rang gi",
    "T02D1323:263a-48": "lha'i rnal 'byor dang ldan pa'i rnal 'byor pas lhan",
    "T02D1323:263a-49": "cig skyes pa bsgom pa'i de ma thag tu rang",
    "T02D1323:263a-50": "gi lha dran pas /",
    "T02D1323:263a-51": "rang gi snying gar ye shes sems dpa'/",
    "T02D1323:263a-52": "de'i thugs kar nyi ma la gnas pa'i h'um gi",
    "T02D1323:263b-0": "sa bon las byung @263b ba'i 'od zer gyis sems",
    "T02D1323:263b-1": "can thams cad kyi lus ngag tu gtogs pa'i dri",
    "T02D1323:263b-2": "ma bsal nas bdag nyid la slar zhugs te /",
    "T02D1323:263b-3": "rang gi 'dod pa'i lha'i sngags bzlas so //",
    "T02D1323:263b-4": "yang de bzhin du blta bar bya'o //",
    "T02D1323:263b-5": "gsang sngags bzlas shing mchod pa la sogs pa byas nas ldang bar bya'o //",
    "T02D1323:263b-6": "sngags bzlas pa'i de kho na nyid de bzhi pa'o /",
    "T02D1323:263b-8": "// / dgar ba yang brjod par bya ste /",
    "T02D1323:263b-9": "bstan pa la gnod par byed pa dang /",
    "T02D1323:263b-10": "bla ma dang sangs rgyas bslus pa dang /",
    "T02D1323:263b-11": "pha dang ma gsod pa la 'tshel ba mthong nas",
    "T02D1323:263b-12": "gzhan gyi las dge ba dang mi dge ba mngon",
    "T02D1323:263b-13": "par shes pa yod pa'i rnal 'byor ba snying rje",
    "T02D1323:263b-14": "dang ldan pa'i sems kyis /",
    "T02D1323:263b-15": "sbyin pa dang dgug pa la sogs pas nan tan du gnyer ba na /",
    "T02D1323:263b-16": "bdag nyid ngan pa mi byed na yang /",
    "T02D1323:263b-17": "de bzhin du las byed pa la yang du don du gnyer bar bya'o //",
    "T02D1323:263b-18": "gal te tshig mi nyan na /",
    "T02D1323:263b-19": "de'i tshe brtse ba dang ldan pas dpal dgyes pa'i",
    "T02D1323:263b-20": "rdo rje las gsungs pa'i drag po'i las bya ste",
    "T02D1323:263b-21": "/ de la rim pa ni 'di yin te /",
    "T02D1323:263b-22": "thun mtshams su ting nge 'dzin gyi sbyor ba dang",
    "T02D1323:263b-23": "ldan par ye shes sems dpa'i thugs ka'i sa bon",
    "T02D1323:263b-24": "las 'od 'phros pas /",
    "T02D1323:263b-25": "sangs rgyas dpag tu med pa spyan drangs te /",
    "T02D1323:263b-26": "rang bzhin gyi gnas nas bkug la /",
    "T02D1323:263b-27": "de rnams kyi spyan sngar de lta bu'i las byed pa de'i bsgrub bya bltas nas /",
    "T02D1323:263b-28": "sangs rgyas rnams la bsgrag par bya'o //",
    "T02D1323:263b-29": "de'i 'og tu dkyil 'khor ba dang bcas pa spyan drangs la /",
    "T02D1323:263b-30": "mchod pa dang /",
    "T02D1323:263b-31": "bstod pa dang /",
    "T02D1323:263b-32": "bdud rtsi myang ba byas la /",
    "T02D1323:263b-33": "ye shes sems dpa'i thugs ka'i sa bon gyi 'od",
    "T02D1323:263b-34": "zer gyis rang gi 'khor lo'i gtso bo spyan drangs",
    "T02D1323:263b-35": "la / rdo rje'i lam nas padmar zhugs par gyur pas /",
    "T02D1323:263b-36": "zhags pa dang /",
    "T02D1323:263b-37": "lcags kyu dang /",
    "T02D1323:263b-38": "tho ba thogs pa'i goo r'i'i gzugs su byung bar blta'o //",
    "T02D1323:263b-39": "goo r'i rang gi 'od zer gyi gzugs su spros",
    "T02D1323:263b-40": "pas bsgrub bya de'i sngags dang phyag rgya la sogs",
    "T02D1323:263b-41": "pa bsal nas / zhags pas bcings shing lcags kyus drangs nas /",
    "T02D1323:263b-42": "'khor lo mdun du bkug la /",
    "T02D1323:263b-43": "rnal 'byor pa des ye shes sems dpa' de la /",
    "T02D1323:263b-44": "bdag gi ngo bo'i dbang dang ni //",
    "T02D1323:263b-45": "mi bskyod ngo bo la chags pas //",
    "T02D1323:263b-46": "smad pa'i las rnams kun 'byung ba'i /",
    "T02D1323:263b-47": "lus 'di khyod kyis spang bar bya //",
    "T02D1323:264a-0": "zhes don @264a * //",
    "T02D1323:264a-1": "du gnyer bar byas nas ni /",
    "T02D1323:264a-2": "goo r'i lcags kyu zhags pa yis //",
    "T02D1323:264a-3": "ye shes sems dpa' de phyung nas //",
    "T02D1323:264a-4": "goo r'i lag pa'i lcags kyu yis //",
    "T02D1323:264a-5": "bsgrub bya'i lte ba'i rtsa ba nas //",
    "T02D1323:264a-6": "rgyu ma ma lus drangs nas ni //",
    "T02D1323:264a-7": "dka' thub can gyis de ma thag / drag po'i las la sbyar bar bya //",
    "T02D1323:264a-8": "yang ni dud 'gro'i gzugs byas la //",
    "T02D1323:264a-9": "gcer 'greng kha nas khrag skyug pa //",
    "T02D1323:264a-10": "'dar ba skyabs med pa /",
    "T02D1323:264a-11": "til mar gyis byugs pa /",
    "T02D1323:264a-12": "gos med pa /",
    "T02D1323:264a-13": "skra gyen du brdzes pa /",
    "T02D1323:264a-14": "de'i bshang ba'i lam du me khab kyi gzugs can rab tu zhugs par bsams la /",
    "T02D1323:264a-15": "snying gar me'i sa bon bsams nang //",
    "T02D1323:264a-16": "de ma thag tu bsgral bar bya'o //",
    "T02D1323:264a-17": "ye shes sems dpa' yang mi bskyod par bsgrubs la /",
    "T02D1323:264a-18": "cho ga'i rim pa ji lta ba bzhin du mchod",
    "T02D1323:264a-19": "pa dang bstod pa bdud rtsi myang ba byas nas",
    "T02D1323:264a-20": "mi bskyod pa'i sangs rgyas kyi zhing du blta bar",
    "T02D1323:264a-21": "bya'o // dgar ba'i de kho na nyid de lnga pa'o /",
    "T02D1323:264a-23": "// / da ni bsgom pa'i phyir bzlog pa bstan par bya ste /",
    "T02D1323:264a-24": "gtso bo gtsug tor 'khor los sgyur ba /",
    "T02D1323:264a-25": "phyag gnyis pa rang gi phyag mtshan dang sdigs mdzub dang /",
    "T02D1323:264a-26": "khro ba dang bcas pa nyi ma'i gdan la g-yon brkyang bas bzhugs pa /",
    "T02D1323:264a-27": "khro bo'i gzugs can /",
    "T02D1323:264a-28": "dbang bskur ba la sogs pa la /",
    "T02D1323:264a-29": "dgra bo'i tshogs la bsdigs pa /",
    "T02D1323:264a-30": "g-yon du 'khor ba g-yo bar rnam par bsams la /",
    "T02D1323:264a-31": "na ma: sa manta buddh'a n'am /",
    "T02D1323:264a-32": "na ma: sa manta dharm'a n'am /",
    "T02D1323:264a-33": "na ma: sa manta sam gh'a n'am /",
    "T02D1323:264a-34": "aom si t'a ta pa tre /",
    "T02D1323:264a-35": "aom bi ma la /",
    "T02D1323:264a-36": "sham ka ra /",
    "T02D1323:264a-37": "aom pra tyadhi ra /",
    "T02D1323:264a-38": "badzra aushn'i sha tsakra warti /",
    "T02D1323:264a-39": "sarba yantra /",
    "T02D1323:264a-40": "manta /",
    "T02D1323:264a-41": "mant'a /",
    "T02D1323:264a-42": "m'u la karma /",
    "T02D1323:264a-43": "bandha nam /",
    "T02D1323:264a-44": "t'a da nam /",
    "T02D1323:264a-45": "k'i la n'am w'a ma ma kri te /",
    "T02D1323:264a-46": "ye na ke na tsi ta /",
    "T02D1323:264a-47": "kri tanta ta /",
    "T02D1323:264a-48": "sarb'andu /",
    "T02D1323:264a-49": "tstshndi tstshndi /",
    "T02D1323:264a-50": "bhind bhind /",
    "T02D1323:264a-51": "tsi ri tsi ri /",
    "T02D1323:264a-52": "gi ri gi ri /",
    "T02D1323:264a-53": "ma ra ma ra /",
    "T02D1323:264a-54": "h'um 'hum h'um h'um h'um h'um h'um h'um h'um h'um phat phat phat /",
    "T02D1323:264a-55": "nyal ba'i dus su lan bdun bdun bzlas nas bsgom par bya'o //",
    "T02D1323:264a-56": "bsgom pa'i phyir bzlog pa'i de kho na nyid de drug pa'o /",
    "T02D1323:264a-58": "// / grog la sogs pa la 'khor lo rtsibs bcu pa bris la /",
    "T02D1323:264a-59": "rtsibs dang po la na ma: sa manta buddhe bhyo /",
    "T02D1323:264a-60": "na ma: mudga ra ha st'a ya /",
    "T02D1323:264a-61": "tanda mandala /",
    "T02D1323:264a-62": "a'a kshe pa ka ra ya /",
    "T02D1323:264a-63": "che ge mo raksha ku ru h'um phat /",
    "T02D1323:264a-64": "lho'i rtsibs la na ma: samanta buddhe bhyo /",
    "T02D1323:264a-65": "ma h'a danda dha ra pi pi su r'a su",
    "T02D1323:264a-66": "ra marda na bh'u tam ni rma tha che ge",
    "T02D1323:264b-0": "mo raksha @264b ku ru h'um phat /",
    "T02D1323:264b-1": "na ma: sa mnta bu ddhe bhyo /",
    "T02D1323:264b-2": "hu lu hu lu ma h'a padma aa mri te",
    "T02D1323:264b-3": "ku ru bi sham che ge mo ma ma raksha",
    "T02D1323:264b-4": "ku ru h'um phat /",
    "T02D1323:264b-5": "byang gi rtsibs la /",
    "T02D1323:264b-6": "na ma: samanta buddhe bhyo /",
    "T02D1323:264b-7": "na mo badzra kro dha ya /",
    "T02D1323:264b-8": "ma h'a damshto tka ta bhee ra b'a ya /",
    "T02D1323:264b-9": "badzra santo ha darb'a ya /",
    "T02D1323:264b-10": "aom aa mri ta kunda la che ge mo raksha ku ru h'um phat /",
    "T02D1323:264b-11": "dbang ldan gyi rtsibs la /",
    "T02D1323:264b-12": "na ma: sa manta buddhe bhyo /",
    "T02D1323:264b-13": "aom ya ma dand'a ya n'i la dand'a ya /",
    "T02D1323:264b-14": "ku ru ku ru /",
    "T02D1323:264b-15": "mu ru mu ru /",
    "T02D1323:264b-16": "sarba dusht'an m'a ra ya m'a ra ya che ge mo raksha ku ru h'um phat /",
    "T02D1323:264b-17": "me'i rtsibs la /",
    "T02D1323:264b-18": "na ma: sa manta buddhe bhyo /",
    "T02D1323:264b-19": "na mo me h'a k'a l'a ya /",
    "T02D1323:264b-20": "au tstshu sma kro dh'a ya /",
    "T02D1323:264b-21": "gha dha ra ts'a ya /",
    "T02D1323:264b-22": "sarba n'a ga ma h'a hri d'a y'a ya che ge mo raksha ku ru h'um phat /",
    "T02D1323:264b-23": "bden bral la /",
    "T02D1323:264b-24": "na ma: sa manta buddhe bhyo /",
    "T02D1323:264b-25": "na mo mo tsa ya a'a karsha ya /",
    "T02D1323:264b-26": "tsetta ya /",
    "T02D1323:264b-27": "motta /",
    "T02D1323:264b-28": "gha gha /",
    "T02D1323:264b-29": "gh'a ta ya gh'a ta ya /",
    "T02D1323:264b-30": "che ge mo raksha ku ru h'um phat /",
    "T02D1323:264b-31": "rlung gi phyogs la /",
    "T02D1323:264b-32": "na ma: sa manta dha rm'a n'am /",
    "T02D1323:264b-33": "na ma: sa manta sam gh'a n'am /",
    "T02D1323:264b-34": "aa mri ta ta phat tram /",
    "T02D1323:264b-35": "aom bi ma la /",
    "T02D1323:264b-36": "aom sum bha ni sum bha h'um /",
    "T02D1323:264b-37": "gri hn'a pa ya h'um /",
    "T02D1323:264b-38": "a'a na ya go /",
    "T02D1323:264b-39": "bha ga w'an bidy'a r'a dza che ge mo raksha",
    "T02D1323:264b-40": "ku ru h'um h'um h'um h'um h'um h'um h'um h'um",
    "T02D1323:264b-41": "h'um h'um phat phat phat /",
    "T02D1323:264b-42": "'khor lo'i mu khyud la sngags 'di bri bar bya'o //",
    "T02D1323:264b-43": "na ma: sa manta buddh'a h'am na ma: sa manta dharma'a n'am /",
    "T02D1323:264b-44": "na ma: sa manta sam gh'a n'am /",
    "T02D1323:264b-45": "aa mri ta ta phat tram /",
    "T02D1323:264b-46": "aom bi ma la /",
    "T02D1323:264b-47": "aom shangka ra /",
    "T02D1323:264b-48": "aom pra tyam gi ra /",
    "T02D1323:264b-49": "aom aushnisha tsakra warti /",
    "T02D1323:264b-50": "sarba yanta /",
    "T02D1323:264b-51": "mantra /",
    "T02D1323:264b-52": "m'u la karma /",
    "T02D1323:264b-53": "bandha bandha /",
    "T02D1323:264b-54": "ta da nam /",
    "T02D1323:264b-55": "k'i la nam bla /",
    "T02D1323:264b-56": "ba la kri te /",
    "T02D1323:264b-57": "ye na ke na tsid kri tam /",
    "T02D1323:264b-58": "tad sarba tstshindha tstshindha /",
    "T02D1323:264b-59": "tsi ri tsi ri /",
    "T02D1323:264b-60": "gi ri gi ri /",
    "T02D1323:264b-61": "ma ra ma ra /",
    "T02D1323:264b-62": "h'um h'um h'um h'um h'um h'um h'um h'um h'um h'um phat phat phat /",
    "T02D1323:264b-63": "bsrung ba'i sbyor ba 'dis 'khrul 'khor dang sngags la sogs pa 'ji [?] par byed pa yin te /",
    "T02D1323:264b-64": "srung pa'i 'khor lo byas pa dpung par gdags par bya'o //",
    "T02D1323:264b-65": "khams gsum pos zil gyis non par mi 'gyur ro //",
    "T02D1323:264b-66": "bris pa'i phyir bzlog pa ste de kho na nyid bdun pa'o /",
    "T02D1323:264b-68": "// / de ma thag du dkyil 'khor gyi sgrub pa brjod par bya'o //",
    "T02D1323:264b-69": "sngags pa nub tu kha bltas te /",
    "T02D1323:264b-70": "dkyil 'khor gyi bsgrub pa brtsam par bya'o //",
    "T02D1323:264b-71": "ye shes sems dpa'i thugs ka'i sa bon gyi 'od",
    "T02D1323:264b-72": "zer gyis nam mkha' la gnas pa'i dkyil 'khor spyan",
    "T02D1323:264b-73": "drangs nas rang gi rig ma'i padmar zhu bar gyur",
    "T02D1323:264b-74": "par bsam mo // zhu ba de las rang gi",
    "T02D1323:265a-0": "sa bon gyi dkyil 'khor du 'khor lo'i gtso @265a",
    "T02D1323:265a-1": "par bsam mo // * // bo la sogs pa go rims bzhin du spro bar bya'o //",
    "T02D1323:265a-2": "de'i 'og tu mig la sogs byin gyis brlabs la /",
    "T02D1323:265a-3": "mchod ba dang bstod pa dang bdud rtsi myang ba la sogs pa bya'o //",
    "T02D1323:265a-4": "dkyil 'khor gyi de kho na nyid bsgrub pa ste brgyad pa'o /",
    "T02D1323:265a-6": "// / da ni bsdigs pa'i rab tu sbyor ba brjod par bya ste /",
    "T02D1323:265a-7": "rnal 'byor pa'i sems bsgom pa cung zhig brtan par",
    "T02D1323:265a-8": "gyur cing mtshan ma cung zhig rnyed par gyur pas",
    "T02D1323:265a-9": "zla ba drug gi bar du bsgom par bya'o //",
    "T02D1323:265a-10": "de lta na yang gal te ma grub na /",
    "T02D1323:265a-11": "de'i tshe rang gi 'dod pa'i lha nyid kyi rnal",
    "T02D1323:265a-12": "'byor sngon du 'gro ba can gyi ji skad brjod",
    "T02D1323:265a-13": "pa'i cho gas dam tshig la tshogs pa sngon du",
    "T02D1323:265a-14": "'gro bas zla ba bco brgyad bsgom par bya'o //",
    "T02D1323:265a-15": "de lta na yang gal te grub par ma gyur na /",
    "T02D1323:265a-16": "de'i tshe thun mtshams su ni bsdigs pa'i sbyor ba brtsam par bya ste /",
    "T02D1323:265a-17": "de la rim pa ni 'di dag yin no //",
    "T02D1323:265a-18": "mi bskyod pa'i sbyor ba dang ldan pa'i rnal 'byor ba ting nge 'dzin gsum dang ldan pas /",
    "T02D1323:265a-19": "dkyil 'khor nag pos yongs su bskor ba /",
    "T02D1323:265a-20": "gzhal yas khang nag pos bsgrubs la bsgom mo //",
    "T02D1323:265a-21": "de'i 'og tu mchod pa dang bstod pa dang bdud rtsi myang ba byas nas /",
    "T02D1323:265a-22": "ye shes sems dpa'i thus ka'i sa bon gyi 'od",
    "T02D1323:265a-23": "zer gyis de bzhin gshegs pa'i 'khor lo spyan drangs",
    "T02D1323:265a-24": "te / padma'i dkyil 'khor du lhung bar gyur pa'i",
    "T02D1323:265a-25": "me'i dkyil 'khor gyis yongs su bskor ba 'jigs shing",
    "T02D1323:265a-26": "te / skrag pa / rab tu 'dar bar gyur pa bltas la /",
    "T02D1323:265a-27": "de'i sa bon gyi 'od zer gyis de bzhin gshegs",
    "T02D1323:265a-28": "pa'i tshogs shes rab chags pas zhu bar gyur pa",
    "T02D1323:265a-29": "/ rdo rje'i lam nas byung ba yongs su gyur pa las /",
    "T02D1323:265a-30": "gshin rje gshed phyag gnyis pa /",
    "T02D1323:265a-31": "phyogs brgyad nas /",
    "T02D1323:265a-32": "aom aa badzra tsa ra /",
    "T02D1323:265a-33": "aa kro na ma k'i la ya h'um phat ces bya bas phur bus gdab par bya'o //",
    "T02D1323:265a-34": "'di ni mi bskyod pa'i cho ga yin no //",
    "T02D1323:265a-35": "de dag thams cad la gdab par bya ba dang /",
    "T02D1323:265a-36": "'debs pa po dang /",
    "T02D1323:265a-37": "'debs par byed pa zhen pa med pa byas nas 'grub par 'gyur gyi gzhan du ma yin no //",
    "T02D1323:265a-38": "bsdigs pa bsgrub pa ste de kho na nyid dgu pa'o /",
    "T02D1323:265a-40": "// / de'i 'og tu gshegs su gsol ba brjod par bya ste /",
    "T02D1323:265a-41": "de la rim pa ni 'di yin no //",
    "T02D1323:265a-42": "dkyil 'khor gyi khang pa nas byung la /",
    "T02D1323:265a-43": "zhi ba'i sbyin sreg byas nas /",
    "T02D1323:265b-0": "yang dkyil 'khor @265b gyi khang bar zhugs nas /",
    "T02D1323:265b-1": "mchod pa sna tshogs pas dkyil 'khor mchod par bya'o //",
    "T02D1323:265b-2": "spros pa dang bcas pa'i dril bu dkrol lo //",
    "T02D1323:265b-3": "h'um khyed kyis sems can don kun mdzad //",
    "T02D1323:265b-4": "rjes su mthun pa'i dngos grub gsol //",
    "T02D1323:265b-5": "sangs rgyas yul du gshegs nas ni //",
    "T02D1323:265b-6": "slar yang 'byon par mdzad du gsol //",
    "T02D1323:265b-7": "mu: zhes bya ba'i tshigs su bcad pa /",
    "T02D1323:265b-8": "de'i 'og tu sa tshon gyi dkyil 'khor lo sangs rgyas kyi zhing du gshegs par bsam /",
    "T02D1323:265b-9": "yi ge gsum gyi mtha' can gyi dkyil 'khor gyi tshon phyags la /",
    "T02D1323:265b-10": "dri zhim pa'i snod du bcug pa /",
    "T02D1323:265b-11": "rgya mtshor 'bab pa'i chu bo la dor bar bya'o //",
    "T02D1323:265b-12": "dkyil 'khor gyi sa ba'i rnam lngas byugs shing /",
    "T02D1323:265b-13": "ye ge gsum gyi mthar can gyi cho gas gtor ma sbyin par bya'o //",
    "T02D1323:265b-14": "gshegs su gsol ba'i de kho na nyid de bcu ba'o /",
    "T02D1323:265b-16": "// / de nyid bcu pa nges byas pas //",
    "T02D1323:265b-17": "bdag gis bsod nams gang bsags pa //",
    "T02D1323:265b-18": "des ni 'gro bas mi shes pa'i //",
    "T02D1323:265b-19": "rab rib rnams ni zhi byed shog //",
    "T02D1323:265b-20": "mkha' 'gro ma rdo rje gur gyi man ngag de kho na nyid bcu pa zhes bya ba /",
    "T02D1323:265b-21": "slob dpon chen po dri med grags pas mdzad pa rdzogs so /"
}