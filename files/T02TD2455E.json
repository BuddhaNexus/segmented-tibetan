{
    "T02TD2455E:124b-0": "@124b # // rgya gar skad du /",
    "T02TD2455E:124b-1": "pradzny'a le kha n'a ma /",
    "T02TD2455E:124b-2": "bod skad du /",
    "T02TD2455E:124b-3": "shes rab kyi phrin yig ces bya ba /",
    "T02TD2455E:124b-4": "shes rab kyi pha rol tu phyin pha la phyag 'tshal lo //",
    "T02TD2455E:124b-5": "rje btsun spyan ras gzigs dbang phyug dang lha mo sgrol ma la phyag 'tshal lo //",
    "T02TD2455E:124b-6": "de nyid gsum gyi rin chen rnam par dag gyur pa //",
    "T02TD2455E:124b-7": "gsang las shin tu gsang gyur mkha' dang mtshungs pa snang //",
    "T02TD2455E:124b-8": "lha mo kun 'gro bde ba mchog gi sa gzhir gyur //",
    "T02TD2455E:124b-9": "shes rab don dam gyur pa khyod la phyag 'tshal lo //",
    "T02TD2455E:124b-10": "sangs rgyas go 'phang grub don thob pa'i rgyur gyur cing //",
    "T02TD2455E:124b-11": "yid bzhin nor dang bum pa bzang po ltar snang ba //",
    "T02TD2455E:124b-12": "de yi shin tu gsang ba'i phrin yig mnyan 'os pa //",
    "T02TD2455E:124b-13": "de nyid don gyi go 'phang bshad byar spring bar bya //",
    "T02TD2455E:124b-14": "de nas sgrub po la phan phyir //",
    "T02TD2455E:124b-15": "shes rab phrin yig pad rdo rjes //",
    "T02TD2455E:124b-16": "gsang las shin tu gsang gyur pa //",
    "T02TD2455E:124b-17": "de kho na nyid rab gsal bya //",
    "T02TD2455E:124b-18": "sva sti dag pa kun grol ba //",
    "T02TD2455E:124b-19": "nam mkha' lta bur skye ba med //",
    "T02TD2455E:124b-20": "rang rig tsam gyi shes bya dang //",
    "T02TD2455E:124b-21": "mchog tu dga' ba byed pa mo //",
    "T02TD2455E:124b-22": "mtshan ma med cing snang ba med //",
    "T02TD2455E:124b-23": "dngos dang dngos med rnam par spangs //",
    "T02TD2455E:124b-24": "chos dbyings rang bzhin zhes bya ba //",
    "T02TD2455E:124b-25": "mchog tu dri ma med pa'i gnas //",
    "T02TD2455E:124b-26": "mtshan min thams cad yang dag spangs //",
    "T02TD2455E:124b-27": "mtshan nyid thams cad yang dag rdzogs //",
    "T02TD2455E:124b-28": "bdag med dri ma med pa'i gzhi //",
    "T02TD2455E:124b-29": "rdo rje gsum byung dri ma med //",
    "T02TD2455E:125a-0": "'dod pa'i don gyi @125a * //",
    "T02TD2455E:125a-1": "gnas gyur pa //",
    "T02TD2455E:125a-2": "yid bzhin nor bu bzhin du 'byung //",
    "T02TD2455E:125a-3": "lha yi dpag bsam shing lta bu //",
    "T02TD2455E:125a-4": "mchod pa mchog gi gnas gyur pa //",
    "T02TD2455E:125a-5": "de na gnas pa'i lha mo des //",
    "T02TD2455E:125a-6": "shes rab lha mo bla na med //",
    "T02TD2455E:125a-7": "rdor gsum mi phyed sbyor ba yis //",
    "T02TD2455E:125a-8": "de kho na nyid padmar ldan //",
    "T02TD2455E:125a-9": "nang gi gnas kyi rang bzhin gyis //",
    "T02TD2455E:125a-10": "mchog tu dga' ba byed pa la //",
    "T02TD2455E:125a-11": "dngos dang dngos med rang bzhin gyis //",
    "T02TD2455E:125a-12": "'bad de yang dag mkhyen par gsol //",
    "T02TD2455E:125a-13": "rba rlabs med cing snang ba med //",
    "T02TD2455E:125a-14": "rang gi lus la gnas gyur kyang //",
    "T02TD2455E:125a-15": "'bar ba chen mo de srid kyi //",
    "T02TD2455E:125a-16": "dus gsum bdag gis ma shes so //",
    "T02TD2455E:125a-17": "mchog tu dga' ba'i gzugs can ma //",
    "T02TD2455E:125a-18": "rang bzhin med pas mdzes pa ste //",
    "T02TD2455E:125a-19": "skye ba med pas kun rtogs pas //",
    "T02TD2455E:125a-20": "thams cad du ni khyab byed ma //",
    "T02TD2455E:125a-21": "'dod pa yon tan bzang sngar ldan //",
    "T02TD2455E:125a-22": "lus dang lus la kun du gnas //",
    "T02TD2455E:125a-23": "dmyal ba la sogs thams cad la //",
    "T02TD2455E:125a-24": "gsang ba'i spyod pas rol pa ste //",
    "T02TD2455E:125a-25": "mdog dang yan lag rnam par spangs //",
    "T02TD2455E:125a-26": "gsang las shin tu gsang gyur 'di //",
    "T02TD2455E:125a-27": "dpal ldan bde chen zhal snga yi //",
    "T02TD2455E:125a-28": "bka' drin gyis ni bdag gis rtogs //",
    "T02TD2455E:125a-29": "dri ma med cing khyab pa mo //",
    "T02TD2455E:125a-30": "rang rig mtshan nyid gcig bu ste //",
    "T02TD2455E:125a-31": "skye ba med la rtogs bya'i phyir //",
    "T02TD2455E:125a-32": "ji bzhin du ni rnam par gnas //",
    "T02TD2455E:125a-33": "dngos dang dngos med mchog 'dzin pa //",
    "T02TD2455E:125a-34": "zad par bya phyir ji bzhin gnas //",
    "T02TD2455E:125a-35": "bla ma'i zhal snga'i bka' drin gyis //",
    "T02TD2455E:125a-36": "dge ma ji bzhin shes nas ni //",
    "T02TD2455E:125a-37": "yang da gus dang bcas pa yis //",
    "T02TD2455E:125a-38": "nus pa ji bzhin bsgom pa'ang byas //",
    "T02TD2455E:125a-39": "de ltar na yang da bar du //",
    "T02TD2455E:125a-40": "gcig tu mi 'gro ci yi phyir //",
    "T02TD2455E:125a-41": "yang na bdag la skal med dam //",
    "T02TD2455E:125a-42": "ji ste bdag gi sems rgyud la //",
    "T02TD2455E:125a-43": "yang dag pa yi sbyor ba yis //",
    "T02TD2455E:125a-44": "ji skad gsungs bzhin mi gnas sam //",
    "T02TD2455E:125a-45": "rang gi rang bzhin gyis dag pa //",
    "T02TD2455E:125a-46": "mngon par byang chub byed pa mo //",
    "T02TD2455E:125a-47": "phung lnga rdo rje gsum sogs la //",
    "T02TD2455E:125a-48": "ji bzhin yang dag gnas pa ni //",
    "T02TD2455E:125a-49": "slob dpon dpal ldan zhal snga nas //",
    "T02TD2455E:125a-50": "snying rjer zhugs pa'i thugs kyis ni //",
    "T02TD2455E:125a-51": "'bad de de bzhin rtogs bya'i phyir //",
    "T02TD2455E:125a-52": "yang dag ji bzhin bdag la gsungs //",
    "T02TD2455E:125b-0": "dpal ldan bde chen @125b mgon po yis //",
    "T02TD2455E:125b-1": "khyod kyis dngos la bdag blo bskyed //",
    "T02TD2455E:125b-2": "bka' lung stsal cing gnas pas na //",
    "T02TD2455E:125b-3": "de la 'dir ni the tshom med //",
    "T02TD2455E:125b-4": "de nyid gsal bar shes nas su //",
    "T02TD2455E:125b-5": "nyin dang mtshan du bsgom byas kyang //",
    "T02TD2455E:125b-6": "gang phyir bden par gsal ba ru //",
    "T02TD2455E:125b-7": "mi snang bas te stong ngam ci //",
    "T02TD2455E:125b-8": "yid bzhin nor bu mkha' mtshungs pas //",
    "T02TD2455E:125b-9": "rdzogs sangs rgyas kyis gsungs so lo //",
    "T02TD2455E:125b-10": "de ltar gsungs pa'i tshig de dag / bden pa dang ni mi bden yin //",
    "T02TD2455E:125b-11": "mkha' mtshungs gang yin bden pa ste //",
    "T02TD2455E:125b-12": "gang zhig shes nas bsgom gyur kyang //",
    "T02TD2455E:125b-13": "gang dngos gsal bar mi ston pas //",
    "T02TD2455E:125b-14": "yid bzhin nor mtshungs brdzun pa yin //",
    "T02TD2455E:125b-15": "bdag gis khyod ni don dam gyis //",
    "T02TD2455E:125b-16": "kun du 'char bar shes pa ste //",
    "T02TD2455E:125b-17": "de ltar na yang mi dmigs pas //",
    "T02TD2455E:125b-18": "sgyu ma tshogs kyi gzugs 'dzin yin //",
    "T02TD2455E:125b-19": "rdzogs sangs rgyas kyis don dam du //",
    "T02TD2455E:125b-20": "nges par skyon dang yon tan dag / grogs 'dus pa las ji bzhin 'gyur //",
    "T02TD2455E:125b-21": "gsungs pa'i ngag de bden pa ste //",
    "T02TD2455E:125b-22": "shes rab bden par smra ba khyod //",
    "T02TD2455E:125b-23": "gang gis rtogs pa'i rang bzhin yang //",
    "T02TD2455E:125b-24": "bdag med bzhi yang 'dus pa yis //",
    "T02TD2455E:125b-25": "de dang mtshungs par de gnas so //",
    "T02TD2455E:125b-26": "bzang mo dri ma med 'bar ma //",
    "T02TD2455E:125b-27": "'on kyang gang gis bdag shes nas //",
    "T02TD2455E:125b-28": "yun ring dus su rnam dpyad kyang //",
    "T02TD2455E:125b-29": "ma dmigs pa de gang du yib //",
    "T02TD2455E:125b-30": "mchog tu dga' bar byed pa'i gzugs //",
    "T02TD2455E:125b-31": "mngon par byang chub byed ba'o //",
    "T02TD2455E:125b-32": "ye shes sgron ma'i snang ba ni //",
    "T02TD2455E:125b-33": "phyogs bcur gsal bar bteg nas su //",
    "T02TD2455E:125b-34": "dri dang phreng sogs na bza' dang /",
    "T02TD2455E:125b-35": "bza' bca' ston mo de bzhin gzhan //",
    "T02TD2455E:125b-36": "gnyis su med pa'i sbyor ba yis //",
    "T02TD2455E:125b-37": "rgyun mi 'chad par rtag tu ni //",
    "T02TD2455E:125b-38": "bdag gi shes rab bsten gyur kyang //",
    "T02TD2455E:125b-39": "skad cig kyang ni 'gyur ba med //",
    "T02TD2455E:125b-40": "mngon rtogs dri med 'jug pa'o //",
    "T02TD2455E:125b-41": "de bzhin nyid shes dag pa yi //",
    "T02TD2455E:125b-42": "khyod kyi dam tshig spyod pas ni ;",
    "T02TD2455E:125b-43": "/ byang chub lam ni ston pa po //",
    "T02TD2455E:125b-44": "rgyud las ji skad 'byung ba bzhin //",
    "T02TD2455E:125b-45": "rgyun du bar chad med par ni //",
    "T02TD2455E:125b-46": "'dod yon lnga po bsten pa yis //",
    "T02TD2455E:125b-47": "bdag gi byis pa nas bzung ste //",
    "T02TD2455E:125b-48": "shin tu bdag nyid rig pa yis //",
    "T02TD2455E:125b-49": "bsten pa dang ni bsgoms gyur pas //",
    "T02TD2455E:125b-50": "dge ba yi ni sa gzhi khyod //",
    "T02TD2455E:126a-0": "@126a * // bdag la ci phyir yid mi rton //",
    "T02TD2455E:126a-1": "sems gnyis ldan pa'i bud med la //",
    "T02TD2455E:126a-2": "su zhig la ni rton byed ces //",
    "T02TD2455E:126a-3": "yang dag mgon pos gsungs ba gang //",
    "T02TD2455E:126a-4": "de ni bden par nye bar gnas //",
    "T02TD2455E:126a-5": "sgyu ma dag ni thams cad la //",
    "T02TD2455E:126a-6": "bud med sgyu ma khyad par 'phags //",
    "T02TD2455E:126a-7": "rnam pa du mas phan btags pas //",
    "T02TD2455E:126a-8": "gang gis rnam kun bsten byas shing //",
    "T02TD2455E:126a-9": "khams gsum ma lus bar bltas kyang //",
    "T02TD2455E:126a-10": "mi snang gcig pu ga na gnas //",
    "T02TD2455E:126a-11": "khyod kyis gnad ni dran med par //",
    "T02TD2455E:126a-12": "byis pa gang gis khyod bsgoms na //",
    "T02TD2455E:126a-13": "de rnams don med phung 'gyur zhing //",
    "T02TD2455E:126a-14": "byang chub rgyur khyod gnas pa min //",
    "T02TD2455E:126a-15": "gnad ni legs par shes ldan pa //",
    "T02TD2455E:126a-16": "gang gis khyod ni bsgoms gyur na //",
    "T02TD2455E:126a-17": "byang chub snying bo'i bar du yang //",
    "T02TD2455E:126a-18": "de rnams sangs rgyas bya phyir gnas //",
    "T02TD2455E:126a-19": "bzang mo khyod dngos shes gyur nas //",
    "T02TD2455E:126a-20": "gang gis ma bsgoms de la yang //",
    "T02TD2455E:126a-21": "grogs mos lag pa bsdams te song //",
    "T02TD2455E:126a-22": "rigs ngan dang ni mtho ba'ang rung /",
    "T02TD2455E:126a-23": "gnad shes nas ni mdzar gyur nas //",
    "T02TD2455E:126a-24": "bzang mo nang du'ang snang byed cing //",
    "T02TD2455E:126a-25": "lan 'ga' 'ang mdza' ba'i ngo med cing //",
    "T02TD2455E:126a-26": "ma rabs rnams kyi rang bzhin ni //",
    "T02TD2455E:126a-27": "mtshang brtol na ni nges pa ru //",
    "T02TD2455E:126a-28": "skye bo de yi gdong gi ni //",
    "T02TD2455E:126a-29": "padma lta zhing dbang du 'gyur //",
    "T02TD2455E:126a-30": "cho 'brang can gyi skye bo yang //",
    "T02TD2455E:126a-31": "'jug pa lam ni 'di nyid de //",
    "T02TD2455E:126a-32": "tshig tsam chad pa byas na yang //",
    "T02TD2455E:126a-33": "'chi ba na yang 'gyur pa med //",
    "T02TD2455E:126a-34": "gnyi ga dag pa'i rigs las byung //",
    "T02TD2455E:126a-35": "cho 'brang can du skyes pa yin //",
    "T02TD2455E:126a-36": "bya ba dang ni bya min dang //",
    "T02TD2455E:126a-37": "snod dang snod min 'dir khyad med //",
    "T02TD2455E:126a-38": "khyed la bdag gis rnam kun du //",
    "T02TD2455E:126a-39": "mchod byas lan 'ga' nga mi lta bas //",
    "T02TD2455E:126a-40": "shes rab khyod kyi rigs spyod yul //",
    "T02TD2455E:126a-41": "da ltar bdag gis khong du chud //",
    "T02TD2455E:126a-42": "bud med rnams kyi rang bzhin ni //",
    "T02TD2455E:126a-43": "shin tu 'phyar la g-yo ba yin //",
    "T02TD2455E:126a-44": "mchu rkan la sogs skam pa ste //",
    "T02TD2455E:126a-45": "mtshang 'dru mang bos ci zhig bya //",
    "T02TD2455E:126a-46": "khyod ni nyin dang mtshan dag dang //",
    "T02TD2455E:126a-47": "skad cig gcig kyang ma yengs par //",
    "T02TD2455E:126a-48": "sgo man skad cig nyid kyis ni //",
    "T02TD2455E:126a-49": "bla na med pa'i gnas thob byed //",
    "T02TD2455E:126a-50": "gang gis nye bar bsgoms pa yis //",
    "T02TD2455E:126a-51": "sangs rgyas go 'phang rgyu yin pa'i //",
    "T02TD2455E:126a-52": "khyod kyi spyod pa 'di lta bu //",
    "T02TD2455E:126b-0": "ji skad @126b gsungs pa zhin sngar ma shes //",
    "T02TD2455E:126b-1": "mang po smra ba ci zhig dgos //",
    "T02TD2455E:126b-2": "yid brtan rung ba 'ga' yang med //",
    "T02TD2455E:126b-3": "'gyod dang gnyid dang rmugs pa yis //",
    "T02TD2455E:126b-4": "rmongs pas khyod ni mi shes na //",
    "T02TD2455E:126b-5": "khyod kyi rang gi rang bzhin gang //",
    "T02TD2455E:126b-6": "gsal ba ru ni de smros shig / rdor gsum sa bon las byung bas //",
    "T02TD2455E:126b-7": "gsum gyis bskyed par the tshom med //",
    "T02TD2455E:126b-8": "'dod chags zhe sdang sogs dri mas //",
    "T02TD2455E:126b-9": "sems can thams cad rmongs pas na //",
    "T02TD2455E:126b-10": "bye ba du ma'i nang nas kyang //",
    "T02TD2455E:126b-11": "gang gis khyod shes su yang med //",
    "T02TD2455E:126b-12": "mang du smra ba ci zhig dgos //",
    "T02TD2455E:126b-13": "smang 'tshong g-yon can gyis bskor bzhin //",
    "T02TD2455E:126b-14": "don dam du ni grub med pas //",
    "T02TD2455E:126b-15": "sgyu ma mchog gi gzugs 'dzin ma //",
    "T02TD2455E:126b-16": "bskal pa bye ba grangs med par //",
    "T02TD2455E:126b-17": "rmongs pa khyod ni ma shes te //",
    "T02TD2455E:126b-18": "bza' dang btung sogs chags pa yis //",
    "T02TD2455E:126b-19": "srid pa'i brtson rar lhung bar 'gyur //",
    "T02TD2455E:126b-20": "de la shin tu chags pa yis //",
    "T02TD2455E:126b-21": "'byor ster khyod ni brjed par 'gyur //",
    "T02TD2455E:126b-22": "phyag rgya'i chags la 'jug pa yis //",
    "T02TD2455E:126b-23": "rgyal 'gyur rdo rje can mchog ma //",
    "T02TD2455E:126b-24": "bla ma'i zhabs kyi bka' drin las //",
    "T02TD2455E:126b-25": "bzang mo khyod kyi rang bzhin ni //",
    "T02TD2455E:126b-26": "ji ltar yang dag gnas pa bzhin //",
    "T02TD2455E:126b-27": "thams cad bdag gis shes par 'gyur //",
    "T02TD2455E:126b-28": "khyod kyi rang bzhin ma lus pa //",
    "T02TD2455E:126b-29": "thams cad bdag gis shes pas na /",
    "T02TD2455E:126b-30": "rmi lam na yang slu mi nus //",
    "T02TD2455E:126b-31": "de bas bdag la blo gtod cig / khyod kyi lam ni gcig pu nyid //",
    "T02TD2455E:126b-32": "mkhas pas cho ga bzhin sbyangs te //",
    "T02TD2455E:126b-33": "gang bzhugs sangs rgyas nyid phrad par //",
    "T02TD2455E:126b-34": "rgyal ba rnams kyis yang dag bstan //",
    "T02TD2455E:126b-35": "zab mo de yang bdag gis ni //",
    "T02TD2455E:126b-36": "ji srid spyang ba ma byas pa //",
    "T02TD2455E:126b-37": "de srid khyod kyi lus reg las //",
    "T02TD2455E:126b-38": "byung ba'i bde ba rnyed ma yin //",
    "T02TD2455E:126b-39": "gti mug 'obs kyis 'khrigs pa dang //",
    "T02TD2455E:126b-40": "zhe sdang gis ni sdong dum ldang //",
    "T02TD2455E:126b-41": "'dod chags tsher ma nyam da bas //",
    "T02TD2455E:126b-42": "byang chub lam ni bgod bar dka' //",
    "T02TD2455E:126b-43": "phung po'i shing ni thog mtha' med //",
    "T02TD2455E:126b-44": "'dod yon yal ga gyen 'grengs pas //",
    "T02TD2455E:126b-45": "nam mkha'i mthong ni g-yogs pas na //",
    "T02TD2455E:126b-46": "lam de dam por bkag ste gnas //",
    "T02TD2455E:126b-47": "phung po nyon mongs de bzhin du //",
    "T02TD2455E:126b-48": "'chi bdag lha bdud chom po pa //",
    "T02TD2455E:127a-0": "sdang ba mang pos bskor @127a * //",
    "T02TD2455E:127a-1": "nas su //",
    "T02TD2455E:127a-2": "rnam rtog chen po las byung ba'i //",
    "T02TD2455E:127a-3": "srid pa'i rtsva dang lcug ma dang //",
    "T02TD2455E:127a-4": "rdo rgyal la sogs ldan pa'i nags //",
    "T02TD2455E:127a-5": "shin tu rgya chen rgal dka' bar //",
    "T02TD2455E:127a-6": "phung po'i shir rta brten nas su //",
    "T02TD2455E:127a-7": "gti mug 'obs ni rgal dkar gnas //",
    "T02TD2455E:127a-8": "kun rtog rtsa dang ldum sogs pa'i //",
    "T02TD2455E:127a-9": "skyibs su 'bad de yib par byed //",
    "T02TD2455E:127a-10": "lha bdud la sogs chom po pa //",
    "T02TD2455E:127a-11": "de lta bu yi phyogs na gnas //",
    "T02TD2455E:127a-12": "yang dag lam zhugs 'gron po dag / sems kyi nor bu 'phrog pa yis //",
    "T02TD2455E:127a-13": "rab tu sdang bas 'joms par byed //",
    "T02TD2455E:127a-14": "dkon mchog gsum gyi mdzod po che //",
    "T02TD2455E:127a-15": "yon tan nor gyis yongs bkang pa //",
    "T02TD2455E:127a-16": "byang chub lam la gnas pa yi //",
    "T02TD2455E:127a-17": "mel tshe ba yis de mthong nas //",
    "T02TD2455E:127a-18": "ye shes rdo rje sta re ni //",
    "T02TD2455E:127a-19": "so ni rnon por bdar ba yis //",
    "T02TD2455E:127a-20": "byang chub kyi ni lam 'gog pa'i //",
    "T02TD2455E:127a-21": "phung po shing ni kun bcad nas //",
    "T02TD2455E:127a-22": "cho ga bzhin du gtubs nas su //",
    "T02TD2455E:127a-23": "yid kyi shing de las byung ba'i //",
    "T02TD2455E:127a-24": "nyon mongs ldum dum tsher mar bcas //",
    "T02TD2455E:127a-25": "bdag med me la bsreg par bya //",
    "T02TD2455E:127a-26": "nga rgyal rdo yi tshogs de ni //",
    "T02TD2455E:127a-27": "shes rab rdo rje phye mar bya //",
    "T02TD2455E:127a-28": "gti mug 'obs ni 'khrigs pa dag / byang sems rgyun mi 'chad bas dag / yang dag lam zhugs 'gron po la //",
    "T02TD2455E:127a-29": "'tshe byed 'dul bar dka' ba yi //",
    "T02TD2455E:127a-30": "'chi bdag bdung sogs chom po pa //",
    "T02TD2455E:127a-31": "bcom pas de dang des 'bros 'gyur //",
    "T02TD2455E:127a-32": "byang chub lam ni yangs pa na //",
    "T02TD2455E:127a-33": "byang chub 'gegs bya'i phyir gnas pa //",
    "T02TD2455E:127a-34": "phyogs bcur gnas pa'i sdang ba rnams //",
    "T02TD2455E:127a-35": "thabs kyi lus ni dri med pas //",
    "T02TD2455E:127a-36": "shes rab ral gri rnon po yis //",
    "T02TD2455E:127a-37": "'bad pas de dag bcom nas su //",
    "T02TD2455E:127a-38": "lam bzang de ru zhugs nas ni //",
    "T02TD2455E:127a-39": "thams cad der ni ci dgar 'gro //",
    "T02TD2455E:127a-40": "byang chub lam ni sbyangs pa yis //",
    "T02TD2455E:127a-41": "kun du shin tu dri med pas //",
    "T02TD2455E:127a-42": "rmad byung bsam gyis mi khyab ba'i //",
    "T02TD2455E:127a-43": "grogs mo khyod ni sbyangs pas na //",
    "T02TD2455E:127a-44": "rang bzhin dri med dag cing zhi //",
    "T02TD2455E:127a-45": "rang rig bdag med mnyam pa nyid //",
    "T02TD2455E:127a-46": "'dong pa'i don gyi 'bras ster ba //",
    "T02TD2455E:127a-47": "go 'phang bla med thob par 'gyur //",
    "T02TD2455E:127a-48": "khyod kyi rang bzhin ro myang na //",
    "T02TD2455E:127a-49": "'di ni 'di 'dra zhes bya ba //",
    "T02TD2455E:127a-50": "sangs rgyas kyis kyang brjod mi nus //",
    "T02TD2455E:127a-51": "rang rig skye ba med pa nyid //",
    "T02TD2455E:127b-0": "sangs rgyas @127b kun gyis phyag byas pa //",
    "T02TD2455E:127b-1": "dbang po las 'das gang yin 'thob //",
    "T02TD2455E:127b-2": "mchog tu dga' ba las byung dag / shin tu rnyed dka' go 'phang ni //",
    "T02TD2455E:127b-3": "bsam gyis mi khyab bla na med //",
    "T02TD2455E:127b-4": "mya ngan 'das gnas zhes bya ba //",
    "T02TD2455E:127b-5": "mngon par byang chub byed ba'o //",
    "T02TD2455E:127b-6": "bla ma'i zhal snga'i bka' drin ni //",
    "T02TD2455E:127b-7": "nyin dang mtshan du bsgom pa yi //",
    "T02TD2455E:127b-8": "chos gcig gis ni thob par 'gyur //",
    "T02TD2455E:127b-9": "shin tu gus pas bsgom pa las //",
    "T02TD2455E:127b-10": "gzhan du de ni thob pa min //",
    "T02TD2455E:127b-11": "de ni rang bzhin dag ba ste //",
    "T02TD2455E:127b-12": "dus kun du ni 'dus ma byas //",
    "T02TD2455E:127b-13": "rtag dang chad pa rnam par spangs //",
    "T02TD2455E:127b-14": "thabs dang shes rab dri ma med //",
    "T02TD2455E:127b-15": "skye ba med par rtogs pa yis /",
    "T02TD2455E:127b-16": "sems can kun la yang dag gnas //",
    "T02TD2455E:127b-17": "sangs rgyas byang chub bsam mi khyab //",
    "T02TD2455E:127b-18": "bla na med par der shes bya //",
    "T02TD2455E:127b-19": "sangs rgyas kun gyi gnas de ni //",
    "T02TD2455E:127b-20": "sangs rgyas nyid ni thob byed pa'o //",
    "T02TD2455E:127b-21": "de ltar sems dang sems byung gi / don gyi rang bzhin rtogs nas ni //",
    "T02TD2455E:127b-22": "rdo rje dri med gsum sbyor ba //",
    "T02TD2455E:127b-23": "ji ste shes nas rnam bsgoms na //",
    "T02TD2455E:127b-24": "ye shes rdo rje rab sbyor gyis //",
    "T02TD2455E:127b-25": "des ni grogs mo 'grub par 'gyur //",
    "T02TD2455E:127b-26": "dngos dang dngos med las 'das pas //",
    "T02TD2455E:127b-27": "nam mkha' lta bur khyab pa ste //",
    "T02TD2455E:127b-28": "dri med zhi ba thabs bcas par //",
    "T02TD2455E:127b-29": "brten par bya zhes 'dren pas brjod //",
    "T02TD2455E:127b-30": "thabs dang bral na khyod kyi min //",
    "T02TD2455E:127b-31": "thabs kyang khyod dang bral na min //",
    "T02TD2455E:127b-32": "de gnyis phan tshun bral ba yis //",
    "T02TD2455E:127b-33": "'grub pa nam yang yod ma yin //",
    "T02TD2455E:127b-34": "thabs dang yang dag ldan pa ru //",
    "T02TD2455E:127b-35": "mdza' mo khyod ni ji bzhin 'gyur //",
    "T02TD2455E:127b-36": "bdag gis kun du shes zin na //",
    "T02TD2455E:127b-37": "de las gzhan pa ci smrar yod //",
    "T02TD2455E:127b-38": "bla ma'i zhal snga'i bka' drin ni //",
    "T02TD2455E:127b-39": "bdag gi byang chub snying po'i bar //",
    "T02TD2455E:127b-40": "sangs rgyas nyid du brtan bgyid na //",
    "T02TD2455E:127b-41": "de bas bdag la drin gyis g-yogs //",
    "T02TD2455E:127b-42": "dpal ldan bde chen zhal snga nas //",
    "T02TD2455E:127b-43": "bdag ni sangs rgyas nyid bya'i rgyu //",
    "T02TD2455E:127b-44": "thabs dang yang dag ldan pa yi //",
    "T02TD2455E:127b-45": "blo gros chen mo khyod la ni //",
    "T02TD2455E:127b-46": "padma rdo rje nges par ni //",
    "T02TD2455E:127b-47": "sangs rgyas kyis zhes ji skad du //",
    "T02TD2455E:127b-48": "spring pa de bzhin grogs mo mchog / thabs dang bcas par bya dgos par //",
    "T02TD2455E:127b-49": "dpal ldan bde chen rdo rje can //",
    "T02TD2455E:127b-50": "de skad phrin brdzongs [?] de bzhin du //",
    "T02TD2455E:127b-51": "bdag ni sangs rgyas rgyu nyid du //",
    "T02TD2455E:127b-52": "khyod kyis de ltar myur du gyis //",
    "T02TD2455E:128a-0": "bdag la ji bzhin @128a * //",
    "T02TD2455E:128a-1": "gsal bo ru //",
    "T02TD2455E:128a-2": "phrin las skad cig myur du bskur //",
    "T02TD2455E:128a-3": "khyod kyis sbangs pa'am brjed ngas pa //",
    "T02TD2455E:128a-4": "bdag gis tshe 'dir gnas mi bya //",
    "T02TD2455E:128a-5": "bying dang rgod ba sbangs nas su //",
    "T02TD2455E:128a-6": "dus kun nyin dang mtshan du ni //",
    "T02TD2455E:128a-7": "rgyun du bar chad med pa ru //",
    "T02TD2455E:128a-8": "skad cig skad cig khyod dran pas //",
    "T02TD2455E:128a-9": "dngos grub don kun bdag la sbyin //",
    "T02TD2455E:128a-10": "gal te nge ltar ma gyur na //",
    "T02TD2455E:128a-11": "de tshe bdag ni smra bab pas //",
    "T02TD2455E:128a-12": "ji ltar byed pa ltos shig dang //",
    "T02TD2455E:128a-13": "ji bzhin rgyud kyi de nyid kyi //",
    "T02TD2455E:128a-14": "theg pa yis ni bcings nas su //",
    "T02TD2455E:128a-15": "yang dag pa yi khyim du ni //",
    "T02TD2455E:128a-16": "dge mas kun nas bcug nas ni //",
    "T02TD2455E:128a-17": "skye ba med par rtogs pa yi //",
    "T02TD2455E:128a-18": "sems dang sems byung rang bzhin gyis //",
    "T02TD2455E:128a-19": "'bad de srung ba byas nas su //",
    "T02TD2455E:128a-20": "de nyid sangs rgyas sa mchog tu //",
    "T02TD2455E:128a-21": "thabs kyi lcags sgrog gis bcings te //",
    "T02TD2455E:128a-22": "ye shes rdo rje'i gzer btab la //",
    "T02TD2455E:128a-23": "bdag med rdzong du bzhag nas ni //",
    "T02TD2455E:128a-24": "de nas bdag gis bsgrub par bya//",
    "T02TD2455E:128a-25": "de ltar khyod la spring bya ba //",
    "T02TD2455E:128a-26": "ji ltar gyur pa bdag gis springs //",
    "T02TD2455E:128a-27": "'dzom dang do dga' spangs nas su //",
    "T02TD2455E:128a-28": "bzang mo la ni kun bzlas kyis //",
    "T02TD2455E:128a-29": "gal te byams par mi byed na //",
    "T02TD2455E:128a-30": "de tshe ci zhig smra ru yod //",
    "T02TD2455E:128a-31": "'on te min na than 'di dag / rdo rje 'dzin ma'i snying la zhog / khyod kyi lam dang spyang ba yi //",
    "T02TD2455E:128a-32": "bye brag dag kyang ngas shes la //",
    "T02TD2455E:128a-33": "rigs dang gzugs kyi rang bzhin dang //",
    "T02TD2455E:128a-34": "bdag gis khyod kyi kun 'byung dang //",
    "T02TD2455E:128a-35": "don dam gnas kyang shes pas na //",
    "T02TD2455E:128a-36": "de bas bdag la blo gtod cig / bla ma'i zhal snga'i bka' drin gyis //",
    "T02TD2455E:128a-37": "thabs kyi mchog dang bcas pa ru //",
    "T02TD2455E:128a-38": "shes bya thag pa rab sra bas //",
    "T02TD2455E:128a-39": "de dang de ru rgyug byed pa //",
    "T02TD2455E:128a-40": "bdag gis bzung ste bcings zin pas //",
    "T02TD2455E:128a-41": "da ni 'bros sa gal yod //",
    "T02TD2455E:128a-42": "de bas lha mo bdag dga' bas //",
    "T02TD2455E:128a-43": "dbang gyur dam tshig la mnos la //",
    "T02TD2455E:128a-44": "dpal ldan bde chen zhal snga'i bka' //",
    "T02TD2455E:128a-45": "yon tan rgya mtshos bskyang bar gyis//",
    "T02TD2455E:128a-46": "khyod kyi rang bzhin gzung med cing //",
    "T02TD2455E:128a-47": "rmad byur ji bzhin rig nas ni //",
    "T02TD2455E:128a-48": "dpal ldan bde chen spyod pa ni //",
    "T02TD2455E:128a-49": "bka' yis de bzhin 'jug par bya //",
    "T02TD2455E:128a-50": "rdo rje gsang ba'i tshig ldan pa //",
    "T02TD2455E:128a-51": "shes rab phrin yig mnyam med pa //",
    "T02TD2455E:128a-52": "dpal ldan bde chen zhal snga yi //",
    "T02TD2455E:128b-0": "bka' drin gyis ni bdag @128b gis byas //",
    "T02TD2455E:128b-1": "shes rab ri bo srub shing gis //",
    "T02TD2455E:128b-2": "shes bya'i'o mtsho bsrubs las byung //",
    "T02TD2455E:128b-3": "ye shes bdud rtsi rang byung ba //",
    "T02TD2455E:128b-4": "mngon sum sangs rgyas byed pa po //",
    "T02TD2455E:128b-5": "shes rab phrin yig la 'bad de //",
    "T02TD2455E:128b-6": "skyes bu gang gis de rig nas //",
    "T02TD2455E:128b-7": "'bad de rnam par bsgoms pas na //",
    "T02TD2455E:128b-8": "de ni rdo rje 'dzin dngos 'gyur //",
    "T02TD2455E:128b-9": "shes rab kyi phrin yig slob dpon chen po padma rdo rjes mdzad pa rdzogs so /",
    "T02TD2455E:128b-11": "// / pandi ta chen po sh'anta bhadra dang /",
    "T02TD2455E:128b-12": "bod kyi zhu chen gyi lo ts'a ba 'gos lha btsas kyis bsgyur cing zhus te gtan la phab ba'o//"
}