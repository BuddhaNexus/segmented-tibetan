{
    "T02TD3423E:86a-0": "@86a # // rgya gar skad du /",
    "T02TD3423E:86a-1": "padma na rte shva ra s'a dha nam /",
    "T02TD3423E:86a-2": "bod skad du /",
    "T02TD3423E:86a-3": "padma gar gyi dbang phyug gi sgrub thabs /",
    "T02TD3423E:86a-4": "'phags pa spyan ras gzigs dbang phyug la phyag 'tshal lo //",
    "T02TD3423E:86a-5": "sngon du gsungs pa'i cho ga 'dis sna tshogs padma dang zla ba la hr'i:yig dmar po yongs su gyur pa las padma gar gyi dbang phyug tu bdag nyid bsgom par bya ste /",
    "T02TD3423E:86a-6": "sems dpa'i skyil krung gis bzhugs pa /",
    "T02TD3423E:86a-7": "phyag gnyis pa /",
    "T02TD3423E:86a-8": "zhal gcig pa /",
    "T02TD3423E:86a-9": "sku mdog dmar po rgyan thams cad kyis brgyan pa /",
    "T02TD3423E:86a-10": "'od dpag tu med pa'i cod pan can /",
    "T02TD3423E:86a-11": "g-yon phyogs su gos dkar mo dang snyoms par zhugs shing 'khyud pa'i tshul gyis bzhugs pa /",
    "T02TD3423E:86a-12": "phyag yon na padma dmar po bsnams pa /",
    "T02TD3423E:86a-13": "gzhan phyag g-yas pa na gar gyi tshul gyis khab kyi phyag rgyas padma kha 'byed pa'o //",
    "T02TD3423E:86a-14": "de nas aom k'a ya b'a ka tsitta badzra sva bh'a wa a'atma ko&amp; ham zhes pa'i sngags brjod par bya'o //",
    "T02TD3423E:86a-15": "de'i rjes su phyogs mtshams brgyad du lha mo brgyad bsam par bya'o//",
    "T02TD3423E:86b-0": "@86b de la padma dmar po 'dab ma brgyad pa'i shar gyi 'dab ma la rnam par gzigs ma dkar mo padma dmar po bsnams pa'o //",
    "T02TD3423E:86b-1": "lho'i 'dab ma la sgrol ma ljang gu padma ljang gu bsnams pa'o //",
    "T02TD3423E:86b-2": "nub kyi 'dab ma la dbang phyug ma ser mo 'khor lo dang padma bsnams pa'o //",
    "T02TD3423E:86b-3": "byang gi 'dab ma la khro gnyer can dkar mo padma ser po bsnams pa'o //",
    "T02TD3423E:86b-4": "shar gyi mtshams kyi 'dab ma la padma'i gnas can ser mo btsod kyi kha dog lta bu'i padma bsnams pa'o //",
    "T02TD3423E:86b-5": "lho'i mtshams kyi 'dab ma la rdo rje padma'i dbang phyug ma nam mkha'i mdog lta bu padma dkar po bsnams pa'o //",
    "T02TD3423E:86b-6": "nub kyi mtshams kyi 'dab ma la sna chogs padma dkar mo padma nag po bsnams pa'o //",
    "T02TD3423E:86b-7": "byang gi mtshams kyi 'dab ma la sna tshogs rdo rje ma kha dog sna tshogs padma bsnams pa'o //",
    "T02TD3423E:86b-8": "de rnams thams cad sems dpa'i skyil krung can phyag gnyis pa /",
    "T02TD3423E:86b-9": "zhal gcig pa zhi ba'o //",
    "T02TD3423E:86b-10": "ze'u 'bru'i dbus su bcom ldan 'das lta bu'o //",
    "T02TD3423E:86b-11": "de nas sngags bzlas par bya'o //",
    "T02TD3423E:86b-12": "aom hr'i:padma na rte shva ra h'um /",
    "T02TD3423E:86b-13": "'jig rten mgon po padma gar gyi dbang phyug gi sgrub thabs rdzogs so//"
}