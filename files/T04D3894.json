{
    "T04D3894:50a-0": "@50a #/ // rgya gar skad du /",
    "T04D3894:50a-1": "na r'a k'a ra bim shik'a /",
    "T04D3894:50a-2": "bod skad du ;",
    "T04D3894:50a-3": "rnam pa med pa'i tshig le'ur byas pa /",
    "T04D3894:50a-4": "'jam dpal gzhon nur gyur pa la phyag 'tshal lo //",
    "T04D3894:50a-5": "shes rab 'od kyi dkyil 'khor can //",
    "T04D3894:50a-6": "'phags pa 'jam dpal dpa' bo ni //",
    "T04D3894:50a-7": "'jig rten kun gyi bde skyed pa'i //",
    "T04D3894:50a-8": "mgon po la ni mgos phyag 'tshal //",
    "T04D3894:50b-0": "rnam pa kun las @50b rnam grol ba'i //",
    "T04D3894:50b-1": "shes pa nam mkha' dang 'dra ba //",
    "T04D3894:50b-2": "yang dag don dam yin pa ru //",
    "T04D3894:50b-3": "lung rigs mkhas pa gzhan dag 'dod //",
    "T04D3894:50b-4": "rnam pa zad pa bden pa ste //",
    "T04D3894:50b-5": "rnam pa yang ni brdzun pa yin //",
    "T04D3894:50b-6": "ji srid du ni rnam pa snang //",
    "T04D3894:50b-7": "de srid shes skye 'khrul pa yin //",
    "T04D3894:50b-8": "zad pa med pa'i 'khrul rgyud la //",
    "T04D3894:50b-9": "shes pa rnam pa med 'dzin pa //",
    "T04D3894:50b-10": "'khrul pa thams cad kyi ni gzhi //",
    "T04D3894:50b-11": "shes pa rnam med bdag nyid yin //",
    "T04D3894:50b-12": "'on te shes nyid 'khrul yin na //",
    "T04D3894:50b-13": "nam mkha' 'ang 'khrul pa med mi srid //",
    "T04D3894:50b-14": "'khrul pa rgyu med yin zhe na //",
    "T04D3894:50b-15": "rtag tu yod par thal bar 'gyur //",
    "T04D3894:50b-16": "rgyu dang bcas na brdzun min te //",
    "T04D3894:50b-17": "de ni gzhan dbang yin par gsal //",
    "T04D3894:50b-18": "mngon sum mam ni rjes dpag gis //",
    "T04D3894:50b-19": "rnam pa med par sgrub par byed //",
    "T04D3894:50b-20": "rnam pa de las log pas na //",
    "T04D3894:50b-21": "mngon sum gyis ni rtogs ma yin //",
    "T04D3894:50b-22": "brdzun par snang ba'i shes pa ni //",
    "T04D3894:50b-23": "'khrul nyid phyir na tshad ma min //",
    "T04D3894:50b-24": "shes pa nam mkha' dang 'dra ba //",
    "T04D3894:50b-25": "da ltar nyams su myong ba med //",
    "T04D3894:50b-26": "rang bzhin 'khrul pa 'byung ba'i phyir //",
    "T04D3894:50b-27": "de phyir mngon sum tshad ma min //",
    "T04D3894:50b-28": "chos can mngon sum ma grub la //",
    "T04D3894:50b-29": "rjes dpag nges par 'jug pa med //",
    "T04D3894:50b-30": "brdzun pa'i rnam pa rtags yin phyir //",
    "T04D3894:50b-31": "bsgrub bya sgrub byed gnas pa med //",
    "T04D3894:50b-32": "mngon sum 'khrul dang 'brel pa'i phyir //",
    "T04D3894:50b-33": "rjes su dpag pa'ang bslad pa yin //",
    "T04D3894:50b-34": "de phyir rnam pa med sgrub pa'i //",
    "T04D3894:50b-35": "tshad ma nyid ni yod ma yin //",
    "T04D3894:50b-36": "rnam pa med par lung gis kyang //",
    "T04D3894:50b-37": "sgrub par byed pa'i gsung rab med //",
    "T04D3894:50b-38": "rmi lam sgyu ma dang mtshungs par //",
    "T04D3894:50b-39": "chos kun sangs rgyas rnams kyis bstan //",
    "T04D3894:50b-40": "lung dang rigs pa gnyis kyis gsal bar rab grub pa //",
    "T04D3894:50b-41": "gzugs brnyan dang mtshungs shes pa'i rang bzhin rnam dag pa //",
    "T04D3894:50b-42": "gsal bar snang ba ma lus gzhi ni rnam spangs pa //",
    "T04D3894:50b-43": "rnam pa med par snang ba'i gsal 'ga' yod ma yin //",
    "T04D3894:50b-44": "du ma zhe'am gcig nyid yin //",
    "T04D3894:50b-45": "brtags par 'gyur phyir de nyid min //",
    "T04D3894:50b-46": "ma khyab ce na'ang khyab nyid yin //",
    "T04D3894:50b-47": "mi gsal ba'am gsal ba nyid //",
    "T04D3894:50b-48": "mi rtag pa la rtag ces pa //",
    "T04D3894:50b-49": "bdag tu smra dang mtshungs par 'gyur //",
    "T04D3894:50b-50": "mi rtag skad cig yin smra na //",
    "T04D3894:50b-51": "de dag phan tshun ldan pa med //",
    "T04D3894:51a-0": "@51a * // rnam pa'i skabs na shes yin na //",
    "T04D3894:51a-1": "ji ltar khyab pa zhes byar brjod //",
    "T04D3894:51a-2": "rnam pa brdzun pa yin pa'i phyir //",
    "T04D3894:51a-3": "khyab pa'i nus pa yod mi srid //",
    "T04D3894:51a-4": "shes pa khyab pa'i nus med la //",
    "T04D3894:51a-5": "'dod na 'dir mkhas ji ltar yin //",
    "T04D3894:51a-6": "nam mkha' khyab bya yin zhe na //",
    "T04D3894:51a-7": "nam mkha' yod par 'dod dam ci //",
    "T04D3894:51a-8": "nam mkha' sun ni phyung nyid kyis //",
    "T04D3894:51a-9": "shes pa sun ni byung ba 'thob //",
    "T04D3894:51a-10": "gcig dang du ma dang bral bas //",
    "T04D3894:51a-11": "shes pa'ang brdzun pa nyid du 'gyur //",
    "T04D3894:51a-12": "shes pa rnam med mtha' yas pa ru snang //",
    "T04D3894:51a-13": "longs spyod rdzogs dang sprul pa'i sku gnyis kyi //",
    "T04D3894:51a-14": "gzhi ru nges pa tshogs gnyis dang ldan nyid //",
    "T04D3894:51a-15": "de 'dra dpal ldan chos sku yin zhes smra //",
    "T04D3894:51a-16": "rnam pa med pa'i shes pa nam mkha' dang 'dra chos kyi sku //",
    "T04D3894:51a-17": "gang tshe rnam pa des bskyed de yang 'khrul tshogs cis ma yin //",
    "T04D3894:51a-18": "'on te brdzun par rtogs phyir de la 'khrul grub pa yod min na //",
    "T04D3894:51a-19": "brdzun 'gyur mi rigs de ni gzhan dbang ma yin nam //",
    "T04D3894:51a-20": "rnam pa thams cad mi gsal zhe na khyed kyi rnam med ci zhig bya //",
    "T04D3894:51a-21": "rnam pa thams cad gsal yin zhe na khyod kyi rnam med ci zhig bya //",
    "T04D3894:51a-22": "rnam bsregs shes pa'i rnam pa ji ltar srid par 'gyur //",
    "T04D3894:51a-23": "srid na'ang de yi rnam pa sngon med ji ltar 'gyur //",
    "T04D3894:51a-24": "chags bral 'dod chags phyir yang skye med bzhin //",
    "T04D3894:51a-25": "gal te skye na de yi chags nyid thogs pa med par 'gyur //",
    "T04D3894:51a-26": "'on te sgyu ma nyid du rtogs phyir de dag 'khrul med na //",
    "T04D3894:51a-27": "de bzhin 'on te yod na rnam med 'bras bu ci zhig yod //",
    "T04D3894:51a-28": "rnam pa med pa'i tshig le'ur byas pa bal yul"
}