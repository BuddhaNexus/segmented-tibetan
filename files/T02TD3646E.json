{
    "T02TD3646E:259a-0": "@259a * // yig brgya'i cho ga bzhugs /",
    "T02TD3646E:259a-2": "// / aom badzra satvas ma ya /",
    "T02TD3646E:259a-3": "ma nu p'a la ya badzra satva tve no pa tishtha /",
    "T02TD3646E:259a-4": "dri dho me bha ba /",
    "T02TD3646E:259a-5": "su to shyo me bha ba /",
    "T02TD3646E:259a-6": "su to shyo me bha ba /",
    "T02TD3646E:259a-7": "aa nu rakto me bha ba /",
    "T02TD3646E:259a-8": "su poshyo me bha ba /",
    "T02TD3646E:259a-9": "sarba siddhi mme pra yatstsha /",
    "T02TD3646E:259a-10": "sarba karma su tsa me /",
    "T02TD3646E:259a-11": "tsittam shre ya:ku ru h'um //",
    "T02TD3646E:259a-12": "ha ha ha ha ho:bha ga b'an sarba ta th'a ga ta /",
    "T02TD3646E:259a-13": "badzra m'a me munytsa /",
    "T02TD3646E:259a-14": "badzr'i bha ba /",
    "T02TD3646E:259a-15": "ma h'a sa ma ya satva a'a:sv'a h'a /",
    "T02TD3646E:259a-16": "aom ha phat /",
    "T02TD3646E:259a-17": "stong dang lha bskyed spyan drangs dang //",
    "T02TD3646E:259a-18": "gdan bzhir byin brlabs dbang bskur ba'o //",
    "T02TD3646E:259a-19": "zhes gzhan nas bshad do //",
    "T02TD3646E:259b-0": "gsang sngags dang rig sngags thams cad @259b kyi bdag po phyag na rdo rje la phyag 'tshal lo //",
    "T02TD3646E:259b-1": "rig sngags brgya pa'i cho ga mdor bsdus pa bshad par bya'o //",
    "T02TD3646E:259b-2": "gang zhig sems can don mdzad dang //",
    "T02TD3646E:259b-3": "sangs rgyas sras rnams thob bya'i phyir //",
    "T02TD3646E:259b-4": "byang chub tu ni sems bskyed nas //",
    "T02TD3646E:259b-5": "bdag gis rig sngags bsgrub par bya'o //",
    "T02TD3646E:259b-6": "sdom pa gsum la gnas pa dang /",
    "T02TD3646E:259b-7": "shes bzhin dran par ldan pa dang //",
    "T02TD3646E:259b-8": "'phags pa'i nor bdun ldan pa dang //",
    "T02TD3646E:259b-9": "sngags kyi rgyud sde bzhi shes pas //",
    "T02TD3646E:259b-10": "phyag rgya bzhi ldan snying rje can //",
    "T02TD3646E:259b-11": "thabs shes yo byad tshogs pas bsgrub //",
    "T02TD3646E:259b-12": "shes rab che ba /",
    "T02TD3646E:259b-13": "stong pa nyid kyi don shes pa /",
    "T02TD3646E:259b-14": "gcam phyar can ma yin pa /",
    "T02TD3646E:259b-15": "rig sngags bzlas pa'i tshe smra ba ma yin pa /",
    "T02TD3646E:259b-16": "me'i las la mkhas pa /",
    "T02TD3646E:259b-17": "de lta bus bsgrub par bya'o //",
    "T02TD3646E:259b-18": "de lta bu la sbyin par bya'o //",
    "T02TD3646E:259b-19": "gzhan la ni ma yin no //",
    "T02TD3646E:259b-20": "de la cho ga 'di'i thabs ni /",
    "T02TD3646E:259b-21": "de la bum pa shin tu dkar ba /",
    "T02TD3646E:259b-22": "gtsang ba /",
    "T02TD3646E:259b-23": "cho ga thams cad tshogs pa ba'i rnam lnga'i dkyil 'khor shin tu gtsang ba dri'i thig le nyer gcig / ga pur gyis byug pa byas la /",
    "T02TD3646E:259b-24": "rig sngags 'di brgya rtsa brgyad yid la ma yengs par brjod nas khrus byas sam brjod na tshe zad pa dang tshe nyams pa dang /",
    "T02TD3646E:259b-25": "phun sum tshogs pa thams cad nyams pa dang /",
    "T02TD3646E:259b-26": "bdag la mi dang mi ma yin pa thams cad bsam pa zhig par 'gyur ro //",
    "T02TD3646E:259b-27": "sngon gyi las kyi sgrib pa yang ma lus par zad par 'gyur ro //",
    "T02TD3646E:259b-28": "bum pa'i thabs so //",
    "T02TD3646E:259b-29": "zhi ba la ni mngar gsum dang 'o ma'o //",
    "T02TD3646E:259b-30": "rgyas pa la ni zas mchog gi gong bu dang yungs kar ro //",
    "T02TD3646E:259b-31": "dbang la ni yungs mar dang 'bras rnam pa sna tshogs dang nim pa'i lo ma'o //",
    "T02TD3646E:259b-32": "drag po la ni sha dang khrag dang dug dang /",
    "T02TD3646E:259b-33": "ske tshe dang til mar ram tshil gzhag go //",
    "T02TD3646E:259b-34": "rig sngags brgya rtsa brgyad pa gsum mam /",
    "T02TD3646E:259b-35": "bdun pa gsum brjod par bya'o //",
    "T02TD3646E:259b-36": "rig sngags re re zhing rdzas re re dbul bar bya'o //",
    "T02TD3646E:259b-37": "zhi ba la ni mthar sv'a h'a brjod par bya'o //",
    "T02TD3646E:259b-38": "rgyas pa la aom /",
    "T02TD3646E:259b-39": "dbang la ho:/",
    "T02TD3646E:259b-40": "drag po la phat /",
    "T02TD3646E:259b-41": "rig sngags 'di yis sv'a h'a la sogs pa mi brjod pa ni phrin las rnam bzhi'i spyi las pa'o //",
    "T02TD3646E:259b-42": "til gyi sbyin sreg byas pas mtshams med pa lnga nas nyes pa phra mo yan chad 'byang bar 'gyur ro //",
    "T02TD3646E:259b-43": "de la rig sngags lan re zhing rdzas lan re dbul bar bya'o //",
    "T02TD3646E:259b-44": "de la grangs ni brgya rtsa brgyad pa gsum dbul bar bya'o//",
    "T02TD3646E:260a-0": "@260a * // than rig sngags gcig tsam til gcig tsam thab tu dor na yang sdig ba 'byang bar 'gyur na mang ba rnams lta ci smos /",
    "T02TD3646E:260a-1": "sdig pa 'byang ba'i dbang du byas pa'o //",
    "T02TD3646E:260a-2": "de la ro bsreg pa ni dong gi nang du chos kyi 'khor lo bri bar bya'o //",
    "T02TD3646E:260a-3": "chos kyi yi ge rnams kyang bri bar bya'o //",
    "T02TD3646E:260a-4": "shing brtsigs ba thogs gsum dang ldan par byas la /",
    "T02TD3646E:260a-5": "steng khang la skar khung byas /",
    "T02TD3646E:260a-6": "ro kha nub phyogs su bstan la bzhag go //",
    "T02TD3646E:260a-7": "ro'i snying gar 'khor lo rtsibs bcu drug pa /",
    "T02TD3646E:260a-8": "ras sam gro ga'am shing shun la bris te /",
    "T02TD3646E:260a-9": "dgab par bya'o //",
    "T02TD3646E:260a-10": "'khor lo la chos kyi ye ge dgod pa ni chos kyi 'khor lo'o //",
    "T02TD3646E:260a-11": "de'i dbus kyi lte ba nas gzungs thag bsgril ba drangs la bsngo ba mkhan gyis gzung ste /",
    "T02TD3646E:260a-12": "chos kyi phyag rgya rig sngags 'di brjod par bya'o //",
    "T02TD3646E:260a-13": "'di'i bsam pa ni rig sngags 'di brjod pas chos kyi yi ge rnams gsal bar 'gyur ro //",
    "T02TD3646E:260a-14": "chos kyi yi ge gsal bas dbus kyi yi ge aom gsal bar 'gyur ro //",
    "T02TD3646E:260a-15": "aom ye shes kyi mi 'byung bas phung po tshig bas ye shes lnga'i 'od zer 'phros pas /",
    "T02TD3646E:260a-16": "de bzhin gshegs pa thams cad la mchod pa ni /",
    "T02TD3646E:260a-17": "rgyud las ji skad gsungs pa bzhin mchod par bya'o //",
    "T02TD3646E:260a-18": "sems can rnams la bsngo ba ni /",
    "T02TD3646E:260a-19": "dbang po lnga'i longs spyod du 'dod pa lnga'i longs spyod char bzhin 'bab par dmigs te /",
    "T02TD3646E:260a-20": "de nas sngags mkhan gyi rdzas re re la rig sngags lan re re brjod pas brgya rtsa brgyad pa gsum dbul bar bya'o //",
    "T02TD3646E:260a-21": "sreg rdzas ni yam shing 'o ma can dang /",
    "T02TD3646E:260a-22": "mar dang til la sogs pa dbul bar bya'o //",
    "T02TD3646E:260a-23": "mtshan brgya rtsa brgyad pa'i bstod pa bya'o //",
    "T02TD3646E:260a-24": "bkra shis par bya ba'i phyir gong du bstan pa'i phrin las rnam pa bzhi char bya'o //",
    "T02TD3646E:260a-25": "de nas bsngo ba mkhan gyis tshe thal ba dang /",
    "T02TD3646E:260a-26": "sems can gyi las gsum pa bla na med pa'i byang chub tu bsngo bar bya'o //",
    "T02TD3646E:260a-27": "de la chos kyi 'khor lo bskor ba ni /",
    "T02TD3646E:260a-28": "bsngo ba mkhan gyis bskor ba dang /",
    "T02TD3646E:260a-29": "sngags mkhan gyis ro'i dbus su bskor ba phrin las rnam bzhi'i don du bskor ba ni /",
    "T02TD3646E:260a-30": "chos kyi 'khor lo rnam pa gsum du bskor ba'o //",
    "T02TD3646E:260a-31": "lan bcu gnyis su bskor ba ni /",
    "T02TD3646E:260a-32": "rdo rje sems dpa' nas rdo rje khu tshur du bskor ba ni zhi ba'o //",
    "T02TD3646E:260a-33": "rdo rje rin chen nas rdo rje legs par bskor ba ni rgyas pa'o //",
    "T02TD3646E:260a-34": "rdo rje chos nas rdo rje bzhad pa la bskor ba ni dbang ngo //",
    "T02TD3646E:260b-0": "rdo rje las nas rdo rje smra ba la @260b thug pa ni drag pa'o //",
    "T02TD3646E:260b-1": "de rnam pa bcu gnyis su bskor ba'o //",
    "T02TD3646E:260b-2": "gong du bskor ba thams cad de ltar bskor bar bya'o //",
    "T02TD3646E:260b-3": "yi ge brgya pa'i cho ga slob dpon padmas mdzad pa rdzogs so//"
}