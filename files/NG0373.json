{
    "NG0373:1": "@#// rgya gar skad du /",
    "NG0373:2": "tshig chad bod skad du /",
    "NG0373:3": "byang chub sems rma bya mjing bsnol gyi rgyud las /",
    "NG0373:4": "mtha'i mun sel chen po zhes bya ba /",
    "NG0373:5": "nam mkha' rnam par dag par byed pa /",
    "NG0373:6": "bcom ldan 'das 'jam dpal 'od srung chen po la phyag 'tshal lo //",
    "NG0373:7": "'di skad bdag gis thos pa dus gcig na /",
    "NG0373:8": "bcom ldan 'das 'og min gyi gnas su /",
    "NG0373:9": "sangs rgyas bye ba rnam par gzigs zhes bya ba /",
    "NG0373:10": "mtha' ma'i mun sel chen po ral gri kha mangs lta bus /",
    "NG0373:11": "lta ba yongs su gcod par byed pa //",
    "NG0373:12": "smras pa gsang sngags 'bras bu theg pa bla na med pa 'di la /",
    "NG0373:13": "spyi don lngas bstan te /",
    "NG0373:14": "le'u dang po rang bzhin rnam par dag pa'i sku /",
    "NG0373:15": "mi gnas pa'i ye shes chen po bstan pa dang */",
    "NG0373:16": "le'u gnyis pa rang byung gi ye shes chen po rang shar bar bstan pa dang */",
    "NG0373:17": "le'u gsum pa rdo rje sems dpa' rtogs pa mngon du gyur par bstan pa dang */",
    "NG0373:18": "le'u bzhi pa byang chub sems dpa' rjes su 'jug pa bstan pa dang */",
    "NG0373:19": "le'u lnga pa sangs rgyas kyi che ba bstan pa'o //",
    "NG0373:20": "sems can med pa'i sngon rol na /",
    "NG0373:21": "'byung ba chen po ye nas 'phags //",
    "NG0373:22": "'byung ba chen po'i sngon rol na //",
    "NG0373:23": "nam mkha' chen po ye nas 'phags //",
    "NG0373:24": "nam mkha' chen po'i sngon rol na //",
    "NG0373:25": "chos nyid rnam dag klong yangs nas //",
    "NG0373:26": "chen po lnga nyid rnam par dag / chen po lnga yi snying po ru //",
    "NG0373:27": "nga nyid gcig pu mngon du byung *//",
    "NG0373:28": "nga med nga ni ma rig pa yi @#//",
    "NG0373:29": "klong *//",
    "NG0373:30": "kun tu bzang po gtso bo ste //",
    "NG0373:31": "mi 'byed dpyod pa'i shes rab nga *//",
    "NG0373:32": "mi gnas mya ngan 'das pa'o //",
    "NG0373:33": "bdag med phyogs bral mi gnas ye shes sku //",
    "NG0373:34": "sgyu ma lta bu'i 'od ces bya ste /",
    "NG0373:35": "'dus ma byas pas nam mkha' lta bu thos bzhin",
    "NG0373:36": "du mi gnas pa rtsol ba med par grub pa",
    "NG0373:37": "/ rno ba myur ba gser gyi thur ma lta bu /",
    "NG0373:38": "gsal ba mi g.yo ba mar me lta bu'o //",
    "NG0373:39": "yid bzhin du mi 'jigs pa 'dam lta bu /",
    "NG0373:40": "yul ma 'gags pa /",
    "NG0373:41": "me long gi ngos la nyi ma shar ba lta bu'o //",
    "NG0373:42": "zhes byang chub sems rma bya mjing bsnol mtha'i mun sel gyi rgyud las /",
    "NG0373:43": "rang bzhin rnam par dag pa'i sku mi gnas pa'i",
    "NG0373:44": "ye shes chen po bstan pa'i le'u ste dang po'o",
    "NG0373:45": "// // de nas byang chub sems dpa' sems dpa'",
    "NG0373:46": "chen pos yang zhus pa /",
    "NG0373:47": "e ma ho rang byung bcom ldan 'das nam mkha'i mthongs nas gsal ba'i nyi ma shar nas /",
    "NG0373:48": "'dzam bu gling kun tu bde skyid phun sum tshogs pa /",
    "NG0373:49": "dbyer med rnam dag dbyings kyi zhing khams nas //",
    "NG0373:50": "rang byung ye shes 'gag med 'od du shar //",
    "NG0373:51": "sku gnyis mi snang gzugs sku'i 'od gsal ba //",
    "NG0373:52": "dpag med snying po sku lnga ya ma brla //",
    "NG0373:53": "chos sku rtsal ma 'gags pas cir yang sa ler mkhyen //",
    "NG0373:54": "gzhan gyi ma byas rang byung bcom ldan 'das //",
    "NG0373:55": "zhes bya'o //",
    "NG0373:56": "rigs kyi bu chos thams cad ni rang byung gi rig pa las byung zhing */",
    "NG0373:57": "rang rig pa shes pas rang rig pa'i ye shes zhes bya'o //",
    "NG0373:58": "rang byung ye shes zhes bya ba'i don ni /",
    "NG0373:59": "bde gshegs rgyal ba'i dgongs pa mthar phyin pas //",
    "NG0373:60": "rang byung ye shes mi rtog chos kyi sku //",
    "NG0373:61": "bya bral lhun rdzogs bde ba'i yul la gnas //",
    "NG0373:62": "ma bcos chos sku byang chub sems //",
    "NG0373:63": "snang med brjod bral smra bsam yul las 'das //",
    "NG0373:64": "skye med dbyings nas skye ba'i skur bstan pa //",
    "NG0373:65": "rang byung ye shes bdag med snying po'i sku //",
    "NG0373:66": "rgyu dang rkyen gyis mi gnas mya ngan 'das //",
    "NG0373:67": "snying po lhun grub shes rab rang byung sku //",
    "NG0373:68": "ye shes tshogs rdzogs sprul sku'i mthar phyin pa //",
    "NG0373:69": "mkha' la gzha' tshon 'dra ste rang bzhin rnam par",
    "NG0373:70": "dag / ma bcos 'gag med rig pa'i ye shes",
    "NG0373:71": "gsal // shes rab mthar phyin tha snyad rnam par",
    "NG0373:72": "dag / rig pa'i khu byug gsung gi sgra sgrogs",
    "NG0373:73": "gsal // pa // rang byung ma 'gags phyogs bcur 'phro //",
    "NG0373:74": "thabs mkhas thugs rje'i stobs kyi mkhyen mnga' ba //",
    "NG0373:75": "rdo rje sems dpa' sangs rgyas kun gyi dngos //",
    "NG0373:76": "rang byung dbyings kyi pho brang gzhal yas na //",
    "NG0373:77": "thugs rje'i sprul sku sangs rgyas rnam pa lnga //",
    "NG0373:78": "byams pa'i chos ston sangs rgyas rnam pa bzhi //",
    "NG0373:79": "rang bzhin lhun gyis grub pa ste //",
    "NG0373:80": "'gro ba rnams la sprul skur 'thon //",
    "NG0373:81": "thugs kyi dpal be'u yid bzhin zur brgyad nas /",
    "NG0373:82": "sangs rgyas byams pa mi mnyam mgon po rang byung sku //",
    "NG0373:83": "dbu yi gtsug tor 'khor lo rtsibs brgyad nas //",
    "NG0373:84": "sangs rgyas 'jam dpal dri med snying po rang @#//",
    "NG0373:85": "byung sku //",
    "NG0373:86": "mdzod spu'i bu ga ye shes gsang lam nas //",
    "NG0373:87": "sangs rgyas bde ldan mgon po spyan gzigs rang byung sku //",
    "NG0373:88": "shangs kyi rlung sgrom gsung gi brda' sgo nas //",
    "NG0373:89": "sangs rgyas phyag na rdo rje rang byung sku //",
    "NG0373:90": "ljags kyi pad mo 'dab brgyad ge sar nas //",
    "NG0373:91": "sangs rgyas bye ba rnam gzigs mkhyen pa rang byung sku //",
    "NG0373:92": "phyag g.yas 'khor lo rin chen zur brgyad nas //",
    "NG0373:93": "sangs rgyas gtsug tor dri med rang sangs rgyas //",
    "NG0373:94": "phyag g.yon pad+ma 'dab brgyad ge sar nas //",
    "NG0373:95": "sangs rgyas byams pa kun gzigs rang byung sku //",
    "NG0373:96": "zhabs g.yas rdo rje rgya gram gdan steng nas //",
    "NG0373:97": "sangs rgyas kun tu bzang po rang byung sku //",
    "NG0373:98": "zhabs g.yon ut+pal gdams pa'i gdan steng nas //",
    "NG0373:99": "'phags pa kun tu bzang po rang byung sku //",
    "NG0373:100": "rtogs pa'i ye shes chos la dbang bskur bas //",
    "NG0373:101": "rang byung lhun gyis grub pa'i ye shes yin //",
    "NG0373:102": "sdong po yal ga me tog 'bras bu'i tshul //",
    "NG0373:103": "rdo rje sems dpa' sangs rgyas kun gyi dngos //",
    "NG0373:104": "thugs rje sprul sku shes rab rang byung sku //",
    "NG0373:105": "byams pa'i chos ston gang yang cis 'dul ba //",
    "NG0373:106": "mos pa rgyan gyi dkyil 'khor chen po yin //",
    "NG0373:107": "bdag nyid chen po rdo rje sems dpa'i sku //",
    "NG0373:108": "sku gcig kun tu khyab pas nyag gcig kun tu grags //",
    "NG0373:109": "zhes rdo rje sems dpa' la thugs rje rang byung du shar bar bstan pa'o //",
    "NG0373:110": "zhes byang chub sems rma bya mjing bsnol mtha'i mun sel gyi rgyud las /",
    "NG0373:111": "rang byung gi ye shes shar ba'i le'u ste gnyis",
    "NG0373:112": "pa'o // // mngon du rtogs pa'i sangs rgyas rang",
    "NG0373:113": "byung gi ye shes /",
    "NG0373:114": "ye shes chen po la phyag 'tshal lo //",
    "NG0373:115": "dngos dag dngos med rang byung bde ba chen po 'di //",
    "NG0373:116": "skye ba med pas skye snang tshul //",
    "NG0373:117": "skye snang nyid ni skye 'gag med //",
    "NG0373:118": "'gag med rnam dag ye shes sku //",
    "NG0373:119": "dang por skye bar byed pa'i gzhi //",
    "NG0373:120": "dngos med mi gnas mya ngan 'das //",
    "NG0373:121": "sangs rgyas kun gyi mya ngan 'das //",
    "NG0373:122": "sangs rgyas kun gyi 'byung gnas te //",
    "NG0373:123": "rang byung ye shes rtog med gsal //",
    "NG0373:124": "gzugs su mnyam pa ma 'dres pas //",
    "NG0373:125": "nam mkha'i ri mo'i tshul du snang *//",
    "NG0373:126": "snang med ye shes gsal ba ste //",
    "NG0373:127": "brjod med spros bral klong du shar //",
    "NG0373:128": "rgyu rkyen rtog med ye shes gsal //",
    "NG0373:129": "de las 'khrul pa'i rkyen bzhi shar //",
    "NG0373:130": "ma rig bdag tu rtog pa'i blos //",
    "NG0373:131": "nam mkha' sprin gyi tshul bzhin du //",
    "NG0373:132": "thun mong 'khrul pa'i snang ba shar //",
    "NG0373:133": "skye ba med las bzhir snang tshul //",
    "NG0373:134": "rang byung ye shes bdag med sku /",
    "NG0373:135": "nyi ma'i snying po bzhin du gsal //",
    "NG0373:136": "pad+ma kha 'bu'i tshul bzhin du //",
    "NG0373:137": "rang byung ye shes rang gsal bas //",
    "NG0373:138": "thog ma'i sangs rgyas nyag gcig sku //",
    "NG0373:139": "rdo rje sems dpa' sku gsum rdzogs //",
    "NG0373:140": "u dum wa ra'i me tog las //",
    "NG0373:141": "snying po rang byung gzugs skur shar //",
    "NG0373:142": "chos nyid dag pa'i snang ba la //",
    "NG0373:143": "rang byung gzugs sku'i 'od gsal ba //",
    "NG0373:144": "rdo rje sems dpa' bdag nyid kyang *//",
    "NG0373:145": "skad @#//",
    "NG0373:146": "cig de las mngon sangs rgyas //",
    "NG0373:147": "mthong ma myong ba'i yul mthong bas //",
    "NG0373:148": "chos nyid ma dang phrad pa yin //",
    "NG0373:149": "len ma myong ba'i lus blangs pas //",
    "NG0373:150": "ye shes rang sa zin pa yin //",
    "NG0373:151": "shes ma myong ba'i gtam shes pas //",
    "NG0373:152": "rang dbang mngon du gyur pa yin //",
    "NG0373:153": "sgyu lus sgyu ma'i sku la thim //",
    "NG0373:154": "smra bsam brjod med shes rab pha rol phyin //",
    "NG0373:155": "rdo rje lta bu'i ting 'dzin thob //",
    "NG0373:156": "mi gnas ye shes bdag med mya ngan 'das //",
    "NG0373:157": "'bras bu sku gnyis mi snang mthar phyin sku //",
    "NG0373:158": "rtog 'dzin chos la mi gnas mya ngan 'das //",
    "NG0373:159": "rnam grol zag med thams cad dbyer med thim //",
    "NG0373:160": "'du 'bral med pa'i mkha' klong dag pa nas /",
    "NG0373:161": "bdag med chen po mi 'gyur mi bral bas //",
    "NG0373:162": "bde ba chen po 'du 'bral med pa'i sku //",
    "NG0373:163": "sku gsum yon tan mthar phyin dbyer med rang bzhin rdzogs //",
    "NG0373:164": "gcig pu lhun grub gnyis med mtha' las 'das //",
    "NG0373:165": "zhes gsungs so //",
    "NG0373:166": "kye rdo rje sems dpa' nyon cig / ngas ma 'ongs pa'i sngon rol nas /",
    "NG0373:167": "gzhi snang chen por de ltar gnas so //",
    "NG0373:168": "rang byung du byung ba'i dus su de ltar ngas shes so //",
    "NG0373:169": "mya ngan las 'das pa'i 'og tu /",
    "NG0373:170": "de bzhin gshegs pa thams cad la de ltar snang gis /",
    "NG0373:171": "rigs kyi bu de bzhin du de ltar byos shig / ces gdams nas /",
    "NG0373:172": "dbu'i thor gtsug dang */",
    "NG0373:173": "mdzod spu'i bu ga dang */",
    "NG0373:174": "shangs kyi rlung sgrom dang */",
    "NG0373:175": "ljags kyi pad mo dang */",
    "NG0373:176": "thugs kyi dpal be'u dang */",
    "NG0373:177": "phyag dang zhabs kyi mthil rnams dang */",
    "NG0373:178": "ba spu'i bu ga nas /",
    "NG0373:179": "'od zer bye ba drug stong byung nas /",
    "NG0373:180": "de bzhin gshegs pa'i sku bsam gyis mi khyab pa 'thon te /",
    "NG0373:181": "sems can rnams la chos ston to //",
    "NG0373:182": "zhes bka' stsal nas /",
    "NG0373:183": "ri me ri 'bar ba'i rtse mo la lha mo",
    "NG0373:184": "'od zer can gyi klong du mya ngan las 'das",
    "NG0373:185": "so // de dang gnyis su med par sangs rgyas so //",
    "NG0373:186": "zhes byang chub sems rma bya mjing bsnol mtha'i mun sel gyi rgyud las /",
    "NG0373:187": "rdo rje sems dpa' sngon du gyur pa'i rtogs pa'i",
    "NG0373:188": "sangs rgyas par bstan pa'i le'u ste gsum pa'o //",
    "NG0373:189": "// de nas rjes su 'jug pa'i byang chub sems",
    "NG0373:190": "dpa' chen pos / kye kye /",
    "NG0373:191": "mkhyen rab kyi bdag po /",
    "NG0373:192": "de ltar mkhyen pa mnga' ba /",
    "NG0373:193": "mkhyen pa gzigs pa /",
    "NG0373:194": "mkhyen pa thabs dang ldan pa /",
    "NG0373:195": "mkhyen rab kyi bdag po 'jam dpal gzhon nu 'od srungs la phyag 'tshal lo //",
    "NG0373:196": "kye thugs rje chen po bdag gis sems can gyi don du /",
    "NG0373:197": "rtogs pa mngon du gyur par bya ba'i thabs bstan du gsol /",
    "NG0373:198": "ces zhus so //",
    "NG0373:199": "kye kye rdo rje 'dzin pa nyon cig / phyogs bcu dus gsum gyi sangs rgyas thams cad dang */",
    "NG0373:200": "snying po byang chub la mngon par zhugs par gnas so //",
    "NG0373:201": "shes kyang gzhi phyi mo rang bzhin rnam par dag pa man shel gyi sku lta bu /",
    "NG0373:202": "sna tshogs phyogs 'dzin med pa rang gnas pa /",
    "NG0373:203": "chos thams cad kyi mtha' la gnas pa /",
    "NG0373:204": "rang bzhin rtog med gsal ba / @#//",
    "NG0373:205": "chos thams cad kyi de bzhin nyid ni shes bzhin du mi gnas pa /",
    "NG0373:206": "yul las 'das pa /",
    "NG0373:207": "yul med pa'i yul sku las 'das pa /",
    "NG0373:208": "sku med pa'i sku /",
    "NG0373:209": "grangs las 'das pa /",
    "NG0373:210": "grangs med pa'i grangs shes rab las 'das pa /",
    "NG0373:211": "shes rab med pa'i shes rab /",
    "NG0373:212": "ye shes khyab gdal chen po sku ru med pa'i chos nyid /",
    "NG0373:213": "dngos med byang chub chen po rang rig byang chub snying po'i tshogs /",
    "NG0373:214": "mtshon pa mya ngan las 'das pa /",
    "NG0373:215": "mtshon du med do //",
    "NG0373:216": "zhes pa'i tshig gis mtshon te /",
    "NG0373:217": "mtshon byed chos su bzhag nas /",
    "NG0373:218": "snying po byang chub la mngon par zhugs par gnas so //",
    "NG0373:219": "de yang mtshon byed kyi rtogs pas shes bya las bzhag nas /",
    "NG0373:220": "de'i sku mngon par bstan pa'i dus su /",
    "NG0373:221": "rtogs pa'i don mngon sum du gtan la phab nas /",
    "NG0373:222": "shes bya la nyams pa med pa'i rtogs pa mngon du gyur pa'i sangs rgyas zhes bya'o //",
    "NG0373:223": "de nas byang chub sems dpas don nges pa rnyed nas /",
    "NG0373:224": "bcom ldan 'das kyi zhal mngon sum gzigs te /",
    "NG0373:225": "mdzad pa mkhyen nas rgyud dag pa'i rdo rje 'chang chen po dang */",
    "NG0373:226": "gnyis su med par mya ngan 'das so //",
    "NG0373:227": "zhes byang chub sems rma bya mjing bsnol mtha'i mun sel gyi rgyud las /",
    "NG0373:228": "rjes su 'jug pa'i byang chub sems dpa' rtogs pa",
    "NG0373:229": "mngon du gyur par bstan pa'i le'u ste bzhi pa'o",
    "NG0373:230": "// // de nas byang chub sems dpa' sems dpa'",
    "NG0373:231": "chen pos yang zhus pa /",
    "NG0373:232": "bcom ldan 'das mi mnyam mgon pos sangs rgyas dang sku mi mnyam pas /",
    "NG0373:233": "sku'i sprul pa bsam gyis mi khyab pa dang */",
    "NG0373:234": "gsung mi mnyam pas gsung gi sprul pa bsam gyis mi khyab pa dang */",
    "NG0373:235": "thugs mi mnyam pas thugs kyi sprul pa bsam gyis mi khyab pa dang */",
    "NG0373:236": "chos nyid mi mnyam pas chos spyi thams cad las grol bar bstan pa dang */",
    "NG0373:237": "stobs mi mnyam pas rtogs pa skad cig ma la ye shes mthar phyin pa'o //",
    "NG0373:238": "zhes zhus te /",
    "NG0373:239": "de nas bcom ldan 'das kyis bka' stsal pa /",
    "NG0373:240": "rigs kyi bu zhu ba zhus pa de legs so //",
    "NG0373:241": "shes rab kyi mtha' chod par rtogs pa'i mtha' mi chod do //",
    "NG0373:242": "shes rab la nyam nga ba dang bag tsha ba med na /",
    "NG0373:243": "'bras bu mthar phyin pa'i ye shes skye ba la rag ma lus so //",
    "NG0373:244": "yang dag par rdzogs pa'i sangs rgyas la /",
    "NG0373:245": "thugs rje sprul pa'i sku lnga shar ba'i dus su /",
    "NG0373:246": "rang byung gi ye shes chen po lnga zhes bya ste /",
    "NG0373:247": "sangs rgyas mar me mdzad stong gi gtsug phud rin po che zhes grags pas /",
    "NG0373:248": "'dzam bu gling bye ba phrag brgyar thugs rje sprul",
    "NG0373:249": "pa'i sku bye ba phrag brgyar 'byung bar 'gyur te",
    "NG0373:250": "/ rdzu 'phrul gyi stobs khyad par can gzhan las 'phags pas /",
    "NG0373:251": "'phags pa nam mkha'i snying po zhes grags te che ba'o //",
    "NG0373:252": "a ti yo ga rdzogs pa chen pos chos thams cad zil gyis mnan cing */",
    "NG0373:253": "bdud dang mu stegs thams cad dbang du bsdus pas /",
    "NG0373:254": "'phags pa gtsug tor can dri ma med @#//",
    "NG0373:255": "pa zhes grags so //",
    "NG0373:256": "sangs rgyas kyi che ba'o //",
    "NG0373:257": "'khor ba mya ngan las 'das pa'i chos thams cad la /",
    "NG0373:258": "bzang ngan dang yin min mi 'byed cing */",
    "NG0373:259": "don mnyam pa chen por la bzla ba'i dus su /",
    "NG0373:260": "'phags pa kun tu bzang po zhes grags te che ba'o //",
    "NG0373:261": "yang dag par rdzogs pa'i sangs rgyas la /",
    "NG0373:262": "tshad med pa bzhi dang */",
    "NG0373:263": "phrin las rnam pa bzhi'i sgo nas /",
    "NG0373:264": "ji ltar 'tshams pa'i don byed nus pa'i sangs rgyas byams pa bzhi byung bas /",
    "NG0373:265": "byang chub sems dpa' byams pa kun gzigs zhes grags te che ba'o //",
    "NG0373:266": "zhes byang chub sems rma bya 'jing bsnol mtha'i mun sel rgyud las /",
    "NG0373:267": "'bras bu bla na med pa'i theg pa bstan pa'i nang nas /",
    "NG0373:268": "rgyud dag pa'i rdo rje 'chang chen po dang */",
    "NG0373:269": "sprul pa'i sangs rgyas re res mdzad pas /",
    "NG0373:270": "so so'i don bstan tshul gyi le'u ste lnga pa'o",
    "NG0373:271": "// // rma bya mjing bsnol mtha'i mun sel ces"
}