{
    "NG0466:1": "@#// rgya gar skad du /",
    "NG0466:2": "ti la pra sa la ra d+ha du hi ma gu h+ya han+t+ra /",
    "NG0466:3": "bod skad du /",
    "NG0466:4": "thig le spros pa gcod pa'i rgyud /",
    "NG0466:5": "gsang ba yang gter gyi rgyud ces bya ba /",
    "NG0466:6": "bcom ldan 'das dpal kun tu bzang po la phyag 'tshal lo /",
    "NG0466:7": "'di skad bdag gis thos pa'i dus gcig na /",
    "NG0466:8": "bcom ldan 'das thig le'i klong du gyur pa'i dgongs pa la zhugs te /",
    "NG0466:9": "thams cad rang thig le rang grol gyi bstan ces bya /",
    "NG0466:10": "'od zer bye ba phrag mang po spros te chos 'chad pa'i dus de ru /",
    "NG0466:11": "bcom ldan 'das snying sku rdo rje sems dpa' sprul",
    "NG0466:12": "nas sangs rgyas gang+ga'i klung gi bye ma snyed la",
    "NG0466:13": "chos bstan pas / de'i tshe de'i dus na /",
    "NG0466:14": "zhu ba po mi'i byang chub sems dpa' dga' rab",
    "NG0466:15": "rdo rje sa gsum gyi mnga' bdag ces bya ba",
    "NG0466:16": "des / bcom ldan 'das bdag cag sangs rgyas sa",
    "NG0466:17": "la gnas pa'i byang chub sems dpa' bsam gyis mi",
    "NG0466:18": "des / khyab ste / bdag gi la 'di la",
    "NG0466:19": "shin tu zab pa rgya che ba gcig gsungs so",
    "NG0466:20": "des / khyab ste / // thig le spros pa gcod pa'i rgyud las /",
    "NG0466:21": "gleng gzhi'i le'u ste dang po'o // // de nas",
    "NG0466:22": "bcom ldan 'das ting nge 'dzin de las bzhengs nas",
    "NG0466:23": "'di skad ces bka' stsal to //",
    "NG0466:24": "sangs rgyas dang byang chub sems dpa' thams cad nyon cig / zang thal lnga dang gdangs dbyangs lnga //",
    "NG0466:25": "dbang dang dam tshig sdom pa la sogs te //",
    "NG0466:26": "bar do med dang bar do yod //",
    "NG0466:27": "dpang po rab sogs dang sbyar te //",
    "NG0466:28": "rgyun dang dum bu la sogs pa //",
    "NG0466:29": "de ni bdag gis bshad par bya //",
    "NG0466:30": "zhes gsungs so //",
    "NG0466:31": "thig le spros pa gcod pa'i rgyud las /",
    "NG0466:32": "bsdus nas bka' stsal pa'i le'u ste gnyis pa'o //     // de nas lag na rdo rjes zhus pa /",
    "NG0466:33": "zang thal lnga po bshad du gsol //",
    "NG0466:34": "zhes zhus pas /",
    "NG0466:35": "yang bka' stsal pa /",
    "NG0466:36": "kun gzhi'i snying po yid //",
    "NG0466:37": "sgo lnga rang thal zang thal te //",
    "NG0466:38": "de ni bdag gis bshad par bya //",
    "NG0466:39": "kun gzhi zang thal gyi dpe ni //",
    "NG0466:40": "dpe rgya mtsho chen po dang 'dra ste /",
    "NG0466:41": "rgya mtsho de la ni nyin mo rnyog pa med par dwangs //",
    "NG0466:42": "rnyog ma'i skyon gyis ma gos te /",
    "NG0466:43": "mtshan mo zla ba dang gza' skar thams cad 'char te /",
    "NG0466:44": "rgya mtsho dang gza' skar dbyer med phyed do //",
    "NG0466:45": "dpe de bzhin du mtshan mo dang 'dra ba'i kun gzhi'i dbugs dang bcas kyi bar du /",
    "NG0466:46": "kun gzhi rgya mtsho 'dra ba de la /",
    "NG0466:47": "bag chags gza' skar dang 'dra ba de dbye bas mi phyed do //",
    "NG0466:48": "gza' skar des kyang rgya mtsho zang thal du 'dug pa de la /",
    "NG0466:49": "gza' skar gyis phan yang ma thogs gnod pa yang ma skyal lo //",
    "NG0466:50": "zhus pa /",
    "NG0466:51": "bag chags dang kun gzhi dbyer mi phyed na /",
    "NG0466:52": "khams gsum du 'khor ba las mo thar ro /",
    "NG0466:53": "zhes zhus pas /",
    "NG0466:54": "dper na nyin mo nyi ma shar ba'i dus na /",
    "NG0466:55": "nyi ma shar ba tsam gyis gza' skar a cang yang ches /",
    "NG0466:56": "zla ba'i 'od kyang shi nas /",
    "NG0466:57": "rgya mtsho yang mi snang la rnyog ma thams cad dang bral te /",
    "NG0466:58": "dpe de dang 'dra bar da lta ye shes sgrib pa dang */ @#//",
    "NG0466:59": "dri ma thams cad dang bral ba'i ye shes thams cad mkhyen pa zang thal du shar bas /",
    "NG0466:60": "dbugs chad pa'i dus dper na nyi ma shar ba dang 'dra ste /",
    "NG0466:61": "rnam rtog thams cad sangs nas sangs rgyas so //",
    "NG0466:62": "zhes gsungs so //",
    "NG0466:63": "kun gzhi zang thal la ngo sprad pa'i le'u ste gsum pa'o //    // yang bka' stsal pa /",
    "NG0466:64": "snying po zang thal gyi dpe ni /",
    "NG0466:65": "man shel dang mthun te /",
    "NG0466:66": "man shel dwangs pa de la /",
    "NG0466:67": "dper na zer ma 'gag pa dang */",
    "NG0466:68": "'od kha dog lnga mi 'gag ste /",
    "NG0466:69": "zer du shar yang ni shes par mi gnas pa /",
    "NG0466:70": "yid dang rtog par mi gnas /",
    "NG0466:71": "'od du shar yang ni gzung ba'i yul du mi gnas te shes pa zang thal zer yang thal /",
    "NG0466:72": "'od zang thal lo //",
    "NG0466:73": "dpe de bzhin du snying po'i ye shes de yang */",
    "NG0466:74": "sgrib g.yogs kyis ma gos par zang thal /",
    "NG0466:75": "zer dang 'dra bar yin du shar yang rtog pa med /",
    "NG0466:76": "rang snang ma 'gags gzung ba'i yul du mi 'dzin /",
    "NG0466:77": "de gang la ngo sprad pa zer phung 'tshengs kyi mkhan po de dmigs pa'i mig dang 'dra ste /",
    "NG0466:78": "ma rtogs pa'i dus na zer te /",
    "NG0466:79": "snang 'dzin thams cad dug lnga ru 'char ro //",
    "NG0466:80": "dmigs pa'i mig gis chu mthong ba //",
    "NG0466:81": "ngoms shing tshim pa dang 'dra ste //",
    "NG0466:82": "zer des snying po lta thabs kyis bltas pas mthong ste /",
    "NG0466:83": "mthong ba tsam gyis grol lo /",
    "NG0466:84": "zhes gsungs so //",
    "NG0466:85": "snying po zang thal la ngo sprad pa'i le'u ste bzhi pa'o ///",
    "NG0466:86": "/ yang bka' stsal pa /",
    "NG0466:87": "yid zang thal ni /",
    "NG0466:88": "dper na rlung dang smig sgyu dang 'dra ste /",
    "NG0466:89": "dper na rlung de yang mi snang ste /",
    "NG0466:90": "don byed nus te thams cad bskyod pa'i rlung yin pa dang 'dra bar /",
    "NG0466:91": "yid ma g.yos na rtog pa med do //",
    "NG0466:92": "g.yos na phung 'tshengs la spyod do //",
    "NG0466:93": "phung 'tshengs de zang thal du gnas kyang thams cad la dbang sgyur nus te /",
    "NG0466:94": "ngan ba sna tshogs kun gzhi las gsog go / bsags kyang zang thal lo //",
    "NG0466:95": "ci dang 'dra ste /",
    "NG0466:96": "smig sgyu de rta dang */",
    "NG0466:97": "mi dang */",
    "NG0466:98": "chur snang yang */",
    "NG0466:99": "ngo bo shes nas 'dug pa'i dus thams cad zang thal du 'char ro //",
    "NG0466:100": "zhes gsungs so //",
    "NG0466:101": "yid zang thal du ngo sprad pa'i le'u ste lnga pa'o //     // de nas yang bka' stsal pa /",
    "NG0466:102": "sgo lnga rang dwangs zang thal gyi dpe /",
    "NG0466:103": "me long du skyes bu'i byang ltas pa dang 'dra ste /",
    "NG0466:104": "dper na me long gi nang sgo lnga yul me long gnyis wa le snang ste /",
    "NG0466:105": "snang stong dbyer med du 'dug pa bzhin du /",
    "NG0466:106": "de rang snang du shes pas /",
    "NG0466:107": "sgo lnga zang thal du yul me long du snang ste /",
    "NG0466:108": "zang thal lo //",
    "NG0466:109": "dpe dang 'dra bar /",
    "NG0466:110": "sgo lnga zang thal rig pa'i ye shes rang snang",
    "NG0466:111": "rang byung ye shes gnyis dbyer med par shar bas",
    "NG0466:112": "/ sgo lnga rang thal zag thal ces bya'o //",
    "NG0466:113": "de yang bltas pa'i dus na 'char ro //",
    "NG0466:114": "zhes gsungs so //",
    "NG0466:115": "sgo lnga rang snang zang thal ngo sprad pa'i le'u",
    "NG0466:116": "ste drug pa'o // // de nas yang bka' stsal",
    "NG0466:117": "pa / gdung zhes bya ba'i sreg pa yi //",
    "NG0466:118": "de ni bdag gis bshad par @#//",
    "NG0466:119": "bya //",
    "NG0466:120": "gdung zhes bya ba ro sreg ste //",
    "NG0466:121": "kun gzhi bag chags kyi ro dang */",
    "NG0466:122": "'khrul pa rnam rtog gi ro dang */",
    "NG0466:123": "bskyed rim ting nge 'dzin gyi ro dang */",
    "NG0466:124": "rdzogs chen lta sgom spyod pa'i ro dang bzhi'o //",
    "NG0466:125": "de la kun gzhi bag chags kyi ro'i dpe ni /",
    "NG0466:126": "dper na gnyid log pa'i dus na nor bsam gyis",
    "NG0466:127": "mi khyab pa rnyed nas longs spyad pa lta bu",
    "NG0466:128": "ste / kun gzhi dngos po med pa'i gzhi de dag la /",
    "NG0466:129": "rtog pa bzang ngan sna tshogs la longs spyod de /",
    "NG0466:130": "de yang chags shing zhen pas 'khor ba las thar pa'i dus med pa /",
    "NG0466:131": "kun gzhi bag chags kyi ro 'di /",
    "NG0466:132": "thams cad mkhyen pa'i hom khung du shes rab chen po'i me sbar te /",
    "NG0466:133": "bag chags kyi yam shing la rig pa ye shes kyi me sbar te /",
    "NG0466:134": "thig le brdal khyab tu sbyangs nas btang ngo *//",
    "NG0466:135": "de nas 'khrul pa rnam rtog gi ro bsreg par byas te /",
    "NG0466:136": "'khrul pa rnam rtog gi ro bsregs pas /",
    "NG0466:137": "'khrul pa'i sgyu ma rig pa ye she kyi hom khung du shes rab chen pos bsreg par bya'o //",
    "NG0466:138": "rnam par rtog pas 'khrul pa'i rkyen rang byung ye",
    "NG0466:139": "shes mes thig le hom khung du sreg / thig",
    "NG0466:140": "le'i ngang du sbyang bar bya'o //",
    "NG0466:141": "bskyed rim gyi lha la chags pa /",
    "NG0466:142": "sa bag chags mtshan ma'i ro ye shes khong gsal gyi hom khung du /",
    "NG0466:143": "thabs 'gag pa med pa'i ro //",
    "NG0466:144": "thig le kun khyab tu bsreg byang bya'o //",
    "NG0466:145": "lta sgom spyod pa mtha' gsum gyi ro //",
    "NG0466:146": "lta ba rang bzhin med par chad pa'i ro //",
    "NG0466:147": "sgom pa nyams myong 'dod pa brtag pa'i ro //",
    "NG0466:148": "nyams la chags sdang skyes pa spyod pa dug lnga'i ro //",
    "NG0466:149": "lhag mthong rig pa'i ye shes kyi hom khung du /",
    "NG0466:150": "rang 'bar ba thig le nyag gcig gis mes bsreg par bya'o //",
    "NG0466:151": "zhes gsungs so //",
    "NG0466:152": "sbyangs sa bstan pa'i le'u ste bdun pa'o // //",
    "NG0466:153": "de nas yang dbang gi gdams ngag bka' stsal pa",
    "NG0466:154": "/ bum pa thabs dang gsang sngags dang *//",
    "NG0466:155": "tshig dbang rnam pa bzhi ru bstan //",
    "NG0466:156": "bum pa'i dbang la rnam pa bzhi //",
    "NG0466:157": "sems nyid 'od gsal phyi yi bum pa yin //",
    "NG0466:158": "rig pa 'od gsal nang gi bum pa yin //",
    "NG0466:159": "ye shes 'od gsal gsang ba'i bum pa yin //",
    "NG0466:160": "thig le 'od gsal dbyer med bum pa yin //",
    "NG0466:161": "zhes gsung so //",
    "NG0466:162": "thabs dang shes rab dbang du bstan pa ni //",
    "NG0466:163": "rang snang thabs su shes na thabs kyi dbang *//",
    "NG0466:164": "snang ba rang grol du rtogs pa shes rab dbang *//",
    "NG0466:165": "zhes gsungs so //",
    "NG0466:166": "gsang ba'i dbang la bzhi ste /",
    "NG0466:167": "rig ma lam brten dga' ba bzhi //",
    "NG0466:168": "de ni phyi yi gsang ba'i dbang *//",
    "NG0466:169": "rang snang gsal skyes bas dga' ba yin //",
    "NG0466:170": "rig pa zang thal skyes pa mchog dga' yin //",
    "NG0466:171": "gnyis med ye shes zang thal ba //",
    "NG0466:172": "lhan cig skyes pa'i dga' ba yin //",
    "NG0466:173": "dbyer med thig le grol ba dga' bral chen po yin //",
    "NG0466:174": "zhes gsungs so //",
    "NG0466:175": "tshig gi dbang ni rnam bzhi ste //",
    "NG0466:176": "'byung ba lnga yis ngo sprad pas //",
    "NG0466:177": "rang byung ye shes tshig gi mchog / dug lnga dag gis ngo @#//",
    "NG0466:178": "sprad pas //",
    "NG0466:179": "rig pa'i ye shes tshig gi mchog tu brjod //",
    "NG0466:180": "'gyu ba mi 'gag thol thol skye ba la //",
    "NG0466:181": "lhag mthong rig pa'i ye shes ngo sprod ngo sprod mtshon //",
    "NG0466:182": "tshig gi dbang po chos kyi spyan la sprad //",
    "NG0466:183": "bum pa'i dbang ni rang snang 'od la sprad //",
    "NG0466:184": "thabs dang shes rab dbang ni tsit+ta'i nang du sprad //",
    "NG0466:185": "ye shes chen po'i dbang ni ye shes spyan la sprad //",
    "NG0466:186": "thams cad rang la yod pas dbang zhes bya *//",
    "NG0466:187": "de rnams bla mas ston pa'i tshig thob nas //",
    "NG0466:188": "rab tu gces pas dbang zhes bya //",
    "NG0466:189": "zhes gsungs so //",
    "NG0466:190": "dbang rang la sprad pa'i le'u ste brgyad pa'o //     // yang bka' stsal pa /",
    "NG0466:191": "dam tshig srung ba zhes bya ba //",
    "NG0466:192": "ma nor ma bcos dam tshig yin //",
    "NG0466:193": "shes rab chen po ma nor bas //",
    "NG0466:194": "thig le ma bcos rang sar grol //",
    "NG0466:195": "de ni dam tshig nyams med yin //",
    "NG0466:196": "bsrung bya byung na nyams te mchi //",
    "NG0466:197": "bde chen thig le rnam par dag / de ni sdom pa rang dag yin //",
    "NG0466:198": "gzung rgyu byung na 'chor bar mchi //",
    "NG0466:199": "zhes gsungs so //",
    "NG0466:200": "dam tshig sdom pa la bzlas pa bstan pa'i le'u",
    "NG0466:201": "ste dgu pa'o // // de nas yang bka' stsal",
    "NG0466:202": "pa / 'dus byas 'dus ma byas kyi bar //",
    "NG0466:203": "bar na rtog med chos sku gnas //",
    "NG0466:204": "rtog med rtogs na bar do med //",
    "NG0466:205": "sgyu ma 'ja' tshon gnyis kyi bar //",
    "NG0466:206": "bar na thig le nyag gcig gnas //",
    "NG0466:207": "nyag gcig rtog na bar do med //",
    "NG0466:208": "'gro drug rang snang gnyis kyi bar //",
    "NG0466:209": "'gro drug bar na rang byung sku //",
    "NG0466:210": "sprul sku rtogs na bar do med //",
    "NG0466:211": "sems dang chos dang rnam rtog chags sdang la sogs pa'i //",
    "NG0466:212": "gzung 'dzin thams cad sems yin pas //",
    "NG0466:213": "de sol yin pas rtogs pa'o //",
    "NG0466:214": "sems las 'byung bar yang ni rtogs //",
    "NG0466:215": "sems de mi rgyu dgu la rgyu //",
    "NG0466:216": "mi bsam dgu la bsam //",
    "NG0466:217": "dbyibs gzugs kha dog snang yang sems //",
    "NG0466:218": "thams cad sems su shes kyang sangs mi rgya //",
    "NG0466:219": "zhes te gzung 'dzin mi 'chad pa'i phyir //",
    "NG0466:220": "cis te ji srid sems yod sems la spyod na gzung 'dzin la spyod pa'i phyir //",
    "NG0466:221": "sangs rgyas gang la zer ces zhus pas /",
    "NG0466:222": "thig le nyag gcig po de la gong ma rnams las log pa ste /",
    "NG0466:223": "snang ba'i yul med pas /",
    "NG0466:224": "'dzin pa'i shes pas bzung du mi btub /",
    "NG0466:225": "'dzin pa'i shes pa rang byung bas /",
    "NG0466:226": "shes rig blo las 'das pas thig le /",
    "NG0466:227": "phyi nang dbye ba med pas nyag gcig / thig le'i dgongs pa rang gnas so //",
    "NG0466:228": "sangs rgyas med pa rang yin pas /",
    "NG0466:229": "chags sdang skyed med dug lnga rang gi lam du khyer /",
    "NG0466:230": "ma rig pa dang 'dangs sangs ma rig pa med pas /",
    "NG0466:231": "rig pa gzhi la 'gro sa med /",
    "NG0466:232": "gzhi rang yin pas /",
    "NG0466:233": "rnam rtog la rgyun du song */",
    "NG0466:234": "chad sa med /",
    "NG0466:235": "rnam rtog mi mnga' bas so //",
    "NG0466:236": "zhes gsungs so //",
    "NG0466:237": "bar do mnyam sbyor ngo sprod pa'i li'u ste bcu",
    "NG0466:238": "pa'o // // bar ma do yi don bshad kyang",
    "NG0466:239": "*// rgyun dang dum bu bshad du gsol //",
    "NG0466:240": "zhes zhus pas /",
    "NG0466:241": "bka' stsal @#//",
    "NG0466:242": "pa /",
    "NG0466:243": "dum bus rgyun mthong dum bur rgyun du song *//",
    "NG0466:244": "rgyu ni dug lnga rang snang ma 'gags pas //",
    "NG0466:245": "dug lnga rgyun du snang ba'o //",
    "NG0466:246": "'gyu ba phyogs med gcod pa dum bu'o //",
    "NG0466:247": "dum bus sangs pa med pas rgyun du song *//",
    "NG0466:248": "dum bu spyad pas rgyun du 'khor ba la gnas //",
    "NG0466:249": "des na dum bu 'bras bu rgyun du grub //",
    "NG0466:250": "rgyun dang dum bu lam du khyer ba bstan pa ni //",
    "NG0466:251": "'gyu ba phyogs med 'gyu ba'i dum bu ste //",
    "NG0466:252": "'phags pa 'jam dpal lta stangs dang *//",
    "NG0466:253": "thugs rje chen po'i lta stangs des //",
    "NG0466:254": "rdo rje 'chang gi lta stangs kyis //",
    "NG0466:255": "lta stangs phyogs med byas pa yi //",
    "NG0466:256": "dum bu phyogs med rgyun du song *//",
    "NG0466:257": "rgyun ni thig le khong nas 'bar phyi 'bar //",
    "NG0466:258": "dbyer med du 'char nang du 'char ro //",
    "NG0466:259": "'bar pa gsum la re lan gsum //",
    "NG0466:260": "gsum mnyam dus mnyam du 'char ro //",
    "NG0466:261": "'bar chen po'i klong dang dug lnga 'gyu ba spangs so //",
    "NG0466:262": "thig le spros pa gcod pa'i rgyud /",
    "NG0466:263": "khongs la du sangs rgyas so tsam du bstan pa'o //",
    "NG0466:264": "de nas bcom ldan 'das thig le'i ngang du nyid sangs rgyas nas /",
    "NG0466:265": "mi snang bar gyur to //",
    "NG0466:266": "lag na rdo rje la sogs pa thams cad rjes su yi rang ngo *//",
    "NG0466:267": "thig le spros pa gcod pa'i rgyud gsang ba yang gter zhes bya ba /",
    "NG0466:268": "zhu ba po rdo rje sems dpas zhus /",
    "NG0466:269": "sdud pa po phyag na rdo rjes bsdus /",
    "NG0466:270": "thams cad rang gi 'dug tshul du bstan no //"
}