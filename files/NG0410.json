{
    "NG0410:0": "[(]14[)]@#// bzhin yongs shes pas //",
    "NG0410:2": "mgon po khyed la gsol ba gdab //",
    "NG0410:3": "srog gi 'byung ba nam mkha' che //",
    "NG0410:4": "gang zag gang la sbyin pa dang *//",
    "NG0410:5": "ji ltar bur ni nan tan bya //",
    "NG0410:6": "bcom ldan 'das kyis bka' stsal pa //",
    "NG0410:7": "slob ma gang la sbyin pa dang *//",
    "NG0410:8": "ji ltar nan tan bya ba ste //",
    "NG0410:9": "kun tu bzang po blo gros mchog / khyod la bstan pas nyan par gyis //",
    "NG0410:10": "dul ba dad pa shes rab can //",
    "NG0410:11": "bstan bcos mang po mthar phyin pa //",
    "NG0410:12": "rnam par rtog pa'i lam bral ba //",
    "NG0410:13": "lhan cig skyes pa'i shes rab ldan //",
    "NG0410:14": "skye ba bdun pa bden par smra //",
    "NG0410:15": "gzhan gzhung mi dga' smra ba po //",
    "NG0410:16": "dkon mchog gsum la dad pa can //",
    "NG0410:17": "rin chen gang zag ces bya ba //",
    "NG0410:18": "srog gi 'byung ba nam mkha' che //",
    "NG0410:19": "de la mtshungs med sbyin par bya //",
    "NG0410:20": "de nas des na rang don phun sum tshogs //",
    "NG0410:21": "gzhan don phun sum tshogs rung 'gyur //",
    "NG0410:22": "ma dad pa dang rmongs pa dang *//",
    "NG0410:23": "nga rgyal bag chags bdag nyid can //",
    "NG0410:24": "thos pa chung dang 'jigs pa dang *//",
    "NG0410:25": "rtog pa du ma'i rang bzhin can //",
    "NG0410:26": "tsan dan la sogs gang zag la //",
    "NG0410:27": "blo dang ldan pas sbyin mi bya //",
    "NG0410:28": "nor la chags sam bag med dam //",
    "NG0410:29": "rmongs pa 'am ni nga rgyal bas //",
    "NG0410:30": "gal te de rnams la byin na //",
    "NG0410:31": "bla ma dmyal bar 'gro ba yin //",
    "NG0410:32": "gang la sbyin pa de rnams kyang *//",
    "NG0410:33": "'og tu kha bltas ngan song 'gro //",
    "NG0410:34": "de phyir 'bad pa thams cad kyis //",
    "NG0410:35": "yongs su brtags te sbyin par bya //",
    "NG0410:36": "rgyud kyi rgyal po blo bzang bas //",
    "NG0410:37": "gang zhig rang gi yongs brtags te //",
    "NG0410:38": "yang dag slob ma la sbyin bya //",
    "NG0410:39": "de ni rdo rje 'chang 'dra 'gyur //",
    "NG0410:40": "slob mas kyang ni skal ba dang *//",
    "NG0410:41": "bde dang grags pa thob par 'gyur //",
    "NG0410:42": "tshe 'dir rtag tu bde ba dang *//",
    "NG0410:43": "tshe phyi mar yang grol thob 'gyur //",
    "NG0410:44": "kun tu bzang po blo gros mchog / srog gi 'byung ba nam mkha' che //",
    "NG0410:45": "rgyud kyi rgyal po nam mkha' che //",
    "NG0410:46": "rgyud kyi rgyal po blangs nas ni //",
    "NG0410:47": "'gro ba kun la skor bar gyis //",
    "NG0410:48": "kun tu bzang pos de ltar gyis //",
    "NG0410:49": "bcom ldan 'das la zhes gsol pas //",
    "NG0410:50": "chos kyi rnam grangs blangs nas ni //",
    "NG0410:51": "de nas mi smra bar gyur to //",
    "NG0410:52": "de ltar bcom ldan 'das kyis bka' stsal pa dang */",
    "NG0410:53": "sangs rgyas dang byang chub sems dpa' bye ba dgu bcu yi rangs nas /",
    "NG0410:54": "bcom ldan 'das kyis gsungs pa ste /",
    "NG0410:55": "srog gi 'byung ba zhes bya ba'i rgyud kyi rgyal po las /",
    "NG0410:56": "chos kyi sbyin pa dang chos mi sbyin pa brtags pa'i le'u ste bco lnga pa'o ///",
    "NG0410:57": "/ srog gi 'byung ba zhes bya ba'i rgyud kyi rgyal po chen po rdzogs so ///"
}