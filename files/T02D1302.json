{
    "T02D1302:205b-0": "@205b # // rgya gar skad du /",
    "T02D1302:205b-1": "shr'i he badzra n'a ma s'a dha no pi ka / bod skad du /",
    "T02D1302:205b-2": "dpal kye'i rdo rje'i sgrub pa'i thabs kyi man ngag",
    "T02D1302:205b-3": "/'jam dpal gzhon nur gyur pa la phyag 'tshal lo",
    "T02D1302:205b-4": "// shes rab thabs dag bdag nyid can //",
    "T02D1302:205b-5": "kye rdor bdag med ma la yang //",
    "T02D1302:205b-6": "bla mar bcas la phyag 'tshal nas //",
    "T02D1302:205b-7": "rim pa gsum pa'i sgrub thabs brtsam //",
    "T02D1302:205b-8": "mi nyid rnyed dka' de bas kyang //",
    "T02D1302:205b-9": "bla ma dga' bsten rnyed par dka' //",
    "T02D1302:205b-10": "bdag gzhan don 'byung sngags kyi tshul //",
    "T02D1302:205b-11": "'gro phan lam la brten par gyis //",
    "T02D1302:205b-12": "yon tan ldan zhing brtson par ldan //",
    "T02D1302:205b-13": "bla mar gus shing dad ldan pa //",
    "T02D1302:205b-14": "rgyal ba'i chos la the tshom med //",
    "T02D1302:205b-15": "dbang dang dbye ba nges tshig las //",
    "T02D1302:205b-16": "snod yin phyir na drin sbyin bya //",
    "T02D1302:205b-17": "chu sogs bum pa'i dbang bskur dang //",
    "T02D1302:205b-18": "rim bzhin gsang ba'i dbang bskur dang //",
    "T02D1302:205b-19": "shes rab ye shes dbang bskur la //",
    "T02D1302:205b-20": "de srid bla ma'i man ngag mtha' //",
    "T02D1302:205b-21": "yid du 'ong ba'i sa phyogs su //",
    "T02D1302:205b-22": "ri dang nags tshal dang ni phug / chu 'gram bzhi mdo mtsho dang ni //",
    "T02D1302:205b-23": "shing gcig dben pa dur khrod rnams //",
    "T02D1302:205b-24": "bsam gtan khang pa byas nas ni //",
    "T02D1302:205b-25": "bdud rtsi sogs kyis byug par bya //",
    "T02D1302:205b-26": "bris sku sogs mchod dgram byas la //",
    "T02D1302:205b-27": "nang par sdang [*sngar?] langs sems bdag nyid //",
    "T02D1302:205b-28": "phyi rol khrus sogs kun byas la //",
    "T02D1302:205b-29": "bde ba'i stan la nyer 'dug ste //",
    "T02D1302:205b-30": "sbyong byed dag pa la sogs kyis //",
    "T02D1302:205b-31": "'dod pa'i lha ni bsgrub par bya //",
    "T02D1302:205b-32": "bla ma rdo rje can bsams nas //",
    "T02D1302:205b-33": "sems kyi rin chen las byung ba'i //",
    "T02D1302:205b-34": "mchod pa'i sprin ni spros byas la //",
    "T02D1302:205b-35": "de nas rim bzhin dbul bar bya //",
    "T02D1302:205b-36": "de nas lha mo brgyad kyis mchod //",
    "T02D1302:205b-37": "goo r'i byang chub sems kyis mchod //",
    "T02D1302:205b-38": "tsoo r'i rang byung me tog gis //",
    "T02D1302:205b-39": "mi bskyod 'dzin pa be t'a'i //",
    "T02D1302:205b-40": "snang mdzad kyis mchod ghasma r'i //",
    "T02D1302:205b-41": "pukka s'i yis lcags kyus mchod //",
    "T02D1302:205b-42": "s'a ba r'i ni ro 'dzin te //",
    "T02D1302:205b-43": "tsandal'i ni rnge chung 'dzin //",
    "T02D1302:206a-0": "dombis @206a * //",
    "T02D1302:206a-1": "gnyis med sbyor ba byed //",
    "T02D1302:206a-2": "sangs rgyas chos dang tshogs mchog la //",
    "T02D1302:206a-3": "byang chub bar du skyabs su mchi //",
    "T02D1302:206a-4": "kye rdor shes rab bdag nyid can //",
    "T02D1302:206a-5": "slob dpon la ni skyabs su mchi //",
    "T02D1302:206a-6": "sdig pa bdag gis gang byas pa //",
    "T02D1302:206a-7": "bdag gzhan don du ma lus par //",
    "T02D1302:206a-8": "so sor bshags shing slar yang ni //",
    "T02D1302:206a-9": "mi bgyid pa yi sdom pa nod //",
    "T02D1302:206a-10": "bde gshegs kun gyi bsod nams dang //",
    "T02D1302:206a-11": "byang chub sems dpa' rnams dang ni //",
    "T02D1302:206a-12": "'gro ba kun gyi bsod nams la //",
    "T02D1302:206a-13": "yang dag nyid du yi rang ngo //",
    "T02D1302:206a-14": "phyogs bcur bzhugs pa'i sangs rgyas la //",
    "T02D1302:206a-15": "bdag gis de la bskul ba ni //",
    "T02D1302:206a-16": "sems can sdug bsngal mun 'thoms la //",
    "T02D1302:206a-17": "chos kyi 'khor lo bskor bar bskul //",
    "T02D1302:206a-18": "sems can sangs rgyas thob bar du //",
    "T02D1302:206a-19": "rgyal ba de nyid bzhugs nas ni //",
    "T02D1302:206a-20": "nam yang mya ngan mi 'da' bar //",
    "T02D1302:206a-21": "thal mo sbyar nas gsol bar 'tshal //",
    "T02D1302:206a-22": "stong nyid snying rje dbyer med la //",
    "T02D1302:206a-23": "byang chub lam ni ston pa po //",
    "T02D1302:206a-24": "bsod nams kun gyi 'byung gnas che //",
    "T02D1302:206a-25": "byang chub rnams kyang de bzhin bskyed //",
    "T02D1302:206a-26": "lus ngag yid kyi bsod nams ni //",
    "T02D1302:206a-27": "bgyis sam bgyid du stsal ba dang //",
    "T02D1302:206a-28": "rjes su yi rang gang ci'ang rung //",
    "T02D1302:206a-29": "des na 'jig rten kun mkhyen shog / snying rje rlan gyis brlan sems kyis //",
    "T02D1302:206a-30": "tshangs pa yi ni gnas bzhi ni //",
    "T02D1302:206a-31": "dang po byams pa bsgom par bya //",
    "T02D1302:206a-32": "gnyis par snying rje rnam par bsgom //",
    "T02D1302:206a-33": "gsum par dga' ba bsgom par bya //",
    "T02D1302:206a-34": "kun gyi mtha' nas btang snyoms so //",
    "T02D1302:206a-35": "dngos rnams bdag la bsdu bar bya //",
    "T02D1302:206a-36": "bdag kyang ye shes sems dpa'o //",
    "T02D1302:206a-37": "ye shes sems dpa' n'a da'i bar //",
    "T02D1302:206a-38": "de nyid smig rgyu sgyu mar mtshungs //",
    "T02D1302:206a-39": "aom sh'u n+ya t'a dzny'a na sva bh'a ba a'atma ko&amp; ham /",
    "T02D1302:206a-40": "aom a'a ni mi ta dzny'a na badzra sva bh'a ba a'atma ko&amp; ham /",
    "T02D1302:206a-41": "aom aa pra ni hi ta dzny'a na badzra sva bh'a ba a'atma ko&amp; ham /",
    "T02D1302:206a-42": "de nas skye ba med pa'i rang bzhin las //",
    "T02D1302:206a-43": "skye ba nyid du mos par bya'o //",
    "T02D1302:206a-44": "kam las nyi ma'i dkyil 'khor de'i steng du h'um",
    "T02D1302:206a-45": "las sna tshogs rdo rje sa bon dang ldan pa",
    "T02D1302:206a-46": "de las 'od zer 'phros pas phyogs bcu'i bdud rnams",
    "T02D1302:206a-47": "btul nas / dra ba dang ra ba dang sa gzhir gyur par bsam par bya'o //",
    "T02D1302:206a-48": "de'i dbus su chos kyi 'byung gnas gru gsum pa dkar po bsams la /",
    "T02D1302:206a-49": "de'i steng du pam las sna tshogs padma /",
    "T02D1302:206b-0": "kham las sna tshogs @206b rdo rje /",
    "T02D1302:206b-1": "de'i steng du lam las sa'i dkyil 'khor gru bzhi pa ljang gu /",
    "T02D1302:206b-2": "der bam las chu'i dkyil 'khor zlum po dkar po /",
    "T02D1302:206b-3": "de las ram las me'i dkyil 'khor gru gsum dmar po /",
    "T02D1302:206b-4": "der yam las rlung gi dkyil 'khor gzhu'i dbyibs 'dra ba nag po /",
    "T02D1302:206b-5": "de la thig le dang ldan par bsams nas /",
    "T02D1302:206b-6": "de rnams gcig tu gyur pas /",
    "T02D1302:206b-7": "gzhal yas khang gru bzhi sgo bzhi pa /",
    "T02D1302:206b-8": "rta babs bzhi dang /",
    "T02D1302:206b-9": "ka ba brgyad dang /",
    "T02D1302:206b-10": "dra ba dang dra ba phyed pa dang /",
    "T02D1302:206b-11": "rin po che dang 'dod pa'i yon tan la sogs pas spras pa /",
    "T02D1302:206b-12": "de'i dbus su padma 'dab brgyad pa /",
    "T02D1302:206b-13": "nyi ma'i dkyil 'khor der srog song ba dang bcas pas sems las grub par bsam par bya'o //",
    "T02D1302:206b-14": "de'i lte bar a'a li las zla ba'i dkyil 'khor me long lta bu'i ye shes /",
    "T02D1302:206b-15": "der k'a li las mnyam pa nyid kyi ye shes /",
    "T02D1302:206b-16": "de'i dbus su h'um dang aam las rdo rje dang /",
    "T02D1302:206b-17": "gri gug sa bon gyis mtshan pa so sor kun du rtog pa'i ye shes /",
    "T02D1302:206b-18": "thams cad gcig tu gyur pa bya ba nan tan grub pa'i ye shes /",
    "T02D1302:206b-19": "sku rdzogs pa chos kyi dbyings kyi ye shes te /",
    "T02D1302:206b-20": "sku mdog sngon po zhal gcig phyag gnyis kyis rdo",
    "T02D1302:206b-21": "rje dang thod pa bsnams pas shes rab ma la",
    "T02D1302:206b-22": "'khyud pa / phyag rgya lnga dang ldan pa spyan gsum pa dbu la thod pa lngas brgyan cing /",
    "T02D1302:206b-23": "sna tshogs rdo rjes mtshan pa dbu skra kham pa gyen du brdzes pa /",
    "T02D1302:206b-24": "thod pa rlon pa lnga bcu rtsa bzhis do shal byas pa /",
    "T02D1302:206b-25": "gcer bu g-yas brkyang bas bzhugs par bsam par bya'o //",
    "T02D1302:206b-26": "bdag med ma ni gri gug dang thod pa bsnams shing sku la 'khyud pa /",
    "T02D1302:206b-27": "skyes pa'i thod pas do shal byas shing g-yon brkyang bas bzhugs par bsam par bya ste /",
    "T02D1302:206b-28": "gzhan ni thabs dang 'dra /",
    "T02D1302:206b-29": "nang du yang de bzhin du bsam par bya'o //",
    "T02D1302:206b-30": "mig la gti mug rdo rje /",
    "T02D1302:206b-31": "rna ba la zhe sdang rdo rje /",
    "T02D1302:206b-32": "sna la ser sna rdo rje /",
    "T02D1302:206b-33": "lce la 'dod chags rdo rje /",
    "T02D1302:206b-34": "lus la phrag dog rdo rje /",
    "T02D1302:206b-35": "yid la bdag med ma bsam par bya'o //",
    "T02D1302:206b-36": "de nas rang gi snying ga'i sa bon las 'od zer nag po lcags kyu'i dbyibs can spros te /",
    "T02D1302:206b-37": "rang bzhin gyi gnas nas ye shes sems dpa' spyan drangs la /",
    "T02D1302:206b-38": "mchod yon la sogs pas mchod nas /",
    "T02D1302:206b-39": "dam tshig gi 'khor lo la bcug ste gnyis su med par bsam par bya'o //",
    "T02D1302:207a-0": "yang 'od zer des de bzhin gshegs pa thams cad he ru @207a * //",
    "T02D1302:207a-1": "ka'i gzugs kyis spyan drangs nas /",
    "T02D1302:207a-2": "de la mchod pa la sogs pa bya ste /",
    "T02D1302:207a-3": "bdag la byang chub kyi sems kyis dbang bskur nas /",
    "T02D1302:207a-4": "mi bskyod pas dbu brgyan par bsam par bya ste /",
    "T02D1302:207a-5": "ji srid du mi skyo'i bar du rnal 'byor du bya'o //",
    "T02D1302:207a-6": "skyon bzlas pa bya ste /",
    "T02D1302:207a-7": "rig ma'i snying gar nyi ma'i dkyil 'khor de'i dbus",
    "T02D1302:207a-8": "su gri gug sa bon dang bcas par bsams la",
    "T02D1302:207a-9": "/ de la sngags kyi phreng ba kun da 'dra",
    "T02D1302:207a-10": "ba 'od zer dang ldan pa byung nas rang gi",
    "T02D1302:207a-11": "zhal du zhugs te /",
    "T02D1302:207a-12": "gsang ba'i rdo rjer byung nas /",
    "T02D1302:207a-13": "lha mo'i padmar babs te /",
    "T02D1302:207a-14": "lha mo'i zhal nas rang gi zhal du zhugs par bsam par bya'o //",
    "T02D1302:207a-15": "de bzhin du yang nas yang du bsam par bya'o //",
    "T02D1302:207a-16": "aom de ba pi tsu badzra h'um h'um h'um phat sv'a h'a /",
    "T02D1302:207a-17": "yang na bla ma'i man ngag gis gsang ba'i rdo rje dang padmar bzlas pa bya'o //",
    "T02D1302:207a-18": "brtag pa bcu drug pa las /",
    "T02D1302:207a-19": "ma phug pas ni sbyor bral 'gyur //",
    "T02D1302:207a-20": "phug pas dga' ba sbyin pa'o //",
    "T02D1302:207a-21": "de ltar 'khor bar 'dod pa yi //",
    "T02D1302:207a-22": "yon tan lnga ldan rin chen nyid //",
    "T02D1302:207a-23": "ces gsungs so //",
    "T02D1302:207a-24": "de nas yang rdzogs pa'i rnal 'byor bshad par bya ste /",
    "T02D1302:207a-25": "lte bar sprul pa'i 'khor lo 'dab ma bcu drug",
    "T02D1302:207a-26": "pa dkar po'i dbus su rang rig pa'i bdag nyid",
    "T02D1302:207a-27": "rin po che'i za ma tog gi nang na gnas",
    "T02D1302:207a-28": "par bsam mo // snying ga'i chos kyi 'khor lo",
    "T02D1302:207a-29": "'dab ma bcu drug pa thig le dang ldan pa",
    "T02D1302:207a-30": "par bsam mo // / mgrin par longs spyod kyi 'khor lo 'dab ma bcu drug pa dkar po /",
    "T02D1302:207a-31": "byang chub kyi sems dang ldan pa'o //",
    "T02D1302:207a-32": "mgo bor bde ba chen po'i 'khor lo 'dab ma",
    "T02D1302:207a-33": "bcu drug pa dkar po de'i dbus su lhag pa'i",
    "T02D1302:207a-34": "byang chub kyi sems 'od dang ldan par bsam par",
    "T02D1302:207a-35": "byas nas / sprul pa'i 'khor lo las 'od zer",
    "T02D1302:207a-36": "'phros nas chos kyi 'khor lo dang longs spyod kyi",
    "T02D1302:207a-37": "'khor lo nas yar song ste /",
    "T02D1302:207a-38": "bde ba chen po la lan gsum bskor ba byas nas /",
    "T02D1302:207a-39": "mdzod spu nas phyung ste /",
    "T02D1302:207a-40": "sems can thams cad sbyangs nas bde bar gshegs pa'i",
    "T02D1302:207a-41": "thugs kar zhugs te ye shes kyi bdud rtsi drangs",
    "T02D1302:207a-42": "nas / tshangs pa'i sgor zhugs te gzung 'dzin dang bral nas /",
    "T02D1302:207a-43": "za ma tog tu babs par bsam pa ste /",
    "T02D1302:207a-44": "de la rtse gcig tu bya'o //",
    "T02D1302:207a-45": "mi gsal na yang de bzhin du bya'o //",
    "T02D1302:207a-46": "yang na bdag med ma rang gi snying gar bsdu /",
    "T02D1302:207a-47": "rang yang h'um la bsdu /",
    "T02D1302:207b-0": "de yang thig le 'od dang ldan par bsam @207b par bya ste /",
    "T02D1302:207b-1": "gsang sngags dam pa thig le'i gzugs su ni //",
    "T02D1302:207b-2": "rang yid 'od dang ldan par yongs su bsgom //",
    "T02D1302:207b-3": "dngos kun bdag nyid rang gi sems ngo bo /",
    "T02D1302:207b-4": "ldang ba na yang bdag dang gzhan 'khor lo 'am /",
    "T02D1302:207b-5": "tsandal'ir mos par bya ste /",
    "T02D1302:207b-6": "mchod pa la sogs pa yang mi bya'o //",
    "T02D1302:207b-7": "de yang /",
    "T02D1302:207b-8": "phyag rgya bcing ba rnam par spangs //",
    "T02D1302:207b-9": "mchod rten las ni mi bya zhing //",
    "T02D1302:207b-10": "rdo rje gsum mchog phyag mi 'tshal //",
    "T02D1302:207b-11": "dkyil 'khor la sogs lus kyi las //",
    "T02D1302:207b-12": "rmi lam du yang mi bya'o //",
    "T02D1302:207b-13": "zhes gur las gsungs so //",
    "T02D1302:207b-14": "mchod rten brtsig par mi bya ste //",
    "T02D1302:207b-15": "de bzhin mchod sogs mi bya'o //",
    "T02D1302:207b-16": "gtsug lag dag ni rnyed sla ste //",
    "T02D1302:207b-17": "de yi dgos pa rnyed par dka' //",
    "T02D1302:207b-18": "zhes gdan bzhi pa las gsungs so //",
    "T02D1302:207b-19": "de nas yang lhan cig skyes pa'i rnal 'byor bshad par bya'o //",
    "T02D1302:207b-20": "gang tshe ye shes rlung gis ni //",
    "T02D1302:207b-21": "rang rig dag ni bskyod nas su //",
    "T02D1302:207b-22": "sangs rgyas rnams ni bsregs pa yis //",
    "T02D1302:207b-23": "dga' ba la sogs rim bzhin skye //",
    "T02D1302:207b-24": "ci 'dra ba ni skye zhe na //",
    "T02D1302:207b-25": "gzhon nu'i dga' ba ji lta ba //",
    "T02D1302:207b-26": "lkugs pa'i dga' ba ji lta ba'o //",
    "T02D1302:207b-27": "gnyis med ye shes skye bar 'gyur //",
    "T02D1302:207b-28": "thog ma tha ma dbus med cing //",
    "T02D1302:207b-29": "'khor min mya ngan 'das pa min //",
    "T02D1302:207b-30": "bdag nyid gzhan nyid yod ma yin //",
    "T02D1302:207b-31": "'di ni mchog tu bde ba yin //",
    "T02D1302:207b-32": "bdag med ye shes nyid du 'gyur //",
    "T02D1302:207b-33": "bdag gzhan nges par rig pa spangs //",
    "T02D1302:207b-34": "mkha' mnyam skyon bral lhan cig skyes //",
    "T02D1302:207b-35": "thams cad lus la rang bzhin gnas //",
    "T02D1302:207b-36": "dga' ba dang po 'khor ba'i gzugs //",
    "T02D1302:207b-37": "de bzhin mchog dga' 'khor ba nyid //",
    "T02D1302:207b-38": "dga' bral dga' ba 'khor bdag nyid //",
    "T02D1302:207b-39": "gsum la lhan cig skyes pa med //",
    "T02D1302:207b-40": "dga' ba dang ni mchog dga' nyid //",
    "T02D1302:207b-41": "dga' bral dga' ba la sogs pa //",
    "T02D1302:207b-42": "gsum pa spangs par gyur na ni //",
    "T02D1302:207b-43": "bzhi pa gang las skye bar 'gyur //",
    "T02D1302:207b-44": "de bas gsum po thabs byas te //",
    "T02D1302:207b-45": "bzhi pa bsgom par bya ba yin //",
    "T02D1302:207b-46": "rtsa ba'i rgyu ni gsum du gyis //",
    "T02D1302:207b-47": "de yi 'bras bu bzhi pa yin //",
    "T02D1302:207b-48": "yang na 'bras bu gsum gyis spangs //",
    "T02D1302:207b-49": "yang na rang gis gsum pa yin //",
    "T02D1302:207b-50": "dga' ba'i bye brag tu shes bya //",
    "T02D1302:207b-51": "'khor lo rnams kyi rim pa'o //",
    "T02D1302:207b-52": "zhes rgyud phyi ma las gsungs so //",
    "T02D1302:207b-53": "dang po bum pa'i dbang yin te //",
    "T02D1302:207b-54": "mchog gi dga' ba gsang ba'i dbang //",
    "T02D1302:208a-0": "gsum pa shes @208a * //",
    "T02D1302:208a-1": "rab ye shes dbang //",
    "T02D1302:208a-2": "bzhi pa phyag rgya chen po yin //",
    "T02D1302:208a-3": "mnyam par ma bzhag dus su yang //",
    "T02D1302:208a-4": "bya ba gang la 'jug pa na //",
    "T02D1302:208a-5": "lhan cig skyes las ma gtogs par //",
    "T02D1302:208a-6": "gzhan gyi sems kyis mi gnas so //",
    "T02D1302:208a-7": "de yang brtag pa bcu drug pa las //",
    "T02D1302:208a-8": "bde ba gnag cing bde ba ser //",
    "T02D1302:208a-9": "bde ba dmar po bde ba dkar //",
    "T02D1302:208a-10": "bde ba ljang gu bde ba sngo //",
    "T02D1302:208a-11": "bde ba rgyu dang mi rgyu gan //",
    "T02D1302:208a-12": "bde ba thabs dang shes rab ste //",
    "T02D1302:208a-13": "de bzhin mnyam par gzhag pa ste //",
    "T02D1302:208a-14": "bde ba dngos po dngos med bde //",
    "T02D1302:208a-15": "rdo rje sems dpa' bde bar brjod //",
    "T02D1302:208a-16": "ces gsungs so //",
    "T02D1302:208a-17": "de nas bskyed pa'i rim pa la gnas pas /",
    "T02D1302:208a-18": "bar chad thams cad nye bar zhi sor bya ba'i phyir 'byung po thams cad kyi gtor ma ni /",
    "T02D1302:208a-19": "srung ba'i 'khor lo rdzogs par byas nas /",
    "T02D1302:208a-20": "de'i dbus su chos kyi 'byung gnas bsams la /",
    "T02D1302:208a-21": "de'i steng du pam las padma 'dab ma brgyad pa nyi ma'i dkyil 'khor dang bcas pa bsams la /",
    "T02D1302:208a-22": "de'i steng du aom las 'khor lo sa bon dang ldan pa las 'od zer 'phros pas /",
    "T02D1302:208a-23": "gzugs med pa dang /",
    "T02D1302:208a-24": "gzugs can dang /",
    "T02D1302:208a-25": "'dod pa'i lha la sogs pa thams cad 'od zer des sku rdo rje byas nas /",
    "T02D1302:208a-26": "der bsdus te gcig tu gyur pa las /",
    "T02D1302:208a-27": "sku rdo rje zhal gcig phyag gnyis pa sku mdog",
    "T02D1302:208a-28": "dkar po rdo rje dang dril bus shas rab ma",
    "T02D1302:208a-29": "la 'khyud pa / phyag rgya lnga dang ldan pa g-yas brkyang bas bzhugs par bsam par bya'o //",
    "T02D1302:208a-30": "shes rab ma yang thabs dang 'dra /",
    "T02D1302:208a-31": "bar du h'um las rdo rje /",
    "T02D1302:208a-32": "de las phyogs skyong thams cad der bsdus nas gcig tu gyur pa las /",
    "T02D1302:208a-33": "thugs rdo rje sngon por bsam par bya'o //",
    "T02D1302:208a-34": "de'i 'og tu aa las padma des lha ma yin",
    "T02D1302:208a-35": "la sogs pa thams cad gsung rdo rje sku mdog",
    "T02D1302:208a-36": "dmar por bsam par bya'o //",
    "T02D1302:208a-37": "gzhan sku rdo rje dang 'dra'o //",
    "T02D1302:208a-38": "de nas ye shes sems dpa' spyan drangs la mchod",
    "T02D1302:208a-39": "pa la sogs pa byas te gcig tu gyur par",
    "T02D1302:208a-40": "bsam par bya'o // de nas yang de bzhin gshegs pa la sogs pa spyan drangs nas /",
    "T02D1302:208a-41": "byang chub kyi sems kyi dbang bskur nas /",
    "T02D1302:208a-42": "sku rdo rje la rnam par snang mdzad kyis /",
    "T02D1302:208a-43": "thugs rdo rje la mi bskyod pas /",
    "T02D1302:208a-44": "gsung rdo rje snang la mtha' yas kyis dbu brgyan par bsam par bya'o //",
    "T02D1302:208a-45": "de nas gtor ma byin gyis brlab par bya ste /",
    "T02D1302:208a-46": "yam las rlung gi dkyil 'khor /",
    "T02D1302:208b-0": "de'i @208b steng du ram las me'i dkyil 'khor /",
    "T02D1302:208b-1": "der aa las thod pa de'i nang du /",
    "T02D1302:208b-2": "bhr'um a'am dzr'am kham h'um /",
    "T02D1302:208b-3": "de nas bdud rtsir bas ras la /",
    "T02D1302:208b-4": "de nyid kyis mtshan par bsam par bya ste /",
    "T02D1302:208b-5": "de'i steng du aa las zla ba'i dkyil 'khor de'i",
    "T02D1302:208b-6": "dbus su h'um las rdo rje sa bon gyis mtshan",
    "T02D1302:208b-7": "par bsams la / de'i stobs kyis bskol la /",
    "T02D1302:208b-8": "de'i steng du aam des ye shes kyi bdud rtsi drangs la /",
    "T02D1302:208b-9": "gcig tu gyur par bsam par bya'o //",
    "T02D1302:208b-10": "de kho na'i snying po gsum gyis byin gyis brlab pa byas nas /",
    "T02D1302:208b-11": "'dis dbul bar bya'o //",
    "T02D1302:208b-12": "aom k'a ya b'a ka tsitta /",
    "T02D1302:208b-13": "ai dam /",
    "T02D1302:208b-14": "pa lim /",
    "T02D1302:208b-15": "bhum dza /",
    "T02D1302:208b-16": "dzi gnya / phulla /",
    "T02D1302:208b-17": "dh'u pa /",
    "T02D1302:208b-18": "m'am sa /",
    "T02D1302:208b-19": "bim gha /",
    "T02D1302:208b-20": "aamba sarba kadzdza /",
    "T02D1302:208b-21": "sarba s'a dha /",
    "T02D1302:208b-22": "kh'anti /",
    "T02D1302:208b-23": "khu ni /",
    "T02D1302:208b-24": "phe ta /",
    "T02D1302:208b-25": "g'a da /",
    "T02D1302:208b-26": "aom aa k'a ro mu kham sarba dharm'a n'am /",
    "T02D1302:208b-27": "a'adya nu tpanna tv'a ta /",
    "T02D1302:208b-28": "aom a'a: h'um phat sv'a h'a /",
    "T02D1302:208b-29": "'dis gshegs su gsol bar bya ste /",
    "T02D1302:208b-30": "aom khyed kyis sems can don kun mdzad //",
    "T02D1302:208b-31": "rjes su mthun pa'i dngos grub gsol //",
    "T02D1302:208b-32": "sangs rgyas yul du gshegs nas ni //",
    "T02D1302:208b-33": "slar yang 'byon par mdzad du gsol //",
    "T02D1302:208b-35": "mu:/ kha zas la yang de bzhin du byin gyis brlabs la mchod par bya'o //",
    "T02D1302:208b-36": "rnal 'byor gyis ni dva ba gyur na //",
    "T02D1302:208b-37": "de nas smon lam gdab par bya //",
    "T02D1302:208b-38": "rigs su skye dang dam tshig can //",
    "T02D1302:208b-39": "smyo med dgyes pa'i rdo rje dang //",
    "T02D1302:208b-40": "bla mar gus shing snying rjer ldan //",
    "T02D1302:208b-41": "skye zhing skye bar 'gyur bar shog / lag na rdo rje dril bu 'khrol //",
    "T02D1302:208b-42": "zab mo chos ni glog pa dang //",
    "T02D1302:208b-43": "btsun mo'i khu ba mnyam zas can //",
    "T02D1302:208b-44": "skye zhing skye bar 'gyur bar shog /'dis ni bdag la rjes su dran //",
    "T02D1302:208b-45": "snying rje'i spyan ni dmar po la //",
    "T02D1302:208b-46": "yan lag nag po byams pa'i thugs //",
    "T02D1302:208b-47": "phyag gnyis thabs dang shes rab yin //",
    "T02D1302:208b-48": "zhal gcig gnyis med ye shes yin //",
    "T02D1302:208b-49": "zhabs gnyis bden pa gnyis su dran //",
    "T02D1302:208b-50": "phyag rgya lnga ni sangs rgyas lnga //",
    "T02D1302:208b-51": "gdug pa 'dul phyir khro bo yin //",
    "T02D1302:208b-52": "sngags pas de ltar mos byas nas //",
    "T02D1302:208b-53": "lha yi rnal 'byor pas rgyu bar bya'o //",
    "T02D1302:208b-54": "rtag tu brtag par sngags bzlas dang //",
    "T02D1302:208b-55": "bsam gtan nyid dang bral mi bya //",
    "T02D1302:208b-56": "rtag tu slob ma bsdu bya zhing //",
    "T02D1302:208b-57": "rtag tu bshad par bya ba yin //",
    "T02D1302:208b-58": "sems can rnams ni rtag bskyang zhing /",
    "T02D1302:208b-59": "sangs rgyas rnams la rtag mchod bya //",
    "T02D1302:208b-60": "dzam bha la la chu sbyin dang //",
    "T02D1302:208b-61": "las rnams thams cad rab tu spyad //",
    "T02D1302:208b-62": "mchod rten las ni bye ma las //",
    "T02D1302:209a-0": "mkhas @209a * //",
    "T02D1302:209a-1": "pas cho ga bzhin du bya //",
    "T02D1302:209a-2": "sgrub thabs rtsom dang mi ldan yang //",
    "T02D1302:209a-3": "bla ma du ma'i man ngag bzhin //",
    "T02D1302:209a-4": "sgrub thabs byas las 'gal ba gang //",
    "T02D1302:209a-5": "de nyid mkhyen pas bzod pa mdzod //",
    "T02D1302:209a-6": "tha ma 'bring dang rab don du //",
    "T02D1302:209a-7": "rim pa gsum ldan byas pa las //",
    "T02D1302:209a-8": "dge ba dri med thob pa nges //",
    "T02D1302:209a-9": "de nyid rin chen rab gsal shog / dgyes pa'i rdo rje lhan cig skyes pa'i sgrub pa'i thabs //"
}