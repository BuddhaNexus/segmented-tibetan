{
    "NG0075:1": "@#// rgya gar skad du /",
    "NG0075:2": "dz+nya na gu ru ma ha tan tra /",
    "NG0075:3": "bod skad du /",
    "NG0075:4": "ye shes bla ma chen po'i rgyud /",
    "NG0075:5": "bcom ldan 'das dpal rdo rje sems dpa' la phyag 'tshal lo //",
    "NG0075:6": "'di skad bdag gis bstan pa'i dus gcig na /",
    "NG0075:7": "phyogs bcu dus gsum gyi de bzhin gshegs pa dgra",
    "NG0075:8": "bcom pa yang dag par rdzogs pa'i sangs rgyas gang",
    "NG0075:9": "ji snyed cig bzhugs shing 'tsho skyong ba dang */",
    "NG0075:10": "sa la gnas pa'i byang chub sems dpa' dang */",
    "NG0075:11": "'phags pa dgra bcom pa dang */",
    "NG0075:12": "nyan thos dang rang sangs rgyas la sogs te /",
    "NG0075:13": "mi dang mi ma yin gyi tshogs su gyur pa",
    "NG0075:14": "bka' dang dam la gnas shing 'tsho skyong ba de",
    "NG0075:15": "dag thams cad rna ba lhogs la nyon cig /",
    "NG0075:16": "stong gsum gyi stong chen po /",
    "NG0075:17": "'jig rten gyi khams thams cad na /",
    "NG0075:18": "ngas rin po ches byur bus @#//",
    "NG0075:19": "bkang nas yod kyis /",
    "NG0075:20": "khyed sdug bsngal bar ma byed cig / sems zhum",
    "NG0075:21": "par ma byed cig / yid 'thoms par ma byed",
    "NG0075:22": "cig / ces bka' stsal to //",
    "NG0075:23": "stong gsum gyi stong chen po'i 'jig rten gyi khams",
    "NG0075:24": "rin po ches byur bur bkang ba ni zad cing",
    "NG0075:25": "stongs pa yod kyi /",
    "NG0075:26": "rigs kyi bu byang chub kyi snying po yid bzhin gyi nor bu zad cing stongs pa med pa /",
    "NG0075:27": "bri zhing brlag pa med pa /",
    "NG0075:28": "yid bzhin gyi zas zad pa med pa'i gter ngas",
    "NG0075:29": "bstan gyis nyon cig / rigs kyi bu sangs rgyas",
    "NG0075:30": "kyi sa nas sangs rgyas kyi zhing du 'gro ba",
    "NG0075:31": "la bgrod pa'i lam med /",
    "NG0075:32": "chos kyi sku nas ye shes kyi sku thob par byed pa la ye shes med /",
    "NG0075:33": "rigs kyi bu 'bras bu bla na med pa'i ye shes thob pa yang med /",
    "NG0075:34": "ma thob pa yang med do //",
    "NG0075:35": "shes rab kyi pha rol tu phyin pa'i phyir /",
    "NG0075:36": "rang rig pa'i ye shes kyis ma rig pa gdar",
    "NG0075:37": "sha bcad nas sangs rgyas kyi che ba yongs su",
    "NG0075:38": "rdzogs par bya ba'i phyir ye shes kyi pha rol",
    "NG0075:39": "tu phyin pa yongs su rdzogs par bya'o //",
    "NG0075:40": "sangs rgyas kyi stobs dang mi 'jigs pa bdag dang",
    "NG0075:41": "gzhan gyi don mthar phyin par byed pas stobs kyi",
    "NG0075:42": "pha rol tu phyin pa'o //",
    "NG0075:43": "de nas bcom ldan 'das kyis shangs kyi rlung sgo nas 'od zer rnam pa lnga spros te /",
    "NG0075:44": "'od zer de'i snying por gsang ba'i bdag po lag na rdo rje phyung ste /",
    "NG0075:45": "zhu ba por bzhag nas bka' stsal to //",
    "NG0075:46": "gsang ba'i dbyings nas rang byung ba //",
    "NG0075:47": "stobs kyi bdag po rdo rje 'chang *//",
    "NG0075:48": "lag na rdo rje khro bo che //",
    "NG0075:49": "log lta shugs kyis bsgral bar byaus //",
    "NG0075:50": "zhes brjod nas /",
    "NG0075:51": "rang byung gi bcom ldan 'das ni snying po byang chub 'du 'bral med par bzhugs pa /",
    "NG0075:52": "phyogs bcu dus gsum gyi de bzhin gshegs pa thams",
    "NG0075:53": "cad kyi 'byung gnas rang bzhin rnam par dag pa'i",
    "NG0075:54": "sku / thugs rje'i 'od zer gyis stong gsum gyi",
    "NG0075:55": "stong chen po 'jig rten gyi khams ma lus mi",
    "NG0075:56": "lus lus pa med par bzhugs pa /",
    "NG0075:57": "sku gsung thugs che ba'i yon tan rmad du byung bas /",
    "NG0075:58": "sangs rgyas thams cad kyi spyi phud kyi stong chen por grags so //",
    "NG0075:59": "sku rmad du byung bas sku'i dkyil 'khor gsang ba rmad du byung ba dang */",
    "NG0075:60": "gsung rmad du byung bas gsung gi dkyil 'khor rmad",
    "NG0075:61": "du byung ba gsung rig pa'i khu byug sgrogs pa",
    "NG0075:62": "dang */ thugs rmad du byung bas thugs kyi dkyil 'khor mkhyen pas gzigs pa'o //",
    "NG0075:63": "thugs rje che ba /",
    "NG0075:64": "thabs mkhas pa /",
    "NG0075:65": "stobs kyis pha rol dpung 'joms pa /",
    "NG0075:66": "shes rab zab mo rig pa'i klong nas 'chang bas chos thams cad de bzhin nyid la sbyor ba /",
    "NG0075:67": "gsang ba bla na med pa /",
    "NG0075:68": "thun mong ma yin pa /",
    "NG0075:69": "blta ba khyad par gyi ye shes rdzogs pa /",
    "NG0075:70": "'bras bu bla na med pa rgyud la smin pa /",
    "NG0075:71": "'byed pa med par klong gcig tu 'khyil pa /",
    "NG0075:72": "shes bzhin du mi gnas pa /",
    "NG0075:73": "ma yin pa thams cad yin par sbyor ba /",
    "NG0075:74": "yin pa la bdag med /",
    "NG0075:75": "che ba'i ye shes dpag @#//",
    "NG0075:76": "tu med par gnas pa /",
    "NG0075:77": "chos thams cad la 'byed pa med pa'i shes rab",
    "NG0075:78": "zab mo klong yangs pa de ni nga rang byung",
    "NG0075:79": "gi ye shes chen por rang snang ba'o //",
    "NG0075:80": "stong gsum gyi stong chen po 'jig rten gyi khams thams cad ni /",
    "NG0075:81": "nga'i zhabs g.yon pa'i mthe bo'i 'og tu mnan te bsdus so //",
    "NG0075:82": "'khor ba dang mya ngan las 'das pa'i chos thams cad ni /",
    "NG0075:83": "nga'i shes rab zab mo brtag dka' ba me tog ku mu ta'i 'bru'i khog par bsdus so //",
    "NG0075:84": "'gro ba rigs drug gi sems can ma lus pa",
    "NG0075:85": "'jig rten dang 'jig rten las 'das pa thams cad",
    "NG0075:86": "ni / nga'i lag pa g.yon pa'i mthil du bzhag ste /",
    "NG0075:87": "de dper na skyu ru ra lag mthil du bzhag pa lta bu'o //",
    "NG0075:88": "chos kyi sku'i gzhi rang bzhin rnam par dag pa'i chos shes bya bab kyis grub la /",
    "NG0075:89": "thig le nyag gcig chos thams cad ye shes kyi snying por gnas pa dri ma med pa /",
    "NG0075:90": "dri ma dang bral ba med pa /",
    "NG0075:91": "yod med rtag chad kyi mtha' thams cad las grol ba'o //",
    "NG0075:92": "rdo rje sems dpa'i zhal chems 'di stug po bkod pa'i gnas /",
    "NG0075:93": "lcang lo can gyi pho brang gsang ba'i bdag po lag na rdo rje la gnang nas /",
    "NG0075:94": "chos kyi sku la gnyen po gang gis kyang mi shigs par bstan pa'o //",
    "NG0075:95": "zhes ye shes bla ma'i rgyud las /",
    "NG0075:96": "le'u dang po gtsor bzhag pa sangs rgyas nyid kyi",
    "NG0075:97": "gsungs pa'i le'u ste dang po'o // // bcom ldan",
    "NG0075:98": "'das gsang ba'i bdag po lag na rdo rje la",
    "NG0075:99": "phyag 'tshal lo // 'di skad bdag gis thos pa'i dus gcig na /",
    "NG0075:100": "bcom ldan 'das rdo rje 'chang chen po sku mi",
    "NG0075:101": "gnas pa'i klong nas rig pa rang byung gis 'od",
    "NG0075:102": "gsal ba / shangs kyi rlung sgrom nas /",
    "NG0075:103": "rang byung gi 'od lnga las /",
    "NG0075:104": "sprul pa'i sku gsang ba'i bdag po lag na rdo rje rang du byung ste /",
    "NG0075:105": "rdo rje 'chang chen gyis bka' stsal pa /",
    "NG0075:106": "lag na rdo rje khyod nyon cig / sangs rgyas",
    "NG0075:107": "kyi sa nas sangs rgyas kyi zhing du 'gro ba'i",
    "NG0075:108": "tshe / chos kyi mtha' las grol bar byed pa'i dgongs pa la bzla ba la /",
    "NG0075:109": "sangs rgyas thams cad kyi dgongs pa 'dus pa'i rgyud /",
    "NG0075:110": "sangs rgyas 'dus pa ye shes bla ma chen po'i rgyud 'di la spyi don bdun gyis bstan te /",
    "NG0075:111": "le'u dang po rdo rje sems dpas zhal chems gsang",
    "NG0075:112": "ba'i bdag po lag na rdo rje la bzhag nas",
    "NG0075:113": "/ rdo rje lta bu'i dgongs pa la gnyen po med par bstan pa dang */",
    "NG0075:114": "le'u gnyis pa gsang ba'i bdag pos rdo rje 'chang",
    "NG0075:115": "la chos thams cad kyi de bzhin nyid dri bar",
    "NG0075:116": "bstan pa dang */ le'u gsum pa lag na rdo",
    "NG0075:117": "rjes byang chub sems dpa' rnams la gdams par bzhag",
    "NG0075:118": "par bstan pa dang */",
    "NG0075:119": "le'u bzhi pa rjes su 'jug pa'i gang zag gi",
    "NG0075:120": "rtogs pa khyad par can chos las grol bar la",
    "NG0075:121": "bzla bar bstan pa dang */",
    "NG0075:122": "le'u lnga pa rtogs pa'i gang zag rdo rje'i gdan",
    "NG0075:123": "la mngon par rdzogs par sangs rgya bar bstan pa",
    "NG0075:124": "dang */ le'u drug pa sangs rgyas med par",
    "NG0075:126": "(15)@#// bstan pa dang */",
    "NG0075:127": "le'u bdun pa sangs rgyas med pas rnal 'byor chen",
    "NG0075:128": "po la 'bras bu med par bstan pa'o // //",
    "NG0075:129": "de nas byang chub sems dpa' sems dpa' chen pos",
    "NG0075:130": "dri ba dris pa /",
    "NG0075:131": "thugs rje chen po chos thams cad de bzhin nyid ces bya ba /",
    "NG0075:132": "ma bcos pa lags sam /",
    "NG0075:133": "gnyis su med pa lags sam /",
    "NG0075:134": "mnyam pa nyid lags sam /",
    "NG0075:135": "mi g.yo ba lags sam /",
    "NG0075:136": "lhun gyis grub pa lags sam /",
    "NG0075:137": "shes pa gsal ba la rtog pa med pa tsam lags sam /",
    "NG0075:138": "dngos po gsal ba la rang bzhin med pa tsam lags sam /",
    "NG0075:139": "stong pa nyid lags sam /",
    "NG0075:140": "dngos po'i chos thams cad la sgyu ma tsam du shes pa de lags sam /",
    "NG0075:141": "ting nge 'dzin rgya mtsho lta bur g.yos pa med pa dang */",
    "NG0075:142": "shes pa rtog med du 'char ba de chos thams cad kyi de bzhin nyid lags sam /",
    "NG0075:143": "de ji ltar lags bdag gis ma shes ma 'tshal to //",
    "NG0075:144": "kye thugs rje dang thabs su ldan pas bdag la lung bstan du gsol /",
    "NG0075:145": "zhes dri ba dris te /",
    "NG0075:146": "de nas bcom ldan 'das kyis bka' stsal pa /",
    "NG0075:147": "lag na rdo rje nyon cig khyod kyis dri ba dris pa de legs so //",
    "NG0075:148": "yang dag par rdzogs pa'i sangs rgyas kyi dgongs pa ni /",
    "NG0075:149": "nam mkha'i mtha' dang mnyam mo //",
    "NG0075:150": "rgya mtsho chen po bas gting zab bo //",
    "NG0075:151": "me tog ku mu ta'i sa bon las cha phra'o //",
    "NG0075:152": "lung dang rigs pas rjes su mi dpog go /",
    "NG0075:153": "rigs kyi bu chos thams cad kyi de bzhin nyid",
    "NG0075:154": "ces bya ba de yang chos thams cad ni mtshon",
    "NG0075:155": "pa'i tshig bla dgas so //",
    "NG0075:156": "yang dag par rdzogs pa'i sangs rgyas ni chos thams cad la mi gnas pa'o //",
    "NG0075:157": "de yang byang chub sems dpa' mos pas spyod pa'i",
    "NG0075:158": "sa la gnas pa rnams kyis shes bya la nyams",
    "NG0075:159": "su myang ba'i chos ni /",
    "NG0075:160": "rang gi ngo bo ma bcos pa nyid chos nyid du go ste /",
    "NG0075:161": "chos nyid ma bcos pa des bdag dang gzhan du mi phyed pas /",
    "NG0075:162": "gnyis su med pa zhes bya'o //",
    "NG0075:163": "gnyis su med pa'i don la rtse gcig tu mnyam",
    "NG0075:164": "par bzhag pas chos nyid mnyam pa nyid ces bya'o",
    "NG0075:165": "// byang chub kyi sems mnyam pa la bzhag pa'i dus na /",
    "NG0075:166": "lus ngag yid gsum la g.yo 'gul mi mnga' bas /",
    "NG0075:167": "mi g.yo ba rgya mtsho lta bu zhes bya'o //",
    "NG0075:168": "byang chub kyi sems mi g.yo ba'i ngang las shes rab kyi rtsal sna tshogs skye /",
    "NG0075:169": "skye ba de nyid rang gi shes pa las tha",
    "NG0075:170": "mi dad pa la sna tshogs rang byung gi ye",
    "NG0075:171": "shes su gsal ba'i dus na lhun gyis grub pa'i",
    "NG0075:172": "ye shes zhes bya'o //",
    "NG0075:173": "shes pa de nyid gsal ba la rtog pa med",
    "NG0075:174": "pa ni dper na mar me rlung gis ma bskyod",
    "NG0075:175": "pa ltar gnas pa de rang gi shes pa tsam",
    "NG0075:176": "yin gyis dngos po ni ma yin no //",
    "NG0075:177": "dngos po gsal ba'i sgo lnga'i rnam par shes pa ma 'gags pa tsam lam yin la /",
    "NG0075:178": "snang ba'i chos la rang bzhin med pa sgyu ma",
    "NG0075:179": "tsam dang smig rgyu tsam du shes pa ni sangs",
    "NG0075:180": "rgyas kyi dgongs pa ni ma yin te byang chub",
    "NG0075:181": "sems dpa' mos pas spyod pa'i spyod @#//",
    "NG0075:182": "pa'o //",
    "NG0075:183": "sangs rgyas dgongs pa ni stong pa yang ma yin /",
    "NG0075:184": "mi stong pa yang ma yin na stong pa nyid",
    "NG0075:185": "ces bya ba ni rang bzhin chad ltar mi 'gro",
    "NG0075:186": "yis re zhig dngos po la zhen pa bzlog pa'i",
    "NG0075:187": "ched du stong pa nyid ces gsungs so //",
    "NG0075:188": "stong pa nyid ces bya ba'i go ba ni /",
    "NG0075:189": "chos nyid la dngos por ma grub pas stong la /",
    "NG0075:190": "ye shes la skye 'gag med pas nyid ces bya'o //",
    "NG0075:191": "dngos po la sgyu ma tsam du shes pa de",
    "NG0075:192": "dngos po la blo log pa tsam gyis shes pa",
    "NG0075:193": "skye ba yin la /",
    "NG0075:194": "sems gnas pa tsam gyi nyams la shes pa rtog",
    "NG0075:195": "med du 'char ba ni bsam gtan cung zad tsam",
    "NG0075:196": "gyi chos yin pas /",
    "NG0075:197": "de bzhin nyid kyi don dang mi 'byor ro //",
    "NG0075:198": "rigs kyi bu chos thams cad kyi de bzhin nyid gang zhe na /",
    "NG0075:199": "ngas mdo tsam zhig bstan gyis nyon cig / chos",
    "NG0075:200": "kyi sku'i ngo bo ni rang bzhin rnam par dag",
    "NG0075:201": "pa / spros pa'i mtha' ma spangs par spros pa",
    "NG0075:202": "nye bar zhi ba brjod pa'i mtha' ma spangs bar",
    "NG0075:203": "brjod pa las 'das pa /",
    "NG0075:204": "dbang po'i sgo ma 'gags par dbang po'i spyod yul ma yin no //",
    "NG0075:205": "ka nas dag pa'i ye shes rtog med du gsal ba /",
    "NG0075:206": "gsal ba bdag med pa'i rang bzhin ni ma bcos 'gyur med lhun rdzogs ma bslad ma 'gags pa'o //",
    "NG0075:207": "thugs rje sprul pa'i sku ni 'od zer gyi phung por gnas so //",
    "NG0075:208": "rang bzhin dag pa'i ni dngos po'i mtha' las 'das te rang bzhin med pa'o //",
    "NG0075:209": "mtshon pa'i ye shes ni thig le nyag gcig a tir 'dus so //",
    "NG0075:210": "zhes ye shes bla ma chen po'i rgyud las /",
    "NG0075:211": "lag na rdo rjes nges pa'i lan rdo rje 'chang",
    "NG0075:212": "gis bstan pa'i le'u ste gnyis pa'o // // de",
    "NG0075:213": "nas byang chub sems dpa' sems dpa' chen po lag",
    "NG0075:214": "na rdo rjes / rdo rje 'chang gi rjes su 'jug pa'i byang chub sems dpa' rnams la /",
    "NG0075:215": "gdams par bzhag pa'i thabs bstan du gsol /",
    "NG0075:216": "zhes zhus te /",
    "NG0075:217": "bcom ldan 'das kyis bka' stsal pa /",
    "NG0075:218": "lag na rdo rje khyod nyon cig / sangs rgyas",
    "NG0075:219": "mar me mdzad stong gi gtsug phud rin po ches",
    "NG0075:220": "chu bo chen po bzhi 'dus pa'i dbus su byang",
    "NG0075:221": "chub sems dpa' phyag na rdo rje la ye shes",
    "NG0075:222": "bla ma chen po'i rgyud bka' stsal nas /",
    "NG0075:223": "sdud pa po dga' rab rdo rjes bsdus so //",
    "NG0075:224": "rdo rje sems dpa' sangs rgyas kun gy-i dngos //",
    "NG0075:225": "thugs rje'i sprul sku mtshan dang tshul shes ldan //",
    "NG0075:226": "skye med dbyings nas skye ba'i skur bstan pa //",
    "NG0075:227": "'gag med nam mkha'i klong nas nyi shar bzhin //",
    "NG0075:228": "dngos med phyogs bral rnam dag chos kyi dbyings //",
    "NG0075:229": "rang bzhin 'od gsal chos nyid rnam par dag / ma spros ma bkod zhing khams rnam dag nas //",
    "NG0075:230": "rang byung ye shes ma bcos mkhyen mnga' ba //",
    "NG0075:231": "sku gsum lhun grub shes rab pha rol phyin //",
    "NG0075:232": "gzung 'dzin gnyis med mi gnas mya ngan 'das //",
    "NG0075:233": "thabs kyi rgyal po stobs mchog byang chub sku //",
    "NG0075:234": "'gro ba yongs la dpal mgon nyi shar ba //",
    "NG0075:235": "rdo rje sems dpa' mi @#//",
    "NG0075:236": "bskyod byang chub sems //",
    "NG0075:237": "thugs ka'i ye shes 'od zer 'bum gyi gzi //",
    "NG0075:238": "kun tu bzang po rang byung bcom ldan 'das //",
    "NG0075:239": "'gro ba yongs la nam mkha' lta bur shar //",
    "NG0075:240": "mkhyen pa'i ye shes stobs bcu pha rol phyin //",
    "NG0075:241": "rnam par grol bas pha rol bdud bzhi 'joms //",
    "NG0075:242": "dbyings kyi thugs rje ma bsgribs mkhyen mnga' ba //",
    "NG0075:243": "snying po ma bcos kun gzhi byang chub sems //",
    "NG0075:244": "sa dang lam gyi bgrod pas pha rol phyin //",
    "NG0075:245": "rang byung ye shes gsang ba'i dbyings nas shar //",
    "NG0075:246": "thugs rje thabs mkhas 'gro don so sor mkhyen //",
    "NG0075:247": "snying po byang chub ye nas rnam par dag / las dang thugs rje ma bsgribs mkhyen mnga' ba //",
    "NG0075:248": "rdo rje sems dpa' thugs rje stobs po che //",
    "NG0075:249": "thabs kyi ye shes ma bsgribs mkhyen mnga' ba //",
    "NG0075:250": "thugs rje'i nyi ma 'gro ba yongs la shar //",
    "NG0075:251": "zhes bka' stsal to //",
    "NG0075:252": "rigs kyi bu sangs rgyas kyis gdams pa bstan pa'i dus su /",
    "NG0075:253": "rgyud thams cad kyi de bzhin nyid shes par bya'o //",
    "NG0075:254": "sangs rgyas kyi ngo bo bstan pa'i dus su 'khor",
    "NG0075:255": "ba thog mtha' gcod pa'i gdams ngag tshig gsum gyis",
    "NG0075:256": "bstan par bya'o // sangs rgyas kyi bden pa mthong ba'i dus bstan pa'i tshe /",
    "NG0075:257": "skad cig ma gsum gyi man ngag shes par bya'o //",
    "NG0075:258": "zhes ye shes bla ma chen po'i rgyud las /",
    "NG0075:259": "rjes su 'jug pa'i sems can rnams la gdams par",
    "NG0075:260": "bstan pa'i le'u ste gsum pa'o // // de nas",
    "NG0075:261": "byang chub sems dpa' chen pos /",
    "NG0075:262": "chos thams cad kyi de bzhin nyid khong du chud de /",
    "NG0075:263": "skye med dag pa'i klong nas thugs rje'i 'od shar ba //",
    "NG0075:264": "mi nub rgyal mtshan rdo rje sems dpa'i zhal //",
    "NG0075:265": "che ba'i ye shes dpag med bsam las 'das //",
    "NG0075:266": "lcang lo can du sku sprul byang chub sems //",
    "NG0075:267": "gsang ba'i bdag po rdzu 'phrul stobs po che //",
    "NG0075:268": "sprin gyi shugs can bdud rtsi'i char 'bebs pa //",
    "NG0075:269": "thig le nyag gcig rang byung ye shes sku //",
    "NG0075:270": "ma g.yos rgya mtsho lta bur sku 'khrungs pa //",
    "NG0075:271": "u dum wa ra'i me tog 'bras bur bcas //",
    "NG0075:272": "ma skyes snying po me tog 'bras bur smin //",
    "NG0075:273": "skye med dbyings nas skye ba'i skur bstan pa //",
    "NG0075:274": "rdo rje sems dpa' sku sprul mkhyen mnga' ba //",
    "NG0075:275": "ro langs bde ba rang byung ye shes sku //",
    "NG0075:276": "mkhyen pa'i ye shes mkha' nas nyi shar 'dra //",
    "NG0075:277": "ma rmongs mkhyen mnga' shes rab pha rol phyin //",
    "NG0075:278": "bsod nams ye shes tshogs chen rdzogs pa'i sku //",
    "NG0075:279": "bla med byang chub snying po mkhyen gsal rig / thabs la mkhas pas bdag dang gzhan don mdzad //",
    "NG0075:280": "kye gsang ba'i bdag po mkhyen pas gzigs pa /",
    "NG0075:281": "yang dag par rdzogs pa'i sangs rgyas thams cad kyi",
    "NG0075:282": "sku gsung thugs rdo rje bla ma chen po'i rgyud",
    "NG0075:283": "las grol bar byed pa /",
    "NG0075:284": "zag pa med pa'i shes rab mthar phyin pa /",
    "NG0075:285": "chos thams cad las rnam par grol ba /",
    "NG0075:286": "ye shes thabs kyis mngon du 'byung @#//",
    "NG0075:287": "ba thams cad kyi rtsa ba /",
    "NG0075:288": "man ngag thams cad kyi dems /",
    "NG0075:289": "mtshon pa mya ngan las 'das so //",
    "NG0075:290": "shes bya la brten pa thams cad ni ngo bos stong */",
    "NG0075:291": "sku rnam par dag pa'i rang byung gi ye shes su shar ba /",
    "NG0075:292": "dri ma med pa man shel gyi sku lta bu /",
    "NG0075:293": "rang dag pa rkyen med par sna tshogs gsal ba /",
    "NG0075:294": "rang gi rang bzhin rnam par dag pa'o //",
    "NG0075:295": "shes bya la sgrib pa med pas nyon mongs pa la skrag pa med do //",
    "NG0075:296": "phyin ci log gi rnam par rtog pa thams cad chos nyid kyi klong du la bzlas pas /",
    "NG0075:297": "phyir mi ldog pa shin tu 'das te /",
    "NG0075:298": "sku skye shi med pa stong pa chen po ye",
    "NG0075:299": "shes kyi 'od zer du mya ngan las 'das so",
    "NG0075:300": "// gsung smon pa med pa smra bsam brjod med du mya ngan las 'das so //",
    "NG0075:301": "thugs bde ba chen por yongs su grub pa /",
    "NG0075:302": "yongs su dag pa yongs su ma 'gags pa /",
    "NG0075:303": "snying po byang chub la nges par zhugs pa'i mthar phy-in to //",
    "NG0075:304": "kye sems dpa' chen po yang dag par rdzogs pa'i sangs rgyas la chos med do //",
    "NG0075:305": "sangs rgyas la lam med do //",
    "NG0075:306": "sangs rgyas la 'bras bu med do //",
    "NG0075:307": "zhes ye shes bla ma chen po'i rgyud las /",
    "NG0075:308": "rang byung gi ye shes chos las 'das par bstan",
    "NG0075:309": "pa'i le'u ste bzhi pa'o // // de nas byang",
    "NG0075:310": "chub sems dpa' sems dpa' chen po rdo rje gdan",
    "NG0075:311": "la mngon par rdzogs par sangs rgyas te /",
    "NG0075:312": "lus ma bor bar lha mo 'od zer can gyi dkyil 'khor du /",
    "NG0075:313": "ngag ma bor bar tshangs pa'i sgra skad phun sum tshogs par sangs rgyas so //",
    "NG0075:314": "yid 'jug pa med par rang byung gi ye shes",
    "NG0075:315": "zag med kyi klong du grol ba mthar phyin par",
    "NG0075:316": "sangs rgyas so // mdzad pa phun sum tshogs pa bya ba med pa'i klong du sangs rgyas so //",
    "NG0075:317": "phrin las mthar phyin pa ma btsal bar grub par sangs rgyas so //",
    "NG0075:318": "chos thams cad chos med pa'i klong du sangs rgyas so //",
    "NG0075:319": "phyi snod kyi 'jig rten 'byung ba lngas bsdus pa",
    "NG0075:320": "thams cad skye med ye shes kyi klong mkha' klong",
    "NG0075:321": "rnam par dag par sangs rgyas so //",
    "NG0075:322": "nang bcud kyi 'jig rten 'gro ba rigs drug gi",
    "NG0075:323": "sems can srog gis bsdus pa thams cad ye shes",
    "NG0075:324": "chen po lnga mi gnas pa'i ye shes chen po",
    "NG0075:325": "dang drug tu sangs rgyas so //",
    "NG0075:326": "chos kyi sku thig le nyag gcig bden la /",
    "NG0075:327": "gzugs kyi sku gnyis 'bras bur smin pas rdo rje'i gdan la mngon par rdzogs par sangs rgyas so //",
    "NG0075:328": "sangs rgyas nyag gcig dri ma med //",
    "NG0075:329": "sku gsum ye shes zag pa zad //",
    "NG0075:330": "byang chub snying po rnam par grol //",
    "NG0075:331": "gser gyi nyi ma rang byung sku //",
    "NG0075:332": "'khor los sgyur ba stobs po che //",
    "NG0075:333": "skad cig 'gags las rnam grol ba //",
    "NG0075:334": "thabs kyi shes rab stobs po che //",
    "NG0075:335": "shes rab rig pa swa sti a //",
    "NG0075:336": "zhes ye shes bla ma chen po'i rgyud las /",
    "NG0075:337": "byang chub sems dpa' rtog pa skad cig ma la",
    "NG0075:338": "rdo rje gdan la mngon par rdzogs sangs rgyas par",
    "NG0075:339": "bstan pa'i le'u ste lnga pa'o // // de nas",
    "NG0075:340": "byang chub @#// sems dpa' sems dpa' chen po rdo rje'i gdan la sangs rgyas pa'i tshe /",
    "NG0075:341": "bdag gis snying po byang chub la mngon par sangs rgyas so //",
    "NG0075:342": "zhes che ba'i yon tan dpag tu med pa ni rang bzhin lhun gyis grub ste mthar phyin nas /",
    "NG0075:343": "sems can ma smin pa smin par bya'o //",
    "NG0075:344": "smin pa grol bar bya'o //",
    "NG0075:345": "grol ba mthar phyin par bya'o //",
    "NG0075:346": "mthar phyin pa phyir mi ldog par bya'o snyam du bsams na yang */",
    "NG0075:347": "de ni ma yin te /",
    "NG0075:348": "swa b+ha ba /",
    "NG0075:349": "pradz+nya a pa ri mi ta /",
    "NG0075:350": "zhes bzlog par bya'o //",
    "NG0075:351": "de nas bcom ldan rdo rje 'chang *//",
    "NG0075:352": "thugs rje mgon po 'od dpag med //",
    "NG0075:353": "sha sha pa ra mi ta hri //",
    "NG0075:354": "gsang bdag lag na rdo rje khyod //",
    "NG0075:355": "sa ri sa ri pra sa d+ha //",
    "NG0075:356": "ngas bstan khyod kyis yid la zung *//",
    "NG0075:357": "d+harma ka ya i hi g+ha //",
    "NG0075:358": "spros dang bral ba'i chos nyid la //",
    "NG0075:359": "a mu pa ri ka ya ni //",
    "NG0075:360": "ched du brjaud med smra bsam 'das //",
    "NG0075:361": "d+ha ra ma su pa ri /",
    "NG0075:362": "swa gwa b+h+ya /",
    "NG0075:363": "sangs rgyas med par bdag 'dod pa //",
    "NG0075:364": "i ni a ni a ti a //",
    "NG0075:365": "nam mkha'i ri mo'i phyag rgya 'dra //",
    "NG0075:366": "a ka ra a ka ra //",
    "NG0075:367": "lag na rdo rje khyod nyon cig / thams cad mkhyen pa'i spyan mnga' yang //",
    "NG0075:368": "yang dag sangs rgyas don mi gzigs //",
    "NG0075:369": "nga yis sangs rgyas don mthong na //",
    "NG0075:370": "mthong ba nyid na 'gag par 'gyur //",
    "NG0075:371": "'jig rten khams kun sangs rgyas kyang *//",
    "NG0075:372": "nga nyid gcig pu rnam par dag / nga med gzhan med gcig pu nyid //",
    "NG0075:373": "rang byung ye shes nyid kyang tshig gi mtha' las 'das //",
    "NG0075:374": "'das pa'i chos la sangs rgyas ga la yod //",
    "NG0075:375": "ces ye shes bla ma chen po'i rgyud las /",
    "NG0075:376": "sangs rgyas med par bstan pa'i le'u ste drug pa'o",
    "NG0075:377": "// // de nas byang chub sems dpa' sems dpa'",
    "NG0075:378": "chen pos / sangs rgyas med par 'bras bu ga la 'byung zhes gsungs te /",
    "NG0075:379": "rigs kyi bu byang chub kyi snying po byang chub nyid du shar te /",
    "NG0075:380": "byang chub kyi snying po las byang chub log tu bsgrub tu med de mi gnas so //",
    "NG0075:381": "rang byung gi ye shes nyid gzugs kyi skur 'byung ngo *//",
    "NG0075:382": "rang byung gi ye shes las log pa'i gzugs kyi sku med de mi gnas so //",
    "NG0075:383": "de bzhin du 'bras dang til la sogs pa yang */",
    "NG0075:384": "sa bon nyid 'bras bur 'byung ba las /",
    "NG0075:385": "sa bon las log pa'i 'bras bu mi 'byung gi de phyir rdzogs pa chen po'i man ngag las /",
    "NG0075:386": "rang byung gi ye shes chen por rang snang */",
    "NG0075:387": "rang shar /",
    "NG0075:388": "rang las grub /",
    "NG0075:389": "rang gis shes /",
    "NG0075:390": "rang la rdzogs te /",
    "NG0075:391": "rgyud dag pa'i dbyings nas 'bras bu ye shes kyi dkyil 'khor rang snang ba'o //",
    "NG0075:392": "de phyir sa sbyang du med lam bgrod du med /",
    "NG0075:393": "'bras bu gzhan la re ba med par thag chod pa'i ye shes so //",
    "NG0075:394": "zhes ye shes bla ma chen po'i rgyud las /",
    "NG0075:395": "'bras bu med par bstan pa'i le'u ste bdun pa'o",
    "NG0075:396": "// // 'og min gyi gnas chos kyi dbyings kyi",
    "NG0075:397": "pho brang du / sangs rgyas 'od srungs chen pos gsungs /",
    "NG0075:398": "zhu ba po lag na rdo rjes zhus /",
    "NG0075:399": "sdud pa po dga' rab rdo rjes @#//",
    "NG0075:400": "bsdus nas /",
    "NG0075:401": "sa non pa'i byang chub sems dpa' mi bzhi la brgyud de /",
    "NG0075:402": "'jig rten du ma 'phel lo //",
    "NG0075:403": "rgyud kyi rgyal po ye shes bla ma'i rgyud /",
    "NG0075:404": "bskal pa thog ma med pa'i sngon rol nas /",
    "NG0075:405": "bskal pa bzang po'i byang chub sems dpa'i thugs nas thugs su brgyud /",
    "NG0075:406": "snyan nas snyan du bsgrags /",
    "NG0075:407": "phyag nas phyag tu gtad de rgya yis btab //",
    "NG0075:408": "rgya gar ngan sngags 'bru gsum 'phyongs su btags //",
    "NG0075:409": "ras chod gzu lum byed pa'i slob ma la //",
    "NG0075:410": "sdig pa mi 'dzem gnag pa'i las la sbyar //",
    "NG0075:411": "gu lang rin chen gser gyi rten btsugs kyang *//",
    "NG0075:412": "brnag pa'i ngan sngags 'bru gsum shor ra re //",
    "NG0075:413": "bi ma mi tra mkhas pa'i skyes mchog khyod //",
    "NG0075:414": "sangs rgyas thugs kyi dgongs pa rgyud bdun po //",
    "NG0075:415": "rdo rje dbyings kyi pho brang gter du sbos /",
    "NG0075:416": "zhes shri sing has gsungs nas rgya yis btab bo //",
    "NG0075:417": "rdzogs so //    // de nas bi ma la bod du byon nas /",
    "NG0075:418": "dbang bskur chos bshad nas /",
    "NG0075:419": "rje 'bangs gnyis la bka' bsdams pa /",
    "NG0075:420": "sangs rgyas thugs kyi dgongs pa nyung brgyud pa /",
    "NG0075:421": "rdo rje gdan gyi 'og nas seng ge smad rgyu shri sing has bdag la brdzangs pa 'di //",
    "NG0075:422": "stobs chung rnams kyis seng ge mi thub kyi //",
    "NG0075:423": "rgyal blon phyag tu gtad kyi shor ra re //",
    "NG0075:424": "rgyal po snyan khung chung ba dang *//",
    "NG0075:425": "blon po gdug pa che ba dang *//",
    "NG0075:426": "chos pa dam la mi gnas pas //",
    "NG0075:427": "thugs la 'chongs la gter du sbos //",
    "NG0075:428": "zhes gsungs nas /",
    "NG0075:429": "slar gter sbas so //",
    "NG0075:430": "i thi /",
    "NG0075:431": "bi ma mi tra dang */",
    "NG0075:432": "ska cog zhang gsum gyi 'gyur /",
    "NG0075:433": "slar rje seng ge mi 'gyur rdo rje thig le rtsal gyis brnyes so //",
    "NG0075:434": "bar 'dir thig le gsang ba'i brda' rgyud ma byung */"
}