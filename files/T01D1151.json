{
    "T01D1151:193b-0": "@193b # // rgya gar skad du /",
    "T01D1151:193b-1": "sarba ta th'a ga ta sto tram /",
    "T01D1151:193b-2": "bod skad du /",
    "T01D1151:193b-3": "de bzhin gshegs pa thams cad la bstod pa /",
    "T01D1151:193b-4": "dkon mchog gsum la phyag 'tshal lo ;",
    "T01D1151:193b-5": "/ bstan pa 'gro ba kun gyi mchog gyur cing //",
    "T01D1151:193b-6": "gzhan don rdzogs mdzad pa la rnam par mkhas //",
    "T01D1151:193b-7": "nyon mongs sbrul chen kun du 'byin mdzad pa'i //",
    "T01D1151:193b-8": "de bzhin gshegs pa kun la phyag 'tshal 'dud //",
    "T01D1151:193b-9": "zag bcas bag chags thams cad spangs gyur cing //",
    "T01D1151:193b-10": "don kun de nyid nges par gzigs mdzad pa //",
    "T01D1151:193b-11": "skye dgu thams cad don la brtson gyur pa //",
    "T01D1151:193b-12": "de bzhin gshegs pa kun la phyag 'tshal 'dud //",
    "T01D1151:193b-13": "dam chos rin chen 'byung gnas snod gyur cing //",
    "T01D1151:193b-14": "lam mchog mya ngan 'das pa ston mdzad la //",
    "T01D1151:193b-15": "yid la re ba kun du rdzogs mdzad pa'i //",
    "T01D1151:193b-16": "de bzhin gshegs pa kun la phyag 'tshal 'dud //",
    "T01D1151:193b-17": "'jig rten rnams la rjes brtser mngon par gus //",
    "T01D1151:193b-18": "byams dang thugs rje yongs su bsgos gyur cing //",
    "T01D1151:193b-19": "kun don spyod pa yongs su rdzogs mdzad pa'i //",
    "T01D1151:193b-20": "de bzhin gshegs pa kun la phyag 'tshal 'dud //",
    "T01D1151:194a-0": "kun don bsam @194a * //",
    "T01D1151:194a-1": "pa yongs su rdzogs mdzad pa'i //",
    "T01D1151:194a-2": "gdul bya'i pad+ma 'byed pa'i spyan dang ldan //",
    "T01D1151:194a-3": "rgya chen slob ma dam pa'i yon tan bskyed //",
    "T01D1151:194a-4": "de bzhin gshegs pa kun la phyag 'tshal 'dud //",
    "T01D1151:194a-5": "bskal pa mtha' yas tshogs ni bsags gyur cing //",
    "T01D1151:194a-6": "tshangs dbang lha dbang rnams kyis phyag byas la //",
    "T01D1151:194a-7": "sku la 'dom gang 'od kyis brgyan gyur pa'i //",
    "T01D1151:194a-8": "de bzhin gshegs pa kun la phyag 'tshal 'dud //",
    "T01D1151:194a-9": "nyes pa'i rtsa ba ma lus bcom gyur cing //",
    "T01D1151:194a-10": "ye shes me yis dri ma'i shing bsregs la //",
    "T01D1151:194a-11": "shes rab dam pa yongs su rdzogs mdzad pa'i //",
    "T01D1151:194a-12": "de bzhin gshegs pa kun la phyag 'tshal 'dud //",
    "T01D1151:194a-13": "nyon mongs bag chags bcas kun rnam bcom zhing //",
    "T01D1151:194a-14": "grags pa chen po kun du grags gyur la //",
    "T01D1151:194a-15": "mtshan mchog sum cu gnyis kyis rnam par brgyan //",
    "T01D1151:194a-16": "pad+ma lta bu'i spyan ni rab rgyas shing //",
    "T01D1151:194a-17": "btso ma'i gser gyi phung po 'dra ba yi //",
    "T01D1151:194a-18": "de bzhin gshegs pa kun la phyag 'tshal 'dud //",
    "T01D1151:194a-19": "bsod nams rgya chen rmad byung 'di yis ni //",
    "T01D1151:194a-20": "bdag nyid nyon mongs bag chags bcas 'byin cing //",
    "T01D1151:194a-21": "'khor ba'i nyon mongs rgya mtsho chen po 'dir //",
    "T01D1151:194a-22": "nub par gyur pa'i 'gro ba 'don par shog /"
}