{
    "NK099(te)004:1": "// rdzogs chen lta spyod sgom pa dam tshig 'bras bu dang bcas pa bzhugs so //",
    "NK099(te)004:2": "kahdama pa rin po che'i gsungs yin /",
    "NK099(te)004:3": "dpal kun tu bzang po la phyag 'tshal lo //",
    "NK099(te)004:4": "lhun gyis grub pa'i 'bras bu /",
    "NK099(te)004:5": "thob bya dag gi rang bzhin /",
    "NK099(te)004:6": "dbang phyug chen po yi dgongs spyod //",
    "NK099(te)004:7": "mtha' bral lhun rdzogs kyi lta ba //",
    "NK099(te)004:8": "shes rab dpyod bral gyi ting nge 'dzin /",
    "NK099(te)004:9": "bya bral lhun rdzogs kyi spyod pa /",
    "NK099(te)004:10": "theg pa kun gyi yang rtse /",
    "NK099(te)004:11": "rdzogs pa chen po'i don 'di la rnam pa bzhi ste /",
    "NK099(te)004:12": "dang po lta bas mtha'i thag gcad pa dang /",
    "NK099(te)004:13": "sgom pas nyams su blang ba dang /",
    "NK099(te)004:14": "gol sgrib gdal sha gcad pa'i ngos nas /",
    "NK099(te)004:15": "dgongs spyod lhun rdzogs pa dang /",
    "NK099(te)004:16": "spang thob dang bral ba'i 'bras bu lhun gyis grub lugs so //",
    "NK099(te)004:17": "de yang dang po lta bas mtha'i thag gcad pa ni /",
    "NK099(te)004:18": "lung las /",
    "NK099(te)004:19": "sgyu ma rnam gnyis spyod yul ni //",
    "NK099(te)004:20": "sems nyid chos dbyings ngang du gcig /ces pa /",
    "NK099(te)004:21": "spyir 'khor ba dang mya ngan las 'das pa'i chos",
    "NK099(te)004:22": "thams cad sems kyi rang bzhin du gcig par la",
    "NK099(te)004:23": "bzla ste / de yang gcig pa'i tshul ni /",
    "NK099(te)004:24": "sems kyi rang bzhin dus gsum 'dus ma byas pa /",
    "NK099(te)004:25": "bdal ba chen po ye nas lhun gyis grub pa ste /",
    "NK099(te)004:26": "ngo bo chos kyi sku yin pas //",
    "NK099(te)004:27": "de rtogs pa la ni chos kyi sku zhes bya ste /",
    "NK099(te)004:28": "chos kyi dbyings ci lta ba mngon du gyur pa",
    "NK099(te)004:29": "ni ci lta ba mkhyen pa'i ye shes zhes bya'o",
    "NK099(te)004:30": "// de nyid kyang mi 'gag pa'i rtsal rang snang ba la ni /",
    "NK099(te)004:31": "longs spyod rdzogs pa'i sku dang /",
    "NK099(te)004:32": "sprul pa'i sku la sogs pa bsam gyis mi khyab par yang snang zhing /",
    "NK099(te)004:33": "gdul bya so so'i bye brag gis ni /",
    "NK099(te)004:34": "me long lta bu'i ye shes dang //",
    "NK099(te)004:35": "so sor rtogs pa'i ye shes la sogs pa /",
    "NK099(te)004:36": "gdul bya gzigs tshul bsam gyis mi khyab par yang snang ngo //",
    "NK099(te)004:37": "de dag la ni ye shes sgyu ma'i sangs rgyas zhes kyang bya'o //",
    "NK099(te)004:38": "chos kyi dbyings kyi lta ba de med la mi zad pa'i rang bzhin yin pa las /",
    "NK099(te)004:39": "bdag med pa'i phyogs gcig rtogs pas kyang srid pa yongs su zad nas /",
    "NK099(te)004:40": "nyan thos dang rang rgyal ba'i byang chub thob par byed do //",
    "NK099(te)004:41": "de'i phyir na mya ngan las 'das pa'i chos thams cad kyang /",
    "NK099(te)004:42": "sems chos kyi dbyings rtogs pa las 'byung zhing /",
    "NK099(te)004:43": "chos kyi dbyings kyi rang bzhin du gnas pas /",
    "NK099(te)004:44": "ye shes sgyu ma'i sangs rgyas sems su gcig ces bya'o //",
    "NK099(te)004:45": "'o na 'khor ba'i chos thams cad tshul ci ltar dbyings su gcig ce na /",
    "NK099(te)004:46": "'khor ba'i chos thams cad ni sems kyi dbyings ma rtogs pa'i snang ba yin te /",
    "NK099(te)004:47": "de ci ltar ma rtogs she na /",
    "NK099(te)004:48": "sems kyi rang bzhin ngos bzung thams cad dang bral ba ye ci bzhin pa de ni /",
    "NK099(te)004:49": "blo yi rtogs pa'i yul ma yin pa'i phyir na /",
    "NK099(te)004:50": "las kyis bskyangs pas yang dag pa'i bshes gnyen dang /",
    "NK099(te)004:51": "phrad pa'i skal ba med de /",
    "NK099(te)004:52": "de'i phyir shes bya ci lta ba la kha ma bltas pas ma rtogs /",
    "NK099(te)004:53": "yid kyi shes pa skad cig ma las byung ba'i",
    "NK099(te)004:54": "chos yul dang yul can dbang por bcas pa'i rjes",
    "NK099(te)004:55": "su 'brang zhing / dge sdig gi bag chags sna tshogs pa bsags te /",
    "NK099(te)004:56": "dbyings las mi gzhan bzhin du rtags dang mthu brtas pas /",
    "NK099(te)004:57": "'dod khams gnas ris nyi shur skye bar byed do //",
    "NK099(te)004:58": "sems kyi rang bzhin ma rtogs na /",
    "NK099(te)004:59": "yul dbang po rjes su ma 'brang yang /",
    "NK099(te)004:60": "yid kyi shes pa skad cig ma'i mtshams la /",
    "NK099(te)004:61": "rtog pa 'gog cing dpyod pa dang bcas pa mthu brtas pa'i khyad par las gzugs khams su skye'o //",
    "NK099(te)004:62": "sems kyi rang bzhin ma rtogs pas //",
    "NK099(te)004:63": "sems la dpyod de yod pa'i 'du byed dang /",
    "NK099(te)004:64": "med pa'i 'du byed dang /",
    "NK099(te)004:65": "gnyis ga ma yin pa'i 'du byed dang /",
    "NK099(te)004:66": "stong pa'i 'du byed bzhi mthu brtas pa'i dus na sems kyi rang bzhin ni ma rtogs /",
    "NK099(te)004:67": "dpyod pa'i 'du byed mthu brtas pas skye mched mu bzhir 'byung ngo //",
    "NK099(te)004:68": "de thams cad la ni log rtogs sgyu ma'i sems can zhes bya ste /",
    "NK099(te)004:69": "sems chos kyi dbyings ma rtogs pa'i rtog pa dang /",
    "NK099(te)004:70": "dpyod pa dang /",
    "NK099(te)004:71": "dmigs pa'i khyad par las byung ba'i phyir /",
    "NK099(te)004:72": "'khor ba'i chos kyang sems las byung zhing sems su 'dus zhes bya'o //",
    "NK099(te)004:73": "de ltar 'khor 'das gnyis su snang ba'i dus na yang /",
    "NK099(te)004:74": "sems nyid chos kyi dbyings las gnyis su 'gyur ba med do //",
    "NK099(te)004:75": "'o na da ltar gnyis su snang ba 'di ci bzhin yin zhe na /",
    "NK099(te)004:76": "rtogs pa dang ma rtogs pa'i khyad par tsam ste /",
    "NK099(te)004:77": "gtan nas gnyis su 'gyur ba med do //",
    "NK099(te)004:78": "gnyis su snang ba 'di ngo bo chos kyi sku las tha dad par 'gyur ba med pa ste /",
    "NK099(te)004:79": "de bzhin gshegs pa'i ci lta ba mkhyen pa'i ye shes kyi dgongs pa la ni /",
    "NK099(te)004:80": "'khor ba'i chos rdul phra ba gcig gam /",
    "NK099(te)004:81": "'jag mig gi srin bu gcig logs su bsal ba med par chos kyi sku yin /",
    "NK099(te)004:82": "chos kyi dbyings shin tu rnam par dag pa'i ye shes yin /",
    "NK099(te)004:83": "bdal khyab chen po lhun gyis grub pa yin no //",
    "NK099(te)004:84": "sems can gyi logs rtog gi bsam pa la ni /",
    "NK099(te)004:85": "thams cad kyang phung po lnga yin /",
    "NK099(te)004:86": "'byung ba lnga yin /",
    "NK099(te)004:87": "brtags pa'i shes pa nyon mongs pa lnga yin /",
    "NK099(te)004:88": "khams gsum yin /",
    "NK099(te)004:89": "skye 'gag gi chos can sna tshogs pa yin /",
    "NK099(te)004:90": "bems po yin /",
    "NK099(te)004:91": "rig pa can yin /",
    "NK099(te)004:92": "phan dang gnod pa can yin /",
    "NK099(te)004:93": "yul dang yum can yin bde ba dang sdug bsngal",
    "NK099(te)004:94": "ba la sogs pa mtshan mar brtags pa'i chos thams",
    "NK099(te)004:95": "cad yin no // lung las kyang /",
    "NK099(te)004:96": "chos nyid de la de 'khrul yul dang dbang po mtshan ma sna tshogs 'dzin /",
    "NK099(te)004:97": "ces 'byung ngo //",
    "NK099(te)004:98": "de bas na sems can gyi 'khrul pa sna tshogs par snang ba dang /",
    "NK099(te)004:99": "mya ngan las 'das pa'i chos kyi sku gnyis /",
    "NK099(te)004:100": "dngos po gcig la lhun rdzogs te /",
    "NK099(te)004:101": "gnyis su gyur pa gang yang med do //",
    "NK099(te)004:102": "lung las kyang /",
    "NK099(te)004:103": "phyi dang nang kun chos kyi dbyings //",
    "NK099(te)004:104": "rnam par dag pa'i spyod yul la //",
    "NK099(te)004:105": "sangs rgyas sems can gnyis med do //",
    "NK099(te)004:106": "zhes gsungs so //",
    "NK099(te)004:107": "'o na gnyis su med na /",
    "NK099(te)004:108": "thugs rje'i bdag po sangs rgyas kyi thugs rje'i yul sems can ni gang nas byung /",
    "NK099(te)004:109": "bder gshegs kyi ye shes kyi spyan ni ci mkhyen zhe na /",
    "NK099(te)004:110": "thugs rje'i bdag po sangs rgyas zhes bya ba gcig logs su mi bzhag ste /",
    "NK099(te)004:111": "dngos chos kyi sku yin /",
    "NK099(te)004:112": "de rang gi rang bzhin yin /",
    "NK099(te)004:113": "thugs rje'i yul sems can zhes bya ba gcig logs su mi bzhag ste /",
    "NK099(te)004:114": "dngos 'khrul pa'i shes pa phyi nang du snang ba 'di nyid yin /",
    "NK099(te)004:115": "de chos kyi dbyings yin /",
    "NK099(te)004:116": "de chos kyi sku yin /",
    "NK099(te)004:117": "de ltar dbyer med phan chad yul du byas pa med pa'i phyir /",
    "NK099(te)004:118": "ye shes kyi spyan gyis gzigs pa mi 'thad snyams na /",
    "NK099(te)004:119": "ngo bo yul du byas nas gzigs pa ni med de /",
    "NK099(te)004:120": "sems can gyi 'khrul pa shes pa chos sku las",
    "NK099(te)004:121": "mi gzhan bzhin du yul du byas pa ni yod",
    "NK099(te)004:122": "do // 'o na gzung 'dzin du ma thal lam zhe na /",
    "NK099(te)004:123": "'khrul pa'i rang bzhin la yul du byas pa med pa'i phyir ma thal /",
    "NK099(te)004:124": "de ltar 'khrul pa gzigs pa la ni /",
    "NK099(te)004:125": "ci snyed mkhyen pa'i ye shes zhes bya'o //",
    "NK099(te)004:126": "'khrul pa de ni sems can gyi log rtog yin te de grangs mtha' yas pa'i phyir /",
    "NK099(te)004:127": "ci snyed mkhyen pa'i ye shes kyang mtha' yas so //",
    "NK099(te)004:128": "'khrul pa bzlog par byed pa'i phyir //",
    "NK099(te)004:129": "gzugs sku mtha' yas pa dang /",
    "NK099(te)004:130": "theg pa mtha' yas pa yang 'byung ngo //",
    "NK099(te)004:131": "de ltar na bde gshegs sku gzugs sku yang chos sku las byung la /",
    "NK099(te)004:132": "'khrul pa yang chos sku las 'byung ba'i phyir /",
    "NK099(te)004:133": "de gnyis khyad med par thal lo zhe na /",
    "NK099(te)004:134": "khyad med de /",
    "NK099(te)004:135": "rang bzhin la dbye ba med pa'i phyir ro //",
    "NK099(te)004:136": "'khrul pas don byed nus sam /",
    "NK099(te)004:137": "bder gshegs skus ni don mdzad nus pa'i phyir mi 'dra'o snyam na /",
    "NK099(te)004:138": "'khrul pa yang don byed nus pa'i rang bzhin can du gnas te /",
    "NK099(te)004:139": "phyi nang gi rten cing 'brel bar 'byung ba'i nus pa la ltos /",
    "NK099(te)004:140": "lung las kyang /",
    "NK099(te)004:141": "skye 'gro phyi nang gzugs rnams thams cad ni //",
    "NK099(te)004:142": "sku mchog mi zad rgyan gyi 'khor lor 'dus //",
    "NK099(te)004:143": "skye 'gro phyi nang sgra rnams thams cad kun //",
    "NK099(te)004:144": "gsung mchog mi zad rgyan gyi 'khor lor 'dus //",
    "NK099(te)004:145": "thams cad chos kyi dbyings su ro gcig pas //",
    "NK099(te)004:146": "thugs mchog mi zad rgyan gyi 'khor lor 'dus //",
    "NK099(te)004:147": "zhes pa dang /",
    "NK099(te)004:148": "sku dang phyag rgya zhing khams dang //",
    "NK099(te)004:149": "lung can zab mo'i dbyings na gsal //",
    "NK099(te)004:150": "lnga bzhi nang du 'khor ba yang //",
    "NK099(te)004:151": "ye shes sangs rgyas de las med //",
    "NK099(te)004:152": "zhes pas so //",
    "NK099(te)004:153": "de ltar na 'khor ba dang mya ngan las 'das",
    "NK099(te)004:154": "pa'i chos thams cad sems nyid chos kyi dbyings su",
    "NK099(te)004:155": "'dus par shes rab kyis thag chod par bya'o //",
    "NK099(te)004:156": "'o na 'khor 'das chos sems su 'dus na /",
    "NK099(te)004:157": "sems la du yod ce na /",
    "NK099(te)004:158": "brgyad de /",
    "NK099(te)004:159": "rang bzhin dang /",
    "NK099(te)004:160": "ngo bo dang /",
    "NK099(te)004:161": "rnam grangs dang /",
    "NK099(te)004:162": "rtsal dang yon tan dang /",
    "NK099(te)004:163": "yul dang /",
    "NK099(te)004:164": "'phags pa dang /",
    "NK099(te)004:165": "sems la snang tshul dang /",
    "NK099(te)004:166": "'bras bu'o //",
    "NK099(te)004:167": "sems kyi rang bzhin ni /",
    "NK099(te)004:168": "don dam pa'i bden pa ste /",
    "NK099(te)004:169": "stong zhing bdag med pa'o //",
    "NK099(te)004:170": "ngo bo ni 'khor ba dang mya ngan las 'das",
    "NK099(te)004:171": "pa'i chos thams cad bsags pa'i las kyis tha dad",
    "NK099(te)004:172": "kyang ngo bo dbyer med pa'o //",
    "NK099(te)004:173": "rnam grangs ni sems dang sems las byung ba'o //",
    "NK099(te)004:174": "sems ni rnal ma don gyi kun gazhi'o //",
    "NK099(te)004:175": "sems las byung ba ni gsum ste /",
    "NK099(te)004:176": "snang ba dang /",
    "NK099(te)004:177": "brtags pa dang /",
    "NK099(te)004:178": "bag chags so //",
    "NK099(te)004:179": "snang ba ni /",
    "NK099(te)004:180": "'byung ba chen po bzhi la sogs pa'i snod dang bcud du snang ba thams cad do //",
    "NK099(te)004:181": "brtags pa ni rnam par shes pa'i tshogs bdun no //",
    "NK099(te)004:182": "rtsogs pa ni sbyor ba don gyi kun gzhi ste /",
    "NK099(te)004:183": "dge dang mi dge bag chags la sogs pa'o //",
    "NK099(te)004:184": "sems kyi rtsal ni /",
    "NK099(te)004:185": "rig pa dang /",
    "NK099(te)004:186": "blo dang /",
    "NK099(te)004:187": "shes rab dang /",
    "NK099(te)004:188": "mngon shes la sogs pa mngon du byed pa dang /",
    "NK099(te)004:189": "dpyad pas shes pa'i chos thams cad do //",
    "NK099(te)004:190": "sems kyi yon tan ni bsgyur zhing sgrub tu btub pa'o //",
    "NK099(te)004:191": "sems kyi yul ni gnyis te /",
    "NK099(te)004:192": "'dus ma byas pa don gyi yul dang /",
    "NK099(te)004:193": "'dus byas pa rtags kyi yul lo //",
    "NK099(te)004:194": "'dus ma byas pa don gyi yul ni /",
    "NK099(te)004:195": "nam mkha' ste sems rang gi rang bzhin no //",
    "NK099(te)004:196": "'dus byas kyi yul ni /",
    "NK099(te)004:197": "kha dog dang dbyibs la sogs pa 'dus byas blos brtags pa thams cad do //",
    "NK099(te)004:198": "sems 'phags pa la snang ba'i tshul ni /",
    "NK099(te)004:199": "sems kyi rang bzhin 'dus ma byas pa ni /",
    "NK099(te)004:200": "'phags pa nyid kyi rang bzhin du snang ste /",
    "NK099(te)004:201": "ci lta ba mkhyen pa'am chos kyi sku zhes bya'o //",
    "NK099(te)004:202": "sems kyi rtsal ye shes su snang ste /",
    "NK099(te)004:203": "sems kyi rnam grangs sems las byung ba thams cad rang snang du snang ste /",
    "NK099(te)004:204": "dper na me long gi rang bzhin gyis me long gi gzugs brnyan mthong ba lta bu'o //",
    "NK099(te)004:205": "sems can la snang tshul ni /",
    "NK099(te)004:206": "rang bzhin 'dus ma byas pa ni ma rtogs //",
    "NK099(te)004:207": "sems las byung ba gsum la snang ba la bcad /",
    "NK099(te)004:208": "brtags pas 'dzin /",
    "NK099(te)004:209": "gzugs med pa'i tshul gyis bag chags bsags te /",
    "NK099(te)004:210": "de yang yid kyi shes pa skad cig ma dran",
    "NK099(te)004:211": "pa sna tshogs snga phyi lung 'dogs shing bag chags",
    "NK099(te)004:212": "kyi dngos gzhir gyur to //",
    "NK099(te)004:213": "de'i dbang gis dmigs pa'i blos khams gsum chos sna tshogs su smin to //",
    "NK099(te)004:214": "mdor na sems can la ni sems kyi rang bzhin mi snang la /",
    "NK099(te)004:215": "rnam grangs 'ba' zhig blo'i dmigs pa la snang zhes bya /",
    "NK099(te)004:216": "'phags pa la ni /",
    "NK099(te)004:217": "rang bzhin snang ba'i dbang gis rnam grangs kyi chos thams cad rang snang nyid du gzigs zhes bya'o //",
    "NK099(te)004:218": "de ni snang tshul lo //",
    "NK099(te)004:219": "sems kyi 'bras bu ni rnam pa gnyis te /",
    "NK099(te)004:220": "btags pa thun mong gi 'bras bu dang /",
    "NK099(te)004:221": "brtags med mtha' bral mthar thug gi 'bras bu'o //",
    "NK099(te)004:222": "de la brtags pa thun mong gi 'bras bu ni /",
    "NK099(te)004:223": "rgyu rang bzhin med pa las /",
    "NK099(te)004:224": "gang blo yis btags pa ltar chags /",
    "NK099(te)004:225": "bsgrubs pa ltar grub /",
    "NK099(te)004:226": "bltas pa ltar snang ste /",
    "NK099(te)004:227": "lung las kyang /",
    "NK099(te)004:228": "rang bzhin gcig tu ma nges pas //",
    "NK099(te)004:229": "ci ltar btags pa de ltar snang //",
    "NK099(te)004:230": "zhes pa dang /",
    "NK099(te)004:231": "dgongs pa 'dus pa las kyang /",
    "NK099(te)004:232": "med rgyu brtags chags bsgrubs 'grub bltas par snang /",
    "NK099(te)004:233": "zhes pas so //",
    "NK099(te)004:234": "brtags med mtha' bral gyi 'bras bu ni /",
    "NK099(te)004:235": "sems kyi rang bzhin mngon du gyur pa /",
    "NK099(te)004:236": "sku gsum lhun gyis grub pa /",
    "NK099(te)004:237": "mi zad rgyun gyi 'khor lo bsam /",
    "NK099(te)004:238": "sems can thams cad kyi rang bzhin de la ni /",
    "NK099(te)004:239": "rtogs dang ma rtogs khyad par med //",
    "NK099(te)004:240": "rgyus ma bskyed rkyen gyis mi 'jig /rgyu rkyen gzhan la rag ma las /",
    "NK099(te)004:241": "gzhan ngor mi snang /",
    "NK099(te)004:242": "bdag dor mi dmigs pa de la ni chos kyi ngo bo zhes bya ste /",
    "NK099(te)004:243": "rtogs pas gsal du med /",
    "NK099(te)004:244": "ma rtogs pas sgrib tu med /",
    "NK099(te)004:245": "bsgom pas sgrub tu med /",
    "NK099(te)004:246": "ma bsgom pas 'chor ba'ang med /",
    "NK099(te)004:247": "sems can gyi dus su ma 'gags /",
    "NK099(te)004:248": "sangs rgyas kyi dus su ma skyes te /",
    "NK099(te)004:249": "de ni rang bzhin gyis rnam par dag cing 'gyur ba med pas na /",
    "NK099(te)004:250": "lung las kyang /",
    "NK099(te)004:251": "glo bur las kyis cir snang yang //",
    "NK099(te)004:252": "dngas ma dus gsum 'gyur ba med //",
    "NK099(te)004:253": "ces gsungs so //",
    "NK099(te)004:254": "de ni rtogs dang ma rtogs khyad par med par la gcad do //",
    "NK099(te)004:255": "de'i sgor 'jug pa'i rnal 'byor pa'i dgongs pa ni /",
    "NK099(te)004:256": "min pa las yin par bsgyur du ni med de /",
    "NK099(te)004:257": "ma rtogs pa rtogs su yod pa'i phyir /",
    "NK099(te)004:258": "ting nge 'dzin dang gdams ngag gi bye brag rnams /",
    "NK099(te)004:259": "de bzhin gshegs pas gsungs so //",
    "NK099(te)004:260": "de yang 'di ltar sems can rnams ni chos kyi dbyings kyi rang bzhin du /",
    "NK099(te)004:261": "dus dang rnam pa med par gnas kyang /",
    "NK099(te)004:262": "gang las kyi sbyangs pas sems kyi rang bzhin chos",
    "NK099(te)004:263": "kyi dbyings dus gsum du 'gyur ba med pa ni",
    "NK099(te)004:264": "ma rtogs so // sems las byung ba'i chos yul dang dbang bor bcas pa'i rjes su 'brangs te /",
    "NK099(te)004:265": "gzung ba dang 'dzin pas phyi nang gi dngos po",
    "NK099(te)004:266": "sna tshogs su bltas nas dug lnga dang dug gsum",
    "NK099(te)004:267": "la spyod de / de'i 'bras bu khams gsum du smin par byas kyang /",
    "NK099(te)004:268": "chos kyi dbyings las gzhan du 'gyur ba ni med do //",
    "NK099(te)004:269": "de ltar ma rtogs pa'i skyon ni /",
    "NK099(te)004:270": "khams gsum gyi sems can du snang ba'i phyir /",
    "NK099(te)004:271": "rtogs par bya dgos te /",
    "NK099(te)004:272": "de'i thabs ni so sor rtog pa'i shes rab kyi chos thams cad kyi /",
    "NK099(te)004:273": "rtsa ba sems yin pas /",
    "NK099(te)004:274": "sems kyi rang bzhin la dpyad cing gzhig na don dam pa'i bden pa mthong bar 'gyur ro //",
    "NK099(te)004:275": "sems las byung ba'i chos phyi nang gi dngos po thams cad yin pa'i phyir /",
    "NK099(te)004:276": "phyi nang gi dngos po thams cad la so sor gyis mi khyab pa'o //",
    "NK099(te)004:277": "mdor na sems kyi 'bras bu ni /",
    "NK099(te)004:278": "sems kyi rang bzhin chos kyi dbyings rig pa la rang dbang du gyur pa'i dus na /",
    "NK099(te)004:279": "dbyings las ma byung ba'i chos med pas /",
    "NK099(te)004:280": "dbyings las byung ba'i chos thams cad rang snang thabs kyi rig par shar te /",
    "NK099(te)004:281": "dbang sgyur /",
    "NK099(te)004:282": "rang snang du shar /",
    "NK099(te)004:283": "mkhyen gzigs /",
    "NK099(te)004:284": "don mdzad na yang /",
    "NK099(te)004:285": "ngo bo yul dang bral cing rnam pa rang snang du gzigs pa'o //",
    "NK099(te)004:286": "sems thun mong gi 'bras bu ni /",
    "NK099(te)004:287": "rang bzhin ci lta ba ma rtogs kyang /",
    "NK099(te)004:288": "rnam pa blo yi dmigs pa ltar grub /",
    "NK099(te)004:289": "ces bya ste /",
    "NK099(te)004:290": "de ni rgyu las kyang byung ba'i 'bras bu ste /",
    "NK099(te)004:291": "mdor na zag bcas kyi 'bras bu mtha' dag gam /",
    "NK099(te)004:292": "rnam pa gcig tu na /",
    "NK099(te)004:293": "mthong snang bcu drug 'ba' zhig pa thams cad la bya'o //",
    "NK099(te)004:294": "de dag la ni lta bas thag gcad pa mdo tsam du bsdus pa'o //",
    "NK099(te)004:295": "'gro ba rigs drug mu stegs rtag chad gnyis /",
    "NK099(te)004:296": "theg pa 'og ma brgyad dang bcu drug go //",
    "NK099(te)004:297": "de dag ma 'dres yongs su rdzogs pa ni /",
    "NK099(te)004:298": "mthong snang lhun grub rdzogs pa chen po'o //",
    "NK099(te)004:299": "lhun gyis grub pa'i 'bras bu /",
    "NK099(te)004:300": "rdzogs pa chen po bsgom pa'i man ngag /nyams su blang ba la bzhi ste /",
    "NK099(te)004:301": "sems 'di rtogs sam /",
    "NK099(te)004:302": "bsgom pa'i ngo bo yin nam ma yin thag gcad pa dang /",
    "NK099(te)004:303": "rtogs su yod med thag gcad pa dang /",
    "NK099(te)004:304": "bsgom du yod med thag gcad pa dang /",
    "NK099(te)004:305": "sgom pa'i skyon bcos su yod med thag gcad pa'o //",
    "NK099(te)004:306": "de la dang po ni /",
    "NK099(te)004:307": "sems 'di rtogs bya'i ngo bo gtan la phebs te /",
    "NK099(te)004:308": "la gcad pa ni /",
    "NK099(te)004:309": "lta bas thag gcad pa gang du bstan pa'o //",
    "NK099(te)004:310": "lung las kyang /",
    "NK099(te)004:311": "nam mkha' 'di ni 'byung ba kun gyi bdag /sems nyid 'di ni sangs rgyas kun gyi mdzod //",
    "NK099(te)004:312": "chos nyid 'di ni chos can kun gyi gnas //",
    "NK099(te)004:313": "'di dag bdal khyab chen po'i dbyings su rdzogs //",
    "NK099(te)004:314": "zhes pas /",
    "NK099(te)004:315": "sems rtogs bya'i ngo bo yin par dam bca' /",
    "NK099(te)004:316": "gnyis pa la sems 'di rtogs su yod dam med snyams na /",
    "NK099(te)004:317": "rtogs su yod de /",
    "NK099(te)004:318": "sems ni sangs rgyas kyi ngo bo dus gsum du 'dus ma byas pa /",
    "NK099(te)004:319": "gdags gzhi dang btags pa thams cad dang bral ba /",
    "NK099(te)004:320": "sangs rgyas kyi ngo bo nyid rtogs pa'i shes rab kyis /",
    "NK099(te)004:321": "dpyad cing gzhig na yang /",
    "NK099(te)004:322": "sems kyi rang bzhin mthong bar 'gyur ro //",
    "NK099(te)004:323": "gal te rtogs su med dam snyam na /",
    "NK099(te)004:324": "de lta na ni rgyal bas gsungs pa'i bstan pa la dgos ched med pa dang /",
    "NK099(te)004:325": "sems can gyis sangs rgyas mngon du byed mi gtub par 'gyur ro //",
    "NK099(te)004:326": "gal te chos dbyings kyi rang bzhin sems can thams cad la khyab par gnas te /",
    "NK099(te)004:327": "gang gis kyang ma bsgribs pa'i phyir ma rtogs pa rtogs su med /",
    "NK099(te)004:328": "ye nas sangs rgyas zin zhe na /",
    "NK099(te)004:329": "de lta na ni khams gsum gyi sems can gyi 'khrul pa'i snang ba mi 'byung ba dang /",
    "NK099(te)004:330": "bde gshegs kyi thugs rje'i yul med pa dang /",
    "NK099(te)004:331": "bstan pa gsung ba la dgos ched med pa dang /",
    "NK099(te)004:332": "sems las byung ba'i bag chags snang mi btub pas /",
    "NK099(te)004:333": "thams cad kyang mya ngan las 'das pa'i mtha' can du 'gyur ro //",
    "NK099(te)004:334": "de'i phyir na /",
    "NK099(te)004:335": "mi gnas pa gnas par byar med kyang /",
    "NK099(te)004:336": "chos kyi dbyings dang rang bzhin gyis gnas pa de shes pa dang /",
    "NK099(te)004:337": "ma shes pa'i khyad par las /",
    "NK099(te)004:338": "sangs rgyas dang sems can du snang bas ngo shes par bya ba'i phyir /",
    "NK099(te)004:339": "rtogs su yod pa'o //",
    "NK099(te)004:340": "de ni byang chub kyi sems rtogs su med pa'i gtan tshigs so //",
    "NK099(te)004:341": "gsum pa ni /",
    "NK099(te)004:342": "bsgom du yod dam med ce na /",
    "NK099(te)004:343": "kha cig gis bsgom du med ces /",
    "NK099(te)004:344": "chos nyid dmigs su med pa la 'khrul nas /",
    "NK099(te)004:345": "ma bcos pa'i ngang du ma yengs pa las 'khrul",
    "NK099(te)004:346": "nas gnas par gnas pa tsam yang mi byed par",
    "NK099(te)004:347": "/ lta ba stong pa'i phyogs su gtod cing /",
    "NK099(te)004:348": "sems rig pa rang gsal gyi rang bzhin ma rtogs par dmu rgod du shor nas /",
    "NK099(te)004:349": "sems 'gred de blo phyang chad par 'ong ba yang yod de /",
    "NK099(te)004:350": "de ni mu stegs chad pa'i phyogs so //",
    "NK099(te)004:351": "kha cig gis bsgom du yod par khas blangs nas /",
    "NK099(te)004:352": "bsam gyis mi khyab pa'i 'du shes las 'khrul te /",
    "NK099(te)004:353": "shes blo la rtag par 'dzin pas //",
    "NK099(te)004:354": "chos kyi bdag med ni ma rtogs //",
    "NK099(te)004:355": "gang zag gi shes pa la bdag tu bzungs ba ni /",
    "NK099(te)004:356": "mu stegs rtag pa'i phyogs te /",
    "NK099(te)004:357": "gzugs khams kyi mur ltung ngo //",
    "NK099(te)004:358": "'dir ris cig slob dpon pad ma'i rgyal po'i dgongs pa'i ting nge 'dzin lhun gyis grub pa ni /",
    "NK099(te)004:359": "bdag gis 'di ltar 'dod de /",
    "NK099(te)004:360": "dang po chos kyi dbyings rtogs bya'i don dam pa'i bden pa mtha' dag dang bral ba de ni /",
    "NK099(te)004:361": "blo rtog pa'i spyod yul ma yin cing /",
    "NK099(te)004:362": "rgyu rkyen thams cad dang bral ba'i phyir /",
    "NK099(te)004:363": "bsgom zhing bsgrub tu med do //",
    "NK099(te)004:364": "de'i sgor 'jug pa'i rnal 'byor pas chos kyi dbyings de ngo ma shes pa las /",
    "NK099(te)004:365": "shes par bya ba'i phyir so sor rtogs pa'i shes rab kyis dpyad cing /",
    "NK099(te)004:366": "gzhal dgos pa'i ngos nas bsgom du yod do //",
    "NK099(te)004:367": "mthong ba'i don dam pa'i dbyings ni tha snyad thams cad dang bral te /",
    "NK099(te)004:368": "dmigs su med pa'i ngos nas bsgom du med do //",
    "NK099(te)004:369": "dmigs su med pa'i don de la yang /",
    "NK099(te)004:370": "ma 'dris par 'dris par bya ba'i phyir dang /",
    "NK099(te)004:371": "'du shes kyi lhag ma zad par bya ba'i phyir dang /",
    "NK099(te)004:372": "ma yengs par 'du 'dzi dang g.yeng ba thag bcad de /",
    "NK099(te)004:373": "yun du gnas dgos pas sgom du yod do //",
    "NK099(te)004:374": "bsgom pa'i don la shes pa yul dang yul can tsam du'ang med de /",
    "NK099(te)004:375": "rig pa yul dang bral bas sems kyi rang bzhin du song bas na bsgom du med do //",
    "NK099(te)004:376": "sems kyi rang bzhin 'od gsal ba de ni /",
    "NK099(te)004:377": "de bzhin gshegs pa la lhun grub kyang /",
    "NK099(te)004:378": "rnal 'byor pa'i las kyis bskyed pa'i /",
    "NK099(te)004:379": "bag chags kyi lhag ma dang bcas pas mnyam par bzhag pa dang /",
    "NK099(te)004:380": "ma bzhag pa yod pa'i sgo nas sgom du yod do //",
    "NK099(te)004:381": "mnyam par bzhag kyang rig pa yul bral chos kyi",
    "NK099(te)004:382": "dbyings su gsal ba'i ngos nas bsgom du med do",
    "NK099(te)004:383": "// de ltar rig pa yul bral chos kyi dbyings su gsal /",
    "NK099(te)004:384": "gting chen po bcu'i don rnyed kyang /",
    "NK099(te)004:385": "lhag pa'i yul bdal khyab chos kyi dbyings su 'du shes kyi /",
    "NK099(te)004:386": "lhag ma ma zad kyi bar du /",
    "NK099(te)004:387": "g.yeng ba dang bcas pa'i phyir /",
    "NK099(te)004:388": "bsam gtan gyi bar chad yod de /",
    "NK099(te)004:389": "dgra lnga las mi tshugs par bya ba'i phyir /",
    "NK099(te)004:390": "'du 'dzin dang g.yeng ba thag gcad de /",
    "NK099(te)004:391": "spros pa las rnam par 'das par bya ba'i phyir /",
    "NK099(te)004:392": "sgom du yod do //",
    "NK099(te)004:393": "gdeng chen bcu'i don klong du gyur /",
    "NK099(te)004:394": "lus kyi lhag ma yal /",
    "NK099(te)004:395": "snang srid dbyings su thim /",
    "NK099(te)004:396": "'du shes kyi lhag ma zad /",
    "NK099(te)004:397": "'khor 'das ro gcig tu gyur pa'i dus na /",
    "NK099(te)004:398": "thams cad lhun gyis grub pas bsgom du med do //",
    "NK099(te)004:399": "ye shes lnga rdzogs mkhyen pa gnyis shar /",
    "NK099(te)004:400": "gzugs sku mngon du bstan /",
    "NK099(te)004:401": "mdzad pa lhun grub /",
    "NK099(te)004:402": "rig pa la dbang thob pa'i dus na /",
    "NK099(te)004:403": "yod med thams cad lhun gyis grub ces bya'o //",
    "NK099(te)004:404": "bzhi pa gol sgrib yod med kyi gdar sha bcad pa ni /",
    "NK099(te)004:405": "de yang rnam pa gnyis yin te /",
    "NK099(te)004:406": "la bzla ba dang /",
    "NK099(te)004:407": "shan dbye ba'o //",
    "NK099(te)004:408": "de la la bzla ba'i ngos nas gol sgrib thams cad kyang chos kyi dbyings yin pas /",
    "NK099(te)004:409": "gol sa dang sgrib pa med de /",
    "NK099(te)004:410": "thams cad gdal pa chen po chos kyi dbyings su 'dus pas /",
    "NK099(te)004:411": "gnas kyis dman pa ngan song gsum dang /",
    "NK099(te)004:412": "lta bas dman pa mu stegs rtag chad dang /",
    "NK099(te)004:413": "spyod pas dman pa shan pa dang smad 'tshong dang /",
    "NK099(te)004:414": "lta bas mtho ba'i rdzogs pa'i sangs rgyas dad //",
    "NK099(te)004:415": "gnas kyis mtho ba'i tshangs pa'i 'jig rten dang //",
    "NK099(te)004:416": "spyod pas mtho ba'i nyan thos dang dgra bcom rnams /",
    "NK099(te)004:417": "'byed pa med par chos kyi dbyings su gcig pa la de la gol sa ga la yod de /",
    "NK099(te)004:418": "gol sa yang chos kyi dbyings su gol /",
    "NK099(te)004:419": "sgrib pa yang chos kyi dbyings rang bzhin gyis 'od gsal ba la /",
    "NK099(te)004:420": "sgrib byed dang bral bas sgrib bya ga la yod /",
    "NK099(te)004:421": "sgrib pa nyid kyang chos kyi dbyings yin /",
    "NK099(te)004:422": "lung las kyang /",
    "NK099(te)004:423": "gol sgrib bya ba ga la yod /",
    "NK099(te)004:424": "gol sa nyid kyang byang chub sems //",
    "NK099(te)004:425": "zhes gsungs so //",
    "NK099(te)004:426": "shan dbye ba'i dbang du ni /",
    "NK099(te)004:427": "chos kyi dbyings la dbye ba med kyang /",
    "NK099(te)004:428": "snyam zhugs pa'i rtogs dpyod thams cad gol sgrib ste /",
    "NK099(te)004:429": "de yang chos nyid las mi gzhan bzhin du /",
    "NK099(te)004:430": "zin chags kyi rtog dpyod byung ba ni /",
    "NK099(te)004:431": "chos nyid las gol zhes bya /",
    "NK099(te)004:432": "rtog dpyod kyis dbang gis chos kyi dbyings kyi rang bzhin /",
    "NK099(te)004:433": "'od gsal ba de mdon sum du ma gyur pa la ni bsgrib zhes bya'o //",
    "NK099(te)004:434": "gol sgrib kyi rtog dpyod ni mtha' can gyi chos",
    "NK099(te)004:435": "bcu drug /nyon mongs pa lnga dang sum cu rtsa",
    "NK099(te)004:436": "bdun no // de ni rang bzhin gyi gol sgrib bo //",
    "NK099(te)004:437": "bar du gcod pa'i gol sgrib ni /",
    "NK099(te)004:438": "chos kyi dbyings kyi rang bzhin rtogs kyang /",
    "NK099(te)004:439": "ting nge 'dzin gsal ba dang /",
    "NK099(te)004:440": "'dris pa dang /",
    "NK099(te)004:441": "goms pa dang /",
    "NK099(te)004:442": "mthar phyin pa la sgrib pa ste /",
    "NK099(te)004:443": "gol sgrib 'di dag gis bar chod na /",
    "NK099(te)004:444": "chos kyi dbyings rtogs pa lta ba'i gdeng dang ldan yang /",
    "NK099(te)004:445": "ting nge 'dzin ma goms pa'i dbang gis /",
    "NK099(te)004:446": "chos kyi dbyings gdeng du gyur mi ster cing /",
    "NK099(te)004:447": "srid pa yongs su zad par yang mi nus te /",
    "NK099(te)004:448": "'khor ba brgyud par byed do //",
    "NK099(te)004:449": "mngon par shes pa la sogs pa'i yon tan rnams kyang /",
    "NK099(te)004:450": "zur yang 'byung bar mi nus so //",
    "NK099(te)004:451": "de dag gi gol sgrib ni /",
    "NK099(te)004:452": "bar du gcod pa'i chos bcu drug /bsam gtan gyi sgrib pa bcu /",
    "NK099(te)004:453": "glo bur gyi skyon drug /dogs pa'i 'du shes chen po lnga ste /",
    "NK099(te)004:454": "sum cu rtsabaduna no //",
    "NK099(te)004:455": "de dag ni bsam bstan gyi skyon gol sgrib ngos bzung ba'o //",
    "NK099(te)004:456": "spyi don gsum po gol sgrib kyi gdar sha gcad pa la gsum ste /",
    "NK099(te)004:457": "gol sa dang /",
    "NK099(te)004:458": "sgrib pa dang /",
    "NK099(te)004:459": "gol sgrib dang bral ba'i 'bras bu'o //",
    "NK099(te)004:460": "de la gol sa bcu drug ste /",
    "NK099(te)004:461": "'gro ba rigs drug gi gol sa drug /mu stegs rtag chad gnyis /",
    "NK099(te)004:462": "bsam gtan bzhi /",
    "NK099(te)004:463": "skye mched bzhi dang bcu drug go //",
    "NK099(te)004:464": "sgrib pa bcu drug ni /",
    "NK099(te)004:465": "bdag med pa phyogs gcig rtogs shing /",
    "NK099(te)004:466": "gdeng du gyur pa'i gnas skabs la btags te /",
    "NK099(te)004:467": "nyan thos mdo sde pa dang bye brag pa gnyis /",
    "NK099(te)004:468": "rang rgyal ba dang gsum /",
    "NK099(te)004:469": "sems tsam rnam bden rnam rdzun gnyis /",
    "NK099(te)004:470": "dbu ma la rnam rtog ye shes su smra ba dang /",
    "NK099(te)004:471": "ye shes sgyu ma lta bur smra ba dang /",
    "NK099(te)004:472": "rab tu mi gnas pa dang /",
    "NK099(te)004:473": "rnal 'byor dpyod pa'i dbu ma dang /",
    "NK099(te)004:474": "ton mun pa ste lnga dang bcu'o //",
    "NK099(te)004:475": "phyi rgyud sde gsum /",
    "NK099(te)004:476": "nang pa rnam gnyis dang bco lnga /",
    "NK099(te)004:477": "rdzogs pa chen po'i nyid kyang ched du 'dzin pa yin te /",
    "NK099(te)004:478": "de dang bcu drug go //",
    "NK099(te)004:479": "mdor na gol sa dang g.yang sa gnyis don gcig ste /",
    "NK099(te)004:480": "chos nyid don dam pa'i bden pa ma rtogs nas /",
    "NK099(te)004:481": "brtags pa'i bye brag gis nyes dmigs thams cad gar song ba gol sar bartsi'o //",
    "NK099(te)004:482": "chos nyid ma rtogs pa'i cha thams cad ni sgrib par bartsi'o //",
    "NK099(te)004:483": "gol sgrib spangs pa'i 'bras bu ni /",
    "NK099(te)004:484": "ting nge 'dzin lhun gyis grub pa ni /",
    "NK099(te)004:485": "chos kyi dbyings mtha' thams cad dang bral ba rang bzhin du rtogs nas /",
    "NK099(te)004:486": "sgrib bya sgrib byed med pa'i chos kyi dbyings su shar ba ni sgrib pa med ces bya la /",
    "NK099(te)004:487": "gol sa thams cad kyang chos kyi dbyings kyi rang bzhin las /",
    "NK099(te)004:488": "mi gzhan bar shes nas /",
    "NK099(te)004:489": "thams cad snying po byang chub las gzhan med par",
    "NK099(te)004:490": "shes pas ting nge 'dzin gyi rgyal po chen por",
    "NK099(te)004:491": "'gyur te / lung las kyang /",
    "NK099(te)004:492": "byang chub snying por de ma thag /",
    "NK099(te)004:493": "ting 'dzin rgyal po chen po 'byung /",
    "NK099(te)004:494": "zhes pas so //",
    "NK099(te)004:495": "de ni gol sgrib gdar sha bcad pa'o //",
    "NK099(te)004:496": "lhun gyis grub pa'i 'bras bu la gsum ste /",
    "NK099(te)004:497": "'bras bu rang gi ngo bo dang //",
    "NK099(te)004:498": "thob tshul dang /",
    "NK099(te)004:499": "mi thob pa'i skyon bstan pa'o //",
    "NK099(te)004:500": "de la 'bras bu rang gi ngo bo la gsum ste /",
    "NK099(te)004:501": "chos kyi sku dang /",
    "NK099(te)004:502": "gzugs kyi sku dang /",
    "NK099(te)004:503": "thugs rje'i mdzad pa'o //",
    "NK099(te)004:504": "de la chos kyi sku ni /",
    "NK099(te)004:505": "rig pas lhun rdzogs /",
    "NK099(te)004:506": "rang sar grol ba'i dus na /",
    "NK099(te)004:507": "'khor 'das thams cad gdal pa chen po chos kyi sku mtha' dbus med par rdzogs pa ste /",
    "NK099(te)004:508": "'khor 'das kyi chos thams cad ngo bo dbyer med pa'i ngos nas /",
    "NK099(te)004:509": "chos kyi sku zhes grags te /",
    "NK099(te)004:510": "lung las kyang /",
    "NK099(te)004:511": "lhun gyis gnas pa bzhag pa yin //",
    "NK099(te)004:512": "zhes pa dang /",
    "NK099(te)004:513": "yang /",
    "NK099(te)004:514": "sku gcig kun tu khyab pas bdal ba'i sku //",
    "NK099(te)004:515": "zhes pa dang /",
    "NK099(te)004:516": "yang /",
    "NK099(te)004:517": "bya bral lhun rdzogs bdal pa chos kyi sku //",
    "NK099(te)004:518": "zhes pa dang /",
    "NK099(te)004:519": "yang /",
    "NK099(te)004:520": "mi g.yo ba ni sku'i rgya //",
    "NK099(te)004:521": "de la phyogs kyi 'od 'dus pas //",
    "NK099(te)004:522": "phyogs bzhi mtshams dang bla 'og grub //",
    "NK099(te)004:523": "ces pa dang /",
    "NK099(te)004:524": "gsang ba'i snying po las kyang /",
    "NK099(te)004:525": "dus bzhi mnyam pa nyid kyi dbyings //",
    "NK099(te)004:526": "sku gsung thugs kyi lhun stug po //",
    "NK099(te)004:527": "bkod pa'i rgyan nyid du bzhugs so //",
    "NK099(te)004:528": "zhes gsungs so //",
    "NK099(te)004:529": "de dag ni chos sku'o //",
    "NK099(te)004:530": "gzugs kyi sku ni /",
    "NK099(te)004:531": "gdul bya'i bye brag gis tha dad par snang ste /",
    "NK099(te)004:532": "de yang 'gags pa med pa'i ye shes kyis /",
    "NK099(te)004:533": "shes bya'i ting nge 'dzin goms ma goms kyi bye brag la gzigs te /",
    "NK099(te)004:534": "longs spyod rdzogs pa'i sku tha dad par snang ngo //",
    "NK099(te)004:535": "las dang nyon mongs pa'i bye brag la gzigs te /",
    "NK099(te)004:536": "sprul pa'i sku tha dad par snang /",
    "NK099(te)004:537": "de ltar gdul bya dang gdul byed du snang yang /",
    "NK099(te)004:538": "gang yang chos kyi sku las ma g.yos pa ni /",
    "NK099(te)004:539": "gzugs brnyan sna tshogs su snang yang me long las ma g.yos pa bzhin no //",
    "NK099(te)004:540": "thugs rje'i mdzad pa ni sku tha dad par snang ba dang /",
    "NK099(te)004:541": "gsungs tha dad pa'i sgo bsam gyis mi khyab par sgrogs pa dang /",
    "NK099(te)004:542": "thugs ci snyed mkhyen pa'i ye shes bsam gyis mi khyab pa'i mkhyen pa dang /",
    "NK099(te)004:543": "yon tan dang zhing khams dang pho brang /",
    "NK099(te)004:544": "stobs dang mi 'jigs pa la sogs pa che ba'i yon tan sna tshogs pa rngom pa dang /",
    "NK099(te)004:545": "'phrin las rgya mtshos 'gro ba'i don la rol pa'o //",
    "NK099(te)004:546": "'bras bu thob pa'i dus ni gsum ste /",
    "NK099(te)004:547": "tshe 'di la thob pa dang /",
    "NK099(te)004:548": "bar dor thob pa dang /",
    "NK099(te)004:549": "skyes nas thob pa'o //",
    "NK099(te)004:550": "de yang 'di la thob pa ni /",
    "NK099(te)004:551": "rten gyi gang zag las skal bar ldan zhing lang tsho gzhon pa dang /",
    "NK099(te)004:552": "shes rab mchog tu gyur cing /",
    "NK099(te)004:553": "dad pa rab dang ldan pa /",
    "NK099(te)004:554": "brtson 'grus phul du byung zhing /",
    "NK099(te)004:555": "brtul zhugs kyi stobs dang ldan pa /",
    "NK099(te)004:556": "rtsa ba dang yan lag gi dam tshig ma nyams cing /",
    "NK099(te)004:557": "las dang chos kyi ro tshor ba kha gsag dang gya gyu spangs shing /",
    "NK099(te)004:558": "yon tan gyi gdeng thub pa /",
    "NK099(te)004:559": "'khor ba'i 'du 'dzi dang /",
    "NK099(te)004:560": "khe grags kyi chab spyom dang /",
    "NK099(te)004:561": "dgos pa'i rnam bzhag ni /",
    "NK099(te)004:562": "rmi lam du yang mi byed la /",
    "NK099(te)004:563": "dgongs pa'i don dang ldan zhing /",
    "NK099(te)004:564": "dbang tshul bzhin du thob pa /",
    "NK099(te)004:565": "bla ma srog gi phyir yang mi gtong ba des /",
    "NK099(te)004:566": "'du 'dzi rnam par bcad de /",
    "NK099(te)004:567": "ri khrod kyi dgon pa chen po bsten nas rgyun mi gcod pa des /",
    "NK099(te)004:568": "dang po sems la dbang thob par byed de /",
    "NK099(te)004:569": "de nas chos la dbang thob par byed do //",
    "NK099(te)004:570": "de nas chos bsgyur ba la dbang thob par byed do //",
    "NK099(te)004:571": "de nas lus la dbang thob par byed do //",
    "NK099(te)004:572": "de nas lus bsgyur ba la dbang thob par byed do //",
    "NK099(te)004:573": "de nas yul de bzhin gshegs pa'i sprul pa bzhin du /",
    "NK099(te)004:574": "chos kyi dbyings su yal nas /",
    "NK099(te)004:575": "sku lnga lhun rdzogs pa ni 'di la thob pa'o //",
    "NK099(te)004:576": "skyes bu'i yon tan gong ma rnams dang ldan yang /",
    "NK099(te)004:577": "brtson 'grus chung ba'i dbang gis /",
    "NK099(te)004:578": "sems kyi rang bzhin rtogs kyang /",
    "NK099(te)004:579": "dbang thob mi nus te /",
    "NK099(te)004:580": "ting nge 'dzin lhun gyis ma grub pas /",
    "NK099(te)004:581": "'chi nas bar do 'byung bar byed do //",
    "NK099(te)004:582": "bar dos sngon gyi dge ba'i bshes gnyen rjes su dran nas /",
    "NK099(te)004:583": "de'i dgongs pa'i gdams ngag rjes su dran te /",
    "NK099(te)004:584": "des bar do la dbang byed do //",
    "NK099(te)004:585": "de'i dbang gis gnas ngan len yongs su zad de /",
    "NK099(te)004:586": "bsags pa'i lus kyis tshe phyi ma la 'jug go //",
    "NK099(te)004:587": "phyi ma'i lus des /",
    "NK099(te)004:588": "las kyis ma sbyangs pa'i dbang gis /",
    "NK099(te)004:589": "dge ba'i bshes gnyen dang 'phrad de /",
    "NK099(te)004:590": "des don la 'jug par byed do //",
    "NK099(te)004:591": "sngar mos pa'i dbang gis /",
    "NK099(te)004:592": "tshe de nyid la mngon du byed par 'gyur ro //",
    "NK099(te)004:593": "de la ni skyes nas thob pa zhes bya'o //",
    "NK099(te)004:594": "gzhan las kyis sbyangs pa rnams kyis mos pa tsam mam /",
    "NK099(te)004:595": "rtogs pa tsam bya ste /",
    "NK099(te)004:596": "grub pa'i mtha' nor ba med pa las /",
    "NK099(te)004:597": "skyes bu'i yon tan kun rdzogs kyang /",
    "NK099(te)004:598": "brtson 'grus dang dgon pa bsten pa ma gtogs pa /",
    "NK099(te)004:599": "de rnams skye ba gsum phyin chad la 'phrad cing thob pa'i skal ba yod kyang /",
    "NK099(te)004:600": "'bras bu thob pa'i dus kyi khongs su mi bartsi'o /",
    "NK099(te)004:601": "gzhan rtogs pa shas che chung gi khyad par dang /",
    "NK099(te)004:602": "goms shas che chung gi khyad par gyis /",
    "NK099(te)004:603": "'bras bu'i yan lag gzhan yang yod de /",
    "NK099(te)004:604": "'dir mi bartsi'o //",
    "NK099(te)004:605": "mi thob pa'i skyon ni /",
    "NK099(te)004:606": "skyes bu yon tan mi tshang ba ste /",
    "NK099(te)004:607": "rten cing 'brel par 'byung ba'i nus pa dang /",
    "NK099(te)004:608": "las kyi rgyu 'bras dang /",
    "NK099(te)004:609": "ma 'dres pa'i rgyan yongs su 'gogs pa de ni /",
    "NK099(te)004:610": "mtha' chad par 'gyur te /",
    "NK099(te)004:611": "ngan song kha brgyud cing /",
    "NK099(te)004:612": "gal te mi'i 'jig rten du skyes kyang /",
    "NK099(te)004:613": "sgo lnga'i dbang po med par skyes nas /",
    "NK099(te)004:614": "sangs rgyas kyi bstan pa la 'jug pa lta smos kyang ci dgos /",
    "NK099(te)004:615": "skal ba gtan med pa ste /",
    "NK099(te)004:616": "skal med rnams la gtan du sbas //",
    "NK099(te)004:617": "zhes gsungs so //",
    "NK099(te)004:618": "skyes bu yon tan gzhan kun rdzogs kyang /",
    "NK099(te)004:619": "dam tshig nyams pa de ni /",
    "NK099(te)004:620": "ngan song kha brgyud par 'gyur te /",
    "NK099(te)004:621": "gal te yun ring mo zhig na gdul byar gyur kyang /",
    "NK099(te)004:622": "ru trar 'gyur ro //",
    "NK099(te)004:623": "skyes bu'i yon tan kun rdzogs dang /",
    "NK099(te)004:624": "rtogs pa chung ba de ni /",
    "NK099(te)004:625": "srid pa kha brgyud par 'gyur ro //",
    "NK099(te)004:626": "skyes bu yon tan kun rdzogs kyang /",
    "NK099(te)004:627": "brtson 'grus dman pa de ni /",
    "NK099(te)004:628": "skye ba mang po la 'gyang bar byed do //",
    "NK099(te)004:629": "de dag thams cad ni 'bras bu thob pa'i skyon no //",
    "NK099(te)004:630": "bder gshegs rgyal ba'i man ngag gsang chen las /",
    "NK099(te)004:631": "gnyis su med pa'i chos dbyings don rtogs pa'i //",
    "NK099(te)004:632": "rang rig dbang phyug rdo rje ye shes kyis //",
    "NK099(te)004:633": "rgyal ba'i dgongs brgyud rim bzhin mdo tsam zhig /bsdus pa'i dge ba'i rtsa ba gang thob des //",
    "NK099(te)004:634": "badz+ra ke d+hu la sogs rnal 'byor rnams //",
    "NK099(te)004:635": "kun kyang lta sgom dam tshig ldan nas ni //",
    "NK099(te)004:636": "bdal khyab chos sku mngon du gyur par shog //",
    "NK099(te)004:637": "rdzogs so //"
}