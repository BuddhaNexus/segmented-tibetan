{
    "NK050(wi)006:1": "// me g+ha swa ra n+aa ma y+aa no t+tam g+ha",
    "NK050(wi)006:2": "r+b+ha +aa r+tha bi n+nam bi ha ra ti sma",
    "NK050(wi)006:4": "// / theg mchog snying po'i don la dpyad pa dbyar rnga'i sgra gsang zhes bya ba bzhugs so //",
    "NK050(wi)006:5": "na ma sarba gu ru d+hi de ba b+h+yah rang bzhin 'od gsal gnyis med rdo rje'i khams //",
    "NK050(wi)006:6": "rdul bral mngon byang chub nas chos 'khor gyis //",
    "NK050(wi)006:7": "bdud 'dul 'phags pa'i tshogs la dbang bsgyur ba //",
    "NK050(wi)006:8": "thub dbang rin chen mchog la gus phyag 'tshal //",
    "NK050(wi)006:9": "rgyal ba de dang dgongs pa mi gnyis kyang //",
    "NK050(wi)006:10": "rnam pa rdo rje slob dpon tshul ston pa //",
    "NK050(wi)006:11": "'jig rten gsum na snang srid zil gnon ces //",
    "NK050(wi)006:12": "grags chen sangs rgyas gnyis pa de la 'dud //",
    "NK050(wi)006:13": "gang thugs 'od rdul phra mos kyang //",
    "NK050(wi)006:14": "rmongs pa'i rgya mtsho skem pa dang //",
    "NK050(wi)006:15": "zab gsang nor mchog snang mdzad pa //",
    "NK050(wi)006:16": "'jam dpal nyin byed dbang po rje //",
    "NK050(wi)006:17": "rgyal tshab mkhyen rab mi pham rgyal //",
    "NK050(wi)006:18": "grags snyan yid 'ong mtsho ltan mas //",
    "NK050(wi)006:19": "spel legs ut+pala char 'beb pas //",
    "NK050(wi)006:20": "bdag cag rnam kun shis par mdzod //",
    "NK050(wi)006:21": "rtog las mi rtog ye shes mes //",
    "NK050(wi)006:22": "dngos kun rang tshugs zhig pa'i 'od //",
    "NK050(wi)006:23": "srog dang bcas pa'i zeg ma tsam //",
    "NK050(wi)006:24": "rtog ge'i tshang tshing nags su song //",
    "NK050(wi)006:25": "'dir rgyal ba byams mgon rin po che'i chos 'khor",
    "NK050(wi)006:26": "gsum pa'i dgongs 'grel bstan bcos chen po rgyud bla",
    "NK050(wi)006:27": "ma'i dbu zhabs kyi lus las don ni rdo rje'i",
    "NK050(wi)006:28": "gnas bdun te / 'di dag so so rang rig",
    "NK050(wi)006:29": "pa'i ye shes las gzhan thos bsam gyi shes pas",
    "NK050(wi)006:30": "ji bzhin gcod par dka' ba'i phyir rdo rje zhes",
    "NK050(wi)006:31": "gnas bdun te / brjod do // de la rdo",
    "NK050(wi)006:32": "rje'i gnas bzhi pa de bzhin gshegs pa'i snying po",
    "NK050(wi)006:33": "ni 'grib pa med pa dang 'phel ba med pa",
    "NK050(wi)006:34": "bstan pa'i mdo las gsungs te /",
    "NK050(wi)006:35": "sh+aa ri'i bu don dam pa zhes bya ba 'di",
    "NK050(wi)006:36": "ni sems can gyi khams kyi tshig bla dwags so",
    "NK050(wi)006:37": "// zhes dang /",
    "NK050(wi)006:38": "de la de bzhin gshegs pa'i snying po dang chos",
    "NK050(wi)006:39": "kyi sku'i tshig bla dwags so zhes brda sprod par",
    "NK050(wi)006:40": "mdzad do // ji skad du /",
    "NK050(wi)006:41": "dag pa dwangs pa 'od gsal ba //",
    "NK050(wi)006:42": "mi 'khrug 'dus ma byas pa nyid //",
    "NK050(wi)006:43": "bde bar gshegs pa'i snying po ste //",
    "NK050(wi)006:44": "ye nas gnas pa'i chos nyid do //",
    "NK050(wi)006:45": "zhes dang /",
    "NK050(wi)006:46": "don dam pa la dgongs nas snying por bstan pa",
    "NK050(wi)006:47": "sogs chos 'khor gnyis pa'i dus su mang du gsungs",
    "NK050(wi)006:48": "pa skabs kyi gdul bya so so'i blo dang mtshams",
    "NK050(wi)006:49": "pa'i dbang du mdzad do //",
    "NK050(wi)006:50": "'dir yang /",
    "NK050(wi)006:51": "chos sku rnam gnyis shes bya ste //",
    "NK050(wi)006:52": "chos dbyings shin tu dri med dang //",
    "NK050(wi)006:53": "zhes dbyings rang bzhin gyis rnam par dag pa la chos sku zhes gsungs pa bzhin no //",
    "NK050(wi)006:54": "mngon pa'i mdor /",
    "NK050(wi)006:55": "thog ma med pa'i dus kyi khams //",
    "NK050(wi)006:56": "chos rnams kun gyi gnas yin te //",
    "NK050(wi)006:57": "de yod pas na 'gro ba kun //",
    "NK050(wi)006:58": "mya ngan 'das pa thob pa yin //",
    "NK050(wi)006:59": "zhes dang /",
    "NK050(wi)006:60": "rgyan las /",
    "NK050(wi)006:61": "sgrub pa yi ni rten gyur pa //",
    "NK050(wi)006:62": "chos kyi dbyings kyi rang bzhin dang //",
    "NK050(wi)006:63": "zhes gsungs pa'i phyir /",
    "NK050(wi)006:64": "k+aa ya bsags pa la'o //",
    "NK050(wi)006:65": "zhes ka ya'i sgras dbyings de bem stong ma yin",
    "NK050(wi)006:66": "par zag med kyi chos du ma'i 'byung gnas sam",
    "NK050(wi)006:67": "rten du gnas par gsungs pa ni tha snyad kyi",
    "NK050(wi)006:68": "dbang du mdzad do //",
    "NK050(wi)006:69": "de la rnam dbyer bcas pa'i mtshan nyid can //",
    "NK050(wi)006:70": "zhes pa la sogs pa'i don la dpyad pa dang /",
    "NK050(wi)006:71": "rgyu mtshan gsum gyis snying po'i don bstan pa dngos la dpyad pa dang gnyis /",
    "NK050(wi)006:72": "dang po la gzhan gyi lugs bshad pa dang /",
    "NK050(wi)006:73": "rang gi lugs bshad pa dang gnyis las dang po ni /",
    "NK050(wi)006:74": "'di la rgya bod kyi mkhas pa so so rjes",
    "NK050(wi)006:75": "'brang dang bcas kyis 'chad tshul mi 'dra ba mang",
    "NK050(wi)006:76": "ste / kha cig ni /",
    "NK050(wi)006:77": "chos 'khor rnam pa gsum ka'i nges don ji snyed pa rnams bdag med gnyis su 'du la /",
    "NK050(wi)006:78": "khams kyi ngo bo la dpyad na gang zag dang",
    "NK050(wi)006:79": "chos kyi bdag gam gzung 'dzin gnyis kyis stong par",
    "NK050(wi)006:80": "bzhed / stong tshul yang slob dpon gzhan gyis bzhed",
    "NK050(wi)006:81": "pa ltar med par dgag pa tsam ma yin par",
    "NK050(wi)006:82": "bzhed / dbus mtha' las / gang zag dang ni chos rnams kyi //",
    "NK050(wi)006:83": "dngos po med 'dir stong pa nyid //",
    "NK050(wi)006:84": "de dngos med pa'i dngos yod pa //",
    "NK050(wi)006:85": "de nyid de la stong pa nyid //",
    "NK050(wi)006:86": "ces gsungs pa ltar ma yin dgag gi stong tshul",
    "NK050(wi)006:87": "gnyis stong gi shes pa rang rig rang gsal la",
    "NK050(wi)006:88": "bder gshegs snying po zhes ston par bzhed /",
    "NK050(wi)006:89": "de la nges pa'i don gyi rdo rje zhes gsungs /",
    "NK050(wi)006:90": "rjes dpag tshad mas rnyed pa'i med par dgag pa",
    "NK050(wi)006:91": "rnam grangs kyi stong nyid la snying por 'dod pa",
    "NK050(wi)006:92": "ni ches mi 'thad gsungs /",
    "NK050(wi)006:93": "sems kyi rang bzhin 'od gsal ba la snying por bshad pa ni /",
    "NK050(wi)006:94": "'khor lo phyi ma gnyis dang /",
    "NK050(wi)006:95": "sngags rgyud /",
    "NK050(wi)006:96": "rgyud bla /",
    "NK050(wi)006:97": "mdo rgyan /",
    "NK050(wi)006:98": "chos dbyings bstod pa /",
    "NK050(wi)006:99": "byang chub sems 'grel sogs nas gsal rgyas bstan no //",
    "NK050(wi)006:100": "kun gzhi'i rnam shes la snying por bshad pa ni lang gshegs /",
    "NK050(wi)006:101": "rgyan stug /",
    "NK050(wi)006:102": "dpal phreng mdo /",
    "NK050(wi)006:103": "rdo rje gur la sogs pa nas mang du gsungs pa ltar ro //",
    "NK050(wi)006:104": "ji skad du /",
    "NK050(wi)006:105": "len pa'i rnam par shes pa zab cing phra //",
    "NK050(wi)006:106": "sa bon thams cad chu bo'i rgyun bzhin 'bab //",
    "NK050(wi)006:107": "bdag tu rtog pa gyur na mi rung zhes //",
    "NK050(wi)006:108": "'di ni byis pa rnams la yongs ma bstan //",
    "NK050(wi)006:109": "zhes gsungs /",
    "NK050(wi)006:110": "sems tsam gyis slob dpon rnams kyi sgra ci bzhin par zhal gyis bzhes par mdzad do //",
    "NK050(wi)006:111": "bod kyi mkhas mchog kha cig /",
    "NK050(wi)006:112": "snying po'i don mtha' bral du gtan la phab nas zung 'jug tu nyams su len zhes bzhed /",
    "NK050(wi)006:113": "de'i srol 'dzin rnams la dbu ma gzhan stong pa zhes kyang grags so //",
    "NK050(wi)006:114": "kun mkhyen rong ston chen po dbyings rig dbyer med la snying por bzhed do //",
    "NK050(wi)006:115": "skyes mchog 'di ni rgyal ba byams mgon nyid rang",
    "NK050(wi)006:116": "gi bstan bcos rnams 'grel pa'i phyir bsam bzhin byon",
    "NK050(wi)006:117": "te mthar rong byams chen sku la thim zhes lo",
    "NK050(wi)006:118": "rgyus yongs grags 'dug go //",
    "NK050(wi)006:119": "gnyis pa rang lugs bshad pa ni /",
    "NK050(wi)006:120": "'dir ltar bu gnas lugs zab mo rtogs shing sgom",
    "NK050(wi)006:121": "pa la lung rig man ngag dang ldan dgos pa",
    "NK050(wi)006:122": "ste / ji skad du /",
    "NK050(wi)006:123": "sam b+hu ti 'am yang dag par sbyor ba las /",
    "NK050(wi)006:124": "bstan bcos tshad ma slob dpon dang //",
    "NK050(wi)006:125": "lung gis rjes 'brang de nyid rig /",
    "NK050(wi)006:126": "gsang don de nyid dngos po yang //",
    "NK050(wi)006:127": "gcig nas gcig rgyud shes par bya //",
    "NK050(wi)006:128": "zhes dang /",
    "NK050(wi)006:129": "don dam lhan cig skyes pa'i ye shes ni //",
    "NK050(wi)006:130": "tshogs bsags sgrib pa dag pa'i lag rjes dang //",
    "NK050(wi)006:131": "rtogs ldan bla ma'i byin rlab kho na las //",
    "NK050(wi)006:132": "thabs gzhan brten pa'i rmongs rnams rnyed par dka' //",
    "NK050(wi)006:133": "zhes gsungs pa ltar /",
    "NK050(wi)006:134": "lung rig man ngag gis rgyud smin pa'i skal ldan",
    "NK050(wi)006:135": "gzu bor gnas pa'i blo can rnams ni 'di ltar",
    "NK050(wi)006:136": "bzhed de / rnam dbyer bcas pa'i sogs rkang pa",
    "NK050(wi)006:137": "bzhi'i don khams kyi ngo bo ye nas bden stong",
    "NK050(wi)006:138": "du gnas pa don dam dpyod pa'i blos spros bral",
    "NK050(wi)006:139": "du gtan la phab cing /",
    "NK050(wi)006:140": "don la mi gnas pa bdag gnyis su 'dzin pa",
    "NK050(wi)006:141": "'khrul sems ma rig pas bslad pa glo bur ba",
    "NK050(wi)006:142": "sprin lta bu de yang gshis 'od gsal la dbyer",
    "NK050(wi)006:143": "yod cing 'bral du rung ba des khams stong ngo",
    "NK050(wi)006:144": "zhes ngo bo la ma gos par bstan pas sgro",
    "NK050(wi)006:145": "'dogs pa'i mtha' sel ba dang /",
    "NK050(wi)006:146": "dbyings rang byung gi ye shes nyid don la ye",
    "NK050(wi)006:147": "nas lhan cig dbye ba med par gnas pa sangs",
    "NK050(wi)006:148": "rgyas kyi chos stobs sogs yon tan mtha' yas pa",
    "NK050(wi)006:149": "nyi ma'i 'od zer lta bu des khams mi stong",
    "NK050(wi)006:150": "ngo zhes skur 'debs kyi mtha' sel ba ste /",
    "NK050(wi)006:151": "nges don mtha' bral dbu ma chen po'i mtshan nyid",
    "NK050(wi)006:152": "phyin ci ma log par bstan pa ni tha snyad",
    "NK050(wi)006:153": "rten 'brel gyi dbang du byas pa ste gdul bya",
    "NK050(wi)006:154": "mchog gi skal pa'i khyad par du mdzad do //",
    "NK050(wi)006:155": "sgom don gyi dbang du mdzad pa ni /",
    "NK050(wi)006:156": "'di la bsal bya sogs rkang pa bzhi'i don /",
    "NK050(wi)006:157": "rgyu mtshan de bas na khams 'di la kun nyon",
    "NK050(wi)006:158": "'phral byung gi dri ma rnams rang bzhin med cing",
    "NK050(wi)006:159": "gshis la ma zhugs pas da gzod gsal du bsal",
    "NK050(wi)006:160": "bar bya ba ci yang med do //",
    "NK050(wi)006:161": "rnam byang gi yon tan thams cad chos nyid kyi",
    "NK050(wi)006:162": "gdangs 'gag pa med pa me'i tsha ba ltar rang",
    "NK050(wi)006:163": "chas su yod pa snying po 'dus ma byas pa'i",
    "NK050(wi)006:164": "ye shes kyi rang bzhin dang ro gcig pa'i phyir",
    "NK050(wi)006:165": "/ da gzod gsal du bzhag par bya ba cung zad med do //",
    "NK050(wi)006:166": "de ltar bsal bzhag med pa'i chos nyid yang dag",
    "NK050(wi)006:167": "pa'i don la 'dzin rtog bral ba'i ye shes kyis",
    "NK050(wi)006:168": "phyin ci ma log par yang dag par blta ste",
    "NK050(wi)006:169": "/ nang gi dam pa chos sku ni //",
    "NK050(wi)006:170": "ye shes mig gis rig par 'gyur //",
    "NK050(wi)006:171": "zhes gsungs pas lta ba'i gnas lugs zab mo de",
    "NK050(wi)006:172": "mthong ba med pa'i tshul gyis yang dag par mthong",
    "NK050(wi)006:173": "na rnam par grol bar 'gyur te /",
    "NK050(wi)006:174": "gdod ma'i grol gzhi mthar thug pa yin zhing grol",
    "NK050(wi)006:175": "'bras chos kyi dbyings kyi ye shes dang dbyer med",
    "NK050(wi)006:176": "pa'i ngo bo nyid kyi sku 'grub par 'gyur ba'i",
    "NK050(wi)006:177": "phyir ro // de la tshul gcig pa'i chos kyi",
    "NK050(wi)006:178": "dbyings dang tha mi dad pa'i ye shes kyi sgo",
    "NK050(wi)006:179": "phyir ro // zhes gsungs so // des na mdo",
    "NK050(wi)006:180": "rgyud kun gyi gnad don mthar thug kun khyab bde",
    "NK050(wi)006:181": "gshegs snying po brjod bya don gyi rgyud rang byung",
    "NK050(wi)006:182": "gi ye shes nyid skabs 'dir gsal bor ston pas",
    "NK050(wi)006:183": "gzhung la'ang rgyud bla ma zhes mtshan btags pa ste",
    "NK050(wi)006:184": "phyir ro // zhes gsungs so // / phyogs kyi glang pos /",
    "NK050(wi)006:185": "shes rab pha rol phyin gnyis med //",
    "NK050(wi)006:186": "ye shes de ni de bzhin gshegs //",
    "NK050(wi)006:187": "bsgrub bya de don sbyor ba yis //",
    "NK050(wi)006:188": "gzhung dang lam yang de sgra yin //",
    "NK050(wi)006:189": "zhes gsungs pa lta bu'o //",
    "NK050(wi)006:190": "'di mdo sngags kyi mtshams sbyor yin pas 'dir bstan pa rnams sgra ji bzhin du 'dod dgos so //",
    "NK050(wi)006:191": "dper na dmigs pa che ba sogs thegs chen gyi",
    "NK050(wi)006:192": "khyad chos bdun po stong nyid snying rje gnyis su",
    "NK050(wi)006:193": "'du zhing mdo sngags gnyis ka'i thun mong du bshad",
    "NK050(wi)006:194": "pa bzhin no // 'khor lo dang por bstan pa'i gang zag gi bdag med pa dang /",
    "NK050(wi)006:195": "bar ba'i skabs su chos kyi bdag med par bstan pa rnams nges don phyogs re yin zhing /",
    "NK050(wi)006:196": "tha ma'i skabs su snying po bstan pa'i mdo rnams",
    "NK050(wi)006:197": "su yod med legs par phyes nas mthar bral gyi",
    "NK050(wi)006:198": "ye shes nyid nges don mthar thug phyir mi ldog",
    "NK050(wi)006:199": "pa zhes gsungs so //",
    "NK050(wi)006:200": "mdo myang 'das las /",
    "NK050(wi)006:201": "dper na sa bon las myu gu dang 'o ma zho yod med kyi dpe las /",
    "NK050(wi)006:202": "sems can la'ang sangs rgyas kyi rang bzhin yod ces smras na ni zhen par 'gyur la /",
    "NK050(wi)006:203": "med ces smras na ni rdzun du 'gyur ro gsungs pa rtag chad du 'gyur ba'i don te /",
    "NK050(wi)006:204": "yod pa tha snyad dang med pa bden dngos med",
    "NK050(wi)006:205": "pa'i don du go dgos kyi gzhan du grangs can",
    "NK050(wi)006:206": "pas 'dod pa ltar ro //",
    "NK050(wi)006:207": "de'i phyir 'khor lo tha ma'i brjod bya zab mo",
    "NK050(wi)006:208": "rnams theg pa mtha' dag gis rgyud sbyangs pa'i byang",
    "NK050(wi)006:209": "sems dbang rnon rnams la ched du gdams pa ste",
    "NK050(wi)006:210": "/ sangs rgyas nyid kyi dgongs pa nyid kyis 'grel",
    "NK050(wi)006:211": "ba'i mdo dgongs 'grel las sngar ni bla na yod",
    "NK050(wi)006:212": "pa rtsod pa dang bcas pa 'dir ni bla na",
    "NK050(wi)006:213": "med pa rtsod pa med pa sogs gsungs pas snying",
    "NK050(wi)006:214": "po bstan pa'i mdo rnams nges don rtsod med yin",
    "NK050(wi)006:215": "/ par gsal lo // de bzhin du sor mo'i phreng ba'i mdo la sogs pa dang /",
    "NK050(wi)006:216": "rnga bo che'i mdo las 'di ltar gsungs te /",
    "NK050(wi)006:217": "'od srung gis gsol ba /",
    "NK050(wi)006:218": "bcom ldan 'das theg pa chen po la yang stong",
    "NK050(wi)006:219": "pa nyid kyi don ston pa'i mdo mang du mchis",
    "NK050(wi)006:220": "lags so // bcom ldan 'das kyis bka' stsal pa /",
    "NK050(wi)006:221": "stong pa nyid ston pa gang ci yang rung ba",
    "NK050(wi)006:222": "de thams cad ni dgongs pa can du rig par",
    "NK050(wi)006:223": "bya la / bla na med pa'i mdo 'di lta",
    "NK050(wi)006:224": "bu 'di dag ni dgongs pa can ma yin pa",
    "NK050(wi)006:225": "bya la / rig bya'o // zhes mdo 'di myang 'das sogs dang brjod bya 'dra'o //",
    "NK050(wi)006:226": "gzhan yang byang chub sems dpa'i sde snod las drangs nges kyi dbye ba brgyad pa bshad pa las /",
    "NK050(wi)006:227": "kun rdzob sgrub byed drang don /",
    "NK050(wi)006:228": "don dam sgrub byed nges don /",
    "NK050(wi)006:229": "tshig 'bru sna tshogs drang don /",
    "NK050(wi)006:230": "zab cing rtogs dka' nges don /",
    "NK050(wi)006:231": "zhes gsungs pas /",
    "NK050(wi)006:232": "'khor lo tha mas bstan don 'di kho na nges don no //",
    "NK050(wi)006:233": "de la skabs 'dir mi 'gyur ba'i chos sku /",
    "NK050(wi)006:234": "yang dag pa'i dbyings /",
    "NK050(wi)006:235": "rtag brtan g.yung drung /",
    "NK050(wi)006:236": "don dam pa'i yon tan sogs gdod nas rang chas",
    "NK050(wi)006:237": "su bzhugs pa'i grub mtha' thun mong ma yin pa",
    "NK050(wi)006:238": "rnams rtsal du bton nas gsungs so //",
    "NK050(wi)006:239": "des na slob dpon thogs med rjes 'brang bcas kyis",
    "NK050(wi)006:240": "bzhed pa ltar 'khor lo tha ma nges don mthar",
    "NK050(wi)006:241": "thug tu 'dod dgos te /",
    "NK050(wi)006:242": "slob dpon 'di drangs nges 'byed pa por rdo rje'i lung gis zin pa'i phyir /",
    "NK050(wi)006:243": "'jam dpal rtsa rgyud las /",
    "NK050(wi)006:244": "thogs med ces bya'i dge slong ni //",
    "NK050(wi)006:245": "bstan bcos de yi don la mkhas //",
    "NK050(wi)006:246": "mdo sde nges don drangs ba'i don //",
    "NK050(wi)006:247": "rnam pa mang po rab tu 'byed //",
    "NK050(wi)006:248": "ces gsungs so //",
    "NK050(wi)006:249": "ting rgyal las /",
    "NK050(wi)006:250": "stong pa bde bar gshegs pas bstan pa ltar //",
    "NK050(wi)006:251": "nges don mdo sde dag gi bye brag shes //",
    "NK050(wi)006:252": "gang la sems can skyes bu gang zag bstan //",
    "NK050(wi)006:253": "chos de thams cad drang ba'i don du shes //",
    "NK050(wi)006:254": "zhes gsungs pa'i don ni snying po'i ngo bo yang",
    "NK050(wi)006:255": "stong pa nyid las ma 'das shing sems can skyes",
    "NK050(wi)006:256": "bu gang zag sogs ni 'khor lo dang po bdag",
    "NK050(wi)006:257": "ston pa lta bu rnams drang don du shes dgos",
    "NK050(wi)006:258": "pa'i don no // bka' bar mtha'i brjod bya stong",
    "NK050(wi)006:259": "pa nyid la snying po dang snying po nyid yon",
    "NK050(wi)006:260": "tan gyis mi stong bar bstan pa rnams bden gnyis",
    "NK050(wi)006:261": "dbyer med du gnas par 'thad pas /",
    "NK050(wi)006:262": "'phags pa klu thogs gnyis kyi dgongs pa yang 'gal med du shes dgos te /",
    "NK050(wi)006:263": "gzhan du na chos dang gang zag la sgro skur gyi nyes par 'gyur ba'i phyir ro //",
    "NK050(wi)006:264": "gzhi la ye shes 'jog pa sngags kyi khyad chos yinapasa mdo lam du de mi 'thad snyam na /",
    "NK050(wi)006:265": "sngags kyi zab don rnams mdo'i sbas don yin pas rtsal du bton nas bshad pa med kyang /",
    "NK050(wi)006:266": "'da' ka ye shes las /",
    "NK050(wi)006:267": "sems rtogs na ye shes yin pas na //",
    "NK050(wi)006:268": "zhes dang /",
    "NK050(wi)006:269": "sems kyi rang bzhin shes pas na //",
    "NK050(wi)006:270": "phyir yang ye shes 'byung bar 'gyur //",
    "NK050(wi)006:271": "sems dang sems nyid ces sogs mang du yod pas 'gal ba med do //",
    "NK050(wi)006:272": "legs sbyar skad du snying po la gar+b+ha'i sgra yod pas shun pas g.yogs pa'i snying po dang /",
    "NK050(wi)006:273": "s+thi ra'am swa ra'i sgra brtan pa la 'jug pas",
    "NK050(wi)006:274": "dri bcas kyi snying po de glo bur gyi sgrib",
    "NK050(wi)006:275": "pa'i dbus na brtan par yod pa'i phyir /",
    "NK050(wi)006:276": "sems kyi rang bzhin 'od gsal gang yin pa //",
    "NK050(wi)006:277": "de ni nam mkha' bzhin du 'gyur med do //",
    "NK050(wi)006:278": "zhes sogs dang /",
    "NK050(wi)006:279": "rdo rje gur las /",
    "NK050(wi)006:280": "nam mkha' ji srid mi 'jig pa //",
    "NK050(wi)006:281": "nam mkha' ji srid de srid sems //",
    "NK050(wi)006:282": "zhes gsungs so //",
    "NK050(wi)006:283": "hri da ya'i sgra bcud dam mchog la 'jug pas",
    "NK050(wi)006:284": "de bzhin nyid de chos kun gyi bcud dam mchog",
    "NK050(wi)006:285": "tu gyur pa ste /",
    "NK050(wi)006:286": "spyod 'jug las /",
    "NK050(wi)006:287": "gang gis chos kyi gtso bo mchog /",
    "NK050(wi)006:288": "sems kyi gsang 'di ma shes na //",
    "NK050(wi)006:289": "zhes dang /",
    "NK050(wi)006:290": "rgyal ba nyid kyis /",
    "NK050(wi)006:291": "zab zhi spros bral 'od gsal 'dus ma byas //",
    "NK050(wi)006:292": "bdud rtsi lta bu'i chos shig bdag gis rnyed //",
    "NK050(wi)006:293": "ces gsungs so //",
    "NK050(wi)006:294": "de lta bu zab mo'i chos kyi tshul gcig pu de la ming gis brda mang du bstan te /",
    "NK050(wi)006:295": "mdo las /",
    "NK050(wi)006:296": "shes rab phar phyin /",
    "NK050(wi)006:297": "don dam bden pa /",
    "NK050(wi)006:298": "yang dag pa'i mtha' /",
    "NK050(wi)006:299": "gnas lugs /",
    "NK050(wi)006:300": "rang bzhin /",
    "NK050(wi)006:301": "'gyur med yongs grub /",
    "NK050(wi)006:302": "chos nyid /",
    "NK050(wi)006:303": "sems nyid /",
    "NK050(wi)006:304": "chos kyi dbyings /",
    "NK050(wi)006:305": "stong pa nyid la sogs pa dang /",
    "NK050(wi)006:306": "sngags kyi thegs par dang po'i mgon po /",
    "NK050(wi)006:307": "lhan cig skyes pa'i ye shes /",
    "NK050(wi)006:308": "rang byung ye shes /",
    "NK050(wi)006:309": "gnyug sems /",
    "NK050(wi)006:310": "mkha' khyab mkha' yi rdo rje /",
    "NK050(wi)006:311": "thig le chen po /",
    "NK050(wi)006:312": "don gyi 'od gsal /",
    "NK050(wi)006:313": "lhag pa'i don dam bden pa /",
    "NK050(wi)006:314": "rdzogs pa chen po /",
    "NK050(wi)006:315": "phyag rgya chen po sogs mang du yod do //",
    "NK050(wi)006:316": "gnyis pa rgyu mtshan gsum gyis snying po'i don bstan pa dngos la /",
    "NK050(wi)006:317": "rang lugs dang /",
    "NK050(wi)006:318": "gzhan lugs mi 'thad pa dang /",
    "NK050(wi)006:319": "'thad pa la rtsod pa spang ba'o //",
    "NK050(wi)006:320": "dang po ni /",
    "NK050(wi)006:321": "'dir ngo bo stong pa dang rang bzhin yon tan",
    "NK050(wi)006:322": "ye ldan gyi snying po 'gro rgyun na bzhugs pa'i",
    "NK050(wi)006:323": "sgrub byed ni / rdzogs sangs sku ni sogs dang /",
    "NK050(wi)006:324": "thogs med kyi 'grel bar /",
    "NK050(wi)006:325": "sangs rgyas ye shes sems can tshogs zhugs phyir //",
    "NK050(wi)006:326": "rang bzhin dri med de ni gnyis med la //",
    "NK050(wi)006:327": "sangs rgyas rigs la de 'bras nyer btags pas //",
    "NK050(wi)006:328": "'gro kun sangs rgyas snying po can du bstan //",
    "NK050(wi)006:329": "ces pa'i shwa lo ka gnyis kyi rkang pa dang po gnyis dang gnyis pa gnyis te /",
    "NK050(wi)006:330": "bzhi kas rang bzhin gnas rigs bstan te /",
    "NK050(wi)006:331": "rdzogs pa'i sangs rgyas kyi ye shes chos sku 'dus",
    "NK050(wi)006:332": "ma byas yon tan kun dang ldan pa de phyis",
    "NK050(wi)006:333": "dri ma dang bral ba'i tshe gang zag rang gi",
    "NK050(wi)006:334": "rgyud nas bum pa bcag pa'i nang gi mar me",
    "NK050(wi)006:335": "gsal ba'am / sprin dang bral ba'i nyin 'od 'phro ba'i tshul gyis mngon du gyur pa'i phyir /",
    "NK050(wi)006:336": "da lta 'ching ba kun ldan gyis sems can rnams",
    "NK050(wi)006:337": "la sangs rgyas kyi snying po yod ces sgrub bo",
    "NK050(wi)006:338": "// de'i phyir rang bzhin gnas rigs 'dus ma byas",
    "NK050(wi)006:339": "dang sangs rgyas dang sems can de bzhin nyid du",
    "NK050(wi)006:340": "dbyer med par grub pa'i phyir te 'khor 'das mnyam",
    "NK050(wi)006:341": "nyid kyi gtan tshigs so //",
    "NK050(wi)006:342": "rkang pa gsum pa gnyis kyi don /",
    "NK050(wi)006:343": "nam zhig na ye shes chos sku mngon du gyur",
    "NK050(wi)006:344": "pa'i gang zag yod na rdo la gser dang til",
    "NK050(wi)006:345": "la snum bzhin du dang po nas sangs rgyas rung",
    "NK050(wi)006:346": "gi rigs yod par nges te /",
    "NK050(wi)006:347": "dri ma spang rung dang yon tan 'bras med kyi",
    "NK050(wi)006:348": "chos sku kun la khyad med du yod pa'i phyir",
    "NK050(wi)006:349": "lus can kun rtag tu sangs rgyas kyi snying po",
    "NK050(wi)006:350": "can du grub po zhes so //",
    "NK050(wi)006:351": "rigs pa 'dis chos dbyings 'dus ma byas pa'i rgyu",
    "NK050(wi)006:352": "rigs de dri ma sbyangs nas 'tshang rgya ba la",
    "NK050(wi)006:353": "mi bslu zhing chud mi za ba'i rgyu 'bras su",
    "NK050(wi)006:354": "dpogs pa'o // de ltar na sangs rgyas kyi rnam",
    "NK050(wi)006:355": "mkhyen ye shes 'dus ma byas dang mthar thug theg",
    "NK050(wi)006:356": "pa gcig tu grub ste lam dang grub mtha' du",
    "NK050(wi)006:357": "ma yod kyang mthar thug sems kyi gnas lugs 'di",
    "NK050(wi)006:358": "kho na rtogs pa yin la /",
    "NK050(wi)006:359": "de la du ma med pas gcig pa nyid de",
    "NK050(wi)006:360": "chu bo du ma rgya mtsho dang ro gcig tu",
    "NK050(wi)006:361": "'dus pa bzhin no //",
    "NK050(wi)006:362": "rgyas 'gyur ram yang dag blang pa'i rigs zhes pa",
    "NK050(wi)006:363": "sems can gyi rgyud na thogs ma med pa nas",
    "NK050(wi)006:364": "sems byung gi dge ba sogs sa bon yod pa",
    "NK050(wi)006:365": "'phral byung gi dge ba thos sogs kyi gsos btab",
    "NK050(wi)006:366": "ste rus pa brtas pa 'dus byas te rgyu rkyen",
    "NK050(wi)006:367": "bzhin no // kha cig rgyas 'gyur gyi rigs kyang",
    "NK050(wi)006:368": "gzhir gnas yod de ngo bo rang bzhin thugs rje",
    "NK050(wi)006:369": "gsum la sku gsum 'byung rung du gsungs pa'i phyir",
    "NK050(wi)006:370": "bzhin no // zer / 'dir de'i rigs de bzhin thob pa dang /",
    "NK050(wi)006:371": "zhes dri bcas kyi rigs de rang gi ngo bo'i",
    "NK050(wi)006:372": "ldog pa nas 'gyur ba med pa bzla ba'i ngo",
    "NK050(wi)006:373": "bo ltar yin yang dri mas dag pa'i rim pas",
    "NK050(wi)006:374": "gsal snang je cher 'phel zhing gnas yongs su gyur",
    "NK050(wi)006:375": "te bsam gyis mi khyab pa'i ye shes 'dus ma",
    "NK050(wi)006:376": "byas thob pa'i don no //",
    "NK050(wi)006:377": "de yang tshes zla dang nya zla bzhin rnam pa'i ldog pa gzhan gyi ngos nas 'jog dgos so //",
    "NK050(wi)006:378": "sam b+hu ti las /",
    "NK050(wi)006:379": "sems can ye shes spel ba'i phyir //",
    "NK050(wi)006:380": "thabs ni sangs rgyas rnams kyis bstan //",
    "NK050(wi)006:381": "zhes lam gyi thabs la brten nas gzhi'i ye shes rim gyis 'phel bar gsungs pa ltar ro //",
    "NK050(wi)006:382": "des na chos dbyings rang bzhin 'dus ma byas pa'i",
    "NK050(wi)006:383": "rigs la rgyu dang 'bras bu chos sku zhes brjod",
    "NK050(wi)006:384": "kyang btags pa yin gyi skyed byed dang skyed 'bras",
    "NK050(wi)006:385": "dngos ma yin te 'dus byas su 'gyur ba'i phyir",
    "NK050(wi)006:386": "/ chos nyid la dmigs na yon tan skye ba'i cha nas bzhag ste dmigs rkyen bzhin no //",
    "NK050(wi)006:387": "'dir /",
    "NK050(wi)006:388": "dag rgyu gsum ni rkyen no //",
    "NK050(wi)006:389": "zhes khams ni zag med kyi chos kun 'byung ba'i",
    "NK050(wi)006:390": "sa bon yin pas dkon mchog gsum gyi rgyu yin",
    "NK050(wi)006:391": "te de dri mas dag pa las dkon mchog gsum",
    "NK050(wi)006:392": "'byung ba'i phyir / 'od gsal ba'i khams de lam",
    "NK050(wi)006:393": "du byas nas sgom pa bral rgyu dang 'bras bu",
    "NK050(wi)006:394": "chos sku'i yon tan rnams nyi ma sprin dang bral",
    "NK050(wi)006:395": "ba ltar bral 'bras yin no //",
    "NK050(wi)006:396": "khams de nyid dag pa gnyis ldan gyi ngo bo",
    "NK050(wi)006:397": "yongs su rtogs pa'i byang chub dang yon tan phrin",
    "NK050(wi)006:398": "las gsum ni sems can la 'bras bu'i chos skyed",
    "NK050(wi)006:399": "pa'i rkyen yin te /",
    "NK050(wi)006:400": "rgyu sa bon med na rkyen 'jug pa don med pa'i phyir /",
    "NK050(wi)006:401": "sa bon med pa'i gzhir chu lud 'dzoms pa bzhin no //",
    "NK050(wi)006:402": "de'i phyir sems can gyi khams la yongs su dag",
    "NK050(wi)006:403": "par bya ba'i yon tan dang ldan na de yongs",
    "NK050(wi)006:404": "su sbyongs pa'i las byed pa 'thad pa yin no",
    "NK050(wi)006:405": "// de la dgongs nas byang chub sems dpa'i sa",
    "NK050(wi)006:406": "bcu po rnams su sa le sbram gyi yongs su",
    "NK050(wi)006:407": "sbyong ba'i dpe dang /",
    "NK050(wi)006:408": "ma dag pa'i nor bu bee d+aur+ya sbyong ba'i dper mdzad nas gsungs so //",
    "NK050(wi)006:409": "gzhan du na gser gyi khams med pa'i rdo phal ba sbyong ba ltar don med de /",
    "NK050(wi)006:410": "chos dbyings bstod pa las /",
    "NK050(wi)006:411": "khams yod na ni las byas pas //",
    "NK050(wi)006:412": "sa le sbram ni mthong bar 'gyur //",
    "NK050(wi)006:413": "khams med na ni las byas pas //",
    "NK050(wi)006:414": "nyon mongs ngal ba tsam du zad //",
    "NK050(wi)006:415": "ces gsungs pa'i phyir /",
    "NK050(wi)006:416": "de ltar na bden gnyis zung 'jug chen po spros",
    "NK050(wi)006:417": "pa kun dang bral ba so sor rang rig gi",
    "NK050(wi)006:418": "spyod yul rnam grangs ma yin pa'i stong pa nyid",
    "NK050(wi)006:419": "de sangs rgyas kyi rigs mtshan nyid pa yin pa",
    "NK050(wi)006:420": "theg chen gyi mdo rgyud dgongs 'grel dang bcas pa",
    "NK050(wi)006:421": "las gsungs shing / pad+ma rtse mo las /",
    "NK050(wi)006:422": "dri med dbyings kyi rang bzhin ni //",
    "NK050(wi)006:423": "sku gsum ye shes gzhi dang bcas //",
    "NK050(wi)006:424": "gang tshe dag pa de nyid du //",
    "NK050(wi)006:425": "rang gsal mngon du 'char ba dang //",
    "NK050(wi)006:426": "zhes dang /",
    "NK050(wi)006:427": "grub thob rnams kyi dgongs don yang dag pa ste /",
    "NK050(wi)006:428": "'phags pa klus /",
    "NK050(wi)006:429": "bder gshegs sems las sangs rgyas 'byung //",
    "NK050(wi)006:430": "rang sems de la phyag 'tshal lo //",
    "NK050(wi)006:431": "nyon mongs nang na ye shes kyang //",
    "NK050(wi)006:432": "de bzhin dri ma med par gnas //",
    "NK050(wi)006:433": "zhes dang /",
    "NK050(wi)006:434": "dpal sa ra has /",
    "NK050(wi)006:435": "sems nyid gcig pu kun gyis sa bon te //",
    "NK050(wi)006:436": "gang las srid dang mya ngan 'das 'phro ba //",
    "NK050(wi)006:437": "'dod pa'i 'bras bu thams cad rab ster ba'i //",
    "NK050(wi)006:438": "yid bzhin nor 'dra'i sems la phyag 'tshal lo //",
    "NK050(wi)006:439": "zhes gsungs pa'i phyir /",
    "NK050(wi)006:440": "de la khams kyi ngo bo mi stong pa'i bden",
    "NK050(wi)006:441": "dngos su 'dod na ni rtag lta yin pas nyes",
    "NK050(wi)006:442": "te / mdo las dngos po 'du shes can la thar ba med ces dang /",
    "NK050(wi)006:443": "rtsa shes las /",
    "NK050(wi)006:444": "gang la stong pa nyid rung ba //",
    "NK050(wi)006:445": "de la thams cad rung bar 'gyur //",
    "NK050(wi)006:446": "gang la stong nyid mi rung ba //",
    "NK050(wi)006:447": "de la thams cad mi rung 'gyur //",
    "NK050(wi)006:448": "zhes gsungs pa'i phyir /",
    "NK050(wi)006:449": "rang gi ngo bo mi stong na don gzhan gyis stong pas stong go mi chod de /",
    "NK050(wi)006:450": "ngo bo bden par zhen pa glo bur gyis dri",
    "NK050(wi)006:451": "ma yin pa'i phyir de ma spangs na glo bur",
    "NK050(wi)006:452": "gyis stong zhes pa tshig tsam du zad do //",
    "NK050(wi)006:453": "khams kyi ngo bo la dpyad na /",
    "NK050(wi)006:454": "gzhan las shes min zhi ba dang //",
    "NK050(wi)006:455": "spros pa rnams kyis ma spros pa //",
    "NK050(wi)006:456": "rnam rtog med don tha dad med //",
    "NK050(wi)006:457": "de ni de nyid mtshan nyid do //",
    "NK050(wi)006:458": "zhes rtsa shes las bshad pa ltar ro //",
    "NK050(wi)006:459": "'o na dpal phreng gi mdo las /",
    "NK050(wi)006:460": "bcom ldan 'das de bzhin gshegs pa'i snying po ni",
    "NK050(wi)006:461": "skye ba'am rga ba'am 'chi 'pho ba ma lags so",
    "NK050(wi)006:462": "// de bzhin gshegs pa'i snying po ni 'dus byas kyi mtshan nyid kyi yul las 'das pa ste /",
    "NK050(wi)006:463": "rtag pa brtan pa g.yung drung ngo zhes gsungs so zhe na /",
    "NK050(wi)006:464": "khams kyi ngo bo mtha' gcig tu bden dngos rtag pa bzung ba dang mi 'dra ste /",
    "NK050(wi)006:465": "mdo de las /",
    "NK050(wi)006:466": "bdag gis snying po bstan pa de mu stegs pas bdag bstan pa dang mi 'dra zhes gsungs pas /",
    "NK050(wi)006:467": "mu stegs pas bdag ni rtag mi rtag gi zlas phyes pa'i rtag dngos rang mtshan pa yin la /",
    "NK050(wi)006:468": "'di ni rtag mi rtag gi mtha' dang bral ba",
    "NK050(wi)006:469": "rtag pa dam pa'i pha rol tu phyin pa ste",
    "NK050(wi)006:470": "phyin ci ma log pa'i mtshan nyid de theg chen",
    "NK050(wi)006:471": "gyi bden pa sgro 'dogs so gnyis dang bral bar",
    "NK050(wi)006:472": "bshad pa ltar ro //",
    "NK050(wi)006:473": "yang khams kyi ngo bo dpyad mtha' stong pa'i med",
    "NK050(wi)006:474": "kyang tsam dang myang 'das de ltar du 'dod pa",
    "NK050(wi)006:475": "ni chad ltar yin par gsungs te /",
    "NK050(wi)006:476": "mdo myang 'das las /",
    "NK050(wi)006:477": "stong pa nyid stong pa nyid ces bya ba ni",
    "NK050(wi)006:478": "gang gi tshe btsal kyang ci yang mi rnyed pa",
    "NK050(wi)006:479": "ste / ci yang med pa zhes bya ba ni /",
    "NK050(wi)006:480": "gcer bu pa rnams la yang yod mod kyi /",
    "NK050(wi)006:481": "tha ba ni de lta bu ma yin no zhes gsungs pa'i phyir /",
    "NK050(wi)006:482": "de lta bu'i stong pa nyid ni blos bcos nas bzhag pa tsam mo //",
    "NK050(wi)006:483": "'o na stong pa nyid la snying po gsungs pa ji ltar zhe na /",
    "NK050(wi)006:484": "snying po'i ngo bo rang bzhin gyis stong pa nyid bstan pa yin gyi /",
    "NK050(wi)006:485": "ri bo gi rwa ltar cang med ma yin te /",
    "NK050(wi)006:486": "gzugs stong pa'o zhes pas gzugs kyi rang bzhin stong",
    "NK050(wi)006:487": "pa nyid bstan pa las gzugs snang yang med ces",
    "NK050(wi)006:488": "ma bkag pa'i phyir /",
    "NK050(wi)006:489": "de bzhin du sems kyi rang bzhin stong pa nyid",
    "NK050(wi)006:490": "bstan gyi ye shes med ces ma bkag pa'i phyir",
    "NK050(wi)006:491": "te / bden dngos med par bkag kyang med bzhin snang ba'i tha snyad 'gog pa mi srid de /",
    "NK050(wi)006:492": "don dam par ma grub par bstan pas snying po'i",
    "NK050(wi)006:493": "yon tan gtan med du 'dod na chos thams cad",
    "NK050(wi)006:494": "gtan med du 'dod dgos te /",
    "NK050(wi)006:495": "don dam par gang yang ma grub pa'i phyir /",
    "NK050(wi)006:496": "'phags pa klus /",
    "NK050(wi)006:497": "stong pa nyid ni ston pa'i mdo /",
    "NK050(wi)006:498": "rgyal bas ji snyed gsungs pa ste //",
    "NK050(wi)006:499": "de dag kun gyis nyon mongs ldog /",
    "NK050(wi)006:500": "khams de nyams par byed ma yin //",
    "NK050(wi)006:501": "zhes gsungs so //",
    "NK050(wi)006:502": "gal te snying po'i don de med pa kho na",
    "NK050(wi)006:503": "yin na med mtha' ma khegs pa'i phyir yod pa'i",
    "NK050(wi)006:504": "rnam bzhag thams cad chad do //",
    "NK050(wi)006:505": "des na dbyings nges don yod na ye shes nges don kyang yod dgos pa rigs pas grub ste /",
    "NK050(wi)006:506": "mdo sngags kyis brjod bya mthar thug dbyings dang ye shes gnyis yin cing /",
    "NK050(wi)006:507": "rnam shes la mi rton ye shes la rton pa dang /",
    "NK050(wi)006:508": "sangs rgyas nyid kyi snying po yang bden stong gi ye shes yin te /",
    "NK050(wi)006:509": "ye shes lus can de bzhin gshegs //",
    "NK050(wi)006:510": "ces gsungs pa'i phyir /",
    "NK050(wi)006:511": "chos kyi dbyings de ye shes nges don gyi yul",
    "NK050(wi)006:512": "yin te don dam par dpyad na don dam bden",
    "NK050(wi)006:513": "pa de sangs rgyas kyi yul las kyang 'das par",
    "NK050(wi)006:514": "bshad kyang tha snyad du rtogs byar yod pa ltar",
    "NK050(wi)006:515": "/ ye shes kyang de bzhin du 'dod dgos kyi",
    "NK050(wi)006:516": "gzhan du na rtogs byed med par 'gyur ba'i phyir",
    "NK050(wi)006:517": "/ ro // gnyis pa gzhan lugs mi 'thad par bshad pa ni /",
    "NK050(wi)006:518": "kha cig na re /",
    "NK050(wi)006:519": "'dir sems can rnams la sems zhum pa la sogs",
    "NK050(wi)006:520": "pa'i nyes pa lnga spong ba'i phyir snying po yod",
    "NK050(wi)006:521": "ces bstan pas yon tan gyis mi stong par bshad",
    "NK050(wi)006:522": "pa sogs drang don yin pas sgra ji bzhin du",
    "NK050(wi)006:523": "khas mi len zhes dang /",
    "NK050(wi)006:524": "'gos lo sogs rjes 'brang bcas na re /",
    "NK050(wi)006:525": "rdzogs sangs sku ni 'phro zhes dang /",
    "NK050(wi)006:526": "sangs rgyas ye shes sems can tshogs zhugs zhes sangs",
    "NK050(wi)006:527": "rgyas kyi ye shes dngos yin la sems can gyis",
    "NK050(wi)006:528": "snying po btags pa dang /",
    "NK050(wi)006:529": "de bzhin nyid dbyer med dang /",
    "NK050(wi)006:530": "rang bzhin dri med ces pa sangs rgyas dang sems",
    "NK050(wi)006:531": "can gnyis ka la khyab pas gnyis ka yin la",
    "NK050(wi)006:532": "/ rigs yod ces dang /",
    "NK050(wi)006:533": "sangs rgyas rigs la de 'bras nyer btags ces pa sems can gyis snying po dngos dang /",
    "NK050(wi)006:534": "sangs rgyas btags pa yin no zhes gsungs /",
    "NK050(wi)006:535": "'gos lo chen po'i gsungs de dgongs pa can du",
    "NK050(wi)006:536": "snang yang rjes su sgra ji bzhin smra ba de",
    "NK050(wi)006:537": "la bshad pa / don bden stong la dgongs pas",
    "NK050(wi)006:538": "yon tan yod pa khas mi len na mtshungs chos",
    "NK050(wi)006:539": "can gyi dpe dgu po yang nang na sgrib bya",
    "NK050(wi)006:540": "med pas sgrib byed pad+ma stong pa la sogs pa",
    "NK050(wi)006:541": "kho na las snying po dang ldan pa nyid du",
    "NK050(wi)006:542": "khams len mi rigs so //",
    "NK050(wi)006:543": "'dir snying po bstan pa ni nges pa'i don la",
    "NK050(wi)006:544": "'jug pa'i dgos dbang gis drang por dgongs pa ste",
    "NK050(wi)006:545": "don dngos la dgongs pa'i drang don ces bya ste",
    "NK050(wi)006:546": "/ spyod 'jug las /",
    "NK050(wi)006:547": "'di ni 'thad pa dang bcas pa //",
    "NK050(wi)006:548": "lag bzang gis ni zhus pa las //",
    "NK050(wi)006:549": "dman mos sems can don gyi phyir //",
    "NK050(wi)006:550": "de bzhin gshegs pa nyid kyis gsungs //",
    "NK050(wi)006:551": "zhes sems bskyed kyi phan yon bstan nas theg pa",
    "NK050(wi)006:552": "chen po la kha drangs ba ltar 'khor lo gsum",
    "NK050(wi)006:553": "gyi ched du bya ba'i gdul bya rnams rim gyis",
    "NK050(wi)006:554": "gong mar drangs dgos te 'khor lo gsum pa'i gong",
    "NK050(wi)006:555": "na drangs byar med pa'i phyir ro //",
    "NK050(wi)006:556": "sangs rgyas 'byung rung gi rgyu zag med kyi chos",
    "NK050(wi)006:557": "dang ldan pa'i rigs mtshan nyid pa med par sa",
    "NK050(wi)006:558": "rdo sogs la'ang khyab pas bden stong tsam la drangs",
    "NK050(wi)006:559": "pas sems can la dga' ba'i khyad par ci zhig",
    "NK050(wi)006:560": "thob ste lag stong bcings pas byis pa brid pa",
    "NK050(wi)006:561": "bzhin no // de ltar na sems zhum pa 'os te rgyu med pa'i phyir /",
    "NK050(wi)006:562": "sems can la brnyas pas nyes pa ci 'byung sa rdo sogs la brnyas pa bzhin no //",
    "NK050(wi)006:563": "sems can gyi rang bzhin bden stong la rigs su byas pas sangs rgyas rung ngo snyam na /",
    "NK050(wi)006:564": "sems can chos can /",
    "NK050(wi)006:565": "sangs rgya rung ba yin te /",
    "NK050(wi)006:566": "bden med yin pa'i phyir zhes 'god na /",
    "NK050(wi)006:567": "sa rdo sogs la'ang rtags te 'jug pas ma nges pa'i gtan tshigs des sgrub mi nus so //",
    "NK050(wi)006:568": "sa rdo sogs la sems med la sems can la",
    "NK050(wi)006:569": "sems yod pas snying po bden stong la dmigs shing",
    "NK050(wi)006:570": "lam rkyen tshogs gnyis kyis zin na 'bras bu'i yon",
    "NK050(wi)006:571": "tan rnams bzod 'byung rung ngo zhe na /",
    "NK050(wi)006:572": "zin byed lam rkyen de sangs rgyas pa las zin",
    "NK050(wi)006:573": "bya'i rigs ni mi yin te bden stong la 'gyur",
    "NK050(wi)006:574": "ba med pa'i phyir /",
    "NK050(wi)006:575": "rkyen tshogs na 'bras bu 'byung rung gi rgyu de",
    "NK050(wi)006:576": "sa bon grung po ltar nus pa dang ldan pa",
    "NK050(wi)006:577": "zhig dgos kyi / nus med stong rkyang tsam la",
    "NK050(wi)006:578": "rkyen gyis ci yang skyed mi nus te nam mkha'",
    "NK050(wi)006:579": "zhig dgos kyi / bzhin no // sems sems byung",
    "NK050(wi)006:580": "ni ye shes su mi 'dod la de dag spang",
    "NK050(wi)006:581": "byar byas nas de dag gi rang bzhin stong pa",
    "NK050(wi)006:582": "'dus ma byas la ye shes skye ba mi srid",
    "NK050(wi)006:583": "zhig dgos kyi / bzhin no // do // dri ma med par grags pa'i mdo las /",
    "NK050(wi)006:584": "'phags pa 'jam dpal gyis /",
    "NK050(wi)006:585": "dgon dung gi phyogs su ut+pa la sogs dri mchog",
    "NK050(wi)006:586": "rnams mi skyed pa bzhin 'dus ma byas thog pa'i",
    "NK050(wi)006:587": "sems can la sangs rgyas kyi chos rnams mi skye",
    "NK050(wi)006:588": "ba dang / nam mkha' la sa bon skye ba",
    "NK050(wi)006:589": "mi srid pa'i dpe bstan nas gsungs pa ltar ro",
    "NK050(wi)006:590": "ba dang / // des na sems kyis snang tsam la dmigs bcas bsod nams kyi tshogs dang /",
    "NK050(wi)006:591": "ye shes kyi rang bzhin med pa la dmigs med",
    "NK050(wi)006:592": "ye shes kyi tshogs bsags pa de thugs la 'thad",
    "NK050(wi)006:593": "na / dmigs med la dmigs pa'i ye shes de",
    "NK050(wi)006:594": "sems can rang la lhan skyes su yod pa zhig",
    "NK050(wi)006:595": "byung ba ma yin par sngar med gsar skye 'dod",
    "NK050(wi)006:596": "na / na / rnam shes sngar med gsar skyes yang yod par 'gyur ro //",
    "NK050(wi)006:597": "sangs rgyas dngos kyi ye shes sems can la 'phro",
    "NK050(wi)006:598": "ba de dri bcas kyi rigs su 'dod pa mi",
    "NK050(wi)006:599": "'thad de / 'dir sems can gyi khams dri bcas",
    "NK050(wi)006:600": "'chad pa'i skabs yin la dri ma med pa sangs",
    "NK050(wi)006:601": "rgyas kyi ye shes ma yin no //",
    "NK050(wi)006:602": "gal te yin na dri ma dgu po yang sangs",
    "NK050(wi)006:603": "rgyas kyi ye shes sgrib byed du bzhed rigs so",
    "NK050(wi)006:604": "// mdo sde rgyan las /",
    "NK050(wi)006:605": "de bzhin shes bya thams cad la //",
    "NK050(wi)006:606": "rgyal ba'i ye shes cig char snang //",
    "NK050(wi)006:607": "zhes dang /",
    "NK050(wi)006:608": "tshad ma las /",
    "NK050(wi)006:609": "mkhyen pa'i skad cig gcig la ni //",
    "NK050(wi)006:610": "shes bya'i dkyil 'khor kun khyab can //",
    "NK050(wi)006:611": "zhes gsungs pas /",
    "NK050(wi)006:612": "sa rdo sogs dngos po dman pa thams cad la'ang",
    "NK050(wi)006:613": "bder gshegs snying po'i khyab pa'i phyir brnyas sogs byas",
    "NK050(wi)006:614": "na nyes pa 'byung bar 'os so //",
    "NK050(wi)006:615": "de'i phyir sangs rgyas kyi ye shes yul shes bya",
    "NK050(wi)006:616": "thams cad la khyab cing de la rigs su mi",
    "NK050(wi)006:617": "'jog cing shes bya thams cad sangs rgya ba'i rgyu",
    "NK050(wi)006:618": "mtshan yang med do //",
    "NK050(wi)006:619": "kho na re /",
    "NK050(wi)006:620": "sangs rgyas kyi ye shes sems can la khyab cing",
    "NK050(wi)006:621": "de bzhin du phrin las 'jug pa'i phyir don yod",
    "NK050(wi)006:622": "do zhe na / 'o na phrin las kyang sems",
    "NK050(wi)006:623": "can gyi rigs su 'gyur te rgyal ba'i phrin las",
    "NK050(wi)006:624": "kyi 'jug pa rgyun mi chad pa'i phyir /",
    "NK050(wi)006:625": "de bas na de dngos po gzhan la khyad pa'i",
    "NK050(wi)006:626": "ye shes chos sku de ka bum sogs kyi rigs",
    "NK050(wi)006:627": "su mi 'jog pa bzhin du sems can gyi khams",
    "NK050(wi)006:628": "mkhyen pa'i ye shes kyang de'i rigs mtshan nyid pa",
    "NK050(wi)006:629": "yin pa mi 'thad par shes par bya'o //",
    "NK050(wi)006:630": "'dir sems can la rang bzhin du gnas pa'i rigs sam rgyu bshad pa yin la /",
    "NK050(wi)006:631": "'gro ba'i khams sna tshogs mkhyen nas de dang mthun",
    "NK050(wi)006:632": "pa'i phrin las 'jug pa ni sems can rang la",
    "NK050(wi)006:633": "lhan skyes su yod pa'i rigs mngon du 'gyur ba'i",
    "NK050(wi)006:634": "rkyen yin gyi rgyu ma yin no //",
    "NK050(wi)006:635": "gzhan yang mdo sde rgyan las /",
    "NK050(wi)006:636": "gang phyir sems can mir gyur pa //",
    "NK050(wi)006:637": "tshad med skad cig re re la //",
    "NK050(wi)006:638": "rdzogs pa'i sangs rgyas thob de'i phyir //",
    "NK050(wi)006:639": "zhum pa dang du blang mi bya //",
    "NK050(wi)006:640": "zhes gsungs pa dang /",
    "NK050(wi)006:641": "spyod 'jug brtson ler /",
    "NK050(wi)006:642": "srin bu pad ma yan chad chos la brtson pa'i",
    "NK050(wi)006:643": "stobs bskyed na sangs rgyas thob par gsungs pa dang",
    "NK050(wi)006:644": "/ ma 'ongs par 'tshar mi rgya ba'i sems can gcig kyang mi srid pas /",
    "NK050(wi)006:645": "de dag gi sgo nas sems zhum pa la sogs",
    "NK050(wi)006:646": "pa'i nyes pa spong zhing spro ba skyed par byas",
    "NK050(wi)006:647": "na / 'di ltar bu thun mong ma yin pa'i dpe du mas snying po sgrub cig dgos te /",
    "NK050(wi)006:648": "de yang drang don yin par 'dod pa'i phyir /",
    "NK050(wi)006:649": "gal te sems can thams cad nges par 'tshang rgya",
    "NK050(wi)006:650": "rung bar bshad pas nyes pa de dag mi spang",
    "NK050(wi)006:651": "na / da lta snying po dri ma dang bcas pa 'tshang rgya bar ni mi 'dod la /",
    "NK050(wi)006:652": "dri ma sbyangs nas gzod 'tshang rgya bar bshad pas",
    "NK050(wi)006:653": "kyang nyes pa de dag mi spong zhing las sgrub",
    "NK050(wi)006:654": "pa la spro ba mi bskyed par mtshungs par 'gyur",
    "NK050(wi)006:655": "ro // rnam bzhag 'di dag rang rgyud kyi ye",
    "NK050(wi)006:656": "shes ma rtogs pas rdzogs sangs sku ni 'phro phyir",
    "NK050(wi)006:657": "zhes pa'i rtags la the tshom zos nas 'di ltar",
    "NK050(wi)006:658": "smras par mngon no //",
    "NK050(wi)006:659": "'di 'dra rten la rab gnas byed tshe ye shes",
    "NK050(wi)006:660": "phab pa lta bu 'gro ba'i khams su 'jog pa",
    "NK050(wi)006:661": "bas kyang 'di lta bu'i tshul gyis sems can la",
    "NK050(wi)006:662": "spro ba skyed cing brnyas sogs spangs nas gus pa",
    "NK050(wi)006:663": "byas na legs te /",
    "NK050(wi)006:664": "rgyu las /",
    "NK050(wi)006:665": "rdo shing 'dra 'bag la sogs pa'i //",
    "NK050(wi)006:666": "gzugs brnyan yongs su rdzogs pa dang //",
    "NK050(wi)006:667": "ras dang tshon la sogs pa yi //",
    "NK050(wi)006:668": "gzugs brnyan yongs su rdzogs pa la //",
    "NK050(wi)006:669": "byin rlabs ye shes dbab byas nas //",
    "NK050(wi)006:670": "lha yin zer nas mchod sogs te //",
    "NK050(wi)006:671": "bcos ma la sogs de lta na //",
    "NK050(wi)006:672": "phung sogs ye nas sangs rgyas la //",
    "NK050(wi)006:673": "ci yi phyir na mchod mi byed //",
    "NK050(wi)006:674": "ces gsungs pa'i phyir me'i tsha ba ltar sems can",
    "NK050(wi)006:675": "rang gi gnas lugs gzhan la rag ma las pa'i",
    "NK050(wi)006:676": "rang bzhin te / rtsa shes las /",
    "NK050(wi)006:677": "rang bzhin dag ni bcos min dang //",
    "NK050(wi)006:678": "gzhan la ltos pa yod ma yin //",
    "NK050(wi)006:679": "zhes so //",
    "NK050(wi)006:680": "sngags su sems can sangs rgyas bsgrub pa'i rgyu yang",
    "NK050(wi)006:681": "bder gshegs snying po 'di kho na yin zhing gzhung",
    "NK050(wi)006:682": "'di'i snying po bstan pa dang dgongs pa gcig go",
    "NK050(wi)006:683": "// ji skad du /",
    "NK050(wi)006:684": "'dus pa'i rgyud phyi ma dang /",
    "NK050(wi)006:685": "rdo rje rtse mo las /",
    "NK050(wi)006:686": "rgyud ni rgyun chags la brjod de //",
    "NK050(wi)006:687": "'khor ba rgyud du 'dod pa yin //",
    "NK050(wi)006:688": "mya ngan 'das pa rgyud phyi ma //",
    "NK050(wi)006:689": "zhes gsungs pa ltar sems can gyi khams dri bcas",
    "NK050(wi)006:690": "kyi ye shes nyid ye nas rgyun chags su gnas",
    "NK050(wi)006:691": "pa 'khor ba rgyu rgyud dang /",
    "NK050(wi)006:692": "lam zhugs thabs rgyud dang /",
    "NK050(wi)006:693": "'bras bu byang chub sogs gzhan rnams mya ngan las 'das pa'i rgyud de bla ma'am phyi ma'o //",
    "NK050(wi)006:694": "gzhung 'di mdo dgongs 'grel gzhan dang mi 'dra bas",
    "NK050(wi)006:695": "'dir rgyud lung 'dren pa la skabs su babs pa'i",
    "NK050(wi)006:696": "skyon med do // gsum pa rang lugs 'thad pa la rtsod spong ni /",
    "NK050(wi)006:697": "yang kho na re /",
    "NK050(wi)006:698": "sangs rgyas kyi rigs la 'bras btags nas sangs rgyas",
    "NK050(wi)006:699": "kyi snying po yod par ma smras sam zhe na",
    "NK050(wi)006:700": "/ yin mod kyang sems can la da lta nas",
    "NK050(wi)006:701": "sku dang ye shes dngos su yod na sangs rgyas",
    "NK050(wi)006:702": "yin gyi sems can ma yin la /",
    "NK050(wi)006:703": "rgyu la 'bras bu'i ming gis btags nas sangs rgyas",
    "NK050(wi)006:704": "zhes 'dod na sems la ye shes zhes btags nas",
    "NK050(wi)006:705": "khas blangs kyang mchog pa ci yod de /",
    "NK050(wi)006:706": "gzhan rgyud kyi ye shes gzhan rgyud du 'jog pa dang mi 'dra ba'i phyir ro //",
    "NK050(wi)006:707": "tshur mthong gi snang ngor sku dang ye shes btags",
    "NK050(wi)006:708": "par song yang don gyi gnas tshul la gdags gzhi",
    "NK050(wi)006:709": "yon tan yod pas yin gyi /",
    "NK050(wi)006:710": "gzhi med la btags pa ma yin te /",
    "NK050(wi)006:711": "dper na khams yod pa'i rdo ba la sa le",
    "NK050(wi)006:712": "sbram du btags kyang rdo dngos gser ma yin yang",
    "NK050(wi)006:713": "gser las gzhan na gser med de bzhus na gser",
    "NK050(wi)006:714": "dngos 'byung ba'i phyir ro //",
    "NK050(wi)006:715": "na re /",
    "NK050(wi)006:716": "khyod kyi rang bzhin gnas rigs de sems can kho",
    "NK050(wi)006:717": "na las yul gzhan la ma khyab pas chos kyi",
    "NK050(wi)006:718": "dbyings ris su chad par thal lo zhe na /",
    "NK050(wi)006:719": "skyon med de /",
    "NK050(wi)006:720": "nye ba 'khor gyis zhus pa las /",
    "NK050(wi)006:721": "sna tshogs mdzes dga' me tog kha phye zhing //",
    "NK050(wi)006:722": "gser gyi khang bzang 'bar ba yin 'ong ba //",
    "NK050(wi)006:723": "'di na de dag byed po 'ga' yang med //",
    "NK050(wi)006:724": "de dag rtog pa'i dbang gis bzhag pa ste //",
    "NK050(wi)006:725": "rtog pa'i dbang gis 'jig rten nye bar brtags //",
    "NK050(wi)006:726": "zhes dang /",
    "NK050(wi)006:727": "yab sras 'jal ba'i mdor /",
    "NK050(wi)006:728": "nor bu rin chen rar bzhin yongs dag pa //",
    "NK050(wi)006:729": "gos kyi drung bzhag sna tshogs tshon du 'gyur //",
    "NK050(wi)006:730": "de bzhin rang bzhin yongs dag chos rnams kyang //",
    "NK050(wi)006:731": "log pa'i rnam par rtogs pas de ltar 'gyur //",
    "NK050(wi)006:732": "zhes gsungs pas /",
    "NK050(wi)006:733": "sems kyi dbang gis yul byung ba las yul gyi dbang gis sems byung ba ma yin zhing /",
    "NK050(wi)006:734": "glo bur ba'i yul snang rnams sems kyi yul zhes",
    "NK050(wi)006:735": "tha dad par tha snyad btags kyang don du sems",
    "NK050(wi)006:736": "las gzhan du grub pa med pa theg chen kun",
    "NK050(wi)006:737": "gyis bzhed de / 'phags pa klu sgrub kyis /",
    "NK050(wi)006:738": "'byung ba che la sogs bshad pa //",
    "NK050(wi)006:739": "rnam par shes su yang dag 'du //",
    "NK050(wi)006:740": "zhes dang /",
    "NK050(wi)006:741": "spyod 'jug las /",
    "NK050(wi)006:742": "lcags bsregs sa gzhi su yis byas //",
    "NK050(wi)006:743": "me tshogs de dag ci las byung //",
    "NK050(wi)006:744": "de 'dra de dag thams cad kun //",
    "NK050(wi)006:745": "sdig sems yin par thub pas gsung //",
    "NK050(wi)006:746": "zhes dang /",
    "NK050(wi)006:747": "dpal ldan zla grags kyis /",
    "NK050(wi)006:748": "ut+pala la rtsa tha ma las /",
    "NK050(wi)006:749": "lo ma la sogs rgyun 'byung ltar //",
    "NK050(wi)006:750": "de bzhin sems rdzas med pa yang //",
    "NK050(wi)006:751": "chos rnams kun gyi rtsa ba'o //",
    "NK050(wi)006:752": "zhes gsungs pa'i phyir dbyings kyi gnas rigs de nyid rgya chad phyogs lhung dang bral ba yin no //",
    "NK050(wi)006:753": "gzhan yang sems can la ye shes med na lus",
    "NK050(wi)006:754": "can la yod zag pa med pa'i shes pa sbrang",
    "NK050(wi)006:755": "ma'i rtsi dang 'dra /",
    "NK050(wi)006:756": "zhes gsungs pa ji ltar 'grel /",
    "NK050(wi)006:757": "de ni zag pa med pa sangs rgyas kyi ye shes so zer na /",
    "NK050(wi)006:758": "ma yin te zag med ces pa glo bur gyi",
    "NK050(wi)006:759": "dri ma gshis la ma zhugs pa'i rang bzhin rnam",
    "NK050(wi)006:760": "dag ste dri bcas bden stong gi shes pa bstan",
    "NK050(wi)006:761": "te / bdag 'dzin gnyis po glo bur gyi dri",
    "NK050(wi)006:762": "ma dang bdag med gnyis gnas lugs snying por 'dod",
    "NK050(wi)006:763": "na de rtogs byed kyi ye shes kyang dbyings dang",
    "NK050(wi)006:764": "ro gcig tu yod par 'dod rigs so //",
    "NK050(wi)006:765": "de ni dper na sbrang rtsi mngar ba ro gcig",
    "NK050(wi)006:766": "pa ltar nam zhig dri ma dag pa'i stong pa",
    "NK050(wi)006:767": "nyid dang ro gcig pa'i shes rig zab mo nyams",
    "NK050(wi)006:768": "su myong byar yod pa yin gyi /",
    "NK050(wi)006:769": "de las gzhan du na sems can sangs rgyas tshe",
    "NK050(wi)006:770": "sangs rgyas gzhan gyi ye shes nyams su myong bar",
    "NK050(wi)006:771": "thal ba'i smra ba de 'dra ya mtshan pa'i gnas",
    "NK050(wi)006:772": "so // sems can gyi khams med dgag rang gi",
    "NK050(wi)006:773": "ngo bo la mkhyen pa'i cha tsam yang med par",
    "NK050(wi)006:774": "'dod na phyis su sangs rgyas pa'i dus su yang",
    "NK050(wi)006:775": "ci yang mi mkhyen par 'gyur ro //",
    "NK050(wi)006:776": "sangs rgyas dus rnam mkhyen 'dod na sngar mkhyen cha",
    "NK050(wi)006:777": "med par ma grub ste dri bcas kyi shes pa",
    "NK050(wi)006:778": "gnas gyur te rnam mkhyen du song bar gsal lo",
    "NK050(wi)006:779": "// shes na mi shes 'jig par thal //",
    "NK050(wi)006:780": "zhes pa dang tshul mtshungs so //",
    "NK050(wi)006:781": "kha cig na re /",
    "NK050(wi)006:782": "sems can rnams da lta nas sangs rgyas pa'i rang",
    "NK050(wi)006:783": "bzhin du yod na sgrib pa bsal nas shes bya",
    "NK050(wi)006:784": "thams cad ci'i phyir mi mkhyen zhe na /",
    "NK050(wi)006:785": "khyod ni gnas tshul sangs rgyas pa'i rang bzhin yang",
    "NK050(wi)006:786": "khas blangs snang tshul sgrib pa bsal rgyud yang khas",
    "NK050(wi)006:787": "blangs nas smra ba la lan mang du yod kyang",
    "NK050(wi)006:788": "de ltar yin du chug mod /",
    "NK050(wi)006:789": "'o na sems can thams cad bdag med gnyis kyi",
    "NK050(wi)006:790": "rang bzhin du yod na bdag 'dzin bsal nas bdag",
    "NK050(wi)006:791": "med kyi gnas lugs ci'i phyir mi mkhyen te mtshungs",
    "NK050(wi)006:792": "pa'i phyir / 'di ni bum nang gi mar me",
    "NK050(wi)006:793": "la'ang 'od yod pas mun pa bsal nas snang ba",
    "NK050(wi)006:794": "ci'i phyir mi ston zer ba bzhin no //",
    "NK050(wi)006:795": "yang sems can rgyu dang sangs rgyas 'bras bu yin",
    "NK050(wi)006:796": "na rgyu la 'bras gnas dgag byed zan za mi",
    "NK050(wi)006:797": "gtsang za'i rigs pas gnod do zhe na /",
    "NK050(wi)006:798": "mi mtshungs te /",
    "NK050(wi)006:799": "grangs can pas bskyed bya skyed byed kyi rgyu 'bras",
    "NK050(wi)006:800": "gnyis lhan cig tu yod par 'dod pa la snang",
    "NK050(wi)006:801": "rung mi dmigs pas khegs pa dang zan dang mi",
    "NK050(wi)006:802": "gtsang gnyis rang bzhin gcig tu song ba'i skyon de",
    "NK050(wi)006:803": "yod la / 'di la de 'dra'i gnod pa mi srid de /",
    "NK050(wi)006:804": "rnam shes dang ye shes chos can dang chos nyid",
    "NK050(wi)006:805": "kyi khyad par dang gnas tshul sangs rgyas kyang snang",
    "NK050(wi)006:806": "tshul la 'khrul ba'i sems can srid pa'i dbang du",
    "NK050(wi)006:807": "byas nas bshad pa dang /",
    "NK050(wi)006:808": "rgyu 'bras su bstan pa yang sa myug ltar min pa gong du bstan zin to //",
    "NK050(wi)006:809": "khyod ltar na yang chos can ka bum sogs la chos nyid bden stong gnas pa dang /",
    "NK050(wi)006:810": "chos dang gang zag gi bdag 'dzin gyi blo gnyis",
    "NK050(wi)006:811": "thabs sam rgyu dang bdag med rtogs pa'i rig pa",
    "NK050(wi)006:812": "gnyis thabs byung ngam 'bras bu zhes 'dod dgos te",
    "NK050(wi)006:813": "/ 'phags pa klus /",
    "NK050(wi)006:814": "tha snyad bden pa thabs su 'gyur ba dang //",
    "NK050(wi)006:815": "don dam bden pa thabs byung gyur pa ste //",
    "NK050(wi)006:816": "zhes thabs las thabs byung sogs rgyu 'bras kyi tha",
    "NK050(wi)006:817": "snyad de 'dra mang du yod pa'i phyir de la'ang",
    "NK050(wi)006:818": "rgyu la 'bras gnas kyi rigs pas gnod pa ston",
    "NK050(wi)006:819": "dgos so // 'dir sems can gyi khams bder gshegs",
    "NK050(wi)006:820": "snying po chos dbyings stong pa'i snying po can du",
    "NK050(wi)006:821": "theg chen mdo sngags kun gyi zab gnad mthar thug",
    "NK050(wi)006:822": "tu dgongs 'grel mkhan po tshad thub rnams kyis zhal",
    "NK050(wi)006:823": "gyi bzhes pa la shes rab 'chal ba'i rtog ge'i",
    "NK050(wi)006:824": "rig log ston pa'i gnas shig rnyed na /",
    "NK050(wi)006:825": "de la ston pa dang bstan pa tshad mas grub pa mi srid par 'gyur ro //",
    "NK050(wi)006:826": "yang smras pa /",
    "NK050(wi)006:827": "sems can gyi gzhi na ma 'khrul pa'i ye shes",
    "NK050(wi)006:828": "yod na rnam shes ma rig pa 'khrul ba'ang yod",
    "NK050(wi)006:829": "pas spang gnyen gnyis snang mun yun ring 'grogs pa",
    "NK050(wi)006:830": "lta bu'i skyon do zhe na /",
    "NK050(wi)006:831": "spyir ye shes yin na spang bya'i dngos gnyen gyi ye shes yin mi dgos te /",
    "NK050(wi)006:832": "'dir gter la sogs pa dpe dgus bstan pa ltar",
    "NK050(wi)006:833": "dri mas bsgribs pa'i sbubs na dngos su mi mngon",
    "NK050(wi)006:834": "pa'i ye shes la snying po rjod kyi dri mas",
    "NK050(wi)006:835": "dag pa'i ye shes bshad pa ma yin pa'i phyir",
    "NK050(wi)006:836": "/ gzhung du glo bur gyi dri ma ma dag pa sems can dang /",
    "NK050(wi)006:837": "dag ma dag gnyis dang ldan pa lam zhugs byang sems dang /",
    "NK050(wi)006:838": "shin tu dag pa de bzhin gshegs pa zhes gsungs pa ma mthong bar zad do //",
    "NK050(wi)006:839": "khyed rang lugs la nyan rang dgra bcom rnams la",
    "NK050(wi)006:840": "bdag med gnyis rtogs kyi ye shes yod pa shes",
    "NK050(wi)006:841": "sgrib ma rigs pa dang bskal pa du mar 'grogs",
    "NK050(wi)006:842": "par 'dod par 'dod pa la la snang mun 'grogs",
    "NK050(wi)006:843": "pa'i skyon de med na 'di la de bas kyang",
    "NK050(wi)006:844": "skyon cung zad med do //",
    "NK050(wi)006:845": "yang 'di ltar smra ste /",
    "NK050(wi)006:846": "khyod kyi lugs 'dir sangs dang sems can la gzhi",
    "NK050(wi)006:847": "mthun gyi sems yod par thal ba bzlog tu med",
    "NK050(wi)006:848": "do zhe na / te bor bzlog tu yod do //",
    "NK050(wi)006:849": "sems kyi chos nyid snying po dang chos can rnam",
    "NK050(wi)006:850": "shes gnyis gcig tha dad gang du'ang khas len med",
    "NK050(wi)006:851": "de / dgongs pa nges 'grel las /",
    "NK050(wi)006:852": "'du byed khams dang don dam mtshan nyid ni //",
    "NK050(wi)006:853": "gcig dang tha dad bral ba'i mtshan nyid de //",
    "NK050(wi)006:854": "gcig dang tha dad nyid du gang rtogs pa //",
    "NK050(wi)006:855": "de dag tshul min ltar la zhugs pa yin //",
    "NK050(wi)006:856": "zhes gsungs pa ltar ro //",
    "NK050(wi)006:857": "khyod rang gis rnam mkhyen ye shes 'dus byas su",
    "NK050(wi)006:858": "'dod pa de ngo bo chos nyid dang tha dad",
    "NK050(wi)006:859": "du 'dod na so sor rtag chad du 'gyur la",
    "NK050(wi)006:860": "/ gcig tu 'dod na chos nyid 'dus byas su",
    "NK050(wi)006:861": "'gyur ba'am yang na ye shes 'dus ma byas su",
    "NK050(wi)006:862": "/ 'gyur ro // de bzhin du 'dir yang sems",
    "NK050(wi)006:863": "dang sems nyid gcig tu 'dod na su yang thar",
    "NK050(wi)006:864": "/ 'gyur ro // ba med de / 'khrul sems",
    "NK050(wi)006:865": "spangs nas ma 'khrul ba'i snying po sems nyid rtogs",
    "NK050(wi)006:866": "bya tha dad med pa'i phyir /",
    "NK050(wi)006:867": "yang na su yang 'khrul mi srid de 'khrul sems",
    "NK050(wi)006:868": "mthong ba de ma 'khrul pa'i sems nyid mthong ba",
    "NK050(wi)006:869": "yin pa'i phyir ro //",
    "NK050(wi)006:870": "tha dad du 'dod na chos can la brten nas chos nyid rtogs pa med la /",
    "NK050(wi)006:871": "chos nyid dang bral ba'i chos can yang rang bzhin",
    "NK050(wi)006:872": "gyis grub par 'gyur bas nam yang med par mi",
    "NK050(wi)006:873": "'gyur te / ji skad du /",
    "NK050(wi)006:874": "rang bzhin med pa las ldog na //",
    "NK050(wi)006:875": "rang bzhin nyid du rab grub 'gyur //",
    "NK050(wi)006:876": "zhes gsungs pa'i phyir ro //",
    "NK050(wi)006:877": "rnam shes yod na ye shes yod de rnam shes ye shes dngos min yang /",
    "NK050(wi)006:878": "ye shes nyid rnam shes las gzhan ma yin pa'i phyir /",
    "NK050(wi)006:879": "kun rdzob dang don dam bzhin no zhes dang sems",
    "NK050(wi)006:880": "kyi sa bon las sems 'byung ba bzhin du ye",
    "NK050(wi)006:881": "shes kyi sa bon las ye shes 'byung bar 'dod",
    "NK050(wi)006:882": "do // ji skad du /",
    "NK050(wi)006:883": "mig la sogs dang yul rnams kyang //",
    "NK050(wi)006:884": "ye shes lnga po nyid dag ste //",
    "NK050(wi)006:885": "zhes gsungs /",
    "NK050(wi)006:886": "gzhan yang 'di ltar /",
    "NK050(wi)006:887": "gnas tshul chos nyid las g.yo ba med bzhin snang",
    "NK050(wi)006:888": "tshul 'khrul pa'i sdug bsngal mu med pa sems can",
    "NK050(wi)006:889": "gyi ldog pa dang /",
    "NK050(wi)006:890": "lam rkyen tshogs bsags kyis glo bur 'khrul pa'i cha",
    "NK050(wi)006:891": "zad par spangs nas dag pa gnyis ldan gyi bde",
    "NK050(wi)006:892": "ba mu med pa sangs rgyas kyi ldog pa dmigs",
    "NK050(wi)006:893": "bzhin du gzhi mthun zhes gang la smra /",
    "NK050(wi)006:894": "de'i phyir sems can gyi khams la sangs rgyas kyi",
    "NK050(wi)006:895": "yon tan yod na gzhi mthun gyi thal ba so",
    "NK050(wi)006:896": "na gnas so zhes gyi nar smra ba dag de",
    "NK050(wi)006:897": "ltar shes par gyis shig /",
    "NK050(wi)006:898": "khyod kyis yang na de bzhin nyid dbyer med phyir dang /",
    "NK050(wi)006:899": "zhes pas /",
    "NK050(wi)006:900": "sangs rgyas glo bur gyi dri ma dag pas kyang",
    "NK050(wi)006:901": "mya ngan las 'das pa dang sems can rang bzhin",
    "NK050(wi)006:902": "gyis mya ngan las 'das pa gnyis bshad pa la",
    "NK050(wi)006:903": "thal ba 'phen nam /",
    "NK050(wi)006:904": "dri bcas kyi ye shes dang dri ma med pa'i",
    "NK050(wi)006:905": "ye shes ni dag ma dag gi ldog pa'i phye",
    "NK050(wi)006:906": "ba bshad zin to //",
    "NK050(wi)006:907": "'di ni thal 'gyur bas sems can rang bzhin gyis",
    "NK050(wi)006:908": "mya ngan las 'das par bshad pa'i don ma go",
    "NK050(wi)006:909": "ba dngos smra bas /",
    "NK050(wi)006:910": "gal te sems can mya ngan 'da' //",
    "NK050(wi)006:911": "'khor ba kun rdzob de lta na //",
    "NK050(wi)006:912": "sangs rgyas kyang ni 'khor 'gyur bas //",
    "NK050(wi)006:913": "byang chub spyod pas ci zhig bya //",
    "NK050(wi)006:914": "zhes skyon 'phen pa dang 'dra'o //",
    "NK050(wi)006:915": "yang rtog ge 'bar ba dag gis smras pa /",
    "NK050(wi)006:916": "rnam mkhyen gyi ye shes 'dus ma byas rtag par",
    "NK050(wi)006:917": "'dod na yul 'dus byas kyi chos rnams skad cig",
    "NK050(wi)006:918": "ma'i go rim mkhyen pa mi 'thad de /",
    "NK050(wi)006:919": "rtag pa la go rim med pa'i phyir zhe'o //",
    "NK050(wi)006:920": "de la bshad pa /",
    "NK050(wi)006:921": "sangs rgyas nyid 'dus ma byas pa'i ye shes kyi",
    "NK050(wi)006:922": "sku can rtag pa dam pa'i rang bzhin yin pa",
    "NK050(wi)006:923": "sogs myang 'das kyi mdo sogs las mang du gsungs",
    "NK050(wi)006:924": "pa rnams yi ge mang ba'i phyir 'dir mi 'dren",
    "NK050(wi)006:925": "la / sangs rgyas nyid kyis shes bya mkhyen tshul gyi lung mang yang mdor bsdu na /",
    "NK050(wi)006:926": "byang chub sems dpa'i sde snod las /",
    "NK050(wi)006:927": "chos kun mnyam pa nyid mnyam par //",
    "NK050(wi)006:928": "rang byung bas ni rjes su rtogs //",
    "NK050(wi)006:929": "de phyir yang dag mngon sangs rgyas //",
    "NK050(wi)006:930": "de bzhin gshegs pa gzigs pa mnyam //",
    "NK050(wi)006:931": "zhes dang /",
    "NK050(wi)006:932": "'jug pa las /",
    "NK050(wi)006:933": "ji ltar snod kyi dbye bas mkha' la dbye ba med de ltar //",
    "NK050(wi)006:934": "dngos byas dbye ba 'ga' yang de nyid la med de yi phyir //",
    "NK050(wi)006:935": "ro mnyam nyid du yang dag thugs su chud par mdzad gyur na //",
    "NK050(wi)006:936": "mkhyen bzang khyod kyis skad cig gis ni shes bya thugs su chud //",
    "NK050(wi)006:937": "ces gsungs pa ltar /",
    "NK050(wi)006:938": "gzung 'dzin gyi dri ma mtha' dag zad cing gnas",
    "NK050(wi)006:939": "yongs su gyur pa'i ye shes shes bya kun dang",
    "NK050(wi)006:940": "ro mnyam zhing skye 'gag dang bral ba'i ngang nas",
    "NK050(wi)006:941": "gnas lugs bdag med gnyis gzigs pa dang snga phyi",
    "NK050(wi)006:942": "med par chos can thams cad kyang ma 'dres yongs",
    "NK050(wi)006:943": "rdzogs mkhyen gyi / snga ma la rim can med",
    "NK050(wi)006:944": "pas phyi ma'ang cig char du gzigs pa ste snga",
    "NK050(wi)006:945": "phyi'i rim pa med do //",
    "NK050(wi)006:946": "dper na me long gcig la sna tshogs kyi gzugs",
    "NK050(wi)006:947": "brnyan shar ba'i tshul du gzigs pa'i ye shes 'dus",
    "NK050(wi)006:948": "byas ma byas sogs spros pa'i mtha' dang bral ba",
    "NK050(wi)006:949": "rang byung gi ye shes chen po zhes bya ste",
    "NK050(wi)006:950": "/ sangs rgyas nyid kyi khyad chos bsam gyis mi",
    "NK050(wi)006:951": "khyab pa yin pa'i phyir tshul mthong gi yul shes",
    "NK050(wi)006:952": "pa'i shes pa skad cig ma de 'dra sangs rgyas",
    "NK050(wi)006:953": "la mi 'jog go //",
    "NK050(wi)006:954": "ji ltar sngar bzhin phyis de bzhin //",
    "NK050(wi)006:955": "'gyur ba med pa'i chos nyid do //",
    "NK050(wi)006:956": "zhes gsungs pa ltar gdod ma'i dbyings dang dbyer med pa'i ye shes 'dus ma byas la 'dod do //",
    "NK050(wi)006:957": "gzhi na ye nas med pa lam gyis gsar du",
    "NK050(wi)006:958": "byas pa'i ye shes yin na 'dus byas las 'os",
    "NK050(wi)006:959": "med la / de ltar na rang byung gi ye shes ma yin pa dang /",
    "NK050(wi)006:960": "skad cig gi 'jig cing mi brtan pas bslu ba can du 'gyur ba'i phyir /",
    "NK050(wi)006:961": "dam pa'i don du mi slu ba'i /",
    "NK050(wi)006:962": "skyabs ni sangs rgyas nyag gcig yin //",
    "NK050(wi)006:963": "zhes gsungs pa dang 'gal lo //",
    "NK050(wi)006:964": "'dir mi gnas pa'i mya ngan las 'das pa dang 'gog pa yang dag pa dang /",
    "NK050(wi)006:965": "don dam pa'i bden pa rnams don gcig pa'i phyir",
    "NK050(wi)006:966": "de la dngos po dang dngos po med pa la",
    "NK050(wi)006:967": "sogs pa'i 'du shes pa ni spros pa'i 'ching ba",
    "NK050(wi)006:968": "ste de bzhin gshegs pa'i chos kyi sku mthong ba'i",
    "NK050(wi)006:969": "gegs su bshad do //",
    "NK050(wi)006:970": "rtsa shes las /",
    "NK050(wi)006:971": "gang dag sangs rgyas spros 'das shing //",
    "NK050(wi)006:972": "zad pa med la spros byed pa //",
    "NK050(wi)006:973": "spros pas nyams pa de kun gyis //",
    "NK050(wi)006:974": "de bzhin gshegs pa mi mthong ngo //",
    "NK050(wi)006:975": "zhes dang /",
    "NK050(wi)006:976": "gal te mya ngan 'das dngos na //",
    "NK050(wi)006:977": "mya ngan 'das pa 'dus byas 'gyur //",
    "NK050(wi)006:978": "dngos po 'dus byas ma yin la //",
    "NK050(wi)006:979": "'ga' yang yod pa ma yin no //",
    "NK050(wi)006:980": "zhes gsungs so //",
    "NK050(wi)006:981": "de'i phyir dang po stong pa nyid kyi don de",
    "NK050(wi)006:982": "blo dang blos bzhag pa'i bcos ma ma yin pa",
    "NK050(wi)006:983": "dang / rang gi ngo bo nyid nas zhi ba",
    "NK050(wi)006:984": "chos can thams cad kyi rang bzhin las gzhan ma",
    "NK050(wi)006:985": "yin par shes pas mya ngan las 'das pa shes",
    "NK050(wi)006:986": "dang / te / rgyud las /",
    "NK050(wi)006:987": "gang dag stong nyid mi shes pa //",
    "NK050(wi)006:988": "de yis mya ngan 'das mi shes //",
    "NK050(wi)006:989": "de phyir dngos dang dngos med pa //",
    "NK050(wi)006:990": "'jig pas stong nyid shes par gyis //",
    "NK050(wi)006:991": "zhes gsungs pa'i phyir /",
    "NK050(wi)006:992": "'dus byas dngos po ma yin pa //",
    "NK050(wi)006:993": "'ga' yang yod pa ma yin no //",
    "NK050(wi)006:994": "zhes bzlog ste bton na mtshungs par mi 'gyur ram /",
    "NK050(wi)006:995": "yang mkhas par grags pa kha cig /",
    "NK050(wi)006:996": "kun rdzob skye 'jig byed pas de'i rang bzhin don",
    "NK050(wi)006:997": "dam mi 'jig pa ltar ye shes skye 'jig byed",
    "NK050(wi)006:998": "pas de'i ngo bo chos dbyings 'dus byas su mi",
    "NK050(wi)006:999": "'gyur ro zhe na /",
    "NK050(wi)006:1000": "sangs rgyas kyi gdams gzhi chos dbyings 'ba' zhig tu mi 'thad pa gong du bshad la /",
    "NK050(wi)006:1001": "tshur mthong gi snang ngo'i bum pa'i gnas snang gi",
    "NK050(wi)006:1002": "dpe de spros pa kun zhi ba gnyis su med",
    "NK050(wi)006:1003": "pa'i ye shes mnga' ba la mi 'thad do //",
    "NK050(wi)006:1004": "kho bo cag sems kyi skye 'jig gi gnas lugs",
    "NK050(wi)006:1005": "'dus ma byas kyi ye shes mi 'gyur bar 'dod",
    "NK050(wi)006:1006": "pas sangs rgyas nyid ye shes 'dus ma byas kyi",
    "NK050(wi)006:1007": "sku can zhes bya'o //",
    "NK050(wi)006:1008": "yang 'phags pa'i gang zag rnams ni 'dus ma byas",
    "NK050(wi)006:1009": "kyis rab tu phye ba'i slad du'o zhes gsungs pa'i",
    "NK050(wi)006:1010": "don gang yin / de'i ngo bo bden stong la gsungs so //",
    "NK050(wi)006:1011": "bden stong tsam yul kun la khyab pas shes bya",
    "NK050(wi)006:1012": "thams cad ni 'dus ma byas kyis phye zhes ci'i",
    "NK050(wi)006:1013": "phyir ma gsungs / ma yin te /",
    "NK050(wi)006:1014": "'dus ma byas mngon du rtogs pas so zhe na /",
    "NK050(wi)006:1015": "'o na de rtogs pa'i gnyis med kyi ye shes",
    "NK050(wi)006:1016": "rang byung 'dus ma byas pa de 'phags pa'i phye",
    "NK050(wi)006:1017": "chos yin par grub bo //",
    "NK050(wi)006:1018": "'dus ma byas stong rkyang tsam rtogs pas 'phags par 'jog na /",
    "NK050(wi)006:1019": "nam mkha' mthong bas kyang 'phags par 'gyur ro //",
    "NK050(wi)006:1020": "des na so so rang rig pa'i ye shes dbyings",
    "NK050(wi)006:1021": "dang ro mnyam pa rtogs pa 'phags pa'i phye chos",
    "NK050(wi)006:1022": "yin par 'dod rigs so //",
    "NK050(wi)006:1023": "yang kha cig /",
    "NK050(wi)006:1024": "mkhyen pa'i skad cig gcig la ni //",
    "NK050(wi)006:1025": "zhes sogs gsungs pas ye shes skad cig ma 'dus byas su grub ce na /",
    "NK050(wi)006:1026": "de ni gzhan gyi skad cig ma'i yud tsam la mkhyen pa'i don yin no //",
    "NK050(wi)006:1027": "gal te min na skad cig dang po la shes",
    "NK050(wi)006:1028": "bya thams cad mkhyen nas skad cig phyi ma rnams",
    "NK050(wi)006:1029": "kyis ci zhig mkhyen /",
    "NK050(wi)006:1030": "skad cig ma'i rgyun gyis mkhyen no snyam na ma yin te /",
    "NK050(wi)006:1031": "rtogs zin rtogs pa'i rig pa ste rnam mkhyen tshang min du 'gyur ro //",
    "NK050(wi)006:1032": "gzhan yang rnam mkhyen 'dus byas mi rtag par 'dod na /",
    "NK050(wi)006:1033": "gang mi rtag pa ni sdug bsngal ba'o //",
    "NK050(wi)006:1034": "zhes gsungs pas gnod do //",
    "NK050(wi)006:1035": "kho na re /",
    "NK050(wi)006:1036": "mi gnod de dag pa'i zhing dang sa lam rnams",
    "NK050(wi)006:1037": "'dus byas yin yang sdug bsngal ma yin pa'i phyir",
    "NK050(wi)006:1038": "'dus byas yin na sdug bsngal yin pas ma khyab",
    "NK050(wi)006:1039": "ces bab col du smra'o //",
    "NK050(wi)006:1040": "ma grub ste /",
    "NK050(wi)006:1041": "dkon mchog brtsegs pa las /",
    "NK050(wi)006:1042": "bde ba can na sdug bsngal gsum las dang po",
    "NK050(wi)006:1043": "gnyis med kyang khyab pa 'du byed kyi sdug bsngal",
    "NK050(wi)006:1044": "yod de mi rtag pa yod pa'i phyir zhes dang",
    "NK050(wi)006:1045": "longs sku chen po'i zhing khams sdug po bkod pa",
    "NK050(wi)006:1046": "las gzhan dbang phyug chen po'i zhing sogs bsam gyis",
    "NK050(wi)006:1047": "mi khyab pa thams cad 'dus byas mi rtag par",
    "NK050(wi)006:1048": "gsungs so // 'phags pa'i rjes thob sdug bden dang mi 'gal zhing /",
    "NK050(wi)006:1049": "ma dag sa bdun man chad theg dman gyis 'jigs pa dang /",
    "NK050(wi)006:1050": "dag pa gsum man chad shes sgrib kyis 'jigs pa",
    "NK050(wi)006:1051": "yod pa sogs sdug bsngal du gtogs pa'i phyir ro",
    "NK050(wi)006:1052": "// lar theg pa mchog gis blo la sbyangs ba",
    "NK050(wi)006:1053": "thun mong gi lam la zhen nas 'di nyid bden",
    "NK050(wi)006:1054": "gyi gzhan ni ma yin zhes rtog ge smra ba'i",
    "NK050(wi)006:1055": "nang du zab don snying po'i gtam sogs bgro gleng",
    "NK050(wi)006:1056": "dang rtsod pa byed pa 'os min te snod du",
    "NK050(wi)006:1057": "ma gyur pa'i phyir don med pa'i steng nyes par",
    "NK050(wi)006:1058": "// 'gyur te / rdo rje snying po rgyan gyi rgyud las /",
    "NK050(wi)006:1059": "'du 'dzi'i nang du gsang ba yi //",
    "NK050(wi)006:1060": "chos dang ma rdzogs sems can dang //",
    "NK050(wi)006:1061": "rdo rje'i tshig la rtsod pa dag /",
    "NK050(wi)006:1062": "sngags pa dam tshig nyams byed pas //",
    "NK050(wi)006:1063": "'bad de kun tu mi bya'o //",
    "NK050(wi)006:1064": "zhes gsungs pa dang tshul 'dra ba'i phyir ro //",
    "NK050(wi)006:1065": "de lta bu'i zab don mthar thug snying po 'di",
    "NK050(wi)006:1066": "so so skye bo'i sgra rtog gis ji bzhin nges",
    "NK050(wi)006:1067": "par mi nus te /",
    "NK050(wi)006:1068": "mdo dgongs 'grel las /",
    "NK050(wi)006:1069": "so sor rang rig tshad med spyod yul ni //",
    "NK050(wi)006:1070": "rjod du med cing tha snyad yongs chad pa //",
    "NK050(wi)006:1071": "rtsod dang bral ba don dam chos yin te //",
    "NK050(wi)006:1072": "de ni rtog ge'i yul las 'das pa'o //",
    "NK050(wi)006:1073": "zhes gsungs pa'i phyir /",
    "NK050(wi)006:1074": "de'i rgyu mtshan yang 'phags pa sa dang po nas",
    "NK050(wi)006:1075": "so so rang rig ste rang byung gi ye shes",
    "NK050(wi)006:1076": "thob pas chos dbyings kun tu 'gro ba'i don 'di",
    "NK050(wi)006:1077": "mthong ba'i phyir ro //",
    "NK050(wi)006:1078": "'o na rjes dpag gi rig pas ji bzhin mi",
    "NK050(wi)006:1079": "rtogs na spros pa 'gog pa'i rtags rnams mi 'thad",
    "NK050(wi)006:1080": "ce na / rtog ge'i rjes su dpag pas rang",
    "NK050(wi)006:1081": "bzhin yang dag par mi rtog kyang ldog phyogs kyi",
    "NK050(wi)006:1082": "sgro 'dogs mngon gyur rags pa sel nus pa'i phyir",
    "NK050(wi)006:1083": "rtags don med du mi 'gyur te /",
    "NK050(wi)006:1084": "sgra rtog gi blo rnams gzhan sel yin pa'i phyir /",
    "NK050(wi)006:1085": "dbu ma snying po las /",
    "NK050(wi)006:1086": "des ni rjes su dpag pa'i yul //",
    "NK050(wi)006:1087": "de nyid yin par mi 'grub kyang //",
    "NK050(wi)006:1088": "de nyid shes pa mi mthun phyogs //",
    "NK050(wi)006:1089": "gang yin de ni sel bar byed //",
    "NK050(wi)006:1090": "ces so //",
    "NK050(wi)006:1091": "rdo rje'i gnas zab mo 'di su yang rung bas rtogs sla ba zhig yod na /",
    "NK050(wi)006:1092": "mdo las sangs rgyas nyag gcig las sa bcu'i 'phags pas kyang ji bzhin mi mthong na /",
    "NK050(wi)006:1093": "gzhan so skye dang nyan rang rnams kyis lta ci smos ci'i phyir gsungs /",
    "NK050(wi)006:1094": "sngon 'phags yul du slob dpon phyogs glang sogs kyis byams chos gzhan rnams mang bshad mdzad /",
    "NK050(wi)006:1095": "rgyud bla ma 'di slob ma bzang shos kha shas",
    "NK050(wi)006:1096": "la lkog chos su snyan brgyud byas nas re zhig",
    "NK050(wi)006:1097": "'di'i snod dkon par dgongs te dpe bam gter du",
    "NK050(wi)006:1098": "sbas so // phyis su mnga' bdag me tri pas",
    "NK050(wi)006:1099": "mchod rten zhig gi bug pa nas 'od 'byung ba",
    "NK050(wi)006:1100": "gzigs te ci yod snyoms pa'i btsal nas rnyed pas",
    "NK050(wi)006:1101": "dar bar mdzad ces grags /",
    "NK050(wi)006:1102": "lha mo dpal phreng gi mdo las yon tan bshad pa'i skabs su /",
    "NK050(wi)006:1103": "sangs rgyas nyid kyi yon tan ni so so'i skye",
    "NK050(wi)006:1104": "bo rnams la yang dang po nyid nas rnam par",
    "NK050(wi)006:1105": "dbye ba med par gnas pa'i chos yin la /",
    "NK050(wi)006:1106": "phyis dri ma bsal bas thob pa yang yin pa'i phyir bsam gyis mi khyab pa ste /",
    "NK050(wi)006:1107": "gang gi phyir gang la de bzhin gshegs pa'i ye",
    "NK050(wi)006:1108": "shes mtha' dag rjes su ma zhugs pa'i sems can",
    "NK050(wi)006:1109": "de ni sems can gyi ris na 'ga' yang med",
    "NK050(wi)006:1110": "do // 'on kyang 'du shes kyi 'dzin pas de bzhin gshegs pa'i ye shes mi mngon no //",
    "NK050(wi)006:1111": "'du shes kyi 'dzin pa dang bral ba las ni",
    "NK050(wi)006:1112": "thams cad mkhyen pa'i rang byung gi ye shes thogs",
    "NK050(wi)006:1113": "pa med par rab tu 'byung ngo //",
    "NK050(wi)006:1114": "zhes dang /",
    "NK050(wi)006:1115": "mdo phal po che las kyang /",
    "NK050(wi)006:1116": "stong gsum dar yug chen po'i dpes sems can la",
    "NK050(wi)006:1117": "rgyal ba'i ye shes yod pa bsam gyis mi khyab",
    "NK050(wi)006:1118": "pa'i tshul gyis gsungs so //",
    "NK050(wi)006:1119": "des na rgyal ba'i yum las /",
    "NK050(wi)006:1120": "lha'i bu de bzhin gshegs pa rnams byung yang rung",
    "NK050(wi)006:1121": "de bzhin gshegs pa rnams ma byung yang rung ste",
    "NK050(wi)006:1122": "mtshan nyid med pa'i dbyings de ni de bzhin du",
    "NK050(wi)006:1123": "gnas so // mtshan nyid med pa'i dbyings ji lta",
    "NK050(wi)006:1124": "bzhin du gnas pa de ni de bzhin gshegs pas",
    "NK050(wi)006:1125": "ma nor bar mngon par sangs rgyas te /",
    "NK050(wi)006:1126": "de'i phyir de bzhin gshegs pa zhes bya'o //",
    "NK050(wi)006:1127": "zhes gsungs pa ltar /",
    "NK050(wi)006:1128": "chos thams cad kyi rang bzhin ni ye nas ma skyes pa dang ma 'gag pa dang /",
    "NK050(wi)006:1129": "mya ngan las 'das pa'o //",
    "NK050(wi)006:1130": "ye shes snang ba rgyan gyi mdo las /",
    "NK050(wi)006:1131": "rtag tu skye med chos ni de bzhin gshegs //",
    "NK050(wi)006:1132": "chos rnams thams cad de bzhin gshegs dang 'dra //",
    "NK050(wi)006:1133": "byis pa'i blo can mtshan mar 'dzin pa rnams //",
    "NK050(wi)006:1134": "'jig rten na ni med pa'i chos la spyod //",
    "NK050(wi)006:1135": "ces gsungs so //",
    "NK050(wi)006:1136": "de ltar yang phyin ci log tu yun ring por",
    "NK050(wi)006:1137": "goms pas gnas lugs bdag med gnyis kyi rang bzhin",
    "NK050(wi)006:1138": "bde bar gshegs pa'i snying po lhan skyes su yod",
    "NK050(wi)006:1139": "pa de mi mthong bar don la med pa bdag",
    "NK050(wi)006:1140": "gnyis su snang ba'i 'khrul pa glo bur la bden",
    "NK050(wi)006:1141": "par spyod pa ni mun pa las kyang mun pa",
    "NK050(wi)006:1142": "chen po zhes bya ste /",
    "NK050(wi)006:1143": "mdo sde rgyan las /",
    "NK050(wi)006:1144": "gang zhig yod pa mi mthong med mthong ba //",
    "NK050(wi)006:1145": "'di 'dra'i mun nag rnam pa de gang zhig /",
    "NK050(wi)006:1146": "ces gsungs pa'i phyir /",
    "NK050(wi)006:1147": "rang la da lta ye shes mngon par yod pa",
    "NK050(wi)006:1148": "ma mthong ba tsam gyis med pa mi 'grub pa'i",
    "NK050(wi)006:1149": "phyir / lung la yid ches te dang po dad pa bsgrub par bya dgos so //",
    "NK050(wi)006:1150": "mdo las /",
    "NK050(wi)006:1151": "gang zhig nga yi tshig la yid ches te //",
    "NK050(wi)006:1152": "rgyal ba'i ye shes phung po dbang byas shing //",
    "NK050(wi)006:1153": "sangs rgyas nyid kyis mkhyen ces tshig tu brjod //",
    "NK050(wi)006:1154": "bdag gi bden pa'i tshig la yid ches mdzod //",
    "NK050(wi)006:1155": "ces gsungs pa ltar /",
    "NK050(wi)006:1156": "'di lta bu zab mo'i chos dang sangs rgyas la",
    "NK050(wi)006:1157": "the tshom med pa'i dad pa dang ldan pas rtogs",
    "NK050(wi)006:1158": "par gsungs te / thar pa'i rgyu la mtha' yas",
    "NK050(wi)006:1159": "kyang dad pa rtsa bar bstan pa ni dam pa'i",
    "NK050(wi)006:1160": "chos snang ba'i sgo ste gtso che bar dgongs la",
    "NK050(wi)006:1161": "dad pa med na sangs rgyas dang des chos la",
    "NK050(wi)006:1162": "skur ba 'debs so //",
    "NK050(wi)006:1163": "dad pa yod kyang shes rab yang dag pa med",
    "NK050(wi)006:1164": "na chos kyi rang bzhin ci bzhin mi shes pas",
    "NK050(wi)006:1165": "sgro 'dogs pa la sogs pa'i shes rab 'chal ba'i",
    "NK050(wi)006:1166": "nyes par 'gyur ro //",
    "NK050(wi)006:1167": "lhag bsam brten pa'i mdo las /",
    "NK050(wi)006:1168": "sh+aa ri'i bu don dam pa ni dad pas rtogs par bya ba yin no //",
    "NK050(wi)006:1169": "zhes dang /",
    "NK050(wi)006:1170": "'dir yang /",
    "NK050(wi)006:1171": "rang byung rnams kyi don dam de //",
    "NK050(wi)006:1172": "dad pa nyid kyi rtogs bya yin //",
    "NK050(wi)006:1173": "zhes gsungs so //",
    "NK050(wi)006:1174": "de la dgongs nas 'phags pa klu sgrub kyis /",
    "NK050(wi)006:1175": "dad can nyid phyir chos la brten //",
    "NK050(wi)006:1176": "shes rab ldan phyir yang dag rig /",
    "NK050(wi)006:1177": "'di gnyis gtso bo shes rab ste //",
    "NK050(wi)006:1178": "de yi sngon 'gro dad pa yin //",
    "NK050(wi)006:1179": "zhes gsungs so //",
    "NK050(wi)006:1180": "mkhas pa blo sbyangs pa dag gis yang dag par",
    "NK050(wi)006:1181": "rtogs la gzhan ni yod med sna tshogs kyi gzhir",
    "NK050(wi)006:1182": "rtog pas 'khrul bar 'gyur te /",
    "NK050(wi)006:1183": "dkon mchog brtsegs pa las /",
    "NK050(wi)006:1184": "chos dbyings rnam pa thams cad du //",
    "NK050(wi)006:1185": "'gyur med makhasapa'i skye bos rtogs //",
    "NK050(wi)006:1186": "byis pa rnams ni de la 'khrul //",
    "NK050(wi)006:1187": "blo sbyangs pas ni yang dag rtogs //",
    "NK050(wi)006:1188": "zhes gsungs so //",
    "NK050(wi)006:1189": "gzhan yang /",
    "NK050(wi)006:1190": "lang kar gshegs pa las /",
    "NK050(wi)006:1191": "dngos po med cing dmigs su med //",
    "NK050(wi)006:1192": "thams cad stong pa gnas med pa //",
    "NK050(wi)006:1193": "spros pa rnams las yang dag 'das //",
    "NK050(wi)006:1194": "byang chub sems kyi mtshan nyid yin //",
    "NK050(wi)006:1195": "zhes dang /",
    "NK050(wi)006:1196": "chos thams cad kyi rjes su song ba'i sems de ni byang chub kyi sems zhes bya'o //",
    "NK050(wi)006:1197": "zhes gsungs pa ltar theg chen gyi mdo rnams su",
    "NK050(wi)006:1198": "snying po 'di la byang chub dang byang chub kyi",
    "NK050(wi)006:1199": "sems dang / byang chub kyi snying po zhes kyang",
    "NK050(wi)006:1200": "gsungs pa 'di nyid mngon du gyur pa dang ma",
    "NK050(wi)006:1201": "gyur pa las sangs rgyas dang sems can zhes rjod",
    "NK050(wi)006:1202": "sems dang / kyi / gzhan gyi ye shes gzhan",
    "NK050(wi)006:1203": "gyi rgyud la 'phos nas byang chub pa ni ma",
    "NK050(wi)006:1204": "yin pa shes par bya'o //",
    "NK050(wi)006:1205": "'phags mchog klus /",
    "NK050(wi)006:1206": "byang chub ring min nye ba'ang min //",
    "NK050(wi)006:1207": "'gro min 'ong ba ma yin te //",
    "NK050(wi)006:1208": "nyon mongs gyur min 'di nyid las //",
    "NK050(wi)006:1209": "mthong ba dang ni ma mthong min //",
    "NK050(wi)006:1210": "zhes dang /",
    "NK050(wi)006:1211": "mdo sde rgyan las /",
    "NK050(wi)006:1212": "de phyir thar pa nor tsam zad pa yin //",
    "NK050(wi)006:1213": "zhes gsungs so //",
    "NK050(wi)006:1214": "de ltar nges don bder gshegs snying po de nyid",
    "NK050(wi)006:1215": "lung rig man ngag gis ji ltar bsgrubs pa rnams",
    "NK050(wi)006:1216": "don la gnas kyang /",
    "NK050(wi)006:1217": "rgyu bsags pa rnams ni cung zad thos pas don 'grub ste /",
    "NK050(wi)006:1218": "dge 'dun srungs kyis chos bstan pa la drang srong",
    "NK050(wi)006:1219": "rnams kyis phag nyan byas pas 'bras bu thob pa",
    "NK050(wi)006:1220": "bzhin no // sngon sbyangs dman pa rang re las",
    "NK050(wi)006:1221": "dang po pa tshul min yid byed goms pa dag",
    "NK050(wi)006:1222": "ni yod med so sor bstan na rtag chad du",
    "NK050(wi)006:1223": "bzhin no // 'dzin la / zung 'jug tu smras",
    "NK050(wi)006:1224": "na yod med gnyis lhan cig bsgril ba lta bu",
    "NK050(wi)006:1225": "las don gyi bab dang mthun pa zhig 'ong dka'",
    "NK050(wi)006:1226": "bzhin no // 'dzin la / ba'i phyir / phung",
    "NK050(wi)006:1227": "lnga'i gzeb tu ye shes btsal bas mi rnyed de",
    "NK050(wi)006:1228": "tha snyad ni rnam shes dbang btsan pa'i gnas lugs",
    "NK050(wi)006:1229": "dang mi mthun la don dam dpyod ngor ni ci",
    "NK050(wi)006:1230": "yang grub pa med pa'i phyir ngal ba yin no",
    "NK050(wi)006:1231": "bzhin no // 'dzin la / ba'i phyir / //",
    "NK050(wi)006:1232": "de bas na dang po thun mong gi lam yan",
    "NK050(wi)006:1233": "chad nas thos pa mang dgos te /",
    "NK050(wi)006:1234": "ji skad du /",
    "NK050(wi)006:1235": "mi 'jig pa rnams kyi mchog ni 'di lta ste chos rnams rnam par 'byed pa'o //",
    "NK050(wi)006:1236": "dbang chung ba rnams kyi tha ma ni 'di lta ste gang thos pa nyung ba'o //",
    "NK050(wi)006:1237": "zhes dang /",
    "NK050(wi)006:1238": "gang mang du thos pa ni ri'am rgya mtsho ltar nga rgyal che'o //",
    "NK050(wi)006:1239": "zhes kyang gsungs te de la tshig gi nga rgyal",
    "NK050(wi)006:1240": "tsam spang bya sla ste zas dug pa bzhin don",
    "NK050(wi)006:1241": "gyi sman myang bas sel la /",
    "NK050(wi)006:1242": "don gyi nga rgyal ni spang bya phra ste sman",
    "NK050(wi)006:1243": "dug tu gyur pa bzhin yin pas yon tan skye",
    "NK050(wi)006:1244": "ba'i gegs nga rgyal bcom zhing snying rje byang chub",
    "NK050(wi)006:1245": "sems kyi grogs su byas nas thos sogs kyis sems",
    "NK050(wi)006:1246": "las su rung bar bya'o //",
    "NK050(wi)006:1247": "rnam bshad rig pa las /",
    "NK050(wi)006:1248": "rgyu gsum dag gis lpags pa las su rung bar",
    "NK050(wi)006:1249": "'gyur te snum bsku ba dang mnye ba dang bsro",
    "NK050(wi)006:1250": "ba rnams kyis so //",
    "NK050(wi)006:1251": "de bzhin du sems kyang thos pa dang bsam pa dang sgom pa rnams kyis so //",
    "NK050(wi)006:1252": "zhes dang /",
    "NK050(wi)006:1253": "dper na rdo thal mes bsreg chus 'jig pa bzhin /",
    "NK050(wi)006:1254": "bag la nyal ba'i nyon mongs pa'i rdo shes rab",
    "NK050(wi)006:1255": "kyi mes bsreg ting nge 'dzin gyi chus spang na",
    "NK050(wi)006:1256": "'jig go gsungs / me lta bu'i shes rab kyang",
    "NK050(wi)006:1257": "thos pa las 'byung la thos pa'i don ma shes",
    "NK050(wi)006:1258": "na tshig gi khur thogs kyang don mngon par mi",
    "NK050(wi)006:1259": "'jig go gsungs / thob ste / khye'u'i mgul du gter gyi kha byang btags pa dang 'dra'o //",
    "NK050(wi)006:1260": "tshig ni don mtshon byed de mun khang gi gser sgron mes 'tshol ba ltar ro //",
    "NK050(wi)006:1261": "des na thos pa las don dang don lag len du theg pa gal che ste /",
    "NK050(wi)006:1262": "mel tshe ba so sor mi rtog pa ni ma nyal zhes zer bzhin du chom pos bcom mo //",
    "NK050(wi)006:1263": "de bzhin du sgra tsam la brtson pa'i mang du",
    "NK050(wi)006:1264": "thos pa so sor mi rtog pa yang nyon mongs",
    "NK050(wi)006:1265": "pa'i dgra rnams kyis bcom mo //",
    "NK050(wi)006:1266": "so sor rtog pa de yang don shes pa las 'byung bas don gzung bar bya'o //",
    "NK050(wi)006:1267": "de bzhin du rol mo mkhan rkun po'i 'jigs nas",
    "NK050(wi)006:1268": "mi nyal bar bya ba'i phyir glu len bzhin du",
    "NK050(wi)006:1269": "bcom pa ltar / chos 'chad nyan glu len pa",
    "NK050(wi)006:1270": "lta bu byed bzhin du nyon mongs pas bcom mo",
    "NK050(wi)006:1271": "bcom pa ltar / // gzhan yang dkon mchog brtsegs pa las /",
    "NK050(wi)006:1272": "mi zhig rgya mtshos khyer ba skom bzhin du shi ba ltar /",
    "NK050(wi)006:1273": "kha cig chos mang po la bslab ste kun chub",
    "NK050(wi)006:1274": "par byas kyang dug gsum la sred pa mi sel",
    "NK050(wi)006:1275": "ba de dag chos kyi rgya mtshos khyer la /",
    "NK050(wi)006:1276": "nyon mongs pas skom pas 'chi ba'i dus byed par 'gyur te ngan 'gror 'gro bar 'gyur ro //",
    "NK050(wi)006:1277": "zhes gsungs /",
    "NK050(wi)006:1278": "drag shul can gyis zhus pa las /",
    "NK050(wi)006:1279": "gal te mang du thos pa dal ba phun sum",
    "NK050(wi)006:1280": "tshogs pa 'di rnyed nas rnyed pa la sogs pa",
    "NK050(wi)006:1281": "la chags pa'i sems mi sbyongs na de lha dang",
    "NK050(wi)006:1282": "bcas pa'i 'jig rten la bslu ba gcig pur 'gyur",
    "NK050(wi)006:1283": "ro // zhes gsungs so //",
    "NK050(wi)006:1284": "tshig gi tha snyad na yam mang po bsam zhing",
    "NK050(wi)006:1285": "shes pa bkra yas pa ni don dngos dang 'gal",
    "NK050(wi)006:1286": "ba la mchog tu 'dzin pa'i shes rab nyon mongs",
    "NK050(wi)006:1287": "can te shes 'chal du gyur pas rang rig 'od",
    "NK050(wi)006:1288": "gsal snying po la sgrib pa gzung 'dzin rtog pa'i",
    "NK050(wi)006:1289": "rgyu byed par gsungs pa dang /",
    "NK050(wi)006:1290": "thos don nyams su ma blang ba'i kha bshad tsam ni nyes pa can gyi smra ba ste /",
    "NK050(wi)006:1291": "lhag bsam bskul ba las /",
    "NK050(wi)006:1292": "thos pas brgyags nas gus par mi 'gyur te //",
    "NK050(wi)006:1293": "rnam par 'gyed pa'i smra ba rnams la chags //",
    "NK050(wi)006:1294": "brjed par 'gyur zhing shes bzhin med par 'gyur //",
    "NK050(wi)006:1295": "smra la dga' ba'i nyes pa 'di dag go //",
    "NK050(wi)006:1296": "zhes sogs mang du gsungs nas /",
    "NK050(wi)006:1297": "yun ring dus nas smra la dga' bas na //",
    "NK050(wi)006:1298": "des ni bdag nyid dga' ba mi thob ste //",
    "NK050(wi)006:1299": "tshig gang dga' ba mtha' yas thob 'gyur ba //",
    "NK050(wi)006:1300": "tshig gcig tsam zhig bsams kyang mchog yin no //",
    "NK050(wi)006:1301": "zhes dang /",
    "NK050(wi)006:1302": "yang de las tshig rjes 'brang ba dang /",
    "NK050(wi)006:1303": "don rjes 'brang ba'i dpe /",
    "NK050(wi)006:1304": "bu ram shing shun snying po ci yang med //",
    "NK050(wi)006:1305": "dga' bar bya ba'i ro ni nang na 'dug /",
    "NK050(wi)006:1306": "shun pa zos pa'i mis ni bu ram ro //",
    "NK050(wi)006:1307": "zhim po rnyed par nus pa ma yin no //",
    "NK050(wi)006:1308": "ji ltar shun pa de bzhin smra ba ste //",
    "NK050(wi)006:1309": "ro lta bu ni 'di la don sems yin //",
    "NK050(wi)006:1310": "de lta bas na smra la dga' spang ste //",
    "NK050(wi)006:1311": "rtag tu bag yod byos la don soms shig /",
    "NK050(wi)006:1312": "zhes dang /",
    "NK050(wi)006:1313": "jo bo rjes /",
    "NK050(wi)006:1314": "thos pas mi shes sgom pas shes //",
    "NK050(wi)006:1315": "zhes gsungs so //",
    "NK050(wi)006:1316": "de'i phyir na /",
    "NK050(wi)006:1317": "yul 'khor skyong gis zhus pa las /",
    "NK050(wi)006:1318": "stong pa zhi ba skye ba med pa'i tshul //",
    "NK050(wi)006:1319": "mi shes pas ni 'gro ba 'khyams gyur te //",
    "NK050(wi)006:1320": "de dag thugs rje mnga' bas thabs tshul gyis //",
    "NK050(wi)006:1321": "rig pa brgya dag gis ni gzung bar mdzad //",
    "NK050(wi)006:1322": "ces dang /",
    "NK050(wi)006:1323": "sher phyin las /",
    "NK050(wi)006:1324": "rab tu btsal na mi dmigs chos //",
    "NK050(wi)006:1325": "sems la dngos por mi snang bas //",
    "NK050(wi)006:1326": "chos nyid legs par shes pa yi //",
    "NK050(wi)006:1327": "blo ldan byang chub thob par 'gyur //",
    "NK050(wi)006:1328": "zhes gsungs pa ltar /",
    "NK050(wi)006:1329": "'khrul pa'i sems sems byung yul dang bcas pa yang",
    "NK050(wi)006:1330": "dag pa'i lung dang gcig tu bral la sogs pa'i",
    "NK050(wi)006:1331": "rigs pa du mas tshul bzhin du dpyad de gtan",
    "NK050(wi)006:1332": "la phab na / snang tsam las don dam par",
    "NK050(wi)006:1333": "bden dngos kyi rnam pa ci yang grub pa med",
    "NK050(wi)006:1334": "pa'i nges pa mi skye mi srid la /",
    "NK050(wi)006:1335": "de yang dmigs gtad can gyi sgom pa gzhan dang",
    "NK050(wi)006:1336": "mi 'dra bas srid rtsa hrul por byed par bshad",
    "NK050(wi)006:1337": "do // lha'i bus zhus pa las /",
    "NK050(wi)006:1338": "lha'i bus smras pa /",
    "NK050(wi)006:1339": "'jam dpal byang chen brjed nges pa gang mnyam par bzhag pa'i rnam grangs yod dam /",
    "NK050(wi)006:1340": "lha'i bu yod de byang chen gang la la rmi",
    "NK050(wi)006:1341": "lam du yang don dam par rdzas dang ngo bo",
    "NK050(wi)006:1342": "dang dngos po'i sems mi skye ba de ni mi",
    "NK050(wi)006:1343": "dmigs pa'i tshul gyis shin tu mnyam par bzhag par",
    "NK050(wi)006:1344": "'gyur ro // zhes gsungs pas /",
    "NK050(wi)006:1345": "bden zhen ma spangs na brjed pa med par mnyam par bzhag kyang g.yeng ba dang 'dra'o //",
    "NK050(wi)006:1346": "gzhan yang /",
    "NK050(wi)006:1347": "mdo las /",
    "NK050(wi)006:1348": "byang chub sems dpa' rnams kyi nyon mongs pa ni",
    "NK050(wi)006:1349": "rnam par rtog pa'o zhes bden 'dzin gyi rnam par",
    "NK050(wi)006:1350": "rtog pa la sogs pa la nyon mongs pa zhes",
    "NK050(wi)006:1351": "spang bya'i gtso bor gsungs pa dang /",
    "NK050(wi)006:1352": "dbu ma snying po las /",
    "NK050(wi)006:1353": "sems dang sems byung khams gsum pa //",
    "NK050(wi)006:1354": "sgro btags rnam pa can rtog yin //",
    "NK050(wi)006:1355": "de dag 'ching ba'i rgyu nyid du //",
    "NK050(wi)006:1356": "zhes khams gsum gyis bsdus pa'i sgro btags kyi rtog pa sna tshogs pa rnams dang /",
    "NK050(wi)006:1357": "brgyad stong don bsdus las /",
    "NK050(wi)006:1358": "dngos dngos med dang sgro 'dogs dang skur 'deb gcig dang tha dad ngo bo nyid dang khyad par /",
    "NK050(wi)006:1359": "ming ji lta ba bzhin don dang don ji lta",
    "NK050(wi)006:1360": "ba bzhin ming du rtog pa ste rnam g.yeng gi",
    "NK050(wi)006:1361": "rtog pa bcu gsungs pa dang /",
    "NK050(wi)006:1362": "mdo las /",
    "NK050(wi)006:1363": "rnam rtog ma rig chen po ste //",
    "NK050(wi)006:1364": "'khor ba'i rgya mtshor lhung byed yin //",
    "NK050(wi)006:1365": "mi rtog ting 'dzin la gnas na //",
    "NK050(wi)006:1366": "mkha' bzhin dri ma med pa 'byung //",
    "NK050(wi)006:1367": "zhes dang /",
    "NK050(wi)006:1368": "sems rang dbang du gnas su mi btub pa'i gnyid",
    "NK050(wi)006:1369": "'gyod rtog dpyod de gzhan 'gyur bzhi las rtog dpyod",
    "NK050(wi)006:1370": "mang ba dngos gzhi thob pa'i gegs su gsungs pas",
    "NK050(wi)006:1371": "mi rtog pa'i ye shes skye ba'i phyir rnam rtog",
    "NK050(wi)006:1372": "thams cad spangs nas sgom pa dngos la 'jug par",
    "NK050(wi)006:1373": "bya'o // de'i phyir mdo sde rgyan las /",
    "NK050(wi)006:1374": "gal te ma thos pa yang sgom 'jug 'gyur na bstan pa don med 'gyur //",
    "NK050(wi)006:1375": "gal te thos pa tsam gyis don mthong 'gyur na sgom pa don med 'gyur //",
    "NK050(wi)006:1376": "de ltar bde bar gshegs pa'i bstan pa de yang don med min //",
    "NK050(wi)006:1377": "de ltar rnal 'byor can gyi sgom pa de yang don med min //",
    "NK050(wi)006:1378": "zhes dang /",
    "NK050(wi)006:1379": "'dul ba las /",
    "NK050(wi)006:1380": "gdams ngag med par bsam gtan byed na 'gal tshab can du 'gyur ro //",
    "NK050(wi)006:1381": "zhes gsungs pas brgyud ldan gyi bla ma byin rlabs",
    "NK050(wi)006:1382": "can gyi gdams ngag thob na mchog tu 'gyur te",
    "NK050(wi)006:1383": "/ rgyang ring po'i 'bod skad las tshig don ji bzhin nges dka' ba ltar /",
    "NK050(wi)006:1384": "sgra tshig mang po la yun ring ngal ba las",
    "NK050(wi)006:1385": "gnas lugs mi rtog pa'i ye shes bde blag tu",
    "NK050(wi)006:1386": "nges pa ni bla ma'i man ngag la rag las",
    "NK050(wi)006:1387": "pa'i phyir zab pa yin te sngar yang bshad do",
    "NK050(wi)006:1388": "// mi rtog pa'i ye shes dngos mos spyod na med kyang de dang rjes mthun pa yod de /",
    "NK050(wi)006:1389": "tshogs lam na go ba spyi'i 'od gsal sbyor lam",
    "NK050(wi)006:1390": "na myong ba dpe'i 'od gsal mthong lam na rtogs",
    "NK050(wi)006:1391": "pa don gyi 'od gasalazhesa bya ba dang /",
    "NK050(wi)006:1392": "chos dbyings bstod pa las /",
    "NK050(wi)006:1393": "mar ngo'i bcu bzhi'i zla ba'i dpes mos pa'i spyod",
    "NK050(wi)006:1394": "pa rnams la yang 'od gsal chos sku cung zad",
    "NK050(wi)006:1395": "snang bar gsungs so //",
    "NK050(wi)006:1396": "des na don de dag khong du chud par byas",
    "NK050(wi)006:1397": "nas so sos skye bo'i lta ba ni rjes dpag",
    "NK050(wi)006:1398": "gis don spyi la dmigs nas skyong dgos pas gong",
    "NK050(wi)006:1399": "du bshad pa'i dpyad mthas stong pa'i nges pa de",
    "NK050(wi)006:1400": "la 'dris pa'i dngos po zhes brjed pa med par",
    "NK050(wi)006:1401": "yang yang goms dgos pas sems byung gi dran pa",
    "NK050(wi)006:1402": "'das pa'i yul can dang dran pas zin ma zin",
    "NK050(wi)006:1403": "brtag pa'i bya ra ba lta bu da lta'i yul",
    "NK050(wi)006:1404": "can shes bzhin dang mi 'bral ba'i sgo nas rang",
    "NK050(wi)006:1405": "bzhin med pa'i 'dzin stangs 'di gal che ste /",
    "NK050(wi)006:1406": "'dod pa'i sar ma phyin par du lam dang skyel",
    "NK050(wi)006:1407": "ma 'dor du mi rung ba bzhin dang ye nas",
    "NK050(wi)006:1408": "yod 'dzin goms pa'i dngos gnyen so sor rtog pa'i",
    "NK050(wi)006:1409": "shes rab yin la /",
    "NK050(wi)006:1410": "spang bya dang 'gal ba'i 'dzin rtog de nyid yod",
    "NK050(wi)006:1411": "tshe mi mthun phyogs zil gyis mnan nas mi skye",
    "NK050(wi)006:1412": "ba'i phyir ro // de yang go ba la brten",
    "NK050(wi)006:1413": "nas dpyad sgom gyi dus su rang bzhin med pa'i",
    "NK050(wi)006:1414": "don spyi blo la snang tsam las nges pa med",
    "NK050(wi)006:1415": "kyang ring du goms pas nges shes phu thag chod",
    "NK050(wi)006:1416": "ba'i phyir ro // pa skye la / de nas",
    "NK050(wi)006:1417": "lta ba'i dpyad sgom shugs chung ngur 'gyur bas mi",
    "NK050(wi)006:1418": "rtog par 'jog pa dang spel mar bya dgos gsungs",
    "NK050(wi)006:1419": "ba'i phyir ro // pa skye la / / des",
    "NK050(wi)006:1420": "na rtsubs shing grtsubs pa'i dpe ltar rtog pa la",
    "NK050(wi)006:1421": "brten nas res 'jog med par sgom pa rgyun bsring",
    "NK050(wi)006:1422": "na myur du rtog med mngon sum gyi gsal snang",
    "NK050(wi)006:1423": "ba'i phyir ro // pa skye la / / skye ste / slob dpon dpa' bos /",
    "NK050(wi)006:1424": "rgyun mi 'chad pa'i rnal 'byor gyis //",
    "NK050(wi)006:1425": "bsam gtan bsgrub la brtson par bya //",
    "NK050(wi)006:1426": "yang dang yang du ngal bsos na //",
    "NK050(wi)006:1427": "brtsubs pa'i me 'byin mi 'gyur te //",
    "NK050(wi)006:1428": "rnal 'byor tshul la'ang de bzhin du //",
    "NK050(wi)006:1429": "khyab par ma thob btang mi bya //",
    "NK050(wi)006:1430": "zhes gsungs pa ltar ro //",
    "NK050(wi)006:1431": "de lta bu'i tshul gyis gnas lugs la goms cha",
    "NK050(wi)006:1432": "thon pas phyi nang gi snang rtog thams cad brtan",
    "NK050(wi)006:1433": "pa med pa gzugs brnyan gyi rnam pa'i nyams kyang",
    "NK050(wi)006:1434": "'char ro // de'i tshe spyod 'jug las /",
    "NK050(wi)006:1435": "ci yang med ces goms pas ni //",
    "NK050(wi)006:1436": "de yang phyi nas spong bar 'gyur //",
    "NK050(wi)006:1437": "zhes med 'dzin gyi rtog pa de spang byar bshad",
    "NK050(wi)006:1438": "pas bud shing zad pa'i me bzhin rang 'gags su",
    "NK050(wi)006:1439": "'gyur te / so so rang rig mi rtog pa'i",
    "NK050(wi)006:1440": "ye shes kyis gnas lugs mngon sum du gyur pa",
    "NK050(wi)006:1441": "la rtog pa'i zhen yul mi 'thad pa'i phyir /",
    "NK050(wi)006:1442": "sngar thos bsam gyis dpyad pa'i rtog pa ni skabs der mi srid do //",
    "NK050(wi)006:1443": "'dir kha cig gis rang blo la ma ltos par",
    "NK050(wi)006:1444": "thun mong ma yin pa'i man ngag can blo rab",
    "NK050(wi)006:1445": "kha cig gi sgom pa la 'gren te /",
    "NK050(wi)006:1446": "dang po nyid nas rtog med du 'jog dgos kyi",
    "NK050(wi)006:1447": "rtog pa bsgoms pas blo de'i rgyun rtog med du",
    "NK050(wi)006:1448": "'gyur ba mi 'thad ce'o //",
    "NK050(wi)006:1449": "'o na blo yul la 'jug tshul la rtog pa",
    "NK050(wi)006:1450": "sel ba'i sgo nas dang rtog med snang ba'i sgo",
    "NK050(wi)006:1451": "nas 'jug pa yin pas /",
    "NK050(wi)006:1452": "de lta na rtog med kho na sgom pa las",
    "NK050(wi)006:1453": "rtog pa ci tsam goms par byas kyang yul gyi",
    "NK050(wi)006:1454": "don mngon sum gsal bar snang ba mi srid par",
    "NK050(wi)006:1455": "khas len dgos so //",
    "NK050(wi)006:1456": "slob dpon chos kyi grags pas /",
    "NK050(wi)006:1457": "mi gtsang zad par sa la sogs //",
    "NK050(wi)006:1458": "yang dag min pa'ang bsgoms pa yi //",
    "NK050(wi)006:1459": "stobs kyis sprul pa rtog med dang //",
    "NK050(wi)006:1460": "gsal bar snang ba can du mthong //",
    "NK050(wi)006:1461": "zhes gsungs pa dang yang 'gal lo //",
    "NK050(wi)006:1462": "'ang gi sgrus yang dag pa ma zad ces bsdu'o //",
    "NK050(wi)006:1463": "'di 'dra sngon dus hwa shang gi grub mtha' cig car ba'i lam dang yid byed bkag cing /",
    "NK050(wi)006:1464": "sprin dkar nag gnyis kas nam mkha' sgrib pa'i dpes",
    "NK050(wi)006:1465": "dge sdig gnyis kyang don mthong ba la sgrib par",
    "NK050(wi)006:1466": "bshad pas / las dang po pa rnams chad ltar gol bar mkhyen nas slob dpon k+aa sh+ai dang /",
    "NK050(wi)006:1467": "gnyan dpal dbyangs /",
    "NK050(wi)006:1468": "rba ye shes dbang po sogs kyis tshar bcad zin to //",
    "NK050(wi)006:1469": "yang rtog ge la gces spras kyis 'bral mi phod pa kha cig /",
    "NK050(wi)006:1470": "chos nyid mngon sum mthong yang nges shes kyi 'dzin stangs gal che zhes smra'o //",
    "NK050(wi)006:1471": "'adi'ang dpyad par bya ste /",
    "NK050(wi)006:1472": "gang yang bsgom bya'i don de'i rang mtshan yul dus",
    "NK050(wi)006:1473": "gzhan dang ma 'dres par gsal bar shar yang rtog",
    "NK050(wi)006:1474": "med du mi 'dod na /",
    "NK050(wi)006:1475": "phyi rol bas dbang shes rtog par 'dod pa de",
    "NK050(wi)006:1476": "bkag nas de'i ngor rtog med du sgrub dka' bar",
    "NK050(wi)006:1477": "'gyur ro // tshad ma mdor /",
    "NK050(wi)006:1478": "rnal 'byor rnams kyi bla mas bstan //",
    "NK050(wi)006:1479": "ma 'dres pa yi don tsam mthong //",
    "NK050(wi)006:1480": "zhes gsungs pa ltar /",
    "NK050(wi)006:1481": "stong nyid don spyi'i rnam pa rtog ngor shar ba",
    "NK050(wi)006:1482": "de nyid yun ring du goms pas goms yul gsal",
    "NK050(wi)006:1483": "bar mthong ba rnal 'byor mngon sum la thug go",
    "NK050(wi)006:1484": "// de sgrub pa'i rtags kyi mthun dpe lung snga ma las /",
    "NK050(wi)006:1485": "'dod 'jigs mya ngan gyis brlabs dang //",
    "NK050(wi)006:1486": "kun po rmi sogs kyis bslad pas //",
    "NK050(wi)006:1487": "mdun na gnas pa bzhin du ni //",
    "NK050(wi)006:1488": "yang dag min pa'ang mthong bar 'gyur //",
    "NK050(wi)006:1489": "zhes gsungs pa'i shes byed kyis tshul mtshungs par sgrub nus so //",
    "NK050(wi)006:1490": "chos nyid rtog ge'i mi 'grub pa gong du'ang bshad la /",
    "NK050(wi)006:1491": "tshad ma kun btus su /",
    "NK050(wi)006:1492": "gang zhig rtog ge'i lam nas chos nyid la khrid na //",
    "NK050(wi)006:1493": "thub pa'i bstan las ches bsring nyams par byas pa yin //",
    "NK050(wi)006:1494": "zhes dang /",
    "NK050(wi)006:1495": "k+aa ma sh+ai las /",
    "NK050(wi)006:1496": "dam pa'i don gyi rtog pa la'ang //",
    "NK050(wi)006:1497": "mkhas pas der ni gnas mi bya //",
    "NK050(wi)006:1498": "dge ba'am mi dge ba yi yang //",
    "NK050(wi)006:1499": "rtog la bye brag ci zhig yod //",
    "NK050(wi)006:1500": "rten gyi dbye ba la brten pa'i //",
    "NK050(wi)006:1501": "me sreg nyid du bye brag med //",
    "NK050(wi)006:1502": "tsan dan gyi ni me yis kyang //",
    "NK050(wi)006:1503": "reg pa tsam gyis bsreg pa nyid //",
    "NK050(wi)006:1504": "rnam par rtog pa chung ngu yang //",
    "NK050(wi)006:1505": "thams cad nyid du spang bar bya //",
    "NK050(wi)006:1506": "zhes sogs lung mang ngo //",
    "NK050(wi)006:1507": "de'i rjes su smra ba la /",
    "NK050(wi)006:1508": "'o na chad lta'o zhes kha cig thag thag rgod",
    "NK050(wi)006:1509": "kyang rang blo skyon du gyur pa la rgod rigs",
    "NK050(wi)006:1510": "mod / gzhan gyi yon tan la bltas nas rgod",
    "NK050(wi)006:1511": "khul byed pa ni de bas kyang bzhad gad kyi",
    "NK050(wi)006:1512": "mod / gnas te / sa pan gyis /",
    "NK050(wi)006:1513": "spre'u rgan rnams kyis mi bzung nas //",
    "NK050(wi)006:1514": "mjug ma med ces bzhad gad byed //",
    "NK050(wi)006:1515": "tsi ta'i yul du phyin pa yi //",
    "NK050(wi)006:1516": "rkang gnyis pa la mir mi brtsi //",
    "NK050(wi)006:1517": "zhes gsungs pa ji lta ba bzhin no //",
    "NK050(wi)006:1518": "sngon pha dam pas rang byung lhan skyes kyi ye",
    "NK050(wi)006:1519": "shes sgrub rgyud snying po'i bstan pa rgya nag tu",
    "NK050(wi)006:1520": "spel tshe / rgya nag pas tsung men nam tsi",
    "NK050(wi)006:1521": "'an me zhes don brgyud pa'am rim gyis pa zer",
    "NK050(wi)006:1522": "spel tshe / / yul de'i thos pa ba dag gis chad lta ba zhes 'dogs pa ltar ro //",
    "NK050(wi)006:1523": "'di sangs rgyas bskyang dang gcig ces gleng /",
    "NK050(wi)006:1524": "gang ltar yang klu sgrub kyi slob ma tshe la dbang ba'i grub thob cig go //",
    "NK050(wi)006:1525": "gzhan yang /",
    "NK050(wi)006:1526": "rtsa shes su /",
    "NK050(wi)006:1527": "stong pa nyid la blta nyes na //",
    "NK050(wi)006:1528": "shes rab chung rnams phong bar 'gyur //",
    "NK050(wi)006:1529": "zhes sogs dang /",
    "NK050(wi)006:1530": "sdud pa las /",
    "NK050(wi)006:1531": "phung 'di stong zhes rtogs na'ang byang chub sems dpa' ni //",
    "NK050(wi)006:1532": "mtshan ma la spyod skye med gnas la dad ma yin //",
    "NK050(wi)006:1533": "zhes dang /",
    "NK050(wi)006:1534": "ji ltar dug dang 'dres pa'i kha zas bzang za ba //",
    "NK050(wi)006:1535": "dkar po'i chos la dmigs pa'ang de 'drar rgyal bas gsungs //",
    "NK050(wi)006:1536": "zhes gsungs so //",
    "NK050(wi)006:1537": "nam zhig dran rtog las 'das te dbyings dang ye",
    "NK050(wi)006:1538": "shes chos nyid gcig tu 'dres pa'i rnal 'byor gyi",
    "NK050(wi)006:1539": "sa la phyin tshe dran rig 'od gsal chen po",
    "NK050(wi)006:1540": "zhes bya ste / yum las /",
    "NK050(wi)006:1541": "rab 'byor shes rab kyi pha rol du phyin pa",
    "NK050(wi)006:1542": "ni dran pa med cing yid la byar med pa",
    "NK050(wi)006:1543": "nam mkha' lta bu'o //",
    "NK050(wi)006:1544": "zhes dang /",
    "NK050(wi)006:1545": "tshangs pa khyad par sems kyis zhus pa las /",
    "NK050(wi)006:1546": "gang chos thams cad la mi dran zhing yid la",
    "NK050(wi)006:1547": "mi byed pa 'di ni sangs rgyas thams cad kyi",
    "NK050(wi)006:1548": "bka' stsal ba'i dran pa'o //",
    "NK050(wi)006:1549": "gang dran pa de la gnas pa de ni mtshan ma thams cad la mi gnas pa'o //",
    "NK050(wi)006:1550": "zhes sogs dang /",
    "NK050(wi)006:1551": "gang yid la byed pa ni mi dge ba'o //",
    "NK050(wi)006:1552": "zhes kyang gsungs pas dran rtsol med pa nam mkha'i dbyings lta bur 'jog pa'o //",
    "NK050(wi)006:1553": "de yang bying nyams ltar thom me ba ma yin te /",
    "NK050(wi)006:1554": "ting 'dzin rgyal po las /",
    "NK050(wi)006:1555": "sems dang yid dang rnam par shes pa thams cad",
    "NK050(wi)006:1556": "dang bral yang ting nge 'dzin gyi gnas kyang 'dor",
    "NK050(wi)006:1557": "ba ma yin no //",
    "NK050(wi)006:1558": "zhes gsungs so //",
    "NK050(wi)006:1559": "de nas rnam par mi rtog pa'i ye shes rang",
    "NK050(wi)006:1560": "byung lhun gyis grub pa de ye nas dbyings kyi",
    "NK050(wi)006:1561": "gdangs mkhyen cha 'gag med du yod pa nyid sa",
    "NK050(wi)006:1562": "bon las myu gu mthong ba'am /",
    "NK050(wi)006:1563": "tshes kyi zla ba ltar gsal snang gong 'phel du song ba yin nam /",
    "NK050(wi)006:1564": "sngar med pa zhig thos sogs kyis bskyed nas gsar",
    "NK050(wi)006:1565": "du byung ba yin snyam pa'i the tshom dang rtsod",
    "NK050(wi)006:1566": "pa thams cad ngang gis zhi bar 'gyur ro //",
    "NK050(wi)006:1567": "zhes rdo rje'i gnas 'dir mos pa lam byed 'dod",
    "NK050(wi)006:1568": "pa dag gi ched du zhar byung du bkod pa'o",
    "NK050(wi)006:1569": "// de ltar dgag bzhag gi rnam pa dag gi",
    "NK050(wi)006:1570": "skyes mchog snga ma rnams la zhus pa min te",
    "NK050(wi)006:1571": "chos kyi spyan ldan rnams ni dgos pa'i dbang gis",
    "NK050(wi)006:1572": "dgongs pa can gyi gsung srid pa'i phyir ro //",
    "NK050(wi)006:1573": "gzhan du gong ma'i rjes zlos mi 'khyol bzhin du",
    "NK050(wi)006:1574": "snying nad 'ba' zhig gis chos dang gang zag la",
    "NK050(wi)006:1575": "sgro skur 'dod nas 'chal gtam gyis rgool khul byed",
    "NK050(wi)006:1576": "pa dag la'o // smras pa /",
    "NK050(wi)006:1577": "nges don rgya mtsho'i snying po zer brgya pa //",
    "NK050(wi)006:1578": "chos dbyings 'chi med klong nas rang shar bas //",
    "NK050(wi)006:1579": "me khyer mun par gyur dang lhan cig tu //",
    "NK050(wi)006:1580": "dga' ston rgyal rnga bzang po 'di brdung ngo //",
    "NK050(wi)006:1581": "dus gsum rgyal ba'i chos 'khor ji snyed pa'i //",
    "NK050(wi)006:1582": "brjod bya mthar thug snying po 'di kho na //",
    "NK050(wi)006:1583": "rgyal ba nyid las ji bzhin 'phags pas kyang //",
    "NK050(wi)006:1584": "bsam par dka' na gzhan gyis lta ci smos //",
    "NK050(wi)006:1585": "zung 'jug 'od gsal 'di la phyogs zhen pas //",
    "NK050(wi)006:1586": "sgro skur lta ba mchog 'dzin lam ngan la //",
    "NK050(wi)006:1587": "ngal ba'i byis rnams rang byung ye shes dngos //",
    "NK050(wi)006:1588": "rnyed pa'i re ba srid mtha' ma khegs tsam //",
    "NK050(wi)006:1589": "gsang chen dkyil 'khor zhugs nas shes 'chal gyi //",
    "NK050(wi)006:1590": "dug 'thung gnyen pos ma chun phrag dog gi //",
    "NK050(wi)006:1591": "dgra stas thar pa'i ljon pa btub pa'i rdul //",
    "NK050(wi)006:1592": "'gam gyin mi'u thung zol gyis lha gral rgyug /",
    "NK050(wi)006:1593": "nga rgyal dbugs kyi gang ba'i mgo 'phang can //",
    "NK050(wi)006:1594": "the tshom snying la bcings nas sgrogs 'gros bcas //",
    "NK050(wi)006:1595": "tshul min lam la 'khyogs shing ngal bzhin rgyu //",
    "NK050(wi)006:1596": "don chen bzod pa'ang sgyu ma'i rnam thar yin //",
    "NK050(wi)006:1597": "gzugs dang lang tshos dman yang mkhyen pa'i gdangs //",
    "NK050(wi)006:1598": "mthon po'i skal bar son pa'i grags cha yis //",
    "NK050(wi)006:1599": "zla ba'i dpal yang 'gran pa'i sma phab na //",
    "NK050(wi)006:1600": "spyi brdol mun pas khengs rnams lta yang ci //",
    "NK050(wi)006:1601": "don 'di byis blo'i yul las ring 'das kyang //",
    "NK050(wi)006:1602": "yang dag lung rig man ngag lde mig gis //",
    "NK050(wi)006:1603": "rdo rje gsang sgo dbye la 'khrul shes pas //",
    "NK050(wi)006:1604": "sbas par bzhugs pa'i dbyar ngo mjal 'tshal lo //",
    "NK050(wi)006:1605": "chu zla'i rnam rol bzhin du dngos rnams la //",
    "NK050(wi)006:1606": "bden par med dang bden med snang ba gnyis //",
    "NK050(wi)006:1607": "dbyer med phyogs lhung bral ba bden gnyis gshis //",
    "NK050(wi)006:1608": "nges pa'i blo la gang yang grogs su 'char //",
    "NK050(wi)006:1609": "dngos snang rtog pa'i dbang gyur sgyu ma'i tshul //",
    "NK050(wi)006:1610": "med bzhin snang ba rten cing 'brel 'byung la //",
    "NK050(wi)006:1611": "yod med brtag nas rgyu 'bras zhen blo can //",
    "NK050(wi)006:1612": "gang gi nges don g.yo zol tshig tu gyer //",
    "NK050(wi)006:1613": "dbyings kyi ngang na rgyu 'bras spros med kyang //",
    "NK050(wi)006:1614": "blang dor 'jig rten tshul bzhin dpyod byed kyi //",
    "NK050(wi)006:1615": "shes rab spyan ldan 'phags la'ang mdza' lags na //",
    "NK050(wi)006:1616": "ci slad dpang po nyid du mi 'dzin nam //",
    "NK050(wi)006:1617": "de bas dad pa'i khams dang dngos mthun pa'i //",
    "NK050(wi)006:1618": "gang gi byin chen 'khrigs pa'i char zim gyis //",
    "NK050(wi)006:1619": "legs par bkrus pa'i mngon rtogs sgeg pa'i chos //",
    "NK050(wi)006:1620": "nang gi yid la mdza' ba'i dpal du 'gyur //",
    "NK050(wi)006:1621": "srin bya rgan po khro mig ce re yis //",
    "NK050(wi)006:1622": "nyin mthong zol gyis hong sgra lhung re sgrogs //",
    "NK050(wi)006:1623": "dgra zla byung ba stug pa 'thor bzhin 'bro //",
    "NK050(wi)006:1624": "de bas mun khung nyal na rang lugs btsan //",
    "NK050(wi)006:1625": "dus gsum legs byas snang ba mchis so 'tshal //",
    "NK050(wi)006:1626": "rgyal bas yongs bsngo mkhyen pa rjes dran te //",
    "NK050(wi)006:1627": "de bzhin 'khor gsum zhen pa'i dug spangs nas //",
    "NK050(wi)006:1628": "smon med ngang nas snying rjes 'gro la bsngo //",
    "NK050(wi)006:1629": "spobs pa'i gter brgyad thob pa'i lung rig gi //",
    "NK050(wi)006:1630": "dbyar rnga'i log par 'khyams pa'i sa ku rtsi //",
    "NK050(wi)006:1631": "mun pa'i dbyings su sbas pa'i rgyang grags kyi //",
    "NK050(wi)006:1632": "mu khyud gling bzhir 'khor bas mdzes gyur cig /",
    "NK050(wi)006:1633": "rmad byung theg pa'i mchog rtse rdo rje chos //",
    "NK050(wi)006:1634": "gang la mnyam par bzhag pa'i dpal thob nas //",
    "NK050(wi)006:1635": "sna tshogs lam gyi basngagasa pas mi 'phrog pas //",
    "NK050(wi)006:1636": "nye lam srid mthar 'bar ba'i gsos su shog /",
    "NK050(wi)006:1637": "dbugs can 'gro ba yongs kyi rab dag'i dpyid //",
    "NK050(wi)006:1638": "dam chos zla ba bdud rtsi'i snying po can //",
    "NK050(wi)006:1639": "gdung sems rmongs pa'i dgra zla gcig pu de //",
    "NK050(wi)006:1640": "'gog med srid pa'i mthar yang snang gyur cig /",
    "NK050(wi)006:1641": "ces pa 'adi'ang bshad sgrub bstan pa'i rgyal mtshan nam",
    "NK050(wi)006:1642": "bsod chos ming pas brag lha rdzong 'chi med ri",
    "NK050(wi)006:1643": "khrod yon tan kun 'byung dga' ba'i tshal nas thun",
    "NK050(wi)006:1644": "mtshams kha shas su bris pa'o //",
    "NK050(wi)006:1645": "swa sti /",
    "NK050(wi)006:1646": "theg mchog nges don snying po dbu ma'i lam //",
    "NK050(wi)006:1647": "gsal zhing go bde legs par bshad pa 'di //",
    "NK050(wi)006:1648": "'dzad med chos char bdud rtsi 'bum 'byin pas //",
    "NK050(wi)006:1649": "rnam dpyod ku mud 'dzum pa'i zla ba gsar //",
    "NK050(wi)006:1650": "dpal gyi ming gis spar du bkod pa'i dges //",
    "NK050(wi)006:1651": "'brel thogs kun bcas 'gro kun theg mchog gi //",
    "NK050(wi)006:1652": "lam zhugs byang chub snying po myur thob nas //",
    "NK050(wi)006:1653": "sdug kun 'khor ba'i rgya mtsho stong gyur cig /",
    "NK050(wi)006:1654": "dge'o //",
    "NK050(wi)006:1655": "dge'o //",
    "NK050(wi)006:1656": "dge'o //"
}