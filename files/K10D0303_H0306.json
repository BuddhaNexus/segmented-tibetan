{
    "K10D0303_H0306:196a-0": "@196a / /rgya gar skad du /",
    "K10D0303_H0306:196a-1": "shr'i la sam yukta s'u tra /",
    "K10D0303_H0306:196a-2": "bod skad du /",
    "K10D0303_H0306:196a-3": "tshul khrims yang dag par ldan pa'i mdo /",
    "K10D0303_H0306:196a-4": "thams cad mkhyen pa la phyag 'tshal lo //",
    "K10D0303_H0306:196a-5": "'di skad bdag gis thos pa dus gcig na /",
    "K10D0303_H0306:196a-6": "bcom ldan 'das mnyan du yod pa na rgyal bu",
    "K10D0303_H0306:196a-7": "rgyal byed kyi tshal mgon na med zas sbyin gyi",
    "K10D0303_H0306:196a-8": "kun dga' ra ba na /",
    "K10D0303_H0306:196a-9": "dge slong gi dge 'dun chen po brgya phrag phyed dang bcu gsum dang thabs gcig tu bzhugs te /",
    "K10D0303_H0306:196a-10": "de'i tshe bcom ldan 'das kyis dge slong rnams la bka' stsal pa /",
    "K10D0303_H0306:196a-11": "dge slong dag; shes pa ni 'grib /",
    "K10D0303_H0306:196a-12": "srog ni cha da /",
    "K10D0303_H0306:196a-13": "tshe'i 'du byed ni nges par 'joms par 'gyur na /",
    "K10D0303_H0306:196a-14": "ci'i phyir brtson 'grus dang /",
    "K10D0303_H0306:196a-15": "brtul ba brtan pos sgrub par mi byed /",
    "K10D0303_H0306:196a-16": "mi'i lus ni shin tu rnyed par dka' na de",
    "K10D0303_H0306:196a-17": "thob nas des rnyed pa'i rgyal ba'i bstan pa la",
    "K10D0303_H0306:196a-18": "rab tu byung ba'ang rnyed na thar pa'i don dang",
    "K10D0303_H0306:196a-19": "mi mthun pa dag gis bslus te sdug bsngal bar",
    "K10D0303_H0306:196a-20": "gyur ta re / dge slong dag /",
    "K10D0303_H0306:196a-21": "srog dang bral zhing shi ba ni sla yi /",
    "K10D0303_H0306:196a-22": "tshul khrims nyams pa ni de lta ma yin no //",
    "K10D0303_H0306:196a-23": "de ci'i phyir zhe na /",
    "K10D0303_H0306:196b-0": "srog dang bral ba ni tshe 'di nyid kyi skye ba zad @196b par 'gyur gyi /",
    "K10D0303_H0306:196b-1": "tshul khrims nyams shing zhig pa ni skye ba 'bum",
    "K10D0303_H0306:196b-2": "phrag brgya'i bar du rigs dang bral zhing bde ba",
    "K10D0303_H0306:196b-3": "spangs te rnam par ltung ba nyams su myong bar",
    "K10D0303_H0306:196b-4": "'gyur ro // de phyir ston pas tshul khrims rab bsngags bshad //",
    "K10D0303_H0306:196b-5": "tshul khrims ldan pa sangs rgyas 'byung dang phrad //",
    "K10D0303_H0306:196b-6": "tshul khrims ldan pa rgyan rnams kun gyi mchog /",
    "K10D0303_H0306:196b-7": "tshul khrims 'byor ba dri dang byug pa yin //",
    "K10D0303_H0306:196b-8": "tshul khrims ldan pa dga' ba kun gyi gnas //",
    "K10D0303_H0306:196b-9": "tshul khrims ldan pa gdung ba sel ba'i chu //",
    "K10D0303_H0306:196b-10": "tshul khrims ldan pa 'jig rten kun gyis bstod //",
    "K10D0303_H0306:196b-11": "tshul khrims dag gis 'gro ba dam pa mnos //",
    "K10D0303_H0306:196b-12": "ji ltar sprul pa gdug klu chen nag po yang //",
    "K10D0303_H0306:196b-13": "tshul khrims can la gnod med gzhan ci smos //",
    "K10D0303_H0306:196b-14": "tshul khrims ldan pa'i dge slong 'od dang ldan //",
    "K10D0303_H0306:196b-15": "tshul khrims ldan pa grags 'gyur bde ba thob //",
    "K10D0303_H0306:196b-16": "tshul khrims ldan pa mtho ris 'gro ba'i rgyu //",
    "K10D0303_H0306:196b-17": "tshul khrims bsrungs pas mya ngan 'da' thob 'gyur //",
    "K10D0303_H0306:196b-18": "ji ltar mig med gzugs mthong mi rung ltar //",
    "K10D0303_H0306:196b-19": "de bzhin tshul khrims med na chos mi mthong //",
    "K10D0303_H0306:196b-20": "ji ltar rkang med lam 'jug ga la nus //",
    "K10D0303_H0306:196b-21": "de bzhin tshul khrims med na thar mi 'gyur //",
    "K10D0303_H0306:196b-22": "ji ltar bum pa bzang po rin chen snod //",
    "K10D0303_H0306:196b-23": "de bzhin tshul khrims chos rnams skyed pa'i gzhi //",
    "K10D0303_H0306:196b-24": "ji ltar bum chag rin chen snod mi rung //",
    "K10D0303_H0306:196b-25": "de bzhin tshul khrims ral pas chos kun gtugs /",
    "K10D0303_H0306:197a-0": "@197a *// dang po tshul khrims med par gyur pa des //",
    "K10D0303_H0306:197a-1": "phyi nas mya ngan 'das pa thob snyam mam //",
    "K10D0303_H0306:197a-2": "sna dang rna rdum la sogs pa gang yin pa /",
    "K10D0303_H0306:197a-3": "de la me long dag ni dgos mi 'gyur //",
    "K10D0303_H0306:197a-4": "rna bas ma thos mig sngar ma mthong bzhin //",
    "K10D0303_H0306:197a-5": "bstan srung mi de mtho ris 'gro bar 'gyur //",
    "K10D0303_H0306:197a-6": "thos mang thos ldan thos srung mtho ris nyid //",
    "K10D0303_H0306:197a-7": "bud med bstan du ga la rung //",
    "K10D0303_H0306:197a-8": "rgyal po'i pho brang ga la dga'//",
    "K10D0303_H0306:197a-9": "dbu ba snying po ga la yod //",
    "K10D0303_H0306:197a-10": "longs spyod rtag pa ga la yin //",
    "K10D0303_H0306:197a-11": "bud med dag la rung ba med //",
    "K10D0303_H0306:197a-12": "rgyal srid dag la dga' ba med //",
    "K10D0303_H0306:197a-13": "dbu ba dag la snying po med //",
    "K10D0303_H0306:197a-14": "longs spyod dag la rtag pa med //",
    "K10D0303_H0306:197a-15": "longs spyod dag ni 'bab chu bzhin //",
    "K10D0303_H0306:197a-16": "gru de ci 'dra khyim de 'dra //",
    "K10D0303_H0306:197a-17": "me tog ci 'dra gzugs de bzhin //",
    "K10D0303_H0306:197a-18": "srog ni chu bur 'dra ba yin //",
    "K10D0303_H0306:197a-19": "bcom ldan 'das kyis de skad ces bka' stsal nas /",
    "K10D0303_H0306:197a-20": "dge slong de dag yi rangs te /",
    "K10D0303_H0306:197a-21": "bcom ldan 'das kyis gsungs pa la mngon par bstod do //"
}