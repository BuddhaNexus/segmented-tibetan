{
    "NG0623:0": "[(]17[)]@#// rdzogs //",
    "NG0623:2": "ltar snang dmigs su med pa'i klong du shar //",
    "NG0623:3": "chos la chos nyid rol pa kun tu bzang po'i thabs //",
    "NG0623:4": "thabs chen mdzad pas rig pa'i klong du shar //",
    "NG0623:5": "rnam dag lam chen thabs kyi thabs chen po //",
    "NG0623:6": "yin pa'i don la gnas pa'i thig le che //",
    "NG0623:7": "rig pa'i tshad mar ma skyes tshig phyir 'brengs //",
    "NG0623:8": "'khrul pa'i rgyu la spyod pas rig pa nyams //",
    "NG0623:9": "'dzin pa'i rtogs pas brtags shing nges par 'dzin //",
    "NG0623:10": "lhun gyis gnas pas bde chen lung las gol /",
    "NG0623:11": "/ de nyid de la spyod pa blun po 'dra",
    "NG0623:12": "// bya med rtsol dang bral bas ye nas zin",
    "NG0623:13": "/ / lhun grub bde ba'i ngang du ye nas",
    "NG0623:14": "// grub // rig pa rang la 'char ba nga yis bshad //",
    "NG0623:15": "rgyu rkyen rten dang bral bas ye nas grub //",
    "NG0623:16": "kun gyi gzhir gyur khyab pa'i snying po nyid //",
    "NG0623:17": "ye nas rnam grol gzung 'dzin yul dang bral //",
    "NG0623:18": "de dang rnam pa de yi dbang mi 'gyur //",
    "NG0623:19": "'gyur med g.yung drung ye nas grol ba'i lam //",
    "NG0623:20": "btsal ba med pa'i sdug bsngal nad rnams 'joms //",
    "NG0623:21": "bde ba chen po nam mkha'i mtha' bzhin gnas //",
    "NG0623:22": "thig ler gdod nas dag pas kun la khyab //",
    "NG0623:23": "spro zhing bsdu ba med pas dag pa'i ngang *//",
    "NG0623:24": "rig pa mkha' ltar dag pas gsal bas dag pa che //",
    "NG0623:25": "sa bon med cing skye ba'i rgyu yang med //",
    "NG0623:26": "rkyen gyi dbang du mi 'gyur g.yung drung sku //",
    "NG0623:27": "mtshan ma'i yul la mi gnas bsam las 'das //",
    "NG0623:28": "mi rtog btsal dang bral bas sangs rgyas sa //",
    "NG0623:29": "bgrod pa med pa'i rig pa chos nyid mkha' //",
    "NG0623:30": "mi gnas mnyam pa'i klong du rig pa 'char //",
    "NG0623:31": "spros pa'i yul las 'das pas mtha' dbus bral //",
    "NG0623:32": "mtha' gnyis mya ngan 'das pas bde chen sku //",
    "NG0623:33": "chos la chos kyis ston pa sgron mar bsngags //",
    "NG0623:34": "gsal bar gyur pas rdul bral 'jam pa'i ngang *//",
    "NG0623:35": "don dang ldan pas 'jam dpal gzhon nu nyid //",
    "NG0623:36": "bde skyid chos rnams ma lus lam la sogs //",
    "NG0623:37": "rgya mtsho lta bu'i gzhir gyur 'phel 'grib med //",
    "NG0623:38": "ma sbyangs rnam par grol bas rdzogs pa'i lam //",
    "NG0623:39": "phra rab rdul gyi rang bzhin brten par dka' //",
    "NG0623:40": "mi gnas dmigs dang bral bas bsam las 'das //",
    "NG0623:41": "bstan cing brtag par dka' bas brjod las 'das //",
    "NG0623:42": "sngon gyi drang srong grub pa'i lam du 'jug / rig pa nyams kyi tshor ba sgom chags na //",
    "NG0623:43": "rtsol ba'i nad kyis zin pa 'khrul pa'i nad //",
    "NG0623:44": "med la spyod par byed pa smig sgyu 'dra //",
    "NG0623:45": "sems nyid rig pa mtshon pa med pa brjod dang bral //",
    "NG0623:46": "dag dang ma dag rig pa'i ngang du mtshungs //",
    "NG0623:47": "dbye ba med pa'i ye shes gti mug dang *//",
    "NG0623:48": "rig pa thogs pa med pa bsam dang bral //",
    "NG0623:49": "rmugs shing mi g.yo rig pa'i mkha' la 'khyil //",
    "NG0623:50": "ci yang mthong ba med pa mngon du gsal //",
    "NG0623:51": "ma btsal phyin pas thams cad mkhyen pa'i sku //",
    "NG0623:52": "rig pa mtha' dang mnyam pas @#//",
    "NG0623:53": "kun tu brdal //",
    "NG0623:54": "spong len 'dzin dang bral bas mnyam pa'i rgyan /",
    "NG0623:55": "kha sa mun dza nam mkha' dang mnyam pa'i rgyud las /",
    "NG0623:56": "chos thams cad spros pa dang bral bar bstan pa'i le'u ste bcu dgu pa'o ///",
    "NG0623:57": "/ 'dus ma byas pa'i khyab pa rdo rje che //",
    "NG0623:58": "mi bsam don la dgongs pa'i che ba lnga //",
    "NG0623:59": "ma 'dres yongs su rdzogs pa'i kun tu bzang *//",
    "NG0623:60": "mi gnas bya dang bral bas chos kyi dbyings //",
    "NG0623:61": "mi gnas brtsal dang bral bas rnam dag lam //",
    "NG0623:62": "ye nas dag pa'i rang bzhin kun grol ba'o //",
    "NG0623:63": "mi gzung mtha' las 'das pas cir mi dgongs //",
    "NG0623:64": "cir yang mi skye mi 'gag bya ba spangs //",
    "NG0623:65": "tshad med bzhi yi chos nyid cir mi mdzad //",
    "NG0623:66": "chos nyid che bas thams cad zab mo'i zhing *//",
    "NG0623:67": "mya ngan 'das pa'i snying po mnyam nyid zhing *//",
    "NG0623:68": "btags pa'i chos dang bral bas bsngags pa med //",
    "NG0623:69": "bya ba'i yul las 'das pas don mi bskyod //",
    "NG0623:70": "rnal 'byor chen po grol nas grol ba'i lam //",
    "NG0623:71": "mtha' dang bral bas bcom ldan 'byung ba che //",
    "NG0623:72": "phyin ci log tu btags par rang nyid grol //",
    "NG0623:73": "grol ba kun gyi lam chen thams cad mtshungs //",
    "NG0623:74": "'gro ba'i sdug bsngal bslad pa byang chub sems //",
    "NG0623:75": "kun tu chud pas mnyam nyid rnam par rol //",
    "NG0623:76": "ci yang bskyod pa med pas nam mkha'i mtha' dang mnyam //",
    "NG0623:77": "bla dgas ming du mthong bas ci yang mtshungs //",
    "NG0623:78": "kun tu bzang po'i bde ba mtshungs pas len /",
    "NG0623:79": "khyad par las kyi chos ni rnam par dag / gang zhig de yi dbang gyur rang bzhin med //",
    "NG0623:80": "byang chub sems kyi rgyu nyid rdo rje rkyen //",
    "NG0623:81": "ma skyes 'dzin pa med pas byang chub lam /",
    "NG0623:82": "kha sa mu dza nam mkha' dang mnyam pa'i rgyud las /",
    "NG0623:83": "kun tu bzang po'i rgyu nyid las su ma grub",
    "NG0623:84": "par bstan pa'i le'u ste nyi shu pa'o // //",
    "NG0623:85": "'dod chags la sogs zhen pa'i dbyings kyis brgyan //",
    "NG0623:86": "'dod chags zhe sdang zhags med kun bzang brgyan //",
    "NG0623:87": "che ba'i yon tan ye nas sku gsung thugs //",
    "NG0623:88": "dmigs su med pa'i ye shes byang chub lam //",
    "NG0623:89": "dmigs med gti mug chen po rang las byung *//",
    "NG0623:90": "gang yang mi 'gog dmigs pa nam mkha' 'dra //",
    "NG0623:91": "'khor gsum yongs su rdzogs pas chos nyid rgya //",
    "NG0623:92": "skye med nam mkha' lta bur rtog pa bral //",
    "NG0623:93": "de nyid yul las 'das pas cir mi 'gyur //",
    "NG0623:94": "cir yang mi chags dngos med nam mkha' 'dra //",
    "NG0623:95": "gang yang bsngo ba med pas rang don 'byung *//",
    "NG0623:96": "dmigs pa'i yul dang bral bas mnyam nyid sku //",
    "NG0623:97": "snang ba mi 'gog zla ba'i gzugs dang 'dra //",
    "NG0623:98": "rang bzhin dmigs su med pas kun tu brdal //",
    "NG0623:99": "sgyu yi rol ba ma 'gag chub par gnas //",
    "NG0623:100": "thams cad sgyu ma'i spyod pas dmigs med dag / dgag sgrub bral bas rol pa nam mkha' 'dra //",
    "NG0623:101": "thung ngu'i sgra yis de mtshon rtag tu bstan //",
    "NG0623:102": "thugs rje'i mdzad pa mi gtong 'gyur dang bral //",
    "NG0623:103": "thabs kyi @#//",
    "NG0623:104": "yul du 'byed pa snying rje'i dbyings //",
    "NG0623:105": "gnas su bskyod pa'i don ni kun dang mthun //",
    "NG0623:106": "de la de don mdzad pa chags pa med //",
    "NG0623:107": "ma skyes a yi rang bzhin mdzes pa dang *//",
    "NG0623:108": "a li ka li ye nas zab par bstan //",
    "NG0623:109": "tha dad yul la 'dzin pa'i rang bzhin gsal //",
    "NG0623:110": "ma skyes gnas kyi mthu ni shugs las byung */",
    "NG0623:111": "kha sa mun dza nam mkha' dang mnyam pa'i rgyud las /",
    "NG0623:112": "thams cad kun tu bzang po'i rol par bstan pa'i",
    "NG0623:113": "le'u ste nyer gcig pa'o // // thams cad mnyam",
    "NG0623:114": "nyid yongs su rdzogs pa'i dpal //",
    "NG0623:115": "de la de bzhin bstan pa de yang thob //",
    "NG0623:116": "de bzhin bstod pa ngo mtshar rab tu che //",
    "NG0623:117": "dus gsum rgyun gyi chos ni de yi gnas //",
    "NG0623:118": "ye nas 'gyur ba med pas che ba'i don //",
    "NG0623:119": "sngaun med phyis med ye nas khyab par gnas //",
    "NG0623:120": "de ltar bstan pa sangs rgyas yongs kyi lam //",
    "NG0623:121": "skye ba med pa skye ba chu zla 'dra //",
    "NG0623:122": "gang la zur dang bral bas brten bcas med //",
    "NG0623:123": "kun tu mnyam nyid ye nas grub pa la //",
    "NG0623:124": "rang bzhin phyogs tsam bstan pas grub pa med //",
    "NG0623:125": "skye ba 'di la 'byung dang phyi ma'i bde //",
    "NG0623:126": "gsal pa ye shes mngon sum rgyab nas byung *//",
    "NG0623:127": "len med thob dang bral bas chags pa med //",
    "NG0623:128": "de yang dmigs pa ma yin rnam pa med //",
    "NG0623:129": "gang yang phyogs kyi skyon yon rten mi bya //",
    "NG0623:130": "gdod nas yong ba'i snying po'i snying po mchog / 'du 'bral med pa'i dus gsum khyad par bral //",
    "NG0623:131": "sngon med phyis dang bral bas gdod nas byung *//",
    "NG0623:132": "nam mkha' mtha' ltar khyab pas gcig tu bsdus //",
    "NG0623:133": "che ba'i chen po dpal gyi rang bzhin 'byung *//",
    "NG0623:134": "mi brtsal gzhan la bstan med smon lam bral /",
    "NG0623:135": "khams gsum gang na spyod pa ming tsam med /",
    "NG0623:136": "/ mi gnas sprul pa sgyu mar snang ba ste",
    "NG0623:137": "// rnal 'byor dus las ltos pa 'byung mi 'gyur /",
    "NG0623:138": "kha sa mun dza nam mkha' dang mnyam pa'i rgyud las /",
    "NG0623:139": "dus gsum rgyun dang bral ba'i le'u ste nyer gnyis",
    "NG0623:140": "pa'o // // cir yang mi gzung nam mkha'i mtha'",
    "NG0623:141": "dang mnyam // chags dang 'das pas 'dzin med gtor mar bshad //",
    "NG0623:142": "gang gis gang la dngos pos 'khrul pa'i nad //",
    "NG0623:143": "spros pa'i bya ba med pas las rnams 'grub //",
    "NG0623:144": "dkyil 'khor rim par gsal zhing las rnams byed //",
    "NG0623:145": "nam mkha'i khang pa lta bur ston dang bral /",
    "NG0623:146": "/ las kyi rang bzhin ye nas nam mkhar gsal",
    "NG0623:147": "// nam mkha'i las la mi sgom nam mkha' med //",
    "NG0623:148": "nam mkha'i don dang ldan pas nam mkha' che //",
    "NG0623:149": "che'o don ldan 'bras bu lhun gyis grub //",
    "NG0623:150": "de las ma nyams 'bras bu ye shes sa //",
    "NG0623:151": "mi rtog rtog pa med pas bgegs dang bral //",
    "NG0623:152": "gzung 'dzin mtha' las mnyam nyid cang mi gsung *//",
    "NG0623:153": "zab mo brjod pa sngags kyi tshig / brtsal ba'i las dang bral bas las rnams 'grub //",
    "NG0623:154": "sangs rgyas gzhan du 'dod mi bya //",
    "NG0623:155": "rig pa nang du bsams pas mchog sbyin bya //",
    "NG0623:156": "'dzin @#//",
    "NG0623:157": "pa'i stobs chen bsod nams thams cad kyang *//",
    "NG0623:158": "'dzin med mi g.yo stobs kyis ma zin na //",
    "NG0623:159": "bsod nams byas kyang bde ba rnam par nyams //",
    "NG0623:160": "rtsol ba byas na 'ching ba chen por 'gyur //",
    "NG0623:161": "ma bcos lung ni de nyid dag pa las //",
    "NG0623:162": "de las rtsal ba de nyid sgrib par 'gyur //",
    "NG0623:163": "thams cad rtsol bral yul la de rtog na //",
    "NG0623:164": "rtog pa de las de nyid grub pa med /",
    "NG0623:165": "kha sa mun dza nam mkha' dang mnyam pa'i rgyud las /",
    "NG0623:166": "las thams cad dag par bstan pa'i le'u ste nyer",
    "NG0623:167": "gsum pa'o // // dbang po yi sgo brtul zhugs",
    "NG0623:168": "drag po yis // mi bskyod gnas kyis ming med brjod pa med //",
    "NG0623:169": "rnam par dag pas sgyu ma'i bde ba skye //",
    "NG0623:170": "rnam par spros pa'i rol pa chags pa med //",
    "NG0623:171": "a dang po'i rnam par zung du 'brel //",
    "NG0623:172": "thams cad gcig tu nges pa med //",
    "NG0623:173": "bltas pa'i stobs kyis bsam pa de ltar snang *//",
    "NG0623:174": "skyed ba'i rgyu yi yan lag 'jug pa'o //",
    "NG0623:175": "cha lugs gsal bar bsgoms pas chu zla 'dra //",
    "NG0623:176": "dmigs snang rtsol dang bral bas yul dang ldan //",
    "NG0623:177": "de dang de la sgom pa byis pa'i yul /",
    "NG0623:178": "khro gnyer chen po'i cha lugs gsal snang yang *//",
    "NG0623:179": "zhi ba mthong dang bral bas rnam par nyams //",
    "NG0623:180": "'jug pa'i sgo yi rnam grangs phrag yas pa //",
    "NG0623:181": "gang ltar btsal ba byas kyang yin rtog skye //",
    "NG0623:182": "de la de don bstan pa rnam par dag / rang bzhin gcig gi ngang las rnam pa med //",
    "NG0623:183": "gling bzhi kun la mi sbyor nam mkha'i lam //",
    "NG0623:184": "mnyam nyid klungs su phebs pas rnal 'byor te //",
    "NG0623:185": "bgrod med phyin pa'i yul ni bya lam 'dra //",
    "NG0623:186": "mtha' las 'das pas ma skyes snying po'i don //",
    "NG0623:187": "mtshan ma rnam par dag pas sgro btags bral //",
    "NG0623:188": "phyi nang rgyu la sogs pa gnyis ka na //",
    "NG0623:189": "zab mo'i cha shas rtogs pa'i yul dang bral //",
    "NG0623:190": "srid pa lta bu chags pa ming tsam yin //",
    "NG0623:191": "log pa'i stobs kyis yang dang yang du 'khrul //",
    "NG0623:192": "'byung ba lnga yi rang bzhin ye nas zab mo yis //",
    "NG0623:193": "tha tshigs med dang bral bas nam mkha' 'dra //",
    "NG0623:194": "dus gsum ye nas bral ba'i ting 'dzin lam /",
    "NG0623:195": "kha sa mun dza nam mkha' dang mnyam pa'i rgyud las /",
    "NG0623:196": "brtul zhugs kyi dri ma dag par bstan pa'i le'u",
    "NG0623:197": "ste nyer bzhi pa'o // // byang chub sems kyi",
    "NG0623:198": "rang bzhin rdo rje sems //",
    "NG0623:199": "thugs rje chen po'i yon tan nam mkha' 'dra //",
    "NG0623:200": "yag sha rag sha bden pa'i stobs kyis 'dul //",
    "NG0623:201": "thabs rbad kun la bran ltar bag yangs nyan //",
    "NG0623:202": "bstod dang bsngags pa kun las bden pas nyams //",
    "NG0623:203": "mchod bstod gsol pa mi gdab g.yeng ba'i rgyu //",
    "NG0623:204": "dkon mchog gsum yang mi bkur bstod mi bya //",
    "NG0623:205": "sems dang chos ni ye nas rnam par dag / bsngo las 'das pas rang bzhin rtsol ba med //",
    "NG0623:206": "'di 'dra gzhan la mi brjod thob mi 'gyur //",
    "NG0623:207": "mi bsam sgom dang bral bas yengs pa med //",
    "NG0623:208": "rtog pa yul las 'byung ba nam mkha' 'dra //",
    "NG0623:209": "nyid kyi ngang las @#//",
    "NG0623:210": "mi g.yo chos kyi sku //",
    "NG0623:211": "stobs su gyur na 'jig rten chu zla 'dra //",
    "NG0623:212": "mi gnas thugs kyi sprul pa kun la khyab //",
    "NG0623:213": "'bras bu mdzad pa spros med nam mkha' 'dra //",
    "NG0623:214": "zhes rtog pa dam pa brjod na yang *//",
    "NG0623:215": "rnal 'byor gyi dbang phyug des /",
    "NG0623:216": "ston pa kun tu bzang po la 'di skad gsol to //",
    "NG0623:217": "rnal 'byor chen po'i don la bslab par sems pas",
    "NG0623:218": "mtshan gyi rnam grangs khyad par ji ltar blta bar",
    "NG0623:219": "bya zhes gsol ba dang *//",
    "NG0623:220": "ston pa kun tu bzang po des 'di skad ces bka' stsal to //",
    "NG0623:221": "'di nyid rtogs pa thabs kyi don yongs su sdud",
    "NG0623:222": "pa zhes bya ba dang */ / kun tu bzang",
    "NG0623:223": "po mkha' klong du thams cad 'khyil ba zhes bya",
    "NG0623:224": "ba dang *// sangs rgyas thams cad kyi rang bzhin",
    "NG0623:225": "ye shes mun pa med pa zhes bya ba dang",
    "NG0623:226": "ba dang *// */ thag ring du bgrod pa nam",
    "NG0623:227": "mkha' dang mnyam pa'i rgyud ces bya bar yang zung",
    "NG0623:228": "zhig kha sa mun dza nam mkha' dang mnyam pa'i",
    "NG0623:229": "ba dang *// */ rgyud las // mtshan gyi don gtad pa'i le'u ste nyer lnga pa'o ///",
    "NG0623:230": "/ de nas yang ston pa nyid snang ba thams",
    "NG0623:231": "cad nam mkha'i ri mo'i gzhal yas khang du bsdus",
    "NG0623:232": "nas bzhugs so // de nas rnal 'byor gyi dbang phyug chen po de dang *//",
    "NG0623:233": "nam mkha'i mtha' dang mnyam pa'i 'jig rten gyi khams",
    "NG0623:234": "nas 'dus pa'i rnal 'byor gyi dbang phyug thams cad",
    "NG0623:235": "yi rangs par gyur to /"
}