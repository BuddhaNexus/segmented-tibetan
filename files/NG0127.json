{
    "NG0127:1": "@#// rgya gar skad du //",
    "NG0127:2": "badzra satwa\\u0f85 ka sha bi pu la guh+ya gar+b+ha pra kr-it+yar+tha tan+t+ra /",
    "NG0127:3": "bod skad du /",
    "NG0127:4": "rdo rje sems dpa' nam mkha' che gsang ba'i snying po rnal ma don gyi rgyud /",
    "NG0127:5": "dpal rdo rje sems dpa' la phyag 'tshal lo //",
    "NG0127:6": "'di skad bdag gis bshad pa'i dus gcig na /",
    "NG0127:7": "bcom ldan 'das rang bzhin rdzogs pa chen po //",
    "NG0127:8": "ye shes lhun gyis grub pa /",
    "NG0127:9": "rang byung rig pa'i rgyal po //",
    "NG0127:10": "'od gsal thig le bde ba chen po de /",
    "NG0127:11": "rig pa 'pho 'gyur med pa'i gzhal yas khang na /",
    "NG0127:12": "dus gsum gyi sangs rgyas dang */",
    "NG0127:13": "khams gsum gyi sems can dang */",
    "NG0127:14": "lam la rjes su lta ba rnams 'byed pa mi mnga' bar thabs cig tu bzhugs so //",
    "NG0127:15": "de nas de bzhin gshegs pa rig pa'i rgyal po la //",
    "NG0127:16": "rig pa'i rdo rjes 'di skad ces zhus so //",
    "NG0127:17": "e ma'o dgongs pa rnams kyi gsang *//",
    "NG0127:18": "stong nyid zhi ba thugs rje'i ngang *//",
    "NG0127:19": "snying po'i snying po don gyi mchog /",
    "NG0127:20": "rdzogs chen don 'di legs par gsungs //",
    "NG0127:21": "zhes gsol to //",
    "NG0127:22": "de nas de bzhin gshegs pa rig pa'i rgyal po des //",
    "NG0127:23": "btsal du med pa thig le chen po'i don 'di gsungs pa /",
    "NG0127:24": "rang byung gsang ba thig le'i ngang *//",
    "NG0127:25": "chos kun 'dus pa lus pa med //",
    "NG0127:26": "'grod med rtsol bral lhun gyis grub //",
    "NG0127:27": "sbyangs thob ma yin rdzogs pa'i klong *//",
    "NG0127:28": "rig pa'i rgyal po kun gsal ba //",
    "NG0127:29": "'dod pa'i don kun rdzogs pa'i bdag /",
    "NG0127:30": "ye shes rgya mtsho rnam grol lam //",
    "NG0127:31": "theg pa kun rdzogs mkha' ltar yangs //",
    "NG0127:32": "rang rig legs pa'i snying po nyid //",
    "NG0127:33": "kun gyi rang bzhin chos kyi dbyings //",
    "NG0127:34": "sgro 'dogs skur 'debs kun gyis stongs //",
    "NG0127:35": "gcig ste rnam pa yongs kyis med //",
    "NG0127:36": "theg pa gcig la kun rdzogs pas //",
    "NG0127:37": "ye shes dri med rnam par dag /",
    "NG0127:38": "rang byung thig le nyi ma shar //",
    "NG0127:39": "khyab pa chen po chos kyi sku //",
    "NG0127:40": "stong pa chen po rig pa'i rgya //",
    "NG0127:41": "ye nas dag pas 'da' ba med //",
    "NG0127:42": "ye shes gsang ba byang chub sems //",
    "NG0127:43": "nam mkha' chen po gcig pu nyid //",
    "NG0127:44": "thig le chen po ye bstan pas //",
    "NG0127:45": "spro bsdu med pa'i dbyings la gnas //",
    "NG0127:46": "sgro skur dmigs pa'i yul med pas //",
    "NG0127:47": "rang rig gsal ba dbus mtha' med //",
    "NG0127:48": "kun gyi rang bzhin gsang ba'i phyir //",
    "NG0127:49": "rtog dpyod 'dzin pa'i yul gyis stongs //",
    "NG0127:50": "ma yengs rig pa mnyam gnas pa //",
    "NG0127:51": "ting 'dzin 'khor lo bstan mi dgos //",
    "NG0127:52": "rang byung dgongs par kun rdzogs pas //",
    "NG0127:53": "ma btsal lhun grub rang las byung *//",
    "NG0127:54": "phyag rgya chen po bdag gnas phyir //",
    "NG0127:55": "ma bsgoms 'da' ba med pa'i ngang *//",
    "NG0127:56": "dngos bral rig pa'i phyag rgya 'di //",
    "NG0127:57": "ye shes snying por 'od 'bar ba //",
    "NG0127:58": "kun gyi snying por bdag gnas pas //",
    "NG0127:59": "'di nyid rang bzhin gting dpag dka' //",
    "NG0127:60": "thig gcig snying po rdzogs pa la //",
    "NG0127:61": "chos kun rdzogs te ngo bor gnas //",
    "NG0127:62": "don kun yongs @#//",
    "NG0127:63": "rdzogs thig le la //",
    "NG0127:64": "rang bzhin gnas pas rim pa med //",
    "NG0127:65": "snying po rig pa don gyi rgyud //",
    "NG0127:66": "de rgyud theg pa'i yang snying 'di //",
    "NG0127:67": "ye shes phyag rgya rdzogs pa'i mchog /",
    "NG0127:68": "mi 'da' de nyid kho na'i don //",
    "NG0127:69": "'du shes sbyor ba ma lus zad //",
    "NG0127:70": "rgyu med sems la rkyen bral bas //",
    "NG0127:71": "skye 'jig 'gyur ba ga la yod //",
    "NG0127:72": "ye nas zin pas bya ba med //",
    "NG0127:73": "lhun gyis rdzogs pas bsam pa med //",
    "NG0127:74": "rang la rdzogs pas bsgrub tu med //",
    "NG0127:75": "dmigs med don la bsgom du med //",
    "NG0127:76": "dus gcig rdzogs pas bgrod du med //",
    "NG0127:77": "ye shes rig pa'i phyag rgya la //",
    "NG0127:78": "rnam grol 'bras bu kun rdzogs ldan //",
    "NG0127:79": "gsang ba rang byung rig pa'i sgra //",
    "NG0127:80": "brjod pa ma yin don gyis shes //",
    "NG0127:81": "'di ltar gcig tu gnas pa la //",
    "NG0127:82": "tha dad mthong ba 'khrul pa'i lam //",
    "NG0127:83": "snying po sems nyid rdzogs pa la //",
    "NG0127:84": "dran dang dbang po yid byed med //",
    "NG0127:85": "lus dang ngag sems rtsal gnas med //",
    "NG0127:86": "ci bder gnas pa dgag bsgrub med //",
    "NG0127:87": "ces gsungs so //",
    "NG0127:88": "snying po rnal ma don gyi rgyud las gleng gzhi'i le'u ste dang po'o //",
    "NG0127:91": "//  de nas yang bcom ldan 'das de bzhin gshegs pa rtsol med rig pa'i rgyal pos /",
    "NG0127:92": "lhun gyis grub pa'i ting nge 'dzin la snyoms par zhugs nas 'di skad ces gsungs so //",
    "NG0127:93": "ma btsal lhun grub ma bcos chos kyi dbyings //",
    "NG0127:94": "ma rtsol ma byas ye nas ji bzhin nyid //",
    "NG0127:95": "rang byung gsang ba'i dbyings 'di brjod bral te //",
    "NG0127:96": "mtshon dang brtags shing dpyad pa'i yul las 'das //",
    "NG0127:97": "dus gsum rnam dag rig pa dbyer med pas //",
    "NG0127:98": "rig pa dbyer med gcig tu lhun gyis rdzogs //",
    "NG0127:99": "ma bsags ma sbyangs ye sangs rgyas pa'i klong */",
    "NG0127:100": "mtha' bral rig pa'i klong la bsam zhing brjod du med //",
    "NG0127:101": "ye nas kun rdzogs bdag nyid lhun rdzogs pa //",
    "NG0127:102": "sa la mi bgrod lam la mi sbyang zhing *//",
    "NG0127:103": "ma rtogs ting 'dzin sbyang ba sgyu ma'i nad //",
    "NG0127:104": "ma btsal rang bzhin bzhag pas grub pa yin //",
    "NG0127:105": "ma yengs klong du zhugs na bsgom pa yin //",
    "NG0127:106": "rig pa gcig la rdzogs pas 'dus pa yin //",
    "NG0127:107": "rang bzhin 'da' ba med pas dam tshig yin //",
    "NG0127:108": "ma rtsol lhun gyis grub pa 'bras bu yin //",
    "NG0127:109": "gnyis med ngang la gnyis bzung thig le bsgribs //",
    "NG0127:110": "thig le gcig la gnyis 'dzin rtog pas bcings //",
    "NG0127:111": "bden pa gcig la nor ba'i lung gis brtags //",
    "NG0127:112": "bsam med gcig la log rtog drang bas bsam //",
    "NG0127:113": "rang byung don la rgyu dang rkyen du tshogs //",
    "NG0127:114": "bltar med don la log mthong stobs kyis bltas //",
    "NG0127:115": "bgrod med lam la rnam rtog zhen pas bgrod //",
    "NG0127:116": "gzung med mnyam nyid phyin ci log tu bzung *//",
    "NG0127:117": "ma dag dag par bltas pas dag pa rnyog mar langs //",
    "NG0127:118": "rnam rtog phyag rgyas bcings pas ye shes phyag rgya bshig /",
    "NG0127:119": "ma brjod ye shes gsung mchog brjod pas nyams //",
    "NG0127:120": "mtshan ma'i dkyil 'khor bsgoms pas ye shes @#//",
    "NG0127:121": "dkyil 'khor spangs //",
    "NG0127:122": "btang snyoms stong nyid bsgoms pas bde mchog phyag rgya dral //",
    "NG0127:123": "mtshan ma tshig la zhen pas mtha' yi lta bar lhung *//",
    "NG0127:124": "gang yang mi 'byed bde mchog dbyings la rol //",
    "NG0127:125": "snying po'i snying po rig pa'i ye shes nyid //",
    "NG0127:126": "don gyi don te kun don sems la thug /",
    "NG0127:127": "rgyud kyi rgyud de kun 'brel rang bzhin rdzogs //",
    "NG0127:128": "bya bral rdzogs lung bde mchog phyag rgyas gdab //",
    "NG0127:129": "ye nas mi 'da' lhun gyis grub par gsal //",
    "NG0127:130": "rang byung gcig la bltas dgur rang snang ba //",
    "NG0127:131": "rnam pa lhun grub rol pa ngo mtshar che //",
    "NG0127:132": "rang bzhin gcig la yon tan kun tshang bas //",
    "NG0127:133": "ma btsal bzhag pas yon tan rang bzhin rdzogs //",
    "NG0127:134": "ma bsags lhun grub rang byung 'bras bu la //",
    "NG0127:135": "rag las ma yin gdod nas lhun rdzogs yin //",
    "NG0127:136": "sbyangs thob ma yin dag pa brda' phrad yin //",
    "NG0127:137": "dmigs bral 'di nyid mkha' ltar khyab par gnas //",
    "NG0127:138": "bsam med brjod bral chos dbyings sgra //",
    "NG0127:139": "brjod pas rig pa'i ye shes rnyed mi 'gyur //",
    "NG0127:140": "ma btsal rang bzhag bde chen rgyas thebs na //",
    "NG0127:141": "thams cad ye shes bde mchog phyag rgyar gsal //",
    "NG0127:142": "stong min mi stong ma yin dbu ma min //",
    "NG0127:143": "gang yin de yin bdag gzhan gang yang min //",
    "NG0127:144": "bsam pa kun zad sbyor ba'i 'du shes med //",
    "NG0127:145": "stong zhingarang gsal rang rig bde mchog dbyings //",
    "NG0127:146": "rgya gsum dbyings la thebs pas 'da' mi srid //",
    "NG0127:147": "sku gsum dbyings la brda' phrad 'bral du med //",
    "NG0127:148": "ma rnyogs dngas mar gsal bas sgrib pa med //",
    "NG0127:149": "ma yengs rang bzhin gsal bas sangs rgyas yin //",
    "NG0127:150": "yengs med 'khor los sgrib pa rnam par gcod //",
    "NG0127:151": "rnyog dang ma rnyog rtog pas ma rnyog ste //",
    "NG0127:152": "ma rnyog rnyog dus bzhi yis mi phye la //",
    "NG0127:153": "dus tshod nges 'dzin bde mchog gdams ngag bzhin //",
    "NG0127:154": "rnyog dang ma rnyog gnyis ka bsal gyur na //",
    "NG0127:155": "dam pa'i dgongs pa lhun gyis grub nges pas //",
    "NG0127:156": "rnyog ma bsal zhing dngas ma blang du med //",
    "NG0127:157": "sdig gsum bde bar gcig pas 'khor ba'i 'jigs pa med //",
    "NG0127:158": "lhun grub nyams su myong bas 'bras bu re dogs med //",
    "NG0127:159": "rig pa'i cho 'phrul nyid la rtsol bsgrub bya mi dgos //",
    "NG0127:160": "zhes gsungs so //",
    "NG0127:161": "snying po don gyi rgyud las /",
    "NG0127:162": "ma btsal lhun gyis grub pa'i lung phog pa'i le'u ste gnyis pa'o //",
    "NG0127:165": "//  de nas yang bcom ldan 'das rig pa'i rgyal po des /",
    "NG0127:166": "thams cad gtan la phebs pa'i ting nge 'dzin la gnas pa 'di skad gsungs so //",
    "NG0127:167": "'dus pa chen po'i rnal 'byor pa //",
    "NG0127:168": "rang sems rdzogs pas rang bzhin gsal //",
    "NG0127:169": "sgra dang tshad ma gtan tshigs kyis //",
    "NG0127:170": "brjod bral gtan la phebs pa med //",
    "NG0127:171": "ma bcos rig pa'i gtan tshigs kyis //",
    "NG0127:172": "ma brjod don gyi ngo bo mtshon //",
    "NG0127:173": "chu yi rang bzhin gsher ba ltar //",
    "NG0127:174": "rig pa nyams su shes par bya //",
    "NG0127:175": "ji bzhin rtogs pa'i nyams med na //",
    "NG0127:176": "tshig gi brda' tshig @#//",
    "NG0127:177": "gang brjod kyang *//",
    "NG0127:178": "brda' sgo rtog pa'i rjes su 'brangs //",
    "NG0127:179": "bden bral rnam rtog lcags kyis bsdams //",
    "NG0127:180": "rang byung rig pa'i thig le yis //",
    "NG0127:181": "ma khyab pa yi chos med pas //",
    "NG0127:182": "spro bsdu bral lo dbyings la rdzogs //",
    "NG0127:183": "bde chen rig pa rdo rje'i lung *//",
    "NG0127:184": "ma bcos rang gsal dbyings su rdzogs //",
    "NG0127:185": "de la der gzhag der bzhag na //",
    "NG0127:186": "'bad pa med pa lhun gyis grub //",
    "NG0127:187": "ma btsal lhun gyis grub pa'i phyir //",
    "NG0127:188": "dper na nyi ma'i 'od dang mtshungs //",
    "NG0127:189": "ma bcos sems kyi rang bzhin dang *//",
    "NG0127:190": "ci bzhin rig pa'i gtan tshigs kyis //",
    "NG0127:191": "de nyid ma yin gzhan min te //",
    "NG0127:192": "gnyis med rig pa dus gcig rdzogs //",
    "NG0127:193": "kun rdzogs bde chen yangs dog med //",
    "NG0127:194": "rang sems lhun grub snying po ni //",
    "NG0127:195": "nyams myong rig pa dpe bzhin ltar //",
    "NG0127:196": "'od gsal 'du shes rnam bral bas //",
    "NG0127:197": "rang gsal rig pa dbyings la rdzogs //",
    "NG0127:198": "brgyud pa thabs kyi 'phrul tshig gis //",
    "NG0127:199": "rang byung 'od gsal bde chen la //",
    "NG0127:200": "gnyis med don las mi g.yo yang *//",
    "NG0127:201": "ma btsal lhun gyis grub pa'i mtshon //",
    "NG0127:202": "thams cad rtogs pa'i thabs yin pas //",
    "NG0127:203": "gang ltar bde ba'i don la 'dzud //",
    "NG0127:204": "mthun 'jug spyod pa rgya mtsho ni //",
    "NG0127:205": "'dul ba'i thabs la bstan pa yin //",
    "NG0127:206": "rim pa'am dus gcig khyad par ni //",
    "NG0127:207": "rtogs pa'i khyad par che chung gis //",
    "NG0127:208": "dngos po gcig la dbye ba yin //",
    "NG0127:209": "gnyis med don du gsal bar gcig /",
    "NG0127:210": "'dul thabs theg pa bsam yas pa //",
    "NG0127:211": "rang byung theg pa'i snying por gcig /",
    "NG0127:212": "rang byung rig pa mthun pa med //",
    "NG0127:213": "bstan pa rgya mtsho thugs la rdzogs //",
    "NG0127:214": "dngos de thabs kyis ma mtshon na //",
    "NG0127:215": "rang byung gcig gis khyab gnas kyang *//",
    "NG0127:216": "rgyal po'i phrug gu 'khyams pa ltar //",
    "NG0127:217": "rang gi mtshan nyid ma rtogs so //",
    "NG0127:218": "'di ltar rang bzhin gcig pa la //",
    "NG0127:219": "bsam pa'i stobs kyis so sor phye //",
    "NG0127:220": "don dang 'brel pa'i pra khrid kyis //",
    "NG0127:221": "brjod bral sems kyi phyag rgya rtogs //",
    "NG0127:222": "nges pa'i don la de ma thag /",
    "NG0127:223": "skal ldan 'bad pa med par grol //",
    "NG0127:224": "bde mchog don las ma 'das pas //",
    "NG0127:225": "ma btsal mthar phyin sems kyi lam //",
    "NG0127:226": "rim pa med par dus gcig 'jug /",
    "NG0127:227": "rig pa sems kyi rtsal rdzogs pas //",
    "NG0127:228": "ma btsal lhun grub phyogs ris med //",
    "NG0127:229": "gang la phyogs ris rtsol med pas //",
    "NG0127:230": "rang byung phyogs med rang gsal la //",
    "NG0127:231": "rgyu med rkyen med byang chub sems //",
    "NG0127:232": "ma bsags lhun rdzogs dus gcig rdzogs //",
    "NG0127:233": "rang byung 'od kyis khyab par gdal //",
    "NG0127:234": "thugs rje'i byin rlabs 'gro 'ong med //",
    "NG0127:235": "theg gcig sems nyid rdzogs lung la //",
    "NG0127:236": "ma lus dri med rnam dag la //",
    "NG0127:237": "ma lus bya zin lhun gyis grub //",
    "NG0127:238": "ma bcos ma btsal lhun gyis grub //",
    "NG0127:239": "'jug stong mi gnas bsam pas stongs //",
    "NG0127:240": "ma zhi rang bzhag grol ba'i lung *//",
    "NG0127:241": "gang bslad rnam rtog rtsol bas bcings //",
    "NG0127:242": "rgyu ba rig pa'i sems dang bral //",
    "NG0127:243": "ma btsal ma bsgrubs thabs kyi @#//",
    "NG0127:244": "gnas //",
    "NG0127:245": "yengs pa med do ci dgar zhog /",
    "NG0127:246": "mi spro mi bsdu yan du khye //",
    "NG0127:247": "ma bsgoms yal bar bzhag pas rtogs //",
    "NG0127:248": "mi bsam mi spyod yul ma tshol //",
    "NG0127:249": "rgyu'o chags bral byang chub sems //",
    "NG0127:250": "ma bcos sny-ing po don gyi rgyud //",
    "NG0127:251": "gsal dang mi gsal dam pa dang *//",
    "NG0127:252": "tha mal 'du shes rnam par bcad //",
    "NG0127:253": "ces gsungs so //",
    "NG0127:254": "snying po don gyi rgyud las /",
    "NG0127:255": "lung gsum ma bcos pa gtan la phab pa'i le'u ste gsum pa'o //",
    "NG0127:258": "//  de nas bcom ldan 'das rang byung rig pa'i rgyal po des /",
    "NG0127:259": "rnam dag gsal ba'i ting nge 'dzin la snyoms par zhugs nas 'di skad ces gsungs so //",
    "NG0127:260": "rang bzhin mi gnas byang chub sems //",
    "NG0127:261": "log rtog sum brgya drug cu yis //",
    "NG0127:262": "med las yod pa'i tshul 'gyur bas //",
    "NG0127:263": "zhen pa'i 'jig rten theg pa gnas //",
    "NG0127:264": "bskyed pa med pa'i byang chub sems //",
    "NG0127:265": "'jig pa med pa nam mkha' 'dra //",
    "NG0127:266": "gang la'ang mi brten rtog dpyod 'das //",
    "NG0127:267": "ma bcos rdzogs pa'i theg par gsungs //",
    "NG0127:268": "gtan la phebs pa'i lung bcu yis //",
    "NG0127:269": "rang bzhin gcig tu gsal bar ston //",
    "NG0127:270": "lung gsum 'dus pa'i snying po 'di //",
    "NG0127:271": "rtsa gsum kun 'dus gsang ba'i gter //",
    "NG0127:272": "rang byung sems nyid klong gdal bas //",
    "NG0127:273": "rnam par dbye ba'i chos med pas //",
    "NG0127:274": "rol pa'i yon tan khyad par gyis //",
    "NG0127:275": "klong dgu sems nyid bstan par 'chad //",
    "NG0127:276": "lta ba rang byung rdzogs pa'i lung *//",
    "NG0127:277": "ma lus kun 'dus rnam par dag /",
    "NG0127:278": "thig le gcig tu kun rdzogs pas //",
    "NG0127:279": "rang byung snying po gcig la rol //",
    "NG0127:280": "gsang ba'i thig le kun gyi dbyings //",
    "NG0127:281": "mu mtha' med par rang bzhin gnas //",
    "NG0127:282": "thams cad gsang ba rang byung sems //",
    "NG0127:283": "rang rig ma rig rnam par dag /",
    "NG0127:284": "rtog 'phyugs rig pa'i 'du shes spangs //",
    "NG0127:285": "rig pa ting 'dzin gter gyi lung *//",
    "NG0127:286": "re dogs med pa'i dbyings la rol //",
    "NG0127:287": "rang rig yul dbyings la mi gos //",
    "NG0127:288": "kun bzang stong nyid ma bcos pas //",
    "NG0127:289": "kun bzang thabs kyi khyad par kun //",
    "NG0127:290": "ma 'dres gsal bar rdzogs pa'i phyir //",
    "NG0127:291": "mkha' la gza' skar bkram pa 'dra //",
    "NG0127:292": "thig le gcig tu kun rdzogs pas //",
    "NG0127:293": "bya btsal med pa'i gdeng chen bcu //",
    "NG0127:294": "rang bzhin bcu la rtsol med pas //",
    "NG0127:295": "'khor lo bsgyur rgyal sa 'dzin ltar //",
    "NG0127:296": "yang rab rgyal sras skal ldan la //",
    "NG0127:297": "thabs kyis bstan pas go ba yin //",
    "NG0127:298": "ma bcos thabs kyi gdeng gsum gyis //",
    "NG0127:299": "ye shes gsal bar mtshams sbyar na //",
    "NG0127:300": "kun kyang de nyid gsum 'dus pas //",
    "NG0127:301": "'dis kyang brda don 'grol ba yin //",
    "NG0127:302": "thams cad sems nyid lta 'phrang bcad //",
    "NG0127:303": "rol pa'i khyad par cir dbye ba //",
    "NG0127:304": "ma rtogs log pa'i grong khyer ba //",
    "NG0127:305": "rang byung rdzogs pa'i yon tan te //",
    "NG0127:306": "rtsol bsgrub med pa'i thabs chen gyis //",
    "NG0127:307": "yengs pa med pa'i dgongs pa gtugs //",
    "NG0127:308": "rig gsum mtshon pa'i tshul sbyor bas //",
    "NG0127:309": "ma bcos rdzogs pa'i rang bzhin @#//",
    "NG0127:310": "nyid //",
    "NG0127:311": "ji srid rtog pa rgyu yi bar //",
    "NG0127:312": "de sr-id bsam gyis mi khyab pa //",
    "NG0127:313": "bsam pa'i dbang du bstan pa yin //",
    "NG0127:314": "de dag legs par shes bya ba //",
    "NG0127:315": "rtsol med rang bzhin lhun grub pa //",
    "NG0127:316": "kun rdzogs ye khyab rmad du grags //",
    "NG0127:317": "ma bcos ma sbyangs dus gcig rdzogs //",
    "NG0127:318": "rnam pa'i rtsol ba blo la gang snang ba //",
    "NG0127:319": "ma bcos lhun gyis grub pa'i rang bzhin yin //",
    "NG0127:320": "su zhig rig pa 'phrul gyi lde mig gis //",
    "NG0127:321": "rang byung thabs kyi dkyil 'khor sgo phye nas //",
    "NG0127:322": "ma btsal rang byung lhun grub bde mchog mthong *//",
    "NG0127:323": "dus gsum 'du 'bral med pa rig pa'i gter //",
    "NG0127:324": "ma bcos lhun gyis grub pas btsal du med //",
    "NG0127:325": "dmigs pa'i 'du shes chad pas yengs su med //",
    "NG0127:326": "rang byung gcig la rnam pa bgrang du med //",
    "NG0127:327": "gnyis med thig ler gnas pas bgrod du med //",
    "NG0127:328": "'gro don sems su gsal bas byas pa zin //",
    "NG0127:329": "ma lus lhun gyis rdzogs pas 'bras mi bsgrub //",
    "NG0127:330": "ma skyes rnam par dag pas sgrib mi sbyang *//",
    "NG0127:331": "ma byas rang bzhin rdzogs pas phrin las bral //",
    "NG0127:332": "'di nyid rtogs pas kun 'grub kun rdzogs pas //",
    "NG0127:333": "rdzogs chen thig le gcig tu gnas par bshad //",
    "NG0127:334": "ces gsungs so //",
    "NG0127:335": "snying po don gyi rgyud las /",
    "NG0127:336": "byang chub sems rtogs par bya ba'i thabs dang rtogs pa'i tshul bstan pa'i le'u ste bzhi pa'o //",
    "NG0127:339": "//  de nas yang bcom ldan 'das rang byung rig pa'i rgyal po des /",
    "NG0127:340": "bde ba chen po'i ting nge 'dzin la snyoms par zhugs nas 'di skad ces gsungs so //",
    "NG0127:341": "bde ba chen po ngang gis gsal ba'i thugs //",
    "NG0127:342": "gnyis med ngang la ma lus kun rdzogs pas //",
    "NG0127:343": "snying po'i snying po rang bzhin stong pa'i lam //",
    "NG0127:344": "bde chen nam mkha'i mtha' mnyam pa yi ro //",
    "NG0127:345": "snying po mchog ste don la rdzogs par gnas //",
    "NG0127:346": "ma skyes 'od gsal bde ba nyid rtogs na //",
    "NG0127:347": "bde mchog nam mkha'i khams su mi shong ngo *//",
    "NG0127:348": "yangs so che'o thig le gcig gi ngang *//",
    "NG0127:349": "snying po gcig la rtogs tshul mtha' yas pas //",
    "NG0127:350": "'bras bu khyad par grangs las 'das par gsungs //",
    "NG0127:351": "ma skyes snying po sgro skur med pa'i dbyings //",
    "NG0127:352": "sangs rgyas sems can ma skyes snying por mthong *//",
    "NG0127:353": "snying po ma mthong rdzogs pa'i sems nyid mthong *//",
    "NG0127:354": "mthar thug med cing dbyings la bri ba med //",
    "NG0127:355": "rang byung bde chen don 'di khyad par 'phags //",
    "NG0127:356": "sgra brjod tshig la dga' bas don mi rtog /",
    "NG0127:357": "snying po'i snying po bsam brjod cir mi dmigs //",
    "NG0127:358": "ma bsams bsam pa gnyis med gcig gi mtha' //",
    "NG0127:359": "mtha' dang dbus la mi gnas mngon rtogs bral //",
    "NG0127:360": "mi rtog mi bsam de bzhin nyid la gnas //",
    "NG0127:361": "bde chen rang rig cir yang mi rtog pa //",
    "NG0127:362": "rtsol bral rig pa'i dbyings la gnas //",
    "NG0127:363": "bde mchog gsang ba'i thig le nyid //",
    "NG0127:364": "nam mkha' khyab pa'i tshul du gnas //",
    "NG0127:365": "ma skyes snying po byang chub sems //",
    "NG0127:366": "'du 'bral med pa'i ngang la @#//",
    "NG0127:367": "bzhugs //",
    "NG0127:368": "rang byung byang chub snying po la //",
    "NG0127:369": "ma btsal ma bsgrubs rang bzhin bzhag /",
    "NG0127:370": "gang dag ye shes ngang yin yang *//",
    "NG0127:371": "bsam pa'i ngo la phyin ci log /",
    "NG0127:372": "smig rgyu la ni chu blo bzhag /",
    "NG0127:373": "don la bzhag blang med na yang *//",
    "NG0127:374": "brtags pa'i 'du shes bsam mi khyab //",
    "NG0127:375": "byang chub sems kyi rang bzhin ni //",
    "NG0127:376": "kun dang rig pa dus mnyam pas //",
    "NG0127:377": "gang dag rig pa med par gnas //",
    "NG0127:378": "'di dag 'di ltar bde mchog yin //",
    "NG0127:379": "ma bcos snying po mchog gi don //",
    "NG0127:380": "ma btsal rang byung mchog gi shes //",
    "NG0127:381": "rang 'bar btsal med rig pa'i sems //",
    "NG0127:382": "gsal ba'i mar me'i 'du shes med //",
    "NG0127:383": "rgyu ba med pa'i tshul gyis dbye //",
    "NG0127:384": "phyag rgya chen pos kun thebs pas //",
    "NG0127:385": "mtshan ma'i rtog pa g.yo mi 'gyur //",
    "NG0127:386": "rang bzhin 'khor lor ye brten pas //",
    "NG0127:387": "rig pa'i dkyil 'khor bskyed du med //",
    "NG0127:388": "ye shes 'bar ba'i bzhugs gnas la //",
    "NG0127:389": "rang byung sgrib med gsal bas brgyan //",
    "NG0127:390": "dus gsum rgyal ba'i rang bzhin pas //",
    "NG0127:391": "gnyis med ngang la don kun rdzogs //",
    "NG0127:392": "rang byung rig pa'i rgyal po la //",
    "NG0127:393": "dran 'byung rig pa'i 'du shes med //",
    "NG0127:394": "sngags dang phyag rgya mchod pa dang *//",
    "NG0127:395": "dka' spyad cher byas ma lus pa //",
    "NG0127:396": "btsal med log pa'i ri bo 'dis //",
    "NG0127:397": "bdag nyid 'ching 'gyur ci zhig bya //",
    "NG0127:398": "bya ba ma lus kun btang la //",
    "NG0127:399": "ma byas ma btsal cir mi 'dzin //",
    "NG0127:400": "'du shes med par rang bzhin zhog /",
    "NG0127:401": "rang byung bder bzhag grol bar 'gyur //",
    "NG0127:402": "stong nyid ma bcos gsang ba'i klong *//",
    "NG0127:403": "ma btsal rang bzhin bzhag pas go /",
    "NG0127:404": "goms pa rig pa'i don la 'jug /",
    "NG0127:405": "bde med btang snyoms tha mal sems //",
    "NG0127:406": "'dod chags bde mchog ro dang ldan //",
    "NG0127:407": "ye shes 'od gsal bde chen po //",
    "NG0127:408": "ma lus sems nyid dri ma med //",
    "NG0127:409": "rang bzhin dag pa'i sems nyid la //",
    "NG0127:410": "ma btsal de bzhin cha snyoms na //",
    "NG0127:411": "rang byung bde mchog rgya yis btab //",
    "NG0127:412": "don la mi g.yo rig pa gsal //",
    "NG0127:413": "theg chen sems nyid rdzogs pa la //",
    "NG0127:414": "sa bgrod lam la ltos mi 'cha' //",
    "NG0127:415": "rtsol du med de lhun gyis grub //",
    "NG0127:416": "bsgrub tu med do ye sangs rgyas //",
    "NG0127:417": "zhes gsungs so //",
    "NG0127:418": "snying po don gyi rgyud las /",
    "NG0127:419": "rang byung rdzogs pa'i le'u ste lnga pa'o //",
    "NG0127:422": "//  de nas yang de bzhin gshegs pa rang byung rig pa'i rgyal pos /",
    "NG0127:423": "nyid kyi rang bzhin kun tu gsal bar mdzad de /",
    "NG0127:424": "'di skad ces gsungs so //",
    "NG0127:425": "dus gsum rgyal ba kun gyi yang mes pa //",
    "NG0127:426": "rig pa'i rgyal po rang byung byang chub sems //",
    "NG0127:427": "lhun rdzogs bde chen sems nyid rdzogs pa nyid //",
    "NG0127:428": "dus gsum rgyal ba nga nyid rdzogs sangs rgyas //",
    "NG0127:429": "ma bcos byang chub sems la nga zhugs pas //",
    "NG0127:430": "ma mthong mi thar 'khor ba'i 'dam du zin //",
    "NG0127:431": "ma btsal lhun gyis grub par rang bzhag pa //",
    "NG0127:432": "skal ldan rgyal sras mi yi thugs su 'gyur /",
    "NG0127:433": "zhes gsungs so //",
    "NG0127:434": "de nas byang chub sems dpa' rig pa'i rdo rjes zhus pa //",
    "NG0127:435": "kye dus @#//",
    "NG0127:436": "gsum rgyal ba'i rang bzhin sku gsung thugs //",
    "NG0127:437": "rang byung rig pa'i rgyal po ston pa khyod //",
    "NG0127:438": "nyid kyi thugs gcig rang byung ye shes nyid //",
    "NG0127:439": "dgongs pa'i don 'di nyid kyis ji ltar rtogs //",
    "NG0127:440": "zhes so //",
    "NG0127:441": "rig pa'i rgyal po chen pos lan slar gsungs pa //",
    "NG0127:442": "kun gyi rang bzhin bde mchog phyag rgya 'di //",
    "NG0127:443": "ma lus dgongs pa'i ngang la kun 'dus pas //",
    "NG0127:444": "bsam zhing dpyad pa'i 'du shes mi gnas te //",
    "NG0127:445": "rang byung 'od kyis kun la khyab par gsal //",
    "NG0127:446": "kun gyi rang bzhin snying po kun 'dus pa //",
    "NG0127:447": "gsang ba chen po ma bcos sgro skur zhi //",
    "NG0127:448": "rang bzhin ma yin tshad ma kun dang bral //",
    "NG0127:449": "bdag nyid ma yin lhun rdzogs kun gyi snying po 'di //",
    "NG0127:450": "gang yang ma yin med pa'i snying po yod //",
    "NG0127:451": "ma byas rang bzhin rdzogs pa'i yon tan gyis //",
    "NG0127:452": "thugs rje rtsol med nyi ma'i 'od ltar 'char //",
    "NG0127:453": "rang byung gcig la theg pa kun rdzogs pas //",
    "NG0127:454": "tshig gcig rtogs pas don kun rdzogs pa'i bdag /",
    "NG0127:455": "ma sbyangs mi gnas bde mchog ji bzhin gnas //",
    "NG0127:456": "ma btsal rang bzhin bzhag na bsam pa zad //",
    "NG0127:457": "yengs med thabs kyis gnas na bcings pa grol //",
    "NG0127:458": "mtha' dbus phyi nang med pa chos kyi dbyings //",
    "NG0127:459": "rang bzhin dag pa'i don la bsgom du med //",
    "NG0127:460": "ma yengs yal bar bzhag pas rang bzhin goms //",
    "NG0127:461": "rol pa'i phyag rgya gcig pas dgag tu med //",
    "NG0127:462": "nyon mongs ye shes rang gsal spang bsgrub med //",
    "NG0127:463": "lam la mi bgrod sa la mi sbyang zhing *//",
    "NG0127:464": "lhun grub ye shes ngang las 'da' mi srid //",
    "NG0127:465": "mkha' mnyam rgyal po kun gyi re ba bskang *//",
    "NG0127:466": "ma lus thig le gcig pas dbyings la rdzogs //",
    "NG0127:467": "mi skye mi 'gag mi rtsol de bzhin nyid //",
    "NG0127:468": "theg mchog snying po 'di la kun rdzogs pas //",
    "NG0127:469": "byas pa med par rang bzhin lhun gyis rdzogs //",
    "NG0127:470": "rtog dpyod 'das pa kun gyi yul la rol //",
    "NG0127:471": "brda' dang tha snyad rjes 'brang rig pa yis //",
    "NG0127:472": "ma bcos snying po byang chub sems mi rtogs //",
    "NG0127:473": "gang la zhen cing brtag pa de btang la //",
    "NG0127:474": "gnyis med gnyis 'dzin rtog pas ma 'ching zhig /",
    "NG0127:475": "ma bsams rang bzhin bzhag pas sgrib pa 'byang *//",
    "NG0127:476": "mun pa ye nas dag pas bsal mi dgos //",
    "NG0127:477": "lhun gyis grub pas gzhan la gsol mi 'debs //",
    "NG0127:478": "rang la rdzogs pas mi bsnyeg mi bgrod de //",
    "NG0127:479": "ma byas rang bzhin gnas pas 'di nyid rdzogs //",
    "NG0127:480": "bya ba mi dgos mi btsal mi bsgrub cing *//",
    "NG0127:481": "dge sdig mi 'byed ye nas gos pa med //",
    "NG0127:482": "ma chags thabs kyi spyod pa kun sbyar nas //",
    "NG0127:483": "nyes med rgyal ba'i zhing khams rmad du byung *//",
    "NG0127:484": "rang byung gsal ba'i snying po thams cad rdzogs //",
    "NG0127:485": "gang yang ma bkag 'gro ba 'dul mdzad pa'i //",
    "NG0127:486": "gang ltar yin pa'i rang bzhin de ltar gnas //",
    "NG0127:487": "'od gsal rang byung sems la gnyis med pas //",
    "NG0127:488": "dpyad dang bsgom rtsol ma lus 'khrul pa yin //",
    "NG0127:489": "ma btsal lhun gyis grub @#//",
    "NG0127:490": "pa'i mdzad spyod do //",
    "NG0127:491": "rang byung rdzogs pa'i snying po 'di rig na //",
    "NG0127:492": "sgrib dang mi sgrib cis ni yongs ma gsungs /",
    "NG0127:493": "snying po don gyi rgyud las /",
    "NG0127:494": "bde mchog phyag rgyar spyad pa'i le'u ste drug pa'o //",
    "NG0127:497": "//  de nas yang bcom ldan 'das rig pa'i rgyal po des /",
    "NG0127:498": "ma byas rang bzhin rdzogs pa zhes bya ba 'di gsungs so //",
    "NG0127:499": "sems nyid rang byung legs par nyid dbang sgyur //",
    "NG0127:500": "rang byung klong gdal kun la dbang thob pas //",
    "NG0127:501": "legs pa'i rgyal po lhun rdzogs bde chen dbang *//",
    "NG0127:502": "bskur thob rag ma las pa dbang gi klong *//",
    "NG0127:503": "rang sems rdzogs pa yongs rdzogs gsal 'gyur bas //",
    "NG0127:504": "phyag rgya'i dkyil 'khor dbang la rag ma las //",
    "NG0127:505": "ma brjod snying po'i ngang la kun rdzogs pas //",
    "NG0127:506": "sngags tshig bde ba'i dbang la ltos pa med //",
    "NG0127:507": "mtshan ma kun bral rang sems rdzogs pa la //",
    "NG0127:508": "rdzas dang ting 'dzin don la rtsol ba med //",
    "NG0127:509": "rgyal thabs spyi blugs tshangs pa'i dbang chen gyis //",
    "NG0127:510": "ma bskur rang bzhin rdzogs pa 'di rtogs pas //",
    "NG0127:511": "dbang mchog lhun grub bde la gnas par 'gyur //",
    "NG0127:512": "rig pa'i rgyal po kun la dbang bsgyur bas //",
    "NG0127:513": "rnam rtog mtshan ma'i dbang la rten mi 'cha' //",
    "NG0127:514": "dbang gi dbang mchog zab mo rdzogs pa'i dbang *//",
    "NG0127:515": "rtog pas ma bskur lhun rdzogs ye sangs rgyas //",
    "NG0127:516": "'dus byas ma yin skyai 'jig med pa'i dbang */",
    "NG0127:517": "rim bgrod ma yin dus gcig rdzogs pa'i dbang *//",
    "NG0127:518": "rtog pas bsgrub mi dgos te rang bzhin rdzogs //",
    "NG0127:519": "ye thob rang bzhin thig ler rdzogs pa'i don //",
    "NG0127:520": "brjod bral mtshon pas dga' ba'i ye shes yin //",
    "NG0127:521": "'jig med rang bzhin gsal ba'i ye shes te //",
    "NG0127:522": "dmigs bral mtshan ma med pa'i shes rab yin //",
    "NG0127:523": "ma lus lhun grub mi 'da' phyag rgyas gdab //",
    "NG0127:524": "ma lhun gyis rdzogs pa'i dbang bzhi pa //",
    "NG0127:525": "rig pa rtsal gyi dbang la bder nos shig /",
    "NG0127:526": "rig pa rtsal gyis thob dang gdams ngag dus kyis thob //",
    "NG0127:527": "skal med brgyud pas thob pa'i thabs nyid kyis //",
    "NG0127:528": "ci rigs rang byung ngang la thabs kyis bzhag /",
    "NG0127:529": "rin chen 'phrul gyi me long sems la dgram //",
    "NG0127:530": "rna brgyud gdams ngag legs par snying la sgoms //",
    "NG0127:531": "rgya rtags gdab la yun du legs par bcang *//",
    "NG0127:532": "zhes gsungs so //",
    "NG0127:533": "snying po don gyi rgyud las /",
    "NG0127:534": "rig pa rtsal gyi dbang gi le'u ste bdun pa'o //",
    "NG0127:537": "//  de nas bcom ldan 'das rtsol bral rig pa'i rgyal po des /",
    "NG0127:538": "thabs chen bsgrub pa'i le'u 'di gsungs so //",
    "NG0127:539": "ye shes klung du zhugs pa'i rnal 'byor pas //",
    "NG0127:540": "bka' rtags phyag rgya ldan pa'i skye bo la //",
    "NG0127:541": "rang byung rig pa bde mchog sems kyi dal //",
    "NG0127:542": "rin chen lde mig mtshon pas sgo dbye bstan //",
    "NG0127:543": "bsrung bral rig pa'i dam tshig rig pa gsum //",
    "NG0127:544": "legs par phog la mi 'da' nan tan bya //",
    "NG0127:545": "rang bzhin lhun @#//",
    "NG0127:546": "rdzogs bde mchog dbang kun bskur //",
    "NG0127:547": "rtogs pas lhun grub rdzogs pas bsrungs pa yin //",
    "NG0127:548": "de nas lung gsum rig pa'i gter sgo dbye //",
    "NG0127:549": "rtsol dang mi rtsol drang lung nges lung gis //",
    "NG0127:550": "rnam rtog sems nyid lung de rtogs par 'gyur //",
    "NG0127:551": "rang byung gsal ba'i don las ma yengs shar //",
    "NG0127:552": "spyod lam gang yang bde mchog nyid du gsal //",
    "NG0127:553": "lam la ma bgrod sa la mi sbyang ste //",
    "NG0127:554": "snying por rang byung rdzogs pa lhun gyis gnas //",
    "NG0127:555": "chos kun snying po byang chub sems gcig la //",
    "NG0127:556": "rnam grangs tha snyad dbye ba mi gnas te //",
    "NG0127:557": "de dag legs par rtogs pa'i thabs nyid phyir //",
    "NG0127:558": "rna brgyud gdams ngag don gyis legs par dgrol //",
    "NG0127:559": "rtsa ba gcig tu dril la mnyam par brtags //",
    "NG0127:560": "rnam par phye bas don nyid rtogs par bya //",
    "NG0127:561": "legs par rtogs pa'i don la gcig tu gnas //",
    "NG0127:562": "zhes gsungs so //",
    "NG0127:563": "snying po don gyi rgyud las /",
    "NG0127:564": "thabs chen bsgrub pa'i le'u ste brgyad pa'o //",
    "NG0127:567": "//  de nas yang bcom ldan 'das rang byung rig pa'i",
    "NG0127:568": "rgyal pos chos thams cad gnyis su med pa las",
    "NG0127:569": "/ 'da' ba med pa 'di gsungs so //",
    "NG0127:570": "dus gsum rgyal ba thams cad kyi //",
    "NG0127:571": "rang bzhin rig pa'i dam tshig gsum //",
    "NG0127:572": "rang byung rdzogs pa'i rang bzhin la //",
    "NG0127:573": "ye nas rdzogs te ngo bor gnas //",
    "NG0127:574": "rang byung rdzogs pa'i dam med na //",
    "NG0127:575": "mtshan ma'i dam tshig gol ba'i lam //",
    "NG0127:576": "mi 'da' rdzogs pa'i dam tshig gsum //",
    "NG0127:577": "yengs pa med par ci dgar zhog /",
    "NG0127:578": "dus gsum rgyal bas gsungs pa'i sgo //",
    "NG0127:579": "'gro 'dul dam tshig mtha' yas pa //",
    "NG0127:580": "rtogs pa'i don la gcig las med //",
    "NG0127:581": "'di yang ma bcos rang bzhin lung *//",
    "NG0127:582": "rang bzhin gsum dang thig ler gcig /",
    "NG0127:583": "rgyas ma thebs pa'i chos med pas //",
    "NG0127:584": "sus kyang 'da' bar yod pa min //",
    "NG0127:585": "ma nor snying po'i dam tshig la //",
    "NG0127:586": "ma yengs gsal bar dran pa yis //",
    "NG0127:587": "gsal ba mthar phyin sems dkyil 'khor //",
    "NG0127:588": "bde mchog mnyam pa'i sems kyis bstan //",
    "NG0127:589": "kun 'byung rig pa'i dkyil 'khor nyid //",
    "NG0127:590": "yongs rdzogs mi 'gyur dam pa'i don //",
    "NG0127:591": "mi 'da' legs par bstan par bya //",
    "NG0127:592": "dus gsum mi 'gyur sems kyis bzung *//",
    "NG0127:593": "dam tshig rdo rje brda yi lung *//",
    "NG0127:594": "gdams pa'i tshig gis gsal bar shes //",
    "NG0127:595": "lhun rdzogs bde mchog dam tshig la //",
    "NG0127:596": "'dar med don rtogs rang bzhin bzhugs //",
    "NG0127:597": "don dang rang bzhin mtshon pa nyid //",
    "NG0127:598": "ma bcos pa dang goms pa dang *//",
    "NG0127:599": "mtshon pa'i sgra yi dam tshig gis //",
    "NG0127:600": "rang gi don la 'da' mi srid //",
    "NG0127:601": "dam pa rnams kyi snying po nyid //",
    "NG0127:602": "dgongs pa rang byung rig pa rdzogs //",
    "NG0127:603": "chu dang rgya mtsho'i rang bzhin ltar //",
    "NG0127:604": "dbyer med ye 'byams rmad du grags //",
    "NG0127:605": "dus gcig snying po rdzogs pa'i lung *//",
    "NG0127:606": "rang byung gcig pas khyad par med //",
    "NG0127:607": "lhag ma med pas yongs su rdzogs //",
    "NG0127:608": "ma btsal lhun rdzogs dam tshig yin //",
    "NG0127:609": "ye shes @#//",
    "NG0127:610": "phyag rgya'i rgyasabatab pas //",
    "NG0127:611": "rim med rang byung ye sangs rgyas //",
    "NG0127:612": "zhes gsungs so //",
    "NG0127:613": "snying po don gyi rgyud las /",
    "NG0127:614": "'dar med rig pa mchog gi le'u ste dgu pa'o //",
    "NG0127:617": "//  de nas yang bcom ldan 'das de bzhin gshegs pa rig pa'i rgyal po des /",
    "NG0127:618": "sbyang zhing bgrod du med pa'i don 'di gsungs so //",
    "NG0127:619": "byang chub sems kyi rang bzhin la //",
    "NG0127:620": "rgyu rkyen 'jug pa'i rim med pas //",
    "NG0127:621": "log par rtog pas btags dbang gis //",
    "NG0127:622": "bgrang med don la grangs su bgrang *//",
    "NG0127:623": "bgrod med gcig la rtsol bar bgrod //",
    "NG0127:624": "rim med don la rim par bltas //",
    "NG0127:625": "snying po gcig la mthong tshul gyis //",
    "NG0127:626": "bgrod pa'i lam tshul bsam mi khyab //",
    "NG0127:627": "snying po gcig la cir bgrod kyang *//",
    "NG0127:628": "bgrod bral rdzogs pa'i don mi rnyed //",
    "NG0127:629": "kun rdzogs gdal ba chos kyi dbyings //",
    "NG0127:630": "mu mtha' med par dus gcig rdzogs //",
    "NG0127:631": "bgrod med rig pa lhun rdzogs pa //",
    "NG0127:632": "lam lnga sa bcu rtog pa'i grangs //",
    "NG0127:633": "ma btsal rang bzhin lhun grub pas //",
    "NG0127:634": "rtsol ba'i theg pa log pa'i chos //",
    "NG0127:635": "dus gcig rdzogs pa rim par med //",
    "NG0127:636": "rang gsal 'od la rtag tu bzhugs //",
    "NG0127:637": "ting 'dzin rnam par bsgom du med //",
    "NG0127:638": "'bras bu'i bdag tu lhun grub pas //",
    "NG0127:639": "sangs rgyas sems can dbye bas stongs //",
    "NG0127:640": "kun kyang rang byung snying po'i lam //",
    "NG0127:641": "ma bgrod dus gcig rdzogs pa'i gnas //",
    "NG0127:642": "mkha' la bgrod med kun khyab ltar //",
    "NG0127:643": "theg chen sems nyid rdzogs pa'i lam //",
    "NG0127:644": "ma khyab ma lus chos med pas //",
    "NG0127:645": "ma bgrod 'bras bu rang bzhin rdzogs //",
    "NG0127:646": "lam med rim med sems kyi lam //",
    "NG0127:647": "'du shes med pas gsal ba'i yid //",
    "NG0127:648": "bsam dpyad med pas klung du 'jug /",
    "NG0127:649": "rnam pa rang bzhin mtshan nyid gsum //",
    "NG0127:650": "sku gsum dus gcig rdzogs pa'i phyir //",
    "NG0127:651": "tshogs bsag sgrib sbyang bsgrub tu med //",
    "NG0127:652": "ye nas rdzogs chen byang chub sems //",
    "NG0127:653": "lhun gyis grub pa'i rang bzhin la //",
    "NG0127:654": "bya bral rig pa'i sems nyid 'jug /",
    "NG0127:655": "rab tu mi g.yo ba yi yid //",
    "NG0127:656": "dri med rnam dag sems kyi lam //",
    "NG0127:657": "bgrod du med do ye sangs rgyas //",
    "NG0127:658": "zhes gsungs so //",
    "NG0127:659": "snying po don gyi rgyud las /",
    "NG0127:660": "brjod med bder bzhag gi le'u ste bcu pa'o //",
    "NG0127:663": "//  de nas yang bcom ldan 'das rang byung rig pa'i rgyal po des /",
    "NG0127:664": "lhun grub rdo rje rig pa gsang ba'i don 'di gsungs so //",
    "NG0127:665": "chos kun byang chub sems su gcig /",
    "NG0127:666": "sems nyid 'od gsal mnyam pa nyid //",
    "NG0127:667": "lhun gyis grub pa'i zhing khams la //",
    "NG0127:668": "ma yengs da ltar bzhag pas chog /",
    "NG0127:669": "rang byung rdzogs pa'i don sprad pa //",
    "NG0127:670": "rig pa'i don la de ma thag /",
    "NG0127:671": "ma bcos rang bzhin bzhag pas gnas //",
    "NG0127:672": "rang bzhag rig pa yengs med klung *//",
    "NG0127:673": "goms pa dran pa nyid kyis gsal //",
    "NG0127:674": "rang rig mnyam pa'i snying po la //",
    "NG0127:675": "bcos pa med kyis ci dgar zhog /",
    "NG0127:676": "rnyog bral dngas ma gsal ba'i blo //",
    "NG0127:677": "rgyu bas shes @#//",
    "NG0127:678": "shing gsal bas mngon //",
    "NG0127:679": "dbyings su thim zhing 'od du 'bar //",
    "NG0127:680": "dngas snyigs ye shes snying po 'dres //",
    "NG0127:681": "thig le rang bzhin med par thim //",
    "NG0127:682": "rig pa ye shes gsal ba'i sems //",
    "NG0127:683": "ma btsal lhun gyis grub par gnas //",
    "NG0127:684": "sems kyis bsgrib par mi bya zhing *//",
    "NG0127:685": "lus dang ngag kyang yal bar bzhag /",
    "NG0127:686": "btang ngo bzhag go byang chub sems //",
    "NG0127:687": "dmigs dang bral bar rang bzhin gnas //",
    "NG0127:688": "dus gsum 'gyur ba med pa'i blo //",
    "NG0127:689": "rig pa gdeng gsum rnam par dag /",
    "NG0127:690": "rdzogs pa'i ye shes klong du 'jug /",
    "NG0127:691": "ji bzhin ma bcos gsang ba'i sems //",
    "NG0127:692": "'du 'bral med pa dbyings la gsal //",
    "NG0127:693": "dran 'byung rig pa dbyings la rdzogs //",
    "NG0127:694": "zhen med snang ba rang gi sems //",
    "NG0127:695": "ci dgar bzhag pas g.yo ba med //",
    "NG0127:696": "rang rig ye shes bsam mi khyab //",
    "NG0127:697": "'du shes med pa'i dbyings la 'jug /",
    "NG0127:698": "blang dor med par kun rdzogs pa //",
    "NG0127:699": "mtshan 'dzin che chung yongs kyi med //",
    "NG0127:700": "dus gsum gcig tu bzhag pa'i blos //",
    "NG0127:701": "ma btsal sems kyi rang bzhin gnas //",
    "NG0127:702": "bde mchog mnyam pa'i sems kyis bltas //",
    "NG0127:703": "zhes gsungs so //",
    "NG0127:704": "snying po don gyi rgyud las /",
    "NG0127:705": "rig pa bder bzhag gi le'u ste bcu gcig pa'o //",
    "NG0127:708": "//  de nas rang byung rig pa'i rgyal po des theg pa'i rgyal po gdams pa 'di gsungs so //",
    "NG0127:709": "e ma'o sangs rgyas thams cad kyi //",
    "NG0127:710": "sku gsung thugs kyi snying po 'di //",
    "NG0127:711": "dad dang dam tshig mi ldan zhing *//",
    "NG0127:712": "shes rab snying rje byang chub sems //",
    "NG0127:713": "dam pa'i yo byad lngas dbul zhing *//",
    "NG0127:714": "thos pa chung zhing dregs pa dang *//",
    "NG0127:715": "gus chung ser sna che ba dang *//",
    "NG0127:716": "phyogs dang dam med yal ba dang *//",
    "NG0127:717": "'dod dang le lo phyogs 'dzin can //",
    "NG0127:718": "'jig rten grags pa gtsor bzhag nas //",
    "NG0127:719": "yun gyi don srid spang ba dang *//",
    "NG0127:720": "grags shing 'jig par byed pa la //",
    "NG0127:721": "rna brgyud gdams ngag ma thob par //",
    "NG0127:722": "gsang ba log par 'chad pa yi //",
    "NG0127:723": "ye shes rig pa'i gdeng med pa //",
    "NG0127:724": "'jig rten log pa'i gang zag la //",
    "NG0127:725": "khe dang grags pa gtsor bzhag nas //",
    "NG0127:726": "nyams pa'i sems kyis 'phel 'gyur na //",
    "NG0127:727": "mthong yun 'di la brlag pa dang *//",
    "NG0127:728": "de ma thag par lhung gyur nas //",
    "NG0127:729": "thar pa'i rigs dang bral ba yin //",
    "NG0127:730": "dad dang dam tshig ldan pa kun //",
    "NG0127:731": "skyon med yon tan ldan pa dang *//",
    "NG0127:732": "theg chen don la goms pa dang *//",
    "NG0127:733": "lus dang srog la mi blta zhing *//",
    "NG0127:734": "chos dang bla ma bkur ba dang *//",
    "NG0127:735": "rdo rje bla ma mnyes gyur na //",
    "NG0127:736": "rin chen bdun gyis bsten pa dang *//",
    "NG0127:737": "rdzas la chags chung phongs pa med //",
    "NG0127:738": "theg pa chen po'i rigs su nges //",
    "NG0127:739": "'di la gsang sgo dbye bar bya //",
    "NG0127:740": "'phral du rin chen mi gtong zhing *//",
    "NG0127:741": "dam pa bkur ba'i sems med na //",
    "NG0127:742": "dam pa rnams kyi dgra yin pas //",
    "NG0127:743": "'di la gsang ba'i don gtad na //",
    "NG0127:744": "nyams pa rdo rje bla ma nyid //",
    "NG0127:745": "rdo rje dmyal ba kho nar 'gro //",
    "NG0127:746": "rjes su mthun pa'i dam bca' @#//",
    "NG0127:747": "zung *//",
    "NG0127:748": "zhes gsungs so //",
    "NG0127:749": "snying po don gyi rgyud las /",
    "NG0127:750": "theg pa chen po'i rigs brtags pa'i le'u ste bcu gnyis pa'o //"
}