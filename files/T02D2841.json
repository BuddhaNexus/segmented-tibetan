{
    "T02D2841:181b-0": "@181b * // bcom ldan 'das 'jig rten mgon po la phyag 'tshal lo //",
    "T02D2841:181b-1": "dpal ldan 'jig rten mgon zhabs kyi //",
    "T02D2841:181b-2": "cho ga ting 'dzin rgyal po yi //",
    "T02D2841:181b-3": "yongs dag zhing du rnam par shes //",
    "T02D2841:181b-4": "'phro ba rdo rje'i skar mda' brtsam //",
    "T02D2841:181b-5": "shin tu yid dga' grub pas byin brlabs sam //",
    "T02D2841:181b-6": "lha mchog legs gnas ting 'dzin grub pa'i gzhi //",
    "T02D2841:181b-7": "yang na dur khrod chu bo shing gcig 'gram //",
    "T02D2841:181b-8": "skal ldan chags bral the tshom med par zhugs //",
    "T02D2841:181b-9": "rgya chen mchod sbyin re ba med yid dag pa dang //",
    "T02D2841:181b-10": "bcas la rgyal ba lha yi pho brang dga' ldan du //",
    "T02D2841:181b-11": "rtse gcig yid byed gang la chags pa'i gnas //",
    "T02D2841:181b-12": "me 'obs dong ltar mi dga' skyo ba drag bskyed bya //",
    "T02D2841:181b-13": "skyil krung rgyal po rdo rje'i mdud pa brtan pa la gnas la //",
    "T02D2841:181b-14": "spyi bo snying ga lte dbus ham dang h'um dang aam rim bzhin //",
    "T02D2841:181b-15": "dkar dang sngo dang dmar po 'od 'phro rtsa chen",
    "T02D2841:181b-16": "sbubs nang gzhug / pha ma sems dbyings lus rlung",
    "T02D2841:181b-17": "srog bsdus yi ge gsum la bsdu //",
    "T02D2841:181b-18": "skye med las skyes me yis rab bzhus rgyal sras 'od 'dzag sprul pa bskyod //",
    "T02D2841:181b-19": "lcags kyu zhags pa rdo rje rlung gis ham aam h'um gsum gcig gyur cing //",
    "T02D2841:181b-20": "ye shes 'od phyung dh'u t'i'i lam byung shin tu dmar gsal dag byas la //",
    "T02D2841:181b-21": "rje btsun phyag mthil pad dbus aa las 'od sbubs dmar po yang drang bya //",
    "T02D2841:181b-22": "de la rje btsun spyan ras gzigs nyid gdul bya'i",
    "T02D2841:181b-23": "don la gcig tu thugs rnam par brtse bas bdag",
    "T02D2841:181b-24": "gi ltos pa thams cad nye bar dor ba thugs",
    "T02D2841:181b-25": "bskyod pa ni / rigs kyi bu khyod gang gi",
    "T02D2841:181b-26": "tshe tshe'i dus byed pas nyid mtshams sbyor ba'i 'jigs",
    "T02D2841:181b-27": "pas rab tu 'jigs par gyur pa de'i tshe /",
    "T02D2841:181b-28": "kho bo'i thugs rje dang byin gyi rlabs kyis ci nas kyang /",
    "T02D2841:181b-29": "khyod ji ltar 'jigs pa med pa de ltar yang",
    "T02D2841:181b-30": "dag par skyob par 'gyur gyis thams cad kyi thams",
    "T02D2841:182a-0": "cad du rnam pa thams cad @182a * //",
    "T02D2841:182a-1": "'khor ba'am ngan song du yang ba dang 'jigs par",
    "T02D2841:182a-2": "ma byed cig / rigs kyi bu che ge mo",
    "T02D2841:182a-3": "zhes bya ba khyod rjes su 'dzin pa'i lha ni",
    "T02D2841:182a-4": "nga yin no zhes gsungs pas dbugs phyung ste /",
    "T02D2841:182a-5": "ji skad brjod pa dang /",
    "T02D2841:182a-6": "skye ba drag po gnyis kyis gnas gnyis la mngon par dga' ba dang /",
    "T02D2841:182a-7": "gdung ba nyid dang lhag pa'i lha la gus pa",
    "T02D2841:182a-8": "mi bzad pas skyabs su gsol ba ni thabs yin",
    "T02D2841:182a-9": "no // de nas stobs ldan sprul pa'i dbus //",
    "T02D2841:182a-10": "legs bcug dh'u t'i'i dbus nas su //",
    "T02D2841:182a-11": "sbubs dag nas ni sran 'brum bzhin //",
    "T02D2841:182a-12": "mkhas pas rnam shes 'phro bar bya //",
    "T02D2841:182a-13": "tshangs dbang za dang 'gul dang 'phrig / dmigs pa rang dbang gyur nyid dang //",
    "T02D2841:182a-14": "gsol btab ngal bsos gdon mi za //",
    "T02D2841:182a-15": "brtan pa'i 'phro ba grub pa'i ltas //"
}