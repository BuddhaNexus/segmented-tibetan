{
    "T02TD1433E:224b-0": "@224b # // rgya gar skad du /",
    "T02TD1433E:224b-1": "shr'i tsakra sam ba ra panytsa kra ma /",
    "T02TD1433E:224b-2": "bod skad du /",
    "T02TD1433E:224b-3": "dpal 'khor lo sdom pa'i rim pa lnga ba ;",
    "T02TD1433E:224b-4": "padma gar gyi dbang phyug la phyag 'tshal lo //",
    "T02TD1433E:224b-5": "bla ma'i byin brlabs tsam gyis ni //",
    "T02TD1433E:224b-6": "skad cig nyid la 'byung gang nyid //",
    "T02TD1433E:224b-7": "'khor lo sdom par sbas pa yi //",
    "T02TD1433E:224b-8": "byin brlab rim pa bshad par bya //",
    "T02TD1433E:224b-9": "mkha' 'gro ma yi tshogs kun gyi //",
    "T02TD1433E:224b-10": "snying po sdom pa bla ma nyid //",
    "T02TD1433E:224b-11": "bgrang phreng bzlas pa 'dir med de //",
    "T02TD1433E:224b-12": "bsam gtan lha mchod yod ma yin //",
    "T02TD1433E:224b-13": "tshes grangs med cing nges pa med //",
    "T02TD1433E:224b-14": "sbyin sreg yang dag gnas pa med //",
    "T02TD1433E:224b-15": "klog dang 'don pa yod ma yin //",
    "T02TD1433E:224b-16": "rnam par rtog med 'jigs bral ba'i //",
    "T02TD1433E:224b-17": "slob ma gus pas kun mkhyen gyi //",
    "T02TD1433E:225a-0": "spyod yul ye shes gang @225a * //",
    "T02TD1433E:225a-1": "zhig ni //",
    "T02TD1433E:225a-2": "skyes pa tsam gyis mchog tu ni //",
    "T02TD1433E:225a-3": "dag pa dang ni ldan gyur zhing //",
    "T02TD1433E:225a-4": "mngon par shes pa lnga dang ldan //",
    "T02TD1433E:225a-5": "de nyid sa bcu nyid dang ni //",
    "T02TD1433E:225a-6": "mkha' la 'gro dang rdzu 'phrul dang //",
    "T02TD1433E:225a-7": "mi snang khyad par ru thob cing //",
    "T02TD1433E:225a-8": "skye ba dran dang khams gsum pa'i //",
    "T02TD1433E:225a-9": "gnas kyi sems dang rig pa yis //",
    "T02TD1433E:225a-10": "'das dang ma 'ongs pa dang ni //",
    "T02TD1433E:225a-11": "da ltar byung ba shes pa'o //",
    "T02TD1433E:225a-12": "mgal me bskyod pa'i rnam pa can //",
    "T02TD1433E:225a-13": "sems ni yul la rab tu rgyug / de ni de la rnam bzlog nas //",
    "T02TD1433E:225a-14": "mtshon du med pa mtshon par byed //",
    "T02TD1433E:225a-15": "sgra dang thig ler ldan pa'i sems //",
    "T02TD1433E:225a-16": "snying gar bzhag bya de nas 'di'i //",
    "T02TD1433E:225a-17": "rmongs pa'i rab rib 'joms mdzad ni //",
    "T02TD1433E:225a-18": "mnga' bdag bcom ldan 'byung 'gyur te //",
    "T02TD1433E:225a-19": "drag po 'bar ba'i phreng bas 'khrigs //",
    "T02TD1433E:225a-20": "he ru kar grags cher 'byung nyid //",
    "T02TD1433E:225a-21": "lhan cig skyes pa'i dur khrong na //",
    "T02TD1433E:225a-22": "rol cing bdud rnams thams cad 'joms //",
    "T02TD1433E:225a-23": "bde ba rnams kyi rnam pa ni ;",
    "T02TD1433E:225a-24": "/ skad cig de la stsol mdzad pa'o //",
    "T02TD1433E:225a-25": "byin brlabs pa yi skad cig la //",
    "T02TD1433E:225a-26": "slob ma la yang gang 'pho ba //",
    "T02TD1433E:225a-27": "sa bon med 'di skad cig ma //",
    "T02TD1433E:225a-28": "gcig la mngon byang chub par mdzod //",
    "T02TD1433E:225a-29": "ces bya ba ni 'khor lo sdom par bla ma rnal 'byor ma'i sbas pa las ji ltar rnyed pa'i byin gyis rlob pa nges par bstan pa'o //",
    "T02TD1433E:225a-30": "byin brlab kyi rim pa'o /",
    "T02TD1433E:225a-32": "// / slar yang byin gyis brlab pa'i rim pa gnyis pa brjod do //",
    "T02TD1433E:225a-33": "rtag tu snying la gnas pa yi //",
    "T02TD1433E:225a-34": "thig le gcig la 'gyur med de //",
    "T02TD1433E:225a-35": "de sgom byed pa'i skye bo la //",
    "T02TD1433E:225a-36": "nges par ye shes skye bar 'gyur //",
    "T02TD1433E:225a-37": "'di'i don brjod par bya ste /",
    "T02TD1433E:225a-38": "mig dang rna ba dang pags pa'i phyogs la gnas pa'i shes pa rnams kyis kun gzhi rnam par shes pa'i rang bzhin gyi sems la rnam par shes pa lnga po de dag yang dag par gzhag cing mi g-yo bar byas te /",
    "T02TD1433E:225a-39": "yid snying gar gzhag nas gnas pa'i thig le'i gzugs su 'gyur ro //",
    "T02TD1433E:225a-40": "de mthong ba las ye shes te //",
    "T02TD1433E:225a-41": "sangs rgyas kyi ye shes skye bar 'gyur te /",
    "T02TD1433E:225a-42": "rim gyis sangs rgyas nyid du 'grub par 'gyur ro //",
    "T02TD1433E:225a-43": "da ni sa bon med pa'i rang byin gyis brlab pa'i rim pa brjod par bya'o //",
    "T02TD1433E:225a-44": "nyi ma zla ba'i bdag nyid can gyi la ma //",
    "T02TD1433E:225b-0": "stong pa nyid kyi rang bzhin nam mkha' stong pa'i ngo bo gang @225b nas kyang bar chad med par rlung 'jug pa dang /",
    "T02TD1433E:225b-1": "'byung bar 'gyur ba'i lam der rlung dang lhan cig sbyar te /",
    "T02TD1433E:225b-2": "gcig tu byas pa'i sems gzung bar bya'o //",
    "T02TD1433E:225b-3": "sems kyi bzhon par gyur pa'i rlung des kyang blo'i gzhi rang khyim du bgyer [?] ro //",
    "T02TD1433E:225b-4": "shes rab blo thabs sems dang gcig tu 'gyur te /",
    "T02TD1433E:225b-5": "gnyis su med pa'i rang bzhin nyid du son pa ni sangs rgyas thams cad kyi skyed byed kyi rang bzhin rdo rje 'chang nyid sgrub par byed pa yin no //",
    "T02TD1433E:225b-6": "'das pa dang ma 'ongs pa dang da ltar byung ba'i don shes shing /",
    "T02TD1433E:225b-7": "'khor ba'i thog ma dang tha ma mya ngan las 'das pa'i rang bzhin gyi lha'i mig gis mthong ba dang /",
    "T02TD1433E:225b-8": "'jig rten gyi khams mtha' yas mu med pa rnams su sems can rnams kyi sgra rnams thos shing /",
    "T02TD1433E:225b-9": "dri rnams snom /",
    "T02TD1433E:225b-10": "ro rnams myong /",
    "T02TD1433E:225b-11": "reg bya rnams la longs spyod par byed la /",
    "T02TD1433E:225b-12": "shes rab kyi pha rol tu phyin pa'i theg pa chen po la rol bar yang byed do //",
    "T02TD1433E:225b-13": "rang byin gyis brlab pa'o //",
    "T02TD1433E:225b-14": "sna tshogs rdo rje'i gzhir gnas pa'i rdo rje dang /",
    "T02TD1433E:225b-15": "rdo rje'i rtse mo dang po mchog gi spyir gnas pa //",
    "T02TD1433E:225b-16": "zla ba lta bur dri med lus ldan thig le ni //",
    "T02TD1433E:225b-17": "sgom par byed de bdag nyid rdo rje dbang bskur nyid //",
    "T02TD1433E:225b-18": "sa bon dang bcas sna tshogs rdo rje'i rim pa'o //",
    "T02TD1433E:225b-19": "de nas mig la bkod cing sems brtan par gyur pas ni 'jig rten gsum mthong ba'o //",
    "T02TD1433E:225b-20": "de bzhin du rna ba dag la gzhag pa'i sems brtan par gyur pas ni 'jig rten gsum na gnas pa'i sgra thos shing 'gro ba drug na gnas pa'i skad kyang shes so //",
    "T02TD1433E:225b-21": "de bzhin du sna la gzhag pa'i sems brtan par gyur pas ni 'jig rten gsum na gnas pa'i dri snom mo //",
    "T02TD1433E:225b-22": "de bzhin du lce la gzhag pa'i sems brtan par gyur pas ni /",
    "T02TD1433E:225b-23": "'jig rten gsum na gnas pa'i ro myong bar byed do //",
    "T02TD1433E:225b-24": "de bzhin du pags pa la sems brtan par byas pas ni /",
    "T02TD1433E:225b-25": "'jig rten gsum na gnas pa'i reg bya la longs spyod do //",
    "T02TD1433E:225b-26": "de bzhin du snying ga chos kyi 'khor lo la sems brtan par byas pas ni mngon par shes pa drug 'thob par 'gyur ro //",
    "T02TD1433E:225b-27": "spyi bo bde ba chen po la sems gzhag pas ni /",
    "T02TD1433E:225b-28": "lha yi tshogs mthong bar 'gyur ro //",
    "T02TD1433E:225b-29": "de bzhin du mgrin pa longs spyod kyi 'khor lo la sems gzhag pas ni /",
    "T02TD1433E:226a-0": "bstan @226a * //",
    "T02TD1433E:226a-1": "bcos thams cad shes so //",
    "T02TD1433E:226a-2": "sprul pa'i 'khor lor sems gzhag pa la brtan par gyur pas ni lha'i mchog las skyes pa'i bu mo la longs spyod par 'gyur ro //",
    "T02TD1433E:226a-3": "rnam pa sna tshogs pa'i sna tshogs rdo rje'i rim pa'o //",
    "T02TD1433E:226a-4": "da ni sa bon med pa'i sna tshogs rdo rje'i rim pa brjod par bya ste /",
    "T02TD1433E:226a-5": "mdzod spur dgod pa'i sems ni nyi ma'i gzugs su mthong bar 'gyur ro //",
    "T02TD1433E:226a-6": "de'i steng du zla ba'i gzugs bkod pal /",
    "T02TD1433E:226a-7": "de'i steng du skar ma'i gzugs bkod pa ste /",
    "T02TD1433E:226a-8": "de ltar sems dmigs pa med pa la brtan par gyur pas ni sangs rgyas nyid 'grub par byed do //",
    "T02TD1433E:226a-9": "da ni nor bu 'gengs pa'i rim pa brjod par bya ste /",
    "T02TD1433E:226a-10": "dam tshig gi phyag rgya dang sbyor ba'i cho gas rdo rje nor bu'i rtse mor byang chub kyi sems son pa bde ba ci 'dra ba zhig skye ba de yang dag par nye bar brtags shing /",
    "T02TD1433E:226a-11": "brtan par byas nas de'i bdag nyid du gyur pa la ni tshe 'di nyid la rdo rje 'chang nyid spyad pa med par nges pa nyid du skye bar 'gyur ro //",
    "T02TD1433E:226a-12": "rim pa gnyis pa yang lag pa zhes bya ba phyag rgya'i sgo nas snga ma nye bar brtags te brtan par gyur pa kun rdzob pa'i rang bzhin gyi byang chub kyi sems don dam pa'i rang bzhin rnam par mi rtog pa'i ngo bo nyid du gyur pas na rdo rje 'chang nyid du 'grub par byed do //",
    "T02TD1433E:226a-13": "rim pa gsum pa sngon nyams su myong ba dran pa bskyed pa /",
    "T02TD1433E:226a-14": "chos kyi phyag rgya yid nas byung ba'i phyag rgya las rab tu byung bar yang dag par brtan pas rdo rje 'chang ba nyid skyed par byed pa'o //",
    "T02TD1433E:226a-15": "nor bu 'gengs pa zhes bya ba'i rim pa bzhi pa yang brjod pa /",
    "T02TD1433E:226a-16": "thams cad du son zhing rten dang bral ba brtan pa dang g-yo ba mtha' dag gi ngo bo nyid du gyur pa'i sems khams gsum pa khyab pa'i stong pa nyid /",
    "T02TD1433E:226a-17": "phyag rgya chen po dang 'khyud pas bsam gyis mi khyab pa'i rang bzhin can bla ma'i bka' drin las skyes pa'i brtan par byas pa'i rdo rje 'chang chen po nyid sgrub par byed cing ;",
    "T02TD1433E:226a-18": "phyag rgya chen po dang 'khyud pa'i bde pa chen po dang thams cad skyed par byed pa'o //",
    "T02TD1433E:226a-19": "da ni dz'a lan dhara'i rim pa brjod par bya'o //",
    "T02TD1433E:226a-20": "lte ba chu so'i mtshams su ni //",
    "T02TD1433E:226a-21": "mdog lnga ldan pa'i thig le ni //",
    "T02TD1433E:226a-22": "sangs rgyas lnga rnams kyis mtshon pa //",
    "T02TD1433E:226a-23": "'khor lo gru gsum dkar dmar ni //",
    "T02TD1433E:226b-0": "srog @226b 'gog lhan cig bsgom byas nas //",
    "T02TD1433E:226b-1": "skad cig de las 'bar gyur pas //",
    "T02TD1433E:226b-2": "'jig rten khams su mchod bya ba //",
    "T02TD1433E:226b-3": "rdo rje 'dzin pa dngos su 'gyur //",
    "T02TD1433E:226b-4": "bu ga gzhan nas 'byung 'gyur zhing //",
    "T02TD1433E:226b-5": "mkha' gzhan nas ni myur du 'jug / gang tshe bsgom pa brtan gyur pa //",
    "T02TD1433E:226b-6": "snang ba dngos su thob bar 'gyur //",
    "T02TD1433E:226b-7": "'bar ba brtan par gyur pa ni //",
    "T02TD1433E:226b-8": "lce rtsa nas ni rnam par gnas //",
    "T02TD1433E:226b-9": "ji srid 'dod pa de srid du //",
    "T02TD1433E:226b-10": "lce ni 'phel bar 'gyur pa dang //",
    "T02TD1433E:226b-11": "dpung pa'i rtsa bar son pa'i rlung //",
    "T02TD1433E:226b-12": "kun du 'gro bas lus bskyod cing //",
    "T02TD1433E:226b-13": "khams gsum pa ni thams cad du //",
    "T02TD1433E:226b-14": "rnam par lta ba la sogs byed //",
    "T02TD1433E:226b-15": "ces bya ba ni dz'a lan dha ra'i rim pa'o /",
    "T02TD1433E:226b-17": "// / rim pa lnga pa brjod par bya ste //",
    "T02TD1433E:226b-18": "gzugs sogs rnams kyi grangs 'gyur te //",
    "T02TD1433E:226b-19": "ngo bo nyid kyis gang g-yo ba'i //",
    "T02TD1433E:226b-20": "sems ni snying gar brtan byas nas //",
    "T02TD1433E:226b-21": "blo dang lhan cig dbang du bya //",
    "T02TD1433E:226b-22": "gzung 'dzin dang ni bral bas na //",
    "T02TD1433E:226b-23": "dmigs pa kun dang bral ba'i sems //",
    "T02TD1433E:226b-24": "bsam du med pa'i rang bzhin phyir //",
    "T02TD1433E:226b-25": "ci yang bsam par mi bya'o //",
    "T02TD1433E:226b-26": "sems ni stong nyid la gzhug cing //",
    "T02TD1433E:226b-27": "stong pa sems su rnam gzhug bya //",
    "T02TD1433E:226b-28": "stong dang stong min la sogs pa //",
    "T02TD1433E:226b-29": "kun rtog rab spang mkha' mnyam 'gyur //",
    "T02TD1433E:226b-30": "rten dang brten pa yod min dang //",
    "T02TD1433E:226b-31": "dpe med bzhi ni yod ma yin //",
    "T02TD1433E:226b-32": "de nyid lnga pa rdzogs rim ni //",
    "T02TD1433E:226b-33": "zag med lhan cig skyes pa ni //",
    "T02TD1433E:226b-34": "shing dang tsher ma lcug ma sogs //",
    "T02TD1433E:226b-35": "khams gsum rgyu dang mi rgyur bcas //",
    "T02TD1433E:226b-36": "de bzhin bdag gi de nyid dang ;",
    "T02TD1433E:226b-37": "/ rjes su mthun pa mdor bsgom bya //",
    "T02TD1433E:226b-38": "ngo bo nyid kyis sgom byed kyang //",
    "T02TD1433E:226b-39": "de rtogs par ni byed ma yin //",
    "T02TD1433E:226b-40": "gal te de ni kun rtogs na //",
    "T02TD1433E:226b-41": "'gro ba'i spyod pa 'jig par gyur //",
    "T02TD1433E:226b-42": "rnal 'byor gnyid dang ldan pa yis //",
    "T02TD1433E:226b-43": "rdzogs pa'i sangs rgyas 'di rtogs mdzad //",
    "T02TD1433E:226b-44": "des na rang byung rang nyid ni //",
    "T02TD1433E:226b-45": "rdzogs sangs rgyas zhes brjod pa yin //",
    "T02TD1433E:226b-46": "mtha' bzhi las ni grol ba yin //",
    "T02TD1433E:226b-47": "dus gsum sangs rgyas rang bzhin nyid //",
    "T02TD1433E:226b-48": "sgom pa de ni ring po nyid //",
    "T02TD1433E:226b-49": "mi thogs rdo rje sems dpar 'gyur //",
    "T02TD1433E:226b-50": "dpal 'khor lo sngom pa'i rim pa lnga pa /",
    "T02TD1433E:226b-51": "slob dpon chen po mkhas pa rdo rje dril bu bas mdzad pa rdzogs so /",
    "T02TD1433E:226b-53": "// / rgya gar gyi pandi ta krishna pandi ta dang /",
    "T02TD1433E:227a-0": "dge slong tshul khrims @227a * //",
    "T02TD1433E:227a-1": "rgyal bas bsgyur //",
    "T02TD1433E:227a-2": "phyis bla ma su ma ti k'irti dang /",
    "T02TD1433E:227a-3": "dge slong blo ldan shes rab kyis bcos ba'o //",
    "T02TD1433E:227a-4": "dpal pham mthing pa'i brgyud pa ma nor ba'i bshad pa'o//"
}