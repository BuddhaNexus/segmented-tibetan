{
    "T02TD2237E:113a-0": "@113a # // rgya gar skad du /",
    "T02TD2237E:113a-1": "yu ga na da pra k'a sa n'a ma /",
    "T02TD2237E:113a-2": "bod skad du /",
    "T02TD2237E:113a-3": "zung du 'jug pa rab tu gsal ba bstan pa zhes bya ba /",
    "T02TD2237E:113a-4": "'jam dpal gzhon nur gyur pa la phyag 'tshal lo //",
    "T02TD2237E:113a-5": "gang dang gang snang de dag par //",
    "T02TD2237E:113a-6": "rtogs par gyur na mi 'gyur nyid //",
    "T02TD2237E:113a-7": "rkyen las skyes pa de 'gyur ba //",
    "T02TD2237E:113b-0": "@113b de yang rkyen las de ma skyes //",
    "T02TD2237E:113b-1": "gzugs las gzugs ni yod ma yin //",
    "T02TD2237E:113b-2": "mig la yang ni yod ma yin //",
    "T02TD2237E:113b-3": "de skyes rnam shes la yang min //",
    "T02TD2237E:113b-4": "ji ltar gtsub shing mi bsten bzhin //",
    "T02TD2237E:113b-5": "gtsub shing dang ni gtsub gtan dang //",
    "T02TD2237E:113b-6": "skyes bu'i lag pa ma bsten par //",
    "T02TD2237E:113b-7": "mngon du me ni grub pa med //",
    "T02TD2237E:113b-8": "de ni 'di dag bsten nas 'byung //",
    "T02TD2237E:113b-9": "bdag gis bu bas sngar rmongs sam //",
    "T02TD2237E:113b-10": "'on te bu las rmongs par 'gyur //",
    "T02TD2237E:113b-11": "bu nyid la ni sngar zhen pa //",
    "T02TD2237E:113b-12": "de ni rdzas su yod ma yin //",
    "T02TD2237E:113b-13": "de ltar rkyen nyid 'ba' zhig phyir //",
    "T02TD2237E:113b-14": "chos rnams rang bzhin med pa nyid //",
    "T02TD2237E:113b-15": "de la gnas pa'i rnal 'byor pas //",
    "T02TD2237E:113b-16": "bde mchog las ni nyams mi 'gyur //",
    "T02TD2237E:113b-17": "thams cad blang dang dor med kyang //",
    "T02TD2237E:113b-18": "tha snyad du ni 'jug par 'gyur //",
    "T02TD2237E:113b-19": "'di dag sgyu ma bzhin dngos med //",
    "T02TD2237E:113b-20": "rkyen las byung bar rtogs pa'i phyir //",
    "T02TD2237E:113b-21": "ma skyes phyir na rang bzhin med //",
    "T02TD2237E:113b-22": "rkyen las byung ba mi 'gag nyid //",
    "T02TD2237E:113b-23": "dngos dang dngos med nyams pas na //",
    "T02TD2237E:113b-24": "zung du 'jug pa snang bar 'gyur //",
    "T02TD2237E:113b-25": "stong pa snying rje gcig gyur pa //",
    "T02TD2237E:113b-26": "rang gi rtog pas byas pa min //",
    "T02TD2237E:113b-27": "stong pa nyid dang rab gsal ba //",
    "T02TD2237E:113b-28": "rang bzhin zung du 'jug pa nyid //",
    "T02TD2237E:113b-29": "rnam pa kun mchog rgyas ldan pa'i //",
    "T02TD2237E:113b-30": "zab mo gnyug ma'i snying po nyid //",
    "T02TD2237E:113b-31": "mngon sum rig pa sangs rgyas kyis //",
    "T02TD2237E:113b-32": "mchod pa legs sbyor byed pa yin //",
    "T02TD2237E:113b-33": "lus dang ngag dang sems kyi ni //",
    "T02TD2237E:113b-34": "rtag tu blo bzang rab gnas na //",
    "T02TD2237E:113b-35": "spyod pa byed dang mi byed kyang //",
    "T02TD2237E:113b-36": "de la spyod pa byed ces brjod ;",
    "T02TD2237E:113b-37": "/ zung du 'jug pa rab tu gsal ba bstan pa zhes bya ba /",
    "T02TD2237E:113b-38": "slob dpon aa ba dh'u t'is mdzad pa rdzogs so /",
    "T02TD2237E:113b-40": "// / badzra p'a ni dang /",
    "T02TD2237E:113b-41": "nags tshos bsgyur ba'o//"
}