{
    "T02D1534:95b-0": "@95b ` // lam gyi rab tu bya ba bzhugs so /",
    "T02D1534:96a-0": "// / @96a # // dpal rdo rje sems dpa' la phyag 'tshal lo //",
    "T02D1534:96a-1": "bsnyen pa'i cho ga dang sta gon gyi cho ga dang dbang bskur ba'i cho ga'o //",
    "T02D1534:96a-2": "bsnyen pa la dang po skabs dbye ba ni /",
    "T02D1534:96a-3": "slob ma dad pa dang /",
    "T02D1534:96a-4": "shes rab dang ldan pas mandala byas te /",
    "T02D1534:96a-5": "phyag gsum byas la me tog gsum dbul /",
    "T02D1534:96a-6": "pus mo g-yas pa'i lha nga sa la btsugs te thal mo sbyar bas //",
    "T02D1534:96a-7": "slob dpon gyis bdag la bde mchog 'khor lo mngon",
    "T02D1534:96a-8": "par 'byung ba'i dkyil 'khor gyi rgyal por dbang bskur",
    "T02D1534:96a-9": "ba stsal du gsol zhes lan gsum zhu /",
    "T02D1534:96a-10": "'o na bdag gis bsnyen pa bya'i /",
    "T02D1534:96a-11": "khyod kyis rdzas sogs shig ces gnang ba byin la /",
    "T02D1534:96a-12": "khro bo bdud rtsi 'khyol ba'i sngags bzlas pa'i sngags",
    "T02D1534:96a-13": "su byin la srod tho rangs brgya rtsa blos su",
    "T02D1534:96a-14": "gzhug go // de nas bdag nyid l'u yi ba'i rnal 'byor ram /",
    "T02D1534:96a-15": "dpa' bo gcig pa bsgom pa'am /",
    "T02D1534:96a-16": "mngal skyes kyi yang rung bas rdo rje dang do li yi bzlas pa bya /",
    "T02D1534:96a-17": "thun bzhi'i rnal 'byor gyis spyir rtsa sngags 'bum phrag gcig gam /",
    "T02D1534:96a-18": "yang na yab yum gyi snying po'am nye snying gang yang rung ba 'bum //",
    "T02D1534:96a-19": "'khor gyi lha la khri khri sumbha ni 'bum phrag gcig bzlas pa ni grangs kyi bsnyen pa'o //",
    "T02D1534:96a-20": "yang na mtshan ma'i bsnyen pa rmi lam du lhas",
    "T02D1534:96a-21": "dbang bskur la reg ces gnang ba 'am brdas kyang",
    "T02D1534:96a-22": "rung ngo // dbang med na bzlas pa dum gcig byas la /",
    "T02D1534:96a-23": "yid kyis lha mngon du dmigs te gnang bar bsams la byar rung ba ni bdag po'i bkas so //",
    "T02D1534:96a-24": "de'i tshe mchod pa lnga dang gtor ma re ma chags par gtang bar bya'o //",
    "T02D1534:96a-25": "de nas bskul ba'i phyir slob mas mandala sngon du 'gro bas snga ma ltar zhu ba yang bya'o //",
    "T02D1534:96a-26": "rdzas tshogs sam ma tshogs zhes dri'o //",
    "T02D1534:96a-27": "kha cig ni tshogs la kha cig ni ma tshogs zhes zhu'o //",
    "T02D1534:96a-28": "de nas sdig pa bsal ba dang bsrung bar bya ba ni /",
    "T02D1534:96a-29": "slob ma'i lte bar nyi ma la h'um sngon po",
    "T02D1534:96a-30": "bsams la yang de'i snying gar sdig pa kam nag",
    "T02D1534:96a-31": "po las sha za'i gzugs rid pa rkang lag phra",
    "T02D1534:96a-32": "ba / skra gyen du brdzes pa bsams la h'um",
    "T02D1534:96a-33": "gi 'od kyis gyen du phul te sna bug g-yas",
    "T02D1534:96a-34": "nas byung ba dang /",
    "T02D1534:96a-35": "h'um de sgo mtshams kyi lha mo brgyad du gyur nas /",
    "T02D1534:96b-0": "de rnams kyis @96b gri gug gis bgos nas zos te /",
    "T02D1534:96b-1": "yang h'um du song nas sna bug de nyid nas slar thim par bsam /",
    "T02D1534:96b-2": "srung ba ni lag pa g-yon par ha byas pas /",
    "T02D1534:96b-3": "rdo rje rgya gram bsams la de slob ma'i spyi bor bzhag pas lus rdo rjer song bar bsam /",
    "T02D1534:96b-4": "sumbha ni brgya rtsa brgyad bzlas pa rdo rje rgya gram yang de'i spyi bor gnas par bsam /",
    "T02D1534:96b-5": "de nas de dag skad cig mas phyag gnyis pa'i",
    "T02D1534:96b-6": "he ru kar bsams la mchod pa dang gtor ma",
    "T02D1534:96b-7": "la sogs pa byas te /",
    "T02D1534:96b-8": "mdun du slob ma'i gtso bo la sogs pas mandala",
    "T02D1534:96b-9": "byed pa sngon du 'gro bas phyag byed du bcug",
    "T02D1534:96b-10": "la thal mo bskyed par bya ste /",
    "T02D1534:96b-11": "dkon mchog gsum la skyabs su mchi //",
    "T02D1534:96b-12": "sdig pa thams cad so sor bshags //",
    "T02D1534:96b-13": "'gro ba'i dge la rjes yi rang //",
    "T02D1534:96b-14": "sangs rgyas byang chub yid kyis gzung //",
    "T02D1534:96b-15": "byang chub mchog gi sems ni bdag gis bskyed /",
    "T02D1534:96b-16": "sems can thams cad bdag gis mgron du gnyer //",
    "T02D1534:96b-17": "byang chub spyod mchog yid 'ong spyad pa yis //",
    "T02D1534:96b-18": "'gro la phan phyir sangs rgyas 'grub par shog / ces lan gsum brjod do //",
    "T02D1534:96b-19": "de nas snying ga dang /",
    "T02D1534:96b-20": "lkog ma dang /",
    "T02D1534:96b-21": "spyi bor dri'i thig le gsum byas la rdo rje",
    "T02D1534:96b-22": "reg pa sngon du 'gro bas h'um a'a: aom zhes",
    "T02D1534:96b-23": "brjod cing rim pa bzhin du padma dang /",
    "T02D1534:96b-24": "'khor lo dag la yi ge gsum po de nyid",
    "T02D1534:96b-25": "rim pa bzhin du mtshan pa 'og ma gnyis nyi",
    "T02D1534:96b-26": "ma la 'khor lo zla ba la bsam par bya'o",
    "T02D1534:96b-27": "// de nas aom pu dz'a ao aa zhes bya",
    "T02D1534:96b-28": "ba la sogs pa brjod pas yul nyer bzhir lag",
    "T02D1534:96b-29": "pa g-yon pa'i srin lag gis reg bzhin du yul",
    "T02D1534:96b-30": "// de dang / de'i gnas rnams su mos par bya'o //",
    "T02D1534:96b-31": "de nas skyes pa la ni snying ga la sogs",
    "T02D1534:96b-32": "par aom hal sogs pa bsam zhing bud med la",
    "T02D1534:96b-33": "ni lte ba la sogs par aom bam la sogs",
    "T02D1534:96b-34": "pas byin gyis brlab par bya'o //",
    "T02D1534:96b-35": "de nas de dag la mchod pa bya ste /",
    "T02D1534:96b-36": "me tog ni mgo la'o //",
    "T02D1534:96b-37": "spos ni shangs la'o //",
    "T02D1534:96b-38": "mar me ni spyan la'o //",
    "T02D1534:96b-39": "dri ni thugs kar ro //",
    "T02D1534:96b-40": "zhal zas ni zhal du dmigs te'o //",
    "T02D1534:96b-41": "de yang aom a'a: badzra pushpe h'um zhes bya ba la sogs pas so //",
    "T02D1534:96b-42": "de nas tshems shing dor bar bya ste /",
    "T02D1534:96b-43": "mdun du ba lang gi ko ba tsam du sa",
    "T02D1534:96b-44": "gzhi ba'i lci ba sar pas byugs la padma 'dab",
    "T02D1534:97a-0": "ma brgyad pa khyams grub @97a * //",
    "T02D1534:97a-1": "bzhi'i nang du chud pa bris pa la me tog gi tshom bu dgu bkod nas /",
    "T02D1534:97a-2": "der slob ma shar ram byang du kha blta bas tshems shing ma yo ma gas pa /",
    "T02D1534:97a-3": "lo 'dab kyis kha brgyan pa can tsandan gyis byugs pa la /",
    "T02D1534:97a-4": "me tog gi phred pa bcings la /",
    "T02D1534:97a-5": "aom badzra da na da kshtha bi ma la bi shuddhe sv'a h'a /",
    "T02D1534:97a-6": "zhes bya bas gtad pa /",
    "T02D1534:97a-7": "cho ga bzhin du bcas nas thal mo'i bar nas dkyil 'khor gyi dbus su 'dor du gzhug go //",
    "T02D1534:97a-8": "'dir tshems shing gi mtshan ma brtag par bya ste /",
    "T02D1534:97a-9": "shar du bltas na zhi ba'i dngos grub po //",
    "T02D1534:97a-10": "byang du bltas na rgyas pa'o //",
    "T02D1534:97a-11": "nub tu bltas na dbang ngo //",
    "T02D1534:97a-12": "lhor bltas na mngon spyod do //",
    "T02D1534:97a-13": "gyen du bltas na rig pa 'dzin pa lha'i dngos grub bo //",
    "T02D1534:97a-14": "thur du bltas na 'og gi dngos grub bo //",
    "T02D1534:97a-15": "dkyil 'khor gyi phyi rol du song na dngos grub med do zhes brtag par bya'o //",
    "T02D1534:97a-16": "de nas ngag dag ba'i don du bdud rtsi lnga",
    "T02D1534:97a-17": "dang sbyar ba'i dri'i chu la 'khor lo kun gyi",
    "T02D1534:97a-18": "rnal 'byor ma bzlas te /",
    "T02D1534:97a-19": "de nas aom hr'i: bi shuddha dharm'a: sarba p'a pam",
    "T02D1534:97a-20": "ni tsa a'a s+y'a bi sho dha ya sarba bi",
    "T02D1534:97a-21": "kalpa aa pa na ya h'um zhes brjod pas //",
    "T02D1534:97a-22": "lag pa g-yon pa'i khyor bar lan gsum blud par bya'o //",
    "T02D1534:97a-23": "de nas yi ge nyer gnyis pa'i sngags lan gsum",
    "T02D1534:97a-24": "bzlas pa'i ku sha sngas dang stan gyi phyir byin",
    "T02D1534:97a-25": "la / rang rang gi mi gang dang lag tshad",
    "T02D1534:97a-26": "kyi skud pa sum sgril byas la gsum pa gsum",
    "T02D1534:97a-27": "gyis mdud pa byas te /",
    "T02D1534:97a-28": "snying po'i sngags lan bdun bzlas la dpung par bcing bar bya'o //",
    "T02D1534:97a-29": "de nas chos bshad pas spro ba skyed par bya ste ;",
    "T02D1534:97a-30": "'jig rten du ni kun mkhyen rnams //",
    "T02D1534:97a-31": "au dumw'a ra'i me tog bzhin //",
    "T02D1534:97a-32": "brgya lam na yang res 'ga' zhig /'byung 'gyur yang ni mi 'byung ngo //",
    "T02D1534:97a-33": "gsang sngags spyod pa'i tshul 'byung bzhin //",
    "T02D1534:97a-34": "de bas kyang ni dkon pa ste //",
    "T02D1534:97a-35": "gang gis mtshungs med sems can don //",
    "T02D1534:97a-36": "mya ngan mi 'da' byed par nus //",
    "T02D1534:97a-37": "bskal pa bye ba du mar ni //",
    "T02D1534:97a-38": "sngon chad sdig pa gang byas pa //",
    "T02D1534:97a-39": "de kun dkyil 'khor 'di 'dra ba //",
    "T02D1534:97a-40": "mthong bas kyang de byang 'gyur na //",
    "T02D1534:97a-41": "grags pa mtha' yas gsang sngags kyi //",
    "T02D1534:97a-42": "tshul la spyod pa smos ci dgos //",
    "T02D1534:97b-0": "skyob pa'i gsang sngags @97b bzlas na ni //",
    "T02D1534:97b-1": "go 'phang bla na med par 'gyur //",
    "T02D1534:97b-2": "gang dag spyod pa mchog 'di la //",
    "T02D1534:97b-3": "blo gros shin tu dri med pa //",
    "T02D1534:97b-4": "de dag gis ni ngan 'gro'i rgyun //",
    "T02D1534:97b-5": "sdug bsngal kun 'byung rab tu bcad //",
    "T02D1534:97b-6": "gang gis khyed rnams sras bcas pa'i //",
    "T02D1534:97b-7": "rgyal ba rnams kyis bstan 'di la //",
    "T02D1534:97b-8": "bdag nyid chen po khyed rnams kyis //",
    "T02D1534:97b-9": "rnyed pa mnyam med de ring rnyed //",
    "T02D1534:97b-10": "theg pa chen po cher 'byung ba'i //",
    "T02D1534:97b-11": "lam mchog 'di ni dpal dang ldan //",
    "T02D1534:97b-12": "gang gis khyed rnams 'byung 'gyur bar //",
    "T02D1534:97b-13": "de bzhin gshegs pa rnams su 'gyur //",
    "T02D1534:97b-14": "zhes bya ba dag gis dam pa'i chos bsgrags pa byas nas /",
    "T02D1534:97b-15": "sumbha nis srung ba byas te /",
    "T02D1534:97b-16": "tho rangs kyi rmi lam ci mthong ba kho bo la bos shig byas nas //",
    "T02D1534:97b-17": "dkyil 'khor gyi sa gzhi'i mthar sed ge'i nyal thabs kyis nyal du gzhug go //",
    "T02D1534:97b-18": "slob dpon dkyil 'khor gyi khang par zhugs te /",
    "T02D1534:97b-19": "bsrung ba'i don du sumbha ni bzlas par bya'o zhes",
    "T02D1534:97b-20": "bya ba ni slob ma sta gon du gnas pa'i",
    "T02D1534:97b-21": "cho ga'o / //",
    "T02D1534:97b-22": "/ de nas bum pa sta gon du gnas pa brjod par bya ste /",
    "T02D1534:97b-23": "re zhig bum pa bcu 'am drug gam gnyis sam gcig kyang rung ste /",
    "T02D1534:97b-24": "rtsa ba dad nag po la sogs pa'i skyon med pa /",
    "T02D1534:97b-25": "gser ram dngul lam kham pa la sogs pa'i rgyu las byas pa /",
    "T02D1534:97b-26": "kha dog dkar por bsgyur ba rigs kyi mtshan mas mtshan pa /",
    "T02D1534:97b-27": "'o ma can gyi shing gis kha brgyan pa /",
    "T02D1534:97b-28": "rigs kyi sku mdog mthun pa'i gos kyis mgul pa dkris pa /",
    "T02D1534:97b-29": "bsti gnas kyi chu 'o ma can gyis bkang ba /",
    "T02D1534:97b-30": "tsandan dang ga pur dang /",
    "T02D1534:97b-31": "gur gum gla rtsi dang /",
    "T02D1534:97b-32": "hu lu ka ste dri lnga dang bcas pa /",
    "T02D1534:97b-33": "bdung rtsi lnga dang rin po che lnga dang /",
    "T02D1534:97b-34": "'bru lnga dang sman lngas gang ba'i snod steng du bzhag ste /",
    "T02D1534:97b-35": "'og tu padma'i gdan steng du gdugs phub la /",
    "T02D1534:97b-36": "dkyil 'khor du rim pa bzhin /",
    "T02D1534:97b-37": "sangs rgyas kun gyi mkha' 'gro ma //",
    "T02D1534:97b-38": "re re bzlas te bzhag la lhag par gnas par bya'o //",
    "T02D1534:97b-39": "ra zhig bum pa bcu'i lugs la ni /",
    "T02D1534:97b-40": "rnam par rgyal ba la gcig //",
    "T02D1534:97b-41": "padma'i snod bzhi dang bcas pa'i yum bzhi la re re /",
    "T02D1534:97b-42": "thugs dang gsung sku dang dam tshig gi 'khor lo rnams la re re ste de ltar na dgu'o //",
    "T02D1534:98a-0": "@98a * // las thams cad pa dang bcu'o //",
    "T02D1534:98a-1": "drug gi lugs la 'khor lo lnga la re re rnam par rgyal ba dang drug go //",
    "T02D1534:98a-2": "las thams cad pa dam tshig gi 'khor lor bsdu'i //",
    "T02D1534:98a-3": "gnyis pa ni thabs dang shes rab kyi dbye bas so //",
    "T02D1534:98a-4": "las thams cad pa ni gtso bo la bsdu'o //",
    "T02D1534:98a-5": "gcig gi lugs la ni dkyil 'khor gyi lha ma",
    "T02D1534:98a-6": "lus pa gcig tu bsdu zhing las thams cad pa",
    "T02D1534:98a-7": "yang der bsdus te /",
    "T02D1534:98a-8": "de ni khyim pa dbang bskur ba la yin gyi /",
    "T02D1534:98a-9": "dge tshul yan chad la ma yin no //",
    "T02D1534:98a-10": "gcig gis ma yin par rgyud las bkag pa'i phyir ro //",
    "T02D1534:98a-11": "rtsa ba ni dbyibs kyi skyon no //",
    "T02D1534:98a-12": "nag po ni kha dog gi skyon te de dag med pa'o //",
    "T02D1534:98a-13": "tshad kyang mchur sor nyer gcig / zheng du bcu drug gce'u med pa'o //",
    "T02D1534:98a-14": "mgrin pa la sor drug go //",
    "T02D1534:98a-15": "mchu la sor brgyad do //",
    "T02D1534:98a-16": "mgrin pa'i sbubs la sor gnyis so //",
    "T02D1534:98a-17": "mngon spyod la sogs pa'i phrin las gzhan la ni tshad gzhan dang gzhan du brjod do //",
    "T02D1534:98a-18": "dkar por bsgyur ba ni rang bzhin gyis kha dog dkar po med pa la'o //",
    "T02D1534:98a-19": "rigs kyi mtshan ma rnam par rgyal ba la ni",
    "T02D1534:98a-20": "chos 'byung gi dbus su sna tshogs padma'i lte bar",
    "T02D1534:98a-21": "ka p'a la'i nang du chud pa'i rdo rje dang",
    "T02D1534:98a-22": "rdo rje gri gug go //",
    "T02D1534:98a-23": "rigs kyi yum bzhi la ni gri gug dang ka p'a la'o //",
    "T02D1534:98a-24": "thugs kyi 'khor lo la rdo rje dang gri gug go //",
    "T02D1534:98a-25": "gsung gi 'khor lo la padma dang gri gug go //",
    "T02D1534:98a-26": "sku'i 'khor lo la 'khor lo dang gri gug go //",
    "T02D1534:98a-27": "dam tshig gi 'khor lo la ka p'a la dang gri gug go //",
    "T02D1534:98a-28": "las thams cad pa la ni sna tshogs rdo rje dang gri gug go //",
    "T02D1534:98a-29": "'o ma can gyi shing ni tsu ta la sogs pa'o //",
    "T02D1534:98a-30": "rin po che sna lnga ni gser dang dngul dang mu med dang mu tig dang byi ru'o //",
    "T02D1534:98a-31": "nas dang gro dang til dang 'bras so ba dang /",
    "T02D1534:98a-32": "ma sha ste 'bru lnga'o //",
    "T02D1534:98a-33": "pri ha sti dang /",
    "T02D1534:98a-34": "kanda ka ri dang /",
    "T02D1534:98a-35": "aa pa r'a dzi ta dang /",
    "T02D1534:98a-36": "dandotpala dang /",
    "T02D1534:98a-37": "ha sa de ba ste sman lnga'o //",
    "T02D1534:98a-38": "padma dang gdugs ni shog bu las byas pa'o //",
    "T02D1534:98a-39": "dkyil 'khor ni ser po 'ba' zhig las byas pa'o //",
    "T02D1534:98a-40": "de yang lha dang phyag mtshan med pa'i gdan gzhal yas khang pa'i rnam pa 'ba' zhig bri'o //",
    "T02D1534:98b-0": "gal te nus pa med na @98b sngar gyi tshems",
    "T02D1534:98b-1": "shing dor ba'i dkyil 'khor gyi rnam pa lta bu",
    "T02D1534:98b-2": "bya'o // de nas bum pa lhag par gnas pa bya ste /",
    "T02D1534:98b-3": "me tog la sogs pa mchod pa'i yo byad sna tshogs dang /",
    "T02D1534:98b-4": "gtor ma rnams sta gon byas nas /",
    "T02D1534:98b-5": "slob dpon bdag nyid ting nge 'dzin rdzogs par bsgoms la dkyil 'khor nye bar bsdus te /",
    "T02D1534:98b-6": "phyag gnyis pa'i ting 'dzin gyis gnas par bya'o //",
    "T02D1534:98b-7": "de nas skad cig mas rnam par rgyal ba'i bum",
    "T02D1534:98b-8": "par ni dkyil 'khor gyi 'khor lo rdzogs par bsam",
    "T02D1534:98b-9": "mo // rigs kyi yum bzhi la ni yum re dang ka p'a la re re'o //",
    "T02D1534:98b-10": "thugs dang gsung dang sku dang dam tshig gi 'khor lo'o //",
    "T02D1534:98b-11": "de nas 'bar ba'i sngags dang phyag rgyas rnam pa",
    "T02D1534:98b-12": "thams cad yongs su rdzogs pa'i dkyil 'khor gyi 'khor",
    "T02D1534:98b-13": "lo mdun du spyan drangs te bum pa'i lha rnams",
    "T02D1534:98b-14": "la bstim mo // de dag ma lus par zhu",
    "T02D1534:98b-15": "ba las ye shes kyi bdud rtsi'i chus gang bar",
    "T02D1534:98b-16": "la bstim mo // bsam mo // de nas bum",
    "T02D1534:98b-17": "pa'i gnas lnga dag tu rdo rje'i phyag rgyas reg",
    "T02D1534:98b-18": "la bstim mo // bsam mo // cing / aom",
    "T02D1534:98b-19": "badzra padma aa mri ta su bi shuddha dharma dh'a",
    "T02D1534:98b-20": "tu sv'a bh'a ba sarba dharm'a na su bi shuddha",
    "T02D1534:98b-21": "dharma dh'a tu sarba na ku ru ku ru sv'a",
    "T02D1534:98b-22": "la bstim mo // bsam mo // cing / h'a / zhes lan gsum brjod par bya'o //",
    "T02D1534:98b-23": "de nas me tog gi phreng ba dang 'brel ba'i",
    "T02D1534:98b-24": "rdo rje bum pa'i steng du bzhag ste lag pa",
    "T02D1534:98b-25": "g-yon pa'i khu tshur gyis bzung ste /",
    "T02D1534:98b-26": "lag pa g-yas pas bgrang phreng snying gar bzung nas 'khor lo'i gtso bo la ni brgya bzlas shing /",
    "T02D1534:98b-27": "'khor gyi lha rnams la ni nyer gcig bzla'o //",
    "T02D1534:98b-28": "las thams cad pa la ni sumbha ni brgya rtsa",
    "T02D1534:98b-29": "brgyad bzlas nas phyi'i mchod pa lnga dang yid las",
    "T02D1534:98b-30": "byung ba'i lha mo bcu drug dang /",
    "T02D1534:98b-31": "rin po che sna bdun gyis kyang mchod de spos",
    "T02D1534:98b-32": "snod dang rdo rje dril bu 'dzin pa'i lag pas",
    "T02D1534:98b-33": "/ dpal ldan rdo rje mkha' 'gro ma //",
    "T02D1534:98b-34": "mkha' 'gro ma yi 'khor los sgyur /",
    "T02D1534:98b-35": "sku gsum ye shes lnga dang ldan //",
    "T02D1534:98b-36": "'gro ba'i mgon la phyag 'tshal lo //",
    "T02D1534:98b-37": "ji snyed rdo rje mkha' 'gro ma //",
    "T02D1534:98b-38": "rtog pa'i 'ching ba gcod mdzad cing //",
    "T02D1534:98b-39": "'jig rten don du rab 'jug pa //",
    "T02D1534:98b-40": "de snyad pa la rtag phyag 'tshal //",
    "T02D1534:98b-41": "zhes bya bas bstod la /",
    "T02D1534:98b-42": "yi ge brgya pa brjod de /",
    "T02D1534:98b-43": "gtor ma byin gyis brlab par bya'o //",
    "T02D1534:99a-0": "de nas dpa' @99a * //",
    "T02D1534:99a-1": "bo'i dga' ston dang tshogs kyi 'khor lo byin gyis",
    "T02D1534:99a-2": "brlab par bya'o zhes bya ba ni bum pa lhag",
    "T02D1534:99a-3": "par gnas pa'i cho ga'o /",
    "T02D1534:99a-5": "// / de nas rdul tshon gyi dkyil 'khor ni /",
    "T02D1534:99a-6": "dkyil 'khor bsgrub par bya zhing ras ris la ni dkyil 'khor mngon du dmigs te /",
    "T02D1534:99a-7": "bdag 'jug byas nas slob ma la dbang bskur bar bya'o //",
    "T02D1534:99a-8": "de la phyogs bzhir slob dpon bzhi 'am bdag gcig pu yang rung ste /",
    "T02D1534:99a-9": "bdud rtsi lnga dang bcas pa'i dri chus khrus byas nas /",
    "T02D1534:99a-10": "gos dang phyag rgya lnga la sogs pa'i rgyan gyi chas su zhugs la /",
    "T02D1534:99a-11": "dkyil 'khor gyi lho phyogs nas kha byang du bltas te /",
    "T02D1534:99a-12": "stan mthon po la 'dug par bya'o //",
    "T02D1534:99a-13": "de nas yang snga ma ltar ting nge 'dzin rdzogs par bsgoms te /",
    "T02D1534:99a-14": "phyag gnyis pa'i ting nge 'dzin la gnas nas go rims bzhin du dbang bdun dang /",
    "T02D1534:99a-15": "dbang gsum pa dang /",
    "T02D1534:99a-16": "bzhi pa'i mthar thug pa rnams dkyil 'khor gyi gtso bo las blang bar bya'o //",
    "T02D1534:99a-17": "de ni bdag 'jug pa'o /",
    "T02D1534:99a-19": "// / de nas slob ma gzhug pa ni /",
    "T02D1534:99a-20": "yol ba'i phyi rol du mandala byed du bcug la phyag byas te /",
    "T02D1534:99a-21": "me tog snyim par bzung nas gnas pa la /",
    "T02D1534:99a-22": "slob dpon gyis nang nas bka' bsdam mo zhes brjod par bya'o //",
    "T02D1534:99a-23": "bde chen bdag ni skal ba bzang //",
    "T02D1534:99a-24": "zhes bya ba ni slob ma'i lan no //",
    "T02D1534:99a-25": "de ltar lan gsum bya'o //",
    "T02D1534:99a-26": "dgos pa ci'i phyir 'jug / phyag rgya chen po'i",
    "T02D1534:99a-27": "dngos grub kyi phyir ro zhes slob ma'i lan no",
    "T02D1534:99a-28": "// de nas dung chos spyi bor bzhag ste /",
    "T02D1534:99a-29": "khyor bar chu lan gsum blud la /",
    "T02D1534:99a-30": "sumbha ni bzlas pa'i ku sha'i chus bsang ba bya'o //",
    "T02D1534:99a-31": "de nas dbab pa'i cho ga bya ste /",
    "T02D1534:99a-32": "mtshal chen bdud rtsi lnga dang bcas //",
    "T02D1534:99a-33": "dur khrod ras la byugs nas ni //",
    "T02D1534:99a-34": "bsdus pa'i phye ma cha gcig dang //",
    "T02D1534:99a-35": "byi la nag po'i bshad ba ni //",
    "T02D1534:99a-36": "de mnyam cha ni gcig tu bya //",
    "T02D1534:99a-37": "de mnyam gu gul nag por spyad //",
    "T02D1534:99a-38": "dur khrod sol ba blangs nas ni //",
    "T02D1534:99a-39": "mchod yon snod du bdug pa sbyar //",
    "T02D1534:99a-40": "sku yi dkyil 'khor rdzogs par ni //",
    "T02D1534:99a-41": "slob ma'i lus la rab bkod de //",
    "T02D1534:99a-42": "de las byung ba'i 'od zer gyis //",
    "T02D1534:99a-43": "dpa' bo mkha' 'gro ma yi tshogs //",
    "T02D1534:99b-0": "rgyun mi 'chad par 'jug @99b bar bsam //",
    "T02D1534:99b-1": "slob ma'i lag nas bzung nas ni //",
    "T02D1534:99b-2": "sangs rgyas kun gyi mkha' 'gro ma //",
    "T02D1534:99b-3": "rtse gcig sems kyis bzlas par bya //",
    "T02D1534:99b-4": "de la sku babs na ni 'phar ba la sogs pa lus kyi rdzu 'phrul 'byung ngo //",
    "T02D1534:99b-5": "gsung babs na ni dbang pos mi sod pa'i don rnams smra bar 'gyur ro ;",
    "T02D1534:99b-6": "/ thugs babs na ni mngon par shes pa lnga la sogs pa'i yon tan 'byung ngo //",
    "T02D1534:99b-7": "ye shes babs na ni bsam gyis mi khyab pa'i ting nge 'dzin la gnas par 'gyur ro //",
    "T02D1534:99b-8": "de nas dbab pa bsdus la /",
    "T02D1534:99b-9": "lag pa spyi bor bzhag ste /",
    "T02D1534:99b-10": "snying po'i sngags de nyid lan bdun bzlas pas srung ba bya'o //",
    "T02D1534:99b-11": "de nas go bskon par bya'o //",
    "T02D1534:99b-12": "de nas sumbha ni bzlas pa'i chus bsangs pa'i sna",
    "T02D1534:99b-13": "tshogs pa'i mdog gam kha dog ser po'i dar ras",
    "T02D1534:99b-14": "kyis gdong g-yogs bcings la stod g-yogs dang smad g-yogs",
    "T02D1534:99b-15": "kyang sbyin no // de la gdong g-yogs bcing ba'i sngags ni /",
    "T02D1534:99b-16": "aom dva da sha aam ga ni ro dha ka ri ni h'um phat /",
    "T02D1534:99b-17": "de nas brtul zhugs dbog par bya ste /",
    "T02D1534:99b-18": "'gro ba bgrod pa rnams kyis brtul zhugs sbyin bya de dag ni //",
    "T02D1534:99b-19": "srog gcod mi bden gzhan nor gzhan gyi chung ma de bzhin chang gi btung ba spang //",
    "T02D1534:99b-20": "'khor ba rdo rje zhags pas rang gi dge ba 'joms byed sdig pa lnga po 'di dag yin //",
    "T02D1534:99b-21": "gang dag gang gi dus byung sum cu mi yi",
    "T02D1534:99b-22": "bla ma de yi mtshan gyis rab tu sbyin bya",
    "T02D1534:99b-23": "ste / sna tshogs gtso bo srid pa'i 'jigs pa",
    "T02D1534:99b-24": "'joms mdzad bka' 'di khyod kyis kyang ni bskyang bar",
    "T02D1534:99b-25": "ste / bya / cho lo kha na ma tho'i",
    "T02D1534:99b-26": "zas dang brjod ngan 'byung po lha min dbang po'i",
    "T02D1534:99b-27": "ste / bya / chos // ba lang bud med",
    "T02D1534:99b-28": "skyes rnams de bcu mi yi bla ma lnga po",
    "T02D1534:99b-29": "la yang gnod mi bya //",
    "T02D1534:99b-30": "snying grogs la 'khu rje dpon de bzhin sum cu mi yi bla ma yid ches dge 'dun la'ang //",
    "T02D1534:99b-31": "dbang po rnams kyi chags pa zhes byas mi yi bdag po'i brtul zhugs nyi shu rtsa lnga yis //",
    "T02D1534:99b-32": "de ltar brtul zhugs phog nas /",
    "T02D1534:99b-33": "de nyid gsum lan bdun bzlas pa'i me tog gcig",
    "T02D1534:99b-34": "lag pa'i padma'i dbus su gtang ba shr'i he ru",
    "T02D1534:99b-35": "ka ya bid ma he bidy'a r'a dz'a ya dhi",
    "T02D1534:99b-36": "ma he sva h'a /",
    "T02D1534:99b-37": "zhes bya bas nang du gzhug par bya'o //",
    "T02D1534:100a-0": "de nas rdo rje slob dpon gyis @100a * //",
    "T02D1534:100a-1": "lag pa nas bkri zhing /",
    "T02D1534:100a-2": "las kyi rdo rje phyi bzhin 'brang bas dkyil 'khor lan gsum bskor ba byas te /",
    "T02D1534:100a-3": "dang por rigs nges par bya ba'i phyir dkyil 'khor gyi shar sgo nas /",
    "T02D1534:100a-4": "slob dpon gyis bden pa bdar ba sngon du song bas me tog 'dor du gzhug go /",
    "T02D1534:100a-5": "de la bden ba bdar ba'i tshig ni /",
    "T02D1534:100a-6": "don dam smra ba'i seng ge rnal 'byor zhes bya ba //",
    "T02D1534:100a-7": "srid pa'i nyon mongs gcod pa'i don la shin tu mkhas gyur pa //",
    "T02D1534:100a-8": "srid pa'i nyes brgyas bskyod pa'i nyon mongs choms mdzod la //",
    "T02D1534:100a-9": "rnal 'byor don dam rgyal po'i de nyid grub par mdzad du gsol //",
    "T02D1534:100a-10": "de bzhin gshegs pa kun gyi gnas //",
    "T02D1534:100a-11": "he ru ka dpal grong khyer mchog / snying po'i dkyil 'khor 'di ru ni //",
    "T02D1534:100a-12": "bdag gis slob ma gzhug par bgyi //",
    "T02D1534:100a-13": "'di yi dngos grub cir gyur dang //",
    "T02D1534:100a-14": "rigs gang la ni skal ldan dang //",
    "T02D1534:100a-15": "bsod nams ci 'dra las byung ba //",
    "T02D1534:100a-16": "de 'dra dkyil 'khor 'di ru shog / aom sarba",
    "T02D1534:100a-17": "ta th'a ga ta ku la bi shodha ni sv'a",
    "T02D1534:100a-18": "h'a / zhes brjod la h'um zhes brjod pas /",
    "T02D1534:100a-19": "lag pa'i bar nas skyil 'khor gyi dbus su me tog 'dor du gzhug go //",
    "T02D1534:100a-20": "de nas aom de bee durya audgha ta ya sv'a h'a /",
    "T02D1534:100a-21": "zhes bya bas gdong g-yogs bkrol la /",
    "T02D1534:100a-22": "dkyil 'khor dang lha'i de nyid dang me tog lhung ba'i gnas dang rigs rnams bstan par bya'o //",
    "T02D1534:100a-23": "de nas de bzhin du bskor bas byang phyogs kyi sgor khyer te /",
    "T02D1534:100a-24": "bum pa gzhan gyi dung chos las rnam par rgyal",
    "T02D1534:100a-25": "ba'i dung chos su me tog 'dor du gzhug go",
    "T02D1534:100a-26": "// nyung zad blugs la lag pa g-yon pa'i mtho",
    "T02D1534:100a-27": "bo dang srin lag gis skye ba'i gnas lnga dag",
    "T02D1534:100a-28": "tu dung chos kyi chus sngags 'di dag gis bsangs",
    "T02D1534:100a-29": "// la // de nas ku sha'i chus khams lnga",
    "T02D1534:100a-30": "dag par bya ba'i phyir lan gsum du chu'i dbang",
    "T02D1534:100a-31": "// la // bskur bar bya'o // de la sngags",
    "T02D1534:100a-32": "ni aom a'a a'i r'i a'u l'i panytsa skan dha",
    "T02D1534:100a-33": "bi sho dha ni sv'a h'a /",
    "T02D1534:100a-34": "de nas sngar bzhin gnas lnga dag tu /",
    "T02D1534:100a-35": "aom aa ai ri au li panydza ta th'a ga ta mi bi shuddha sv'a h'a /",
    "T02D1534:100a-36": "zhes bya bas bsangs la /",
    "T02D1534:100a-37": "ri mor bris pa'am 'bur du brkos pa'am gos kyis kyang rung ste /",
    "T02D1534:100a-38": "rgyal ba rigs lnga'i bsag nyid can gyi cod pan bskor bar bya'o //",
    "T02D1534:100b-0": "@100b 'dis ni phung po lnga dag pa yin la",
    "T02D1534:100b-1": "de ltar byang phyogs sku'i sa gzhir chu cod pan",
    "T02D1534:100b-2": "gnyis kyis lus dag par byed pa'i dbang yin no",
    "T02D1534:100b-3": "// de nas de bzhin du bskor bas lho'i sgor khyer te /",
    "T02D1534:100b-4": "shes rab pha rol phyin ma dag par bya ba'i",
    "T02D1534:100b-5": "phyir sdar bzhin skye ba'i gnas lnga dag tu dung",
    "T02D1534:100b-6": "chos kyi chus aom aa a'a aam ha h'a ha:",
    "T02D1534:100b-7": "ho phrem da sha p'a ra mi t'a pa ri",
    "T02D1534:100b-8": "p'u ra ni sv'a h'a /",
    "T02D1534:100b-9": "zhes bya ba 'dis bsangs la gser ram dul lam",
    "T02D1534:100b-10": "dar la sogs pa'i ste dar dpyang bcing bar bya'o",
    "T02D1534:100b-11": "// de nas nyi zla dag par bya ba'i phyir sdar bzhin skye ba'i gnas lnga dag tu /",
    "T02D1534:100b-12": "aom s'u rya tsandra bi sho dha ka sv'a h'a /",
    "T02D1534:100b-13": "zhes bya bas bsangs la rdo rje dril bu snying",
    "T02D1534:100b-14": "gar lan gsum bsnol ba sngon du gro bas spyi",
    "T02D1534:100b-15": "bor gzhag par bya'o //",
    "T02D1534:100b-16": "de ltar lho phyogs gsung gi sa gzhir dag dag pa'i dbang rnam par gnyis so //",
    "T02D1534:100b-17": "de nas thugs rdo rje dag par bya ba'i phyir",
    "T02D1534:100b-18": "shar sgor khyer te yul dang dbang po dag par",
    "T02D1534:100b-19": "bya ba'i phyir sdar bzhin skye ba'i gnas lnga dag",
    "T02D1534:100b-20": "tu / aom aa a'a ae aee /",
    "T02D1534:100b-21": "aar a'r ao aoo aal a'al bi shyi nri ya bi sho dha ni sv'a h'a /",
    "T02D1534:100b-22": "zhes bya bas bsangs la spyi po dang mgrin pa",
    "T02D1534:100b-23": "dang rna ba dang dpung ba dang lag pa dang",
    "T02D1534:100b-24": "ska rgas dang rkang pa dag tu me tog gi",
    "T02D1534:100b-25": "phreng ba bcu bcings la /",
    "T02D1534:100b-26": "lag par rdo rje'i sor gdub gtad pa ni rdo rje brtul zhugs kyi dbang ngo //",
    "T02D1534:100b-27": "de nas nyon mongs pa can gyi yid dag par",
    "T02D1534:100b-28": "bya ba'i phyir sngar bzhin skye ba'i gnas lnga dag",
    "T02D1534:100b-29": "tu / aom ha h'a ya y'a ra r'a wa",
    "T02D1534:100b-30": "w'a la l'a tsa tur brahma bi ha ra bi",
    "T02D1534:100b-31": "tu / shuddhe sv'a h'a / zhes bya bas bsangs",
    "T02D1534:100b-32": "la sngar gyi me tog lhung ba blangs la spyi",
    "T02D1534:100b-33": "tu / shuddhe sv'a h'a / bor gzhag ste /",
    "T02D1534:100b-34": "me tog gar babs pa'i rigs dang mthun pa'i ming",
    "T02D1534:100b-35": "gis dbang bskur bar bya'o //",
    "T02D1534:100b-36": "de ltar brtul zhugs dang ming shar phyogs thugs kyis gzhir sbyin no //",
    "T02D1534:100b-37": "de nas nub sgo ye shes sa gzhing [?] khyer te ye shes dag par bya ba'i phyir /",
    "T02D1534:100b-38": "sngar bzhin skye ba'i gnas lnga dag tu aom ksha dharma tsa kra pra brta ka sv'a h'a /",
    "T02D1534:100b-39": "zhes bya bas bsangs la rdo rje dril bu lag gtad te /",
    "T02D1534:100b-40": "rnam par dag pa'i lam ston pa'i phyir rjes su gnang ba'i dbang sbyin par bya'o //",
    "T02D1534:101a-0": "de nas phyi'i ngag dag pa sngon du @101a * //",
    "T02D1534:101a-1": "song bas bum pa dang gsang ba dang shes rab",
    "T02D1534:101a-2": "ye shes kyi dbang khyim pa'i phyogs dang rab tu",
    "T02D1534:101a-3": "byung ba'i phyogs la rim pa bzhin du'am tshig gis",
    "T02D1534:101a-4": "brda sprad par bya'o //",
    "T02D1534:101a-5": "dbang bdun gyi rjes la'am /",
    "T02D1534:101a-6": "skabs 'dir yang rung ste rigs drug gi dam tshig dang /",
    "T02D1534:101a-7": "rtsa ba'i ltung ba la sogs pa'i dam tshig dbog par bya'o //",
    "T02D1534:101a-8": "de ltar na rang don gyi dbang rnam pa bcu ste 'jig rten pa'i dbang ngo //",
    "T02D1534:101a-9": "'jig rten las 'das pa ni tha snyad pa dang mtshan nyid ba'i dbye bas gnyis te /",
    "T02D1534:101a-10": "tha snyad pa ni khyab bdag rnam ba gsum gyi dbang yin la /",
    "T02D1534:101a-11": "mtshan nyid pa ni bsgoms pa las byung ba'i ye",
    "T02D1534:101a-12": "shes nang gi byang chub kyi shing drung du thob",
    "T02D1534:101a-13": "pa gang yin pa ste /",
    "T02D1534:101a-14": "rgyas par ni bla ma'i man ngag las shes par bya'o //",
    "T02D1534:101a-15": "gang phyir dbang gi don la ni /",
    "T02D1534:101a-16": "chen po rnams sbyar te me tog 'dzin pa rnams la 'di skad ces brjod par bya'o //",
    "T02D1534:101a-17": "kha cig gsang sngags grub don du //",
    "T02D1534:101a-18": "dkyil 'khor 'dir ni 'jug par byed //",
    "T02D1534:101a-19": "bsod nams 'dod pa de las gzhan //",
    "T02D1534:101a-20": "gzhan dag 'jig rten gzhan don gnyer //",
    "T02D1534:101a-21": "'jig rten pha rol don gnyer bar //",
    "T02D1534:101a-22": "dad pa mang du byed pa yis //",
    "T02D1534:101a-23": "blo ldan dkyil 'khor 'jug bya yi //",
    "T02D1534:101a-24": "tshe 'di don du gnyer mi bya //",
    "T02D1534:101a-25": "tshe 'di don du gnyer ba la //",
    "T02D1534:101a-26": "'jig rten pha rol don mi 'byung //",
    "T02D1534:101a-27": "'jig rten pha rol don gnyer mis //",
    "T02D1534:101a-28": "tshe 'dir yang ni 'bras bu rgyas //",
    "T02D1534:101a-29": "zhes bya bas 'jig rten pa'i dngos grub kyi phyir min gyi /",
    "T02D1534:101a-30": "'jig rten las 'das pa'i dngos grub kyi phyir bsam pa brtan po la sbyar bar bya'o //",
    "T02D1534:101a-31": "'khor ba'i dgra las rnam rgyal ba //",
    "T02D1534:101a-32": "dpa' chen khyed bdag ston pa bas //",
    "T02D1534:101a-33": "slob dpon khyod ni dgongs su gsol //",
    "T02D1534:101a-34": "byang chub chen po'i tshul bstan pa //",
    "T02D1534:101a-35": "mgon po chen po bdag 'tshal lo //",
    "T02D1534:101a-36": "dam tshig de nyid bdag la stsol //",
    "T02D1534:101a-37": "byang chub sems kyang bdag la stsol //",
    "T02D1534:101a-38": "sangs rgyas chos dang dge 'dun te /",
    "T02D1534:101a-39": "skyabs gsum dag kyang bdag la stsol //",
    "T02D1534:101a-40": "thar pa chen po'i grong mchog tu //",
    "T02D1534:101a-41": "mgon pos bdag ni 'jug tu gsol //",
    "T02D1534:101a-42": "zhes lan gsum bzlas /",
    "T02D1534:101a-43": "zhes bya ba ni slob ma gzhug pa'o //",
    "T02D1534:101b-0": "de nas @101b slob dpon bdag nyid skad cig mas rang snang gi rig ma dang /",
    "T02D1534:101b-1": "gnas lnga byin gyis brlab pa byas nas /",
    "T02D1534:101b-2": "slob ma rnams zhal nas gzhug pa'i sbyor bas thig le'i rnam par zhu ba dang /",
    "T02D1534:101b-3": "lhan cig skyes pa'i mthar yum gyi lhums su spros la /",
    "T02D1534:101b-4": "grangs ji snyed pa de snyed kyi h'um gi rnam",
    "T02D1534:101b-5": "par bsams la de dag yongs su gyur pa las",
    "T02D1534:101b-6": "/ phyag gnyis pa'i he ru kar bsams te de",
    "T02D1534:101b-7": "nas de dag rdo rje'i lam nas drangs te thugs",
    "T02D1534:101b-8": "ka nas phyung la mdun du rang la mngon par",
    "T02D1534:101b-9": "phyogs par sna tshogs padma'i gdan re re la 'khod",
    "T02D1534:101b-10": "/ par bsam mo // de nas de dag la",
    "T02D1534:101b-11": "mchod pa lngas mchod la 'di skad ces brjod par",
    "T02D1534:101b-12": "/ par bsam mo // bya'o // bu tshur theg pa chen po la //",
    "T02D1534:101b-13": "khyod ni tshul chen snod yin te //",
    "T02D1534:101b-14": "gsang sngags spyod yul cho ga ni //",
    "T02D1534:101b-15": "khyod la yang dag bstan par bya //",
    "T02D1534:101b-16": "sku gsung thugs kyi rdo rje can //",
    "T02D1534:101b-17": "dus gsum byung ba'i sangs rgyas rnams //",
    "T02D1534:101b-18": "de dag gis kyang gsang sngags kyi //",
    "T02D1534:101b-19": "cho ga bzang po 'di mkhyen nas //",
    "T02D1534:101b-20": "dpa' bos byang chub shing drung du //",
    "T02D1534:101b-21": "thams cad mkhyen pa mtshan med brnyes //",
    "T02D1534:101b-22": "gsang sngags sbyor ba mnyam med de //",
    "T02D1534:101b-23": "skyob pa dpal ldan he ru kas //",
    "T02D1534:101b-24": "bdud sde shin tu mi bzad pa'i //",
    "T02D1534:101b-25": "dpung chen dag kyang des bcom ste //",
    "T02D1534:101b-26": "'jig rten 'jug pa yongs mkhyen nas //",
    "T02D1534:101b-27": "'khor lo bskor nas mya ngan 'das //",
    "T02D1534:101b-28": "de bas kun mkhyen thob bya'i phyir //",
    "T02D1534:101b-29": "bu yis blo gros 'di gyis shig / ces bya ba ni rjes su gnang ba sbyin pa'o //",
    "T02D1534:101b-30": "des na sems kyang rmongs pa'i phyir //",
    "T02D1534:101b-31": "dam pa'i man ngag la brten nas //",
    "T02D1534:101b-32": "dbang gi de nyid gsal bar byas //",
    "T02D1534:101b-33": "dpal ldan dang po'i sangs rgyas dang //",
    "T02D1534:101b-34": "rdo rje mkha' 'gro gur dang ni //",
    "T02D1534:101b-35": "de bzhin sgyu 'phrul dra ba dang //",
    "T02D1534:101b-36": "bde mchog la brten lung gi rkyen //",
    "T02D1534:101b-37": "grong khyer sumbha ri'i rgyal po'i sras /",
    "T02D1534:101b-38": "dpal 'jigs byed lha'i zhal snga nas bstan pa rgyal",
    "T02D1534:101b-39": "po seng ge gdan gyi rnam par dag pa'i lam",
    "T02D1534:101b-40": "gyi dbang bskur ba'i rab tu bya ba rdzogs so",
    "T02D1534:101b-42": "/ // / rgya gar gyi mkhan po de nyid kyi spyan",
    "T02D1534:101b-43": "sngar bod kyi lo ts'a ba sh'akya'i dge slong grags",
    "T02D1534:101b-44": "'byor shes rab kyis bsgyur ba'o /",
    "T02D1534:101b-46": "// / log par dad pa'i skye bo rnams //",
    "T02D1534:102a-0": "lam @102a * //",
    "T02D1534:102a-1": "'dir dbang ba ma yin no //",
    "T02D1534:102a-2": "de phyir dbang bskur dam pa 'di //",
    "T02D1534:102a-3": "bla ma rje yis bdag la gnang //",
    "T02D1534:102a-4": "phyi rabs gdul bya skal ldan mis //",
    "T02D1534:102a-5": "bla ma dam pa rtag bsten pas //",
    "T02D1534:102a-6": "lam 'di rim gyis bgrod byas te //"
}