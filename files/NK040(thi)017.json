{
    "NK040(thi)017:1": "// rje rin po che'i rtags bstod zhes bya ba bzhugs so //",
    "NK040(thi)017:2": "spyi bor pha gcig dam par gsal ba'i sku las /",
    "NK040(thi)017:3": "byin rlabs me yi tsh+wa tsh+wa phrom phrom 'phros pas /",
    "NK040(thi)017:4": "gdon lus dang bcas pa thal ba bun gyi bsreg /",
    "NK040(thi)017:5": "byin rlabs rgyud la zhugs skye ba med pa'i don mngon sum rtogs par bsam na /",
    "NK040(thi)017:6": "rje bla ma rnams la phyag 'tshal lo //",
    "NK040(thi)017:7": "bka' brgyud pa rnams la gsol ba 'debs //",
    "NK040(thi)017:8": "dgos bka' drin can gyi byin gyis rlobs //",
    "NK040(thi)017:9": "rje mtshan ldan bla mas lam sna drongs //",
    "NK040(thi)017:10": "gnas ya gi ya ki'i dgon pa nas //",
    "NK040(thi)017:11": "phyi skor cig bskor gnyis bskor dang gsum //",
    "NK040(thi)017:12": "phyi bskor ba lcags ri mu khyud bskor //",
    "NK040(thi)017:13": "bar bskor ba lho rgyal 'dzam bu gling //",
    "NK040(thi)017:14": "nang bskor ba deng ri'i bla bskor nas //",
    "NK040(thi)017:15": "ri mkhan pa khrod kyi gnas mchog tu //",
    "NK040(thi)017:16": "d+aak+ki nyi zla'i gdan steng nas //",
    "NK040(thi)017:17": "gnas de ru su bzhugs su ma bzhugs //",
    "NK040(thi)017:18": "gnas de ru dam pa rgya gar bzhugs //",
    "NK040(thi)017:19": "sku 'khrungs sa rgya gar yul du 'khrungs //",
    "NK040(thi)017:20": "gsung bsgrags pa bod yul dbus su bsgrags //",
    "NK040(thi)017:21": "chags phebs pa deng ri'i dgon du phebs //",
    "NK040(thi)017:22": "'gron po phyogs ris mi mnga' ba //",
    "NK040(thi)017:23": "rje 'gro ba'i mgon po rdo rje 'chang //",
    "NK040(thi)017:24": "mi pham mgon po bcom ldan 'das //",
    "NK040(thi)017:25": "smra ba'i seng ge mtshungs pa med //",
    "NK040(thi)017:26": "dpal chen bir ba drod tshad mkhas //",
    "NK040(thi)017:27": "ar+ya de wa sgra tshad mkhas //",
    "NK040(thi)017:28": "dam pa mu steg rgyud sde mkhas //",
    "NK040(thi)017:29": "'jam bu gling gi rgyan gcig po //",
    "NK040(thi)017:30": "bla ma brgyud pa'i brtse ba can //",
    "NK040(thi)017:31": "mnyam bzhag kun gyi snying po mdzad //",
    "NK040(thi)017:32": "sangs rgyas kun gyi sras gcig po //",
    "NK040(thi)017:33": "mkha' 'gro sde lnga'i bu gcig po //",
    "NK040(thi)017:34": "'gro ba kun gyi skyabs gnas mchog /",
    "NK040(thi)017:35": "pha der bzhugs pa la gsol ba 'debs //",
    "NK040(thi)017:36": "der bzhugs dam pas byin gyis rlobs //",
    "NK040(thi)017:37": "steng der lha tshogs dpungs se dpung //",
    "NK040(thi)017:38": "byin rlabs char rgyun si li li //",
    "NK040(thi)017:39": "g.yas der dpa' bo gar dang chas //",
    "NK040(thi)017:40": "dpa' bo'i bro brdung khrigs se khrig /",
    "NK040(thi)017:41": "g.yon der dpa' mo mdangs dang ldan //",
    "NK040(thi)017:42": "mkha' 'gro'i nyams myong 'u ru ru //",
    "NK040(thi)017:43": "skabs der d+aak+ki shigs se shig /",
    "NK040(thi)017:44": "dngos grub rnam gnyis spungs se spung //",
    "NK040(thi)017:45": "mdun der dam can dpungs se dpung //",
    "NK040(thi)017:46": "'o der gdon tshogs mya la la //",
    "NK040(thi)017:47": "rje rgyang der bzhugs na mos phyag 'tshal //",
    "NK040(thi)017:48": "mdun der bzhugs na gus phyag 'tshal //",
    "NK040(thi)017:49": "sems mos gus phyag la nye ring med //",
    "NK040(thi)017:50": "gsol ba snying gi dkyil nas 'debs //",
    "NK040(thi)017:51": "byin rlabs thugs kyi klong nas zhugs //",
    "NK040(thi)017:52": "sku yi byin rlabs lus la 'jug /",
    "NK040(thi)017:53": "lus la bde drod 'bar ba dang //",
    "NK040(thi)017:54": "lus kyi sdig sgrib dag nas kyang //",
    "NK040(thi)017:55": "lus sprul skur grol ba byin gyis rlobs //",
    "NK040(thi)017:56": "gsung gis byin rlabs ngag la 'jug /",
    "NK040(thi)017:57": "ngag la nus pa 'bar ba dang //",
    "NK040(thi)017:58": "ngag gi sdig sgrib dag nas kyang //",
    "NK040(thi)017:59": "ngag longs sku grol bar byin gyis rlobs //",
    "NK040(thi)017:60": "thugs kyi byin rlabs yid la 'jug /",
    "NK040(thi)017:61": "yid la nus pa 'bar ba dang //",
    "NK040(thi)017:62": "yid kyi sdig sgrib dag nas kyang //",
    "NK040(thi)017:63": "sems chos skur grol bar byin gyis rlobs //",
    "NK040(thi)017:64": "rgyu 'dod chags zhe sdang gti mug gsum //",
    "NK040(thi)017:65": "dug gsum ngang gi zhi ru gsol //",
    "NK040(thi)017:66": "rkyen pho gdon mo gdon klu gdon gsum //",
    "NK040(thi)017:67": "gdon gsum rnam rtog yal du gsol //",
    "NK040(thi)017:68": "nad rlung mkhris bad kun 'dus pa bzhi //",
    "NK040(thi)017:69": "bzhi brgya rtsa bzhi'i nad rnams yal du gsol //",
    "NK040(thi)017:70": "chos sku longs sku sprul sku gsum //",
    "NK040(thi)017:71": "sku gsum mngon du dbyung du gsol //",
    "NK040(thi)017:72": "gzhan don dpag med 'byung du gsol //",
    "NK040(thi)017:73": "rje der bzhugs dam pa la gsol ba 'debs //",
    "NK040(thi)017:74": "der bzhugs dam pas byin gyis rlobs //",
    "NK040(thi)017:75": "pha nag po chen po gzi mdangs can //",
    "NK040(thi)017:76": "sku stod seng ge 'gying ba 'dra //",
    "NK040(thi)017:77": "de bdud bzhi zil gyis gnon pa'i rtags //",
    "NK040(thi)017:78": "sked pa rdo rje 'gril ba 'dra //",
    "NK040(thi)017:79": "de 'khrul gzhi rtsad nas gcod pa'i brda' //",
    "NK040(thi)017:80": "zhabs gnyis sba bran bshib pa 'dra //",
    "NK040(thi)017:81": "de byang chub lam la bzhugs pa'i brda' //",
    "NK040(thi)017:82": "sku dmog nag la smug pa ni //",
    "NK040(thi)017:83": "de chos dbyings ngang la zhugs pa'i brda //",
    "NK040(thi)017:84": "dbu skra khams nag gyen du 'khyil //",
    "NK040(thi)017:85": "de mtho ris thar lam bsgrod pa'i brda //",
    "NK040(thi)017:86": "spyan rtsa dmar la 'khrug pa ni //",
    "NK040(thi)017:87": "stong gsum kun tu gzigs pa pa'i brda //",
    "NK040(thi)017:88": "shang rgyud ring la shang rtse rno //",
    "NK040(thi)017:89": "de theg chen gyis rgyud don rtogs pa'i brda //",
    "NK040(thi)017:90": "tshems mdog dkar la tshem rtse rno //",
    "NK040(thi)017:91": "de skye shi rtsad nas gcod pa'i brda //",
    "NK040(thi)017:92": "phyag sor ring la phyag sen rno //",
    "NK040(thi)017:93": "de ser sna'i mdud pa grol ba'i brda //",
    "NK040(thi)017:94": "zhabs gnyis seng 'brug bkram pa 'dra //",
    "NK040(thi)017:95": "skal ldan thugs rje 'dren pa'i brda //",
    "NK040(thi)017:96": "rje der bzhugs dam pa la gsol ba 'debs //",
    "NK040(thi)017:97": "der bzhugs dam pas byin gyis rlobs //",
    "NK040(thi)017:98": "rje res 'ga' nyin mtshan bar med gzims //",
    "NK040(thi)017:99": "nyin mtshan 'khor bar gzim tsa na //",
    "NK040(thi)017:100": "chos sku gnyug ma rgyun chad med pa'i brda //",
    "NK040(thi)017:101": "rje res 'ga' rten 'brel sna tshogs mdzad //",
    "NK040(thi)017:102": "rten 'brel sna tshogs mdzad tsa na //",
    "NK040(thi)017:103": "bka' 'khor gyi bar chad sel ba'i brda //",
    "NK040(thi)017:104": "rje re res smyon pa'i brtul zhugs mdzad //",
    "NK040(thi)017:105": "smyon pa'i brtul zhugs mdzad tsa na //",
    "NK040(thi)017:106": "rkyen pho gdon mo gdon 'dul ba'i brda //",
    "NK040(thi)017:107": "rje re re rgya gram srong du gzim //",
    "NK040(thi)017:108": "rgya gram srong du gzim tsa na //",
    "NK040(thi)017:109": "de theg dman zil gyis gnon pa'i brda //",
    "NK040(thi)017:110": "rje re 'ga' ras gos rkyang cig mnab //",
    "NK040(thi)017:111": "ras gos rkyang gcig mnab tsam na //",
    "NK040(thi)017:112": "bde drod lus la 'bar ba'i brda //",
    "NK040(thi)017:113": "rje der bzhugs dam pa la der bzhugs dam pas byin bdag lus ngag yid gsum mchod pa 'bul //",
    "NK040(thi)017:114": "lus la bde drod 'bar du gsol //",
    "NK040(thi)017:115": "ngag la nus pa sbar du gsol //",
    "NK040(thi)017:116": "sems la rtogs pa 'char du gsol //",
    "NK040(thi)017:117": "rje drung na bzhugs na drung phyag 'tshal //",
    "NK040(thi)017:118": "rgyang na bzhugs na rgyang phyag 'tshal //",
    "NK040(thi)017:119": "mos gus phyag la nye ring med //",
    "NK040(thi)017:120": "mkha' spyod gnas su lam sna drongs //",
    "NK040(thi)017:121": "rkyen phyi yi bar chad phyi nas sel //",
    "NK040(thi)017:122": "nang gi bar chad nang nas sel //",
    "NK040(thi)017:123": "rkyen ngan pa grogs su 'char gyur cig /",
    "NK040(thi)017:124": "'gal rkyen mthun rkyen dag pa bsgyur du gsol /",
    "NK040(thi)017:125": "phatah pha dam pa rin po che'i rtags bstod sma",
    "NK040(thi)017:126": "ra ser pos bskul nas ma jo mos mdzad pa",
    "NK040(thi)017:127": "rdzogs so //// ma brgyud gsol 'debs bzhugs so //",
    "NK040(thi)017:128": "spyi bor ma cig lab sgron gsal ba'i sku gsung",
    "NK040(thi)017:129": "thugs las 'od zer kha dog sna tshogs pa byung",
    "NK040(thi)017:130": "/ rang gi gnas gsum du thim /",
    "NK040(thi)017:131": "sgrib gsum bag chags rnams nyi mas ba mo zhu",
    "NK040(thi)017:132": "ba ltar dag byin rlabs sems la zhugs nas 'khrul",
    "NK040(thi)017:133": "med kyi rtogs pa sems la 'char bar bsam /",
    "NK040(thi)017:134": "ma dman pa'i lus la rgyal ba'i ma //",
    "NK040(thi)017:135": "ma mi min ye shes mkha' 'gro ma //",
    "NK040(thi)017:136": "rang rig nang nas shar ba'i ma //",
    "NK040(thi)017:137": "lus srog gzan du bor ba'i ma //",
    "NK040(thi)017:138": "lus la bde drod 'bar ba'i ma //",
    "NK040(thi)017:139": "ngag la nus pa thon pa'i ma //",
    "NK040(thi)017:140": "sems la rtogs pa shar ba'i ma //",
    "NK040(thi)017:141": "bu sgo gsum gus pas gsol ba 'debs //",
    "NK040(thi)017:142": "ma thugs rjes dgongs la byin gyis rlabs //",
    "NK040(thi)017:143": "ma lab ni sa lam gcig chod lab //",
    "NK040(thi)017:144": "sgron ni ma rig mun pa sel //",
    "NK040(thi)017:145": "ma ni 'gro ba kun gyis ma //",
    "NK040(thi)017:146": "mtshan don dang ldan ma cig ma //",
    "NK040(thi)017:147": "bu sgo gsum gus pas gsol ba 'debs //",
    "NK040(thi)017:148": "ma thugs rjes dgongs la byin gyis rlobs //",
    "NK040(thi)017:149": "ma rtag chad gnyis la mi 'jig pa //",
    "NK040(thi)017:150": "bka' rdzogs pa chen po'i sgo ru zhugs //",
    "NK040(thi)017:151": "theg chen gyi lam rtogs zil gyis gnon //",
    "NK040(thi)017:152": "chos lta ba dbyings su grol ba'i ma //",
    "NK040(thi)017:153": "bu sgo gsum gus pas gsol ma thugs rjes dgongs la byin gyis rlobs //",
    "NK040(thi)017:154": "ma bying rgod rkyen gyis mi 'jig pa //",
    "NK040(thi)017:155": "chos sdug bsngal zhi byed kyi sgo ru zhugs //",
    "NK040(thi)017:156": "nyon mongs rnam rtog zil gyis gnon //",
    "NK040(thi)017:157": "chos sgom pa klong du gyur pa'i ma //",
    "NK040(thi)017:158": "bu sgo gsum ma thugs rjes ma bar chad rkyen gyis mi 'jigs pa //",
    "NK040(thi)017:159": "bdud kyi gcod yul sgo ru zhugs //",
    "NK040(thi)017:160": "log 'dren gyi gdon bgegs zil gyis gnon //",
    "NK040(thi)017:161": "chos spyod pa lam du slong ba'i ma //",
    "NK040(thi)017:162": "bu sgo gsum ma thugs ma bdag 'dzin gyis 'khrul pas mi 'jigs pa //",
    "NK040(thi)017:163": "chos du ma ro gcig sgo ru zhugs //",
    "NK040(thi)017:164": "re dog gi 'jigs pa zil gyis gnon //",
    "NK040(thi)017:165": "chos 'bras bu lhun gyis grub pa'i ma //",
    "NK040(thi)017:166": "bu sgo gsum ma thugs rjes ma 'khor ba ngan song la mi 'jigs pa //",
    "NK040(thi)017:167": "chos dge ba bcu yi sgo ru zhugs //",
    "NK040(thi)017:168": "mi dge bcu po zil gyis non //",
    "NK040(thi)017:169": "las dge sdig rang sar grol ba'i ma //",
    "NK040(thi)017:170": "bu sgo gsum ma thugs rjes ma bag chags las kyi mi 'jigs pa //",
    "NK040(thi)017:171": "chos bsdu dngos bzhi yi sgo ru zhugs //",
    "NK040(thi)017:172": "skal ldan gyis sems can zil gyis gnon //",
    "NK040(thi)017:173": "gdul bya smin grol mdzad pa'i ma //",
    "NK040(thi)017:174": "bu sgo gsum ma thugs gdon yam bdag pho mo'i bar chad sel //",
    "NK040(thi)017:175": "bgegs log 'dren 'byung po rdul du bzlog /",
    "NK040(thi)017:176": "nad 'du ba rnam bzhi gzhom du gsol //",
    "NK040(thi)017:177": "bdag mos pa'i bu la byin la byin gyis rlobs //",
    "NK040(thi)017:178": "da lta nyid du byin gyis rlobs //",
    "NK040(thi)017:179": "myur ba nyid du byin gyis rlobs //",
    "NK040(thi)017:180": "rtogs pa gsha' ma rgyud la skye bar byin gyis rlobs //",
    "NK040(thi)017:181": "phatah ma cig gsol 'debs thod smyon bsam 'grub kyis mdzad pa rdzogs so ////",
    "NK040(thi)017:182": "d+aak+ki 'bum bskul 'dir /",
    "NK040(thi)017:183": "h'u /",
    "NK040(thi)017:184": "ma yum chen de yi thugs kyi sras //",
    "NK040(thi)017:185": "sku yi byin rlabs lus la zhugs pas gzi brjid che //",
    "NK040(thi)017:186": "gsung gi byin rlabs ngag la zhugs pas nus pa che //",
    "NK040(thi)017:187": "thugs kyi byin rlabs sems la zhugs pas rtogs pa che //",
    "NK040(thi)017:188": "yon tan byin rlabs zhugs pas thugs rje che //",
    "NK040(thi)017:189": "phrin las byin rlabs zhugs pas 'gro don che //",
    "NK040(thi)017:190": "rje mkhyen pa kun ldan glang lung pa //",
    "NK040(thi)017:191": "bdag dang mos pa'i bu slob la //",
    "NK040(thi)017:192": "byin gyis rlabs par mdzad du gsol //",
    "NK040(thi)017:193": "rje thog bcas bdud kyi don rtogs pas //",
    "NK040(thi)017:194": "dngos snang sgyu ma lta bur mkhyen //",
    "NK040(thi)017:195": "thog med bdud kyi don rtogs pas //",
    "NK040(thi)017:196": "nyon mongs rang sar grol ba mkhyen //",
    "NK040(thi)017:197": "dga' brod bdud kyis don rtogs pas //",
    "NK040(thi)017:198": "yon tan sems su mnyam par mkhyen //",
    "NK040(thi)017:199": "snyem byed bdud kyi don rtogs pas //",
    "NK040(thi)017:200": "'khor ba dbyings su grol bar mkhyen //",
    "NK040(thi)017:201": "rje thams cad mkhyen pa glang lung pa //",
    "NK040(thi)017:202": "bdag dang mos pa'i bu slob la //",
    "NK040(thi)017:203": "byin gyis rlabs par mdzad du gsol //",
    "NK040(thi)017:204": "yum chen sras su gyur pa'i rigs brgyud can //",
    "NK040(thi)017:205": "lta sgom dmigs pa bral ba'i rtogs pa can //",
    "NK040(thi)017:206": "sgro 'dogs sems su chod pa'i mkhyen pa can //",
    "NK040(thi)017:207": "rgya bod hor gsum thos pa'i grags pa can //",
    "NK040(thi)017:208": "rje yon tan kun ldan glang lung pa //",
    "NK040(thi)017:209": "bdag dang mos pa'i bu slob la //",
    "NK040(thi)017:210": "byin gyis rlabs par mdzad du gsol //",
    "NK040(thi)017:211": "phatah ces sras brgyud rnams kyi byin rlabs bdud rtsi'i rnam par byung /",
    "NK040(thi)017:212": "bdag gi khar zhugs pas 'gags med gsung gi byin rlabs ngag la zhugs par bsam /"
}