{
    "T02TD2232E:111a-0": "@111a # // rgya gar skad du /",
    "T02TD2232E:111a-1": "sa ha dza sha ta ka / bod skad du /",
    "T02TD2232E:111a-2": "lhan cig skyes pa drug pa /",
    "T02TD2232E:111a-3": "rdo rje 'dzin pa la phyag 'tshal lo //",
    "T02TD2232E:111a-4": "rtag dang chad las nges grol ba //",
    "T02TD2232E:111a-5": "de nyid bde gshegs rnams kyis bzhed //",
    "T02TD2232E:111a-6": "rang bzhin las skyes chos rnams la //",
    "T02TD2232E:111a-7": "sgrub dang sel bar phyag ni brjod //",
    "T02TD2232E:111a-8": "yod par smra ba la brjod pa //",
    "T02TD2232E:111a-9": "thams cad rnam par dpyad na med //",
    "T02TD2232E:111a-10": "med par smra ba la brjod pa//",
    "T02TD2232E:111a-11": "rnam par dpyad na thams cad yod //",
    "T02TD2232E:111a-12": "ji lta ji ltar sgro btags pa //",
    "T02TD2232E:111a-13": "de nyid rnal 'byor pa rnams skye //",
    "T02TD2232E:111a-14": "de lta de ltar sgro btags pa //",
    "T02TD2232E:111a-15": "rnal 'byor de nyid kyis ni 'joms //",
    "T02TD2232E:111a-16": "gang phyir lhan cig skyes ma bcos //",
    "T02TD2232E:111a-17": "de phyir dogs med lhan cig skyes //",
    "T02TD2232E:111a-18": "bde bas lhan cig skyes gzhan min //",
    "T02TD2232E:111a-19": "bde ba dogs pa med mtshan nyid //",
    "T02TD2232E:111a-20": "shes phyir dogs pa med pa'i bdag / dbyer med rtogs pa dam pa bde //",
    "T02TD2232E:111a-21": "sna tshogs rang rig rtogs byas pas //",
    "T02TD2232E:111a-22": "lhan cig skyes pa'i rgya mtshor nub /",
    "T02TD2232E:111a-23": "sngags kyi de nyid rnal 'byor pas //",
    "T02TD2232E:111a-24": "dogs med don la rab tu gnas //",
    "T02TD2232E:111a-25": "srid pa yang 'di bla mar byas //",
    "T02TD2232E:111a-26": "dogs pa med pa'i yul gyis ston //",
    "T02TD2232E:111a-27": "lhan cig skyes pa drug pa bla ma mee tri pas mdzad pa rdzogs so /",
    "T02TD2232E:111a-29": "// / bla ma badzra p'a ni dang /",
    "T02TD2232E:111a-30": "mtshur gyis bsgyur ba'o//"
}