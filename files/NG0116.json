{
    "NG0116:1": "@#// rgya gar skad du /",
    "NG0116:2": "bo d+hi tsit+ta ma ha san+ti dz+nya na sap+ta ka ra tan+t+ra /",
    "NG0116:3": "bod skad du /",
    "NG0116:4": "byang chub kyi sems rdzogs pa chen po ye shes bdun 'byung ba'i rgyud /",
    "NG0116:5": "dpal ye shes rdzaugs pa chen po la phyag 'tshal lo //",
    "NG0116:6": "'di skad bshad pa'i dus gcig na /",
    "NG0116:7": "bcom ldan 'das rang bzhin ye shes rdzogs pa chen po /",
    "NG0116:8": "gsang ba'i 'od gsal ba bde ba'i ngang nyid /",
    "NG0116:9": "lhun gyis grub pa'i bdag nyid /",
    "NG0116:10": "ma lus pa gcig gi rang bzhin thig le chen po nyid /",
    "NG0116:11": "'og min gyi gnas /",
    "NG0116:12": "chos kyi dbyings mtha' dang dbus med pa'i de bzhin nyid /",
    "NG0116:13": "rig pa 'pho med pa'i gzhal yas khang */",
    "NG0116:14": "cir yang gsal ba'i rgyan gyis bklubs pa na /",
    "NG0116:15": "bcom ldan 'das rang bzhin rdzogs pa chen po de /",
    "NG0116:16": "rang bzhin gyi 'khor dang */",
    "NG0116:17": "rang bzhin la lta ba'i 'khor dang */",
    "NG0116:18": "rang bzhin nyid la gnas pa'i 'khor dang */",
    "NG0116:19": "rang bzhin mngon du gsal bar gyur pa'i 'khor dang thabs cig go //",
    "NG0116:20": "de'i tshe na brgya byin lha'i dbang pos /",
    "NG0116:21": "gdul bya'i don shes nas /",
    "NG0116:22": "phyogs bcu'i rgyal ba la 'di skad ces bskul to //",
    "NG0116:23": "dus gsum rgyal ba thams cad kyi //",
    "NG0116:24": "thun mong bya ba mthar bton nas //",
    "NG0116:25": "gang la nye bar mdzes pa yi //",
    "NG0116:26": "dam pa'i gsang ba gsung du gsol //",
    "NG0116:27": "rtsol bral rig pa'i khyad par la //",
    "NG0116:28": "gnyis pa'i don de mi gnas te //",
    "NG0116:29": "de nyid snang ba'i byin rlabs las //",
    "NG0116:30": "ji ltar 'dod pa so sor gsal //",
    "NG0116:31": "zhes bskul to //",
    "NG0116:32": "de nas phyogs bcu'i rgyal ba thams cad kyis /",
    "NG0116:33": "de bzhin gshegs pa rdo rje sems dpa' la mgrin gcig tu 'di skad bskul lo //",
    "NG0116:34": "rang gsal rig pa mchog gi sku //",
    "NG0116:35": "rtsol bral bstan pa thugs la rdzogs //",
    "NG0116:36": "'dod 'byung 'bar ba'i nor bu ltar //",
    "NG0116:37": "gdod nas kun rdzogs bdag tu gsal //",
    "NG0116:38": "rig pa lhun rdzogs dbyings la bzhugs //",
    "NG0116:39": "bdag gzhan mi mnga' phyogs ris bral //",
    "NG0116:40": "nam mkha' mi 'gyur rtag par blta //",
    "NG0116:41": "rang gsal lhun grub rig pa khyaud //",
    "NG0116:42": "gang la rkyen gyis bskul ba ltar //",
    "NG0116:43": "thugs rjes sems dpar bstan du gsol //",
    "NG0116:44": "zhus so //",
    "NG0116:45": "de nas rdo rje sems dpa' la bskul bas /",
    "NG0116:46": "lha'i dbang po'i ngol gsang ba'i bdag por snang bar gyur to //",
    "NG0116:47": "de nas lha'i dbang pos 'di skad ces gsol to //",
    "NG0116:48": "rgyal ba kun gyi gsang ba'i thugs //",
    "NG0116:49": "kun 'dus byang chub sems kyi ngang *//",
    "NG0116:50": "rang gsal nyag gcig dri med pa //",
    "NG0116:51": "bde chen khyed kyi sku mchog gis //",
    "NG0116:52": "brjod bral gsang ba'i chos nyid 'di //",
    "NG0116:53": "tshig dang yi ge kun bral yang *//",
    "NG0116:54": "de nyid brjod pas go bya'i phyir //",
    "NG0116:55": "ye shes gsal bar gsung du gsol //",
    "NG0116:56": "zhes zhus so //",
    "NG0116:57": "de nas phyag na rdo rje de nyid rang gi",
    "NG0116:58": "ye shes gsal ba zhes bya ba la snyoms par",
    "NG0116:59": "zhugs te / rang nyid lta bu'i 'khor rnam par bkod pa las /",
    "NG0116:60": "rnam par langs nas 'di skad ces bskul to //",
    "NG0116:61": "rang byung rig pa'i 'od 'bar bas //",
    "NG0116:62": "kun gsal @#//",
    "NG0116:63": "nyams myong bral ba 'di //",
    "NG0116:64": "brjod med rig pa'i don go nas //",
    "NG0116:65": "rtsol bral don la dgod du gsol //",
    "NG0116:66": "zhes zhus so //",
    "NG0116:67": "de nas skyes bu dam pa des /",
    "NG0116:68": "'di skad ces bka' stsal to //",
    "NG0116:69": "rang byung rig pa mchog gi don //",
    "NG0116:70": "rang rig 'od gsal gsang ba'i nyams //",
    "NG0116:71": "'dzin pa'i dri ma kun gyis dben //",
    "NG0116:72": "brdzod bral rig pa dbyings la bzhugs //",
    "NG0116:73": "'bar ba'i 'od kyi rnam pa ltar //",
    "NG0116:74": "kun tu gsal zhing nyid du gnas //",
    "NG0116:75": "rang gsal rig pa chos dbyings la //",
    "NG0116:76": "cho 'phrul bdag rdzogs gnyis pa med //",
    "NG0116:77": "rna brgyud dag gi sgra tshig gis //",
    "NG0116:78": "'phrul gyi me long ji bzhin du //",
    "NG0116:79": "gzhan mi btsal te rang la rdzogs //",
    "NG0116:80": "ci yang ma yin cir mi dgongs //",
    "NG0116:81": "bsal med mi g.yo mchog gi lung *//",
    "NG0116:82": "ji bzhin nyid la ji bzhin gsal //",
    "NG0116:83": "rkyen bral brda phrad don gyi lung *//",
    "NG0116:84": "brdzaud med gsang ba'i nyams kyis so //",
    "NG0116:85": "rang byung mchog gi snying po la //",
    "NG0116:86": "yengs pa med pa'i sems kyis gnas //",
    "NG0116:87": "rang gsal dmigs bral cir mi dgongs //",
    "NG0116:88": "shes med gsal ba mar me ltar //",
    "NG0116:89": "yin no gang du'ang sems pa med //",
    "NG0116:90": "'gyur med chos kyi g.yung drung la //",
    "NG0116:91": "ci dgar bzhag pas g.yo med lung *//",
    "NG0116:92": "yul med bsam bral sgro skur can //",
    "NG0116:93": "ting 'dzin rig pa'i 'khor lo yin //",
    "NG0116:94": "bag chags 'dzin pa rnam par gcod //",
    "NG0116:95": "nam mkha' gsal ba'i mar me ltar //",
    "NG0116:96": "gsal la dmigs pa rnam par bcad //",
    "NG0116:97": "'byung 'jug med pa'i thig le yis //",
    "NG0116:98": "gsang ba rig pa'i 'khor lo gang *//",
    "NG0116:99": "ma rig gsal ba'i me long gis //",
    "NG0116:100": "khyab pas nam mkha' rjes su blta //",
    "NG0116:101": "rang byung rig pa rang gsal skyes //",
    "NG0116:102": "rgyu rkyen bral ba'i dbyings la rdzogs //",
    "NG0116:103": "bsam pa spangs te dbyings la gnas //",
    "NG0116:104": "mi 'byung mi 'jug gnyis med ngang *//",
    "NG0116:105": "spyad med de ltar rang bzhin gzhag /",
    "NG0116:106": "btsal bral chu yi rang bzhin ltar //",
    "NG0116:107": "ma bskyed der bzhag don gyis gsal //",
    "NG0116:108": "de nyid nges pa'i don 'di ni //",
    "NG0116:109": "bsam gyis mi khyab dus nas shes //",
    "NG0116:110": "mi tshol 'od kyi snying po ltar //",
    "NG0116:111": "'du 'bral med par ye nas rdzogs //",
    "NG0116:112": "de kho na nyid yul med la //",
    "NG0116:113": "gnyis med rig pa gcig tu 'bar //",
    "NG0116:114": "gti mug sgo nas bde ba rgyas //",
    "NG0116:115": "kun 'joms re ba'i snying po 'dra //",
    "NG0116:116": "mtha' bral mngon par mtho ba la //",
    "NG0116:117": "mtshan bral mi tshud gcig las med //",
    "NG0116:118": "des na rang bzhag dgongs patas gnas //",
    "NG0116:119": "kun la bsal te gcig la son //",
    "NG0116:120": "'gyur med sems kyi dgongs pa'o //",
    "NG0116:121": "ye shes bdun 'byung gi rgyud las /",
    "NG0116:122": "gleng gzhi gsang ba'i le'u ste dang po'o //",
    "NG0116:124": "// kye sems dpa' chen po /",
    "NG0116:125": "rang bzhin thams cad nyams kyis ni //",
    "NG0116:126": "bsdus te thig le gcig tu gsal //",
    "NG0116:127": "rang gsal 'gyur med ye shes kyis //",
    "NG0116:128": "ji bzhin klong du gsal bar gnas //",
    "NG0116:129": "'khor ba rang gsal nyid du bde //",
    "NG0116:130": "nam mkha' khyab pa'i 'od dang ldan //",
    "NG0116:131": "gsal ba nam mkha'i snying po @#//",
    "NG0116:132": "ltar //",
    "NG0116:133": "khyab pa kun gyi rjes su song *//",
    "NG0116:134": "snang ba nam mkha'i mtha' ltar yangs //",
    "NG0116:135": "'phrul gyi me long gsal ba'i 'od //",
    "NG0116:136": "phyogs ris med par kun la 'char //",
    "NG0116:137": "rgya mtsho gsal bas yid brtags pas //",
    "NG0116:138": "khyab par gsal bas dbyings la bsdu //",
    "NG0116:139": "ma bcos rang byung snying po la //",
    "NG0116:140": "sgro skur dag pa'i dbyings la 'das //",
    "NG0116:141": "bsam pa med pa'i 'du shes can //",
    "NG0116:142": "rgyu ba'i yu ba rnam par bcad //",
    "NG0116:143": "kun snang 'od gsal nyag gcig po //",
    "NG0116:144": "ci yang yin no gang yang rung *//",
    "NG0116:145": "ma bkag yon tan de ltar gsal //",
    "NG0116:146": "rang rig yul med chos kyi dbyings //",
    "NG0116:147": "rang gsal ye shes kun tu bzang *//",
    "NG0116:148": "rang byung rkyen bral 'jig pa med //",
    "NG0116:149": "ye shes snang ba rnam par dag /",
    "NG0116:150": "rdzogs pa'i ye shes klong du thim //",
    "NG0116:151": "mkhyen bral gti mug chen po la //",
    "NG0116:152": "shes dang mi shes yongs kyis med //",
    "NG0116:153": "rang gsal lung la kun rdzogs pas //",
    "NG0116:154": "gnyis pa'i chos dang gdod nas bral //",
    "NG0116:155": "rang bzhin 'du 'bral med pa nyid //",
    "NG0116:156": "thig le gcig tu kun rdzogs so //",
    "NG0116:157": "gsang ba'i me long thabs kyis shes //",
    "NG0116:158": "kun 'byung ye shes phung po la //",
    "NG0116:159": "gsang ba'i thabs kyis rtogs gyur na //",
    "NG0116:160": "btsal bral 'od ltar khyab par 'byung *//",
    "NG0116:161": "kun la phyogs ris med par snang *//",
    "NG0116:162": "phrad dang ma phrad nus pa las //",
    "NG0116:163": "de ltar de lta nyid du snang *//",
    "NG0116:164": "phrad dang thob pa med pa yis //",
    "NG0116:165": "mi snang mi gsal rang bzhin gsang *//",
    "NG0116:166": "sngon 'gro'i shes rab sbyangs pa yis //",
    "NG0116:167": "lus dang srog la mi dpyad de //",
    "NG0116:168": "rna brgyud thob phyir dbul bar bya //",
    "NG0116:169": "ye shes rang gsal thabs rdzogs pas //",
    "NG0116:170": "ma brjod rig pa'i thabs kyis go //",
    "NG0116:171": "rang bzhag rig pa'i thabs kyis 'di gnyis med pa 'dra go //",
    "NG0116:172": "rang bzhag rig pa'i shugs kyis go //",
    "NG0116:173": "rang bzhag rig pa shugs kyis gsal //",
    "NG0116:174": "'gyur med gsang ba'i don la bzhugs //",
    "NG0116:175": "kun 'dus rig pa gsal ba'i nyams //",
    "NG0116:176": "brjod par mi rtog nyams kyis gsal //",
    "NG0116:177": "gsang ba'i me long gsal rdzogs pas //",
    "NG0116:178": "brjod bral bla ma'i thabs kyis shes //",
    "NG0116:179": "gsal ba'i mar me dbyings la khyab //",
    "NG0116:180": "rig pa'i 'od gsal mchog gi thugs //",
    "NG0116:181": "gtad med yul la dus gcig rdzogs //",
    "NG0116:182": "gsal ba mi mngon dus gcig mchog /",
    "NG0116:183": "nges pa dus tshod de kho na //",
    "NG0116:184": "gsal med 'du shes bral ba med //",
    "NG0116:185": "rig pa'i klong la kun tu bzhugs //",
    "NG0116:186": "gang yang ma yin 'od gsal yin //",
    "NG0116:187": "mi 'brangs mi spyod yul dang bral //",
    "NG0116:188": "brda phrad rig pa shugs kyis go //",
    "NG0116:189": "yang na nam mkha'i sa la'o //",
    "NG0116:190": "yang na chu bo'i rgyun la'o //",
    "NG0116:191": "yang na gsal ba nyid la'o //",
    "NG0116:192": "yang na mtshan ma'i sgra la'o //",
    "NG0116:193": "yang na de nyid gang min par //",
    "NG0116:194": "rang bzhin rig pa gzhag pas ni //",
    "NG0116:195": "chu la chu ltar gsal bar gnas //",
    "NG0116:196": "mi shes pa nyid ma yin pas //",
    "NG0116:197": "'byed pa med pa'i ye shes 'grub //",
    "NG0116:198": "rang gi nyams myong kun bral bas //",
    "NG0116:199": "brjod bral bstan pa rgya mtsho'i mdzod //",
    "NG0116:200": "sgra @#//",
    "NG0116:201": "bral rig pa thugs la rdzogs //",
    "NG0116:202": "gsal la bsam du med pas na //",
    "NG0116:203": "dmigs med rig pa rang gsal lung *//",
    "NG0116:204": "thams cad rig pas mngon par shes //",
    "NG0116:205": "bsam du med pas 'dzin dang bral //",
    "NG0116:206": "sa le dmigs bral gcig gi ngang *//",
    "NG0116:207": "mi spyad mi 'dzin bsam du med //",
    "NG0116:208": "mtha' yi 'du shes rgyu ba med //",
    "NG0116:209": "bsam pas bsgribs pas don mi shes //",
    "NG0116:210": "gang du'ang mi bsam mi spyad de //",
    "NG0116:211": "rang gzhag rig pa nyid kyis gsal //",
    "NG0116:212": "nyams myong bsam rtog yul zhes bral //",
    "NG0116:213": "rang byung nyid la nyid mi 'byung *//",
    "NG0116:214": "rjes mi 'brang zhing yul mi tshol //",
    "NG0116:215": "mi 'phro mi sdud mi bcos te //",
    "NG0116:216": "mtha' dbus de bzhin nyid mi 'tshol //",
    "NG0116:217": "de bzhin nyid du rang bzhin gnas //",
    "NG0116:218": "kun kyang rang gsal thig le nyid //",
    "NG0116:219": "spro bsdu med pa'i dbyings la 'du //",
    "NG0116:220": "'das dang ma 'das chos kun kyang *//",
    "NG0116:221": "rtsol bral 'od la rtag tu bzhugs //",
    "NG0116:222": "chu yi gnyer ma ji bzhin te //",
    "NG0116:223": "rig pa 'od gsal dbyings la thug /",
    "NG0116:224": "rang la spro zhing dbyings la 'du //",
    "NG0116:225": "nyi ma gsal ba'i snying po ltar //",
    "NG0116:226": "gsal la ma 'dres lhun gyis rdzaugs //",
    "NG0116:227": "kun kyang shi len na len 'dra //",
    "NG0116:228": "gang yang ma yin gcig tu gnas //",
    "NG0116:229": "ma yin kun kyang rig pa ste //",
    "NG0116:230": "rig pa min la ma rig min //",
    "NG0116:231": "ri bo mes bsregs kun tshig ltar //",
    "NG0116:232": "rtogs pa'i rig pa rang gsal ba //",
    "NG0116:233": "'dzin pa mi gnas rang gsal bar //",
    "NG0116:234": "spang ba med pa mnyam du gnas //",
    "NG0116:235": "gcig po ye shes rdzogs lung la //",
    "NG0116:236": "don bral mnyam pa'i sems kyis blta //",
    "NG0116:237": "de nyid rig pa 'od 'bar lung *//",
    "NG0116:238": "brjed med gsal ba'i don yin no //",
    "NG0116:239": "ye shes bdun 'byung gi rgyud las /",
    "NG0116:240": "ye shes snang ba'i le'u ste gnyis pa'o //",
    "NG0116:242": "// kye sems dpa' chen po /",
    "NG0116:243": "rang gsal ye shes mnyam nyid la //",
    "NG0116:244": "sgra tshig brjod pa'i rig pa yis //",
    "NG0116:245": "rdzogs pa'i ye shes mngon gyur na //",
    "NG0116:246": "ye shes 'od gsal nyid du nges /",
    "NG0116:247": "ma bslad rkyen bral nyag gcig pa //",
    "NG0116:248": "rim pa ma yin dus gcig gsal //",
    "NG0116:249": "rtsol bral rig pa cir mi dgongs //",
    "NG0116:250": "cir snang rang gsal nyid kyi dbyings //",
    "NG0116:251": "ma btsal ma sbyangs ye nas grub //",
    "NG0116:252": "rig pa ma btsal mngon sum dbyings //",
    "NG0116:253": "smon du med pa rang la rdzogs //",
    "NG0116:254": "dus med rang rig gsal ba'i lung *//",
    "NG0116:255": "bskyod med chos dbyings dam pa nyid //",
    "NG0116:256": "kun kyang rig pa nyams su skyes //",
    "NG0116:257": "'byung 'jug mi gnas cir mi dgongs //",
    "NG0116:258": "ma bslad ma bcos ye nas 'byung *//",
    "NG0116:259": "brgya byin nor bu ci bzhin du //",
    "NG0116:260": "ma btsal gdod nas lhun gyis grub //",
    "NG0116:261": "rig pa ye shes 'od gsal du //",
    "NG0116:262": "mnyam dang mi mnyam chos mi gnas //",
    "NG0116:263": "mtha' dang dbus med ye shes klong *//",
    "NG0116:264": "phyi dang nang med chos kyi dbyings //",
    "NG0116:265": "ma skyes pa dang mi gnas pas //",
    "NG0116:266": "ma chags pa dang lhun gyis grub //",
    "NG0116:267": "gdod nas dag pa chen po la //",
    "NG0116:268": "sbyang zhing bgrod pa ga la yod //",
    "NG0116:269": "dus gsum rgyal ba'i snying po ni //",
    "NG0116:270": "rig pa'i ye shes rang @#//",
    "NG0116:271": "gsal yin //",
    "NG0116:272": "zab mo gsang ba'i nges don la //",
    "NG0116:273": "phyogs dang phyogs min chos mi gnas //",
    "NG0116:274": "rig pa rang gsal ye shes nyid //",
    "NG0116:275": "sbyang pa ma yin gdod nas grub //",
    "NG0116:276": "gnyen pos ma btsal de bzhin nyid //",
    "NG0116:277": "ma bcos mi gnas rang bzhag pas //",
    "NG0116:278": "ji bzhin rang byung gnas pas gsal //",
    "NG0116:279": "snang srid 'khor dang 'das pa kun //",
    "NG0116:280": "rang byung rig par rang gsal bas //",
    "NG0116:281": "sgro dang skur pa'i chos mi gnas //",
    "NG0116:282": "btsal med ye shes gsal ba ni //",
    "NG0116:283": "khyab par gsal ba'i dmigs dang bral //",
    "NG0116:284": "'du 'bral med par ye nas 'byung *//",
    "NG0116:285": "dmigs bsam mi spyad rang byung nyid //",
    "NG0116:286": "rang gsal rdzogs pa nyag gcig po //",
    "NG0116:287": "du ma'i chos kun rdzogs pa'i ngang //",
    "NG0116:288": "che chung med par ye nas mnyam //",
    "NG0116:289": "rang byung dbyings las ma g.yos par //",
    "NG0116:290": "kun la snyoms pa'i thugs rje 'char //",
    "NG0116:291": "ci yang yin no gang yang rung *//",
    "NG0116:292": "bsal med rig pa'i ngang la bzhugs //",
    "NG0116:293": "brjod bral mi gnas tshig dang bral //",
    "NG0116:294": "de rtogs sgra yi 'khor lo yis //",
    "NG0116:295": "rig pa'i ye shes 'od du 'bar //",
    "NG0116:296": "gsal 'dzin mtha' yi thag pa bcad //",
    "NG0116:297": "rang gsal brda yis gsal bar byed //",
    "NG0116:298": "sbyang med shes rab rnam gsum gyis //",
    "NG0116:299": "rig pa bde mchog gsal bar shes //",
    "NG0116:300": "gang zhig de yi rjes 'brangs na //",
    "NG0116:301": "rig pa rang gsal don mi mthong *//",
    "NG0116:302": "ye shes gsang ba'i don las gol //",
    "NG0116:303": "bde mchog gsang ba'i lam dang bral //",
    "NG0116:304": "mtshan ma 'khor ba'i lam du brgyud //",
    "NG0116:305": "rang byung gsal ba'i lam ma shes //",
    "NG0116:306": "rang bzhag rig pa'i rgyud tshig gis //",
    "NG0116:307": "ji bzhin ma bcos ngo bo la //",
    "NG0116:308": "brjod bral rang bzhag dgongs pa yin //",
    "NG0116:309": "rang byung dbyings las gsal bar byed //",
    "NG0116:310": "ma bcos gsang ba'i dgongs pa la //",
    "NG0116:311": "bcos ma'i rnal 'byor log pa'i lam //",
    "NG0116:312": "mtshan bral bcos med snying po la //",
    "NG0116:313": "'dzin pa'i rnam rtog log pa'i lung *//",
    "NG0116:314": "gang dag rang 'dod phyogs cha yis //",
    "NG0116:315": "'dzin pa so sor mthong ba yis //",
    "NG0116:316": "phyogs bral ye shes chen po la //",
    "NG0116:317": "btsal zhing spyad pas don mi mthong *//",
    "NG0116:318": "cir snang gcig gi ngo bo la //",
    "NG0116:319": "yengs pa med pas kun tu gsal //",
    "NG0116:320": "nyams myong brjod bral bsal 'dzin med //",
    "NG0116:321": "'di la phyogs ris gdod nas med //",
    "NG0116:322": "rang bzhag rig pa shugs kyis go //",
    "NG0116:323": "ma brjod brda yis gsal bar shes //",
    "NG0116:324": "dus gcig ye shes rang gsal bas //",
    "NG0116:325": "gnyis 'dzin phra rags kun gyis dben //",
    "NG0116:326": "'dzin med mkha' la nyi shar ltar //",
    "NG0116:327": "gsal la stong pa 'du shes med //",
    "NG0116:328": "gang yang mi gsal 'byed med lung *//",
    "NG0116:329": "mi bsam rig pa cir mi dgongs //",
    "NG0116:330": "rang bzhag dgongs pa bsam mi khyab //",
    "NG0116:331": "yul bral shes pa 'dzin rtsol med //",
    "NG0116:332": "ma yengs bsam med brjod bral lung *//",
    "NG0116:333": "rang gi nyams kyis gsal bar shes //",
    "NG0116:334": "dbus mtha' med pa'i rig pa la //",
    "NG0116:335": "mi 'jug bsam pa'i sems kyis gnas //",
    "NG0116:336": "gang du'ang mi bzhag @#//",
    "NG0116:337": "rten bral bas //",
    "NG0116:338": "gzhag tu med pa'i don 'di la //",
    "NG0116:339": "de bzhin nyid la goms pa yis //",
    "NG0116:340": "dus gsum ma bcos dgongs pas gzhag /",
    "NG0116:341": "rdo rje sems dpa'i dgongs pa'i don //",
    "NG0116:342": "ma bcos rig pas gsal bar shes //",
    "NG0116:343": "tshig min don du mnyam sbyar nas //",
    "NG0116:344": "gang ltar bltas pas de ltar bzhag /",
    "NG0116:345": "'di ni rig pa'i nyams su brjod //",
    "NG0116:346": "gdod nas ma bcos lhun grub la //",
    "NG0116:347": "mtshan ma'i brda yis mnyam sbyar nas //",
    "NG0116:348": "yengs med rang gsal bde chen la //",
    "NG0116:349": "ye nas de ltar gnas bzhin bya //",
    "NG0116:350": "bde ba de yi don go na //",
    "NG0116:351": "btsal med 'di ni rang la shar //",
    "NG0116:352": "rgyal ba'i dgongs pa dbyings la gtugs //",
    "NG0116:353": "spyod lam gang ltar bde ba bzhin //",
    "NG0116:354": "rang rig gsal la mnyam par bsgom //",
    "NG0116:355": "ma spangs ma btsal shugs kyis gsal //",
    "NG0116:356": "bum pa'i rlan ltar de bzhin na //",
    "NG0116:357": "ma btsal rig pas 'grub par 'gyur //",
    "NG0116:358": "btsal na 'dzam chu rdo gzugs ltar //",
    "NG0116:359": "'od gsal 'khor ba'i khams su 'gyur //",
    "NG0116:360": "mi bsam mi dpyad dgongs pa'i klong *//",
    "NG0116:361": "yengs med mtshan ma'i sgro skur bcas //",
    "NG0116:362": "gcig gis kun gyi rang bzhin gsal //",
    "NG0116:363": "dang po de nyid rang nyams rdzogs //",
    "NG0116:364": "ma bcos nyams myong ting 'dzin te //",
    "NG0116:365": "'khor ba rang gsal snying por grub //",
    "NG0116:366": "thams cad gsal ba'i man+dal //",
    "NG0116:367": "gsal la 'dzin med rang bzhag blo //",
    "NG0116:368": "ma bcos mnyam par gnas par bya /",
    "NG0116:369": "ye shes bdun 'byung gi rgyud las /",
    "NG0116:370": "rang bzhag rig pa'i ye shes mnyam par rtogs pa'i le'u ste gsum pa'o //",
    "NG0116:372": "// kye sems dpa' chen po //",
    "NG0116:373": "ye shes goms dang rtags nyid dang *//",
    "NG0116:374": "tshul dang blo yi tshul nyid de //",
    "NG0116:375": "rang bzhag thug phrad mnyam nyid de //",
    "NG0116:376": "rang byung rang gi nyams la shes //",
    "NG0116:377": "rang gsal ma yin gzhan las min //",
    "NG0116:378": "gnyis kas ma yin khyad par gsal //",
    "NG0116:379": "rang rig yul med dus gcig gsal //",
    "NG0116:380": "yin dang ma yin phyogs med klong *//",
    "NG0116:381": "kun gsal rig pa'i sgo phye nas //",
    "NG0116:382": "yengs med ma bcos don la zhugs //",
    "NG0116:383": "snying rje bsam med phyogs su brdal //",
    "NG0116:384": "yul med ma bcos de bzhin nyid //",
    "NG0116:385": "ma bsams mi gnas khyad par 'gro //",
    "NG0116:386": "ye nas rig pa'i klong du zhugs //",
    "NG0116:387": "brjod bral gsang ba'i gter la spyod //",
    "NG0116:388": "gsang ba'i rig pa lung gi tshul //",
    "NG0116:389": "'di dang gzhan zhes 'dzin sems bral //",
    "NG0116:390": "blo yi rig pas cir mi dgongs //",
    "NG0116:391": "gnyis med rang gsal ye shes la //",
    "NG0116:392": "dran bsam rig pas ci brtags kyang *//",
    "NG0116:393": "bya bral rig pa cir mi 'dzin //",
    "NG0116:394": "bsam pa'i blau yis cir mi spyad //",
    "NG0116:395": "rang bzhin 'khor lo rim par bskor //",
    "NG0116:396": "'jug med 'jug bral dgongs pas gnas //",
    "NG0116:397": "bsam gyis mi khyab chos kyi dbyings //",
    "NG0116:398": "mtshon pa lam gyi rgyud dang bral //",
    "NG0116:399": "gsal bar shes te rgyu ba bral //",
    "NG0116:400": "cir yang mi 'dzin de bzhin nyid //",
    "NG0116:401": "gdod nas lhun gyis grub pa'i ngang *//",
    "NG0116:402": "rang byung 'od gsal gcig la @#//",
    "NG0116:403": "rdzogs //",
    "NG0116:404": "mi gnas rig pa'i dkyil 'khor la //",
    "NG0116:405": "ma bsal ma bsgrubs gdod nas gsal //",
    "NG0116:406": "'byung 'jug med pa'i ye shes kyis //",
    "NG0116:407": "yengs med dbyings la thabs kyis 'jug /",
    "NG0116:408": "'khor ba ye nas sangs rgyas pas //",
    "NG0116:409": "'od gsal dag pa nyid du gsal //",
    "NG0116:410": "ma bsgribs kun la khyab pa'i 'od //",
    "NG0116:411": "thams cad gsal bar rang bzhin 'char //",
    "NG0116:412": "'di la sbyang bgrod yul dang bral //",
    "NG0116:413": "'di la bsam dpyod mtha' dang bral //",
    "NG0116:414": "'di la rtsol bsgrub mtha' dang bral //",
    "NG0116:415": "'di la dgag bsgrub kun las 'das //",
    "NG0116:416": "kun gyi snying po rang byung la //",
    "NG0116:417": "rig pa gsal bar nyams myong la //",
    "NG0116:418": "kun kyang rang gsal mnyam par mkhyen //",
    "NG0116:419": "yul med rang gsal gcig gi lung *//",
    "NG0116:420": "du ma gcig tu gsal bar shes //",
    "NG0116:421": "kun kyang lhun grub snying po nyid //",
    "NG0116:422": "du mar 'dzin pa'i chos mi gnas //",
    "NG0116:423": "mi bsam mi dpyad rang bzhin gzhag /",
    "NG0116:424": "nam mkha'i rdo rje rnal 'byor pas //",
    "NG0116:425": "snang srid thig ler mnyam sbyor zhing *//",
    "NG0116:426": "nam mkha' 'od gsal mnyam par mkhyen //",
    "NG0116:427": "chags pa mi mnga' zhen pa dag /",
    "NG0116:428": "mi 'phrau rang gsal gnas pa dang *//",
    "NG0116:429": "'khor ba lhun grub snying por gsal //",
    "NG0116:430": "ma bcos gsang ba'i sgo phye nas //",
    "NG0116:431": "dam pa lung dang rigs pa 'phrad //",
    "NG0116:432": "rgyal thabs rig pa gdeng gis 'phags //",
    "NG0116:433": "snying rje phyogs ris med par 'char //",
    "NG0116:434": "ting 'dzin rig pa klong du son //",
    "NG0116:435": "ma chags dag pa'i spyod pa yis //",
    "NG0116:436": "kun bzang mdzad pa'i nges pa can //",
    "NG0116:437": "khams gsum sku gsung thugs gsal bas //",
    "NG0116:438": "sku gsum zhing du rig pas sbyor //",
    "NG0116:439": "ye shes rol pa rang 'char bas //",
    "NG0116:440": "phyogs ris med pa kun las 'byung *//",
    "NG0116:441": "rdzogs pa'i 'od gsal mnyam sbyor bas //",
    "NG0116:442": "thugs rje'i dkyil 'khor rang bzhin 'char //",
    "NG0116:443": "byin rlabs ye shes 'od 'chang bas //",
    "NG0116:444": "ma lus snying po nyid du mthong *//",
    "NG0116:445": "gdod nas ma bcos 'od gsal bas //",
    "NG0116:446": "ma yengs gsal ba'i gdeng gis bzhag /",
    "NG0116:447": "dpal ldan nam mkha' rgyal ba'i sku //",
    "NG0116:448": "ma bcos nyi ma'i snying po ltar //",
    "NG0116:449": "drod rtags cho 'phrul rang bzhin thob //",
    "NG0116:450": "dmigs med lhun grub rol pa ni //",
    "NG0116:451": "mdzad pa'i gar thabs sna tshogs pa //",
    "NG0116:452": "rig pa gsal bar thabs kyis shes //",
    "NG0116:453": "nyams myong mi sel bsam pa spangs //",
    "NG0116:454": "sku gsung rang bzhin dus gcig rdzogs //",
    "NG0116:455": "snying po rang bzhin khyab pa ni //",
    "NG0116:456": "gcig gis kun gyi rnam pa 'dzin //",
    "NG0116:457": "bsam gyis mi khyab dus gcig 'brel //",
    "NG0116:458": "tshul ni gang du'ang mi spyod pa //",
    "NG0116:459": "yengs pa med pa'i rang bzhin gyis //",
    "NG0116:460": "bsam gyis mi khyab dbyings la gsal //",
    "NG0116:461": "bdag min gzhan min gang yang min //",
    "NG0116:462": "ma bcos chu la chu bzhag ltar //",
    "NG0116:463": "rang bzhag rig pas gsal bar shes //",
    "NG0116:464": "sgra bral rig pa'i ye shes kyis //",
    "NG0116:465": "ma btsal gyin 'dar bshad pa go //",
    "NG0116:466": "ma bcos gsang ba'i rnal 'byor pas //",
    "NG0116:467": "ma brjod rdzogs pa'i shugs kyis go //",
    "NG0116:468": "mi spro mi bsdu gsal bar @#//",
    "NG0116:469": "gnas //",
    "NG0116:470": "tshig bral bstan pa rgya mtsho'i mdzod //",
    "NG0116:471": "dbyings las dbyings gsal sgrib pa med //",
    "NG0116:472": "ma bcos rdzogs pa'i rnal 'byor la //",
    "NG0116:473": "'di yin 'di min phyogs ris med //",
    "NG0116:474": "blo yi rang bzhin ma skyes pa //",
    "NG0116:475": "rig pa'i rang bzhin bsam dang bral //",
    "NG0116:476": "phyi dang nang med bde ba'i klong *//",
    "NG0116:477": "gsal la dmigs 'jug mi gnas pa //",
    "NG0116:478": "zag med mkhyen pa nyid kyi ngang *//",
    "NG0116:479": "ma yengs ma btsal sems kyi gnas //",
    "NG0116:480": "'di ni rang rig sems kyi lung *//",
    "NG0116:481": "brjod bral rig pa nyams kyis gsal //",
    "NG0116:482": "drug thug kyang 'phrad dran rig med par gsal //",
    "NG0116:483": "ye shes bdun 'byung gi rgyud las /",
    "NG0116:484": "ye shes rang gsal gyi le'u ste bzhi pa'o //",
    "NG0116:486": "// kye sems dpa' chen po /",
    "NG0116:487": "gang gi rang bzhin gsal ba la //",
    "NG0116:488": "log pa'i phyogs kyis bsgrib pa de //",
    "NG0116:489": "rang gsal brda don phrad pa yis //",
    "NG0116:490": "btsal bral rig pa 'char bar 'gyur //",
    "NG0116:491": "kun 'byung snying po byang chub ni //",
    "NG0116:492": "rnam par mi rtog rgya chen zab //",
    "NG0116:493": "dmigs bral rig pa'i klong du 'das //",
    "NG0116:494": "drug gi chos dbyings bzhin yang yul med pa //",
    "NG0116:495": "rang byung snying po gcig la rdzogs //",
    "NG0116:496": "ye shes mkha' mnyam sgra don med //",
    "NG0116:497": "gsang ba'i ye shes rig pa'i lung *//",
    "NG0116:498": "sgro skur med pa nyid du bstan //",
    "NG0116:499": "phyogs med ye shes khyad par gsal //",
    "NG0116:500": "kun 'byung sgra brjod bral ba la /",
    "NG0116:501": "thig le spros bral mkha' ltar dag /",
    "NG0116:502": "rang byung dag gi snying po la //",
    "NG0116:503": "gang ltar brtags pa phyin ci log /",
    "NG0116:504": "zhen drug log pa'i rtsol brgyad kyis //",
    "NG0116:505": "ma bcos gsang ba'i dgongs pa bslad //",
    "NG0116:506": "'dzin sems log pa'i lcags kyis bcings //",
    "NG0116:507": "mtshan ma 'khor ba'i 'dam du bzung *//",
    "NG0116:508": "zhen chags log pa'i mdud pas bcings //",
    "NG0116:509": "phyogs bral phyogs su bslab pas 'khor //",
    "NG0116:510": "log pa'i ri bos mngon du bkag /",
    "NG0116:511": "spros bral 'bar ba'i ye shes la //",
    "NG0116:512": "mtha' yi zhen pa mi gnas kyang *//",
    "NG0116:513": "don la log pa'i byis pa yis //",
    "NG0116:514": "rnam rtog 'khor ba'i khams su brtags //",
    "NG0116:515": "dung la ser por 'dzin pa ltar //",
    "NG0116:516": "dngos la gnas pa ma yin kyang *//",
    "NG0116:517": "log par mngon par zhen pa'i mthus //",
    "NG0116:518": "rang snang ma bcos zhen par brtags //",
    "NG0116:519": "yod med mthong ba 'khrul pa'i lam //",
    "NG0116:520": "de nyid mthong bas grol bar 'gyur //",
    "NG0116:521": "spang 'geg 'khrul pa ngal ba'i lam //",
    "NG0116:522": "ma bcos rtogs pas gol bar 'gyur //",
    "NG0116:523": "gzung 'dzin lta ba gnyis kyi chos //",
    "NG0116:524": "gnyis 'dzin bral bas grol bar 'gyur //",
    "NG0116:525": "gnyis kyis gcig pa'i nyes med lam //",
    "NG0116:526": "gcig tu rtog pas grol ba'i lam //",
    "NG0116:527": "spong len mthong ba che chung la //",
    "NG0116:528": "gsang ba'i nges bstan gcig gis grol //",
    "NG0116:529": "bsnyen bsgrub dag pas dag pa bsgrub //",
    "NG0116:530": "ye nas zin pas gzod sgrub rtsol //",
    "NG0116:531": "btsal med rtog pas grol bar 'gyur //",
    "NG0116:532": "rgyu 'bras 'dzin pa gnyis kyi lam //",
    "NG0116:533": "gnyis med rig pa 'grub par 'gyur //",
    "NG0116:534": "brda don phrad pa'i rim pa yis //",
    "NG0116:535": "rig pa gsal ba'i don @#//",
    "NG0116:536": "rtogs na //",
    "NG0116:537": "mi rtog rnam grol bde bar gshegs //",
    "NG0116:538": "gsal la nyams myong gang yang min //",
    "NG0116:539": "'du shes kun bral dbyings nyid du //",
    "NG0116:540": "rig pa mkha' ltar gnas par bya //",
    "NG0116:541": "tshad ma mngon sum chen po la //",
    "NG0116:542": "rjes dpag shes pa phyin ci log /",
    "NG0116:543": "mngon 'byung rang gsal rig pa la //",
    "NG0116:544": "rjes 'jug mtshan ma cir mi dgongs //",
    "NG0116:545": "gnyis med gsal bar rtogs pa la //",
    "NG0116:546": "mi bsam mi spyad gnas na grol //",
    "NG0116:547": "ji ltar gnas pas bzhag par bde //",
    "NG0116:548": "rang bzhag rig pa chen po la //",
    "NG0116:549": "yengs pa med pas yang sangs rgyas //",
    "NG0116:550": "ye shes gsal bar gnas pa yis //",
    "NG0116:551": "che mchog bla na med pa'i sa //",
    "NG0116:552": "nges rtogs lung gis de ma thag /",
    "NG0116:553": "rang byung byin rlabs ngo mtshar che //",
    "NG0116:554": "gsang ba'i me long thabs kyi tshul //",
    "NG0116:555": "'du shes bral bas rab tu bde //",
    "NG0116:556": "ye shes bdun 'byung gi rgyud las /",
    "NG0116:557": "ye shes gsang ba'i le'u ste lnga pa'o //",
    "NG0116:559": "// kye sems dpa' chen po /",
    "NG0116:560": "rang byung rig pa mchog nyon cig /",
    "NG0116:561": "rdo rje gsang ba rang byung ba //",
    "NG0116:562": "rgyu med rkyen bral chos kyi sku //",
    "NG0116:563": "rig pa'i 'khor lo bsam mi khyab //",
    "NG0116:564": "gsang ba'i 'khor lo rtogs par dka' //",
    "NG0116:565": "ye shes 'khor lo gsang ba'i ngang *//",
    "NG0116:566": "ting 'dzin gsal ba'i mar me la //",
    "NG0116:567": "bsam pa'i 'dzin pa kun dang bral //",
    "NG0116:568": "kun la gnas kyang bsam dang bral //",
    "NG0116:569": "mkha' gsal mnyam pa rig pa'i dkyil //",
    "NG0116:570": "snang 'byung rig pa 'bum phrag yas //",
    "NG0116:571": "gsal la dmigs pa med pas na //",
    "NG0116:572": "bsam med dran med mi g.yo ba //",
    "NG0116:573": "rnam par mi rtog mchog gi lung *//",
    "NG0116:574": "spyod lam rnam bzhi mi gnas pas //",
    "NG0116:575": "mi ldog ye shes ngo bor gsal //",
    "NG0116:576": "snang ba rnam rtog cir mi blta //",
    "NG0116:577": "dran 'byung rtog pa'i rjes mi 'brang *//",
    "NG0116:578": "ma bsgul ma rnyogs chu bzhin du //",
    "NG0116:579": "ma bsal bzhag pas sgrib pa 'byung *//",
    "NG0116:580": "mi rtog mkha' ltar gsal ba la //",
    "NG0116:581": "ye shes nyi ma phyogs brdal bas //",
    "NG0116:582": "ji bzhin rang bzhin rnam par dag /",
    "NG0116:583": "rgya mtsho g.yo med ji bzhin du //",
    "NG0116:584": "rnam rtog mi g.yo cir mi dgongs //",
    "NG0116:585": "rang byung gsal ba nam mkha' che //",
    "NG0116:586": "ma lus gsang ba nyid la 'dus //",
    "NG0116:587": "gsang ba kun 'dus rig pa'i gter //",
    "NG0116:588": "mkha' khyab rig pa'i sems nyid ni //",
    "NG0116:589": "khyab par gsal la 'dzin pa med //",
    "NG0116:590": "rang byung rig pa rang shar ba //",
    "NG0116:591": "khyab par gsal la dngos po med //",
    "NG0116:592": "rang rig gsal ba'i ye shes kyis //",
    "NG0116:593": "ma bsgribs gsal ba nyid du mkhyen //",
    "NG0116:594": "rtog med 'od gsal sems kyi dbyings //",
    "NG0116:595": "gsang ba rang byung rig pa'i klong *//",
    "NG0116:596": "rdzogs chen thig le ji bzhin la //",
    "NG0116:597": "mnyam par dgongs med rig pas gzhag /",
    "NG0116:598": "byung tshor g.yo 'gog ji snyed pa //",
    "NG0116:599": "gsal med rig pa nyid kyi gsal //",
    "NG0116:600": "rdzogs chen ma bcos dgongs pa la //",
    "NG0116:601": "gang ltar bcos pa log pa'i lam //",
    "NG0116:602": "ma bcos rig pa mnyam sbyar na //",
    "NG0116:603": "sgro bral rig pa'i 'khor lo las //",
    "NG0116:604": "thugs rje rig pa'i byin rlabs ni //",
    "NG0116:605": "ma btsal nyi ma'i 'od ltar @#//",
    "NG0116:606": "'byung *//",
    "NG0116:607": "gsal ba mtha' dbus med pa la //",
    "NG0116:608": "rig pa mnyam pa'i sems kyis blta //",
    "NG0116:609": "gtang 'dzin med pa'i rig pa yis //",
    "NG0116:610": "rang byung lhug par gzhag par bya //",
    "NG0116:611": "rang byung rig pa cir mi dgongs //",
    "NG0116:612": "rang gsal 'khor lo rgyun mi gcad //",
    "NG0116:613": "ye shes bdun 'byung gi rgyud las /",
    "NG0116:614": "ye shes 'khor lo'i le'u ste drug pa'o //",
    "NG0116:616": "// kye sems dpa' chen po /",
    "NG0116:617": "rang bzhag rig pa'i dgongs pa ni //",
    "NG0116:618": "ji bzhin mngon du gsal byas nas //",
    "NG0116:619": "rin chen 'bar ba'i 'od gsal bas //",
    "NG0116:620": "sems kyi dkyil 'khor 'bar bar byed //",
    "NG0116:621": "'dzin bral rig pa'i chos dbyings la //",
    "NG0116:622": "bsam med 'gyur med mkha' ltar gnas //",
    "NG0116:623": "bsam gyis mi khyab chos kyi dbyings //",
    "NG0116:624": "gang dag byis pa'i 'du shes kyis //",
    "NG0116:625": "rang byung rig pa'i ye shes la //",
    "NG0116:626": "bsam bral rig pa'i mtshan nyid de //",
    "NG0116:627": "bstan pa don gyis go bar zad //",
    "NG0116:628": "dngos grub rin chen 'od ltar 'byung *//",
    "NG0116:629": "zag med phra bkod mkha' dkyil la //",
    "NG0116:630": "nyi zla gza' skar bkram pa ltar //",
    "NG0116:631": "ma 'dres rig pa dbyings la gsal //",
    "NG0116:632": "de nyid mi gnas rang bzhin ni //",
    "NG0116:633": "kun 'byung rin chen phyogs med shar //",
    "NG0116:634": "'phel 'grib rtog pa mi gnas pas //",
    "NG0116:635": "nyi ma'i 'od ltar lhun grub pa //",
    "NG0116:636": "kun la ji ltar 'dod par 'char //",
    "NG0116:637": "mkha' ltar khyab la gsal ba che //",
    "NG0116:638": "mi rtog dbyings kyi ngang la gsal //",
    "NG0116:639": "'od dang 'od can ji bzhin du //",
    "NG0116:640": "ma btsal lhun gyis grub pa'o //",
    "NG0116:641": "ma yengs yal bzhag dgongs pa'o //",
    "NG0116:642": "bsam med rig pa'i gdeng gis zhi //",
    "NG0116:643": "sbyangs pa ma yin gdod nas dag /",
    "NG0116:644": "ma bgrod bla ma'i sa mchog ni //",
    "NG0116:645": "dus gcig gnas pas bgrod du med //",
    "NG0116:646": "phyag rgya mi 'ching sngags mi zlos //",
    "NG0116:647": "tshogs dang mchod pa mi byed de //",
    "NG0116:648": "kha dog bri dang mchod pa yang *//",
    "NG0116:649": "ma byas dngos grub mchog tu gyur //",
    "NG0116:650": "ji srid rtsol ba'i rnam grangs dga' //",
    "NG0116:651": "de srid log pa'i grong khyer te //",
    "NG0116:652": "ma btsal ma sbyangs gdod nas dag /",
    "NG0116:653": "snying po rig pa'i phyag rgya can //",
    "NG0116:654": "gsang ba 'od gsal klong la 'jug /",
    "NG0116:655": "brjod bral sgra yi dkyil 'khor la //",
    "NG0116:656": "nyan bral rig pa'i tshul gyis gsal //",
    "NG0116:657": "gsal ba nyid na mi dmigs pas //",
    "NG0116:658": "rtog bral nam mkha' dbyings kyi klong *//",
    "NG0116:659": "'di zhes bya zhing dmigs pa med //",
    "NG0116:660": "ji ltar gnas pa de bzhin gnas //",
    "NG0116:661": "rang bzhag rig pa yengs med klong //",
    "NG0116:662": "phyogs med ye shes khyab par gsal //",
    "NG0116:663": "gnyis med nam mkha'i dbyingasaltar gsal //",
    "NG0116:664": "ye shes bdun 'byung gi rgyud las /",
    "NG0116:665": "ye shes grub pa'i le'u ste bdun pa'o //",
    "NG0116:667": "// de nas gsang ba'i bdag pos /",
    "NG0116:668": "'khor bsam gyis mi khyab pa dang bcas pas /",
    "NG0116:669": "rdo rje sems dpa' la 'di skad ces gsol to //",
    "NG0116:670": "kye ma bcom ldan 'das /",
    "NG0116:671": "rang gsal lhun gyis grub pas rtsol ba kun dang bral //",
    "NG0116:672": "bsam med dpyad 'dzin bral bas dgongs pa dam pa mchog /",
    "NG0116:673": "ci @#//",
    "NG0116:674": "yang mi bsam bsam pa rtogs pa'i rgyun //",
    "NG0116:675": "dgongs pa rang byung lhun grub khyod phyag 'tshal //",
    "NG0116:676": "bltar med spyad med mthong mang ye nas de bzhin nyid //",
    "NG0116:677": "lnga pa'i rgyal por phyag 'tshal gnyis med khyod la 'dud //",
    "NG0116:678": "mthong bar mi rig brda tshig kun dang bral //",
    "NG0116:679": "ma byas ma bsgrubs ma btsal lhun gyis grub pa'i ngang *//",
    "NG0116:680": "rang gsal ma bcos rig pa gang yang min //",
    "NG0116:681": "thig le 'phro 'du ma yin bdag nyid lhun gyis grub //",
    "NG0116:682": "phyogs bral lhun grub 'od gsal rig pa rang byung dbyings //",
    "NG0116:683": "rtsol 'jig mi gnas gsal ba'i mar me 'dra //",
    "NG0116:684": "bstan pa'i rgyal po yang gsang rig pa'i gter la 'dud //",
    "NG0116:685": "de nas gsang ba'i yang gter 'di //",
    "NG0116:686": "rin chen gsal ba'i glegs bam 'di //",
    "NG0116:687": "ston pa rdo rje sems dpa' yis //",
    "NG0116:688": "gsal ba'i rig pa rgyas btab nas //",
    "NG0116:689": "mkha' dkyil sbas pa lha dbang gi //",
    "NG0116:690": "spyis blang yang dag dbang thob nas //",
    "NG0116:691": "sprul pa nyid la rab tu bshad //",
    "NG0116:692": "de nas rdo rje'i gdan stengs su //",
    "NG0116:693": "yang sprul thugs kyi sras rnams la //",
    "NG0116:694": "rgyal thabs spyi blugs dbang bskur nas //",
    "NG0116:695": "ma bgrod rtog pa'i 'jig las bsgral //",
    "NG0116:696": "rnam grol sa la bde bar gshegs //",
    "NG0116:697": "de bzhin 'od gsal rnal 'byor la //",
    "NG0116:698": "shes rab dag pas mnyam sbyor na //",
    "NG0116:699": "rdzogs chen lhun grub sa la sbyor //",
    "NG0116:700": "gang zhig dad pas 'dzin klog la //",
    "NG0116:701": "bsod nams brjod par mi nus te //",
    "NG0116:702": "skal ba dman pa'i yul min la //",
    "NG0116:703": "srog dang bral ba'i kha bzhin bya //",
    "NG0116:704": "rgyal tshab nges pa gcig la gtad //",
    "NG0116:705": "sbas pa thugs kyi nyi ma 'di //",
    "NG0116:706": "yang gsang rig pa'i gter du gzhag /",
    "NG0116:707": "gnas kyang sgrom du nges par sba //",
    "NG0116:708": "ye shes bdun gyi rgyud las /",
    "NG0116:709": "rjes su yi rang ba'i le'u ste brgyad pa'o //",
    "NG0116:711": "// ye shes bdun 'byung ba'i rgyud sems kyi me long chen po rdzogs so //"
}