{
    "NG0462:1": "@#// rgya gar skad du //",
    "NG0462:2": "ka ya tri de kalba pra b+ha tan+ta //",
    "NG0462:3": "bod skad du //",
    "NG0462:4": "sku gsum ja log bskal pa 'od ldan gyi rgyud //",
    "NG0462:5": "bcom ldan 'das rang snang dag ba'i rgyal po la phyag 'tshal lo //",
    "NG0462:6": "'di skad bdag gis bshad pa'i dus gcig na //",
    "NG0462:7": "mkha' 'gro nye bar zhi ba dang *//",
    "NG0462:8": "gsang ba'i bdag po dang *//",
    "NG0462:9": "phyag na rdo rje la sogs rnams kyis bskor ro //",
    "NG0462:10": "rang snang rnam dag pad+ma brtsegs pa'i gdan la zhugs te //",
    "NG0462:11": "snang ba thams cad kyang rnam dag rang snang gi mkha' //",
    "NG0462:12": "nam mkha' lta bu rgya yongs chad pa //",
    "NG0462:13": "phyi nang med ba'i gnas chen po pad+ma brdal ba'i gzhal yas khang zhes bya ba na zhugs so //",
    "NG0462:14": "de'i tshe de'i dus na //",
    "NG0462:15": "gzigs snang rnam dag gi tshal ces bya'o //",
    "NG0462:16": "de nas gsang ba'i bdag pos //",
    "NG0462:17": "bcom ldan 'das la zhus pa //",
    "NG0462:18": "sku gsum ja log bskal pa 'od ldan gyi rgyu bshad du gsol //",
    "NG0462:19": "zhes zhus pas //",
    "NG0462:20": "nyid kyis zhus pa legs so legs so //",
    "NG0462:21": "nyon cig ngas bshad do //",
    "NG0462:22": "sku gsum ja log bstan pa dang *//",
    "NG0462:23": "lta sgom ja log bstan pa dang */",
    "NG0462:24": "thog pa ja log bstan pa dang *//",
    "NG0462:25": "lus sems ja logs bstan pa thugs rje'i byin rlabs ja log bstan par bya //",
    "NG0462:26": "zhes gsungs so //",
    "NG0462:27": "bskal pa 'od ldan gyi rgyud las //",
    "NG0462:28": "gleng gzha'i rtsa ba'i le'u ste dang po'o // //",
    "NG0462:29": "de nas sku gsum ja log bstan pa thugs zhes",
    "NG0462:30": "gsungs so // ston pas bka' stsal pa //",
    "NG0462:31": "sems la rten pa'i sku gsum dang *//",
    "NG0462:32": "chos la rten pa'i sku gsum dang *//",
    "NG0462:33": "rig pa'i ye shes sku gsum mo //",
    "NG0462:34": "de la sems la rten pa'i chos sku ni //",
    "NG0462:35": "brjod pa dang bral ba yis //",
    "NG0462:36": "ngo bo nam mkha' lta bu'o //",
    "NG0462:37": "longs sku 'ja' tshon lta bu la //",
    "NG0462:38": "ngo bo rnam par snang mdzad do //",
    "NG0462:39": "sprul pa'i sku ni des med la //",
    "NG0462:40": "ngo bo thugs pa drug tu 'dod //",
    "NG0462:41": "sku gsum 'du 'bral med pa la //",
    "NG0462:42": "sems kyi gsum po rgya chad pas //",
    "NG0462:43": "phyogs su lhung ba'i gol sa yin //",
    "NG0462:44": "zhes gsungs so //",
    "NG0462:45": "bskal pa 'od ldan gyi rgyud las //",
    "NG0462:46": "sems kyi sku gsum 'brel ba med pa'i le'u ste gnyis @#//",
    "NG0462:47": "pa'o // // yang bka' stsal pa'o // // chos",
    "NG0462:48": "kyi gsum 'bral med gsum po ja log dgos te",
    "NG0462:49": "// de yang nam mkha' lta bu dag la ja log pas //",
    "NG0462:50": "lta ba rang bzhin med do na //",
    "NG0462:51": "skye 'gag med cing dbri bkol med //",
    "NG0462:52": "mtha' dang dbus med yengs pa de //",
    "NG0462:53": "de ni chos kyi sku ru 'dod //",
    "NG0462:54": "de nas thabs dang shes rab kyis //",
    "NG0462:55": "nyams su blang ba'i sgom snang de //",
    "NG0462:56": "rnam snang ja log dag tu 'dod //",
    "NG0462:57": "gtan la 'bebs pa'i shes rig de //",
    "NG0462:58": "ngo bo thub drug ja log yin //",
    "NG0462:59": "gnyan po rtag pa'i chos yin pas //",
    "NG0462:60": "de yang yid smon blo chos yin //",
    "NG0462:61": "yul dang yul can yin pa'i phyir //",
    "NG0462:62": "ji ltar sbyad kyang 'dus par 'gyur //",
    "NG0462:63": "zhes gsungs so //",
    "NG0462:64": "bskal pa 'od ldan gyi rgyud las //",
    "NG0462:65": "chos las byas pa'i sku gsum yid smon 'dus byas su bstan pa'i le'u ste gsum pa'o ///",
    "NG0462:66": "/ de nas bka' stsal pa //",
    "NG0462:67": "'dus byas 'dus ma byas su ja log ste //",
    "NG0462:68": "rig pa'i ngo bo chos gsum la //",
    "NG0462:69": "rgyu rkyen ka nas ma grub bas //",
    "NG0462:70": "chos sku ja log chen po yin //",
    "NG0462:71": "rig pa'i thig le chos min sku //",
    "NG0462:72": "'gag pa med par rang shar bas //",
    "NG0462:73": "sprul sku ja log chen po yin //",
    "NG0462:74": "rig pa thig le chos min sku //",
    "NG0462:75": "bsam ngo'i yul las 'das bas gdangs //",
    "NG0462:76": "rang snang grol ba'i me long 'di //",
    "NG0462:77": "longs sku ja log chen po yin //",
    "NG0462:78": "ces gsungs so //",
    "NG0462:79": "bskal pa 'od ldan gyi rgyud las //",
    "NG0462:80": "rig pa'i sku gsum 'dus ma byas su+u ngo sprad",
    "NG0462:81": "pa'i le'u ste bzhi pa'o // // de nas yang",
    "NG0462:82": "bka' stsal pa // lam pa'i sku gsum bstan pa yi //",
    "NG0462:83": "rang grol sku gsum ja log ni //",
    "NG0462:84": "snang ba mi 'gag longs skur shar //",
    "NG0462:85": "'dzin pa mi 'gag sprul skur shar //",
    "NG0462:86": "thig le ma 'gag chos skur shar //",
    "NG0462:87": "ye nas yin pa'i thig le la //",
    "NG0462:88": "sku gsum rtsa ba lam pa'i chos //",
    "NG0462:89": "gzhi las 'das pa'i thig le la //",
    "NG0462:90": "sku gsum ka nas ma grub pas //",
    "NG0462:91": "rgyu lam 'bral bu nga yi dur //",
    "NG0462:92": "rig pa'i sku gsum chos las grol //",
    "NG0462:93": "lta sgom spyod pa nga yi dur //",
    "NG0462:94": "nga yi sgrib shing lta sgom yin //",
    "NG0462:95": "lta ba srog gi rtsa ba ma chod pas //",
    "NG0462:96": "rig pa'i ye shes sgrib pa yin //",
    "NG0462:97": "sems kyi sku gsum ma bstan na //",
    "NG0462:98": "gol sgrib ma shes skyon du 'gyur //",
    "NG0462:99": "chos kyi sku gsum ma bstan na //",
    "NG0462:100": "gol sgrib 'dus byas skyon du 'gyur //",
    "NG0462:101": "thig le'i gsum ma bstan na //",
    "NG0462:102": "'bras bu rang chas med pa'i skyon du 'gyur //",
    "NG0462:103": "sku gsum snang bar ma bsgyur na //",
    "NG0462:104": "theg pa spy-i la bogs mi thon //",
    "NG0462:105": "ces gsungs so //",
    "NG0462:106": "bskal pa 'od ldan gyi rgyud las //",
    "NG0462:107": "sku gsum gtan la dbab ba'i le'u ste lnga pa'o",
    "NG0462:108": "// // de nas yang bcom ldan 'das kyis bka'",
    "NG0462:109": "stsal pa // gsang ba'i bdag po khyod nyon cig / lta ba ja log bstan pa ni //",
    "NG0462:110": "lta ba ni kun kyang mthun te kun ka min //",
    "NG0462:111": "so ma rnal ma ma bcos pa //",
    "NG0462:112": "phyi yi lta ba yin par bshad //",
    "NG0462:113": "stong pa khyab par mi 'gyur ba //",
    "NG0462:114": "nang gi @#//",
    "NG0462:115": "lta ba yin par bshad //",
    "NG0462:116": "rang bzhin mi 'gyur ngo bo gsal //",
    "NG0462:117": "rgyu rkyen med pa'i don de ni //",
    "NG0462:118": "gsang ba'i lta ba ja log yin //",
    "NG0462:119": "kun tu bzang po'i lta ba ni //",
    "NG0462:120": "shes bya gshis kyi 'dug tshugs la //",
    "NG0462:121": "rgya chad phyogs zhen rang grol te //",
    "NG0462:122": "thig le khyab bdal chen po yin //",
    "NG0462:123": "zhes gsungs so //",
    "NG0462:124": "bskal pa 'od gyi rgyu las //",
    "NG0462:125": "lta ba ja log tu bstan pa'i le'u ste drug pa'o //",
    "NG0462:126": "yang bka' stsal pa //",
    "NG0462:127": "sgom pa ja log bstan pa ni //",
    "NG0462:128": "sems kyis sems la lta ba dang *//",
    "NG0462:129": "gnyen pos chags sngang 'gegs pa dang *//",
    "NG0462:130": "mi gtsang rus thig la sogs pa //",
    "NG0462:131": "gnyen po rten nas sgom pa ni //",
    "NG0462:132": "phyi yi sgom par shes par bya //",
    "NG0462:133": "rtsa rlung thig le 'bebs pa dang *//",
    "NG0462:134": "rig ma dngos dang 'od kyi rig / rang lus thabs su sgom pa dang *//",
    "NG0462:135": "gtum mo sbor ba rlung gi las //",
    "NG0462:136": "gsang ba'i sgom par shes par bya //",
    "NG0462:137": "lha dang lha mo sgom pa dang *//",
    "NG0462:138": "ye ge 'phro 'du'i sgom pa ni //",
    "NG0462:139": "nang gi sgom pa yin par bstan //",
    "NG0462:140": "sgom pa ja log 'di lta ste //",
    "NG0462:141": "'gyu ba phyogs med 'gro 'ong la //",
    "NG0462:142": "thugs rje gzungs kyi thag pa yin //",
    "NG0462:143": "rten gyis 'then pa'i rten sgom dang *//",
    "NG0462:144": "rtsen rter ltas pa'i lta sgom ni //",
    "NG0462:145": "kor kor skong pa'i steng sgom ni //",
    "NG0462:146": "thams cad lam du byas 'gyur na //",
    "NG0462:147": "sgom pa ma yin ye shes yin //",
    "NG0462:148": "ye shes blo las 'das pa de //",
    "NG0462:149": "'char ram mi 'char bltas pas chag / de yang",
    "NG0462:150": "dper na tsan dan gyi nags tshal me spar bas",
    "NG0462:151": "// shing ma zad kyi bar du me ma shi zer te //",
    "NG0462:152": "dpe de dang 'dra bar //",
    "NG0462:153": "thugs rje gzungs kyi thag pa me lta bu de //",
    "NG0462:154": "sgom mnyam pa'i blo la yar btang bas //",
    "NG0462:155": "blo ma zad kyi bar du ye shes rtag tu 'bar te //",
    "NG0462:156": "blo zad pas ye shes kyang 'bar ma nus so //",
    "NG0462:157": "chos rnams ja log dag tu bstan pas na //",
    "NG0462:158": "dpe yang ja log dag tu bstan pa ni //",
    "NG0462:159": "dper na dmyal ba'i gnas chen na //",
    "NG0462:160": "lcags kyi khro chu chen po la //",
    "NG0462:161": "shing gi gzhi dag ga la grub //",
    "NG0462:162": "chu la me 'bar ga la sri //",
    "NG0462:163": "lcags kyi khro chu me ru 'bar //",
    "NG0462:164": "chu yis me la skol ba med //",
    "NG0462:165": "me srid de srid pa'i ja log yin //",
    "NG0462:166": "kun tu bzang po rang grol shes rab slob dpon med //",
    "NG0462:167": "ces gsungs so //",
    "NG0462:168": "bskalapa 'od ldan gyi rgyud las //",
    "NG0462:169": "lta sgom sbyod pa ja log tu bstan pa'i le'u ste bdun pa'o //",
    "NG0462:170": "de nas bka' stsal pa //",
    "NG0462:171": "theg pa ja log bstan pa ni //",
    "NG0462:172": "phyi ltar bshad pa sems kyi chos //",
    "NG0462:173": "rgyu mtshan nyid kyi theg pa dang *//",
    "NG0462:174": "nang chos la brten pa'i theg pa dang *//",
    "NG0462:175": "sngags phyi pa thub pa'i rgyud //",
    "NG0462:176": "gsang ba zabs la rten //",
    "NG0462:177": "ma ha a nu bskyed pa dang rdzogs pa'i chos thams cad //",
    "NG0462:178": "ja log dag tu bstan pa ni //",
    "NG0462:179": "'jug pa'i sgo med mthong yul kyang med //",
    "NG0462:180": "sgrub pa'i thabs la ma brten te //",
    "NG0462:181": "grub pa'i 'bras bu rang byung tha dad 'dod //",
    "NG0462:182": "dus dang gnas skabs dag gi 'bras bu 'dod //",
    "NG0462:183": "yang dag don las gol ba yin //",
    "NG0462:184": "de la ja log 'di lta @#//",
    "NG0462:185": "ste //",
    "NG0462:186": "'jug pa'i sgo med ye shes khong nas shar //",
    "NG0462:187": "bsrung dang sdom pa dam tshig ja log ste //",
    "NG0462:188": "gny-is med zang thal med pas gang dang ci yin bsrung du med //",
    "NG0462:189": "dam tshig chen po bsrung ba'i khar mi 'bab //",
    "NG0462:190": "rtogs par bya ba'i yul med thabs re ltos khar mi snang *//",
    "NG0462:191": "thabs kyi rgyal po rang grol chen po yin //",
    "NG0462:192": "'bras bu rang byung lhun ye gnas la //",
    "NG0462:193": "btsal kyang sgrub pa'i 'bras bu 'phel 'grib 'gyur //",
    "NG0462:194": "thams cad 'dug tshul ye nas bcos med yin //",
    "NG0462:195": "rtog pa shar ba'i dus na ye shes thog babs yin //",
    "NG0462:196": "rang shar grol ba'i dus na ga pur sman 'gyur 'dra //",
    "NG0462:197": "zhes gsungs so //",
    "NG0462:198": "bskal pa 'od ldan gyi rgyu las //",
    "NG0462:199": "theg pa rim dgu ja log tu bstan pa'i le'u ste brgyud pa'o //",
    "NG0462:200": "de nas lus sems ja log bstan pa ni //",
    "NG0462:201": "thog ma'i lus ni zang ma stong pa yin //",
    "NG0462:202": "bar gyi lus ni 'od du gyur ba yin //",
    "NG0462:203": "'od lus 'gyur bas sha khrag lus su tshud *//",
    "NG0462:204": "'od kyi dus su 'od kyi 'dzin pa ni //",
    "NG0462:205": "'od kyi lus su 'dzin pa'i sems su snang *//",
    "NG0462:206": "yid kyi snang ba gyur bas sha khrag 'dzin pa ltar //",
    "NG0462:207": "sha khrag lus dang rten 'brel pa //",
    "NG0462:208": "sems kyi mtshan ma 'di ltar shes par bya //",
    "NG0462:209": "rgyu ni pha yi sred pa ma yi len pa'i rkyen //",
    "NG0462:210": "gnyis 'dus sems kyi sred pa de ltar chags //",
    "NG0462:211": "chags pa'i rkyen gyis tshor ba ma rig pa //",
    "NG0462:212": "yid dang rnam shes dbugs dang bag chags brtas //",
    "NG0462:213": "bag chags 'gyur ba sems kyi ja log yin //",
    "NG0462:214": "'od lus yid dang sha khrag lus //",
    "NG0462:215": "bar dor ma tshud bar du sha khrag lus la gnas //",
    "NG0462:216": "gnas skabs bag chags lus sems bden 'dra ste //",
    "NG0462:217": "brtan du mi bden bag chags dkar nag brje //",
    "NG0462:218": "gzhan nas rje ru med de rang gis rang la sgod //",
    "NG0462:219": "sems kyi ja log 'gyu ba ma shes shing *//",
    "NG0462:220": "lus kyi ja log 'od gsal ma shes shing */",
    "NG0462:221": "lu kyi ja log lhun grub ma shes na //",
    "NG0462:222": "rtag tu chos sbyod byas kyang 'bras bu gtan mi bde //",
    "NG0462:223": "zhes gsungs so //",
    "NG0462:224": "bskal pa 'od ldan gyi rgyud las //",
    "NG0462:225": "lus sems ja log tu bstan pa'i le'u ste dgu pa'o ///",
    "NG0462:226": "/ de nas yang bka' stsal pa //",
    "NG0462:227": "thugs rje'i byin rlabs ja log bstan pa ni //",
    "NG0462:228": "sku gsum rang snang thugs rje ste //",
    "NG0462:229": "sbrul pa'i sku'i thugs rje'i byin brlabs ni //",
    "NG0462:230": "'char tshul rnam pa gsum du 'byung *//",
    "NG0462:231": "bdag rig gzhan rag thams cad pa /",
    "NG0462:232": "spyi ru sprul nas 'gro ba 'dren //",
    "NG0462:233": "dpal ldan sangs rgyas pad+ma skyas //",
    "NG0462:234": "rgyas sku lnga'i bdag nyid can //",
    "NG0462:235": "de ni thun mong sprul sku yin //",
    "NG0462:236": "byin gyis brlabs su snang ba'o //",
    "NG0462:237": "khyad par rang snang sprul sku ni //",
    "NG0462:238": "mchog gi dang po sku gsum 'chang *//",
    "NG0462:239": "sangs rgyas sku lnga'i bdag nyid can //",
    "NG0462:240": "lus mtha' dus mtha' srid mtha' rtogs //",
    "NG0462:241": "lus kyi mtha' ni rtogs pa'o //",
    "NG0462:242": "srid gsum dag pa chen po pa //",
    "NG0462:243": "dus gsum gcig ste khyad par @#//",
    "NG0462:244": "med //",
    "NG0462:245": "de nas rang grol sprul sku'i snod las sprul pa'i sku byung bas //",
    "NG0462:246": "'byung ba chen po bcom ldan 'das //",
    "NG0462:247": "phyin ci log tu rnam brtags kyang *//",
    "NG0462:248": "grol ba rang 'byung 'di nyid yin //",
    "NG0462:249": "don byed ma 'gags sbrul pa'i sku //",
    "NG0462:250": "'di nyid yang dag sbrul sku yin //",
    "NG0462:251": "zhes gsungs so //",
    "NG0462:252": "bskal pa 'od ldan gyi rgyu las //",
    "NG0462:253": "thugs rje sprul sku'i byin rlabs ja log tu bstan ba'i le'u ste bcu pa'o //",
    "NG0462:254": "de nas bka' stsal pa //",
    "NG0462:255": "longs sbyod rdzogs sku'i thugs rje yang *//",
    "NG0462:256": "rnam pa gsum du rig par bya //",
    "NG0462:257": "thun mong khyab par longs sku dang *//",
    "NG0462:258": "sgrub pa'i yid kyi longs sku dang *//",
    "NG0462:259": "ngo bo nyid kyi longs sku gsum //",
    "NG0462:260": "sangs rgyas rnam mdzad che //",
    "NG0462:261": "ye shes skar ma lham me pa //",
    "NG0462:262": "gzhi la gnas pa'i sku lnga po //",
    "NG0462:263": "'gro ba rgyud la char ltar snang *//",
    "NG0462:264": "yig 'bru spro bsdu'i byin rlabs kyis //",
    "NG0462:265": "thugs rje mi bde sel pa ni //",
    "NG0462:266": "sgrub pa'i yid kyi longs sku yi //",
    "NG0462:267": "byin rlabs yin par shes par bya //",
    "NG0462:268": "'byung chen rnam lnga longs skur snang *//",
    "NG0462:269": "snang ba chen po gsal ba che //",
    "NG0462:270": "byin rlabs yum lngas 'gro don byed //",
    "NG0462:271": "phyi yi ngo bo longs skur shar //",
    "NG0462:272": "de ni thun mongs longs sku'o //",
    "NG0462:273": "khyad par rang snang longs sku yin //",
    "NG0462:274": "rig pa'i ye shes rang gdangs la //",
    "NG0462:275": "'gyu ba'i longs spyod rtag tu byed //",
    "NG0462:276": "rtag lta khong khro longs sku yin //",
    "NG0462:277": "bar do longs sku dngos su 'char //",
    "NG0462:278": "sangs rgyas sku lnga'i bdag por snang *//",
    "NG0462:279": "de ni rang snang longs sku yin //",
    "NG0462:280": "zhes gsungs so //",
    "NG0462:281": "bskal pa 'od ldan gyi rgyud las //",
    "NG0462:282": "longs sku ja log tu bstan pa'i lale'u ste bcu",
    "NG0462:283": "gcig pa'o // // chos sku ja log bstan pa",
    "NG0462:284": "ni // thun long chos sku rnam gsum //",
    "NG0462:285": "dbyings med kha dog med pa dang *//",
    "NG0462:286": "gnyis med dbye ba med pa dang *//",
    "NG0462:287": "dbyer med chos sku rnams gsum ni //",
    "NG0462:288": "dpe ni nam mkha' dang 'dra ste //",
    "NG0462:289": "sprin dang char gyi tshul gyis ni //",
    "NG0462:290": "sku gnyis byung nas don byed pa //",
    "NG0462:291": "phyi yi sku gsum thugs rje yin //",
    "NG0462:292": "khyad par rang snang thugs rje byin rlabs ni //",
    "NG0462:293": "rnam pa gnyis su shes bya ste /",
    "NG0462:294": "rig pa'i ye shes rang gdangs la /",
    "NG0462:295": "'gyu ba 'gag pa med pa de //",
    "NG0462:296": "byin rlabs 'gag pa med pa yin //",
    "NG0462:297": "gnyis pa rangasnang rang grol te //",
    "NG0462:298": "ye shes zang thal ye yin pas //",
    "NG0462:299": "longs sku 'gag pa med pa yin //",
    "NG0462:300": "thugs rje ja log ma shes na //",
    "NG0462:301": "thugs rje 'od kyi re ba ni //",
    "NG0462:302": "de ni phyi dus btab pa yin //",
    "NG0462:303": "rnam grol gsum pa la mkhas pa'o //",
    "NG0462:304": "shin tu zad pa sad pa'i bdag / ces gsungs so //",
    "NG0462:305": "bskal pa 'od ldan gyi rgyud las //",
    "NG0462:306": "chos sku ja log tu bstan pa'i le'u ste bcu gnyis pa'o ///",
    "NG0462:307": "/ yang bka' bstsal pa //",
    "NG0462:308": "ja log rnam gsum lam du dkyer ba ni //",
    "NG0462:309": "thig le chos med zang thal chen po las //",
    "NG0462:310": "rang byung ye shes rgya ma chad pa yi //",
    "NG0462:311": "snang 'gag pa med par shar ba de //",
    "NG0462:312": "rang byung rang snang yin par ye shes na //",
    "NG0462:313": "yin par shes pas @#//",
    "NG0462:314": "rgya chad phyogs lhung med //",
    "NG0462:315": "yin par ma shes rgya chad phyogs su lhung *//",
    "NG0462:316": "rangasnang dag pas lus bzhi'i khar mi 'gro //",
    "NG0462:317": "zhes gsungs so //",
    "NG0462:318": "bskal po 'od ldan gyi rgyud las //",
    "NG0462:319": "rang snang lam khyer gyi le'u ste bcu gsum pa'o ///",
    "NG0462:320": "/ de nas bka' stsal pa //",
    "NG0462:321": "rang rig ye shes lam du bkyer ba ni //",
    "NG0462:322": "rang gi 'gyu ba phyogs med 'char ba de //",
    "NG0462:323": "rig pa khyab gdal chen po'i rtse la du shes par bya ba ni //",
    "NG0462:324": "'gyu ba skyes tshad ye shes grogs su 'gyur //",
    "NG0462:325": "'gyu ba rig pa'i rtsal du ma rtogs na //",
    "NG0462:326": "zhi gnas bsam gtan ye shes ga la skye //",
    "NG0462:327": "bsam gtan ye shes 'gyur ba rang grol yin //",
    "NG0462:328": "phyogs lhung med pa'i rangarig rang gis ltos //",
    "NG0462:329": "ma ltas mthong ngo zer ba glen pa'i nga rgyal yin //",
    "NG0462:330": "bltas nas ma mthong zer na rkun po smyon pa 'dra //",
    "NG0462:331": "zhes gsungs so //",
    "NG0462:332": "bskal 'od ldan gyi rgyud las //",
    "NG0462:333": "rang rig lam khyer gyi le'u ste bcu bzhi pa'o ///",
    "NG0462:334": "/ de nas yang bka' stsal pa //",
    "NG0462:335": "gsang ba'i bdag po khyod nyon cig / chos sku thugs rje ja log bstan par bya //",
    "NG0462:336": "chos sku'i thugs rje ja log pas //",
    "NG0462:337": "snang dang mthong dang 'dzin ma dag / 'ug mig srin bya'i mig dang ni //",
    "NG0462:338": "thig gu sbrul du mthong ba bzhin //",
    "NG0462:339": "chos sku'i thig le tsha grang la sogs 'gro drug gis //",
    "NG0462:340": "bdud du 'khrul pas sems can sbyong *//",
    "NG0462:341": "thub drug mthong yang chos kyi rgyal po sogs //",
    "NG0462:342": "'dren du 'ong bas slar la srog gcod mthong *//",
    "NG0462:343": "rigs lnga'i phyag mtshan mthong bas ni /",
    "NG0462:344": "spu gri la sogs rang lus gshog la sogs //",
    "NG0462:345": "phyag mtshan sku mdog slar yang bdud du che //",
    "NG0462:346": "rab bdud dgongs pa sgrags pas ni //",
    "NG0462:347": "rtog song chos la sogs pa'i sgra ru 'gyur //",
    "NG0462:348": "snang 'dzin mthong ba log pa'i 'bras bu yin //",
    "NG0462:349": "da ltar snang 'dzin rang las 'dud du che ba med //",
    "NG0462:350": "med par ma shes sangs rgyas dgra ru langs //",
    "NG0462:351": "chos sku rgyab log byas shing rig pa bdud du babs //",
    "NG0462:352": "'gyu ba phung mkhan dbugs med zang thal de //",
    "NG0462:353": "rang srog rang gis mi chod ci la srid //",
    "NG0462:354": "'gyu ba srog gcod gdams ngag ma shes na //",
    "NG0462:355": "ngo sprod kha 'jam rang gi byas chos yin //",
    "NG0462:356": "rig pa'i chos nyid ye shes sku mkhar nas //",
    "NG0462:357": "shes rab 'gag med pa'i mi po yis //",
    "NG0462:358": "'gyu ba'i mig la mda' gcig ma brgyab na //",
    "NG0462:359": "rtag tu ngo sprod byas kyang sangs rgyas dgra ru sdang *//",
    "NG0462:360": "zhes gsungs so //",
    "NG0462:361": "bskal pa 'od ldan gyi rgyud las //",
    "NG0462:362": "thugs rje ja log 'gyur ba mda' bsdeg gi le'u ste bco lnga pa'o ///",
    "NG0462:363": "/ de nas yang bka' bstsal pa //",
    "NG0462:364": "'gro ba'i bla ma ston pa yin //",
    "NG0462:365": "sprul pa'i sku ste sku yi mchog / longs spyod rdzogs sku'i bdag nyid can //",
    "NG0462:366": "chos sku dngos su ston pa yin //",
    "NG0462:367": "bla ma chen pos bstan pa ni //",
    "NG0462:368": "sku gsum rang lus mtha' yang rtogs //",
    "NG0462:369": "sprul pa'i sku ru shes par bya //",
    "NG0462:370": "dus kyi mtha' dang gnas skal mtha' //",
    "NG0462:371": "rab 'bring tha ma @#//",
    "NG0462:372": "yang rab kyis //",
    "NG0462:373": "mtha' gsum mtha' ni gcad pa'i phyir //",
    "NG0462:374": "dus gsum dus med rtogs pa'o //",
    "NG0462:375": "dad la rang lus dus kyi mtha' //",
    "NG0462:376": "'gyu ba phyogs med 'gro ba de //",
    "NG0462:377": "rang rig ye shes lhag mthong gis //",
    "NG0462:378": "lhangs kyis ltos dang sal gyi 'byung *//",
    "NG0462:379": "lus ni sngar zhen sgrib ba yin //",
    "NG0462:380": "nyon mongs sgrib pa rang grol du //",
    "NG0462:381": "lhangs kyis ltas na lus mtha' rtogs //",
    "NG0462:382": "rtog ge kha 'jam shor ba dang *//",
    "NG0462:383": "mas 'dzeg chos sbyod lhan pa can //",
    "NG0462:384": "lus kyi mtha' ni ma rtogs so //",
    "NG0462:385": "gnas kyi mtha' ni bar do la //",
    "NG0462:386": "las kyi sgrib pa rang grol ba'i //",
    "NG0462:387": "'gyu ba rkyang pa bya sgro 'dra //",
    "NG0462:388": "lhun grub lhung po g.yos tsam na //",
    "NG0462:389": "lus bzhi sgrog skyibs byed ba 'dra //",
    "NG0462:390": "bya sgro rlung gis khyer tsam na //",
    "NG0462:391": "grog po'i nang du 'gro ba ltar //",
    "NG0462:392": "dus kyi mtha' ni bar do ru //",
    "NG0462:393": "sangs rgyas kun tu bzang po de //",
    "NG0462:394": "thog ma'i 'khrul pa bar do brda //",
    "NG0462:395": "tha ma 'jig rten shes nas ni //",
    "NG0462:396": "rang grol rang snang rang shar nas //",
    "NG0462:397": "gyi lugs dag tu sangs rgyas dang *//",
    "NG0462:398": "'gyu pa rkyang pa 'di gnyis la //",
    "NG0462:399": "bar na ci yang med pa yin //",
    "NG0462:400": "thugs rje ja log shes par gyis //",
    "NG0462:401": "dus kyi mtha' ru shes par gyis //",
    "NG0462:402": "kun bzang dgongs pa bstan pa ni //",
    "NG0462:403": "gnas skabs skad cig ma yongs yin //",
    "NG0462:404": "skad cig thams cad byed brag phyed //",
    "NG0462:405": "skad cig gcig la rdzogs byang chub //",
    "NG0462:406": "shes bya'i sgrib pa der grol nas //",
    "NG0462:407": "thig la chos ming yangs pa'i klong *//",
    "NG0462:408": "snang 'dzin dag bas mngon sangs rgyas //",
    "NG0462:409": "zhes gsungs so //",
    "NG0462:410": "bskal pa 'od ldan gyi rgyud las //",
    "NG0462:411": "ja log skor gsum le'u ste bcu drug ba'o //",
    "NG0462:412": "kyai rigs kyi bu //",
    "NG0462:413": "go bar dka' ba'i tshig 'di zung zhing *//",
    "NG0462:414": "bya bla ba'i las 'di gyi shig / thig le chos min yangs pa chen po'i klong na //",
    "NG0462:415": "nga rig pa chos min gyi sku ni //",
    "NG0462:416": "dus thams cad du bltar med pa yin no //",
    "NG0462:417": "bltas na bdud la bsgoms par brlag go / spyad na 'chal la sgrubs na gtor //",
    "NG0462:418": "thams cad du ma bsgribs pa'i ye shes de //",
    "NG0462:419": "ka nas pa'i ye shes la //",
    "NG0462:420": "rgyu rkyen gyi 'khrul pa'i pa'i tshig mi 'jug / rgyu rkyen med par rag ma lus //",
    "NG0462:421": "gnyan pos chom pa'i gnas skabs med //",
    "NG0462:422": "gzhi yi thig le chos min gyi sku de //",
    "NG0462:423": "bral bzo'i khar ma gtong zhig / ye nas gzhi lam dbyer med 'di //",
    "NG0462:424": "'bad rtsol chu la ma bskur cig //",
    "NG0462:425": "thams cad ye nas grol ba 'di //",
    "NG0462:426": "thun du chug la ma sgom zhig / snang ba rang grol gyi thig le ye brdal 'di //",
    "NG0462:427": "gnyis snang gi kha ru shor te mchi'o //",
    "NG0462:428": "zhes gsungs so //",
    "NG0462:429": "skal pa 'od ldan gyi rgyud las //",
    "NG0462:430": "go bar dka' ba brda'i le'u ste bcu 'dun pa'o //    // de nas yang bka' stsal pa //",
    "NG0462:431": "gsang ba'i bdag po legs par nyon cig / thig le yangs pa'i klong rum nas //",
    "NG0462:432": "snod bcud thams cad ye shes su dril bas na //",
    "NG0462:433": "'byung brda lnga dus gcig la zad pas //",
    "NG0462:434": "btso sreg la @#//",
    "NG0462:435": "sogs pa'i khar 'grongs med do //",
    "NG0462:436": "de'i klong bya btsal dang bral bas //",
    "NG0462:437": "ye shes kyi rang lugs la phung po ma grub pas //",
    "NG0462:438": "na tsha bkres skom gyi sdug bsngal rang grol bas //",
    "NG0462:439": "chos spyodabacu'i las byar med do //",
    "NG0462:440": "chos las 'das pa yin pas //",
    "NG0462:441": "ye shes chos kyi sku zhes bya'o //",
    "NG0462:442": "rig pa chos min gyi ye shes ka dag pa la //",
    "NG0462:443": "sku gsum ka nas ma grub pas //",
    "NG0462:444": "chos sku nam mkha' lta bu la re stos med na //",
    "NG0462:445": "ye shes khong shar gyi rang grol yin no //",
    "NG0462:446": "'byung ba lnga zad phung po lnga las grol //",
    "NG0462:447": "rang rig pa'i ye shes khong nas shar //",
    "NG0462:448": "'di la bya btsal rtsol sgrub ci yang med //",
    "NG0462:449": "med pas thig le chos med yin //",
    "NG0462:450": "zhes gsungs so //",
    "NG0462:451": "bskal pa 'od ldan gyi rgyud las //",
    "NG0462:452": "rang grol rang shar gyi le'u skabs bco brgyad pa'o ///",
    "NG0462:453": "/ de nas yang bka' stsal pa //",
    "NG0462:454": "gsang ba'i bdag po nyon cig / thig le chos kyi sku yi snang ba la //",
    "NG0462:455": "re zhing sgrub dang 'bras bu 'dod //",
    "NG0462:456": "de ni nga yi gol sa ste //",
    "NG0462:457": "nga yi gzhi las 'chos pa de //",
    "NG0462:458": "thig le chos min dam tshig 'das //",
    "NG0462:459": "'gyu ba phyogs med 'char ba ni //",
    "NG0462:460": "thig le chos min nga yi lam //",
    "NG0462:461": "de yi ngang du lta ba de //",
    "NG0462:462": "de ni thig le chos min lta stangs yin //",
    "NG0462:463": "ye shes zang thal rang shar la //",
    "NG0462:464": "dus med rtag tu lta ba de //",
    "NG0462:465": "de ni nga yi dam tshig yin //",
    "NG0462:466": "rang las 'gyus pa rang grol bas //",
    "NG0462:467": "de ni nga yi dgongs pa yin //",
    "NG0462:468": "ye nas yin par shes pa de //",
    "NG0462:469": "de ni nga yi mkhyen tshad yin //",
    "NG0462:470": "rang las rang grol rang sad pa //",
    "NG0462:471": "de ni nga yi 'bras bu yin //",
    "NG0462:472": "lhun grub thig le chaus min la //",
    "NG0462:473": "gnyen pos bcun la sgom du med //",
    "NG0462:474": "de ni nga yi grub mtha' yin //",
    "NG0462:475": "de ni kun gyi rang grol du //",
    "NG0462:476": "lhangs kyi rtogs pa'i ngo bo ni //",
    "NG0462:477": "stong gsal kun khyab sna tshogs 'byung *//",
    "NG0462:478": "kun gyi gzhi mar gnas pa'o //",
    "NG0462:479": "thams cad kyi bdag nyid du 'dug pa'o //",
    "NG0462:480": "thun mong ma yin pa'i 'dug tshul //",
    "NG0462:481": "yin tshul dbye ba med pa //",
    "NG0462:482": "rtogs tshul thig le chos min du rtogs pa //",
    "NG0462:483": "shar tshul rnam rtog ye shes su 'char ba //",
    "NG0462:484": "grol tshul rig pa chos min gyi ye shes //",
    "NG0462:485": "rig pa khong grol du rang shar ba //",
    "NG0462:486": "thob tshul thig le dang ye shes mkhyen tshang thob pa'o //",
    "NG0462:487": "zhes gsungs so //",
    "NG0462:488": "bskal pa 'od ldan gyi rgyud las //",
    "NG0462:489": "rig pa ye shes gtan la dbab pa'i le'u ste bcu dgu pa'o ///",
    "NG0462:490": "/ de nas yang bka' stsal pa //",
    "NG0462:491": "rdo rje sems dpa' nyon cig / rang rig pa'i ye shes la dpes bstan gyis //",
    "NG0462:492": "zhes gsungs nas //",
    "NG0462:493": "rig pa chos min gyi ye shes de la //",
    "NG0462:494": "sgrib g.yogs gdod nas dag pas //",
    "NG0462:495": "dpe shel sgong dag pa lta bu'o /",
    "NG0462:496": "ma brtsal ba grub pas nor bu rin po che lta bu'o //",
    "NG0462:497": "sna tshogs su snang yang rang bzhin med pas //",
    "NG0462:498": "chu zla lta bu'o //",
    "NG0462:499": "de'i rtsal mi 'gag pas //",
    "NG0462:500": "rlung lta bu'o //",
    "NG0462:501": "rgya gar yang ma chad cing *//",
    "NG0462:502": "phyogs gar yang ma lhung bas nam mkha' lta 'o //",
    "NG0462:503": "'bad rtsol med pas @#//",
    "NG0462:504": "khyung chen lta bu'o //",
    "NG0462:505": "skad cig la rang sa non pas seng ge mchongs ba lta bu'o //",
    "NG0462:506": "snang ba thams cad rang grol du snang ba ni thag pa sbrul lta bu'o //",
    "NG0462:507": "phyogs ris med pa nyi ma phyed kyi dkyil lta bu'o //",
    "NG0462:508": "zhes gsungs so //",
    "NG0462:509": "bskal pa 'od ldan gyi rgyud las //",
    "NG0462:510": "rang rig pa'i ye shes la dpe ngo sbrad pa'i ste nyi shu pa'o //",
    "NG0462:511": "yang bka' rtsal pa /",
    "NG0462:512": "gsang ba'i bdag po khyod nyon cig / lta ba kha 'jam shor ba dang *//",
    "NG0462:513": "thig le chos min klongs pa gnyis //",
    "NG0462:514": "'dra 'dra 'dra ste nor bar mchi //",
    "NG0462:515": "sgom ba sems 'dzin sbyod ba dang *//",
    "NG0462:516": "'gyu ba lam du slongs pa gnyis //",
    "NG0462:517": "'dra 'dra 'dra ste nor ba mchi //",
    "NG0462:518": "ye shes lha yi lung ston dang *//",
    "NG0462:519": "bar chod bdud kyi khung ston gnyis //",
    "NG0462:520": "'dra 'dra 'dra ste nor ba mchi //",
    "NG0462:521": "tshogs drug lhug pa'i rnal 'byor dang *//",
    "NG0462:522": "rang rgyud lhug pa'i rnal 'byor gnyis //",
    "NG0462:523": "'dra 'dra 'dra ste nor ba mchi //",
    "NG0462:524": "snang ba lam du khyer ba dang *//",
    "NG0462:525": "zhe 'dod lam du khyer ba gnyis //",
    "NG0462:526": "'dra 'dra 'dra ste nor bar mchi //",
    "NG0462:527": "gsang spyaud byed pa'i smyon pa dang *//",
    "NG0462:528": "gnod gyis brlams pa'i smyon pa gnyis //",
    "NG0462:529": "'dra 'dra 'dra ste nor bar mchi //",
    "NG0462:530": "bka' rgyud dad pas gdungs pa dang *//",
    "NG0462:531": "chos pa 'og rus byed pa gnyis //",
    "NG0462:532": "'dra 'dra 'dra ste nor bar mchi'o //",
    "NG0462:533": "zhes gsungs so //",
    "NG0462:534": "bskal pa 'od ldan gyi rgyud las /",
    "NG0462:535": "'dri min ngor bzung ba'i le'u ste nyer cig pa'o //",
    "NG0462:536": "de nas yang bcom ldan 'das kyi bka' stsal pa //",
    "NG0462:537": "gsung dri ma med pa'i gsung *//",
    "NG0462:538": "thugs dri ma med pa'i thugs //",
    "NG0462:539": "sku dri ma med pa'i klong nas bshad pa //",
    "NG0462:540": "thams cad rang grol du 'byin pa'i thugs la chong dang *//",
    "NG0462:541": "kha sbub dang */",
    "NG0462:542": "dug can dang *//",
    "NG0462:543": "zhabs rtol dang *//",
    "NG0462:544": "gzhog ral dang bzhi la //",
    "NG0462:545": "shes rab bzhis sgau phye //",
    "NG0462:546": "ye shes gsong gi sgo ston //",
    "NG0462:547": "thabs kyi 'dren sgor phyung *//",
    "NG0462:548": "nges pa'i gsang sgo brtol //",
    "NG0462:549": "rig pa ye shes kyi gsang lam du chug / ces bka' stsal to //",
    "NG0462:550": "bskal po 'od ldan gyi rgyud las //",
    "NG0462:551": "lung bstan pa'i le'u ste nyer gnyis pa'o //    // de nas bka' stsal pa //",
    "NG0462:552": "sgom pa'i srog gcod lta ba'i btod phur phyung *//",
    "NG0462:553": "sbyod pa gnyis med rang snang rang grol du //",
    "NG0462:554": "gtan la 'bebs pa'i yul du ma gtan rang grol shes par gyis //",
    "NG0462:555": "'bras bu ye nas yin pas thob pa'i sa med do //",
    "NG0462:556": "byin brlabs thugs rje'i phyogs ris med pa la //",
    "NG0462:557": "re stos ma byed 'dzin snang rang sgo ltos //",
    "NG0462:558": "rig ba ye shes thigale chos las ma byas pas //",
    "NG0462:559": "de phyir chos las 'das pa yin //",
    "NG0462:560": "phyogs med rgya ni ma chad pas //",
    "NG0462:561": "de ni nam mkha' med pa yin //",
    "NG0462:562": "ye shes thig le yenas rnam dag bas //",
    "NG0462:563": "de ni 'byung lnga rang grol yin //",
    "NG0462:564": "snang srid sku gsum thig le khong nas 'bar //",
    "NG0462:565": "de phyir srid gsum rnam dag yin //",
    "NG0462:566": "'gro drug sprul pa'i thubs rje shaka / seng la sogs ba snang ba rnams //",
    "NG0462:567": "ye nas thig le",
    "NG0462:569": "[(]16[)]@#// chos min rang rtsal yin //",
    "NG0462:570": "ye nas 'gro drug g.yang sa gcad du med //",
    "NG0462:571": "ces gsungs so //",
    "NG0462:572": "bskal pa 'od ldan gyi rgyu las //",
    "NG0462:573": "rang grol gnas lugs kyi lung bstan pa'i le'u ste nyer gsum pa'o //",
    "NG0462:574": "de nas gsang ba'i bdag po stan las langs te //",
    "NG0462:575": "skor ba lan gsum byas te //",
    "NG0462:576": "a ma ho / e ma ho mgon po bcom ldan 'das //",
    "NG0462:577": "sna tshogs rang grol sku la phyag 'tshal bstod / thig le chos min sku la phyag 'tshal bstod //",
    "NG0462:578": "bskal pa 'od ldan 'chang la phyag 'tshal bstod //",
    "NG0462:579": "ye shes rang 'bar sku la phyag 'tshal bstod //",
    "NG0462:580": "ces bstod de phyag lan gsum btsal nas //",
    "NG0462:581": "bcom ldan 'das kyi g.yas logs su bzhugs nas rjes su yi rang ngo *//",
    "NG0462:582": "ston pa rdo rje sems dpas zhus nas //",
    "NG0462:583": "lag na rdo rje dang *//",
    "NG0462:584": "mkha' 'gro mas bsdus pa le'u ste nyer bzhi pa'o //",
    "NG0462:585": "bskal pa 'od ldan gyi rgyud rdzogs so ///",
    "NG0462:587": "/    @#// rgya gar skad du /",
    "NG0462:588": "tri ka ya tan+t+ra /",
    "NG0462:589": "bod skad du /",
    "NG0462:590": "sku gsum ja log gi rgyu chen po /",
    "NG0462:591": "bcom ldan 'das dpal kun tu bzang po la phyag 'tshal lo //",
    "NG0462:592": "'di skad bdag gis thos pa'i dus gcig na /",
    "NG0462:593": "phun sum tshogs pa lnga ja log dang /",
    "NG0462:594": "ye shes lnga'i ja log dang */",
    "NG0462:595": "sku lnga'i ka log dang */",
    "NG0462:596": "rigs lnga'i ja log dang /",
    "NG0462:597": "mdzod lnga'i ja log dang /",
    "NG0462:598": "ngo spraud gsum gyi ja log dang /",
    "NG0462:599": "gzhi'i ja log dang //",
    "NG0462:601": " 'khrul pa'i ja log dang /",
    "NG0462:602": "'bras bu ja log dang */",
    "NG0462:603": "lta sngom spyod pa'i ja log dang *//",
    "NG0462:604": "'khrul pa'i 'bras bu ja log dang /",
    "NG0462:605": "dug lnga'i ja log bstan pa'o //",
    "NG0462:606": "rtsa ba mdor bsdus pa'i le'u ste dang po'o //",
    "NG0462:607": "// phun sum tshogs pa ja log tu bstan pa",
    "NG0462:608": "ni // ston pa kun tu bzang po ja log / chos kyis sku'i ye shes //",
    "NG0462:609": "'khor rigs lnga ja log / rang byung ye shes",
    "NG0462:610": "chen po dus ja log / rig pa khong 'char",
    "NG0462:611": "chen so nas ja log / chos sku kun khyab",
    "NG0462:612": "rang snang gi dkyil 'khor chen po bstan pa ja",
    "NG0462:613": "log / rang gi 'dug tshul chen po //",
    "NG0462:614": "phun sum tshogs pa lnga'i ja log gi le'u ste gnyis pa'o ///",
    "NG0462:615": "/ ye shes lnga'i ja log bstan pa ni //",
    "NG0462:616": "me long ye shes ja log / gzhi gnas kyi rang gsal chen po //",
    "NG0462:617": "mnyam nyid ye shes ja log / don 'gyur ba med pa'i mnyam pa chen po //",
    "NG0462:618": "kun rtog ye shes ja log / thugs rje rol pa chen po //",
    "NG0462:619": "nan tan ye shes ja log log / 'phrin las kyi rol pa chen po //",
    "NG0462:620": "chos dbyings ye shes lnga ja log / ye shes ja log tu bstan pa'i le'u ste gsum pa'o ///",
    "NG0462:621": "/ sku lnga'i ja log bstan pa ni //",
    "NG0462:622": "chos sku ja log / 'byed pa med pa'i gti",
    "NG0462:623": "mug longs sku ja log / 'dod chags chen po",
    "NG0462:624": "sprul sku ja log / zhe lngang chen po rdo",
    "NG0462:625": "rje lta bu'i sku ja log nga rgyal chen po",
    "NG0462:626": "mngaun par byang chub pa'i sku ja log / phrag",
    "NG0462:627": "dog chen po sku lnga ja log gi le'u ste",
    "NG0462:628": "bzhi pa'o // rigs lnga ja lo bstan pa ni //",
    "NG0462:629": "zhe lngang ja @#//",
    "NG0462:630": "log rdo rje'i rigs //",
    "NG0462:631": "'dod chags ja log pad+ma'i rigs //",
    "NG0462:632": "gti mug ja log de bzhin nyid kyi rigs //",
    "NG0462:633": "nga rgyal ja log rin po che'i rigs //",
    "NG0462:634": "phrag dog ja log las kyi rigs //",
    "NG0462:635": "rdo rje'i rigs ja log dmyal ba //",
    "NG0462:636": "pad+ma'i rigs ja log yi dwags //",
    "NG0462:637": "de bzhin rigs ja log chen po //",
    "NG0462:638": "nga rgyal ja log 'gro ba mi //",
    "NG0462:639": "phrag dog ja log lha dang lha ma yin //",
    "NG0462:640": "rigs lnga ja log tu bstan pa'i le'u ste lnga",
    "NG0462:641": "pa'o // // mdzod lnga ja log bstan pa ni",
    "NG0462:642": "// sa rin po che'i mdzod ja log rang snang gi 'od ser po //",
    "NG0462:643": "chu rin po che'i mdzod ja log rang snang gi 'od dkar po //",
    "NG0462:644": "me rin po che'i mdzod ja log rang snang gi 'od dmar po //",
    "NG0462:645": "rlung rin po che'i mdzod ja log rang snang gi 'od ljang khu //",
    "NG0462:646": "nam mkha' rin po che'i mdzod ja log rang snang gi 'od mthing kha //",
    "NG0462:647": "mdzod rnam pa lnga ja log / rang snang dbyed med kun khyab kyi dkyil 'khor chen po //",
    "NG0462:648": "mdzod ja log gi le'u ste drug pa'o //",
    "NG0462:649": "ngo sprod ja log tu bstan pa ni //",
    "NG0462:650": "ngo sprad du med par ye nas ja log pas //",
    "NG0462:651": "mdzod la ngo sprad du med par ja log / snang ba med pa'i chos nyid //",
    "NG0462:652": "rig pa la ngo sprad du med par ja log / rig pa khong gsal chen po //",
    "NG0462:653": "gnyis med la ngo sprad du med par ja log",
    "NG0462:654": "/ ye nas dbyer med mi phyed pa ngo sprad",
    "NG0462:655": "pa'i le'u ste bdun pa'o // // gzhi'i ja log",
    "NG0462:656": "bstan pa ni // gzhi ja log pas bzang du ma song *//",
    "NG0462:657": "lam ja log pas bgrod du med pa //",
    "NG0462:658": "'bras bu ja log thob tu med pa'o //",
    "NG0462:659": "khrul pa ja log / 'khrul ma myong rang rtsal rang shar ba yin pas so //",
    "NG0462:660": "de ltar rang rtsal yin pas so //",
    "NG0462:661": "de ltar rang rtsal yin pas 'khrul myong bar ja log ste //",
    "NG0462:662": "thams cad rol pa'i rol lugs shes pas //",
    "NG0462:663": "thog mar ma 'khrul //",
    "NG0462:664": "bar du ma 'khrul //",
    "NG0462:665": "tha mar 'khrul //",
    "NG0462:666": "phyis kyang 'khrul bar mi 'gyur ro //",
    "NG0462:667": "'khrul pa ja log tu bstan pa'i le'u ste rgyad",
    "NG0462:668": "pa'o // // lta ba ja log bstan pa ni",
    "NG0462:669": "// lta ba ja log lta ba'i lta stangs ja",
    "NG0462:670": "log / ye lta chen po'i sgom pa ja log",
    "NG0462:671": "sgom nyams ja log ste //",
    "NG0462:672": "ye sgom nyams chen po spyod pa ja log gnyis",
    "NG0462:673": "snang med par ja log / dbyer med kyi gnas",
    "NG0462:674": "lugs chen po // 'bras bu ja log thob sa",
    "NG0462:675": "med pas ja log ste ye nas thob zin pa",
    "NG0462:676": "lugs chen po // chen po // lta sgom ja",
    "NG0462:677": "log gi le'u ste dgu pa'o // // 'bras bu",
    "NG0462:678": "ja log bstan pa ni //",
    "NG0462:679": "dmyal ba ja log me long lta bu'i ye shes //",
    "NG0462:680": "yi dwags ja log kun rtog ye shes //",
    "NG0462:681": "byol song ja log dbyings stong pa'i ye shes //",
    "NG0462:682": "mi ja log mnyam pa nyid kyi ye shes //",
    "NG0462:683": "lha dang lha ma yin ja log rang gsal la mi gnas ye shes //",
    "NG0462:684": "snang ba rnam pa lnga ja log dbyings rnam par dag pa'i ye shes //",
    "NG0462:685": "rgyu rnam pa lnga ja log gzhi gnas kyi ye shes chen po //",
    "NG0462:686": "bzhi rnam pa lnga ja log ye shes chen po'i thig @#//",
    "NG0462:687": "le //",
    "NG0462:688": "'khrul pa ja log gi le'u ste bcu pa'o //  // dug lnga ja log bstan pa ni //",
    "NG0462:689": "gti mug ja log chos kyi sku //",
    "NG0462:690": "'dod chags ja log sprul sku //",
    "NG0462:691": "zhe sdang ja log longs sku //",
    "NG0462:692": "nga rgyal ja log rdo rje lta bu'i sku //",
    "NG0462:693": "phrag dog ja log mngaun par byang chub pa'i sku //",
    "NG0462:694": "gti mug chos kyi sku'i ye shes //",
    "NG0462:695": "'dod chags rang byung gi ye shes //",
    "NG0462:696": "zhe sdang snying po'i ye shes //",
    "NG0462:697": "nga rgyal rig pa'i ye shes //",
    "NG0462:698": "phrag dog kun tu mi 'gag par rang shar chen po //",
    "NG0462:699": "rig khong gsal chen po //",
    "NG0462:700": "dug lnga ja log tu bstan pa'i le'u bcu gcig pa'o ///",
    "NG0462:701": "/ sku gsum ja log gi rgyud chen po 'di //",
    "NG0462:702": "phyag nas phyag tu rim brgyud pa'i //",
    "NG0462:703": "gang zag blo yis ma shigs pas //",
    "NG0462:704": "kun la bstan na skur pa 'debs //",
    "NG0462:705": "de yi 'bras bu don nyid la //",
    "NG0462:706": "skur pa btab pa'i dbang gis ni //",
    "NG0462:707": "ngan song gsum du 'khyam par mchi //",
    "NG0462:708": "de bas blo lngan brtags la sbyin //",
    "NG0462:709": "snod med gcig dang ma sprad cig / ro langs bde bas tshigs su bcad pa'o //",
    "NG0462:710": "le'u bcu gnyis pa'o ///"
}