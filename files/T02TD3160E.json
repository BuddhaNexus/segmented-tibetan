{
    "T02TD3160E:180b-0": "@180b # // rgya gar skad du padma narte shva ra s'a dha nam /",
    "T02TD3160E:180b-1": "bod skad du /",
    "T02TD3160E:180b-2": "padma gar gyi dbang phyug gi sgrub thabs //",
    "T02TD3160E:180b-3": "sngar brjod pa'i rim pas sna tshogs padmar zla ba la yi ge hr'i: dmar po yongs su gyur pa las /",
    "T02TD3160E:180b-4": "bdag nyid padma gar gyi dbang phyug tu bsgom par byas te /",
    "T02TD3160E:180b-5": "sems dpa'i skyil krung gis bzhugs pa ;",
    "T02TD3160E:180b-6": "zhal gcig phyag gnyis pa sku mdog dmar po rgyan rnams thams cad kyis brgyan pa snang ba mtha' yas dbu rgyan du byas shing /",
    "T02TD3160E:180b-7": "g-yon ngos na gos dkar mos legs par 'khyud cing 'khyud pa'i stangs kyis gnas pa'o //",
    "T02TD3160E:180b-8": "phyag g-yon pas padma dmar po bsnams pa'o //",
    "T02TD3160E:180b-9": "phyag gzhan g-yas pa ni gar byed pa'i stangs kyis khabs kyi phyag rgyar kha 'byed pa'o //",
    "T02TD3160E:180b-10": "de nas ni aom de bzhin gshegs pa rnams thams cad kyi sku dang gsung dang thugs rdo rje'i rang bzhin gyi bdag nyid ni nga yin no zhes sngags brjod par bya ba'o //",
    "T02TD3160E:180b-11": "de'i rjes la phyogs brgyad du lha mo brgyad rnam par bsam par bya ba'o //",
    "T02TD3160E:180b-12": "de la padma dmar po 'dab ma brgyad pa'i shar gyi 'dab ma la rnam par gzigs ma padma dkar po dang dmar po 'dzin pa'o //",
    "T02TD3160E:180b-13": "lho'i 'dab ma la sgrol ma ljang gu shing sngon po dang padma 'dzin pa'o //",
    "T02TD3160E:181a-0": "nub kyi 'dab ma la rnga ma 'khor lo ser @181a * //",
    "T02TD3160E:181a-1": "po dang /",
    "T02TD3160E:181a-2": "autpala sngon po 'dzin pa'o //",
    "T02TD3160E:181a-3": "byang gi 'dab ma la khro gnyer can /",
    "T02TD3160E:181a-4": "padma skya bo dang ser po 'dzin pa'o //",
    "T02TD3160E:181a-5": "shar gyi grva'i 'dab ma la padma'i dri ldan ma padma ser po dang dmar ser 'dzin pa'o //",
    "T02TD3160E:181a-6": "lho'i grva'i 'dab ma la rdo rje padma'i dbang phyug ma nam mkha'i mdog dang dkar ba'i padma 'dzin pa'o //",
    "T02TD3160E:181a-7": "nub kyi grva'i 'dab ma la sna tshogs padma dkar ba dang dmar po 'dzin pa'o //",
    "T02TD3160E:181a-8": "byang gi grva'i 'dab ma la sna tshogs rdo rje ma kha dog sna tshogs pa sna tshogs padma 'dzin pa'o //",
    "T02TD3160E:181a-9": "de dag thams cad kyang zhal gcig phyag gnyis ma skyil krung bcas shing zhi ba'o //",
    "T02TD3160E:181a-10": "lte ba la ni bcom ldan 'das nyid do //",
    "T02TD3160E:181a-11": "de nas gsang sngags bzlas par bya ste /",
    "T02TD3160E:181a-12": "aom hr'i: padma narte shva ra h'um /",
    "T02TD3160E:181a-13": "padma gar gyi dbang phyug ces bya ba'i 'jig rten dbang phyug gi sgrub thabs so /",
    "T02TD3160E:181a-14": "pandi ta chen po ratna a'a ka ra'i zhal snga nas dge slong tshul khrims rgyal mtshan gyis bsgyur ba'o //"
}