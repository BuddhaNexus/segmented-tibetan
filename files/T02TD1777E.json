{
    "T02TD1777E:271b-0": "@271b # // rgya gar skad du /",
    "T02TD1777E:271b-1": "shr'i ma h'a k'a la de w'i sto tra aashta n'a ma /",
    "T02TD1777E:271b-2": "bod skad du /",
    "T02TD1777E:271b-3": "dpal lha mo nag mo chen mol bstod pa brgyad pa zhes bya ba /",
    "T02TD1777E:271b-4": "dpal phyag na rdo rje la phyag 'tshal lo //",
    "T02TD1777E:271b-5": "til mar gyis bskus lan bu gcig pa ro nye'i rna chas sgeg cing cha lugs ma lus 'chang //",
    "T02TD1777E:271b-6": "rgyan du rkang sgrogs lcags las byas pa cig gis rang gi rkang pa mdzes par byas pa de //",
    "T02TD1777E:271b-7": "gcer bu bong bu zhon zhing 'gro ba 'di na rgyu ba de ni lha mo khyod nyid kyis //",
    "T02TD1777E:271b-8": "bdag nyid mdzes par shes kyis gzhan ltas khyod kyi spyod pa'i mtsho chen don dag su yis shes //",
    "T02TD1777E:271b-9": "'khor ba 'jig pa'i tshe na mi lus ngag las khrag dang zhag 'dzag dud pa 'thul ba na //",
    "T02TD1777E:271b-10": "lha mo mche ba mi bzang khyod kyis zhal du 'gro kun skad cig tsam gyis zhugs par 'gyur //",
    "T02TD1777E:271b-11": "nag mo mi thod thogs pa khyod ni rnal 'byor grub pa'i rnal 'byor can te dur khrod dgyes //",
    "T02TD1777E:271b-12": "khyod ni g-yo byed mnan cing nad chen 'chi ba'i 'jigs pa bsal zhing mi bzad dril yang sgrogs //",
    "T02TD1777E:271b-13": "khyod ni dpa' bo dag gi mgo bos cod pan gyis ni legs sbas g-yul du mtshon gyis bcad pa yi //",
    "T02TD1777E:272a-0": "phreng ba thogs shing gar byed lag pa mnyen brkyang rkub tshos che la klu @272a * //",
    "T02TD1777E:272a-1": "dbang gshibs pa yi //",
    "T02TD1777E:272a-2": "ska rags 'ching zhing lag na mdung dang ral gri thogs la khrag gi chang gis myos par 'gyur //",
    "T02TD1777E:272a-3": "mig rtsa dmar por gyur cing mtshan mo dur khrod 'gro ba 'byung po phal chen rnams kyis mthong //",
    "T02TD1777E:272a-4": "ko rlon chen po dral te brkyangs pa'i gos kyis man pas shing phyed g-yogs phyed ni re ldes dkris //",
    "T02TD1777E:272a-5": "mi yi rgyu ma gsar pa'i sbubs kyis zhal gyi zla ba brgyan cing dril bu 'gram par 'khrol //",
    "T02TD1777E:272a-6": "lus ni snum gyis gsar du byugs shing khrag dang zhag la sogs pa'i thig les tshom bur bris //",
    "T02TD1777E:272a-7": "mi yi sha la so yis chem chem gcod byed thod pa can ni bdag la skyong gyur cig / drag po drag mo mi bzad mi sha kha na thogs pa sngon chad ma byung khyod mthong nas //",
    "T02TD1777E:272a-8": "ma mo rnams kyang skrag cing brtabs la rngam pa 'thon cing mig rtsa rig rig khyod la 'dud //",
    "T02TD1777E:272a-9": "nag mo bzang mo lus mdog gnag cing bzod par dka' ba khyod la brgya byin la sogs kyang //",
    "T02TD1777E:272a-10": "nyin gcig bzhin du bstod pa byed de gshin rje nyid kyang rtag tu 'dar zhing 'dud par byed //",
    "T02TD1777E:272a-11": "mi rnams dang ni 'gro ba ma lus pa dag mjug brtul ba ni rna ba ya gcig la //",
    "T02TD1777E:272a-12": "brang gis 'gro ba 'go bo'i gdengs ka stong dang ldan ba rgyab nas rgyan du byas nas gnas //",
    "T02TD1777E:272a-13": "ya gcig la ni seng ge mtshungs med thogs shing rgya mtshos bskor ba'i sa gzhi ma lus gnon //",
    "T02TD1777E:272a-14": "steng na rgyu ba'i nyi ma 'od zer stong ldan khyod kyi lte ba'i thad ka'i phyogs su gzhag / rgya mtsho'i klong nas me 'bar khyod //",
    "T02TD1777E:272a-15": "chu rnams skems par nus pa ste //",
    "T02TD1777E:272a-16": "bud med thams cad zhi bya'i phyir //",
    "T02TD1777E:272a-17": "lha chen sku yi phyed du bzhag / rdzong dang dka' zlog nag mo che //",
    "T02TD1777E:272a-18": "lha dang lha min phyag byas pa //",
    "T02TD1777E:272a-19": "mi nad gang yin khyod kyis shes //",
    "T02TD1777E:272a-20": "de ni 'jigs pa med par mdzod //",
    "T02TD1777E:272a-21": "gshin rje'i lcam mo bdud kyi yum //",
    "T02TD1777E:272a-22": "'dod khams dbang phyug ma la bstod //",
    "T02TD1777E:272a-23": "nad do cog gi bdag mo dpal lha mo nag mo chen mo la bstod pa brgyad pa zhes bya ba bram ze mchog sred kyis mdzad pa rdzogs so//"
}