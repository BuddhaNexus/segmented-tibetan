{
    "T02TD1985E:173b-0": "@173b # // rgya gar skad du /",
    "T02TD1985E:173b-1": "shr'i tattva siddhi /",
    "T02TD1985E:173b-2": "bod skad du /",
    "T02TD1985E:173b-3": "dpal de kho na nyid grub pa /",
    "T02TD1985E:173b-4": "dpal rdo rje sems dpa' la phyag 'tshal lo //",
    "T02TD1985E:173b-5": "sangs rgyas byang chub rdo rje ni //",
    "T02TD1985E:173b-6": "tshe 'dis 'grub kyi gzhan du min //",
    "T02TD1985E:173b-7": "lus dang ngag yid legs gnas pa //",
    "T02TD1985E:173b-8": "med par 'grub par mi 'gyur ro //",
    "T02TD1985E:173b-9": "'dod pa'i longs spyod rgyun mi 'chad //",
    "T02TD1985E:173b-10": "med na de yang 'grub mi 'gyur //",
    "T02TD1985E:173b-11": "de yang ji ltar 'dod pa bsten //",
    "T02TD1985E:173b-12": "gnyis med ye shes dag pa las //",
    "T02TD1985E:173b-13": "de ltar min na log par ltung //",
    "T02TD1985E:173b-14": "de nas sdug bsngal brgyud mar 'byung //",
    "T02TD1985E:173b-15": "de phyir sngags kyis byin brlabs pa'i //",
    "T02TD1985E:173b-16": "mkhas pa dag pas sngon 'gro spyad //",
    "T02TD1985E:173b-17": "ji ltar chu yi thigs pa ni //",
    "T02TD1985E:173b-18": "rgya mtshor babs na lan tshvar 'gyur //",
    "T02TD1985E:173b-19": "lan tshva 'o ma'i mtshor zhugs nas //",
    "T02TD1985E:173b-20": "de nyid slar yang bdud rtsir 'gyur //",
    "T02TD1985E:173b-21": "ji ltar dug sprul de nyid shes //",
    "T02TD1985E:173b-22": "nus pa 'phrog par byed nus med //",
    "T02TD1985E:173b-23": "de nyid rgyud gzhan dag la ni //",
    "T02TD1985E:173b-24": "lnga po'i gnas skabs las mi 'da' //",
    "T02TD1985E:173b-25": "gzhan yang 'dod pas zil non na //",
    "T02TD1985E:173b-26": "'dod pa nyid ni sman yin no //",
    "T02TD1985E:173b-27": "ji ltar dug gis gdungs pa la //",
    "T02TD1985E:173b-28": "drug nyid sman du che ba yin //",
    "T02TD1985E:173b-29": "ji ltar me yis tshig la me //",
    "T02TD1985E:173b-30": "tsher mas zug la tsher ma nyid //",
    "T02TD1985E:173b-31": "de bzhin nyon mongs kyis nyen na //",
    "T02TD1985E:173b-32": "nyon mongs nyid ni bdud rtsir che //",
    "T02TD1985E:173b-33": "dper na dug gi de nyid shes //",
    "T02TD1985E:173b-34": "dug zos kyang ni gnod mi 'gyur //",
    "T02TD1985E:173b-35": "de bzhin yul gyi de nyid shes //",
    "T02TD1985E:173b-36": "'dod pa spyad pas gnod pa med //",
    "T02TD1985E:173b-37": "ji ltar 'jam gyi padma ni //",
    "T02TD1985E:173b-38": "'dam la gnas kyang des mi gos //",
    "T02TD1985E:173b-39": "de nyid rig pas rtag tu ni //",
    "T02TD1985E:173b-40": "'dod pa rol pas spyad par bya //",
    "T02TD1985E:173b-41": "de phyir kun nas dogs med par //",
    "T02TD1985E:173b-42": "khyad par du ni longs spyod 'gyur //",
    "T02TD1985E:174a-0": "'dod pa lnga la brten @174a * //",
    "T02TD1985E:174a-1": "byas na //",
    "T02TD1985E:174a-2": "dngos grub myur du nges thob 'gyur //",
    "T02TD1985E:174a-3": "dka' thub brtul zhugs smyung ba yis //",
    "T02TD1985E:174a-4": "khams rnams skams par 'gyur pa yin //",
    "T02TD1985E:174a-5": "skams pas sdug bsngal 'gyur ba ste //",
    "T02TD1985E:174a-6": "sdug bsngal gyis ni sems g-yengs 'gyur //",
    "T02TD1985E:174a-7": "g-yengs pas byang chub gzhan du 'gyur //",
    "T02TD1985E:174a-8": "de phyir dngos grub mchog gnyer na //",
    "T02TD1985E:174a-9": "dka' thub brtul zhugs spyad mi bya //",
    "T02TD1985E:174a-10": "ji ltar bde bas de bzhin gnos //",
    "T02TD1985E:174a-11": "bde ba spangs na dngos grub med //",
    "T02TD1985E:174a-12": "de bas yid 'ong gnas su ni //",
    "T02TD1985E:174a-13": "nyams dga'i bu mo bcu gnyis ma //",
    "T02TD1985E:174a-14": "yid 'ongs mig gi dkyus ring ma //",
    "T02TD1985E:174a-15": "gzugs dang lang tshos rnam par mdzes //",
    "T02TD1985E:174a-16": "brtan zhing mi g-yo dam tshig can //",
    "T02TD1985E:174a-17": "'dam las skyes pa'i dri 'bab ma //",
    "T02TD1985E:174a-18": "chags pa chen po'i ros rol pa //",
    "T02TD1985E:174a-19": "mchog tu mkhas shing sgeg pa dang //",
    "T02TD1985E:174a-20": "nyams dang ldan pa'i rnal 'byor pas //",
    "T02TD1985E:174a-21": "rang nyid 'khor lo'i dbus su gnas //",
    "T02TD1985E:174a-22": "dam tshig can ni rgyud dag pa'i //",
    "T02TD1985E:174a-23": "nang du nyin mtshan 'du bar bya//",
    "T02TD1985E:174a-24": "spu ldang 'dar zhing cher 'dar la //",
    "T02TD1985E:174a-25": "'dzum dang dgod dang rab tu dgod //",
    "T02TD1985E:174a-26": "myos pa dang ni bcas pa yi //",
    "T02TD1985E:174a-27": "'bebs pa rnam pa bdun du bshad //",
    "T02TD1985E:174a-28": "rengs dang myos dang 'gyur ba ste //",
    "T02TD1985E:174a-29": "rol dang yur dad shin tu 'phel //",
    "T02TD1985E:174a-30": "rkang pa 'dor dang lag pa bsgyur //",
    "T02TD1985E:174a-31": "phyag rgya mtshan ma lta stangs dang //",
    "T02TD1985E:174a-32": "sngags dang rgod dang drag po sogs //",
    "T02TD1985E:174a-33": "ki li ki li phreng sgrogs byed //",
    "T02TD1985E:174a-34": "rol pa dpa' bo rnam par nyed //",
    "T02TD1985E:174a-35": "sa bskyod ca co'i bye brag ldan //",
    "T02TD1985E:174a-36": "brgyal ba rab zhi du bas rtogs //",
    "T02TD1985E:174a-37": "byams shing dga' ba rgya mtsho ni //",
    "T02TD1985E:174a-38": "bde ba'i rtags las skyes pa'i 'od //",
    "T02TD1985E:174a-39": "ngo bo nyid kyis gsal ba'i yid //",
    "T02TD1985E:174a-40": "gnyis med rnam par gsal ba yi //",
    "T02TD1985E:174a-41": "rdzu 'phrul mngon shes dag dang ldan //",
    "T02TD1985E:174a-42": "de ltar bden don rab zhi ba'i //",
    "T02TD1985E:174a-43": "bye brag bcu gnyis dag gis mdzes //",
    "T02TD1985E:174a-44": "ae yi cha byad bzang po gang //",
    "T02TD1985E:174a-45": "dbus su wam gyis rnam par brgyan //",
    "T02TD1985E:174a-46": "bde ba kun gyi gnas yin te /",
    "T02TD1985E:174a-47": "sangs rgyas rin chen za ma tog / der ni dga' ba skye 'gyur te //",
    "T02TD1985E:174a-48": "skad cig dbye bas phye ba ni //",
    "T02TD1985E:174a-49": "dga' ba'i grangs kyi rim pa yis //",
    "T02TD1985E:174a-50": "de dag so sor gsal bar byas //",
    "T02TD1985E:174a-51": "stong nyid gsum gyis nyams sbyar bas //",
    "T02TD1985E:174a-52": "thams cad stong nyid rab tu gsal //",
    "T02TD1985E:174a-53": "de nyid gsal bas dag pa ni //",
    "T02TD1985E:174a-54": "mchog gi go 'phang de gsal 'gyur //",
    "T02TD1985E:174b-0": "de phyir @174b mi g-yo phra ba'i yid //",
    "T02TD1985E:174b-1": "ldan pa'i rnal 'byor bas mtshon bya //",
    "T02TD1985E:174b-2": "ji srid gsal bar ma gyur pa //",
    "T02TD1985E:174b-3": "de srid sgom pa la 'jug bya //",
    "T02TD1985E:174b-4": "rab tu gsal ba thob nas ni //",
    "T02TD1985E:174b-5": "rang dga'i gzugs su skye bar 'gyur //",
    "T02TD1985E:174b-6": "der ni skad cig ma bzhi dang //",
    "T02TD1985E:174b-7": "de bzhin du ni dga' ba bzhi //",
    "T02TD1985E:174b-8": "de la sna tshogs skad cig dang ;",
    "T02TD1985E:174b-9": "/ rnam par smin pa rnam par nyed //",
    "T02TD1985E:174b-10": "mtshan nyid med par brjod pa yi //",
    "T02TD1985E:174b-11": "bye brag mkhas pas shes par bya //",
    "T02TD1985E:174b-12": "sna tshogs du ma'i rnam pa can //",
    "T02TD1985E:174b-13": "'khyud dang 'o byed la sogs pa'o //",
    "T02TD1985E:174b-14": "rnam smin de las gyur pa ste //",
    "T02TD1985E:174b-15": "bdag gi bde ba la dpyod mdzes //",
    "T02TD1985E:174b-16": "rnam nyed dpyod pa'i bdag nyid de //",
    "T02TD1985E:174b-17": "bdag gi bde ba la dpyod mdzes //",
    "T02TD1985E:174b-18": "de dag las gzhan mtshan nyid bral //",
    "T02TD1985E:174b-19": "dga' ba dang po mchog dga' dang //",
    "T02TD1985E:174b-20": "dga' bral la sogs lhan cig skyes //",
    "T02TD1985E:174b-21": "dga' ba'i bde ba cung zad ba de //",
    "T02TD1985E:174b-22": "mchog tu dga' ba de bas lhag / dga' bral chags pa bral ste //",
    "T02TD1985E:174b-23": "lhan cig skyes pa de dag spangs //",
    "T02TD1985E:174b-24": "brgyal dang phyi mo phyed tsam dang //",
    "T02TD1985E:174b-25": "phyi mo zhes bya skad cig gsum //",
    "T02TD1985E:174b-26": "dam pa'i bde ba rnam par rol //",
    "T02TD1985E:174b-27": "dbye bas lhan cig skyes pa shes //",
    "T02TD1985E:174b-28": "brgyal ba kun nas ye shes med //",
    "T02TD1985E:174b-29": "cung zad shes pa phyi mo'i phyed //",
    "T02TD1985E:174b-30": "rnam pa kun gyi mchog ldan pa'i //",
    "T02TD1985E:174b-31": "ye shes phyi mo nyid du 'gyur //",
    "T02TD1985E:174b-32": "de phyir de nyid ye shes ni //",
    "T02TD1985E:174b-33": "gnyis med ye shes rab tu gsal //",
    "T02TD1985E:174b-34": "de la chags dang chags bral med //",
    "T02TD1985E:174b-35": "gnyi ga ma yin stong nyid min //",
    "T02TD1985E:174b-36": "kun min thams cad min pa min //",
    "T02TD1985E:174b-37": "yang na thams cad rnam par thim //",
    "T02TD1985E:174b-38": "ji ltar char gyi rgyu sna tshogs //",
    "T02TD1985E:174b-39": "ro gzugs du ma gzhan yin kyang //",
    "T02TD1985E:174b-40": "snod gcig tu ni zhugs pa na //",
    "T02TD1985E:174b-41": "zhu nas ro gcig nyid du 'gyur //",
    "T02TD1985E:174b-42": "de bzhin ye shes bde chen po //",
    "T02TD1985E:174b-43": "rnam par ngo bo nyid kyis gsal //",
    "T02TD1985E:174b-44": "gnyis med rnam pa'i rnal 'byor gyis //",
    "T02TD1985E:174b-45": "chos kun rnam par bcom pas na //",
    "T02TD1985E:174b-46": "ye shes rgyun 'bab gtong ba'i blo //",
    "T02TD1985E:174b-47": "mkhas pas de lta bu nyid mtshon//",
    "T02TD1985E:174b-48": "yi g-yo sgrib bral phra ba yi //",
    "T02TD1985E:174b-49": "thig le'i gzugs can rtog pa med //",
    "T02TD1985E:174b-50": "thog mtha' med pa'i de nyid ni //",
    "T02TD1985E:174b-51": "ma byung ma byas mchog yin no //",
    "T02TD1985E:174b-52": "skye bo chos rnams thams cad kyi //",
    "T02TD1985E:174b-53": "gzhi ni de nyid nyid yin no //",
    "T02TD1985E:174b-54": "sangs rgyas byang chub sems dpa' dang //",
    "T02TD1985E:174b-55": "rnal 'byor pa yi de nyid la //",
    "T02TD1985E:175a-0": "mthong ba @175a * //",
    "T02TD1985E:175a-1": "de nyid ma mthong pa //",
    "T02TD1985E:175a-2": "de la phyi rol ci zhig bsam //",
    "T02TD1985E:175a-3": "de phyir 'khrul ba'i mchod pa sogs //",
    "T02TD1985E:175a-4": "phyi rol pa yis ci byar yod //",
    "T02TD1985E:175a-5": "thams cad spangs nas de nyid bsgom //",
    "T02TD1985E:175a-6": "thams cad 'di las 'grub par 'gyur //",
    "T02TD1985E:175a-7": "a'a li k'a li mnyam sbyor las //",
    "T02TD1985E:175a-8": "gang tshe nor bur chud pa na //",
    "T02TD1985E:175a-9": "man ngag gis ni rlung bzung ste //",
    "T02TD1985E:175a-10": "de tshe ye shes mthong bas 'grub //",
    "T02TD1985E:175a-11": "bskal pa mtha' yas bar du ni //",
    "T02TD1985E:175a-12": "der ni 'dod pa yang dag gnas //",
    "T02TD1985E:175a-13": "'od gsal ba yi gnas thob nas //",
    "T02TD1985E:175a-14": "sems can kun gyis phyag byas pa'i //",
    "T02TD1985E:175a-15": "tha mal snang ba'i rnal 'byor gyis //",
    "T02TD1985E:175a-16": "bzhi pa'i de nyid la brten bya //",
    "T02TD1985E:175a-17": "sngon du goms byed rnal 'byor pas //",
    "T02TD1985E:175a-18": "des ni myur du 'grub par 'gyur //",
    "T02TD1985E:175a-19": "rgyu la 'bras bu'i rgyas gdab cing //",
    "T02TD1985E:175a-20": "'bras bu la yang rgyus rgyas gdab //",
    "T02TD1985E:175a-21": "rgyu 'bras gcig tu rgyas btab pas //",
    "T02TD1985E:175a-22": "phyag rgya chen po skye bar 'gyur //",
    "T02TD1985E:175a-23": "mtshan mo snang ba'i cha ste gsal ba'i nyi ma'i 'od zer 'gyed pa snang ba mched pa yin //",
    "T02TD1985E:175a-24": "mtshams ni snang ba thob pa rang gi rang bzhin rnams kyis lan cig min par 'gro //",
    "T02TD1985E:175a-25": "mtshan nyid nyin par min pa mtshams min gan zhig rang bzhin rnams dang rnam bral ba //",
    "T02TD1985E:175a-26": "de ni byang chub yin par bla ma mchog bshad rnal 'byor pa nyid yul //",
    "T02TD1985E:175a-27": "ji ltar phyi rol de bzhin nang //",
    "T02TD1985E:175a-28": "ji ltar nang bzhin phyi rol te //",
    "T02TD1985E:175a-29": "gnyis su med pa'i rnal 'byor 'dis //",
    "T02TD1985E:175a-30": "sgrub pa ru ni rigs pa yin //",
    "T02TD1985E:175a-31": "slob dpon chen po ke ra li pas mdzad pa de kho na nyid grub pa rdzogs so//"
}