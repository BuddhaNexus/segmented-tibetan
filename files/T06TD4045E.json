{
    "T06TD4045E:182a-0": "@182a * // byang chub sems dpa'i tshul khrims kyi le'u'i 'grel pa bzhugs so //",
    "T06TD4045E:182a-2": "# // byang chub sems dpa'i tshul khrims kyi le'u bshad pa /",
    "T06TD4045E:182a-3": "sangs rgyas dang byang chub sems dpa' thams cad la phyag 'tshal lo //",
    "T06TD4045E:182a-4": "tshul khrims kyi rang bzhin yon tan bzhi dang ldan pa de ni dge bar rig par bya'o zhes bya ba ji lta bu zhe na /",
    "T06TD4045E:182a-5": "de las brtsams te /",
    "T06TD4045E:182a-6": "bdag la phan pa zhes bya ba la sogs pa smos so //",
    "T06TD4045E:182a-7": "de la phan pa zhes bya ba ni dge ba spyod pa'o //",
    "T06TD4045E:182a-8": "bde ba ni gnod pa med pa'o //",
    "T06TD4045E:182a-9": "snying brtse ba ni 'di ltar la la spyod pa dge ba dang gnod pa med pas pha rol rnams la snying brtse bar byed pa lta bu'o //",
    "T06TD4045E:182a-10": "don ces bya ba ni don du gnyer ba dang don dang ldan pa ste ;",
    "T06TD4045E:182a-11": "'dod pa dang kha na ma tho ba med pa gang yin pa'o //",
    "T06TD4045E:182a-12": "phan pa dang bde ba'i phyir zhes bya ba ni spyod pa dge ba dang /",
    "T06TD4045E:182a-13": "gnod pa med pa la gnas pa'o //",
    "T06TD4045E:182a-14": "mi zhes bya ba ni rgyal rigs la sogs pa ste /",
    "T06TD4045E:182a-15": "de dag phal cher la sangs rgyas 'byung ba dang /",
    "T06TD4045E:182a-16": "chos legs par gsungs pa dang /",
    "T06TD4045E:182a-17": "dge 'dun legs par sgrub pa rnams kyis shas cher phan pa dang /",
    "T06TD4045E:182a-18": "bde bar 'gyur la /",
    "T06TD4045E:182a-19": "de dag kyang bdag nyid la phan pa dang bde bar byas nas /",
    "T06TD4045E:182a-20": "'jig rten la snying brtse ba ste /",
    "T06TD4045E:182a-21": "de dag gzhan dag la 'di snyam du phan pa dang bde ba dang ldan par gyur kyang ci ma rung snyam du sems so //",
    "T06TD4045E:182a-22": "gzhan dag kyang 'di snyam du bdag cag kyang de ltar gyur kyang ci ma rung snyam du sems te /",
    "T06TD4045E:182a-23": "de lta bas na don dang phan pa dang bde ba'i phyir zhes bya ba smos so //",
    "T06TD4045E:182a-24": "lha dang mi rnams kyi zhes bya ba ni de dag gi don rtogs par bya ba dang bsgrub par mi nus pa'i phyir te /",
    "T06TD4045E:182b-0": "bdag la phan pa dang zhes bya ba @182b la sogs pa'i tshig rnams kyi don ni de dag yin no //",
    "T06TD4045E:182b-1": "de yang khyim pa dang rab tu byung ba'i phyogs la ci rigs par rig par bya'o zhes bya ba la /",
    "T06TD4045E:182b-2": "khyim pa'i phyogs ni dge ba snyen gyi tshul khrims dang /",
    "T06TD4045E:182b-3": "dge bsnyen ma'i tshul khrims so //",
    "T06TD4045E:182b-4": "gzhan ni rab tu byung ba'i phyogs la brten pa'o //",
    "T06TD4045E:182b-5": "'di la byang chub sems dpa'i tshul khrims la brten cing zhes bya ba man chad /",
    "T06TD4045E:182b-6": "dge ba'i chos rnams bsgrub pa dang srung ba dang rnam par 'phel bar byed pa'i zhes bya ba yan chad ni lus dang ngag dang yid gsum char dang /",
    "T06TD4045E:182b-7": "gnyis kyis kyang byed de ci rigs par bya'o //",
    "T06TD4045E:182b-8": "sems can gyi don byed pa'i tshul khrims rnam pa bcu gcig ni mdor don du na sems can rnam pa gsum ste /",
    "T06TD4045E:182b-9": "tha mal bar gnas pa rnams dang /",
    "T06TD4045E:182b-10": "zhugs pa rnams dang /",
    "T06TD4045E:182b-11": "zhe 'gras pa rnams so //",
    "T06TD4045E:182b-12": "de la tha mal pa gnas pa rnams las brtsams te rang gi don byed pa rnam pa bdun yod pa la phan 'dogs pa lan du phan 'dogs par 'dod pa rnams rnam pa gsum ste /",
    "T06TD4045E:182b-13": "lus 'jig tu dogs pas 'jigs pa rnams dang /",
    "T06TD4045E:182b-14": "sdug bsngal la gnas pa rnams dang /",
    "T06TD4045E:182b-15": "yo byad med pa rnams so //",
    "T06TD4045E:182b-16": "zhugs pa dag ni brten te gnas pa rnams dang /",
    "T06TD4045E:182b-17": "chos mthun pa gzhan rnams dang /",
    "T06TD4045E:182b-18": "yang dag par zhugs pa rnams dang log par zhugs pa rnams so //",
    "T06TD4045E:182b-19": "zhe 'gras pa dag ni tha ma rnams so //",
    "T06TD4045E:182b-20": "dper na rtsva'am mi gtsang ba la ji lta ba bzhin no zhes bya ba ni 'dod pa la rnam pa gnyis yod de /",
    "T06TD4045E:182b-21": "dngos po'i 'dod pa rnams dang /",
    "T06TD4045E:182b-22": "nyon mongs pa'i 'dod pa rnams so //",
    "T06TD4045E:182b-23": "de la dngos po'i 'dod pa rnams ni 'dod par bya ba'i phyir ro //",
    "T06TD4045E:182b-24": "nyon mongs pa'i 'dod pa rnams ni 'dod pa'i phyir 'dod pa zhes bya ste /",
    "T06TD4045E:182b-25": "'dir ni dngos po'i 'dod pa rnams la bya'o //",
    "T06TD4045E:182b-26": "de dag kyang rnam pa gnyis te /",
    "T06TD4045E:182b-27": "'khrig pa'i dngos po'i 'dod pa rnams dang /",
    "T06TD4045E:182b-28": "de ma yin pa'i dngos po'i 'dod pa rnams te /",
    "T06TD4045E:182b-29": "de ma yin pa'i dngos po'i 'dod pa rnams la ni dper na rtsva la ji lta ba bzhin no //",
    "T06TD4045E:182b-30": "dngos po'i 'dod pa rnams la ni dper na mi gtsang ba la ji lta ba bzhin no //",
    "T06TD4045E:182b-31": "tha chad rnams zhes bya ba ni dngos po bzhin du rnam pa gnyis so //",
    "T06TD4045E:183a-0": "mi'i 'dod pa thams cad kyi mchog 'khor @183a * //",
    "T06TD4045E:183a-1": "los sgyur ba'i 'dod pa rnams la mi lta ba ni tshe 'di la'o //",
    "T06TD4045E:183a-2": "mngon par dga' ba ma yin pa ni ma 'ongs pa rnams la ste /",
    "T06TD4045E:183a-3": "ma 'ongs pa ni tshe phyi ma la /",
    "T06TD4045E:183a-4": "ma 'ongs pa dag na yang bdud kyi gnas su gtogs pa'i 'dod pa rnams la'o //",
    "T06TD4045E:183a-5": "de dag gi don du smon lam btab nas tshangs par spyad pa spyod par mi byed pa ci'i phyir zhe na /",
    "T06TD4045E:183a-6": "chen po sna tshogs zhes bya ba la sogs pa smos so //",
    "T06TD4045E:183a-7": "kha zas kyi skyugs pa 'dra bar yang dag par shes rab kyis mthong ba ste zhes bya ba ni kha zas kyi skyugs pa dang 'dod pa gnyis sngar yongs su spangs par 'dra ba'i phyir ro //",
    "T06TD4045E:183a-8": "sdom pa'i tshul khrims la gnas pa zhes bya ba ni so sor thar pa'i sdom pa la gnas par ston te /",
    "T06TD4045E:183a-9": "de ltar na bsdams pa'i tshul khrims can no //",
    "T06TD4045E:183a-10": "de la legs par bsdams pa'i tshul khrims can ji lta bu zhe na /",
    "T06TD4045E:183a-11": "bsdams su zin kyang rgyu rnam pa drug gis legs par bsdams pa ma yin te /",
    "T06TD4045E:183a-12": "de tsam gyis chog par 'dzin pa dang /",
    "T06TD4045E:183a-13": "kun nas slong pa dang bcas pa'i ngag yongs su ma dag pa dang bdag la khyad du gsod pa dang /",
    "T06TD4045E:183a-14": "'khor yongs su mi 'dzin pa dang /",
    "T06TD4045E:183a-15": "nyes pa byung ba la rnam pa thams cad du chos bzhin du phyir 'chos pa med pa dang /",
    "T06TD4045E:183a-16": "cho ga dang 'tsho ba yongs su ma dag pa'o ;",
    "T06TD4045E:183a-17": "/ de la rgyu gnyis kyis na de tsam gyis chog par 'dzin par 'gyur te /",
    "T06TD4045E:183a-18": "ngag dang lus gnyis bsdams pa yod du zin kyang dus gsum gyis 'dod pa rnams la sems ma bsdams pa'i phyir dang /",
    "T06TD4045E:183a-19": "de bsdams su zin kyang tshul khrims la gnas nas ting nge 'dzin sgrub mi 'dod pa'i phyir te ;",
    "T06TD4045E:183a-20": "de ltar na rgyu gnyis kyis de tsam gyis chog par 'dzin pa yin no //",
    "T06TD4045E:183a-21": "kun nas slong ba dang bcas pa'i ngag yongs su ma dag pa ji lta bu zhe na /",
    "T06TD4045E:183a-22": "ngag kun nas slong ba ni rtog pa dang dpyod pa dag yin te /",
    "T06TD4045E:183a-23": "brtags shing dpyad nas tshig tu smra ba'o zhes gsungs pa'i phyir ro //",
    "T06TD4045E:183a-24": "ngag rnam par dag pa gang yin zhe na /",
    "T06TD4045E:183a-25": "brdzun du smra ba la sogs pa ngag gi nyes pa'i gnyen po bden pa la sogs pa'i ngag gi las yongs su dag pa ste /",
    "T06TD4045E:183a-26": "de med pas na ngag bsdams su zin kyang legs par bsdams pa ma yin no //",
    "T06TD4045E:183a-27": "rtog pa rnam par dag pa gang zhe na /",
    "T06TD4045E:183b-0": "'dod pa'i @183b rtog pa la sogs pa'i gnyen po mi sdug pa la sogs pa'i rtog pa de ni rnam par dag pa ste /",
    "T06TD4045E:183b-1": "de med pas na rtog pa yongs su dag pa'o //",
    "T06TD4045E:183b-2": "bdag la khyad du gsod pa las ni brtun pa'i brtson 'grus kyis bslab pa'i gzhi rnams la legs par nan tan mi byed de /",
    "T06TD4045E:183b-3": "de'i gnyen po bdag la khyad du mi gsod pa las ni sa chen po la zhugs pa'i byang chub sems dpa'i bslab pa'i gzhi dka' ba thob pas sems zhum pa med do //",
    "T06TD4045E:183b-4": "brtun pa'i brtson 'grus kyis nan tan byed do //",
    "T06TD4045E:183b-5": "'khor yongs su mi 'dzin zhes bya ba la 'dir tshul khrims kyi 'khor ni bzod pa ste /",
    "T06TD4045E:183b-6": "de med na bsdams su zin kyang legs par bsdams pa ma yin te /",
    "T06TD4045E:183b-7": "nyes pa'i gnas rgyang ma bsrings pa'i phyir ro //",
    "T06TD4045E:183b-8": "nyes pa byung ba la rnam pa thams cad du chos bzhin du phyir 'chos pa med pa ji lta bu zhe na /",
    "T06TD4045E:183b-9": "snga nas bya ba dang lhan cig rjes su spyod pa'i bag yod pa dang /",
    "T06TD4045E:183b-10": "sngon gyi mtha' dang ldan pa dang /",
    "T06TD4045E:183b-11": "phyi ma'i mtha' dang ldan pa dang /",
    "T06TD4045E:183b-12": "dbus kyi mtha' dang ldan pa'i bag yod pa dang mi ldan pa'i phyir bsdams su zin kyang legs par bsdams pa ma yin no //",
    "T06TD4045E:183b-13": "cho ga dang 'tsho ba ma dag pa ni rnam pa lnga po dag gi rnam pa ril gyis med pa'i phyir de gnyis bsdams su zin kyang legs par bsdams pa ma yin no //",
    "T06TD4045E:183b-14": "lus la lta ba dang /",
    "T06TD4045E:183b-15": "longs spyod la lta ba ni sbyin pa'i mi mthun pa'i phyogs yin te /",
    "T06TD4045E:183b-16": "de'i chung ngu yang dang yang du len par mi byed pa ni sbyin pa'i nyer gnas yin te /",
    "T06TD4045E:183b-17": "nyer gnas ni rgyu'i don to //",
    "T06TD4045E:183b-18": "slong ba la lta ba ni sbyin pa sgrub pa yin te /",
    "T06TD4045E:183b-19": "gzhan la yang de bzhin du brjod par bya'o //",
    "T06TD4045E:183b-20": "phan yon mthong ba ni bde ba'i rgyu yongs su tshol ba'i mtshan nyid kyi shes rab kyi rgyu yin no //",
    "T06TD4045E:183b-21": "phan yon mthong ba ni shes rab nyid do //",
    "T06TD4045E:183b-22": "gnas lnga dag yang dag pa ji lta ba bzhin du yongs su shes pa yang shes rab nyid do //",
    "T06TD4045E:183b-23": "grogs su 'gro ba rnams kyi don longs spyod kyi bya ba'i grogs so //",
    "T06TD4045E:183b-24": "de la longs spyod kyi bya ba'i grogs ni rnam pa bzhi ste /",
    "T06TD4045E:183b-25": "ma thob pa thob par bya ba'i don dang /",
    "T06TD4045E:183b-26": "'phel bar bya ba'i don dang /",
    "T06TD4045E:183b-27": "longs spyod rnams bsrung ba'i don dang /",
    "T06TD4045E:184a-0": "yon gnas su gyur pa la dbul @184a * //",
    "T06TD4045E:184a-1": "ba'i don to //",
    "T06TD4045E:184a-2": "sems can gyi bya ba sgrub pa ni rnam pa gcig pur zad de /",
    "T06TD4045E:184a-3": "bye ba las bsdum pa kho na'o //",
    "T06TD4045E:184a-4": "de la bya ba sems pa zhes bya ba ni 'di ji ltar bya snyom pa'o //",
    "T06TD4045E:184a-5": "bya ba gtan la 'bebs pa ni 'di bya'o zhe'am /",
    "T06TD4045E:184a-6": "'di mi bya'o zhes bya ba'o //",
    "T06TD4045E:184a-7": "lam du 'gro zhing 'ong ba zhes bya ba ni 'gro bar bya ba dang de bzhin du phyir 'ong ba la sogs pa'o //",
    "T06TD4045E:184a-8": "yang dag pa'i las kyi mtha' la sbyor ba zhes bya ba ni gru'i las kyi mtha' dang /",
    "T06TD4045E:184a-9": "zhing las la sogs pa'i las kyi mtha' la sbyor ba ste /",
    "T06TD4045E:184a-10": "rnam pa gsum po 'di dag kyang longs spyod rnams ma thob pa thob par bya ba'i phyir dang /",
    "T06TD4045E:184a-11": "thob pa rnams yongs su bsrung ba'i phyir ro //",
    "T06TD4045E:184a-12": "yang na grogs su 'gro ba dang po gnyis ni ma thob pa thob par bya ba'i phyir ro //",
    "T06TD4045E:184a-13": "las kyi mtha' la sbyor ba longs spyod rnams spel ba dang srung ba ni rang gi sgras bstan to //",
    "T06TD4045E:184a-14": "'phel zin pa la ni yon gnas la dbul ba'i phyir dang dga' ston dang bsod nams bya ba la grogs su 'gro'o //",
    "T06TD4045E:184a-15": "sdug bsngal ba rnams kyi grogs su don gyi mdo ni sdug bsngal ba rnam pa gnyis te /",
    "T06TD4045E:184a-16": "lus kyi las dang sems kyi'o //",
    "T06TD4045E:184a-17": "lus kyi yang rnam pa gsum ste /",
    "T06TD4045E:184a-18": "nad kyi sdug bsngal dang /",
    "T06TD4045E:184a-19": "dbang po ma tshang ba'i sdug bsngal dang /",
    "T06TD4045E:184a-20": "yan lag ma tshang ba'i sdug bsngal ba'o ;",
    "T06TD4045E:184a-21": "/ yid kyi sdug bsngal ba ni rnam pa gnyis te /",
    "T06TD4045E:184a-22": "sgrib pa'i sdug bsngal dang rtog pa'i sdug bsngal ba'o //",
    "T06TD4045E:184a-23": "gsum pa ni ngal ba las gyur pa'i sdug bsngal ba ste /",
    "T06TD4045E:184a-24": "der grogs su 'gro ba'o //",
    "T06TD4045E:184a-25": "tshig 'bru 'byor pa rnams dang /",
    "T06TD4045E:184a-26": "'brel ba rnams dang /",
    "T06TD4045E:184a-27": "rjes su mthun pa rnams dang /",
    "T06TD4045E:184a-28": "rjes su 'phrod pa rnams dang /",
    "T06TD4045E:184a-29": "thabs dang ldan pa rnams dang /",
    "T06TD4045E:184a-30": "mtshan ma rnams dang /",
    "T06TD4045E:184a-31": "mthun pa rnams dang /",
    "T06TD4045E:184a-32": "'grus skyong gi yan lag gi tshogs rnams kyis chos ston to zhes bya ba de la tshig 'di dag gis dri ba rnam pa gsum gyi lan yon tan brgyad dang ldan pa bstan te /",
    "T06TD4045E:184a-33": "don dang mtshams sbyor ba'i dbang du byas nas mi shes te 'dri ba la ni phyin ci ma log pa'i don dang /",
    "T06TD4045E:184a-34": "mtshams sbyor ba'i tshig gis bstan to //",
    "T06TD4045E:184a-35": "chos nyid dang snga phyi'i dbang du byas nas 'gal ba 'dri ba la ni chos nyid dang mthun pa dang dgongs pa brjod pa'i tshig gis bstan to //",
    "T06TD4045E:184a-36": "'dri ba gnyis ka la ni brda phrad du rung ba dang /",
    "T06TD4045E:184b-0": "'dul @184b ba ji lta ba bzhin du bstan pas ston to //",
    "T06TD4045E:184b-1": "rtogs pa'i dbang du byas nas gdams ngag 'dri ba la ni 'jig rten pa'i yon tan sgrub pa dang mthun pas ston to //",
    "T06TD4045E:184b-2": "'grus skyong ni 'phags pa'i lam gyi yan lag gi tshogs yin pa'i phyir ro //",
    "T06TD4045E:184b-3": "'grus skyong ni rtag pa ba dang sgrim par skyong ba ste /",
    "T06TD4045E:184b-4": "rgyun du gus par zag pa rnams las sems bsrung ba'i phyir ro //",
    "T06TD4045E:184b-5": "yang na 'byor pa ni 'brel pas bshad de /",
    "T06TD4045E:184b-6": "snga phyi ma 'brel ba med pa'i phyir ro //",
    "T06TD4045E:184b-7": "rjes su mthun pa ni rjes su 'phrod pas bshad de /",
    "T06TD4045E:184b-8": "chos nyid dang mi mthun pa med pa'i phyir ro //",
    "T06TD4045E:184b-9": "thabs dang ldan pa ni 'tsham pas bshad de /",
    "T06TD4045E:184b-10": "'dul ba dang 'tsham par ston pa'i phyir ro //",
    "T06TD4045E:184b-11": "mthun pa ni 'grus skyong gi tshogs kyis bshad de /",
    "T06TD4045E:184b-12": "tshangs par spyod pa dang mthun pa'i phyir te /",
    "T06TD4045E:184b-13": "dper na gsung gi yan lag lnga bstan pa la snga ma phyi mas bstan te /",
    "T06TD4045E:184b-14": "zab pa 'brug sgras bshad pa dang /",
    "T06TD4045E:184b-15": "snyan cing 'jebs pa rnam par snyan pas bshad pa dang /",
    "T06TD4045E:184b-16": "yid du 'ong ba dga' bar byed pas bshad pa dang /",
    "T06TD4045E:184b-17": "rnam par rig par bya ba rnam par gsal bas bshad pa dang /",
    "T06TD4045E:184b-18": "mnyan par 'os pa mi mthun pa med pas bshad pa bzhin no //",
    "T06TD4045E:184b-19": "tshig bzhi po tshig phyi mas bshad pa dang bcas pa 'di dag gis ni dri ba thams cad la yon tan bzhi dang ldan pa'i lan gdab par bstan par 'gyur te /",
    "T06TD4045E:184b-20": "snga phyi mi 'gal ba dang /",
    "T06TD4045E:184b-21": "chos nyid dang mi 'gal ba dang /",
    "T06TD4045E:184b-22": "'dul ba dang mi 'gal ba dang /",
    "T06TD4045E:184b-23": "don gyi mchog dang 'brel ba'o //",
    "T06TD4045E:184b-24": "lung las ni yon tan brgyad dang ldan pa'i lan gdab par ni tshig brgyad kyis yongs su bstan to zhes 'byung ste /",
    "T06TD4045E:184b-25": "yon tan brgyad ni don la sbyor bas 'byung ba dang /",
    "T06TD4045E:184b-26": "'jig rten la grags pa'i tshig 'bru dang 'brel ba dang /",
    "T06TD4045E:184b-27": "rgol ba dang 'gal ba dang mthun pa dang /",
    "T06TD4045E:184b-28": "zab mo'i tshig nges pa'i don dang nyan pa la phan gdags pa'i tshig 'bru rnam par mi g-yeng ba'i gzhi'i gnas dang /",
    "T06TD4045E:184b-29": "'dul ba'i bsam pa dang mos pa ji lta ba bzhin du rab tu rnam par 'byed pa dang /",
    "T06TD4045E:184b-30": "lung nod pa dang /",
    "T06TD4045E:184b-31": "kha ton dang /",
    "T06TD4045E:184b-32": "'dzin pa dang /",
    "T06TD4045E:184b-33": "sems pa dang /",
    "T06TD4045E:184b-34": "sgom pa mi gtong ba dang /",
    "T06TD4045E:185a-0": "sgra ci bzhin du mngon par zhen pa @185a * //",
    "T06TD4045E:185a-1": "med par ston pa'o //",
    "T06TD4045E:185a-2": "bya ba rnams la ji lta ba bzhin du sdug bsngal ba rnams la yang de bzhin du brjod par bya'o //",
    "T06TD4045E:185a-3": "'jigs pa rnams kyi don gyi mdo ni 'jigs pa drug bstan pa yin te /",
    "T06TD4045E:185a-4": "mdor bsdu na thang la gnas pa'i dud 'gro'i 'jigs pa dang /",
    "T06TD4045E:185a-5": "chu'i 'jigs pa dang /",
    "T06TD4045E:185a-6": "chu na gnas pa'i dud 'gro'i 'jigs pa dang /",
    "T06TD4045E:185a-7": "mi'i 'jigs pa dang /",
    "T06TD4045E:185a-8": "lus dang ngag dang /",
    "T06TD4045E:185a-9": "yid kyis myong pa'i gnas gsum dang /",
    "T06TD4045E:185a-10": "mi ma yin pa las gyur pa las rnam pa gnyis so //",
    "T06TD4045E:185a-11": "de la mi'i 'jigs pa ni thun mong dang /",
    "T06TD4045E:185a-12": "thun mong ma yin pa'i bye brag gis rnam pa bzhi'o //",
    "T06TD4045E:185a-13": "thun mong ba yang rnam pa gnyis te /",
    "T06TD4045E:185a-14": "tshar gcad pa dang /",
    "T06TD4045E:185a-15": "phan gdags pa'i las thams cad la mthu yod pa'i rgyal po sems can thams cad thun mong du des 'jigs pa dang /",
    "T06TD4045E:185a-16": "nor bdog pa thams cad chom rkun gyis 'jigs pa thun mong ba'o //",
    "T06TD4045E:185a-17": "gnod pa'i rgyu'i 'jigs pa phyir rgol ba rnams dang /",
    "T06TD4045E:185a-18": "pha rol po dag dang /",
    "T06TD4045E:185a-19": "mthu med pa dag dang /",
    "T06TD4045E:185a-20": "mthu yod pa dag dang /",
    "T06TD4045E:185a-21": "rje bo thun mong ma yin pa rnams las byung ba ni thun mong ma yin pa'o //",
    "T06TD4045E:185a-22": "mi ma yin pa ni rnam pa gnyis te /",
    "T06TD4045E:185a-23": "rig sngags kyis bslang ba rnams dang /",
    "T06TD4045E:185a-24": "de ma yin pas bslang ba rnams so //",
    "T06TD4045E:185a-25": "mya ngan sel ba'i mya ngan gyi bsdus pa' don ni mdor bsdu na rnam pa gnyis te /",
    "T06TD4045E:185a-26": "gnyen bshes kyi sdug bsngal las gyur pa dang longs spyod kyi sdug bsngal las gyur pa'o //",
    "T06TD4045E:185a-27": "de la gnyen bshes kyi sdug bsngal ni rnam pa lnga ste /",
    "T06TD4045E:185a-28": "gnyen bshes rgud pa las gyur pa dang /",
    "T06TD4045E:185a-29": "skyed pa'i rgyur gyur pa'i gnyen pha ma rnams dang /",
    "T06TD4045E:185a-30": "yongs su bzung ba dang /",
    "T06TD4045E:185a-31": "'bras bu gu dang chung ma rnams dang ngag nyan pa'i bran dang /",
    "T06TD4045E:185a-32": "bran mo la sogs pa dang /",
    "T06TD4045E:185a-33": "phan 'dogs pa dang byams pa'i gnyen mdza' bo dang /",
    "T06TD4045E:185a-34": "grogs po rnams dang phan pa ston pa'i gnyen slob dpon la sogs pa'o //",
    "T06TD4045E:185a-35": "longs spyod kyi sdug bsngal gyi mdo ni longs spyod las gyur pa'i sdug bsngal gang yin pa de'i bye brag las longs spyod kyi sdug bsngal gyi bye brag tu 'gyur ro //",
    "T06TD4045E:185a-36": "longs spyod kyi spug bsngal gyi rgyu ni rnam pa gnyis te /",
    "T06TD4045E:185a-37": "'jig rten thams cad kyi sdug bsngal gyi rgyu rnams dang /",
    "T06TD4045E:185b-0": "kha @185b cig gi thun mong ma yin pa rnams so //",
    "T06TD4045E:185b-1": "thams cad dang thun mong ba ni mi'i chom rkun rnams dang me dang chu'o /",
    "T06TD4045E:185b-2": "thun mong ma yin pa ni rnam pa gnyis te /",
    "T06TD4045E:185b-3": "bdag gis tshul ma yin pa dang gzhan las gyur pa'o //",
    "T06TD4045E:185b-4": "bdag gis tshul ma yin pa yang rnam pa gnyis te /",
    "T06TD4045E:185b-5": "longs spyod srung ba dang ;",
    "T06TD4045E:185b-6": "sgrub pa'o //",
    "T06TD4045E:185b-7": "gzhan las gyur pa yang rnam pa gnyis te /",
    "T06TD4045E:185b-8": "bgo skal la spyod pa rnams dang /",
    "T06TD4045E:185b-9": "rang gi khyim nas byung ba rnams kyi sdug bsngal can rnams so //",
    "T06TD4045E:185b-10": "yo byad nye bar sgrub pa'i don gyi mdo ni snga ma bzhin no //",
    "T06TD4045E:185b-11": "yang dag pa'i gnas sbyin pa'i don gyi mdo ni bsam pa gang gis yongs su sdud pa dang /",
    "T06TD4045E:185b-12": "sbyor ba gang gis yongs su sdud pa'o //",
    "T06TD4045E:185b-13": "de la bsam pa gang gis yongs su sdud ce na /",
    "T06TD4045E:185b-14": "zang zing med pa'i sems kyis so //",
    "T06TD4045E:185b-15": "sbyor ba gang gis yongs su sdud ce na /",
    "T06TD4045E:185b-16": "chos dang zang zing gnyis kyis so //",
    "T06TD4045E:185b-17": "de la zang zing gis yongs su bsdu ba ni rnam pa gnyis te /",
    "T06TD4045E:185b-18": "pha rol las btsal ba dang /",
    "T06TD4045E:185b-19": "bdag gi yo byad thun mong du byed pa'o //",
    "T06TD4045E:185b-20": "chos kyis yongs su bsdu ba yang rnam pa gnyis te /",
    "T06TD4045E:185b-21": "gdams ngag sbyin pa dang /",
    "T06TD4045E:185b-22": "rjes su bstan pa'o //",
    "T06TD4045E:185b-23": "gzhan gyi sems dang rjes su mthun par byed pa'i don gyi mdo las sems dang mthun par byed pa ni rgyas pa dang rab tu dbye ba'o //",
    "T06TD4045E:185b-24": "de la don gyi mdo las ni bsam pa dang /",
    "T06TD4045E:185b-25": "rang bzhin yongs su shes nas sems can gang dag gis ji ltar lhan cig gnas par bya ba de ltar de dag dang gnas so //",
    "T06TD4045E:185b-26": "sems can gang dag la ji ltar bsgrub par bya ba de ltar de dag la sgrub par byed do zhes bya ba de la /",
    "T06TD4045E:185b-27": "bsam pa ni da ltar byung ba'i rkyen gyis bskyed pa'i sems so //",
    "T06TD4045E:185b-28": "rang bzhin ni tshe snga ma'i rgyu las byung ba'i ngo bo nyid do //",
    "T06TD4045E:185b-29": "yang na bsam pa ni sems can rnams kyi sems can so so'i rang bzhin tha dad pa'o //",
    "T06TD4045E:185b-30": "rang bzhin ni sems can thams cad kyi sems 'jug pa thun mong ba ste ;",
    "T06TD4045E:185b-31": "bsam pa dang rang bzhin shes nas lhan cig 'grogs par bya zhing /",
    "T06TD4045E:185b-32": "bsam pa dang rang bzhin shes nas sems can rnams la bsgrub par bya'o //",
    "T06TD4045E:185b-33": "de la bsam pa shes nas gnas pa dang /",
    "T06TD4045E:186a-0": "sgrub pa'i dbang du byas nas sems can gang gis zhes bya ba la sogs @186a * //",
    "T06TD4045E:186a-1": "pa'i gzhung brtsams so //",
    "T06TD4045E:186a-2": "gzhung gi don gyi mdo ni /",
    "T06TD4045E:186a-3": "phan min bslab pa ma gtogs par //",
    "T06TD4045E:186a-4": "gang gis pha rol sdug bsngal ba /",
    "T06TD4045E:186a-5": "de dang gzhan dang bdag la yang /",
    "T06TD4045E:186a-6": "dngos po de ni de mi spyod //",
    "T06TD4045E:186a-7": "ces bya'o //",
    "T06TD4045E:186a-8": "sems can gang dag la ji ltar bsgrub par bya ba zhes bya ba de nas bzung ste /",
    "T06TD4045E:186a-9": "gzhan khro ba'i kun nas dkris pas kun nas dkris pa la zhes bya ba la sogs pa'i gzhung ni rang bzhin shes nas sems can gang dag dang ji ltar lhan cig gnas par bya ba dang sems can gang dag la ji ltar bsgrub par bya ba zhes bya ba'i dbang du byas pa yin te /",
    "T06TD4045E:186a-10": "gzhung 'di'i don gyi mdo ni yid kyi las bsgrub pa dang /",
    "T06TD4045E:186a-11": "ngag gi las bsgrub pa dang /",
    "T06TD4045E:186a-12": "lus kyi las bsgrub pa'o //",
    "T06TD4045E:186a-13": "de la yid kyi las sgrub pa'i dbang du byas te khro ba'i kun nas dkris pas kun nas dkris pa la zhes bya ba nas /",
    "T06TD4045E:186a-14": "bdag nyid mthong bar mi ston to zhes bya ba'i bar du smos so //",
    "T06TD4045E:186a-15": "yid kyi las bsgrub pa yang gnyi ga dang ci rigs par sbyar bar bya ste /",
    "T06TD4045E:186a-16": "ji ltar bya zhe na /",
    "T06TD4045E:186a-17": "khro ba'i kun nas dkris pa zhes bya ba sems sgrub pa'i gnas skabs kyis 'dul ba de la rang gi sems sgrub cing 'khrug kyang mi 'khrug la sma yang 'bebs par byed de /",
    "T06TD4045E:186a-18": "de bzhin du gzhan la yang ci rigs par sbyar ro //",
    "T06TD4045E:186a-19": "lus kyi las sgrub pa las brtsams te gzhan dag la mi rten par yang mi byed ha cang rten par yang mi byed do //",
    "T06TD4045E:186a-20": "ngag gi las sgrub pa las brtsams te mdun du mdza' bo las smod par yang mi byed ces bya ba nas chos dang mthun par bshad kyi byang bar byed do //",
    "T06TD4045E:186a-21": "yang dag par yon tan gyis yang dag par dga' bar byed pa'i don gyi mdo ni dad pa la sogs pa de dag kho nar zad de /",
    "T06TD4045E:186a-22": "dad pa la sogs pa lnga po kho na sdud pa'i rgyu yin par 'og nas ston to //",
    "T06TD4045E:186a-23": "tshar bcad pa'i don gyi mdo ni nyes pa dang /",
    "T06TD4045E:186a-24": "'gal ba rnam pa gsum yod pa las nyes pa ji lta ba bzhin du sma dbab pa dang chad ba rnam pa gsum mo //",
    "T06TD4045E:186a-25": "spang ba la ni rnam pa gnyis te /",
    "T06TD4045E:186a-26": "de dag nyid phyir dgug par bya ba dang /",
    "T06TD4045E:186a-27": "'grogs par mi bya ba'o //",
    "T06TD4045E:186a-28": "de la nyes pa ni bya ba'i rigs pa mi byed pa'o //",
    "T06TD4045E:186b-0": "'gal ba ni bya ba mi rigs @186b ba byed pa'o //",
    "T06TD4045E:186b-1": "rdzu 'phrul gyi don gyi mdo ni skrag par bya ba dang /",
    "T06TD4045E:186b-2": "'dun par bya ba'o //",
    "T06TD4045E:186b-3": "tshul khrims kyi phung po rnam pa gsum zhes bya ba 'dis ni tshul khrims mang bar bstan to //",
    "T06TD4045E:186b-4": "byang chub sems dpa'i bslab pa la zhes bya ba 'dis ni byang chub sems dpa' rnams gang la slob pa de bstan to //",
    "T06TD4045E:186b-5": "gang gis rnam par rig byed kyi don 'dzin pa dang /",
    "T06TD4045E:186b-6": "go bar nus pa la thugs brtse ba'i slad du cung zad cig gsan cing thugs brtse ba'i slad du stsal ba'i rigs so zhes sbyar bar bya'o //",
    "T06TD4045E:186b-7": "ye shes dang mthu chen po thob pa rnams la zhes bya ba ni zab pa dang rgya che ba dang ldan par bstan to //",
    "T06TD4045E:186b-8": "mchod pa byas pa ni me tog dang /",
    "T06TD4045E:186b-9": "bdug pa dang spos la sogs pa dang /",
    "T06TD4045E:186b-10": "bstod pa brjod pa dang /",
    "T06TD4045E:186b-11": "phyag bya ba la sogs pas mchod pa'o //",
    "T06TD4045E:186b-12": "ci nus pa dang rgyu'i stobs ci yod pas zhes bya ba ni sems bskyed pa de da ltar byung ba'i skyes bu'i rtsal dang /",
    "T06TD4045E:186b-13": "'das pa'i tshe rabs na byas pa'i rgyu'i 'bras bur bstan pa'o //",
    "T06TD4045E:186b-14": "gal te 'bogs pa ni chos mtshungs pa khyim pa zhig yin na ni rigs kyi bu zhes bya ba'o //",
    "T06TD4045E:186b-15": "yang na rab tu byung ba na yang gal te gzhon nu zhig yin na tshe dang ldan pa zhes bya ba'o //",
    "T06TD4045E:186b-16": "ci ste rgan pa zhig yin na ni btsun pa zhes bya ste /",
    "T06TD4045E:186b-17": "'dis ci bstan zhe na /",
    "T06TD4045E:186b-18": "rab tu byung ba 'ba' zhig dang /",
    "T06TD4045E:186b-19": "rgan pa nyi tshe las gnod par bya bar nges pa med par bstan pa'i don to //",
    "T06TD4045E:186b-20": "bslab pa'i gzhi gang yin pa rnams zhes bya ba ni tshul khrims rnam pa gsum po re re la bslab pa'i gzhi so so ba gang dag yod pa de dag go //",
    "T06TD4045E:186b-21": "tshul khrims gang yin pa zhes bya ba ni tshul khrims rnam pa gsum mo //",
    "T06TD4045E:186b-22": "ye shes gzigs pa zhes bya ba la /",
    "T06TD4045E:186b-23": "ye shes ni lkog tu gyur pa 'dzin pa'o //",
    "T06TD4045E:186b-24": "gzigs pa ni dngos po mngon sum du gyur pa 'dzin pa'o //",
    "T06TD4045E:186b-25": "pham pa'i gnas lta bu'i chos bzhi zhes bya ba 'dis ci bstan zhe na /",
    "T06TD4045E:186b-26": "'di la gnas pas na gnas zhes bya ste /",
    "T06TD4045E:186b-27": "pham pa rnams kyi gnas ni pham pa'i gnas so //",
    "T06TD4045E:186b-28": "pham pa rnams kyi gnas de gang zhe na /",
    "T06TD4045E:186b-29": "gang la brten na pham pa'i chos rnams 'byung bar 'gyur ba'o //",
    "T06TD4045E:186b-30": "gang la brten te 'byung bar 'gyur zhe na /",
    "T06TD4045E:187a-0": "'dod @187a * //",
    "T06TD4045E:187a-1": "chags dang zhe sdang dang gti mug la brten te 'byung ngo //",
    "T06TD4045E:187a-2": "chos bzhi ji ltar gsum la brten te 'byung zhe na /",
    "T06TD4045E:187a-3": "'dod chags la rnam pa gnyis yod pa'i phyir te /",
    "T06TD4045E:187a-4": "'dod chags rnam pa gnyis ni 'khrig pa'i dngos po la 'dod chags dang /",
    "T06TD4045E:187a-5": "dngos po gzhan la 'dod chags so //",
    "T06TD4045E:187a-6": "de la 'khrig pa'i dngos po la 'dod chags la brten pa las ni pham pa'i bslab pa'i gzhi dang po'o //",
    "T06TD4045E:187a-7": "dngos po gzhan la 'dod chags la brten pa las ni gnyis pa'o //",
    "T06TD4045E:187a-8": "rnam pa gcig tu na pham pa rnams kyi gnas yin te /",
    "T06TD4045E:187a-9": "pham pa'i chos gang la gnas pa bslab pa'i gzhi bcas pa chen po la gnas so //",
    "T06TD4045E:187a-10": "de dang mthun pa rnams ni pham pa'i gnas lta bu rnams te /",
    "T06TD4045E:187a-11": "de dag gi gnas lta bu nyid chen po'i gnas ni 'di dag gi yang yin no //",
    "T06TD4045E:187a-12": "de lta bas na chos bzhi po 'di dag ni pham pa'i gnas lta bu zhes bya ste /",
    "T06TD4045E:187a-13": "dper na sdom pa'i tshul khrims chen po'i chos rnams ji lta ba bzhin du 'di dag kyang de dang 'dra ba'i phyir pham pa'i gnas lta bu zhes bya'i rnam pa thams cad du ni ma yin no zhes bya ba'i tshig ste /",
    "T06TD4045E:187a-14": "de ni 'og nas bstan to //",
    "T06TD4045E:187a-15": "nyan thos kyi theg pa ba bsnyen par rdzogs pas bslab pa ma phul bar 'khrig pa'i chos bsten pas nyes pa thob pa gang yin pa de ni /",
    "T06TD4045E:187a-16": "rnyed pa dang bkur sti la lhag par zhen te /",
    "T06TD4045E:187a-17": "bdag la stod pa dang gzhan la smod pas thob par 'gyur te /",
    "T06TD4045E:187a-18": "gzhan dag la yang de bzhin du ci rigs par sbyar ro //",
    "T06TD4045E:187a-19": "sdug bsngal ba zhes bya ba ni snying rje'i gzhir bstan to //",
    "T06TD4045E:187a-20": "bkren pa zhes bya ba la sogs pa'i tshig gzhan rnams ni de'i bye brag dang phyi ma phyi ma bye brag yin no //",
    "T06TD4045E:187a-21": "zang zing mi gtong ba ni rgyu gsum las 'gyur te /",
    "T06TD4045E:187a-22": "sbyin par bya ba'i dngos po med pa'am /",
    "T06TD4045E:187a-23": "sbyin par bya ba'i dngos po yod du zin kyang slong ba po ma 'ongs pa'am /",
    "T06TD4045E:187a-24": "slong ba po 'ongs su zin kyang legs par 'ongs pa ma yin pa ste /",
    "T06TD4045E:187a-25": "bye brag gsum po dag gis de med par ston to //",
    "T06TD4045E:187a-26": "legs par 'ongs pa ma yin pa ni sbyin pa'i le'u las dug la sogs pa sbyin par mi bya'o zhes sngar bstan pa bzhin te /",
    "T06TD4045E:187b-0": "de med pa ni legs par 'ongs pa ma @187b yin no ;",
    "T06TD4045E:187b-1": "/ chos kyi sbyin pa la yang rgyu rnam pa gsum po de dag nyid ci rigs par brjod par bya'o //",
    "T06TD4045E:187b-2": "de la legs par 'ongs pa ni glags tshol ba la glegs bam sbyin par mi bya'o zhes bya ba la sogs pas sbyin par mi bya ba'i rgyu med pa'o //",
    "T06TD4045E:187b-3": "lag pa'am bong ba'am dbyug pas zhes bya ba la /",
    "T06TD4045E:187b-4": "lag pa la sogs pas rnam par 'tshe ba ni srog gcod pa'i mi dge ba'i las kyi lam la ma gtogs par bstan to //",
    "T06TD4045E:187b-5": "lag pa la sogs pa gsum smos pa ni lag pa'am /",
    "T06TD4045E:187b-6": "lag pas 'phangs pa'am /",
    "T06TD4045E:187b-7": "lag pa dang 'brel bas 'tshe ba bstan pas de dang mthun pas 'tshe ba'i rdzas [*lngas?] gzhan yang bsdu ba'i don to //",
    "T06TD4045E:187b-8": "rdeg ces bya ba ni bsad pa ni ma yin gyi rdeg pa tsam du bstan to //",
    "T06TD4045E:187b-9": "rnam par 'tshe ba zhes bya ba la cung zad rnam par 'tshe ba ni rnam par 'tshe ba'o //",
    "T06TD4045E:187b-10": "rnam par tho 'tshams par byed ces bya ba la /",
    "T06TD4045E:187b-11": "shin tu tho 'tshams par byed pa ni rnam par tho 'tshams pa'o //",
    "T06TD4045E:187b-12": "rdeg pa la sogs pas ni chung ngu dang 'bring dang chen po bstan to //",
    "T06TD4045E:187b-13": "khro ba'i bsam pa kho na zhe la bzung la zhes bya ba ni rnam par tho 'tshams par de'i phan pa ma yin pa'i thabs kyi dngos po bstan to //",
    "T06TD4045E:187b-14": "shad kyis sbyangs kyang mi nyan pa dang /",
    "T06TD4045E:187b-15": "nyan du zin kyang sbyor pas mi bzod pa dang /",
    "T06TD4045E:187b-16": "nyan cing bzod du zin kyang bsam pas mi gtong ngo //",
    "T06TD4045E:187b-17": "dam pa'i chos ltar bcos pa rnams la mos pa zhes bya ba de la /",
    "T06TD4045E:187b-18": "mos pa ni 'dun pa skyed pa dang /",
    "T06TD4045E:187b-19": "'dod pa skyed pa'o //",
    "T06TD4045E:187b-20": "ston pa ni 'chad pa'o //",
    "T06TD4045E:187b-21": "'jog pa ni 'god pa'o //",
    "T06TD4045E:187b-22": "sogs pa zhes bya ba ni 'phel bar 'gyur ba'o //",
    "T06TD4045E:187b-23": "yongs su 'dzin pa zhes bya ba ni bskyed pa'i phyir ro //",
    "T06TD4045E:187b-24": "bsam pa rnam par dag pa zhes bya ba ni sa la 'jug par bya ba'i phyir ro des mgu bar byed ces bya ba ni bsam pa thag pa nas dga' ba skyed do //",
    "T06TD4045E:187b-25": "dga' ba ni sbyor ba'i sgo nas gnas pa'o //",
    "T06TD4045E:187b-26": "yon tan du lta ba can du gyur pa zhes bya ba la /",
    "T06TD4045E:187b-27": "pham pa'i gnas lta bu'i chos de dag nyid la 'di dag ni yon tan yin no snyam pa'i ngang tshul can gang yin pa de ni yon tan du lta ba can no //",
    "T06TD4045E:188a-0": "'di lta ste pham pa'i chos rnams byas pas dge slong gis so sor thar pa'i sdom pa gtang bar gyur pa @188a * //",
    "T06TD4045E:188a-1": "bzhin du byang chub sems dpa'i tshul khrims kyi sdom pa yang dag par blangs pa gtong bar mi 'gyur ro //",
    "T06TD4045E:188a-2": "byang chub sems dpas ni yang dag par blangs pa yongs su btang du zin kyang tshe 'di la byang chub sems dpa'i tshul khrims kyi sdom pa yang dag par blangs pa'i phyir nod pa'i skal ba yod de zhes bya ba ni khyad par de gnyis yod pa kho na'i phyir pham pa'i gnas lta bu zhes bya'i de ma yin par gal te rnam pa thams cad du 'dra bar 'dod na ni pham pa'i chos rnams zhes brjod pa'i rigs so //",
    "T06TD4045E:188a-3": "gzhan yang pham pa'i chos gzhan dag las khyad par du gyur pa gsum bstan pa'i phyir /",
    "T06TD4045E:188a-4": "tshe brjes su zin kyang zhes bya ba la sogs pa brtsams so //",
    "T06TD4045E:188a-5": "mchod pa'i dam pas zhes bya ba ni sgrub pa'i mchod pa yang bsdu'o //",
    "T06TD4045E:188a-6": "ji skad yongs su brjod pa'i gzhi las byang chub sems dpa'i 'dul ba dang 'gal ba nyes byas kyi nongs pa byung ste zhes brjod la lhag ma ni dge slong nyes byas 'chags pa ji lta ba de bzhin du brjod par bya'o zhes bya ba ni nyes byas kyi nongs pa byung ba de bdag gis btsun pa'i spyan sngar nongs pa la nongs par mthol lo //",
    "T06TD4045E:188a-7": "bshags so //",
    "T06TD4045E:188a-8": "bsgrags so //",
    "T06TD4045E:188a-9": "mi 'chab po //",
    "T06TD4045E:188a-10": "mthol zhing bshags te bsgrags na bdag bde bar 'gyur gyi ma mthol ma bshags ma bsgrags na ni de lta ma lags so zhes brjod par bya'o //",
    "T06TD4045E:188a-11": "nyes pa de dag mthong ngam /",
    "T06TD4045E:188a-12": "des kyang mthong ngo zhes brjod par bya'o //",
    "T06TD4045E:188a-13": "phyin chad sdom par byed dam /",
    "T06TD4045E:188a-14": "legs par bsdams par 'tshal lo zhes de skad lan gnyis lan gsum du brjod par bya'o //",
    "T06TD4045E:188a-15": "byang chub sems dpa'i nyes pa rnams ni chung ngu dang 'bring dang chen por rig par bya'o //",
    "T06TD4045E:188a-16": "'di lta ste gzhi bsdu ba las 'byung ba bzhin no zhes bya ba ni rnam pa lngas nyes pa rnams chung ngu dang /",
    "T06TD4045E:188a-17": "'bring dang /",
    "T06TD4045E:188a-18": "chen por 'gyur bar rig par bya ste ;",
    "T06TD4045E:188a-19": "lnga gang zhe na /",
    "T06TD4045E:188a-20": "ngo bo nyid dang /",
    "T06TD4045E:188a-21": "byed pa dang /",
    "T06TD4045E:188a-22": "bsam pa dang /",
    "T06TD4045E:188a-23": "gzhi dang /",
    "T06TD4045E:188a-24": "bstsogs [?] pa'o //",
    "T06TD4045E:188a-25": "de la pham pa ni nyes pa chen po yin no //",
    "T06TD4045E:188a-26": "dge 'dun lhag ma ni 'bring ngo //",
    "T06TD4045E:188a-27": "de ma yin pa ni nyes pa chung ngu'o //",
    "T06TD4045E:188b-0": "rnam grangs gzhan yang pham pa dang dge 'dun lhag ma @188b rnams ni lci ba'o //",
    "T06TD4045E:188b-1": "so sor bshags par bya ba ni 'bring ngo //",
    "T06TD4045E:188b-2": "nyes byas ni yang bar rig par bya'o //",
    "T06TD4045E:188b-3": "de ltar na ngo bo nyid kyis chung ngu dang /",
    "T06TD4045E:188b-4": "'bring dang /",
    "T06TD4045E:188b-5": "chen por 'gyur bar rig par bya'o //",
    "T06TD4045E:188b-6": "de la mi shes pas byas pa gang yin pa dang bag med pas byas pa gang yin pa de ni nyes pa chung ngu yin no //",
    "T06TD4045E:188b-7": "ma gus pas byas pa gang yin pa de ni nyes pa 'bring yin no //",
    "T06TD4045E:188b-8": "nyon mongs pa shas chen pos byas pa gang yin pa de ni nyes pa chen por rig par bya ste /",
    "T06TD4045E:188b-9": "de ltar na byed pa las chung ngu dang /",
    "T06TD4045E:188b-10": "'bring dang /",
    "T06TD4045E:188b-11": "chen por 'gyur bar rig par bya'o //",
    "T06TD4045E:188b-12": "de la 'dod chags dang /",
    "T06TD4045E:188b-13": "zhe sdang dang /",
    "T06TD4045E:188b-14": "gti mug gis kun nas dkris pa chung ngus byas pa gang yin pa de ni chung ngur rig par bya'o //",
    "T06TD4045E:188b-15": "'bring gis byas pa gang yin pa de ni 'bring ngo //",
    "T06TD4045E:188b-16": "chen pos byas pa gang yin pa de ni nyes pa chen por rig par bya ste /",
    "T06TD4045E:188b-17": "de ltar na bsam pa las chung ngu dang /",
    "T06TD4045E:188b-18": "'bring dang chen por 'byung bar rig par bya'o //",
    "T06TD4045E:188b-19": "bsam pa mtshungs pas gzhi rang bzhin gcig pa la byas kyang chung ngu dang /",
    "T06TD4045E:188b-20": "'bring dang chen por 'gyur ba yang yod par rig par bya ste /",
    "T06TD4045E:188b-21": "'di lta ste zhe sdang dang /",
    "T06TD4045E:188b-22": "gti mug gis kun nas dkris pa mtshungs pas bsams bzhin du dud 'gro'i skye gnas su gyur pa'i srog chags bsad pa dang /",
    "T06TD4045E:188b-23": "gsod du bcug pa ni ltung byed do //",
    "T06TD4045E:188b-24": "mi'am mir chags pa bsad pa dang gsod du bcug pa ni pha'am ma ma yin na pham par ni 'gyur la /",
    "T06TD4045E:188b-25": "mtshams med par ni mi 'gyur ro //",
    "T06TD4045E:188b-26": "zhe sdang dang /",
    "T06TD4045E:188b-27": "gti mug gi kun nas dkris pas pha'am ma bsad pa dang gsod du bcug pa ni pham par yang 'gyur la /",
    "T06TD4045E:188b-28": "mtshams med pa'i kha na ma tho bar yang 'gyur bar rig par bya ste /",
    "T06TD4045E:188b-29": "rnam pa de lta bur gzhi las nyes pa chung ngu dang 'bring dang chen por 'gyur bar rig par bya'o //",
    "T06TD4045E:188b-30": "de la 'phel ba ni 'di ltar 'di ni la la nyes pa gcig nas gnyis dang gsum dang lnga'i bar du byas kyang chos bzhin du phyir 'chos par mi byed pa de ni sogs pa las nyes pa chung ngur 'gyur ba yin no //",
    "T06TD4045E:188b-31": "de yan chad nyes pa bcu'am /",
    "T06TD4045E:188b-32": "nyi shu'am /",
    "T06TD4045E:188b-33": "sum cu 'am /",
    "T06TD4045E:189a-0": "yang shes par bya nus pa'i bar du byas la chos bzhin du phyir 'tshos @189a * //",
    "T06TD4045E:189a-1": "par yang mi byed pa de ni sogs pa las nyes pa 'bring du 'gyur bar rig par bya'o //",
    "T06TD4045E:189a-2": "nyes pa tshad med pa 'byung la nyes pa 'di tsam zhig 'byung ngo zhes shes par mi nus pa gang yin pa de ni sogs pa las nyes pa chen por 'gyur bar rig par bya'o //",
    "T06TD4045E:189a-3": "kun nas nyon mongs pa dang /",
    "T06TD4045E:189a-4": "yang 'byung ba pa dang /",
    "T06TD4045E:189a-5": "rims nad dang bcas pa dang /",
    "T06TD4045E:189a-6": "rnam par smin pa sdug bsngal ba dang /",
    "T06TD4045E:189a-7": "phyi ma la skye ba dang rga shir 'gyur ba'i sdig pa mi dge ba'i chos rnams dang /",
    "T06TD4045E:189a-8": "ma 'dres pa zhes bya ba ni de la tshe 'di la kun nas nyon mongs pa phyi ma phyi ma grub pa'i phyir kun nas nyon mongs pa rnams so //",
    "T06TD4045E:189a-9": "tshe phyi ma la yang srid pa 'grub pa'i phyir yang 'byung ba rnams so //",
    "T06TD4045E:189a-10": "kun nas nyon mongs pa rnams yod pas na rims nad dang bcas pa'o //",
    "T06TD4045E:189a-11": "yang 'byung ba rnams yod pas na rnam par smin pa sdug bsngal ba'i nyes dmigs su 'gyur te /",
    "T06TD4045E:189a-12": "tshe 'di la nyon mongs pa'i yongs su gdung ba rnams kyis lus dang sems yongs su gdung ba dang /",
    "T06TD4045E:189a-13": "tshe phyi ma la ngan 'gror 'gro ba'i phyir ro //",
    "T06TD4045E:189a-14": "yang 'byung ba pa rnams yod pas na phyi ma la skye ba dang rga ba dang 'chi ba'i nyes dmigs su 'gyur te /",
    "T06TD4045E:189a-15": "yun ring por rga shi skyed pa'i phyir ro //",
    "T06TD4045E:189a-16": "dka' ba'i tshul khrims kyi don gyi mdo ni thog ma len pa dang bsrung ba'i phyir dka' bar bstan to //",
    "T06TD4045E:189a-17": "de la srung ba ni nyams thag par gyur kyang srung ba dang gtan du srung ba'o //",
    "T06TD4045E:189a-18": "thams cad kyi sgo nas tshul khrims kyi don gyi mdo ni tshe 'di'i sbyor ba dang /",
    "T06TD4045E:189a-19": "thog ma med pa'i dus kyi sa bon dang /",
    "T06TD4045E:189a-20": "'das pa'i tshe rabs dag tu thog ma med pa'i dus kyi sa bon yang dag par sgrub pa dang /",
    "T06TD4045E:189a-21": "tshul khrims de yang dag par brten nas 'byung ba ste /",
    "T06TD4045E:189a-22": "de phyir thams cad kyi sgor bstan to //",
    "T06TD4045E:189a-23": "skyes bu dam pa'i tshul khrims kyi don gyi mdo ni bdag dang gzhan sgrub pa dang /",
    "T06TD4045E:189a-24": "nyes pa byung na chos bzhin du phyir 'chos pa'o //",
    "T06TD4045E:189a-25": "de la bdag dang gzhan sgrub pa ni thog mar bdag gis tshul khrims yang dag par blangs pa yang dag par len pa dang /",
    "T06TD4045E:189a-26": "gzhan yang dag par len du 'jug pa'o //",
    "T06TD4045E:189b-0": "gzhan dag gis tshul khrims yang dag par blangs pa dag la sgrub pa @189b ni gnyis te /",
    "T06TD4045E:189b-1": "tshul khrims kyi bsngags pa brjod pas tshig gis yang dag par dga' bar byed pa dang /",
    "T06TD4045E:189b-2": "de mthong na yang sems kyis rab tu dga' bar byed pa'o //",
    "T06TD4045E:189b-3": "bdag gis bslab pa'i gzhi yang yang dag par blangs pa dag las nyes pa byung na yang chos bzhin du phyir 'chos pa'o //",
    "T06TD4045E:189b-4": "rnam pa thams cad kyi tshul khrims kyi don gyi mdo ni yon tan ni du dang ldan /",
    "T06TD4045E:189b-5": "rnam pa'i bye brag ni du yod ce na /",
    "T06TD4045E:189b-6": "de la yon tan du dang ldan pa zhe na /",
    "T06TD4045E:189b-7": "yon tan drug dang ldan te /",
    "T06TD4045E:189b-8": "yon tan drug po rnams kyi don gyi mdo ni rgya che ba dang /",
    "T06TD4045E:189b-9": "ji lta ba bzhin du yod pa dang /",
    "T06TD4045E:189b-10": "rtag tu sbyor ba dang ;",
    "T06TD4045E:189b-11": "gus par sbyor ba dang /",
    "T06TD4045E:189b-12": "rgyan dang ldan pa ste /",
    "T06TD4045E:189b-13": "byang chub chen por yongs su bsngos pa'i phyir rgya che ba dang /",
    "T06TD4045E:189b-14": "kha na ma tho ba med pa dang /",
    "T06TD4045E:189b-15": "rab tu dga' ba'i gnas dang mthun pa dang /",
    "T06TD4045E:189b-16": "rtag pa dang /",
    "T06TD4045E:189b-17": "brtan pa dang /",
    "T06TD4045E:189b-18": "tshul khrims kyi rgyan dang ldan pa dang drug go rims bzhin no //",
    "T06TD4045E:189b-19": "'dod pa'i bsod nyams kyi mtha' spongs pa'i phyir kha na ma tho ba med pa'o //",
    "T06TD4045E:189b-20": "bdag nyid dub par byed pa'i mtha' spangs pa'i phyir tab tu dga' ba lta bu'o //",
    "T06TD4045E:189b-21": "rnyed pa dang bkur sti dang phas kyi rgol pa rnams kyis zil gyis mi non cing /",
    "T06TD4045E:189b-22": "nyon mongs pa dang nye ba'i nyon mongs pa rnams kyis mi 'phrogs pa'i phyir brtan pa'o //",
    "T06TD4045E:189b-23": "dge sbyong gi rgyan ni 'di dag yin te /",
    "T06TD4045E:189b-24": "dge sbyong dag gi rgyan rnams ni //",
    "T06TD4045E:189b-25": "dad pa dang ni g-yo med dang //",
    "T06TD4045E:189b-26": "de bzhin gnod pa chung ba dang //",
    "T06TD4045E:189b-27": "brtson 'grus brtsams dang shes rab dang //",
    "T06TD4045E:189b-28": "'dod pa chung dang chog shes dang //",
    "T06TD4045E:189b-29": "gso sla ba dang dgang sla ste //",
    "T06TD4045E:189b-30": "yon tan de dag ldan pa yin //",
    "T06TD4045E:189b-31": "dang ba nyid dang tshod shes dang //",
    "T06TD4045E:189b-32": "skyes bu dam pa'i chos rnams dang //",
    "T06TD4045E:189b-33": "mkhas pa'i rtags dang ldan pa dang //",
    "T06TD4045E:189b-34": "bzod dang ldan zhing nges pa dang //",
    "T06TD4045E:189b-35": "de la yangs pa nyid dang ldan //",
    "T06TD4045E:189b-36": "de la rnam pa du yod ce na //",
    "T06TD4045E:189b-37": "rnam pa ni rnam pa gnyis te /",
    "T06TD4045E:189b-38": "ngo bo nyid rab tu dbye ba dang /",
    "T06TD4045E:189b-39": "'bras bu rab tu dbye ba'o //",
    "T06TD4045E:189b-40": "de la ngo bo nyid rab tu dbye ba ni //",
    "T06TD4045E:189b-41": "ldog pa'i tshul khrims dang 'jug pa'i tshul khrims dang gnyi ga rjes su srung ba'i tshul khrims te /",
    "T06TD4045E:189b-42": "ngo bo nyid rab tu dbye ba'o //",
    "T06TD4045E:190a-0": "skyes bu chen po'i mtshan rnam par smin par @190a * //",
    "T06TD4045E:190a-1": "byed pa la sogs pa ni 'bras bu rab tu dbye ba ste /",
    "T06TD4045E:190a-2": "skyes bu chen po'i mtshan rnam par smin par byed pa ni dge ba sdud pa'i tshul khrims so //",
    "T06TD4045E:190a-3": "lhag pa'i sems rnam par smin par byed pa dang /",
    "T06TD4045E:190a-4": "sdug pa'i 'gro ba rnam par smin par byed pa ni sdom pa'i tshul khrims so ;",
    "T06TD4045E:190a-5": "/ sems can gyi don rnam par smin par byed pa ni sems can gyi don byed pa'i tshul khrims so //",
    "T06TD4045E:190a-6": "phongs shing 'do pa'i tshul khrims kyi don gyi mdo ni bdag gi nyams las dpag nas gzhan dag la /",
    "T06TD4045E:190a-7": "srog gcod pa la sogs pa lus dang ngag gi mi dge ba'i las kyi lam bdun po dag dang /",
    "T06TD4045E:190a-8": "mi dge ba'i lus kyi las kyi lam du gtogs pa dang lag pa dang bong pas bsnun pa mi sdug pa'i rnam par 'tshe ba'i 'dus te reg pa dag las ldog pa'o //",
    "T06TD4045E:190a-9": "'di dang gzhan du bde bar 'gyur ba'i tshul khrims kyi don gyi mdo ni 'di dang gzhan du sems can rnams kyi sdug bsngal gyi rgyu la 'jug pa dgag pa dang /",
    "T06TD4045E:190a-10": "bde ba'i rgyu la 'jug pa gnang pa dang /",
    "T06TD4045E:190a-11": "de la yang dag par zhugs pa'i sems can bsdu ba dang /",
    "T06TD4045E:190a-12": "de la log par zhugs pa'i sems can tshar bcad pa dang /",
    "T06TD4045E:190a-13": "sems can rnams dang bdag la 'di dang gzhan du bde ba ste ;",
    "T06TD4045E:190a-14": "sems can rnams de la 'dzud pa'i phyir ro //",
    "T06TD4045E:190a-15": "sbyin pa la sogs pa dang ldan pa'i tshul khrims ni bdag nyid dang gzhan des bsdus pa rnams la 'di dang gzhan du bde bar 'gyur ba nyid do //",
    "T06TD4045E:190a-16": "rnam par dag pa'i tshul khrims rnam pa bcu'i don gyi mdo ni nyes pa drug rnam par spangs pas de'i gnyen po'i yon tan dang ldan pa'i phyir rnam par dag pa'o //",
    "T06TD4045E:190a-17": "nyes pa drug po dag gang zhe na /",
    "T06TD4045E:190a-18": "bsam pa'i nyes pa dang /",
    "T06TD4045E:190a-19": "sbyor ba'i nyes pa dang /",
    "T06TD4045E:190a-20": "smon pa'i nyes pa dang /",
    "T06TD4045E:190a-21": "gzhan ma dad pa'i nyes pa dang /",
    "T06TD4045E:190a-22": "bdag la phan mi 'dogs pa'i nyes pa dang ;",
    "T06TD4045E:190a-23": "'dod pa'i don mi 'thob pa'i nyes pa'o //",
    "T06TD4045E:190a-24": "de la bsam pa'i nyes pa ni rnam pa gnyis te /",
    "T06TD4045E:190a-25": "len pa'i dus na nyes par blangs pa dang /",
    "T06TD4045E:190a-26": "srung ba'i dus na ha cang zhum pa dang /",
    "T06TD4045E:190a-27": "ha cang thal ba'i phyir ro //",
    "T06TD4045E:190a-28": "sbyor ba'i dus na de la sbyor ba mi byed pa dang /",
    "T06TD4045E:190b-0": "bya ba ngan pa gzhan la @190b chags pas ni sbyor ba'i nyes par 'gyur ro //",
    "T06TD4045E:190b-1": "tshe 'di la tshe phyi mar log par smon pa'i nyes pa ni smon pa'i nyes pa'o //",
    "T06TD4045E:190b-2": "dge ba'i phyogs la sogs pa la sbyor ba dang /",
    "T06TD4045E:190b-3": "'tsho ba'i yo byad yongs su tshol ba'i dus na gzhan ma dad par 'gyur ba'i nyes pa ni gzhan dag gis smad pa'i phyir ro ;",
    "T06TD4045E:190b-4": "/ bdag sdug bsngal ba la gnas pa'i phyir bdag la phan mi 'dogs pa'i nyes pa'o //",
    "T06TD4045E:190b-5": "'dod pa'i don mi 'thob pa'i nyes pa ni rnam pa gnyis te /",
    "T06TD4045E:190b-6": "ngo bo nyid kyis nges par 'byin pa ma yin pa'i phyir dang /",
    "T06TD4045E:190b-7": "brten por mi byed pa dang med par byed pa'i phyir ro //",
    "T06TD4045E:190b-8": "de ji skad bstan pa bzhin du mi byed pa'i nyes pa ni 'dod pa'i don mi 'thob pa'i nyes pa ste /",
    "T06TD4045E:190b-9": "nyes pa rnam pa bcu po 'di dag rnam par spangs pa'i phyir rnam par dag pa'i tshul khrims zhes ya'o //",
    "T06TD4045E:190b-10": "phan yon rnam pa lnga'i don gyi mdo ni 'bras bu lnga'i dbang du byas nas phan yon lnga ste //",
    "T06TD4045E:190b-11": "sangs rgyas rnams kyis dgongs par 'gyur zhes bya ba ni bdag po'i 'bras bu'o //",
    "T06TD4045E:190b-12": "mchog tu dga' ba chen po la gnas bzhin du 'chi ba'i dus byed par 'gyur ba ni bral ba'i 'bras bu ste /",
    "T06TD4045E:190b-13": "rtse bcil ba dang legs su smon pas 'chi ba'i dus na yid mi bde ba spangs pa'i phyir ro //",
    "T06TD4045E:190b-14": "gnas skabs ji lta ba bzhin du dge ba'i bshes gnyen dag dang lhan cig tu skye bar 'gyur ba ni rnam par smin pa'i 'bras bu'o //",
    "T06TD4045E:190b-15": "tshul khrims kyi phung po tshad med pa dang ldan pa ni skyes bu'i byed pa'i 'bras bu ste /",
    "T06TD4045E:190b-16": "byang chub sems dpa'i tshul khrims yang dag par blangs pa'i stobs kyis bsod nams kyi phung po tshad med pa tshul khrims kyi pha rol tu phyin pa yongs su rdzogs par byed pa'i tshul khrims dang ldan no //",
    "T06TD4045E:190b-17": "rgyu mthun pa'i 'bras bu ni rang 'khrungs kyi tshul khrims kyi de'i bdag nyid 'thob pa'i phyir ro //",
    "T06TD4045E:190b-18": "byang chub sems dpa'i tshul khrims ni 'di dag tu zad do zhes bya ba ni ji skad bstan pa'i rnam pa dgu po rnams so //",
    "T06TD4045E:190b-19": "byang chub sems dpa'i tshul khrims kyi phan yon yang de dag tu zad do zhes bya ba ni phan yon lnga bstan pa gang yin pa rnams so //",
    "T06TD4045E:191a-0": "byang chub sems dpa'i tshul khrims @191a * //",
    "T06TD4045E:191a-1": "kyi bya ba yang de dag tu zad de zhes bya ba ni sems gnas pa dang /",
    "T06TD4045E:191a-2": "bdag gis sangs rgyas kyi chos yongs su smin par byed pa dang /",
    "T06TD4045E:191a-3": "sems can yongs su smin par byed pa'o //",
    "T06TD4045E:191a-4": "byang chub sems dpa'i tshul khrims kyi le'u bshad pa slob dpon yon tan 'od kyis mdzad pa rdzogs so /",
    "T06TD4045E:191a-6": "// / rgya gar gyi mkhan po pra dzny'a wa rma dang /",
    "T06TD4045E:191a-7": "zhu chen gyi lo ts'a ba ben+de ye shes sde la sogs pas bsgyur cing zhus te gtan la phab pa'o//"
}