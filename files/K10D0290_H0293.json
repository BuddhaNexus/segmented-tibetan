{
    "K10D0290_H0293:476b-0": "@476b rgya gar skad du /",
    "K10D0290_H0293:476b-1": "sh'u n+ya t'a n'a ma ma h'a s'u tra /",
    "K10D0290_H0293:476b-2": "bod skad du /",
    "K10D0290_H0293:476b-3": "mdo chen po stong pa nyid ces bya ba /",
    "K10D0290_H0293:476b-4": "dkon mchog gsum la phyag 'tshal lo //",
    "K10D0290_H0293:476b-5": "'di skad bdag gis thos pa dus gcig na /",
    "K10D0290_H0293:476b-6": "bcom ldan 'das mnyan yod kyi shar gyi kun dga'",
    "K10D0290_H0293:476b-7": "ra ba na ri dvags 'dzin gyi ma'i khang bzang",
    "K10D0290_H0293:476b-8": "na bzhugs so; ;de nas tshe dang ldan pa kun",
    "K10D0290_H0293:476b-9": "dga' bo phyi dro nang du yang dag 'jog las",
    "K10D0290_H0293:476b-10": "langs nas bcom ldan 'das ga la ba der song",
    "K10D0290_H0293:476b-11": "ste phyin nas bcom ldan 'das kyi zhabs la mgo",
    "K10D0290_H0293:476b-12": "bos phyag btsal te phyogs gcig tu 'dug go /",
    "K10D0290_H0293:476b-13": "phyogs gcig tu 'dug nas bcom ldan 'das la tshe",
    "K10D0290_H0293:476b-14": "dang ldan pa kun dga' bos 'di skad ces gsol",
    "K10D0290_H0293:476b-15": "to // btsun pa /",
    "K10D0290_H0293:476b-16": "dus gcig na bcom ldan 'das sh'akya rnams kyi nang",
    "K10D0290_H0293:476b-17": "na sh'akya rnams kyi grong rdal grong khyer zhes bgyi",
    "K10D0290_H0293:476b-18": "ba na bzhugs pa de'i tshe de nas bcom ldan",
    "K10D0290_H0293:476b-19": "'das kyis 'di skad ces kun dga' bo /",
    "K10D0290_H0293:476b-20": "nga ni /",
    "K10D0290_H0293:476b-21": "stong pa nyid kyis lan mang du gnas so //",
    "K10D0290_H0293:476b-22": "zhes bka' stsal pa'i don bdag gis 'tshal lags na /",
    "K10D0290_H0293:476b-23": "btsun pa /",
    "K10D0290_H0293:476b-24": "ci bcom ldan 'das kyis bka' stsal pa /",
    "K10D0290_H0293:477a-0": "bdag gis legs par mnyan @477a *//",
    "K10D0290_H0293:477a-1": "cing legs par bzung /",
    "K10D0290_H0293:477a-2": "legs par yid la bgyis /",
    "K10D0290_H0293:477a-3": "legs par bsten /",
    "K10D0290_H0293:477a-4": "legs par rtogs pa de bzhin du lags shing de kho na bzhin lags sam /",
    "K10D0290_H0293:477a-5": "bka' stsal pa; kun dga' bo /",
    "K10D0290_H0293:477a-6": "de de bzhin te /",
    "K10D0290_H0293:477a-7": "ngas bshad pa khyod kyis legs par mnyan cing legs par bzung /",
    "K10D0290_H0293:477a-8": "legs par bsten /",
    "K10D0290_H0293:477a-9": "legs par rtogs pa de ni /",
    "K10D0290_H0293:477a-10": "gzhan du ma yin te /",
    "K10D0290_H0293:477a-11": "de kho na bzhin yin no //",
    "K10D0290_H0293:477a-12": "de ci'i phyir zhe na /",
    "K10D0290_H0293:477a-13": "kun dga' bo /",
    "K10D0290_H0293:477a-14": "da ni /",
    "K10D0290_H0293:477a-15": "de'i tshe dang /",
    "K10D0290_H0293:477a-16": "da ltar yang stong ba nyid kyis lan mang du gnas pa'i phyir ro //",
    "K10D0290_H0293:477a-17": "kun dga' bo /",
    "K10D0290_H0293:477a-18": "'di lta ste /",
    "K10D0290_H0293:477a-19": "dper na; ri dvags 'dzin gyi ma'i khang bzang 'di glang po che dang /",
    "K10D0290_H0293:477a-20": "rta dang /",
    "K10D0290_H0293:477a-21": "ba lang dang /",
    "K10D0290_H0293:477a-22": "lug dang /",
    "K10D0290_H0293:477a-23": "bya gag dang /",
    "K10D0290_H0293:477a-24": "phag gis stong zhing /",
    "K10D0290_H0293:477a-25": "nor dang /",
    "K10D0290_H0293:477a-26": "'bru dang /",
    "K10D0290_H0293:477a-27": "'gron bu dang /",
    "K10D0290_H0293:477a-28": "gser gyis stong la /",
    "K10D0290_H0293:477a-29": "bran dang /",
    "K10D0290_H0293:477a-30": "bran mo dang /",
    "K10D0290_H0293:477a-31": "las byed pa dang /",
    "K10D0290_H0293:477a-32": "zho shas 'tsho ba dag dang /",
    "K10D0290_H0293:477a-33": "skyes pa dang /",
    "K10D0290_H0293:477a-34": "bud med dang /",
    "K10D0290_H0293:477a-35": "khye'u dang /",
    "K10D0290_H0293:477a-36": "bu mo dag gis stong yang 'di na 'di lta ste /",
    "K10D0290_H0293:477a-37": "dge slong gi dge 'dun kho na'am /",
    "K10D0290_H0293:477a-38": "de las kha cig la brten nas mi stong ba yang yod do //",
    "K10D0290_H0293:477a-39": "kun dga' bo /",
    "K10D0290_H0293:477a-40": "de bzhin du gang la gang med pa de des stong ngo //",
    "K10D0290_H0293:477a-41": "zhes bya bar yang dag par rjes su mthong yang /",
    "K10D0290_H0293:477a-42": "de la lhag ma gang yod pa de de la yod do //",
    "K10D0290_H0293:477a-43": "zhes bya bar yang dag pa ji lta ba bzhin du rab tu shes te /",
    "K10D0290_H0293:477a-44": "kun dga' bo /",
    "K10D0290_H0293:477a-45": "stong pa nyid la 'jug pa 'di ni /",
    "K10D0290_H0293:477b-0": "yang dag pa @477b ji lta ba bzhin te /",
    "K10D0290_H0293:477b-1": "phyin ci ma log pa yin no //",
    "K10D0290_H0293:477b-2": "kun dga' bo /",
    "K10D0290_H0293:477b-3": "de lta bas na /",
    "K10D0290_H0293:477b-4": "dge slong yang kye ma bdag stong pa nyid kyis lan mang du gnas par bya'o //",
    "K10D0290_H0293:477b-5": "zhes 'dod par gyur na /",
    "K10D0290_H0293:477b-6": "kun dga' bo; dge slong des grong du 'du shes pa dang /",
    "K10D0290_H0293:477b-7": "mir 'du shes pa yid la mi bya bar dgon par 'du shes pa'am /",
    "K10D0290_H0293:477b-8": "de las kha cig yid la bya'o //",
    "K10D0290_H0293:477b-9": "de 'di snyam du sems te 'du shes kyi rnam pa 'di lta ste /",
    "K10D0290_H0293:477b-10": "grong du 'du shes pa dang /",
    "K10D0290_H0293:477b-11": "mir 'du shes pas stong yang 'di la 'di lta ste /",
    "K10D0290_H0293:477b-12": "dgon par 'du shes pa kho na'am /",
    "K10D0290_H0293:477b-13": "de las kha cig la brten nas mi stong ba",
    "K10D0290_H0293:477b-14": "yang yod do snyam mo; ;de la grong du 'du",
    "K10D0290_H0293:477b-15": "shes pa dang / mir 'du shes pa la brten",
    "K10D0290_H0293:477b-16": "pa nyon mongs pa'i gnas gang dag yin pa de",
    "K10D0290_H0293:477b-17": "dag med kyang de la 'di lta ste /",
    "K10D0290_H0293:477b-18": "dgon par 'du shes pa kho na'am /",
    "K10D0290_H0293:477b-19": "de las kha cig la brten pa tsam gyi nyon mongs pa'i gnas ni /",
    "K10D0290_H0293:477b-20": "yod do //",
    "K10D0290_H0293:477b-21": "kun dga' bo /",
    "K10D0290_H0293:477b-22": "de lta bas na /",
    "K10D0290_H0293:477b-23": "gang la gang med pa de des stong ngo //",
    "K10D0290_H0293:477b-24": "zhes bya bar yang dag par rjes su mthong yang /",
    "K10D0290_H0293:477b-25": "de la lhag ma gang yod pa de de la yod do //",
    "K10D0290_H0293:477b-26": "zhes bya bar yang dag pa ji lta ba bzhin du rab tu shes te /",
    "K10D0290_H0293:477b-27": "kun dga' bo /",
    "K10D0290_H0293:477b-28": "stong pa nyid la 'jug pa 'di ni /",
    "K10D0290_H0293:477b-29": "yang dag pa ji lta ba bzhin te /",
    "K10D0290_H0293:477b-30": "phyin ci ma log pa yin no //",
    "K10D0290_H0293:477b-31": "kun dga' bo /",
    "K10D0290_H0293:477b-32": "gzhan yang dge slong zhig kye ma bdag stong pa nyid kyis lan mang du gnas par bya'o //",
    "K10D0290_H0293:477b-33": "zhes 'dod par gyur na /",
    "K10D0290_H0293:477b-34": "kun dga' bo /",
    "K10D0290_H0293:478a-0": "dge slong @478a *//",
    "K10D0290_H0293:478a-1": "des mir 'du shes pa dang /",
    "K10D0290_H0293:478a-2": "dgon par 'du shes pa yid la mi bya bar sar 'du shes pa'am /",
    "K10D0290_H0293:478a-3": "de las kha cig yid la bya zhing /",
    "K10D0290_H0293:478a-4": "des 'di ltar sa'i phyogs gang dag mtho dma' dang /",
    "K10D0290_H0293:478a-5": "sdong dum dang /",
    "K10D0290_H0293:478a-6": "tsher ma'i gzhi dang /",
    "K10D0290_H0293:478a-7": "rngo ba dang /",
    "K10D0290_H0293:478a-8": "gseg ma dang /",
    "K10D0290_H0293:478a-9": "gyo dum dang bcas pa dang /",
    "K10D0290_H0293:478a-10": "tshva rgo can dang /",
    "K10D0290_H0293:478a-11": "dgon dung dang /",
    "K10D0290_H0293:478a-12": "tha chad dang /",
    "K10D0290_H0293:478a-13": "sdig pa can gyis de dag yid la mi bya bar sa'i phyogs gang dag mnyam pa dang /",
    "K10D0290_H0293:478a-14": "mi mnyam pa med pa dang /",
    "K10D0290_H0293:478a-15": "lag mthil lta bu dang /",
    "K10D0290_H0293:478a-16": "gtsang ba dang /",
    "K10D0290_H0293:478a-17": "nags tshal dang ldan pa dang /",
    "K10D0290_H0293:478a-18": "nyams dga' ba de lta bu'i sa'i phyogs de dag yid la bya ste /",
    "K10D0290_H0293:478a-19": "'di lta bu dper na /",
    "K10D0290_H0293:478a-20": "khyu mchog gi ko pa 'phur bu brgyas shin tu brgyangs gnyer ma rangs shing /",
    "K10D0290_H0293:478a-21": "kham khum med pa de bzhin du sa'i phyogs gang dag mtho dma' dang /",
    "K10D0290_H0293:478a-22": "sdong dum dang /",
    "K10D0290_H0293:478a-23": "tsher ma'i gzhi dang /",
    "K10D0290_H0293:478a-24": "rngo ba dang /",
    "K10D0290_H0293:478a-25": "gseg ma dang /",
    "K10D0290_H0293:478a-26": "gyo dum dang bcas pa dang /",
    "K10D0290_H0293:478a-27": "chve rgo can dang /",
    "K10D0290_H0293:478a-28": "dgon dung dang /",
    "K10D0290_H0293:478a-29": "tha chad dang /",
    "K10D0290_H0293:478a-30": "sdig pa can gyis de dag yid la mi bya bar sa'i phyogs gang dag mnyam pa dang /",
    "K10D0290_H0293:478a-31": "mi mnyam pa med pa dang /",
    "K10D0290_H0293:478a-32": "lag mthil lta bu dang /",
    "K10D0290_H0293:478a-33": "gtsang ba dang /",
    "K10D0290_H0293:478a-34": "nags tshal dang /",
    "K10D0290_H0293:478a-35": "blta ba dang /",
    "K10D0290_H0293:478a-36": "nyams dga' ba de lta bu'i sa'i phyogs de dag yid la bya'o //",
    "K10D0290_H0293:478a-37": "de 'di snyam du sems te /",
    "K10D0290_H0293:478a-38": "'du shes kyi rnam pa 'di lta ste /",
    "K10D0290_H0293:478a-39": "mir 'du shes pa dang /",
    "K10D0290_H0293:478b-0": "dgon par 'du shes pas stong @478b yang 'di la 'di lta ste /",
    "K10D0290_H0293:478b-1": "sar 'du shes pa kho na'am /",
    "K10D0290_H0293:478b-2": "de las kha cig la brten nas mi stong ba'ang yod do snyam mo //",
    "K10D0290_H0293:478b-3": "de la mir 'du shes pa dang /",
    "K10D0290_H0293:478b-4": "dgon par 'du shes pa la brten pa nyon mongs",
    "K10D0290_H0293:478b-5": "pa'i gnas gang dag yin pa de dag med kyang",
    "K10D0290_H0293:478b-6": "de la 'di lta ste /",
    "K10D0290_H0293:478b-7": "sar 'du shes pa kho na'am /",
    "K10D0290_H0293:478b-8": "de las kha cig la brten pa tsam gyi nyon mongs pa'i gnas ni /",
    "K10D0290_H0293:478b-9": "yod do //",
    "K10D0290_H0293:478b-10": "kun dga' bo; de lta bas na /",
    "K10D0290_H0293:478b-11": "gang la gang med pa de des stong ngo //",
    "K10D0290_H0293:478b-12": "zhes bya bar yang dag par rjes su mthong yang /",
    "K10D0290_H0293:478b-13": "de la lhag ma gang yod pa de de la yod do //",
    "K10D0290_H0293:478b-14": "zhes bya bar yang dag pa ji lta ba bzhin du rab tu shes te /",
    "K10D0290_H0293:478b-15": "kun dga' bo /",
    "K10D0290_H0293:478b-16": "stong pa nyid la 'jug pa 'di ni /",
    "K10D0290_H0293:478b-17": "yang dag pa ji lta ba bzhin te /",
    "K10D0290_H0293:478b-18": "phyin ci ma log pa yin no //",
    "K10D0290_H0293:478b-19": "kun dga' bo /",
    "K10D0290_H0293:478b-20": "gzhan yang dge slong zhig kye ma bdag stong pa nyid kyis lan mang du gnas par bya'o //",
    "K10D0290_H0293:478b-21": "zhes 'dod par gyur na /",
    "K10D0290_H0293:478b-22": "kun dga' bo /",
    "K10D0290_H0293:478b-23": "dge slong des dgon par 'du shes pa dang /",
    "K10D0290_H0293:478b-24": "sar 'du shes pa yid la mi bya bar nam mkha' mtha' yas skye mched du 'du shes pa'am /",
    "K10D0290_H0293:478b-25": "de las kha cig yid la bya'o //",
    "K10D0290_H0293:478b-26": "de 'di snyam du sems te /",
    "K10D0290_H0293:478b-27": "'du shes kyi rnam pa 'di lta ste /",
    "K10D0290_H0293:478b-28": "dgon par 'du shes pa'am /",
    "K10D0290_H0293:478b-29": "sar 'du shes pas stong yang 'di la 'di lta ste /",
    "K10D0290_H0293:478b-30": "nam mkha' mtha' yas skye mched du 'du shes pa kho na'am /",
    "K10D0290_H0293:478b-31": "de las kha cig la brten nas mi stong pa'ang yod do snyam mo //",
    "K10D0290_H0293:479a-0": "de la dgon par @479a *//",
    "K10D0290_H0293:479a-1": "'du shes pa dang /",
    "K10D0290_H0293:479a-2": "sar 'du shes pa la brten pa nyon mongs pa'i",
    "K10D0290_H0293:479a-3": "gnas gang dag yin pa de dag med kyang de",
    "K10D0290_H0293:479a-4": "la 'di lta ste /",
    "K10D0290_H0293:479a-5": "nam mkha' mtha' yas skye mched du 'du shes pa kho na'am /",
    "K10D0290_H0293:479a-6": "de las kha cig la brten pa tsam gyi nyon mongs pa'i gnas ni /",
    "K10D0290_H0293:479a-7": "yod do //",
    "K10D0290_H0293:479a-8": "kun dga' bo /",
    "K10D0290_H0293:479a-9": "de lta bas na /",
    "K10D0290_H0293:479a-10": "gang la gang med pa des stong ngo //",
    "K10D0290_H0293:479a-11": "zhes bya bar yang dag par rjes su mthong yang /",
    "K10D0290_H0293:479a-12": "de la lhag ma gang yod pa de de la yod do //",
    "K10D0290_H0293:479a-13": "zhes bya bar yang dag pa ji lta ba bzhin rab tu shes te /",
    "K10D0290_H0293:479a-14": "kun dga' bo /",
    "K10D0290_H0293:479a-15": "stong pa nyid la 'jug pa 'di ni /",
    "K10D0290_H0293:479a-16": "yang dag pa ji lta ba bzhin te /",
    "K10D0290_H0293:479a-17": "phyin ci ma log pa yin no //",
    "K10D0290_H0293:479a-18": "kun dga' bo /",
    "K10D0290_H0293:479a-19": "gzhan yang dge slong zhig kye ma bdag stong pa nyid kyis lan mang du gnas par bya'o //",
    "K10D0290_H0293:479a-20": "zhes 'dod par gyur na /",
    "K10D0290_H0293:479a-21": "kun dga' bo /",
    "K10D0290_H0293:479a-22": "dge slong des sar 'du shes pa dang /",
    "K10D0290_H0293:479a-23": "nam mkha' mtha' yas skye mched du 'du shes pa",
    "K10D0290_H0293:479a-24": "yid la mi bya bar rnam shes mtha' yas skye",
    "K10D0290_H0293:479a-25": "mched du 'du shes pa'am /",
    "K10D0290_H0293:479a-26": "de las kha cig yid la bya'o //",
    "K10D0290_H0293:479a-27": "de 'di snyam du sems te /",
    "K10D0290_H0293:479a-28": "'du shes kyi rnam pa 'di lta ste /",
    "K10D0290_H0293:479a-29": "sar 'du shes pa dang /",
    "K10D0290_H0293:479a-30": "nam mkha' mtha' yas skye mched du 'du shes pas stong yang 'di la 'di lta ste /",
    "K10D0290_H0293:479a-31": "rnam shes mtha' yas skye mched du 'du shes pa kho na'am /",
    "K10D0290_H0293:479a-32": "de las kha cig la brten nas mi stong pa'ang yod do snyam mo //",
    "K10D0290_H0293:479b-0": "@479b de la sar 'du shes pa dang /",
    "K10D0290_H0293:479b-1": "nam mkha' mtha' yas skye mched du 'du shes pa",
    "K10D0290_H0293:479b-2": "la brten pa nyon mongs pa'i gnas gang dag yin",
    "K10D0290_H0293:479b-3": "pa de dag med kyang de la 'di lta ste",
    "K10D0290_H0293:479b-4": "/ rnam shes mtha' yas skye mched du 'du shes pa kho na'am /",
    "K10D0290_H0293:479b-5": "de las kha cig la brten pa tsam gyi nyon mongs pa'i gnas ni /",
    "K10D0290_H0293:479b-6": "yod do //",
    "K10D0290_H0293:479b-7": "kun dga' bo /",
    "K10D0290_H0293:479b-8": "de lta bas na /",
    "K10D0290_H0293:479b-9": "gang la gang med pa des stong ngo //",
    "K10D0290_H0293:479b-10": "zhes bya bar yang dag par rjes su mthong yang /",
    "K10D0290_H0293:479b-11": "de la lhag ma gang yod pa de de la yod do //",
    "K10D0290_H0293:479b-12": "zhes bya bar yang dag pa ji lta ba bzhin du rab tu shes te /",
    "K10D0290_H0293:479b-13": "kun dga' bo /",
    "K10D0290_H0293:479b-14": "stong pa nyid la 'jug pa 'di ni; yang dag pa ji lta ba bzhin te /",
    "K10D0290_H0293:479b-15": "phyin ci ma log pa yin no //",
    "K10D0290_H0293:479b-16": "kun dga' bo /",
    "K10D0290_H0293:479b-17": "gzhan yang dge slong zhes kye ma bdag stong pa nyid kyis lan mang du gnas par bya'o //",
    "K10D0290_H0293:479b-18": "zhes 'dod par gyur na; kun dga' bo /",
    "K10D0290_H0293:479b-19": "dge slong des nam mkha' mtha' yas skye mched du 'du shes pa dang /",
    "K10D0290_H0293:479b-20": "rnam shes mtha' yas skye mched du 'du shes pa",
    "K10D0290_H0293:479b-21": "yid la mi bya bar ci'ang med pa'i skye mched",
    "K10D0290_H0293:479b-22": "du 'du shes pa'am /",
    "K10D0290_H0293:479b-23": "de las kha cig yid la bya'o //",
    "K10D0290_H0293:479b-24": "de 'di ji snyam du sems te /",
    "K10D0290_H0293:479b-25": "'du shes kyi rnam pa 'di lta ste /",
    "K10D0290_H0293:479b-26": "nam mkha' mtha' yas skye mched du 'du shes pa dang /",
    "K10D0290_H0293:479b-27": "rnam shes mtha' yas skye mched du 'du shes pas stong yang de la 'di lta ste /",
    "K10D0290_H0293:479b-28": "ci'ang med pa'i skye mched du 'du shes pa kho na'am /",
    "K10D0290_H0293:479b-29": "de las kha cig la brten nas mi stong pa'ang yod do snyam mo //",
    "K10D0290_H0293:480a-0": "de @480a *//",
    "K10D0290_H0293:480a-1": "la nam mkha' mtha' yas skye mched du 'du shes pa dang /",
    "K10D0290_H0293:480a-2": "rnam shes mtha' yas skye mched du 'du shes pa",
    "K10D0290_H0293:480a-3": "la brten pa nyon mongs pa'i gnas gang dag yin",
    "K10D0290_H0293:480a-4": "pa de dag med kyang de la 'di lta ste",
    "K10D0290_H0293:480a-5": "/ ci'ang med pa'i skye mched du 'du shes pa kho na'am /",
    "K10D0290_H0293:480a-6": "de las kha cig la brten pa tsam gyi nyon mongs pa'i gnas ni /",
    "K10D0290_H0293:480a-7": "yod do //",
    "K10D0290_H0293:480a-8": "kun dga' bo /",
    "K10D0290_H0293:480a-9": "de lta bas na /",
    "K10D0290_H0293:480a-10": "gang la gang med pa des stong ngo //",
    "K10D0290_H0293:480a-11": "zhes bya bar yang dag par rjes su mthong yang /",
    "K10D0290_H0293:480a-12": "de la lhag ma gang yod pa de de la yod do //",
    "K10D0290_H0293:480a-13": "zhes bya bar yang dag pa ji lta ba bzhin du rab tu shes te /",
    "K10D0290_H0293:480a-14": "kun dga' bo /",
    "K10D0290_H0293:480a-15": "stong pa nyid la 'jug pa 'di ni /",
    "K10D0290_H0293:480a-16": "yang dag pa ji lta ba bzhin te /",
    "K10D0290_H0293:480a-17": "phyin ci ma log pa yin no //",
    "K10D0290_H0293:480a-18": "kun dga' bo /",
    "K10D0290_H0293:480a-19": "gzhan yang dge slong zhig kye ma bdag stong pa nyid kyis lan mang du gnas par bya'o //",
    "K10D0290_H0293:480a-20": "zhes 'dod par gyur na /",
    "K10D0290_H0293:480a-21": "kun dga' bo /",
    "K10D0290_H0293:480a-22": "dge slong des rnam shes mtha' yas skye mched du 'du shes pa dang /",
    "K10D0290_H0293:480a-23": "ci'ang med pa'i skye mched du 'du shes pa yid",
    "K10D0290_H0293:480a-24": "la mi bya bar mtshan ma med pa'i dbyings sam",
    "K10D0290_H0293:480a-25": "/ de las kha cig yid la bya'o //",
    "K10D0290_H0293:480a-26": "de 'di snyam du sems te /",
    "K10D0290_H0293:480a-27": "'du shes kyi rnam pa 'di lta ste /",
    "K10D0290_H0293:480a-28": "rnam shes mtha' yas skye mched du 'du shes pa dang /",
    "K10D0290_H0293:480a-29": "ci'ang med pa'i skye mched du 'du shes pas stong yang 'di lta ste /",
    "K10D0290_H0293:480b-0": "mtshan ma med pa'i dbyings kho @480b na'am; de las",
    "K10D0290_H0293:480b-1": "kha cig la brten nas mi stong ba'ang yod do",
    "K10D0290_H0293:480b-2": "snyam mo // de la rnam shes mtha' yas skye mche du 'du shes pa dang /",
    "K10D0290_H0293:480b-3": "ci'ang med pa'i skye mched du 'du shes pa la",
    "K10D0290_H0293:480b-4": "brten pa nyon mongs pa'i gnas gang dag yin pa",
    "K10D0290_H0293:480b-5": "de dag med kyang de la 'di lta ste /",
    "K10D0290_H0293:480b-6": "mtshan ma med pa'i dbyings kho na'am /",
    "K10D0290_H0293:480b-7": "de las kha cig la brten pa tsam gyi nyon mongs pa'i gnas ni /",
    "K10D0290_H0293:480b-8": "yod do; ;kun dga' bo /",
    "K10D0290_H0293:480b-9": "de lta bas na /",
    "K10D0290_H0293:480b-10": "gang la gang med pa des stong ngo //",
    "K10D0290_H0293:480b-11": "zhes bya bar yang dag par rjes su mthong yang /",
    "K10D0290_H0293:480b-12": "de la lhag ma gang yod pa de de la yod do //",
    "K10D0290_H0293:480b-13": "zhes bya bar yang dag pa ji lta ba bzhin du rab tu 'du shes te /",
    "K10D0290_H0293:480b-14": "kun dga' bo /",
    "K10D0290_H0293:480b-15": "stong pa nyid la 'jug pa 'di ni /",
    "K10D0290_H0293:480b-16": "yang dag pa ji lta ba bzhin te /",
    "K10D0290_H0293:480b-17": "phyin ci ma log pa yin no //",
    "K10D0290_H0293:480b-18": "de 'di snyam du sems te /",
    "K10D0290_H0293:480b-19": "mtshan ma med pa'i dbyings kyang mngon par 'dus byas shing sems pas mngon par bsam pa yin te /",
    "K10D0290_H0293:480b-20": "gang mngon par 'dus byas shing sems pas mngon par",
    "K10D0290_H0293:480b-21": "bsam pa de la ni; mngon par dga' bar bya",
    "K10D0290_H0293:480b-22": "ba'am / mngon par brjod par bya ba'am /",
    "K10D0290_H0293:480b-23": "lhag par chags par bya ba'am /",
    "K10D0290_H0293:480b-24": "lhag par chags shing gnas par bya bar mi rigs so snyam mo //",
    "K10D0290_H0293:480b-25": "des de ltar shes shing de ltar mthong bas 'dod",
    "K10D0290_H0293:480b-26": "pa'i zag pa las sems rnam par grol zhing srid",
    "K10D0290_H0293:480b-27": "pa'i zag pa dang /",
    "K10D0290_H0293:480b-28": "ma rig pa'i zag pa las kyang sems rnam par grol lo //",
    "K10D0290_H0293:481a-0": "rnam par @481a *//",
    "K10D0290_H0293:481a-1": "grol bas bdag ni /",
    "K10D0290_H0293:481a-2": "skye ba zad do //",
    "K10D0290_H0293:481a-3": "tshangs par spyad pa bstan to //",
    "K10D0290_H0293:481a-4": "bya ba byas so //",
    "K10D0290_H0293:481a-5": "srid pa 'di las gzhan mi shes so //",
    "K10D0290_H0293:481a-6": "zhes rnam par grol ba ye shes mthong ba kho nar 'gyur ro //",
    "K10D0290_H0293:481a-7": "de 'di snyam du sems te /",
    "K10D0290_H0293:481a-8": "'du shes kyi rnam pa 'di 'di lta ste /",
    "K10D0290_H0293:481a-9": "'dod pa'i zag pa dang /",
    "K10D0290_H0293:481a-10": "srid pa'i zag pa dang /",
    "K10D0290_H0293:481a-11": "ma rig pa'i zag pas stong yang 'di la 'di lta ste /",
    "K10D0290_H0293:481a-12": "srog rkyen du byas pa'i skye mched drug gi lus",
    "K10D0290_H0293:481a-13": "'di kho na la brten nas mi stong pa yang",
    "K10D0290_H0293:481a-14": "yod do snyam mo //",
    "K10D0290_H0293:481a-15": "de la 'dod pa'i zag pa dang /",
    "K10D0290_H0293:481a-16": "srid pa'i zag pa dang /",
    "K10D0290_H0293:481a-17": "ma rigs pa'i zag pa la brten pa nyon mongs",
    "K10D0290_H0293:481a-18": "pa'i gnas gang dag yin pa de dag med kyang",
    "K10D0290_H0293:481a-19": "de la 'di lta ste /",
    "K10D0290_H0293:481a-20": "srog rkyen du byas pa'i skye mched drug gi lus",
    "K10D0290_H0293:481a-21": "de kho na la brten pa tsam gyi nyon mongs",
    "K10D0290_H0293:481a-22": "pa'i gnas ni / yod do //",
    "K10D0290_H0293:481a-23": "kun dga' bo /",
    "K10D0290_H0293:481a-24": "de lta bas na /",
    "K10D0290_H0293:481a-25": "gang la gang med pa de des stong ngo //",
    "K10D0290_H0293:481a-26": "zhes bya bar yang dag par rjes su mthong yang /",
    "K10D0290_H0293:481a-27": "de la lhag ma gang yod pa de de la yod do //",
    "K10D0290_H0293:481a-28": "zhes bya bar yang dag pa ji lta ba bzhin du rab tu shes te /",
    "K10D0290_H0293:481a-29": "kun dga' bo /",
    "K10D0290_H0293:481a-30": "'di lta ste /",
    "K10D0290_H0293:481a-31": "zag pa rnams zad pas zag pa med cing mngon",
    "K10D0290_H0293:481a-32": "par 'dus ma byas pa rnam par grol ba gang",
    "K10D0290_H0293:481a-33": "yin pa 'di ni /",
    "K10D0290_H0293:481a-34": "stong pa nyid la 'jug pa bla na med pa yin no //",
    "K10D0290_H0293:481a-35": "kun dga' bo /",
    "K10D0290_H0293:481a-36": "de bzhin gshegs pa dgra bcom pa yang dag par",
    "K10D0290_H0293:481b-0": "rdzogs pa'i @481b sangs rgyas gang dag 'das pa'i dus",
    "K10D0290_H0293:481b-1": "na byung bar gyur pa'i sangs rgyas bcom ldan 'das",
    "K10D0290_H0293:481b-2": "de dag gis kyang 'di lta ste /",
    "K10D0290_H0293:481b-3": "zag pa rnams zad pas zag pa med cing mngon",
    "K10D0290_H0293:481b-4": "par 'dus ma byas pa rnam par grol ba'i stong",
    "K10D0290_H0293:481b-5": "pa nyid la 'jug pa bla na med pa 'di",
    "K10D0290_H0293:481b-6": "nyid skus mngon sum du mdzad nas bsgrubs te bzhugs",
    "K10D0290_H0293:481b-7": "par gyur to // kun dga' bo /",
    "K10D0290_H0293:481b-8": "de bzhin gshegs pa dgra bcom pa yang dag par",
    "K10D0290_H0293:481b-9": "rdzogs pa'i sangs rgyas gang dag ma 'ongs pa'i dus",
    "K10D0290_H0293:481b-10": "na 'byung bar 'gyur ba'i sangs rgyas bcom ldan 'das",
    "K10D0290_H0293:481b-11": "de dag kyang 'di lta ste /",
    "K10D0290_H0293:481b-12": "zag pa rnams zad pas zag pa med cing mngon",
    "K10D0290_H0293:481b-13": "par 'dus ma byas pa rnam par grol ba'i stong",
    "K10D0290_H0293:481b-14": "pa nyid la 'jug pa bla na med pa 'di",
    "K10D0290_H0293:481b-15": "nyid skus mngon sum du mdzad nas bsgrubs te bzhugs",
    "K10D0290_H0293:481b-16": "par 'gyur ro // kun dga' bo /",
    "K10D0290_H0293:481b-17": "de ltar de bzhin gshegs pa dgra bcom pa yang",
    "K10D0290_H0293:481b-18": "dag par rdzogs pa'i sangs rgyas da da ltar byung",
    "K10D0290_H0293:481b-19": "ba'i dus na 'di lta ste /",
    "K10D0290_H0293:481b-20": "zag pa rnam zad pas zag pa med cing 'dus ma byas pa /",
    "K10D0290_H0293:481b-21": "rnam par grol ba'i stong pa nyid la 'jug pa",
    "K10D0290_H0293:481b-22": "bla na med pa 'di nyid skus mngon sum du",
    "K10D0290_H0293:481b-23": "mdzad nas bsgrubs te bzhugs so //",
    "K10D0290_H0293:481b-24": "kun dga' bo /",
    "K10D0290_H0293:481b-25": "de lta bas na /",
    "K10D0290_H0293:481b-26": "'di lta ste /",
    "K10D0290_H0293:481b-27": "zag pa rnams zad pas zag pa med cing mngon par 'dus ma byas pa /",
    "K10D0290_H0293:481b-28": "rnam par grol ba'i stong pa nyid la 'jug pa",
    "K10D0290_H0293:481b-29": "bla na med pa gang yin pa 'di nyid lus",
    "K10D0290_H0293:482a-0": "kyis mngon @482a *// sum du byas nas bsgrubs te gnas par bya'o //",
    "K10D0290_H0293:482a-1": "zhes de ltar bslab par bya ste /",
    "K10D0290_H0293:482a-2": "kun dga' bo /",
    "K10D0290_H0293:482a-3": "khyod kyis kyang de bzhin du bslab par bya'o //",
    "K10D0290_H0293:482a-4": "de nas tshe dang ldan pa kun dga' bos bcom",
    "K10D0290_H0293:482a-5": "ldan 'das kyis bka' stsal pa la mngon par bstod",
    "K10D0290_H0293:482a-6": "cing rjes su yi rang bar byas nas bcom ldan",
    "K10D0290_H0293:482a-7": "'das kyi zhabs la mgo bos phyag btsal te bcom",
    "K10D0290_H0293:482a-8": "ldan 'das kyi spyan snga nas phyir song ngo //",
    "K10D0290_H0293:482a-9": "mdo chen po stong pa nyid ces bya ba rdzogs so ////",
    "K10D0290_H0293:482a-10": "rgya gar gyi mkhan po dzi na mi tra dang /",
    "K10D0290_H0293:482a-11": "pra dzny'a warma dang /",
    "K10D0290_H0293:482a-12": "zhu chen gyi lo ts'a ba bandhe ye shes sde"
}