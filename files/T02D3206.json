{
    "T02D3206:211b-0": "@211b # // rgya gar skad du /",
    "T02D3206:211b-1": "dz'am gu li t'a ra s'a dha nam /",
    "T02D3206:211b-2": "bod skad du /",
    "T02D3206:211b-3": "sgrol ma dug sel ba'i sgrub thabs /",
    "T02D3206:211b-4": "sgrol ma dug sel ma la phyag 'tshal lo //",
    "T02D3206:211b-5": "dug sel ma yi gzugs 'dzin ma'i //",
    "T02D3206:211b-6": "bcom ldan sgrol ma la btung nas //",
    "T02D3206:211b-7": "sems can rnams la snying brtse bas //",
    "T02D3206:211b-8": "bri bya de rab sgrub byed thabs //",
    "T02D3206:211b-9": "dang por re zhig sngags pas gtsang mar khrus byas",
    "T02D3206:211b-10": "shing gos dang phreng ba dkar po dang ldan pas",
    "T02D3206:211b-11": "dben pa'i sa phyogs legs par byugs par dri dkar",
    "T02D3206:211b-12": "po shin tu zhim pas chag chag btab cing /",
    "T02D3206:211b-13": "me tog dkar po'i bye brag rnams kyis sil mar",
    "T02D3206:211b-14": "bkram par bde ba'i stan la nye bar gnas te",
    "T02D3206:211b-15": "/ skye dgu la byams pa dang snying rje yang rnam par bsgoms la /",
    "T02D3206:211b-16": "aom rang bzhin gyis rnam par dag pas chos thams",
    "T02D3206:211b-17": "cad rang bzhin gyis rnam par dag pa ni bdag",
    "T02D3206:211b-18": "yin no zhes brjod par bya'o //",
    "T02D3206:211b-19": "de nas stong pa nyid mngon du byas la /",
    "T02D3206:211b-20": "yi ge pam dkar po las byung ba'i padma dkar po 'dab ma brgyad pa /",
    "T02D3206:211b-21": "de'i steng du yi ge aa las skyes pa'i dkyil",
    "T02D3206:211b-22": "'khor gyi steng du yi ge hr'i:dkar po 'od zer",
    "T02D3206:211b-23": "gyi tshogs du ma spro bar byed pa bsam par",
    "T02D3206:211b-24": "bya ba'o // de dag las byung ba'i bcom ldan 'das ma dug sel ma bsgom par bya ste /",
    "T02D3206:211b-25": "sku mdog dkar ba /",
    "T02D3206:211b-26": "phyag bzhi ma ral pa dang dbu rgyan dang ldan",
    "T02D3206:211b-27": "pa 'od zer dkar po dang stod g-yogs dang ldan",
    "T02D3206:211b-28": "pa / rin po che dkar po'i rgyan dang ldan pa /",
    "T02D3206:211b-29": "sprul dkar pos brgyan pa /",
    "T02D3206:211b-30": "sems dpa'i skyil krung gis bzhugs pa'o //",
    "T02D3206:212a-0": "@212a * // rtsa ba'i phyag gnyis kyis ni pi wang sbreng bar mdzad do //",
    "T02D3206:212a-1": "phyag g-yas pa dang g-yon pa gnyis kyis ni sprul",
    "T02D3206:212a-2": "dkar po bsnams pas mi 'jigs pa'i phyag rgya mdzad",
    "T02D3206:212a-3": "pa ste / zla ba'i 'od zer gyi phreng ba ldan pa bsgom par bya ba'o //",
    "T02D3206:212a-4": "mgo bo dang mgul ba dang nu ma'i bar du",
    "T02D3206:212a-5": "zla ba'i dkyil 'khor la gnas pa'i yi ge a'a:hr'i:",
    "T02D3206:212a-6": "h'um rnams ji srid mi skyo ba'i bar du rnam",
    "T02D3206:212a-7": "par bsgom par bya ba'o //",
    "T02D3206:212a-8": "de'i rjes la sngags bzlas par bya ba ni hr'i:ste 'bum phrag bdun bzlas par bya ba'o //",
    "T02D3206:212a-9": "rgyan dkar po dang ldan pa dag gis me tog dkar po khri phrag bdun sbyin sreg bya'o //",
    "T02D3206:212a-10": "de nas bya khyung gi dbang phyug gi nus pa",
    "T02D3206:212a-11": "dang snyan dngags dang bstan bcos thams cad la mkhas",
    "T02D3206:212a-12": "par yang 'gyur ba yin no //",
    "T02D3206:212a-13": "'phags ma dug sel ma sgrol ma'i sgrub thabs yongs su rdzogs so /"
}