{
    "T04D3898:1b-0": "@1b # // rgya gar skad du /",
    "T04D3898:1b-1": "sam kshipta n'a n'a dri shta bi bha dzya /",
    "T04D3898:1b-2": "bod skad du /",
    "T04D3898:1b-3": "lta ba tha dad pa rnam par phye ba mdor bsdus pa /",
    "T04D3898:1b-4": "bcom ldan 'das bdud kyi sde rab tu bcom zhing /",
    "T04D3898:1b-5": "lta [dd] ba'i thibs po thams cad yang dag par snang bar mdzad pa la phyag 'tshal lo //",
    "T04D3898:1b-6": "bram ze mchog gi rgyud dag ni bdag rtag pa",
    "T04D3898:1b-7": "khyab pa lus med pa gcig pa zhig yod par",
    "T04D3898:1b-8": "'dod do zhes grag go //",
    "T04D3898:1b-9": "de ni 'dir dgag par bya ba kho na bas dgag pa'i sbyor ba bshad par bya ste /",
    "T04D3898:1b-10": "de 'dra ba'i bdag de re zhig phung po ni ma yin te /",
    "T04D3898:1b-11": "bdag rtag pa yin la /",
    "T04D3898:1b-12": "phung po ni skye ba dang 'jig pa'i chos can",
    "T04D3898:1b-13": "yin pa'i phyir mi rtag pa yin pa'i phyir ro",
    "T04D3898:1b-14": "// gang bdag rtag pa ma yin zhing skye ba",
    "T04D3898:1b-15": "dang 'jig pa'i chos can du 'dod na ni rtsod",
    "T04D3898:1b-16": "par mi 'gyur ro //",
    "T04D3898:1b-17": "yang ji lta bu bum pa dang snam bu ltar",
    "T04D3898:1b-18": "bdag dang phung po tha dad par ni yod pa",
    "T04D3898:1b-19": "ma yin te / bum pa dang snam bu ltar",
    "T04D3898:1b-20": "phung po las gzhan na bdag yod par sus kyang",
    "T04D3898:1b-21": "gang du yang nam yang nye bar ma dmigs la",
    "T04D3898:2a-0": "ma yin te / / sus kyang gang du yang nam yang nye bar mi dmigs @2a * //",
    "T04D3898:2a-1": "bzhin du yod par 'dod na ri bong gi rva",
    "T04D3898:2a-2": "dang mo gsham gyi bu yang yod par khas long",
    "T04D3898:2a-3": "shig / de bas na phung po las gzhan na",
    "T04D3898:2a-4": "bdag na yang med do //",
    "T04D3898:2a-5": "tha dad pa dang thad pa ma yin pa las gzhan pa'i gnas ni yod pa ma yin te /",
    "T04D3898:2a-6": "gzhan du na dus gcig nyid dang yul gcig nyid",
    "T04D3898:2a-7": "la yang gcig pa dang tha dad pa'i skyon du",
    "T04D3898:2a-8": "thal bar 'gyur ro //",
    "T04D3898:2a-9": "de bas na gcig pa dang tha dad pa las",
    "T04D3898:2a-10": "bdag nyid grol bar ma smra shig / de ltar",
    "T04D3898:2a-11": "smra na bum pa gcig nyid la bum pa dang",
    "T04D3898:2a-12": "bum pa ma yin pa las grol bar smra bar",
    "T04D3898:2a-13": "bya dgos so // bdag dang phung po brten pa dang brten du yod pa yang ma yin te /",
    "T04D3898:2a-14": "ji ltar chu dang bum pa ltar bdag dang phung",
    "T04D3898:2a-15": "po de 'dra ba'i dngos por sus kyang ma mthong",
    "T04D3898:2a-16": "ngo ; / sus kyang ma dmigs pa dag khyod",
    "T04D3898:2a-17": "'dod na khyod la sgrub pa mang po gzhan yang",
    "T04D3898:2a-18": "'byung gi sgrubs shig / de ltar na dam pa",
    "T04D3898:2a-19": "ngo ; yang yin gyi / phung po'i phyogs gcig na bdag yod pa yang ma yin te /",
    "T04D3898:2a-20": "ji ltar sdong po la 'dzer ba dang ;",
    "T04D3898:2a-21": "lus la mig la stsogs pa ltar bdag phung po la de 'dra bar mi dmigs pa'i phyir ro //",
    "T04D3898:2a-22": "bdag gis phung po la khyad par yang med de /",
    "T04D3898:2a-23": "phung po ni du ma yin la bdag ni gcig pa yin pas 'gal ba grub po //",
    "T04D3898:2b-0": "bdag @2b gcig gis phung po du ma la khyab par 'dod na /",
    "T04D3898:2b-1": "de lta na du ba'i rgyun gcig gis phyogs bcu",
    "T04D3898:2b-2": "kun gyi me la khyab par gyis shig / de",
    "T04D3898:2b-3": "lta na khyod rjes su dpag pa la mkhas par",
    "T04D3898:2b-4": "zung shig / bdag phung po dang ldan par yang",
    "T04D3898:2b-5": "yod pa ma yin te /",
    "T04D3898:2b-6": "'di na lha sbyin dang de'i bu lta bu'i 'brel pa ma mthong ngo //",
    "T04D3898:2b-7": "bdag dang phung po'i 'brel pa nges par grub par",
    "T04D3898:2b-8": "byed nus na khyod kyang dam pa kho nar bya'o",
    "T04D3898:2b-9": "// de phung po las gzhan na ni bdag med la /",
    "T04D3898:2b-10": "phung po ni mi rtag pas na bdag rtag par",
    "T04D3898:2b-11": "'dod pa thong shig / gang yang bdag khyab par",
    "T04D3898:2b-12": "yod ces zer na /",
    "T04D3898:2b-13": "de yang rnam par dpyad de /",
    "T04D3898:2b-14": "khyod zer ba ltar na ni dngos po rnams yul gcig par 'gyur te /",
    "T04D3898:2b-15": "shar phyogs gang yin pa de nyid nub phyogs la",
    "T04D3898:2b-16": "stsogs pa phyogs bcu kun yin par thal bar 'gyur",
    "T04D3898:2b-17": "la / srog chags gcig bsad pas thams cad bsad par thal bar 'gyur na /",
    "T04D3898:2b-18": "de ltar gyur yang kho bos ni nam yang ma",
    "T04D3898:2b-19": "mthong bas gya tshom 'di thong shig / bdag gcig",
    "T04D3898:2b-20": "pa zhig yod par 'dod pa de yang ma yin",
    "T04D3898:2b-21": "te / dngos po rnams kyi rgyud tha dad pas bdag tha dad par 'gyur zhing /",
    "T04D3898:2b-22": "yang bdag gcig yin na ni gang zag gcig bcings",
    "T04D3898:2b-23": "pa'am grol bas gang zag thams cad bcings pa'am grol",
    "T04D3898:2b-24": "bar 'gyur ba yang bzlog par dka' bar 'gyur ro",
    "T04D3898:2b-25": "// lus med par yang bdag yod pha ma yin te /",
    "T04D3898:2b-26": "lus las logs shig na bdag yod par 'dod pa de ni bzlog zin na /",
    "T04D3898:2b-27": "lus nyid bdag yin par 'dod na ni lus ji",
    "T04D3898:2b-28": "ltar yod pa nyid bdag yin pas de'i phyir lus",
    "T04D3898:2b-29": "med pa zhes bya ba de yang thong shig /",
    "T04D3898:2b-30": "gzhan yang ji ltar bdag rang dbang ba ni ma",
    "T04D3898:2b-31": "yin te / rang dbang yod pa dag su zhig bdag la bdag tu sdug bsngal byed par 'gyur /",
    "T04D3898:2b-32": "ther zug tu yang yod pa ma yin te /",
    "T04D3898:2b-33": "nye ba nyid du bde ba dang sdug bsngal la",
    "T04D3898:2b-34": "stsogs pa'i rnam par 'gyur ba mthong ba'i phyir ro",
    "T04D3898:2b-35": "// byed pa po yang yod pa ma yin te /",
    "T04D3898:2b-36": "bdag nyid la bdag nyid sdug bsngal bar su zhig byed /",
    "T04D3898:2b-37": "byed pa med par yang yod pa ma yin te /",
    "T04D3898:2b-38": "las rnams byed par snang la gang yang ma byas",
    "T04D3898:2b-39": "pa'i 'bras bu byung ba yang gcig 'thad par 'gyur",
    "T04D3898:3a-0": "ram / bdag de rtag par yod pa @3a * //",
    "T04D3898:3a-1": "yang ma yin te /",
    "T04D3898:3a-2": "de ltar na skye ba phyi ma dang rga ba la sogs pa mi 'byung bar 'gyur na /",
    "T04D3898:3a-3": "de yang ci khyod kyis mthong ngam /",
    "T04D3898:3a-4": "bdag mi rtag par yang yod pa ma yin te /",
    "T04D3898:3a-5": "de lta na las rnams 'bras bu med pa dang /",
    "T04D3898:3a-6": "yang srid pa dang thar pa yang med par 'gyur ba dang /",
    "T04D3898:3a-7": "'bad mi dgos par thal bar 'gyur ro //",
    "T04D3898:3a-8": "de bas na bdag rtag pa zhes bya ba 'di",
    "T04D3898:3a-9": "dag thong shig /'di la dgos pa cung zad kyang",
    "T04D3898:3a-10": "med kyis ring du sring ngo //",
    "T04D3898:3a-11": "rnam pa 'di dag gis bdag med par bzlog pa dang /",
    "T04D3898:3a-12": "bram ze mchog gi rgyud kyis smras pa de ltar",
    "T04D3898:3a-13": "bdag rnam pa thams cad du med na khyod kyi",
    "T04D3898:3a-14": "sbyin pa la stsogs pa don med de /",
    "T04D3898:3a-15": "dper na shi ba'i lus la bde ba la sogs pa'i tshor ba med pa ltar /",
    "T04D3898:3a-16": "bdag med na sbyin pa la stsogs pa'i 'bras bu nam yang ga la 'gyur /",
    "T04D3898:3a-17": "'di la bshad pa /",
    "T04D3898:3a-18": "ci gzhan bzlog pas gzhan bzlog par 'gyur ro //",
    "T04D3898:3a-19": "bdag ni bdag 'og gi phung po 'gog par ni mi byed do //",
    "T04D3898:3a-20": "de bas na gang zag la bdag med pa'i phung",
    "T04D3898:3a-21": "po tsam rnam par gnas pas las kyi 'bras bu",
    "T04D3898:3a-22": "la stsogs pa 'byung ba 'di la sus 'gog /",
    "T04D3898:3a-23": "gang khyod kyis bdag de ni thag pa la sbrul",
    "T04D3898:3a-24": "med pa la sbrul du btags pa dang 'dra ba",
    "T04D3898:3a-25": "kho na'o // 'di ni gang zag la bdag med",
    "T04D3898:3a-26": "pa mdor bstan pas bram ze mchog gi 'dod pa",
    "T04D3898:3a-27": "kho na'o // bsal ba'o / //",
    "T04D3898:3a-28": "/ de ltar gzhan gyi 'dod pa'i lugs bsal nas /",
    "T04D3898:3a-29": "da ni rang gi sde pa dag gi 'dod pa yang bsal bar bya ste /",
    "T04D3898:3a-30": "de yang 'di pa phyi rol gyi dngos po rnams rdul phra rab tu yod pa dang /",
    "T04D3898:3a-31": "rdul phra rab rnams kyang bar dang bcas pa dang /",
    "T04D3898:3a-32": "bar med pa dang /",
    "T04D3898:3a-33": "bar med pa la ma 'byar bar yod par 'dod do zhes grag go //",
    "T04D3898:3a-34": "da ni 'dir de dpyad de ji ltar thag pa",
    "T04D3898:3a-35": "la sbrul du 'dzin pa 'khrul par shes pa ltar",
    "T04D3898:3a-36": "thag par 'dzin pa yang 'khrul pa kho na'o //",
    "T04D3898:3a-37": "ji ltar zhe na /",
    "T04D3898:3a-38": "'di ni thag pa ma yin te /",
    "T04D3898:3a-39": "nyis sgril yin pa'i phyir ro //",
    "T04D3898:3a-40": "nyis sgril yang ma yin te /",
    "T04D3898:3a-41": "rtsa 'dus pa yin pas so //",
    "T04D3898:3a-42": "rtsa 'dus pa'i rtsa yang med pa ste /",
    "T04D3898:3a-43": "rdul phra rab yin pas so //",
    "T04D3898:3a-44": "rdul phra rab dag yod dam med ce na /",
    "T04D3898:3a-45": "bshad pa /",
    "T04D3898:3a-46": "rdul phra rab dag med pa'o //",
    "T04D3898:3a-47": "ji ltar zhe na /",
    "T04D3898:3a-48": "phyogs cha dbye ba med pa ste /",
    "T04D3898:3b-0": "@3b shar la sogs pa phyogs cha tha dad pas",
    "T04D3898:3b-1": "rdul phra rab gcig pa nyid du yod par 'dod",
    "T04D3898:3b-2": "pa ma grub bo //",
    "T04D3898:3b-3": "gal te rdul phra rab dag la dbyer med do zhe na /",
    "T04D3898:3b-4": "de lta na rung gi phyogs bcu tsam na gnas pa'i rdul phra rab rnams kyi dbus na /",
    "T04D3898:3b-5": "rdul phra rab gcig gnas pa de cha gang gis",
    "T04D3898:3b-6": "nub phyogs na gnas pa'i rdul phra rab dang ldan",
    "T04D3898:3b-7": "pa'i cha de nyid kyis byang phyogs na gnas pa'i",
    "T04D3898:3b-8": "rdul phra rab rnams dang ldan pa yin nam /",
    "T04D3898:3b-9": "yang na cha gzhan gyis ldan pa yin /",
    "T04D3898:3b-10": "de la re zhig cha de nyid kyis ldan pa'o",
    "T04D3898:3b-11": "zhes zer na bdag nyid thams cad kyis sbyor ba",
    "T04D3898:3b-12": "yin pas thams cad rdul phra rab tu 'gyur ba",
    "T04D3898:3b-13": "yin te ; drug po dag ni go gcig na //",
    "T04D3898:3b-14": "gong bu rdul phran tsam du 'gyur //",
    "T04D3898:3b-15": "zhes bshad pa'i skyon 'di zlog shig / de ma",
    "T04D3898:3b-16": "bzlog na phyogs bcu'i dngos po kun dbus na gnas",
    "T04D3898:3b-17": "pa'i rdul phra rab kho na'i bdag nyid yin pas",
    "T04D3898:3b-18": "thams cad rdul phra rab tu 'gyur ro //",
    "T04D3898:3b-19": "cha gzhan gyis rdul phra rab rnams la sbyor ba yang ma yin te /",
    "T04D3898:3b-20": "cha shas med pa'i rdul phra rab rnams cha shas dang bcas par mi 'dod la /",
    "T04D3898:3b-21": "drug gis cig car sbyar bas na //",
    "T04D3898:3b-22": "phra rab rdul cha drug tu 'gyur //",
    "T04D3898:3b-23": "zhes bshad pa'i skyon 'di sol la /",
    "T04D3898:3b-24": "rdul phra rab gcig pa las ma nyams par gyis",
    "T04D3898:3b-25": "shig / de bas na rdul phra rab rnams dag",
    "T04D3898:3b-26": "ni gcig par yang med la /",
    "T04D3898:3b-27": "du mar yang med de /",
    "T04D3898:3b-28": "gcig pa nyid ma grub na de bzhin du bar dang bcas dang /",
    "T04D3898:3b-29": "bar med par 'byar ba dang /",
    "T04D3898:3b-30": "bar med par ma 'byar bar 'dod pa rnams thong",
    "T04D3898:3b-31": "shig / kho bos rdul phra rab rnams nyid rtsa",
    "T04D3898:3b-32": "ba nas bton zin gyis rang ngam gzhan gyi yang",
    "T04D3898:3b-33": "rung ba dag dngos po rnams phreng ba dang skud",
    "T04D3898:3b-34": "pa ltar yan lag can du yod par 'dod do",
    "T04D3898:3b-35": "zhes grag go // 'di la bshad pa /",
    "T04D3898:3b-36": "ci yan lag can dang yan lag gnyis tha dad dam /",
    "T04D3898:3b-37": "'on te gcig / de la tha dad par ni brjod par mi bya ste /",
    "T04D3898:3b-38": "yan lag rnams las yan lag can 'ga' yang ma dmigs te /",
    "T04D3898:3b-39": "phreng ba'i ri lu re re ba nyid dang skud",
    "T04D3898:3b-40": "pa nyis sgril dang spu re re las gzhan pa'i",
    "T04D3898:3b-41": "yan lag can rdzas gcig pa nyid sus mthong /",
    "T04D3898:3b-42": "gcig pa yang ma yin te /",
    "T04D3898:3b-43": "gcig na ni chos 'gal ba 'byung ste /",
    "T04D3898:3b-44": "gang gi thog ma'i cha dmar po la sogs pa yin pa de nyid kun dbus kyi cha dang /",
    "T04D3898:4a-0": "thog ma'i cha cig shos kyang @4a * //",
    "T04D3898:4a-1": "dmar po la sogs pa yin par thal bar 'gyur te gcig pa'i phyir ro //",
    "T04D3898:4a-2": "gal te dmar po la stsogs pa dang yan lag can gnyis mi gcig go zhe na /",
    "T04D3898:4a-3": "de ni ma yin te /",
    "T04D3898:4a-4": "grub pa dang gcig pas gcig pa nyid yin pa'i phyir ro //",
    "T04D3898:4a-5": "yang gang dag dngos po rnams skad cig ma ma yin zhing rtag par 'dod par grag go //",
    "T04D3898:4a-6": "'di la bshad pa /",
    "T04D3898:4a-7": "rtag pa de ni rim dang cig car gyis don byed par 'gal te /",
    "T04D3898:4a-8": "sngon la 'bras bu 'byung na ni rgyu la dgos pa med de /",
    "T04D3898:4a-9": "des ci zhig bya /",
    "T04D3898:4a-10": "gal te sngon la rgyu 'byung na ni rgyu'i nus",
    "T04D3898:4a-11": "pa rdzogs nas 'bras bu 'byung bas rgyus de la",
    "T04D3898:4a-12": "ci zhig phan / de bas na rim gyis mi byed do //",
    "T04D3898:4a-13": "cig car yang mi byed de /",
    "T04D3898:4a-14": "cig car byed na ni thams cad kyi rgyu dang",
    "T04D3898:4a-15": "byed pa po rtag pa de min par 'gyur te",
    "T04D3898:4a-16": "/ phyogs bcu'i sa bon thams cad dus gcig tu",
    "T04D3898:4a-17": "myu gur 'gyur ba la sogs pa'i skyon du thal",
    "T04D3898:4a-18": "/ bar 'gyur ro // skyon de rnams ni phal cher phyi rol pa la 'byung ba'o //",
    "T04D3898:4a-19": "'di ni chos bdag med pa sgrub pa rdul phra",
    "T04D3898:4a-20": "rab la stsogs pa bzlog pas bye brag tu smra",
    "T04D3898:4a-21": "ba dang / mdo sde pa dang /",
    "T04D3898:4a-22": "phyi rol pa'i 'dod pa bkag pa'o //",
    "T04D3898:4a-23": "yang 'dir rnam par rig pa tsam du smra ba",
    "T04D3898:4a-24": "rnams na ri bdag ni med pa rdul phra rab",
    "T04D3898:4a-25": "la sogs pa yang med cing /",
    "T04D3898:4a-26": "sems skad cig ma rgyun chags su 'byung ba dang /",
    "T04D3898:4a-27": "ye shes skad cig ma rgyun chags su 'byung ba ni yod do zhes rab tu smra'o //",
    "T04D3898:4a-28": "de la bshad kyis legs par nyon cig / re zhig skad cig ma nyid med pa ste /",
    "T04D3898:4a-29": "'das pa'i skad cig ma ni zhig pas med la /",
    "T04D3898:4a-30": "ma 'ongs pa ni ma grub pas med cing /",
    "T04D3898:4a-31": "de gnyis med pas 'bras bu'i skye ba da ltar gyi skad cig ma ga la yod /",
    "T04D3898:4a-32": "des na gang smras pa skad cig ma nyid ma grub bo //",
    "T04D3898:4a-33": "yang sems de'i rgyu'i sngon las byung ba'am /",
    "T04D3898:4a-34": "rgyu'i rting las byung bar rtog grang na /",
    "T04D3898:4a-35": "de ni kho bos bkag zin la /",
    "T04D3898:4a-36": "rgyu dang 'bras bu dus mnyam par rtog na ni rgyu des 'bras bu la ci zhig phan la /",
    "T04D3898:4a-37": "rva g-yas g-yon lta bu dus mnyam pa rnams kyi rgyur ni gang gzung 'bras bur ni gang gzung /",
    "T04D3898:4a-38": "de bas na dus mnyam par rtog pa spongs shig",
    "T04D3898:4a-39": "/ dus tha dad pa la skye bar 'dod pa'i",
    "T04D3898:4a-40": "skyon gzhan yang rtsod de /",
    "T04D3898:4a-41": "dus tha dad pa la skye bar 'dod na dus",
    "T04D3898:4b-0": "gzhan gyis bar @4b du chod pa la byung ba'am",
    "T04D3898:4b-1": "/ bar du ma chod pa la byung /",
    "T04D3898:4b-2": "dang po ltar na ni 'das pa kho na las skye bar 'gyur la /",
    "T04D3898:4b-3": "de yang rung ba ma yin zhing /",
    "T04D3898:4b-4": "de ni khyod nyid kyang 'dod pa ma yin te /",
    "T04D3898:4b-5": "'das pa ni med pa'o zhes mdo sde dag la khyod nyid kyis brjod pa'i phyir ro //",
    "T04D3898:4b-6": "gnyis pa ltar na yang mi rung ste ;",
    "T04D3898:4b-7": "bdag nyid thams cad kyis bar du ma chod na",
    "T04D3898:4b-8": "dus thams cad skad cig ma gcig gi nang du",
    "T04D3898:4b-9": "zhugs par 'gyur la de lta na bskal pa yang",
    "T04D3898:4b-10": "skad cig ma tsam nyid du thal bar 'gyur bas",
    "T04D3898:4b-11": "mi rung zhing skad cig ma la yang dus kyi",
    "T04D3898:4b-12": "cha shas yod par 'gyur ro //",
    "T04D3898:4b-13": "gzhan yang sems de yod pa skye 'am med pa skye /",
    "T04D3898:4b-14": "re zhig dang po ltar na ni mi rung ste /",
    "T04D3898:4b-15": "yod pa skye na myu gu las myu gu 'byung ba dang /",
    "T04D3898:4b-16": "bum pa las bum pa 'byung ba dang /",
    "T04D3898:4b-17": "sems las kyang sems gnyis pa la stsogs pa 'byung bar thal bar 'gyur ro //",
    "T04D3898:4b-18": "med pa skye na ni mo gsham gyi bu dang /",
    "T04D3898:4b-19": "ri bong gi rva yang skye bar thal bar 'gyur ro //",
    "T04D3898:4b-20": "sems rgyu med pa las skye na ni rdo dang",
    "T04D3898:4b-21": "bong pa la sogs pa la yang ci nas sems",
    "T04D3898:4b-22": "mi 'byung / dngos po rnams kyi rgyu la mi ltos pas nam mkha' las padma skye ba dang /",
    "T04D3898:4b-23": "bye ma las til mar 'byung bar yang 'gyur ra //",
    "T04D3898:4b-24": "rang dang gzhan gnyi ga las skye bar rtog na",
    "T04D3898:4b-25": "yang kho bos gong du gnyi ga bkag zin pas",
    "T04D3898:4b-26": "thong shig / yang rgyu gcig las zer na ni",
    "T04D3898:4b-27": "rgyu gcig gis 'bras bu gcig bskyed pa ma yin",
    "T04D3898:4b-28": "te / 'bras bu dag ni rgyu dang rkyen du",
    "T04D3898:4b-29": "ma la rag las par mngon sum du mthong ba'i",
    "T04D3898:4b-30": "te / phyir ro // gcig las du ma'o zhes zer na ni de yang mi 'thad de /",
    "T04D3898:4b-31": "rgyu dang 'bras bu rjes su mi mthun pa'o //",
    "T04D3898:4b-32": "ji ltar zhe na /",
    "T04D3898:4b-33": "rgyu gcig gis 'bras bu du ma dag bskyed pa",
    "T04D3898:4b-34": "ni rgyu la ltos nas 'bras bu dag mang la",
    "T04D3898:4b-35": "/ 'bras bu la ltos nas rgyu nyung zhing /",
    "T04D3898:4b-36": "gzhan yang rgyu gcig kho nas 'bras bu gcig kyang",
    "T04D3898:4b-37": "bskyed mi nus na du ma lta smos kyang ci",
    "T04D3898:4b-38": "dgos / du ma las she na /",
    "T04D3898:4b-39": "yang ma yin te /",
    "T04D3898:4b-40": "rgyu ni mang la /",
    "T04D3898:4b-41": "'bras bu ni gcig kho na yin pas rgyu dang rgyu can mi mthun pa'i phyir ro //",
    "T04D3898:4b-42": "rgyu du ma las 'bras bu du ma'o zhes zer na de yang ma yin te /",
    "T04D3898:4b-43": "da lta na rgyu gcig gis 'bras bu gcig bskyed ces gong du smra ba nyid dang 'dra la /",
    "T04D3898:4b-44": "de yang kho bos bkag zin to //",
    "T04D3898:5a-0": "mdor @5a * //",
    "T04D3898:5a-1": "na 'das pa las dang /",
    "T04D3898:5a-2": "dus mnyam pa las skye ba bkag pa nyid kyis 'di yang bkag zin to //",
    "T04D3898:5a-3": "ci snyed kyi rgyu tshogs kyang skye bar mi rung",
    "T04D3898:5a-4": "ba nyid du kho bos rnam par zin pas so",
    "T04D3898:5a-5": "// de'i phyir gang khyed 'dod pa'i sems de rgyu",
    "T04D3898:5a-6": "gang las kyang ji ltar yang mi skye ba kho",
    "T04D3898:5a-7": "// na'o // da ni sems de gcig yin nam /",
    "T04D3898:5a-8": "du ma yin pa yang dpyad de /",
    "T04D3898:5a-9": "gcig ni ma yin te /",
    "T04D3898:5a-10": "shes pa rnam pa dang bcas pa khyed dmigs pa",
    "T04D3898:5a-11": "rnams sems nyid kyi rnam pa dang bye brag khyad",
    "T04D3898:5a-12": "par zhes bya ba'i bar du 'dod la /",
    "T04D3898:5a-13": "dmigs pa ni gcig ma yin te /",
    "T04D3898:5a-14": "du ma yin pas na sems kyang du ma kho nar thal bar 'gyur te /",
    "T04D3898:5a-15": "bdag nyid gcig pa ni gcig la /",
    "T04D3898:5a-16": "gcig ni du ma yin par ga la 'gyur te /",
    "T04D3898:5a-17": "de ltar 'dod na khyed nyid kyang yan lag can",
    "T04D3898:5a-18": "gyis rdzas 'dod pa la skyon ma brjod cig /",
    "T04D3898:5a-19": "du ma yang ma yin te /",
    "T04D3898:5a-20": "rdzas du ma yin na ni rdul phra rab bstan pa'i skabs su sun phyung zin la ;",
    "T04D3898:5a-21": "skad cig ma du ma yin na ni de yang",
    "T04D3898:5a-22": "kho bos skad cig ma nyid legs par bkag zin",
    "T04D3898:5a-23": "to // de las ma gtogs pa'i dus la ni gang yang med do //",
    "T04D3898:5a-24": "de bas na khyed gang 'dod pa'i sems de gcig dang du mar kho bos bkag zin pa'o //",
    "T04D3898:5a-25": "shes pa rnam pa med pa dag sems rnam pa",
    "T04D3898:5a-26": "med pa tsam rig pas bems po las logs pa",
    "T04D3898:5a-27": "dpyad du med pa /",
    "T04D3898:5a-28": "brjod du med pa zhig yod do zhes 'dod pas de dpyad de /",
    "T04D3898:5a-29": "ci shes pa de mar me ltar gzugs can du yod dam /",
    "T04D3898:5a-30": "gzugs can ma yin pa bstan du med par yod /",
    "T04D3898:5a-31": "phyogs dang po ltar na ni ji ltar khyod nyid",
    "T04D3898:5a-32": "kyis mthong ba ltar bdag cag gzhan la yang ston",
    "T04D3898:5a-33": "cig / khyod la mngon sum du grub na bdag",
    "T04D3898:5a-34": "cag la yang mngon sum du grub par gyis shig",
    "T04D3898:5a-35": "/ gzhan du tshig tsam gyis ni kho bo cag",
    "T04D3898:5a-36": "ji ltar yid ches par 'gyur /",
    "T04D3898:5a-37": "tshig tsam gyis grub na ni /",
    "T04D3898:5a-38": "gzhan gyis 'dod pa'i bdag nyid kyang grub par 'gyur ro ;",
    "T04D3898:5a-39": "/ gzhan yang bram ze mchog gi rgyu dag la",
    "T04D3898:5a-40": "yang sun 'byin pa'i skyon bsnyad pa de nyid khyed",
    "T04D3898:5a-41": "la yang bsnyad par bya ba nyid du 'gyur la",
    "T04D3898:5a-42": "/ de ltar na khyed kyang bram ze mchog gi rgyu dang gcig gam bye brag tu 'gyur ram /",
    "T04D3898:5a-43": "phyogs gnyis pa ltar na ni brjod du med cing",
    "T04D3898:5b-0": "bstan du med pa @5b khyed nyid kyis ji ltar",
    "T04D3898:5b-1": "shes / bla ma dag gis bstan to zhe na /",
    "T04D3898:5b-2": "gang khyed nyid kyis brjod du med par 'dod na",
    "T04D3898:5b-3": "de khyed la ji ltar bla mas brjod par nus",
    "T04D3898:5b-4": "/ gzhan yang rang rig pa yod na rig par bya ba dang /",
    "T04D3898:5b-5": "rig pa po dang /",
    "T04D3898:5b-6": "rig pa gsum yod par 'gyur na /",
    "T04D3898:5b-7": "rig par bya ba dang /",
    "T04D3898:5b-8": "rig pa po khyed kyis ji ltar mi 'dod pa",
    "T04D3898:5b-9": "de ltar rig pa nyid kyang mi 'dod par gyis",
    "T04D3898:5b-10": "shig /'dra ba las gcig na gzhan 'dod la gzhan",
    "T04D3898:5b-11": "'dod na rang rig pa brjod du med pa dpyad",
    "T04D3898:5b-12": "pa dang bstan du med pa zhig yod par 'dod",
    "T04D3898:5b-13": "la / gzhan gyis 'dod pa'i bdag dang khyad par",
    "T04D3898:5b-14": "ci zhig yod pa mig rab tu phye la ltos",
    "T04D3898:5b-15": "shig / bdag dang mnyam par 'dod na ni rigs",
    "T04D3898:5b-16": "pa'i phung po gong du bstan pa nyid gdab par",
    "T04D3898:5b-17": "la / zad do // yang ye shes rgyun du",
    "T04D3898:5b-18": "byung ba yod pa nyid dpyad de ci 'das pa",
    "T04D3898:5b-19": "dang da ltar med pa'i ma 'ongs pa yod par",
    "T04D3898:5b-20": "la / zad do // thos sam / gang yang",
    "T04D3898:5b-21": "gnas gyur pa'i sems nyid med na de gnas gyur",
    "T04D3898:5b-22": "pa'i ye shes ji ltar yod par 'gyur /",
    "T04D3898:5b-23": "shes pa rnam pa dang bcas pa dag 'dod pa",
    "T04D3898:5b-24": "ltar dmigs pa rnam par dag pa dang ldan pa'i",
    "T04D3898:5b-25": "ye shes yod na nor pa thams cad spangs nas",
    "T04D3898:5b-26": "kyang gal te mtshan mar skyer zin na /",
    "T04D3898:5b-27": "de na nor pa yang dag ste //",
    "T04D3898:5b-28": "rab rib yongs su ma dag bzhin //",
    "T04D3898:5b-29": "zhes gsungs pa 'di yang legs par zlog shig /",
    "T04D3898:5b-30": "shes pa rnam pa med par smra ba dag gi",
    "T04D3898:5b-31": "ltar na ye shes bag chags ma lus pa dang",
    "T04D3898:5b-32": "bral ba rang rig pa tsam yod par 'dod na",
    "T04D3898:5b-33": "yang skyon gong du bstan pa las ma 'das pa",
    "T04D3898:5b-34": "de lta bu'i ye shes des dgos pa ni ci",
    "T04D3898:5b-35": "zhig yod / de med pas na ci zhig mnyam /",
    "T04D3898:5b-36": "de bas na dgos pa med pa rtog pa tsam",
    "T04D3898:5b-37": "'di dag rab tu spongs shig /'di ni rnam par",
    "T04D3898:5b-38": "rig pa tsam du 'dod pa dag gi mngon par",
    "T04D3898:5b-39": "zhen pa spang ba'i rim pa mdor bstan pa'o /",
    "T04D3898:5b-41": "// /'di theg pa chen po dbu ma pa dag la rnam par brtsad pa /",
    "T04D3898:5b-42": "gang ye shes nyid med par smra na gang khyed",
    "T04D3898:5b-43": "kyi mya ngan las 'das pa nyid ni gang zhig",
    "T04D3898:5b-44": "/ sems can gyi don dag ji ltar byed ce",
    "T04D3898:5b-45": "na / 'di la bshad pa /",
    "T04D3898:5b-46": "dper na til mar dang sdong bu dag yod kyi bar du mar me'i rgyun 'bar bar 'gyur la /",
    "T04D3898:5b-47": "sdong bu dang til mar de dag zad pa'i dus",
    "T04D3898:6a-0": "na mar me de'i rgyun kun du chad par @6a",
    "T04D3898:6a-1": "* // 'gyur la /",
    "T04D3898:6a-2": "de bzhin du sdong bu dang til mar lta bu'i ma rig pa zad pa na /",
    "T04D3898:6a-3": "rnam par shes pa mar me lta bu 'di rang",
    "T04D3898:6a-4": "gi ngang gis rgyun chad pa'i skra'i cha brgyar gshags",
    "T04D3898:6a-5": "pa'i tshad tsam med par rnam pa thams cad du",
    "T04D3898:6a-6": "kun nas rgyun chad par 'gyur ro //",
    "T04D3898:6a-7": "de bas na gnas gyur pa'i ye shes gang nas kyang byung ba med pa'o //",
    "T04D3898:6a-8": "de nas kun nas stong pa nyid gang yin pa de nyid mya ngan las 'das par gzung ngo //",
    "T04D3898:6a-9": "de ltar na chad par cis mi 'gyur bshad pa /",
    "T04D3898:6a-10": "dpe bshad kyis nyon cig / skyes bu zhig gis nam mkha' med do zhes brjod na /",
    "T04D3898:6a-11": "de chad par mos pa yin nam /",
    "T04D3898:6a-12": "de bzhin du kho bo yang nam mkha' dang 'dra",
    "T04D3898:6a-13": "ba'i sems ye nas med pa nyid med par ma",
    "T04D3898:6a-14": "shes pa dag la med do zhes 'gog gi /",
    "T04D3898:6a-15": "gang yod pa rnam par bcad nas med par byed pa ni /",
    "T04D3898:6a-16": "kho bo cag dbu ma pa ma yin pas chad par ji ltar 'gyur /",
    "T04D3898:6a-17": "gang sems can gyi don byed par ji ltar 'gyur",
    "T04D3898:6a-18": "zhes dris pa de yang bshad de sa bcu pa'i",
    "T04D3898:6a-19": "dbang phyug tu gyur pa rgyal ba'i thugs kyi sras",
    "T04D3898:6a-20": "smon lam thams cad la dbang thob pa des sems",
    "T04D3898:6a-21": "can gyi khams la bltas nas gang dag gis sems",
    "T04D3898:6a-22": "can thams cad kyi don nye bar sgrub pa ni",
    "T04D3898:6a-23": "chos kyi sku ma thob par mi nus so zhes",
    "T04D3898:6a-24": "bsams nas skad cig ma gcig gis chos kyi sku",
    "T04D3898:6a-25": "mngon sum du byed nas 'di lta bu'i smon lam",
    "T04D3898:6a-26": "byin gyis rlob ste /",
    "T04D3898:6a-27": "skad cig ma gang la bdag mngon par rdzogs par byang chub pa nas bzung ste /",
    "T04D3898:6a-28": "'khor ba yongs su drongs kyi bar du sems can",
    "T04D3898:6a-29": "rnams la skal ba ji lta ba bzhin du sku",
    "T04D3898:6a-30": "sna tshogs dang gsung sna tshogs dag rgyun mi 'chad",
    "T04D3898:6a-31": "par nam mkha'i khams kyi mthas klas par 'byung bar",
    "T04D3898:6a-32": "gyur cig / byang chub sems dpa' rnams la longs",
    "T04D3898:6a-33": "spyod rdzogs pa'i sku yid du 'ong ba 'byung bar",
    "T04D3898:6a-34": "gyur cig ces de lta bu'i smon lam byin gyis",
    "T04D3898:6a-35": "brlabs nas stong pa nyid ston ka'i nyi ma phyed",
    "T04D3898:6a-36": "kyi nam mkha'i dkyil lta bu mtshan rdul thams cad",
    "T04D3898:6a-37": "rab tu zhi ba'i bdag nyid du 'gyur te /",
    "T04D3898:6a-38": "de nyid la mya ngan las 'das par smra'o //",
    "T04D3898:6a-39": "gang yang ye shes dang stobs dang /",
    "T04D3898:6a-40": "dbang la sogs pa dang /",
    "T04D3898:6a-41": "rang rig pa la sogs pa bshad pa ni skrag",
    "T04D3898:6b-0": "par 'gyur ba spang ba'i phyir bstan @6b pa kho",
    "T04D3898:6b-1": "na yin no // de bas na smon lam la dbang ba'i smon lam gyi stobs dang /",
    "T04D3898:6b-2": "skal ba dang ldan pa'i 'gro ba'i dbang gis sku dang /",
    "T04D3898:6b-3": "gsung dang /",
    "T04D3898:6b-4": "cho 'phrul sna tshogs 'byung gi /",
    "T04D3898:6b-5": "dngos po nyid du cung zad tsam yang med pa kho na yin te /",
    "T04D3898:6b-6": "gal te dngos por yod na de'i tshe 'dus byas kyi bdag nyid thams cad pa dag dang /",
    "T04D3898:6b-7": "khyad par ci 'dra bar 'gyur /",
    "T04D3898:6b-8": "de bas na kha cig yid bzhin gyi nor bu dang /",
    "T04D3898:6b-9": "mkha' lding grub pa'i chos sdong lta bu'o zhes dper",
    "T04D3898:6b-10": "'dzin pa dag ni tshul thams cad pa'i dper mi",
    "T04D3898:6b-11": "rung ste / de dag ltar 'di dngos por gyur pa ni ma yin pa'i phyir ro //",
    "T04D3898:6b-12": "'dir yang smras pa /",
    "T04D3898:6b-13": "de ltar thams cad med pa yin /",
    "T04D3898:6b-14": "skye ba dang /",
    "T04D3898:6b-15": "gnas pa dang /",
    "T04D3898:6b-16": "'jig pa dag ji ltar blta bar bya /",
    "T04D3898:6b-17": "dris pa dang po nyid gang 'byung //",
    "T04D3898:6b-18": "smras pa /",
    "T04D3898:6b-19": "skye ba'o //",
    "T04D3898:6b-20": "bshad pa /",
    "T04D3898:6b-21": "gang gnas pa dang 'jig pa dang bral ba'i skye ba ji ltar 'byung /",
    "T04D3898:6b-22": "gal te gnas pa dang ;",
    "T04D3898:6b-23": "'jig pa dang bral ba'i skye ba 'dod na de'i",
    "T04D3898:6b-24": "tshe ri bong gi rva'i skye ba sus bzlog par",
    "T04D3898:6b-25": "'gyur / yang smras pa /",
    "T04D3898:6b-26": "dang po nyid du gnas pa 'byung ngo //",
    "T04D3898:6b-27": "bshad pa /",
    "T04D3898:6b-28": "skye ba dang 'jig pa dang bral ba'i gnas pa ji ltar 'byung /",
    "T04D3898:6b-29": "gal te skye ba dang 'jig pa dang bral ba'i gnas pa 'dod na ;",
    "T04D3898:6b-30": "de'i tshe dang po ma skyes pa yin la /",
    "T04D3898:6b-31": "gnyis pa ni skye ba ste /",
    "T04D3898:6b-32": "gsum pa ni 'jig pa yin pas gnas pa med pa kho na'o //",
    "T04D3898:6b-33": "yang smras pa /",
    "T04D3898:6b-34": "'jig pa'o //",
    "T04D3898:6b-35": "bshad pa /",
    "T04D3898:6b-36": "gal te skye ba dang gnas pa dang bral ba'i",
    "T04D3898:6b-37": "'jig pa 'dod na de'i tshe mo gsham gyi bu",
    "T04D3898:6b-38": "'jig par 'gyur ba sus bzlog par 'gyur /",
    "T04D3898:6b-39": "gal te skye ba dang gnas pa dang 'jig pa dag dus gcig kho nar yod do zhe na /",
    "T04D3898:6b-40": "bshad pa /",
    "T04D3898:6b-41": "ci mun pa dang snang ba dag go cig car kho nar yod dam /",
    "T04D3898:6b-42": "skye ba dang gnas pa dang /",
    "T04D3898:6b-43": "'jig pa dag phan tshun 'gal ba yin pas cig car ga la 'byung /",
    "T04D3898:6b-44": "de bas na skye ba dang gnas pa dang 'jig pa dag med pa kho na'o //",
    "T04D3898:6b-45": "'dir smras pa /",
    "T04D3898:6b-46": "de ltar thams cad med pa kho na bas sbyin",
    "T04D3898:6b-47": "pa la sogs pa spyod pa don med par 'gyur",
    "T04D3898:6b-48": "zhing / thob par bya ba byang chub ces bya ba yang med pa nyid yin par 'gyur la /",
    "T04D3898:7a-0": "des na rnam pa thams cad du rnam par gzhag pa @7a * //",
    "T04D3898:7a-1": "'khrug par 'gyur ro //",
    "T04D3898:7a-2": "'dir bshad pa /",
    "T04D3898:7a-3": "skyes bu 'ga' zhig gi mig mig ser gyi nad",
    "T04D3898:7a-4": "kyis btab nas des nam mkha' la skra shang 'dzings",
    "T04D3898:7a-5": "pa dang / bal gyi 'khor lo dang rab rib dag mthong la /",
    "T04D3898:7a-6": "skyes bu de yang mkhas pa'i rang bzhin can yin",
    "T04D3898:7a-7": "pas 'di snyam du bdag gis dmigs pa 'di dag",
    "T04D3898:7a-8": "yod pa ma yin te /",
    "T04D3898:7a-9": "mig nad kyis mig nyams pas 'di ltar snang ba'o",
    "T04D3898:7a-10": "snyam na ci skyes bu des log par rtog pa",
    "T04D3898:7a-11": "yin nam / skyes bu de log par snang ba'i",
    "T04D3898:7a-12": "mig nad de bsal ba la 'bad par mi byed",
    "T04D3898:7a-13": "yin nam / dam / de bzhin du med par",
    "T04D3898:7a-14": "snang ba'i rtog pa 'byung ba mig ser gyi nad",
    "T04D3898:7a-15": "lta bu'i log par rtog pa bsal nas /",
    "T04D3898:7a-16": "nad dang bral ba'i mig lta bu mtshan ma'i nad thams cad dang bral ba /",
    "T04D3898:7a-17": "nam mkha' ltar dngos po med pa'i dngos po'i bdag",
    "T04D3898:7a-18": "nyid du 'gyur ba 'di la nyes pa yod dam",
    "T04D3898:7a-19": "/ sgyu ma'i skyes bus sgyu ma'i skyes bu la sbyin pa byin pa la sogs pa dang ;",
    "T04D3898:7a-20": "des kyang byang chub ces bya ba thob pa ltar /",
    "T04D3898:7a-21": "bdag cag rnams kyang sbyin pa la sogs pa dang /",
    "T04D3898:7a-22": "de rnams kyi 'bras bu de ltar 'dod de /",
    "T04D3898:7a-23": "de bas na rnam par gzhag pa 'khrugs pa 'jig",
    "T04D3898:7a-24": "rten rgyang 'phen pa ltar bdag cag ni 'di mi",
    "T04D3898:7a-25": "smra'o // de bas na thog ma nyid du sngon",
    "T04D3898:7a-26": "nyid du 'das pa'i rigs pa dag gis brtags pa'i",
    "T04D3898:7a-27": "bdag med pa nyid du nges par bya zhing /",
    "T04D3898:7a-28": "chos tsam la gnas par bya'o //",
    "T04D3898:7a-29": "de nas phung po la sogs pa'i chos tsam gang",
    "T04D3898:7a-30": "yin pa de yang ji skad bshad pa'i rigs pas",
    "T04D3898:7a-31": "mi snang bar byas la /",
    "T04D3898:7a-32": "sems tsam nyid la gnas par bya'o //",
    "T04D3898:7a-33": "de bzhin du yang rigs pa'i tshogs rgya chen pos sems snang ba med par byas la /",
    "T04D3898:7a-34": "mtha' thams cad las rgal ba /",
    "T04D3898:7a-35": "mtshan ma'i rdul nye bar zhi ba /",
    "T04D3898:7a-36": "bdag dang sems can dang srog la sogs pa ma yin pa /",
    "T04D3898:7a-37": "rang rig pa'i rlabs med pa 'di lta bu la blta bar bya ste /",
    "T04D3898:7a-38": "dper na skyes bu ji srid du mig sman lan",
    "T04D3898:7a-39": "mang du bstan pa de srid du mig gi nad",
    "T04D3898:7a-40": "nyams par 'gyur ro //",
    "T04D3898:7a-41": "de bzhin du ji srid du med par rtog pa",
    "T04D3898:7a-42": "de srid du rtog pa'i nad nyams par yang 'gyur",
    "T04D3898:7a-43": "la / ring zhig na med do zhes rtog pa nyid kyang spong bar 'gyur ro //",
    "T04D3898:7a-44": "de dang mthun pa nyid du /",
    "T04D3898:7b-0": "gang tshe gang zhig med do zhes @7b brtags pa'i",
    "T04D3898:7b-1": "dngos po mi dmigs pa de'i tshe cung zad med",
    "T04D3898:7b-2": "do zhes rtog pa nyid kyang spong par 'gyur zhes",
    "T04D3898:7b-3": "bshad do // de bas na bag yod par ji",
    "T04D3898:7b-4": "skad du bshad pa'i chos rnams rab tu rtogs par",
    "T04D3898:7b-5": "'gyur bar bya ba'i phyir nan tan gyis rtag tu",
    "T04D3898:7b-6": "brtson par gyis shig /'di ltar nye bar bstan pa",
    "T04D3898:7b-7": "bshad do // gnang nas / bsdu ba'i tshigs su bcad pa 'di dag gsungs te /",
    "T04D3898:7b-8": "bdag tu 'dzin pa bzlog pa'i phyir //",
    "T04D3898:7b-9": "phung po khams sogs bstan pa ste //",
    "T04D3898:7b-10": "sems tsam la ni rnam gnas nas //",
    "T04D3898:7b-11": "skal chen rnams kyis de yang gzhom //",
    "T04D3898:7b-12": "'di dag thams cad sems tsam zhes //",
    "T04D3898:7b-13": "thub pa yis ni gang gsungs pa ;",
    "T04D3898:7b-14": "/ byis rnams skrag pa spang phyir te //",
    "T04D3898:7b-15": "de ni de nyid ma yin no //",
    "T04D3898:7b-16": "zhes 'di dag kyang slob ma'i tshogs la sgrogs so //",
    "T04D3898:7b-17": "lta ba tha dad pa rnam par phye ba mdor bsdus pa /",
    "T04D3898:7b-18": "slob dpon dbu ma'i seng ge'i zhal snga nas kyis mdzad pa rdzogs so /",
    "T04D3898:7b-20": "// /'di ni pandi ta chen po dbu ma'i seng ge",
    "T04D3898:7b-21": "zhes bya bas rtsod pa chen po'i dus su ji",
    "T04D3898:7b-22": "skad bshad pa rnams mkhas pa dag gis bzung ste",
    "T04D3898:7b-23": "/ gcig nas gcig tu bshad pa gtam gyi man",
    "T04D3898:7b-24": "ngag ces bya bar grags pa la slad kyis gzhung",
    "T04D3898:7b-25": "/ du bkod pa'o // gcig nas gcig tu 'byung ba /",
    "T04D3898:7b-26": "mngon par brtson pa'i dge bsnyen ta ro shr'i mi tras byas pa /",
    "T04D3898:7b-27": "rgya gar gyi mkhan po ta ro shr'i mi tra nyid dang /"
}