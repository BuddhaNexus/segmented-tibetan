{
    "T02TD2614E:85b-0": "@85b # // rgya gar skad du /",
    "T02TD2614E:85b-1": "n'a ma sam g'i ti s'a dha n'am /",
    "T02TD2614E:85b-2": "bod skad du /",
    "T02TD2614E:85b-3": "mtshan yang dag par brjod pa sgrub pa'i thabs //",
    "T02TD2614E:85b-4": "ngag gi dbang phyug la phyag 'tshal lo //",
    "T02TD2614E:85b-5": "dang por re zhig sgrub pa pos sngar langs te /",
    "T02TD2614E:85b-6": "kha la sogs pa dag par byas la /",
    "T02TD2614E:85b-7": "bsam gtan gyi khang par rab tu zhugs te /",
    "T02TD2614E:85b-8": "bde ba'i stan la nye bar gnas nas /",
    "T02TD2614E:85b-9": "snying gar padma dang zla ba la dmar zhing dkar pa'i mum bsgom par bya'o //",
    "T02TD2614E:85b-10": "de nas 'od zer gyi tshogs lcags kyu'i rnam pa can gyis bkug pa'i bcom ldan 'das 'od 'byung ba'i mdog dang zhal dang phyag mtshan dang gdan dang nye bar ldan pa mdun du rnam par bsgom ste /",
    "T02TD2614E:85b-11": "yid kyi rang bzhin gyi me tog dang bdug pa la sogs pas yang dag par mchod la /",
    "T02TD2614E:85b-12": "de'i mdun du sdig pa bshags pa la sogs pa bya zhing //",
    "T02TD2614E:85b-13": "byams pa la sogs pa tshangs pa'i gnas bzhi bsgoms nas chos thams cad stong pa nyid mngon du byas te /",
    "T02TD2614E:85b-14": "aom sh'un+ya dzny'a na badzra sva bh'a ba a'atma ko&amp; ham /",
    "T02TD2614E:85b-15": "zhes bya ba'i sngags kyis byin gyis brlab par bya'o //",
    "T02TD2614E:85b-16": "de nas nam mkha' la h'um las byung ba'i rdo rje rtse lnga pa sa bon dang bcas pa rnam par bsgoms la /",
    "T02TD2614E:85b-17": "de'i 'od zer gyis ji lta ba'i sbyor bas /",
    "T02TD2614E:85b-18": "rdo rje'i rab dang rdo rje'i gur dang sa 'og kun rdo rje'i sa gzhir dmigs la /",
    "T02TD2614E:85b-19": "rdo rje yang 'od zer du kun nas rdo rje'i ra ba las phyi rol du phyogs bcing ba la sogs pa'i gzugs kyis nye bar gnas par blta'o //",
    "T02TD2614E:85b-20": "de'i rjes su rdo rje'i nang du hr'i: dmar po yongs su gyur pa las padma'o //",
    "T02TD2614E:85b-21": "padma'i steng du aa las zla ba'i dkyil 'khor ro //",
    "T02TD2614E:85b-22": "de'i steng du dmar zhing dkar ba'i mum las sangs rgyas mang po spro ba dang bsdu ba'i rnam par bsgoms la /",
    "T02TD2614E:85b-23": "de yongs su gyur pa las rje btsun 'jam pa'i dbyangs dmar zhing dkar ba padma dang zla ba'i steng na rdo rje'i skyil krung gis bzhugs pa /",
    "T02TD2614E:86a-0": "zhal dang po dmar po @86a * //",
    "T02TD2614E:86a-1": "g-yas sngon po g-yon dkar po zhes bya ba'i zhal gsum pa bsgom par bya'o //",
    "T02TD2614E:86a-2": "phyag bzhi ji lta ba'i sbyor bas shes rab kyi bu sti dang /",
    "T02TD2614E:86a-3": "ral gri dang /",
    "T02TD2614E:86a-4": "gzhu dang /",
    "T02TD2614E:86a-5": "mda' dang ldan pa'o //",
    "T02TD2614E:86a-6": "rdo rje'i dbu rgyan can /",
    "T02TD2614E:86a-7": "mtshan sum cu rtsa gnyis dang dpe byad bzang po brgyang cus rnam par mdzes pa /",
    "T02TD2614E:86a-8": "gzhon nu'i rgyan gyis brgyan pa'i bdag nyid du bsams la /",
    "T02TD2614E:86a-9": "snying gar padma dang zla ba'i steng du rdo rje sems dpa' dkar po sems dpa'i skyil mo krung gis bzhugs pa /",
    "T02TD2614E:86a-10": "g-yon pa dril bu dku la brten cing 'chang ba /",
    "T02TD2614E:86a-11": "g-yas na rang gi snying gar 'degs par byed pa'i sbyor bas rdo rje 'chang ba'o //",
    "T02TD2614E:86a-12": "de bzhin du smin mtshams su rin chen rdo rje sems ma phyag gnyis kyis spyi bor mi tog gi phreng ba bcing zhing gnas pa'o //",
    "T02TD2614E:86a-13": "mgrin par padma rdo rje dmar zhing dkar ba /",
    "T02TD2614E:86a-14": "g-yon pa padma'i sdong bu 'gying bag dang bcas pa bzung ba /",
    "T02TD2614E:86a-15": "g-yas pa de'i 'dab mkha' byed cing sngon bzhin du nye bar gnas pa'o //",
    "T02TD2614E:86a-16": "spyi bor las kyi rdo rje mdog ljang gu rdo rje rtse gsum pa dang ldan pa'i phyag gnyis bdag nyid kyi spyi bor 'chang ba de kho na bzhin du nye bar gnas pa bsgom par bya'o //",
    "T02TD2614E:86a-17": "aom badzra aam ku sha dza:/",
    "T02TD2614E:86a-18": "aom badzra p'a sha h'um /",
    "T02TD2614E:86a-19": "aom badzra spo ta pam /",
    "T02TD2614E:86a-20": "aom bdzra a'a bi sha ho:/",
    "T02TD2614E:86a-21": "zhes bya ba'i sngags kyis padma dang zla ba'i steng du go rims ji lta bar ye shes kyi 'khor lo dgug pa dang /",
    "T02TD2614E:86a-22": "gzugs pa dang /",
    "T02TD2614E:86a-23": "bcing ba dang /",
    "T02TD2614E:86a-24": "dbang du bya'o //",
    "T02TD2614E:86a-25": "rdo rje'i khu tshur gnyis bcings te sdigs mdzub dang mthe'u chung lcags sgrog tu byas shing sprad pa bkan te rang gi kha ru nye bar gzhag pa ni rdo rje 'khor lo'i phyag rgya ste /",
    "T02TD2614E:86a-26": "aargha dang /",
    "T02TD2614E:86a-27": "zhal bsil dang /",
    "T02TD2614E:86a-28": "me tog dang /",
    "T02TD2614E:86a-29": "bdug spos la sogs pas yang dag par mchod la skad cig gis rang gi lus la gzhug par bya'o //",
    "T02TD2614E:86a-30": "de'i rjes su de bzhin gshegs pa thams cad kyis bdag la dbang bskur bsngon du 'gro bas mi bskyod pa'i bdag nyid kyi rnam pas dbu brgyan par bsams la /",
    "T02TD2614E:86a-31": "aom sarba dharm'a:aa bh'a ba sva bh'a ba bi shuddhi /",
    "T02TD2614E:86a-32": "badzra aa a'a aam aa:/",
    "T02TD2614E:86a-33": "pra kri ti pa ri shuddha sarba dharma:ya du ta /",
    "T02TD2614E:86a-34": "sarba ta th'a ga ta dzny'a na k'a ya manydzu shr'i pa ri shuddhi te /",
    "T02TD2614E:86b-0": "mu pa da ye @86b ti aa a'a /",
    "T02TD2614E:86b-1": "sarba ta th'a ga ta hri da ya ha ra ha ra /",
    "T02TD2614E:86b-2": "aom h'um hr'i:bha ga b'a na dzny'a na m'u rti b'a g'i shva ra ma h'a wa tsa sarba dha rm'a ga ga na /",
    "T02TD2614E:86b-3": "aa ma la su pa ri shuddha dharmma dh'a tu dzny'a na ga rbha a'a:/",
    "T02TD2614E:86b-4": "zhes bya ba'i sngags kyis dang po dang rab dang tha mar byin gyis brlabs pa sngon du 'gro bas rje btsun gyi mtshan yang par brjod pa sngon du 'gro bas nyi ma re re zhing so so'i thun mtshams su lan gsum mam gcig tu skyil krung ma bshig pas mnyam par gzhag pas bklag par bya'o //",
    "T02TD2614E:86b-5": "de ltar ji srid sgrub pa'i mtshan na ma mthong gi bar du bklag par bya'o //",
    "T02TD2614E:86b-6": "de'i rjes su rgyud ji lta ba bzhin du dngos grub kyi thabs la rjes su gnas par bya'o //",
    "T02TD2614E:86b-7": "mtshan yang dag par brjod pa'i sgrub thabs /",
    "T02TD2614E:86b-8": "slob dpon mi g-yo seng ges mdzad pa rdzogs so /",
    "T02TD2614E:86b-10": "// / mar pa do pas bsgyur ba'o//"
}