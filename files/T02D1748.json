{
    "T02D1748:118b-0": "@118b # // rgya gar skad du /",
    "T02D1748:118b-1": "mri tya th'a nya no pa de sha / bod skad du /",
    "T02D1748:118b-2": "'chi ba bslu ba'i man dag / bcom ldan 'das 'phags pa 'jam dpal la phyag 'tshal lo//",
    "T02D1748:119a-0": "@119a * // bcom ldan stug po bkod pa nyid du don dam thugs chud cing //",
    "T02D1748:119a-1": "dga' ldan skye bo'i don mdzad phyir ni dam pa tog dkar gyur //",
    "T02D1748:119a-2": "de nas 'dir ni 'gro ba'i don du sh'akya'i tog gyur gang //",
    "T02D1748:119a-3": "'chi bdag las rgyal sgyu ma kun ston de ni",
    "T02D1748:119a-4": "rgyal gyur cig / rga dang 'chi ba med pa",
    "T02D1748:119a-5": "brnyes // rga shi med par mdzad pa las //",
    "T02D1748:119a-6": "rga shi med pa thob pa'i phyir //",
    "T02D1748:119a-7": "rdzogs sangs rgyas la gus par 'dud //",
    "T02D1748:119a-8": "blo dman rnams kyis rtogs dka' zhing //",
    "T02D1748:119a-9": "g-yo ba'i sems la dka' ba yi //",
    "T02D1748:119a-10": "'chi bdag slu ba 'chi ltas bcas //",
    "T02D1748:119a-11": "bstan bcos dang 'brel bshad par bya //",
    "T02D1748:119a-12": "'chi bdag rnam kun slu ba ni //",
    "T02D1748:119a-13": "grol ba nyid la rigs pa yin //",
    "T02D1748:119a-14": "ma grol ba ni thams cad kyi //",
    "T02D1748:119a-15": "cung zad dus su bsring ba yin //",
    "T02D1748:119a-16": "tshe dang dbang po rnams dang sems //",
    "T02D1748:119a-17": "'gag pa 'chi ba'i mtshan nyid yin //",
    "T02D1748:119a-18": "thabs kyis yun ring 'tsho ba ni /",
    "T02D1748:119a-19": "'chi ba bslu ba zhes bshad do //",
    "T02D1748:119a-20": "chos spyod dbang po thul ba ni //",
    "T02D1748:119a-21": "'khor ba ru ni ji srid 'tsho //",
    "T02D1748:119a-22": "de srid bsod nams la sogs tshogs //",
    "T02D1748:119a-23": "byang chub sgrub byed rab tu skye //",
    "T02D1748:119a-24": "'khor bar srog las gces pa ni //",
    "T02D1748:119a-25": "ci yang yod par ma mthong ste //",
    "T02D1748:119a-26": "de bas myur du thabs mang pos //",
    "T02D1748:119a-27": "'chi ba bslu ba kun du spyod //",
    "T02D1748:119a-28": "gang phyir rigs par thabs sbyar ba //",
    "T02D1748:119a-29": "dka' ba cung zad yod ma yin //",
    "T02D1748:119a-30": "nor bu sngags dang sman rnams kyi //",
    "T02D1748:119a-31": "mthu ni thams cad 'dod pa yin //",
    "T02D1748:119a-32": "'chi ba'i mtshan nyid las ring nas //",
    "T02D1748:119a-33": "shes par byas nas rigs pas bcos spyi bor thog ni 'bab pa la //",
    "T02D1748:119a-34": "rab tu mkhas kyang ci byar yod //",
    "T02D1748:119a-35": "phyi dang nang gi dbye ba yi //",
    "T02D1748:119a-36": "'chi ba'i mtshan nyid rnam pa gnyis //",
    "T02D1748:119a-37": "gang gis 'chi bar 'gyur ba ni //",
    "T02D1748:119a-38": "shes 'gyur brtson pas de shes bya //",
    "T02D1748:119a-39": "gal te 'ga' zhig 'chi ba yi //",
    "T02D1748:119a-40": "mtshan nyid shes par 'dod gyur na //",
    "T02D1748:119a-41": "der ni bder gnas lus las ni //",
    "T02D1748:119a-42": "shes bya gzhan du yid gnyis 'gyur //",
    "T02D1748:119a-43": "khams mi snyoms dang 'dod chags dang //",
    "T02D1748:119a-44": "rab rib la sogs dbang gyur dang //",
    "T02D1748:119a-45": "'jigs dang mya ngan sogs pa'i rgyus //",
    "T02D1748:119a-46": "gang phyir gzhan du so sor snang //",
    "T02D1748:119a-47": "lha dang 'byung ba gnyis ka ni //",
    "T02D1748:119b-0": "@119b 'khrugs pas 'chi ba'i mtshan nyid gsum //",
    "T02D1748:119b-1": "'thob las 'chi ltas byung gyur pa'i //",
    "T02D1748:119b-2": "dbye ba de bas shes par bya //",
    "T02D1748:119b-3": "phyi dang nang gi dbye ba yis //",
    "T02D1748:119b-4": "lha 'khrugs pa ni gnyis su 'dod //",
    "T02D1748:119b-5": "de bzhin 'byung ba 'khrugs pa ni //",
    "T02D1748:119b-6": "rnam pa gnyis su brtag par bya //",
    "T02D1748:119b-7": "lha rnams kun 'khrugs las 'chi ba //",
    "T02D1748:119b-8": "lha las gyur pa yin par bshad //",
    "T02D1748:119b-9": "lha 'khrugs pa las mu ge sogs //",
    "T02D1748:119b-10": "thog babs la sogs mtshan nyid yin //",
    "T02D1748:119b-11": "'byung ba 'khrugs pas 'chi ba ni //",
    "T02D1748:119b-12": "'byung ba las gyur zhes bya bshad //",
    "T02D1748:119b-13": "'byung ba 'khrugs pas mkhris sogs dang //",
    "T02D1748:119b-14": "me dang chu sogs 'tshe ba yin //",
    "T02D1748:119b-15": "gnyi ga 'khrugs pas 'chi ba dang //",
    "T02D1748:119b-16": "gnyi ga las gyur pa zhes bshad //",
    "T02D1748:119b-17": "gnyis ka 'khrugs pas thog 'bab sogs //",
    "T02D1748:119b-18": "mkhris pa bad kan sogs gnod pa'o //",
    "T02D1748:119b-19": "'chi ltas rnams ni mtha' yas phyir //",
    "T02D1748:119b-20": "cig car 'byung bar mi 'dod pa ;",
    "T02D1748:119b-21": "/ kun la'ang rim gyis ma yin gyis //",
    "T02D1748:119b-22": "'on kyang gcig sogs grangs kyis so //",
    "T02D1748:119b-23": "gang du mtshan nyid mthong gyur kyang //",
    "T02D1748:119b-24": "la lar 'chi bar mi 'gyur snang //",
    "T02D1748:119b-25": "'khrul med der ni chos la sogs //",
    "T02D1748:119b-26": "gnod pa'i bar chod yin par brtag / gang du mtshan nyid ma mthong bar ;",
    "T02D1748:119b-27": "/ la lar 'chi ba snang gyur pa //",
    "T02D1748:119b-28": "der ni nges med par nges kyi //",
    "T02D1748:119b-29": "mtshan nyid med pa nyid ma yin //",
    "T02D1748:119b-30": "'chi ba thag ring nas des byed //",
    "T02D1748:119b-31": "grags pa chen po nyid du gyur //",
    "T02D1748:119b-32": "ci nus par ni yongs gtong dang //",
    "T02D1748:119b-33": "gso ba'i thabs la'ang 'jug par byed //",
    "T02D1748:119b-34": "rtag tu mnyam par bzhag gyur pas ;",
    "T02D1748:119b-35": "/ de ltar rtse gcig yid du bya //",
    "T02D1748:119b-36": "dang po re zhig phyi yi ni //",
    "T02D1748:119b-37": "mtshan nyid nye bar brtag par bya //",
    "T02D1748:119b-38": "mtshan nyid kyis ni yongs nges pa'i //",
    "T02D1748:119b-39": "dus ni rnam pa gnyis su 'dod //",
    "T02D1748:119b-40": "de yang nges dang ma nges pa //",
    "T02D1748:119b-41": "zhes bya 'bad de shes par bya //",
    "T02D1748:119b-42": "'pho ba dang ni bco lnga sogs //",
    "T02D1748:119b-43": "nad pa la sogs skad cig bdag / dus ni nges pa zhes bshad de //",
    "T02D1748:119b-44": "go bzlog pa las ma nges pa'o //",
    "T02D1748:119b-45": "'gram pa'i mtshams ni rab g-yon //",
    "T02D1748:119b-46": "'che bar rab tu ston pa yin //",
    "T02D1748:119b-47": "rlung dang grang sogs phrad pa las //",
    "T02D1748:120a-0": "mtshan nyid 'di las gzhan du brtag / dbyar zla 'bring po karka'i @120a * //",
    "T02D1748:120a-1": "khyim ;",
    "T02D1748:120a-2": "/ dgun zla 'bring po chu srin 'dod //",
    "T02D1748:120a-3": "karka ta dang chu srin la'ang //",
    "T02D1748:120a-4": "'chi ba'i mtshan nyid 'byung ba yin //",
    "T02D1748:120a-5": "dbyar zla 'bring po 'pho ba'i zhag / nyi ma phyed la rkang pa'i tshad //",
    "T02D1748:120a-6": "byang du bltas te gnas pa yi //",
    "T02D1748:120a-7": "grib ma rang gi rang bzhin yin //",
    "T02D1748:120a-8": "dgun zla 'brang po 'pho ba'i zhag / de nyid rkang tshad bdun du 'gyur //",
    "T02D1748:120a-9": "sprin med nam mkhar nyin phyed na //",
    "T02D1748:120a-10": "gri ba ma dag ni brtag par bya //",
    "T02D1748:120a-11": "zla ba re re rkang re 'phel //",
    "T02D1748:120a-12": "zla ba re zhing rkang re 'grib //",
    "T02D1748:120a-13": "'di las gzhan du 'gyur na ni //",
    "T02D1748:120a-14": "'chi ba'i dogs pa rab tu bskyed //",
    "T02D1748:120a-15": "dbyar zla 'bring nas chu srin par //",
    "T02D1748:120a-16": "rkang pa re re 'phel ba yin //",
    "T02D1748:120a-17": "chu srin nas ni karka'i bar //",
    "T02D1748:120a-18": "rkang pa re re 'grib par 'gyur //",
    "T02D1748:120a-19": "dbyar zla 'bring nas rim gyis 'phel //",
    "T02D1748:120a-20": "de bzhin dgun zla 'bring rim 'grib //",
    "T02D1748:120a-21": "grib ma'i 'gyur ba mthong nas ni //",
    "T02D1748:120a-22": "zla ba gcig na 'chi bar nges //",
    "T02D1748:120a-23": "'grib pa'i dus su 'phel ba dang //",
    "T02D1748:120a-24": "gal te 'phel ba'i dus su 'grib //",
    "T02D1748:120a-25": "dus de nyid nas brtsams nas ni //",
    "T02D1748:120a-26": "zla ba gcig na 'chi bar nges //",
    "T02D1748:120a-27": "'phel ba'i dus su rab 'phel na //",
    "T02D1748:120a-28": "sna tshogs nad kyis gtses par 'gyur //",
    "T02D1748:120a-29": "'grib pa'i dus su 'ang rab 'grib na //",
    "T02D1748:120a-30": "'chi ba nyid du the tshom med //",
    "T02D1748:120a-31": "dbyar zla dgun zla 'bring gi mthar //",
    "T02D1748:120a-32": "dang po karka ta dang nya'i //",
    "T02D1748:120a-33": "nyi ma drug drug gang yin 'dir //",
    "T02D1748:120a-34": "dus dang dus min nges par brtag / dbyar zla 'bring sogs nyin zhag dus //",
    "T02D1748:120a-35": "dbyar zla tha chungs sogs bzang ngan //",
    "T02D1748:120a-36": "dgun zla 'bring po'i zhag lhag la'ang //",
    "T02D1748:120a-37": "dgun zla tha chungs sogs bzang ngan //",
    "T02D1748:120a-38": "rkang mthil dag tu phug snyam dang //",
    "T02D1748:120a-39": "gang tshe lte ba phug snyam gyur //",
    "T02D1748:120a-40": "nyin zhag gsum gyi 'og tu ni //",
    "T02D1748:120a-41": "'chi ba nyid du 'gyur ba yin //",
    "T02D1748:120a-42": "rkang pa dag ni mthil phug nas //",
    "T02D1748:120a-43": "gal te mig kyang phug snyam na //",
    "T02D1748:120a-44": "de tshe zla ba gsum gyi ni //",
    "T02D1748:120a-45": "rjes la gshin rje'i khyim du 'gro //",
    "T02D1748:120a-46": "gal te rkang mthil gnyis phug nas //",
    "T02D1748:120a-47": "sna rtse'i bar du phug snyam na //",
    "T02D1748:120a-48": "de tshe nges par zhag gsum nas //",
    "T02D1748:120a-49": "gcig tu 'chi bar 'gyur ba yin //",
    "T02D1748:120a-50": "bshad dang gci ba'i dus dag tu //",
    "T02D1748:120b-0": "dus mtshungs sbrid pa byung @120b gyur na //",
    "T02D1748:120b-1": "dus ni de nyid nas bzung ste //",
    "T02D1748:120b-2": "de ni lo gcig dag na 'chi //",
    "T02D1748:120b-3": "ltag khung dag tu phug snyam na //",
    "T02D1748:120b-4": "zhag lnga nas ni 'chi bar 'gyur //",
    "T02D1748:120b-5": "mig gi sa lce rtse ma mthong na //",
    "T02D1748:120b-6": "zhag gsum na ni 'chi bar 'gyur //",
    "T02D1748:120b-7": "sna rtse rgyun du 'bigs snyam na //",
    "T02D1748:120b-8": "zla ba bzhin 'chi bar 'gyur //",
    "T02D1748:120b-9": "mdzod spu'i gnas su phug snyam na //",
    "T02D1748:120b-10": "nges par 'phral du 'chi bar 'gyur //",
    "T02D1748:120b-11": "gang tshe g-yas dang g-yon par ni //",
    "T02D1748:120b-12": "dus mtshungs par ni zug 'gyur ba //",
    "T02D1748:120b-13": "de tshe zla ba gcig na 'chi //",
    "T02D1748:120b-14": "de bas bsod nams dag ni bsag / mtshan ni gnyi ga sbyor ba na //",
    "T02D1748:120b-15": "bar dang tha mar sbrid pa dang //",
    "T02D1748:120b-16": "mnyam par 'byung 'gyur de yi tshe //",
    "T02D1748:120b-17": "zla ba lnga na 'chi bar 'gyur //",
    "T02D1748:120b-18": "lag pa rkang pa nyid dag gi / mthe'u chung dag gi tshigs rnams ni //",
    "T02D1748:120b-19": "bzhi po dus gcig zug snyam pa //",
    "T02D1748:120b-20": "de ni zla ba gcig na 'chi //",
    "T02D1748:120b-21": "gang tshe snying ga lkog ma yi //",
    "T02D1748:120b-22": "bar du dus mtshungs par zug 'gyur //",
    "T02D1748:120b-23": "gal te chos la mi brten na //",
    "T02D1748:120b-24": "zla ba phyed dang gnyis na 'chi //",
    "T02D1748:120b-25": "gal te mthil gsum yang dag yang //",
    "T02D1748:120b-26": "dus mtshungs par ni zug 'gyur na //",
    "T02D1748:120b-27": "gal te brgya byin mtshungs pa yang //",
    "T02D1748:120b-28": "zhag gsum na ni 'chi bar 'gyur //",
    "T02D1748:120b-29": "gang gis mig ni g-yon pa yi //",
    "T02D1748:120b-30": "gzugs ni me long la ma mthong //",
    "T02D1748:120b-31": "gal te 'chos par mi byed na //",
    "T02D1748:120b-32": "zhag bdun na ni nges par 'chi //",
    "T02D1748:120b-33": "'khrig spyod tshe na dril bu yi //",
    "T02D1748:120b-34": "sgra ni rna ba dag gis thos //",
    "T02D1748:120b-35": "gal te tshangs pa dang mnyam pa'ang //",
    "T02D1748:120b-36": "de tshe zla ba gsum gyis 'chi //",
    "T02D1748:120b-37": "yar ngo yi ni tshes gcig la //",
    "T02D1748:120b-38": "gal te khu ba nag por mthong //",
    "T02D1748:120b-39": "de tshe zla ba drug na 'chi //",
    "T02D1748:120b-40": "dmar pos nad kyis 'debs par ston //",
    "T02D1748:120b-41": "sna rtse dang ni smin ma'i bar //",
    "T02D1748:120b-42": "spyi bo'i rtse mor so sor ni //",
    "T02D1748:120b-43": "zug 'gyur gal te zlog mi byed //",
    "T02D1748:120b-44": "de tshe 'phral du 'chi bar 'gyur //",
    "T02D1748:120b-45": "rkang pa'i mthe'u nas brtsams nas //",
    "T02D1748:120b-46": "lte ba yin mthar thug par //",
    "T02D1748:120b-47": "zug cing tsha bar bcas 'gyur te //",
    "T02D1748:120b-48": "zla ba drug na nges par 'chi //",
    "T02D1748:120b-49": "rkang pa'i mthe bo nas snying ga / lkog ma'am",
    "T02D1748:120b-50": "yang na mgo mthar zug / rim bzhin zla phyed",
    "T02D1748:120b-51": "zla ba gsum // nyin zhag gcig gis 'chi bar 'gyur //",
    "T02D1748:121a-0": "sna @121a * //",
    "T02D1748:121a-1": "rtse'i sha ni lhod gyur na //",
    "T02D1748:121a-2": "zhag bdun na ni 'chi bar 'gyur //",
    "T02D1748:121a-3": "mkhur tshos sha ni chang gyur na //",
    "T02D1748:121a-4": "zla ba lnga na 'chi bar 'gyur //",
    "T02D1748:121a-5": "mig dang sna gong dag gi bar //",
    "T02D1748:121a-6": "mgul pa mthong bar ma gyur na //",
    "T02D1748:121a-7": "zhag lnga nas ni 'chi 'gyur bas //",
    "T02D1748:121a-8": "chos kyi rgyags ni bskur bar bya //",
    "T02D1748:121a-9": "mig gnyis mig 'bras dri ma chags //",
    "T02D1748:121a-10": "gal te 'phral du 'byung 'gyur na //",
    "T02D1748:121a-11": "slar 'chos par ni mi byed na //",
    "T02D1748:121a-12": "zla ba drug gi nang du 'chi //",
    "T02D1748:121a-13": "glo bur du ni sna yo zhing //",
    "T02D1748:121a-14": "rna ba rang gi gnas nas bskyod //",
    "T02D1748:121a-15": "mig kyang zlum por gyur na ni //",
    "T02D1748:121a-16": "zhag bdun nas ni 'chi par ston ;",
    "T02D1748:121a-17": "/ glo bur du ni snying ga dma' //",
    "T02D1748:121a-18": "de che zla ba byed na 'chi //",
    "T02D1748:121a-19": "mgrin pa'i ngos gnyis rtsa dag ni //",
    "T02D1748:121a-20": "chad pa dag kyang zla phyed na'o //",
    "T02D1748:121a-21": "gal te lce yi dbus su ni //",
    "T02D1748:121a-22": "ri mo nag po glo bur byung //",
    "T02D1748:121a-23": "so dag dam du 'thams pa ni //",
    "T02D1748:121a-24": "de tshe nyin zhag gnyis na 'chi //",
    "T02D1748:121a-25": "rna ba'i 'khor nang rgyab kyi ni //",
    "T02D1748:121a-26": "rtsa ni chad par snang gyur na //",
    "T02D1748:121a-27": "nyin zhag de'am yang na ni //",
    "T02D1748:121a-28": "zhag ldan ni 'chi bar 'gyur //",
    "T02D1748:121a-29": "sen mo'i kha dog dmar po dag /'phral du med par gyur na ni //",
    "T02D1748:121a-30": "gal te sngags sogs la ma sbyangs //",
    "T02D1748:121a-31": "de tshe zla ba drug na 'chi //",
    "T02D1748:121a-32": "glo bur du ni sbom 'gyur dang //",
    "T02D1748:121a-33": "rdeg cing khro dang 'jigs pas 'khrugs //",
    "T02D1748:121a-34": "gal te chos ni ma bsten gang //",
    "T02D1748:121a-35": "de ni lo gcig dag na 'chi //",
    "T02D1748:121a-36": "dbang po rnams ni rang gi yul //",
    "T02D1748:121a-37": "ji bzhin 'dzin par mi byed dang //",
    "T02D1748:121a-38": "tshig ni yang yang 'khrul pa dang //",
    "T02D1748:121a-39": "blo yang yang dang yang du 'khrul //",
    "T02D1748:121a-40": "mig las rtag tu 'dzag pa dang //",
    "T02D1748:121a-41": "gzugs mthong na yang 'khrul pa dang //",
    "T02D1748:121a-42": "me long dam ni yang na chur //",
    "T02D1748:121a-43": "rang gi grib ma ma mthong dang //",
    "T02D1748:121a-44": "mtshan mo'i dus su gzha' dang ni //",
    "T02D1748:121a-45": "nyin par skar ma'i tshogs mthong dang //",
    "T02D1748:121a-46": "sprin med par ni lho phyogs na /",
    "T02D1748:121a-47": "gnas pa'i glog 'gyur mthong ba dang //",
    "T02D1748:121a-48": "nyin par grib ma'i lam dang ni //",
    "T02D1748:121a-49": "de bzhin skar ma lhung ba mthong //",
    "T02D1748:121a-50": "dang pa bya rog rma bya ni //",
    "T02D1748:121a-51": "gcig ni 'dres par mthong ba dang //",
    "T02D1748:121a-52": "zla ba gnyis dang nyi ma gnyis //",
    "T02D1748:121a-53": "de bzhin rang gi mgo bor 'bar //",
    "T02D1748:121b-0": "shing rtse ri bo'i rtsa @121b la ni ;",
    "T02D1748:121b-1": "/ dri za'i grong khyer mthong ba dang //",
    "T02D1748:121b-2": "yi dags sha za 'jigs rung ba'i //",
    "T02D1748:121b-3": "gzhan dag kyang ni mthong 'gyur dang //",
    "T02D1748:121b-4": "shin tu 'dar bar 'gyur ba dang //",
    "T02D1748:121b-5": "yang dang yang du brgyal ba dang //",
    "T02D1748:121b-6": "skyugs pa bshad dang gci ba na //",
    "T02D1748:121b-7": "gser ram dngul gyi mdog tu mthong //",
    "T02D1748:121b-8": "de yis re re mthong 'gyur na'ang //",
    "T02D1748:121b-9": "zla ba gcig gis 'chi bar 'gyur //",
    "T02D1748:121b-10": "lkog ma mchu dang rkan dang lce //",
    "T02D1748:121b-11": "chod dang bu ga de bzhin lus //",
    "T02D1748:121b-12": "mthong na de bzhin zla drug gi / nang du nges par 'chi bar 'gyur //",
    "T02D1748:121b-13": "gri ba mchu dang rkan dang lce //",
    "T02D1748:121b-14": "rgyun du so sor skams na ni //",
    "T02D1748:121b-15": "de ni zla drug nang du ni //",
    "T02D1748:121b-16": "nges par 'chi bar ston pa yin //",
    "T02D1748:121b-17": "skar ma'i tshogs dang drang srong bdun //",
    "T02D1748:121b-18": "phyogs su mtshan mo ma mthong ngam //",
    "T02D1748:121b-19": "lus ni glo bur 'bar 'gyur na //",
    "T02D1748:121b-20": "zhag bdun na ni 'chi bar 'gyur //",
    "T02D1748:121b-21": "sgrib med dang ni snar ma dang //",
    "T02D1748:121b-22": "bstan dang de bzhin grib pa'i lam ;",
    "T02D1748:121b-23": "/ mtshan mo glo bur du ba mthong //",
    "T02D1748:121b-24": "zla ba drug la 'chi bar 'gyur //",
    "T02D1748:121b-25": "zla ba ra ri med pa dang //",
    "T02D1748:121b-26": "nyi ma 'od dang bral ba dang //",
    "T02D1748:121b-27": "me ni sna tshogs 'od bcas dang //",
    "T02D1748:121b-28": "zla ba yang ni 'od zer bcas //",
    "T02D1748:121b-29": "mtshan mo nyi ma nyin par mtshan //",
    "T02D1748:121b-30": "de bzhin rang mig 'bar ba dang //",
    "T02D1748:121b-31": "skar ma ri rab dag gi tshad //",
    "T02D1748:121b-32": "rgya mtsho chu bo lta bu dang //",
    "T02D1748:121b-33": "lte ba'i skyibs su bshad sgo la //",
    "T02D1748:121b-34": "sbrid pa bzhin mdog padma dang //",
    "T02D1748:121b-35": "lkog mar 'brum pa dmar po dang //",
    "T02D1748:121b-36": "lus la kha dog sna tshogs dang //",
    "T02D1748:121b-37": "snying gnas smre mchi mar bcas //",
    "T02D1748:121b-38": "yang na rkan ni 'gul ba dang //",
    "T02D1748:121b-39": "zla zer me ltar 'tsher ba dang //",
    "T02D1748:121b-40": "nyi zer kha ba lta bur bsil //",
    "T02D1748:121b-41": "zla ba nyi ma'i bu ga dang //",
    "T02D1748:121b-42": "sa dang gnam gyi bu ga dang //",
    "T02D1748:121b-43": "gang zhig bdag nyid kho nas mthong //",
    "T02D1748:121b-44": "de ni zla phyed nas 'chi mthong //",
    "T02D1748:121b-45": "khu ba dang ni bshang gci rnams //",
    "T02D1748:121b-46": "dus ni mtshungs par 'bab 'gyur na //",
    "T02D1748:121b-47": "lo gcig nas 'chi de la ni //",
    "T02D1748:121b-48": "sman pa'i thabs kyis gso bar bya //",
    "T02D1748:121b-49": "gang gi lus ni phyed dag ni //",
    "T02D1748:121b-50": "grang zhing de bzhin phyed dron //",
    "T02D1748:121b-51": "zhag bdun nas ni 'chi 'gyur gyis //",
    "T02D1748:121b-52": "'jig rten pa rol rnam bsam bya //",
    "T02D1748:121b-53": "ha zhes bya ba grang bar tshor //",
    "T02D1748:121b-54": "phu ni me dang 'dra 'gyur na //",
    "T02D1748:122a-0": "gang @122a * //",
    "T02D1748:122a-1": "gis nyams su myong ba de //",
    "T02D1748:122a-2": "zhag bcu nas ni gshin rje mthong //",
    "T02D1748:122a-3": "srin lag gi ni rtsa ba ru //",
    "T02D1748:122a-4": "ri mo nag po mthong 'gyur na //",
    "T02D1748:122a-5": "zhag ni bco brgyad 'og tu ni //",
    "T02D1748:122a-6": "sngon las nges par 'chi bar 'gyur //",
    "T02D1748:122a-7": "gang gi mgo bor rtsangs pa ni //",
    "T02D1748:122a-8": "kha dog gsum ba 'dzegs nas su //",
    "T02D1748:122a-9": "myur du 'gro bar byed pa na //",
    "T02D1748:122a-10": "zla ba lnga las nges par 'chi //",
    "T02D1748:122a-11": "lag pa gnyis kyis mnyes pa yi //",
    "T02D1748:122a-12": "lus kyi sgra ni mi thos shing //",
    "T02D1748:122a-13": "yan lag thams cad grang gyur pa //",
    "T02D1748:122a-14": "zhag bcu na ni 'chi bar 'gyur //",
    "T02D1748:122a-15": "gang gi byin pa lag pa ni //",
    "T02D1748:122a-16": "cig car bskyod cing 'gro ba dang //",
    "T02D1748:122a-17": "tshangs pa'i skud pa med gyur na //",
    "T02D1748:122a-18": "de ni lo gcig dag nas 'chi //",
    "T02D1748:122a-19": "'dam mam sa rdul phyogs su ni //",
    "T02D1748:122a-20": "rkang pa'i mdun nam yang rgyab na //",
    "T02D1748:122a-21": "rkang rjes dum bu ma tshang ba //",
    "T02D1748:122a-22": "zla ba bzhi nas 'chi bar 'gyur //",
    "T02D1748:122a-23": "skyes bu gnag dang dmar ser gyi ;",
    "T02D1748:122a-24": "/ mdog can glo bur dag tu mthong //",
    "T02D1748:122a-25": "gal te 'khrul 'gyur ma yin na //",
    "T02D1748:122a-26": "lo gsum 'das nas 'chi bar 'gyur //",
    "T02D1748:122a-27": "snying ga rkang pa bkrus ma thag //",
    "T02D1748:122a-28": "skams na zla ba gnyis na 'chi //",
    "T02D1748:122a-29": "mi sdug par snang dri nga ba //",
    "T02D1748:122a-30": "byung na nyin zhag gsum na 'chi //",
    "T02D1748:122a-31": "nyi ma tsha bar chu yis ni //",
    "T02D1748:122a-32": "kha yi nang ni bkang nas kyang //",
    "T02D1748:122a-33": "nyin re phu ni 'debs pa na //",
    "T02D1748:122a-34": "rim gyis de dbus gnas pa yi //",
    "T02D1748:122a-35": "dbang po'i gzhu ni sna tshogs mthong //",
    "T02D1748:122a-36": "skyes bu rtag tu tshe ring zhing //",
    "T02D1748:122a-37": "zla drug tshe yod de mi mthong //",
    "T02D1748:122a-38": "de ltar mtshan ma sna tshogs nyid //",
    "T02D1748:122a-39": "mdun gyi nam mkha'i dbus su ni //",
    "T02D1748:122a-40": "mu tig phreng ba chad pa 'dra'i //",
    "T02D1748:122a-41": "mu tig rdog mas brgyan pa ni //",
    "T02D1748:122a-42": "nyi ma gsal ba'i tshe ni mthong //",
    "T02D1748:122a-43": "mthing ga'i nor bu mdog 'dra la //",
    "T02D1748:122a-44": "skra shad 'dzengs pa lta bu ni //",
    "T02D1748:122a-45": "mthong bar gyur pa'i phyogs nas nam //",
    "T02D1748:122a-46": "phyogs gzhan du ni 'gro ba ngang ;",
    "T02D1748:122a-47": "/ glu ni du mar gtser bdag / rtag tu mthong bar 'gyur ba yin //",
    "T02D1748:122a-48": "de ma mthong na zla drug gis //",
    "T02D1748:122a-49": "'chi ba ru ni nges par bsgrags //",
    "T02D1748:122a-50": "snga dro'am yang ni phyi dro'am //",
    "T02D1748:122a-51": "zla zer dag la yun ring du //",
    "T02D1748:122a-52": "dpung pa brgyangs pa'i grib ma la //",
    "T02D1748:122b-0": "bltas te rim gyis @122b mkha' la blta //",
    "T02D1748:122b-1": "der yang grib ma mi gzugs ni //",
    "T02D1748:122b-2": "grib ma skya bo mthong 'gyur la //",
    "T02D1748:122b-3": "de mi mgo bo ma mthong na //",
    "T02D1748:122b-4": "lo gcig gi ni nang du 'chi //",
    "T02D1748:122b-5": "lag pa g-yon pa ma mthong na //",
    "T02D1748:122b-6": "bu dang chung ma brlag par 'gyur //",
    "T02D1748:122b-7": "lag g-yas ma mthong ba yis kyang //",
    "T02D1748:122b-8": "pha dang spun zla sogs chen 'chi //",
    "T02D1748:122b-9": "lag gnyis pus mo'i steng bzhag pa //",
    "T02D1748:122b-10": "byas nas spyi bor thal sbyar ba //",
    "T02D1748:122b-11": "de gnyis dbus na chu shing ge /'bras bu lta bu'i grib ma mthong //",
    "T02D1748:122b-12": "gang tshe de las 'dab ma gcig / yongs su kha bye snang gyur pa //",
    "T02D1748:122b-13": "nges par chos ni de nyid kyi //",
    "T02D1748:122b-14": "zla ba drug na 'chi bar 'gyur //",
    "T02D1748:122b-15": "rlung ni nyi ma'i lam 'gro las //",
    "T02D1748:122b-16": "rna ba mgo dang mig las ni //",
    "T02D1748:122b-17": "sgra dang du ba de bzhin 'od //",
    "T02D1748:122b-18": "gsum po 'di dag brtag par bya //",
    "T02D1748:122b-19": "rna ba shin tu dam por dgab //",
    "T02D1748:122b-20": "zab cing 'ur 'ur sgra grag pa //",
    "T02D1748:122b-21": "nyin zhag lnga'am bcu'am ni //",
    "T02D1748:122b-22": "bco lnga nyin zhag nyi shu'am //",
    "T02D1748:122b-23": "nyi shu rtsa lnga nyid kyi ni //",
    "T02D1748:122b-24": "bar du thos par ma gyur na //",
    "T02D1748:122b-25": "mda' dang rgya mtsho yon tan mig / zla lor go rims bzhin du 'chi //",
    "T02D1748:122b-26": "'di rnams kyi yang bar rnams su //",
    "T02D1748:122b-27": "nyin zhag bcu drug dor bar bya //",
    "T02D1748:122b-28": "lo nyid kyi ni cha lnga yi //",
    "T02D1748:122b-29": "go rims bzhin du bskyed pas so /",
    "T02D1748:122b-30": "spyi bo'i steng nas byung ba ni //",
    "T02D1748:122b-31": "du ba'i phreng ba zhag bdun ni //",
    "T02D1748:122b-32": "gang gis mthong bar ma gyur de //",
    "T02D1748:122b-33": "lo gsum nas ni 'chi bar 'gyur //",
    "T02D1748:122b-34": "rang mig dag gi phyogs bzhir ni //",
    "T02D1748:122b-35": "sor mos mnan na byi la yi //",
    "T02D1748:122b-36": "mig dang 'dra ba'i snang ba ni //",
    "T02D1748:122b-37": "yud kyi rim pas mthong bar 'gyur //",
    "T02D1748:122b-38": "ma btsir bar yang de mthong na //",
    "T02D1748:122b-39": "zhag brgyad na ni 'chi bar 'gyur //",
    "T02D1748:122b-40": "'di dag spyir ni shes bya ste //",
    "T02D1748:122b-41": "khyad par 'di yang brjod par bya //",
    "T02D1748:122b-42": "zla ba'i 'og dang de yi steng //",
    "T02D1748:122b-43": "rna ba sna dang nye bar ni //",
    "T02D1748:122b-44": "snang ba ma mthong mdor bsdu na //",
    "T02D1748:122b-45": "drug gsum gnyis gcig zla bas 'chi //",
    "T02D1748:122b-46": "nyi ma'ang gal te zla ba yi //",
    "T02D1748:122b-47": "rim 'gyur de tshe snga ma bzhin //",
    "T02D1748:122b-48": "phyogs mda' yon tan mig gi ni //",
    "T02D1748:122b-49": "nyin zhag rnams su 'chi bar 'gyur //",
    "T02D1748:122b-50": "rang gi rang bzhin 'gyur ba las //",
    "T02D1748:122b-51": "zla ba drug ma 'chi bar 'gyur //",
    "T02D1748:122b-52": "sna li rtse mo ma mthong na //",
    "T02D1748:123a-0": "zla ba lnga @123a * //",
    "T02D1748:123a-1": "na 'chi bar 'gyur //",
    "T02D1748:123a-2": "rna ba gnyis ni 'on gyur na //",
    "T02D1748:123a-3": "zla ba bzhi ni 'das nas 'chi //",
    "T02D1748:123a-4": "dbang po dar gnas pa las 'gyel //",
    "T02D1748:123a-5": "zla ba gsum na 'chi bar 'gyur //",
    "T02D1748:123a-6": "smin mtshams bar du snang ba mthong //",
    "T02D1748:123a-7": "zla ba gnyis na gshin rje mthong //",
    "T02D1748:123a-8": "'khrig pa'i 'bras bu zad 'gyur na //",
    "T02D1748:123a-9": "zla gcig 'das nas 'chi bar 'gyur //",
    "T02D1748:123a-10": "gzhan gyi mig la gzugs brnyan ni //",
    "T02D1748:123a-11": "ma mthong zla ba phyed na 'chi //",
    "T02D1748:123a-12": "lce ni bskyod par mi nus na //",
    "T02D1748:123a-13": "zhag bcu nas ni 'chi bar 'gyur //",
    "T02D1748:123a-14": "lto ba ldog gyur zhag lnga nas //",
    "T02D1748:123a-15": "'chi bdag dang ni phrad par 'gyur //",
    "T02D1748:123a-16": "rtsib logs gnyis las drangs snyam na //",
    "T02D1748:123a-17": "zhag gsum nas ni 'chi bar 'gyur //",
    "T02D1748:123a-18": "lus kun rengs par gyur na ni //",
    "T02D1748:123a-19": "zhag gcig na ni 'chi bar 'gyur //",
    "T02D1748:123a-20": "dpral bar gnas pa'i ri mo gsum //",
    "T02D1748:123a-21": "med 'gyur zhag ni gsum nas 'chi //",
    "T02D1748:123a-22": "bde bar gnas par lce'u chung ni //",
    "T02D1748:123a-23": "reg pa mi tshor skams pa ni //",
    "T02D1748:123a-24": "nyin zhag lnga yi bar 'gyur te //",
    "T02D1748:123a-25": "nyin zhag lnga bcu dag ni 'chi //",
    "T02D1748:123a-26": "ro skyur ba la sogs pa dang //",
    "T02D1748:123a-27": "kha dog las ni sngo la sogs //",
    "T02D1748:123a-28": "khu ba gcig ni 'gyur ba las //",
    "T02D1748:123a-29": "zla ba drug na 'chi bar 'gyur //",
    "T02D1748:123a-30": "cig car rgyun ni lnga pa'am //",
    "T02D1748:123a-31": "g-yon nas 'khor zhing dri da bar //",
    "T02D1748:123a-32": "gang gi gcig ni 'byung 'gyur ba //",
    "T02D1748:123a-33": "de ni zla ba drug na 'chi //",
    "T02D1748:123a-34": "zla ba yar ngo 'am mar ngo la //",
    "T02D1748:123a-35": "gal te khu ba nag por 'gyur //",
    "T02D1748:123a-36": "'on te slar gsor ma byas na //",
    "T02D1748:123a-37": "zla ba drug na 'chi bar 'gyur //",
    "T02D1748:123a-38": "nag po'i cha ni yongs spangs te /",
    "T02D1748:123a-39": "dkar po'i cha nas blangs nas su //",
    "T02D1748:123a-40": "sna bug g-yon nas rlung rgyu'i tshe //",
    "T02D1748:123a-41": "bcug nas slar gsor 'gyur ba yin //",
    "T02D1748:123a-42": "rang gi lus ni brtan 'gyur kyang //",
    "T02D1748:123a-43": "gal te grib ma yon ni //",
    "T02D1748:123a-44": "zla ba bzhin 'chi 'gyur zhes //",
    "T02D1748:123a-45": "lung la mkhas pa rnams kyis bshad //",
    "T02D1748:123a-46": "grib ma lho phyogs 'gro bar ni //",
    "T02D1748:123a-47": "gal te bdag nyid kyis mthong na //",
    "T02D1748:123a-48": "bdag nyid de nyid 'chi'o zhes //",
    "T02D1748:123a-49": "de ltar mi rtag pa nyid mthong //",
    "T02D1748:123a-50": "don med pa dang bslu ba dang //",
    "T02D1748:123a-51": "log pa la sogs par bshad pas //",
    "T02D1748:123a-52": "rmi lam thams cad bden min yang //",
    "T02D1748:123a-53": "de la ma dang rigs ma yin //",
    "T02D1748:123a-54": "rmi lam dag tu lhas bstan dang //",
    "T02D1748:123b-0": "@123b yang na rmi lam bden mthong mis //",
    "T02D1748:123b-1": "rmi lam yid ches byas nas su //",
    "T02D1748:123b-2": "'chi ba'i mtshan ma blta bar bya //",
    "T02D1748:123b-3": "rgya skyegs ko bi da ra dang //",
    "T02D1748:123b-4": "ka ra b'i ra me tog rgyas //",
    "T02D1748:123b-5": "rmi lam mthar ni gang zhig 'dzeg / de ni zla ba drug na 'chi //",
    "T02D1748:123b-6": "mi ni gang zhig rmi lam mthar //",
    "T02D1748:123b-7": "lha gang gi ni mchod sdong ngam //",
    "T02D1748:123b-8": "bye ma'am thal phung la 'dzeg pa //",
    "T02D1748:123b-9": "de ni snga ma bzhin du 'chi //",
    "T02D1748:123b-10": "bong bu la ni zhon nas su //",
    "T02D1748:123b-11": "lho phyogs su ni rab song nas //",
    "T02D1748:123b-12": "slar yang ldog par ma gyur pa //",
    "T02D1748:123b-13": "de yi srog kyang de bzhin no //",
    "T02D1748:123b-14": "gang yang spre'u la zhon nas //",
    "T02D1748:123b-15": "lho phyogs su ni 'gro byed cing ;",
    "T02D1748:123b-16": "/ der gnas bzhin du sad na ni //",
    "T02D1748:123b-17": "de ni snga ma bzhin du 'chi //",
    "T02D1748:123b-18": "shing rings mchod rten srog shing ngam //",
    "T02D1748:123b-19": "grog mkhar phyag dar khrod phung la //",
    "T02D1748:123b-20": "mi ni gang zhig 'dzeg 'gyur ba //",
    "T02D1748:123b-21": "de ni zla drug las mi 'tsho //",
    "T02D1748:123b-22": "bu mo nag mo rab khros nas //",
    "T02D1748:123b-23": "gang zhig bcings pas 'chi ba ni ;",
    "T02D1748:123b-24": "/ de ni dus mtshan yin zhes bya //",
    "T02D1748:123b-25": "zhag bdun nas ni 'chi byed yin //",
    "T02D1748:123b-26": "bud med gang zhig gos gnag cing //",
    "T02D1748:123b-27": "mdog gnag mi ni 'dod spyod la //",
    "T02D1748:123b-28": "ka ra b'i ra'i phreng ba rmis //",
    "T02D1748:123b-29": "de ni gshin rje'i gnas su 'gro //",
    "T02D1748:123b-30": "rmi lam du ni mun pa'am //",
    "T02D1748:123b-31": "g-yang sa'am de bzhin btson rar 'jug / rmi lam du ni shing las lhung //",
    "T02D1748:123b-32": "de ni 'chi bdag gan na gnas //",
    "T02D1748:123b-33": "gnyid log lus dang mgo bo la //",
    "T02D1748:123b-34": "ljon shing rtsva'am shing dag ni //",
    "T02D1748:123b-35": "'bras bu med par gang gis mthong //",
    "T02D1748:123b-36": "zla drug las ni mi 'tshe'o //",
    "T02D1748:123b-37": "mi ni gang zhig spre'u yi //",
    "T02D1748:123b-38": "bzhon pa la zhon shar phyogs 'gro //",
    "T02D1748:123b-39": "sad par gyur na de yi ni //",
    "T02D1748:123b-40": "mtshan mo tha ma yin zhes bya //",
    "T02D1748:123b-41": "khyi khva bya rgod ce sbyang dang //",
    "T02D1748:123b-42": "srin po yi dags sha za yis //",
    "T02D1748:123b-43": "zos dang bong bu phag rnga mo //",
    "T02D1748:123b-44": "ma he spyon te khyer ba ni //",
    "T02D1748:123b-45": "de ni nges par lo gcig nas //",
    "T02D1748:123b-46": "'chi ba ru ni ston pa yin //",
    "T02D1748:123b-47": "rmi lam mtshan ma mthong na ni //",
    "T02D1748:123b-48": "sgyu ma lta bu'i blos zhi bya //",
    "T02D1748:123b-49": "mi ni lcags kyi dbyig pa thog / gnag cing gos ni nag po gyon //",
    "T02D1748:123b-50": "gnyid log pa yi mdun na mthong //",
    "T02D1748:123b-51": "zla ba gsum na 'chi bar 'gyur //",
    "T02D1748:123b-52": "lus ni dri dmar gyis byugs shing //",
    "T02D1748:123b-53": "phreng ba dmar pos rnam par brgyan //",
    "T02D1748:124a-0": "@124a * // til mar gyis bskus shin tu skrag / skra bregs gos ni dmar po gyon //",
    "T02D1748:124a-1": "bong bu zhon te mgyogs par ni //",
    "T02D1748:124a-2": "lho yi phyogs su 'gro 'gyur bar //",
    "T02D1748:124a-3": "bdag nyid 'di 'drar rmi lam na //",
    "T02D1748:124a-4": "mthong na zla ba drug la 'chi //",
    "T02D1748:124a-5": "dri dang phreng ba dmar po'am //",
    "T02D1748:124a-6": "yang na gos ni dmar po'am //",
    "T02D1748:124a-7": "gang gi rmi lam dag tu rnyed //",
    "T02D1748:124a-8": "de ni zla ba brgyad na 'chi //",
    "T02D1748:124a-9": "phyi rol gyi ni 'chi ba yi //",
    "T02D1748:124a-10": "mtshan ma grangs las 'das pa ni //",
    "T02D1748:124a-11": "lo brgyad yang ni kha cig gis //",
    "T02D1748:124a-12": "smra bar yang ni su yis nus //",
    "T02D1748:124a-13": "'chi bar ston par byed pa yi //",
    "T02D1748:124a-14": "phyi yi rtags ni ji ltar bshad //",
    "T02D1748:124a-15": "'di dag shes byas sngags sogs kyis //",
    "T02D1748:124a-16": "bslu ba'i 'bad par myur du bya //",
    "T02D1748:124a-17": "slob dpon ngag gi dbang phyug grags pas sbyar ba'i",
    "T02D1748:124a-18": "'chi ba bslu ba bstan pa las le'u dang po'o",
    "T02D1748:124a-20": "/ // / da ni nang gi 'chi ba yi //",
    "T02D1748:124a-21": "mtshan nyid gsal bar brjod par bya //",
    "T02D1748:124a-22": "de ni rlung byung las shes bya //",
    "T02D1748:124a-23": "rlung ni kha dang sna spyod yul //",
    "T02D1748:124a-24": "ji srid nang gi mtshan nyid ni //",
    "T02D1748:124a-25": "legs par nges par ma byas par //",
    "T02D1748:124a-26": "phyi yi mtshan nyid tsam gyis ni //",
    "T02D1748:124a-27": "'chi ba'i nges pa legs mi rnyed //",
    "T02D1748:124a-28": "'chi ba'i nges pa gnyi ga ni //",
    "T02D1748:124a-29": "nges byas yongs su gsal ba yin //",
    "T02D1748:124a-30": "phyi rol blo ni phyin ci log / nad la sogs pa'i dogs pa skyed //",
    "T02D1748:124a-31": "dgun zla 'bring sogs 'pho ba yi //",
    "T02D1748:124a-32": "zla ba nya sogs thams cad la //",
    "T02D1748:124a-33": "'chi ba'i mtshan nyid spyi yi ni //",
    "T02D1748:124a-34": "nang par thog mar brtag par bya //",
    "T02D1748:124a-35": "mi ni rtog byed nyin zhag ni //",
    "T02D1748:124a-36": "gang la nges par rtog par byed //",
    "T02D1748:124a-37": "nyin zhag de nas brtsams nas ni //",
    "T02D1748:124a-38": "dus 'das pa ni 'chi bar 'gyur //",
    "T02D1748:124a-39": "rang bzhin tha mal dang ldan pa'i //",
    "T02D1748:124a-40": "srog chags kun la rtag tu ni //",
    "T02D1748:124a-41": "sna khung g-yas dang g-yon pa la //",
    "T02D1748:124a-42": "so sor brten pa'i rlung rgyu ba //",
    "T02D1748:124a-43": "nyi ma zla ba zhes bya ba //",
    "T02D1748:124a-44": "rlung ni thun phyed dag tu rgyu //",
    "T02D1748:124a-45": "de las bzlog pas 'chi ba sogs //",
    "T02D1748:124a-46": "mkhas pa rnams kyis brtag par bya //",
    "T02D1748:124a-47": "tshes gcig nas ni brtsams nas su //",
    "T02D1748:124a-48": "zla bar gtogs pa dkar por rgyu //",
    "T02D1748:124a-49": "rlung ni nyi ma gsum yin te //",
    "T02D1748:124a-50": "de nas zhag gsum nyi ma yi //",
    "T02D1748:124a-51": "slar yang zla bas nyin gsum ste //",
    "T02D1748:124a-52": "de nas nyi mar zhag gsum mo //",
    "T02D1748:124b-0": "@124b yar ngo'i zla ba nya yi bar //",
    "T02D1748:124b-1": "go rims 'dis ni nges pa yin //",
    "T02D1748:124b-2": "de bzhin mar ngo nas brtsams te //",
    "T02D1748:124b-3": "nyi mar rlung ni rgyu ba yin //",
    "T02D1748:124b-4": "cig shos kyi ni bco lnga'i bar //",
    "T02D1748:124b-5": "nyi ma gsum gsum snga ma bzhin //",
    "T02D1748:124b-6": "go rims 'di las bzlog par blta //",
    "T02D1748:124b-7": "zla ba phyed dang gnyis par nges //",
    "T02D1748:124b-8": "zla ba drug nas 'chi 'gyur ba //",
    "T02D1748:124b-9": "de phyir chos ni dran par bya //",
    "T02D1748:124b-10": "zla ba gcig ni go bzlog pas //",
    "T02D1748:124b-11": "gnyen dang bshes ni rgud par 'gyur //",
    "T02D1748:124b-12": "zla phyed phyin ci log gyur pas //",
    "T02D1748:124b-13": "nad ni mi bzad 'byung bar 'gyur //",
    "T02D1748:124b-14": "nyin gcig nyin gsum bzhi dang lnga //",
    "T02D1748:124b-15": "zhag drug go ni bzlog pa ru ;",
    "T02D1748:124b-16": "/ rlung ni gal te rgyu gyur na //",
    "T02D1748:124b-17": "de tshe rtsod dang skye sogs 'byung //",
    "T02D1748:124b-18": "rang bzhin yongs su spangs na ni //",
    "T02D1748:124b-19": "lam gsum rtogs par rlung rgyu na //",
    "T02D1748:124b-20": "slar gso ba ni nus pa min //",
    "T02D1748:124b-21": "nyi ma phyed ni 'das nas 'chi //",
    "T02D1748:124b-22": "rlung ni 'pho ba med pa ru //",
    "T02D1748:124b-23": "lam ni gnyis po dag las kyang //",
    "T02D1748:124b-24": "zhag bcu'i bar du rgyu gyur na //",
    "T02D1748:124b-25": "'pho ba'i tshe na de 'chi yi //",
    "T02D1748:124b-26": "nyin zhag mnyam 'dra skad cig 'thob //",
    "T02D1748:124b-27": "gang gi mig ni 'gul gyur pa //",
    "T02D1748:124b-28": "de yi srog ni nyin zhag ni //",
    "T02D1748:124b-29": "gcig na 'jig par gdon mi za //",
    "T02D1748:124b-30": "thun phyed kyi ni bar dag tu //",
    "T02D1748:124b-31": "phan tshun du ni lam mang zhing //",
    "T02D1748:124b-32": "rlung rgyu de las mchod pa dag / thob pa nyid du shes par bya //",
    "T02D1748:124b-33": "gang gi 'pho ba lnga po ni //",
    "T02D1748:124b-34": "'das par kha ru rgyu gyur pa //",
    "T02D1748:124b-35": "rlung de las ni nor brlag pa'am //",
    "T02D1748:124b-36": "mi dga' ba'am 'jigs sogs 'byung //",
    "T02D1748:124b-37": "sna yi khung bu g-yon pa'i rlung //",
    "T02D1748:124b-38": "'pho ba yang ni bcu gsum ni //",
    "T02D1748:124b-39": "'das par gang gi rgyu gyur pa //",
    "T02D1748:124b-40": "de la nad sogs skye bar 'gyur //",
    "T02D1748:124b-41": "sna khung gnyi ga'i yongs spangs te //",
    "T02D1748:124b-42": "gang tshe khar ni rgyu gyur na //",
    "T02D1748:124b-43": "gal te rdo rje 'dra na'ang 'di //",
    "T02D1748:124b-44": "nyin zhag de las 'tsho ma yin //",
    "T02D1748:124b-45": "dgun zla ra ba'i 'pho ba yi //",
    "T02D1748:124b-46": "dus nas brtsams te rlung dag ni //",
    "T02D1748:124b-47": "nyi mar zhag lnga rgyu gyur na//",
    "T02D1748:124b-48": "lo ni bco brgyad nyid nas 'chi //",
    "T02D1748:124b-49": "ston zla 'bring po'i 'pho ba yi //",
    "T02D1748:124b-50": "dus nas brtsams te rlung dag ni //",
    "T02D1748:124b-51": "zhag lnga'i bar du rgyu gyur na //",
    "T02D1748:124b-52": "lo ni bco lnga nyid nas 'chi //",
    "T02D1748:124b-53": "dbyar zla tha chungs yang de bzhin //",
    "T02D1748:124b-54": "lo ni bcu gnyis nyid nas 'chi //",
    "T02D1748:124b-55": "dbyar zla ra ba'ang de bzhin 'gyur//",
    "T02D1748:125a-0": "@125a * // lo dgu nyid nas 'chi bar 'gyur //",
    "T02D1748:125a-1": "dpyid zla 'bring po'i 'pho ba yi //",
    "T02D1748:125a-2": "dus nas brtsams te gal te ni //",
    "T02D1748:125a-3": "zhag lnga'i bar du rgyu gyur na //",
    "T02D1748:125a-4": "de tshe lo drug nyid nas 'chi //",
    "T02D1748:125a-5": "dgun zla 'bring po 'pho ba yi //",
    "T02D1748:125a-6": "rlung ni zhag lnga rgyu gyur na //",
    "T02D1748:125a-7": "lo gsum 'das nas 'chi bar ni //",
    "T02D1748:125a-8": "de ltar dus la mkhas pas bshad //",
    "T02D1748:125a-9": "thams cad du ni zhag gnyis gsum //",
    "T02D1748:125a-10": "bzhi yi bar du rlung rgyu na //",
    "T02D1748:125a-11": "go rims dag ni ji bzhin du //",
    "T02D1748:125a-12": "lo yi cha yis de des bya //",
    "T02D1748:125a-13": "zla ba ru ni de bzhin du //",
    "T02D1748:125a-14": "rlung rgyu na ni 'chi ma rtogs //",
    "T02D1748:125a-15": "nad dang mu ge'i dgon pa dang ;",
    "T02D1748:125a-16": "/ mya ngan brgyal sogs 'tshe ba 'byung //",
    "T02D1748:125a-17": "spyi yi dus ni legs rtogs pas //",
    "T02D1748:125a-18": "gsal ba 'di ni bstan pa yin //",
    "T02D1748:125a-19": "khyad par du ni brtag pa'i phyir //",
    "T02D1748:125a-20": "rgyu ba gzhan dag bstan par bya //",
    "T02D1748:125a-21": "mnyam po mdun du nyi ma song //",
    "T02D1748:125a-22": "gal te skye ba'i skar zla ba //",
    "T02D1748:125a-23": "dus ni rgyas pa zhes bya ste //",
    "T02D1748:125a-24": "'chi ba'i nges pa byed pa yin //",
    "T02D1748:125a-25": "mi ni khyim gang las skyes pas //",
    "T02D1748:125a-26": "de dang gzhan la mdun gang yin //",
    "T02D1748:125a-27": "mnyam po bdun zhes bya bar bshad //",
    "T02D1748:125a-28": "der ni nyi ma mnyam bdun rtogs //",
    "T02D1748:125a-29": "khyim de nyid du zla ba ni //",
    "T02D1748:125a-30": "skye ba'i skar mar song 'gyur ba //",
    "T02D1748:125a-31": "rgyas pa'i dus zhes bya ba ste //",
    "T02D1748:125a-32": "der ni 'chi bar brtag par bya //",
    "T02D1748:125a-33": "rlung ni nang du rtogs pa dag / nyi ma'i lam ni thams cad du //",
    "T02D1748:125a-34": "cig shos 'dir ni dus min par //",
    "T02D1748:125a-35": "mkhas pas dus ni brtag par bya //",
    "T02D1748:125a-36": "rlung ni skad cig dus gang la //",
    "T02D1748:125a-37": "bgrod pa gzhan du 'jug 'gyur na //",
    "T02D1748:125a-38": "dus 'dir skad cig rdzogs 'gyur na //",
    "T02D1748:125a-39": "'chi 'gyur 'di la the tshom med //",
    "T02D1748:125a-40": "gal te rlung ni nyi mar rtogs //",
    "T02D1748:125a-41": "rgyas pa'i dus su nyin phyed rgyu //",
    "T02D1748:125a-42": "de tshe lo ni bcu bzhi nas //",
    "T02D1748:125a-43": "'chi ba nyid du shes par bya //",
    "T02D1748:125a-44": "nyin gcig tu ni nyin mtshan dang //",
    "T02D1748:125a-45": "nyin zhag gnyis dang gsum dang bzhir //",
    "T02D1748:125a-46": "gal te rgyu na nyi ma phyogs //",
    "T02D1748:125a-47": "ri bo lo drug rig byed 'chi //",
    "T02D1748:125a-48": "zhag lnga de bzhin zhag bcu dang //",
    "T02D1748:125a-49": "nyin zhag bco lnga'i bar du ni //",
    "T02D1748:125a-50": "gal te rgyu na go rims bzhin //",
    "T02D1748:125a-51": "lo gsum gnyis dang gcig gis 'chi //",
    "T02D1748:125a-52": "de bzhin nyid shu nyi shu lnga //",
    "T02D1748:125b-0": "gal te rlung ni rgyu gyur @125b na ;",
    "T02D1748:125b-1": "/ go rims bzhin du zla drug dang //",
    "T02D1748:125b-2": "zla ba gsum gyis 'chi bar 'gyur //",
    "T02D1748:125b-3": "gal te nyi shu drug bdun brgyad //",
    "T02D1748:125b-4": "nyin zhag nyid shu rtsa dgu rgyu //",
    "T02D1748:125b-5": "zla ba gnyis gcig zla phyed dang //",
    "T02D1748:125b-6": "zhag bcus rim gyis 'chi par 'gyur //",
    "T02D1748:125b-7": "gal te nyin zhag sum cu dang //",
    "T02D1748:125b-8": "sum cu gcig dang sum cu gnyis //",
    "T02D1748:125b-9": "de tshe go rims ji bzhin du //",
    "T02D1748:125b-10": "nyin zhugs gsum dang nyid nas 'chi //",
    "T02D1748:125b-11": "nyin zhag sum cu rtsa gsum dang //",
    "T02D1748:125b-12": "gal te nyi mar rlung rgyun //",
    "T02D1748:125b-13": "nyin zhag de nyid la 'chi bar //",
    "T02D1748:125b-14": "khyab 'jug yin yang the tshom med //",
    "T02D1748:125b-15": "nyin zhag lnga nas nyi shu lngar //",
    "T02D1748:125b-16": "bar bar gyi ni nyin zhag la //",
    "T02D1748:125b-17": "grangs ni bcu drug ma bshad par //",
    "T02D1748:125b-18": "dor ba de rnams brjod par bya //",
    "T02D1748:125b-19": "zhag gsum rgyu na lo gsum nas //",
    "T02D1748:125b-20": "nyi shu rtsa bzhir dor bas so //",
    "T02D1748:125b-21": "nyin bdun rgyu bas lo gsum nas //",
    "T02D1748:125b-22": "sngar bshad nyis 'gyur dbri bas so //",
    "T02D1748:125b-23": "gal te zhag brgyad par rgyu na //",
    "T02D1748:125b-24": "gnyis dang zhag ni bcu gnyis dbri //",
    "T02D1748:125b-25": "zhag dgu rgyun lo gsum las //",
    "T02D1748:125b-26": "nyin zhag dgu bcu rtsa dgu dor //",
    "T02D1748:125b-27": "rlung ni nyi ma'i spyod yul du //",
    "T02D1748:125b-28": "gal te zhag ni bcu gcig rgyu //",
    "T02D1748:125b-29": "lo gnyis nyin zhag nyi shu bzhis //",
    "T02D1748:125b-30": "mtshang ba na 'chi bar 'gyur //",
    "T02D1748:125b-31": "zhag ni bcu gnyis lo gnyis las //",
    "T02D1748:125b-32": "snga ma nyis 'gyur gyis chud bas //",
    "T02D1748:125b-33": "zhag ni bcu gsum lo gnyis las //",
    "T02D1748:125b-34": "zla gnyis zhag ni bcu gnyis dbri //",
    "T02D1748:125b-35": "zhag ni bcu gnyis lo gnyis las //",
    "T02D1748:125b-36": "zla gsum zhag ni drug gis 'bri //",
    "T02D1748:125b-37": "nyin zhag bcu drug rgyun ni //",
    "T02D1748:125b-38": "lo gcig zhag ni bcu gnyis dbri //",
    "T02D1748:125b-39": "rlung ni nyi ma'i spyod yul du //",
    "T02D1748:125b-40": "nyin zhag bcu bcun rgyu gyur na //",
    "T02D1748:125b-41": "lo gcig zhag ni nyi shu bzhis //",
    "T02D1748:125b-42": "ma tshang ba ni 'chi bar 'gyur //",
    "T02D1748:125b-43": "zhag bco brgyad kyi lo gcig ni //",
    "T02D1748:125b-44": "zla ba gcig drug dor bas so //",
    "T02D1748:125b-45": "bcu dgu rgyun lo gcig las //",
    "T02D1748:125b-46": "bzhi bcu rtsa brgyad phri bas so //",
    "T02D1748:125b-47": "nyi shu gcig zla drug las ni //",
    "T02D1748:125b-48": "zhag drug ma tshang ba yis so //",
    "T02D1748:125b-49": "nyi shu rtsa gnyis zla drug las //",
    "T02D1748:125b-50": "zhag bcu gnyis ni dor bas so //",
    "T02D1748:125b-51": "nyin zhag nyi shu rtsa gsum rgyu //",
    "T02D1748:125b-52": "bco brgyad rnam par dor bas so //",
    "T02D1748:125b-53": "zhag ni nyi shu rtsa bzhi rgyu //",
    "T02D1748:125b-54": "nyin zhag nyi shu rtsa bzhis so //",
    "T02D1748:126a-0": "nyin zhag sum cu gsum @126a * //",
    "T02D1748:126a-1": "de bzhin //",
    "T02D1748:126a-2": "'chi ba'i mtshan nyid 'byung ba yin //",
    "T02D1748:126a-3": "rlung 'byung dbang las shes bya ba //",
    "T02D1748:126a-4": "de yan chad ni yod ma yin //",
    "T02D1748:126a-5": "'dir bshad pa /",
    "T02D1748:126a-6": "dang po nyi ma phyed byas nyi ma rangs pa yang ni nyin mtshan dag gi bar du rgyu //",
    "T02D1748:126a-7": "de las zhag gnyis dang ni zhag gsum 'on te zhag bzhi khyab pa'i bar du ni //",
    "T02D1748:126a-8": "nyi ma la ni g-yon pa min la rlung ni rngubs la brten te gang zhig rgyu gyur na //",
    "T02D1748:126a-9": "de las gnas dang nyi ma phyogs dang bkra shis drug dang bzhi ni 'di shes bya //",
    "T02D1748:126a-10": "lnga las nyi shu rtsa lnga nyin zhag lnga lngas 'dzegs par 'gyur las ji bzhin 'phel //",
    "T02D1748:126a-11": "de las re re bskyed pa'i chu ni sum 'gyur byas pa gsum gyis lhag pa kho na'i bar //",
    "T02D1748:126a-12": "rgyas pa'i dus su de la lo ni gsum mig zla ba drug gsum zung dang zla ba ru //",
    "T02D1748:126a-13": "lhag ma tshes dang phyogs dang zla ba yon tan zung dang zla bar 'tsho ba yin //",
    "T02D1748:126a-14": "'khor lo rim gsum bris nas ni /",
    "T02D1748:126a-15": "re mig sum cu rtsa gsum bcas //",
    "T02D1748:126a-16": "tshe dang srog gi rlung dag dang //",
    "T02D1748:126a-17": "nyin zhag mtshan ma rim bzhin bri //",
    "T02D1748:126a-18": "de ltar bdag gis nang ga'i 'chi ba'i mtshan ma ni //",
    "T02D1748:126a-19": "ming gzhan 'chi ltas zhes bya 'dir ni bshad pa yin //",
    "T02D1748:126a-20": "de rnams shes par byas la mod la myur du ni //",
    "T02D1748:126a-21": "bsam gtan sogs kyis 'chi ba bslu nyid 'bad de bya //",
    "T02D1748:126a-22": "slob dpon ngag gi dbang phyug grags pas sbyar ba'i",
    "T02D1748:126a-23": "'chi ba bslu ba bstan pa las le'u gnyis pa'o",
    "T02D1748:126a-25": "/ // / phyi dang nang gi bdag nyid can //",
    "T02D1748:126a-26": "'chi ltas tshogs ni shes byas las //",
    "T02D1748:126a-27": "phyi dang nang gi bdag nyid la'ang //",
    "T02D1748:126a-28": "bslu ba'i bsdus bshes par bya //",
    "T02D1748:126a-29": "lus dang ngag gi las kyi phyir //",
    "T02D1748:126a-30": "bsam gtan lam kyis nang gi yin //",
    "T02D1748:126a-31": "nor bu sngags sman phyi yi ste //",
    "T02D1748:126a-32": "rnal 'byor nus pas nang yin no //",
    "T02D1748:126a-33": "'chi bdag bslu ba 'bad pa ni //",
    "T02D1748:126a-34": "dad pa yis ni byed par nus //",
    "T02D1748:126a-35": "de bas dad pa brtan par bya //",
    "T02D1748:126a-36": "gzhan du ngal ba don med 'gyur //",
    "T02D1748:126a-37": "dad dang bral ba lha yis kyang //",
    "T02D1748:126a-38": "lus kyis sdug bsngal sna tshogs dang //",
    "T02D1748:126a-39": "nor gyi phung po rnams kyis kyang //",
    "T02D1748:126a-40": "chos ni phra mo thob mi 'gyur //",
    "T02D1748:126a-41": "dad pa mchog tu phra ba'i chos //",
    "T02D1748:126a-42": "dka' thub sbyin sreg ye shes la //",
    "T02D1748:126b-0": "dang @126b pa mtho ris thar pa yin //",
    "T02D1748:126b-1": "'gro ba 'di kun dad pa yin //",
    "T02D1748:126b-2": "gal te nor srog thams cad kyang //",
    "T02D1748:126b-3": "de bzhin dad pa med las min //",
    "T02D1748:126b-4": "de bas 'bras bu cung zad kyang //",
    "T02D1748:126b-5": "dad pa med na thob mi 'gyur //",
    "T02D1748:126b-6": "'chi bdag bslu bar 'dod pa yis //",
    "T02D1748:126b-7": "dang por dad pa mchog gzhol bya ;",
    "T02D1748:126b-8": "/ chos kyis 'chi las skyob byed cing //",
    "T02D1748:126b-9": "'chi ba bslu ba yin par bshad //",
    "T02D1748:126b-10": "chos min dga' zhing bag med pas //",
    "T02D1748:126b-11": "skad cig kyang ni gnas ma bya //",
    "T02D1748:126b-12": "changs pa yang ni chos min par //",
    "T02D1748:126b-13": "'chi bdag bslu bar dbang ma yin //",
    "T02D1748:126b-14": "dam pa rnams kyi chos ni bden //",
    "T02D1748:126b-15": "sbyin dang dka' thub bzod la dga' //",
    "T02D1748:126b-16": "gang la mchog tu brtse yod de //",
    "T02D1748:126b-17": "chos gzhan mang pos ci zhig bya //",
    "T02D1748:126b-18": "gang zhig rtag tu sems can la //",
    "T02D1748:126b-19": "snying rjes snying ni 'jag gyur pa //",
    "T02D1748:126b-20": "ye shes thar pa de yin gyi //",
    "T02D1748:126b-21": "chos gzhan mang pos ci zhig bya //",
    "T02D1748:126b-22": "mi tshe chos kyi mchog yin par //",
    "T02D1748:126b-23": "grub pa'i mtha' ni kun las 'dod //",
    "T02D1748:126b-24": "rtag tu de nyid la bslabs na //",
    "T02D1748:126b-25": "'chi bdag rim gyis thag bsrings yin //",
    "T02D1748:126b-26": "bya dang nya dang ri dags sbrul //",
    "T02D1748:126b-27": "rkun po gsad pa'i phyogs gtogs rnams /",
    "T02D1748:126b-28": "srog skyabs pa yi 'phral du ni //",
    "T02D1748:126b-29": "tshe thung ba yang tshe ring 'gyur //",
    "T02D1748:126b-30": "rkun ma nya dang ri dags sbrul //",
    "T02D1748:126b-31": "bya sogs srog ni 'dod pa rnams //",
    "T02D1748:126b-32": "'di dag bsad na 'phral du ni //",
    "T02D1748:126b-33": "tshe ring pa yang tshe thung 'gyur //",
    "T02D1748:126b-34": "mi dge bcu ni spangs pa dang //",
    "T02D1748:126b-35": "de bzhin gsum la skyabs 'gro dang //",
    "T02D1748:126b-36": "bslab pa la dang brgyad bsrungs na //",
    "T02D1748:126b-37": "'chi bdag thag ni bsrings par 'gyur //",
    "T02D1748:126b-38": "btson rar bcug dang nad chen gdungs //",
    "T02D1748:126b-39": "de bzhin 'jigs pas nyen pa rnams //",
    "T02D1748:126b-40": "bskyab byas na ni nges pa ru //",
    "T02D1748:126b-41": "tshe ring 'chi bdag slu byed 'gyur //",
    "T02D1748:126b-42": "dman dang mgon med ngo tshar bcas //",
    "T02D1748:126b-43": "tshul khrims ldan la gus par ni //",
    "T02D1748:126b-44": "'dod pa'i don ni rab ster bas //",
    "T02D1748:126b-45": "tshe ni nges par 'phel par 'gyur //",
    "T02D1748:126b-46": "pha dang ma dang bla ma rgan //",
    "T02D1748:126b-47": "shes pas rgan sogs la gus shing //",
    "T02D1748:126b-48": "mchod dang bkur sti byin nas kyang //",
    "T02D1748:126b-49": "'chi ba dag ni nyer mi 'gyur //",
    "T02D1748:126b-50": "rang gi 'dod lha de la gus //",
    "T02D1748:127a-0": "dka' thub can la @127a * //",
    "T02D1748:127a-1": "gus pa yis //",
    "T02D1748:127a-2": "rtag tu nang par lha dad phyag / byas pas tshe ni 'phel bar 'gyur //",
    "T02D1748:127a-3": "mchod rten gas dang 'jig pa la //",
    "T02D1748:127a-4": "so phag la sogs kyis bcos na //",
    "T02D1748:127a-5": "tshe thung tshe ni ring 'gyur la //",
    "T02D1748:127a-6": "dge slong bsod snyoms pa dang mtshungs //",
    "T02D1748:127a-7": "lha khang sku gzugs mchod rten sogs //",
    "T02D1748:127a-8": "byed dang kun dga' ra ba 'dzugs //",
    "T02D1748:127a-9": "mchod rten che brgyad mchod sogs kyis //",
    "T02D1748:127a-10": "rtag tu tshe ni 'phel bar 'gyur //",
    "T02D1748:127a-11": "'dun pas slong ba la rnyed pa //",
    "T02D1748:127a-12": "rdzas kyis dge 'dun mchod ston gsol //",
    "T02D1748:127a-13": "zhag bdun tshe ring tshe thob 'gyur //",
    "T02D1748:127a-14": "chos rgyal mya ngan med dang mtshungs //",
    "T02D1748:127a-15": "bye ma'i mchod rten byed pa dang //",
    "T02D1748:127a-16": "de bzhin tsha tsha 'debs pa dang //",
    "T02D1748:127a-17": "mchod rten la sogs phyag byas pas //",
    "T02D1748:127a-18": "tshe ni nges par 'phel bar 'gyur //",
    "T02D1748:127a-19": "'dus pa chen po'i mdo dang ni //",
    "T02D1748:127a-20": "aa ta na ti ya ka'i mdo //",
    "T02D1748:127a-21": "phra mor bcas dang sprin chen dang //",
    "T02D1748:127a-22": "shin tu bkra shis tshigs bcad rnams //",
    "T02D1748:127a-23": "gus pas dge slong 'don 'jug pa'am //",
    "T02D1748:127a-24": "rang nyid kyis ni rab bton na //",
    "T02D1748:127a-25": "de bzhin tshe ring 'thob 'gyur zhing //",
    "T02D1748:127a-26": "'chi bdag bslu bar 'gyur ba yin //",
    "T02D1748:127a-27": "theg pa chen po ston byed dang //",
    "T02D1748:127a-28": "sdong pos brgyan sogs mdo sde rnams //",
    "T02D1748:127a-29": "rtag tu rtse gcig pas bklags na //",
    "T02D1748:127a-30": "'chi bdag bslu bar 'gyur ba yin //",
    "T02D1748:127a-31": "sangs rgyas kyis gsungs rnal 'byor gyi //",
    "T02D1748:127a-32": "rgyud sogs ma lus bklags pa'am //",
    "T02D1748:127a-33": "bsrung ba lnga yi cho gas kyang //",
    "T02D1748:127a-34": "'chi bdag bslu bar 'gyur ba yin //",
    "T02D1748:127a-35": "gtsug tor btsugs pa'i mchod rten sogs //",
    "T02D1748:127a-36": "bskor ba dag ni byas pa dang //",
    "T02D1748:127a-37": "gzungs ni bzlas par byas pas kyang //",
    "T02D1748:127a-38": "'chi bdag gi ni brtson pa 'joms //",
    "T02D1748:127a-39": "de yi cho ga sngon 'gro bas //",
    "T02D1748:127a-40": "gza' sogs ma mo bklags pa dang //",
    "T02D1748:127a-41": "gzungs sngags stong du zlos pa dang//",
    "T02D1748:127a-42": "dkon mchog sgron ma bzlas pa dang //",
    "T02D1748:127a-43": "gzungs kyi tshogs las gsungs pa yi //",
    "T02D1748:127a-44": "gzungs zlos pa la brtson pa yi //",
    "T02D1748:127a-45": "mkhas pa rnams ni 'chi ba dang //",
    "T02D1748:127a-46": "nyi ma'ang ring du gnas par byed //",
    "T02D1748:127a-47": "dkyil 'khor 'dri dang sbyin sreg dang //",
    "T02D1748:127a-48": "phyag rgya 'ching bar byed pa dang //",
    "T02D1748:127b-0": "gtor @127b ma dang ni tshogs 'khor lo //",
    "T02D1748:127b-1": "rab sbyin 'chi bdag slu ba yin //",
    "T02D1748:127b-2": "phyogs bzhi'i 'phags pa'i dge 'dun la //",
    "T02D1748:127b-3": "mchod ston mal cha tshogs sbyin dang //",
    "T02D1748:127b-4": "chos gos tsam zhig 'chang ba la //",
    "T02D1748:127b-5": "sbyin pa 'chi bdag slu byed 'gyur //",
    "T02D1748:127b-6": "de la sogs te bya ba rtsom //",
    "T02D1748:127b-7": "chos dang bsod nams mtshan nyid 'gyur //",
    "T02D1748:127b-8": "bsod nams kyis ni tshe 'phel zhing //",
    "T02D1748:127b-9": "de bzhin 'chi bdag bslu ba yin //",
    "T02D1748:127b-10": "de ltar chos ni cung zad cig / ston gyi de yi rgyas pa ni //",
    "T02D1748:127b-11": "rang nyid kyis ni rjes dpag pa'am //",
    "T02D1748:127b-12": "'chi bdag bslu mkhas de las bslabs //",
    "T02D1748:127b-13": "de ltar chos la brtson byas nas //",
    "T02D1748:127b-14": "grub pa'i sngags dang sman sogs ni //",
    "T02D1748:127b-15": "'phral du yid ches byed pa yis //",
    "T02D1748:127b-16": "'chi bdag rnam par bsal bar bya //",
    "T02D1748:127b-17": "nor bu sngags dang sman grub dang //",
    "T02D1748:127b-18": "bcud len stobs kyis rang nyid ni //",
    "T02D1748:127b-19": "'chi bdag pha rol gnon mthong ste //",
    "T02D1748:127b-20": "rig 'dzin grub pa ji bzhin no //",
    "T02D1748:127b-21": "rin chen brtag pa'i bstan bcos gang //",
    "T02D1748:127b-22": "rtog la mkhas pas rdo rje 'chang //",
    "T02D1748:127b-23": "tshe yi nor bu 'chang ba'ang rung //",
    "T02D1748:127b-24": "de bzhin sna tshogs nor bu 'chang //",
    "T02D1748:127b-25": "aindra n'i la rin chen sogs //",
    "T02D1748:127b-26": "nor bu chen po gzhan dag kyang //",
    "T02D1748:127b-27": "'chang bar byed pas 'chi bdag kun ;",
    "T02D1748:127b-28": "/ bzlog par 'gyur ba the tshom med //",
    "T02D1748:127b-29": "gang phyir nor bu'i mthu las ni //",
    "T02D1748:127b-30": "som nyi byed par rigs min te //",
    "T02D1748:127b-31": "nor bu bsam gyis mi khyab pa'i //",
    "T02D1748:127b-32": "mthu dang ldan par thams cad 'dod //",
    "T02D1748:127b-33": "dben pa'i gnas su ras ris sogs //",
    "T02D1748:127b-34": "mdun du mchod pa byas nas ni //",
    "T02D1748:127b-35": "sngags rnams bzlas pa tsam gyis kyang //",
    "T02D1748:127b-36": "'chi ba bslu ba 'byung bar 'gyur //",
    "T02D1748:127b-37": "dang por yi ge a'a brjod la //",
    "T02D1748:127b-38": "de nas ro lika ces gsal ba //",
    "T02D1748:127b-39": "rig 'dzin sde snod las gsungs te //",
    "T02D1748:127b-40": "'di ni khams gsum rgyal zhes bya //",
    "T02D1748:127b-41": "sngags 'dis 'jig rten dbang phyug la //",
    "T02D1748:127b-42": "dad pas de mdun nges par ni //",
    "T02D1748:127b-43": "yi ge'i grangs kyis 'bum bzlas na //",
    "T02D1748:127b-44": "'chi ba bslu ba thob par 'gyur //",
    "T02D1748:127b-45": "dang po rnam par snang mdzad brjod //",
    "T02D1748:127b-46": "de 'og t'a re lan gsum brjod //",
    "T02D1748:127b-47": "tutt'a re gnyis tu re gnyis //",
    "T02D1748:127b-48": "sv'ah'a mtha' can 'chi ba bslu //",
    "T02D1748:128a-0": "sgrol ma 'byung @128a * //",
    "T02D1748:128a-1": "ba'i rgyud las gsungs //",
    "T02D1748:128a-2": "sngags ni yi ge'i 'bum pa ru //",
    "T02D1748:128a-3": "sgrol ma'i spyan sngar bzlas nas ni //",
    "T02D1748:128a-4": "zho dang sbrang rtsi las sngar btags //",
    "T02D1748:128a-5": "d'ur ba'i myu gu shar dang ni //",
    "T02D1748:128a-6": "byang du rtse bstan sbyin sreg bya //",
    "T02D1748:128a-7": "sngon gyi las mtha' las byung ba'i //",
    "T02D1748:128a-8": "'chi ba nges par zlog par byed //",
    "T02D1748:128a-9": "slob dpon la ni yon phul nas //",
    "T02D1748:128a-10": "aom yig de las ru ru ste //",
    "T02D1748:128a-11": "de nas spu ru'i tshig gi rjes //",
    "T02D1748:128a-12": "dzva la tishtha siddha dang //",
    "T02D1748:128a-13": "lo tsa na zhes bya tshig gsum //",
    "T02D1748:128a-14": "sarb'a rtha s'a dha ni /",
    "T02D1748:128a-15": "sv'a h'a'i sngags aa sho ka 'dab mar //",
    "T02D1748:128a-16": "gtsang mar tsandan chu yis ni //",
    "T02D1748:128a-17": "'bum mam bye bar bris nas kyang //",
    "T02D1748:128a-18": "dag cing dad pa'i cho ga yis //",
    "T02D1748:128a-19": "chu med 'o mas bkru ba'am //",
    "T02D1748:128a-20": "'dur ba la sogs sbyin sreg byas //",
    "T02D1748:128a-21": "'chi bslu ba ma lus pa //",
    "T02D1748:128a-22": "nges pa kho nar byed pa yin //",
    "T02D1748:128a-23": "nad kyi tshigs ni ma lus pa //",
    "T02D1748:128a-24": "zhi bar byed pa'ang 'byung bar 'gyur //",
    "T02D1748:128a-25": "dkyil 'khor chen po'i cho ga bshad //",
    "T02D1748:128a-26": "'phags pa yi ge brgya zhes bya //",
    "T02D1748:128a-27": "sngags kyi mthu ni bsam mi khyab //",
    "T02D1748:128a-28": "mthu ni rnam pa du ma mthong //",
    "T02D1748:128a-29": "bzang spyod yi dam bcas pa yi //",
    "T02D1748:128a-30": "cho ga yis ni 'bum bzlas na //",
    "T02D1748:128a-31": "thar pa'ang nges par skyed byed na //",
    "T02D1748:128a-32": "'chi ba bslu ba smos ci dgos /",
    "T02D1748:128a-34": "// / na ma: stree ya dh'i k'a n'am //",
    "T02D1748:128a-35": "de nas ta th'a ga t'a n'am //",
    "T02D1748:128a-36": "sarba tr'a pra ti ha ta //",
    "T02D1748:128a-37": "ba ba ta dharma ta'i tshig / ba li n'am zhes tshig gi mthar //",
    "T02D1748:128a-38": "de nas aa sa ma sam //",
    "T02D1748:128a-39": "manta to aananda //",
    "T02D1748:128a-40": "ta ba b'a ti 'og shes ni //",
    "T02D1748:128a-41": "ha ra ha ra sma ra sma ra //",
    "T02D1748:128a-42": "na ra bi ga ta r'a ga / de nas buddha dharma te //",
    "T02D1748:128a-43": "sa ra gnyis ma ma ba la //",
    "T02D1748:128a-44": "ha sa gnyis dang tra ya gnyis //",
    "T02D1748:128a-45": "ga ga na ma h'a ba ra //",
    "T02D1748:128a-46": "la ksha ne de bzhin dzva la //",
    "T02D1748:128a-47": "dza la na s'a ga re'i mthar //",
    "T02D1748:128a-48": "sv'a h'a'i tshig ni sbyar bya ba //",
    "T02D1748:128a-49": "gsang sngags yig brgyar 'gyur ba'o //",
    "T02D1748:128a-50": "de bzhin gshegs pa thams cad kyi //",
    "T02D1748:128a-51": "snying po yin par rab tu bshad //",
    "T02D1748:128a-52": "'phags pa so sor 'brang ma'i sngags //",
    "T02D1748:128a-53": "'bum phrag gcig ni legs bzlas la //",
    "T02D1748:128a-54": "d'ur ba'i sbyin sreg bcu chas ni //",
    "T02D1748:128a-55": "'chi bdag nges par bslu ba yin //",
    "T02D1748:128a-56": "aom smras bi ma le dza ya //",
    "T02D1748:128a-57": "ba re aa mri te h'um h'um //",
    "T02D1748:128a-58": "phat gnyis de nas sv'a h'a yi //",
    "T02D1748:128b-0": "@128b tshig ni mtha' ru brjod par bya //",
    "T02D1748:128b-1": "rnam par snang mdzad bha ra gnyis //",
    "T02D1748:128b-2": "sam bha ra gnyis brjod bya la //",
    "T02D1748:128b-3": "aindri ya ba la yi sgra //",
    "T02D1748:128b-4": "bi sho dho ni zhes brjod do //",
    "T02D1748:128b-5": "h'um h'um ru ru tsa le dang //",
    "T02D1748:128b-6": "sv'a h'a sngags 'dis 'chi bdag bslu //",
    "T02D1748:128b-7": "'phags pa so sor 'brang ma yi //",
    "T02D1748:128b-8": "snying po dngos grub kun stsol yin //",
    "T02D1748:128b-9": "'jig rten dbang phyug spyan snga ru //",
    "T02D1748:128b-10": "'chi ba las rgyal zhes bya ba'i //",
    "T02D1748:128b-11": "gsang sngags yi ge bcu pa ni //",
    "T02D1748:128b-12": "'bum phrag bcu bzlas de 'og tu //",
    "T02D1748:128b-13": "me tog dkar po mar btags pa'i //",
    "T02D1748:128b-14": "sbyin sreg grangs ni 'bum bya'o //",
    "T02D1748:128b-15": "sngags mthus de 'og nges par ni //",
    "T02D1748:128b-16": "'chi bdag bslu ba 'byung bar 'gyur //",
    "T02D1748:128b-17": "thog mar aom ste de nas aam //",
    "T02D1748:128b-18": "de 'og aom aam zhes bya ba //",
    "T02D1748:128b-19": "aom mri tyu dza ya de nas //",
    "T02D1748:128b-20": "aom 'di sngags 'di yi ge bcu //",
    "T02D1748:128b-21": "bskal ba sogs su 'tsho ba'i phyir //",
    "T02D1748:128b-22": "de bzhin gshegs pas gang gsungs pa //",
    "T02D1748:128b-23": "de yis tshe ni bsrings ba 'grub //",
    "T02D1748:128b-24": "de bsrings 'chi ba bslu ba yin //",
    "T02D1748:128b-25": "sngags gang zhi ba'i las byed pa //",
    "T02D1748:128b-26": "de yis tshe 'phal 'gyur ba ni //",
    "T02D1748:128b-27": "de ni 'chi ba bslu bar 'gyur //",
    "T02D1748:128b-28": "sngags rnams kyi ni mthu la yang //",
    "T02D1748:128b-29": "the tshom bya bar rigs ma yin //",
    "T02D1748:128b-30": "gang phyir sngags kyi mthu dag ni //",
    "T02D1748:128b-31": "bsam mi khyab par kun nas 'dod //",
    "T02D1748:128b-32": "'jig rten na ni dngos gzhan gang //",
    "T02D1748:128b-33": "sngags kyis mi 'grub de yod min //",
    "T02D1748:128b-34": "yang dag dad dang mngon brtson las //",
    "T02D1748:128b-35": "sngags rnams yid bzhin nor bur mtshungs //",
    "T02D1748:128b-36": "rtogs pa las bshad chog 'am //",
    "T02D1748:128b-37": "ci 'dod pa yi sbyor ba yis //",
    "T02D1748:128b-38": "bkres shas che ba'i sa phyogs su //",
    "T02D1748:128b-39": "sel tre sa rab tu spyod par bya //",
    "T02D1748:128b-40": "gcig bu'am yang na gzhan pa yis //",
    "T02D1748:128b-41": "sman dang lhan cig rtag tu spyad //",
    "T02D1748:128b-42": "de nas lus ni brtan 'gyur la //",
    "T02D1748:128b-43": "gshin rje'i sgo ni mthong mi 'gyur //",
    "T02D1748:128b-44": "grub pa'i sman ni gzhan dag kyang //",
    "T02D1748:128b-45": "nges par bsten par gyur pa yis //",
    "T02D1748:128b-46": "tshe 'phel nad dang rgas pa ni //",
    "T02D1748:128b-47": "zad pas 'chi ba ma mthong ngo //",
    "T02D1748:128b-48": "dngul dang gser sogs ldan pa yi //",
    "T02D1748:128b-49": "dngul chu cho ga bzhin zos na //",
    "T02D1748:128b-50": "bcud kyis len gyi rang bzhin can //",
    "T02D1748:128b-51": "'chi ba bslu ba 'byung ba yin //",
    "T02D1748:128b-52": "tshes gcig zla ba'i phyogs sogs par //",
    "T02D1748:129a-0": "@129a * // rang gi khams ni thob pa na //",
    "T02D1748:129a-1": "sna sman gtang ba'i cho ga yis //",
    "T02D1748:129a-2": "'chi ba bslu ba 'byung bar 'gyur //",
    "T02D1748:129a-3": "kha sbyor la sogs rgyud las gsungs //",
    "T02D1748:129a-4": "mi 'chi lnga dang ldan pa ni //",
    "T02D1748:129a-5": "man ngag ji bzhin bsten pa yis //",
    "T02D1748:129a-6": "'chi ba bslu ba 'byung bar 'gyur //",
    "T02D1748:129a-7": "steng dang 'og dang kha sbyar sbyor ba ni //",
    "T02D1748:129a-8": "gang zhig phan pa'i rnal 'byor dag tu byed //",
    "T02D1748:129a-9": "de la gshin rje'i rgyal po rtag tu ni //",
    "T02D1748:129a-10": "khros par gyur kyang ci'ang byed mi nus //",
    "T02D1748:129a-11": "la lar thabs kyis 'chi ba yang //",
    "T02D1748:129a-12": "slar 'tsho bar yang 'gyur ba mthong //",
    "T02D1748:129a-13": "lus ldan bu mo mi dang ni //",
    "T02D1748:129a-14": "phan tshun bsrubs las 'gyur ba mthong //",
    "T02D1748:129a-15": "khrag dang lus zungs bsres pa ni //",
    "T02D1748:129a-16": "khams ni shin tu drangs min pas //",
    "T02D1748:129a-17": "gang zhig 'phral du 'chi nyid la //",
    "T02D1748:129a-18": "thigs pa gnyis ni gtig par bya //",
    "T02D1748:129a-19": "mar bskus pa yi sbu gu las //",
    "T02D1748:129a-20": "de ni blud pas gzhug par bya //",
    "T02D1748:129a-21": "bdag nyid sna khung las byung ba'i //",
    "T02D1748:129a-22": "sna khung rim gyis bsgre gyur pa //",
    "T02D1748:129a-23": "slar yang 'tsho bar 'gyur mthong ste //",
    "T02D1748:129a-24": "'dir ni 'gag par bsngags pa yin //",
    "T02D1748:129a-25": "nus mthu mngon du mthong bas na //",
    "T02D1748:129a-26": "sbyor ba 'di ni mang por bsngags //",
    "T02D1748:129a-27": "'bras bu gsum ni spyir bsdus pa'am //",
    "T02D1748:129a-28": "po so bhring+ga dzar bcas //",
    "T02D1748:129a-29": "rnal 'byor pa yis rtag spyad na //",
    "T02D1748:129a-30": "phan zhing bdud rtsir 'gyur ba yis //",
    "T02D1748:129a-31": "gnyer ma skra dkar rnams dang bral //",
    "T02D1748:129a-32": "rdo rje lus ni gzugs bzang ldan //",
    "T02D1748:129a-33": "bskal pa yi ni grangs snyed du //",
    "T02D1748:129a-34": "'chi ba nges par bzlog pa yin //",
    "T02D1748:129a-35": "dri chu rnam pa mang zhig ni //",
    "T02D1748:129a-36": "lus la bsrung ba grub pa 'dis //",
    "T02D1748:129a-37": "bza' dang bsku bas 'phral du ni //",
    "T02D1748:129a-38": "'chi ba bzlog par 'gyur ba yin //",
    "T02D1748:129a-39": "'di dag sbrang rtsi mar ldan pas //",
    "T02D1748:129a-40": "rtag tu goms par byas na ni //",
    "T02D1748:129a-41": "dus dang dus min las byung ba'i //",
    "T02D1748:129a-42": "'chi ba zlog par byed pa yin //",
    "T02D1748:129a-43": "sman rnams kyi ni mthu la yang //",
    "T02D1748:129a-44": "som nyi bya bar rigs min te //",
    "T02D1748:129a-45": "gang phyir sman gyi nus pa ni //",
    "T02D1748:129a-46": "bsam mi khyab par kun tu snang //",
    "T02D1748:129a-47": "de ltar phyi yi bya bas gus byas pas //",
    "T02D1748:129a-48": "ji bzhin stobs kyis 'dir ni 'chi bdag bslu //",
    "T02D1748:129a-49": "'chi ba stobs ldan 'jigs pa ched dogs la //",
    "T02D1748:129b-0": "de ltar de @129b yi nang gi bya ba yin //",
    "T02D1748:129b-1": "slob dpon ngag gi dbang phyug grags pas sbyar ba'i",
    "T02D1748:129b-2": "'chi ba bslu ba bstan pa las le'u gsum pa'o",
    "T02D1748:129b-4": "/ // / da ni 'chi ba bslu ba la //",
    "T02D1748:129b-5": "mkhas pa nang gi bdag nyid can //",
    "T02D1748:129b-6": "gang gis brtson pas 'chi ba ni //",
    "T02D1748:129b-7": "nges par bslu ba bshad par bya //",
    "T02D1748:129b-8": "rgyal po rkun po bdud chen po //",
    "T02D1748:129b-9": "stag la sogs pa'i 'jigs dang bral //",
    "T02D1748:129b-10": "'du 'dzi dang bral ri bo sogs //",
    "T02D1748:129b-11": "yid 'ong la lar gnas par bya //",
    "T02D1748:129b-12": "tshad tsam za zhing smra nyung la //",
    "T02D1748:129b-13": "shin tu 'chag par dga' ma yin //",
    "T02D1748:129b-14": "gnyid chung bsam gtan la mang gnas //",
    "T02D1748:129b-15": "sngags kyi bzlas pa la rab brtson //",
    "T02D1748:129b-16": "rang gi 'dod lha mchod sogs dang //",
    "T02D1748:129b-17": "dam chos bklag pa'i bya ba dang //",
    "T02D1748:129b-18": "gtor ma sbyin sogs byams pa yi //",
    "T02D1748:129b-19": "sems la sogs pa dus gsum brtson //",
    "T02D1748:129b-20": "bsod nams kyis ni 'dod pa 'grub //",
    "T02D1748:129b-21": "de bas 'du 'dzi spang bar bya //",
    "T02D1748:129b-22": "dad pas thams cad yang dag 'grub //",
    "T02D1748:129b-23": "de phyir dad pa rnam 'phel bya //",
    "T02D1748:129b-24": "brtson 'grus kyis ni brtsams pa 'grub //",
    "T02D1748:129b-25": "de bas brtson 'grus sngon 'gro bya //",
    "T02D1748:129b-26": "bsam gtan gyis 'dod 'bras brtan pas //",
    "T02D1748:129b-27": "bsam gtan la sems gcig tu 'bad //",
    "T02D1748:129b-28": "'du 'dzi spangs pas nyams len 'gyur //",
    "T02D1748:129b-29": "de bas 'du 'dzi rnam spang bya //",
    "T02D1748:129b-30": "yang dag shes ldan thams cad 'grub //",
    "T02D1748:129b-31": "de bas shes dang kun ldan bya //",
    "T02D1748:129b-32": "'chi ba las ni sdug bsngal mthong //",
    "T02D1748:129b-33": "'tsho ba las ni chos 'gyur mthong //",
    "T02D1748:129b-34": "som nyi ma lus dang bral bas //",
    "T02D1748:129b-35": "'chi ba bslu ba kun du spyod ;",
    "T02D1748:129b-36": "/ de la dang por bsam gtan bcas //",
    "T02D1748:129b-37": "bgegs dgra'i gsang sngags 'bum nyid ni //",
    "T02D1748:129b-38": "legs bzlas sbyin sreg khri byas pas //",
    "T02D1748:129b-39": "bgegs ni thams cad bzlog par bya //",
    "T02D1748:129b-40": "na ma: sa manta k'a ya //",
    "T02D1748:129b-41": "de nas b'a ktsitt'i tshig / badzra nam na mo badzra //",
    "T02D1748:129b-42": "kro dh'a ya zhes tshig brjod la //",
    "T02D1748:129b-43": "mah'a doshtrotka ta'i rjes //",
    "T02D1748:129b-44": "bhi ra ba ya aa si brjod //",
    "T02D1748:129b-45": "mu sa la pa ra shu pa //",
    "T02D1748:129b-46": "gri hi ta ha sta ya yin //",
    "T02D1748:129b-47": "aom aa mri ta kunda li //",
    "T02D1748:129b-48": "kha kha kh'a hi kh'a hi'i tshig / tishtha tishtha tshig de nas //",
    "T02D1748:129b-49": "bandha gnyis dang ha na gnyis //",
    "T02D1748:129b-50": "da ha gnyis dang ga rdza gnyis //",
    "T02D1748:130a-0": "de nas @130a * //",
    "T02D1748:130a-1": "bi spo ta gnyis te //",
    "T02D1748:130a-2": "sarba badzra tshig dang ni //",
    "T02D1748:130a-3": "bigha bi n'a ya k'an brjod //",
    "T02D1748:130a-4": "ma h'a ga na pa ti'i tshig / dzi bi t'anta ka ra ya //",
    "T02D1748:130a-5": "h'um h'um phat phat sv'a h'a yi //",
    "T02D1748:130a-6": "sngags 'di bgegs rnams zlog byed yin //",
    "T02D1748:130a-7": "yang na 'di yi snying po yis //",
    "T02D1748:130a-8": "bgegs rnams thams cad zlog par byed //",
    "T02D1748:130a-9": "sngon bzhin bzla dang sbyin sreg gis //",
    "T02D1748:130a-10": "'di yi mthu yang de 'dra yin //",
    "T02D1748:130a-11": "aom sngar hu lu hu lu dang //",
    "T02D1748:130a-12": "de 'og tishtha tishth'i tshig / ha na gnyis dang da ha gnyis //",
    "T02D1748:130a-13": "ga rdza ga rdza de 'og tu //",
    "T02D1748:130a-14": "bi spho ta ya lan gnyis brjod / sarba bi gha bi n'a ya k'a na //",
    "T02D1748:130a-15": "aom aa mri ta h'um h'um h'um phat phat ma mar ksha ku ru sv'a h'a /",
    "T02D1748:130a-16": "de ltar bdud dang bgegs rnams ni //",
    "T02D1748:130a-17": "ma lus rnam bsal 'khrug med pas //",
    "T02D1748:130a-18": "ji ltar mngon 'dod rnal 'byor ni //",
    "T02D1748:130a-19": "gcig cig nyin mtshan bsgom par bya //",
    "T02D1748:130a-20": "stug po bkod pa'i gnas bzhugs te //",
    "T02D1748:130a-21": "zhi pas sangs rgyas mdzad pa mdzad //",
    "T02D1748:130a-22": "padma zla ba'i gdan stengs su //",
    "T02D1748:130a-23": "rdo rje skyil krung bcas nas ni //",
    "T02D1748:130a-24": "byang chub mchog gi phyag rgyar ldan //",
    "T02D1748:130a-25": "'od zer dkar po'i tshogs 'phro ba //",
    "T02D1748:130a-26": "rnam snang dkar po bsgoms na ni //",
    "T02D1748:130a-27": "'khor ba srid du 'chir 'os min //",
    "T02D1748:130a-28": "mi bskyod la sogs de bzhin gshegs //",
    "T02D1748:130a-29": "rang mdog phyag rgya cha lugs ldan //",
    "T02D1748:130a-30": "nga rgyal brtan pas bsgoms na ni //",
    "T02D1748:130a-31": "rdo rje'i lus su nges par 'gyur //",
    "T02D1748:130a-32": "nyi zla kha sbyar nang na bzhugs //",
    "T02D1748:130a-33": "'jig rten dbang phyug mi 'jigs pa //",
    "T02D1748:130a-34": "zhi zhing zla ba dang 'dra la //",
    "T02D1748:130a-35": "rgyan rnams kun gyis yang dag brgyan//",
    "T02D1748:130a-36": "'od dpag med ni sku mdog dmar //",
    "T02D1748:130a-37": "rdzogs sangs rgyas kyi mtshan rab 'chang //",
    "T02D1748:130a-38": "rdo rje skyil krung bcas pa yi //",
    "T02D1748:130a-39": "zhabs kyi padma gnyis kyi steng //",
    "T02D1748:130a-40": "phyag gnyis dag ni mi 'chol bar //",
    "T02D1748:130a-41": "ting 'dzin phyag rgyar legs gnas pa //",
    "T02D1748:130a-42": "sems can kun don rdzogs mdzad pa'i //",
    "T02D1748:130a-43": "sku las thugs rje'i rgyun 'dzag pas //",
    "T02D1748:130a-44": "bsams la de yi thugs kar ni //",
    "T02D1748:130a-45": "'jig rten dbang phyug gzhan de bzhin //",
    "T02D1748:130a-46": "slar yang de yi thugs ka ru //",
    "T02D1748:130a-47": "de bzhin rtse gcig yid kyis ni //",
    "T02D1748:130a-48": "ji srid grangs ni bye bar 'gyur //",
    "T02D1748:130b-0": "ji srid bsam gtan 'di @130b 'dra bya ;",
    "T02D1748:130b-1": "/ de nas phra zhing rab phra'i mtha'i //",
    "T02D1748:130b-2": "'jig rten dbang phyug la gtad sems //",
    "T02D1748:130b-3": "rnal 'byor dbang phyug gis bsam na //",
    "T02D1748:130b-4": "'chi bdag rang nyid 'chi bar 'gyur //",
    "T02D1748:130b-5": "phung po las skyes nad gzhan yang //",
    "T02D1748:130b-6": "rang nyid 'jig par gyur pa yin //",
    "T02D1748:130b-7": "padma dkar po'i dbus gnas pa'i //",
    "T02D1748:130b-8": "zla ba'i gzugs kyi gdan stengs su //",
    "T02D1748:130b-9": "rdo rje'i skyil krung bcas nas ni //",
    "T02D1748:130b-10": "mchog sbyin pa dang autpala bsnams //",
    "T02D1748:130b-11": "ston ka'i zla ba'i mdangs 'dra ba'i //",
    "T02D1748:130b-12": "zla ba la ni rgyab brten pa //",
    "T02D1748:130b-13": "rgyan rnams thams cad yongs su rdzogs //",
    "T02D1748:130b-14": "bcu drug lo lon lus dang ldan //",
    "T02D1748:130b-15": "rdzogs sangs rgyas kun de yi sras //",
    "T02D1748:130b-16": "mchog sbyin sku ni 'chang ba'i yum //",
    "T02D1748:130b-17": "'phags ma sgrol ma'i snying gar bsgoms //",
    "T02D1748:130b-18": "de yi 'khor lo'i 'od zer dkar //",
    "T02D1748:130b-19": "rtsibs brgyad la ni yi ge ni //",
    "T02D1748:130b-20": "brgyad kyis yongs su bskor ba la //",
    "T02D1748:130b-21": "lte bar aom dang ha'i yi ge / dbus nas bsgrub bya'i ming dang ldan //",
    "T02D1748:130b-22": "zla drug brtan cing nges pas ni //",
    "T02D1748:130b-23": "rtse gcig pa yi sems kyis bsgom //",
    "T02D1748:130b-24": "yi ge bcu pa'i sngags 'di ni //",
    "T02D1748:130b-25": "skyo bar ma gyur sems kyis bzla /",
    "T02D1748:130b-26": "dang por aom ni bzhag nas su //",
    "T02D1748:130b-27": "de 'og t'a re rab tu sbyar //",
    "T02D1748:130b-28": "de 'og tutt'a re tu re //",
    "T02D1748:130b-29": "sv'a h'a'i mtha' can las kun byed //",
    "T02D1748:130b-30": "tshangs dbang khyab 'jug nyi zla dang //",
    "T02D1748:130b-31": "drag po phyogs skyong 'dod lhas kyang //",
    "T02D1748:130b-32": "sbu rtse tsam yang ma nyams par //",
    "T02D1748:130b-33": "'chi bdag lta bur 'chi las rgyal //",
    "T02D1748:130b-34": "skra dkar gnyer ma ngan pa dang //",
    "T02D1748:130b-35": "nad dang dbul ba kun zad byed //",
    "T02D1748:130b-36": "seng ge la sogs 'jigs chen brgyad //",
    "T02D1748:130b-37": "sdug bsngal tshogs ni 'jig par byed //",
    "T02D1748:130b-38": "ma bslangs par ni zas sgom sogs //",
    "T02D1748:130b-39": "kha zas gos la sogs pa rnyed //",
    "T02D1748:130b-40": "ral gri mig sman rkang byug pa //",
    "T02D1748:130b-41": "bum bzang sogs dang dngos grub rnams //",
    "T02D1748:130b-42": "snyan dang gas smra mkhas nyid kyi blo //",
    "T02D1748:130b-43": "shes rab gcig bu dri ma med //",
    "T02D1748:130b-44": "'dod pa'i dngos grub gzhan dag kyang //",
    "T02D1748:130b-45": "'khor lo 'di nas 'byung bar 'gyur //",
    "T02D1748:130b-46": "spyan dang skul byed m'a ma k'i //",
    "T02D1748:130b-47": "lha mo dkar mo chen mo ni //",
    "T02D1748:130b-48": "rang mdog cha lugs phyag rgya yis //",
    "T02D1748:130b-49": "bsgoms na 'chi bas mi tshugs so //",
    "T02D1748:131a-0": "rang gi 'dod @131a * //",
    "T02D1748:131a-1": "lha'i rnal 'byor nyid //",
    "T02D1748:131a-2": "nga rgyal brtan pa dang ldan pa //",
    "T02D1748:131a-3": "yid bzhin nor ltar ma lus pa'i //",
    "T02D1748:131a-4": "'dod pa'i don ni rab sgrub byed //",
    "T02D1748:131a-5": "dung dang kunda zla ba 'dra //",
    "T02D1748:131a-6": "bsdu ba'i rim gyis yang dag gnas //",
    "T02D1748:131a-7": "rgyun mi 'chad par bslabs na des //",
    "T02D1748:131a-8": "'chi ba bslu bar 'gyur ba yin //",
    "T02D1748:131a-9": "'khor lo bde mchog rgyud las gsungs //",
    "T02D1748:131a-10": "he ru ka yi rnam par bsgom //",
    "T02D1748:131a-11": "byas nas de yongs gyur pa las //",
    "T02D1748:131a-12": "ka p'a la yi rnam par bsgom //",
    "T02D1748:131a-13": "kam ka la yi gzugs bsams pa'am //",
    "T02D1748:131a-14": "kha tv'am gar ni rnam par bsgom //",
    "T02D1748:131a-15": "gsad par 'os pa ma yin phyir //",
    "T02D1748:131a-16": "'chi ba 'byung bar mi 'gyur ro //",
    "T02D1748:131a-17": "spyi bo ru ni zla ba'i gzugs //",
    "T02D1748:131a-18": "bdud rtsi thigs pa 'dzags pa yis //",
    "T02D1748:131a-19": "ba spu'i bu ga kun nas ni //",
    "T02D1748:131a-20": "yan lag thams cad tshim par byed //",
    "T02D1748:131a-21": "'du 'dzi thams cad rnam spangs pa //",
    "T02D1748:131a-22": "rnal 'byor pa yis zla drug bsgom //",
    "T02D1748:131a-23": "nad kun las ni rnam rgyal nas //",
    "T02D1748:131a-24": "'chi bdag lta bur 'chi las rgyal //",
    "T02D1748:131a-25": "mgo bo padmo 'dab ma stong //",
    "T02D1748:131a-26": "dkar po'i kha ni thur du bltas //",
    "T02D1748:131a-27": "zla ba'i rim bsams bskal sogs par //",
    "T02D1748:131a-28": "'chi ba 'jig par byed pa yin //",
    "T02D1748:131a-29": "de nyid nag po'i gzugs nyid pa //",
    "T02D1748:131a-30": "nag po'i gzugs kyi 'od rnams kyis //",
    "T02D1748:131a-31": "kun du khyab par bsams na ni //",
    "T02D1748:131a-32": "skra dkar la sogs 'jig par byed //",
    "T02D1748:131a-33": "lce ni rkan la gzhar bya zhing //",
    "T02D1748:131a-34": "so ni so lam reg par //",
    "T02D1748:131a-35": "rgyu yi nus pa bsam mi khyab //",
    "T02D1748:131a-36": "dad pas byas pa 'di brtsam bya //",
    "T02D1748:131a-37": "lkog ma'i bu ga'i steng dang sbyar ;",
    "T02D1748:131a-38": "/ lce chung thur du bstan nas ni //",
    "T02D1748:131a-39": "lce yi rtse mor kun reg par //",
    "T02D1748:131a-40": "bdud rtsi'i ro ni myong bar byed //",
    "T02D1748:131a-41": "des ni 'phral du 'chi ba sel //",
    "T02D1748:131a-42": "skra dkar la sogs pa yang 'jig / de byas nas ni rgud pa dang //",
    "T02D1748:131a-43": "'jigs pa kun las bsrung 'gyur ba //",
    "T02D1748:131a-44": "dbugs dbyung rngub pa dran pa yang //",
    "T02D1748:131a-45": "rnam pa gzhan pa brtsam par bya //",
    "T02D1748:131a-46": "grangs 'phel de las nges pa ni //",
    "T02D1748:131a-47": "rga dang 'chi ba med par 'gro //",
    "T02D1748:131a-48": "sems can rnams kyi nyin mtshan du //",
    "T02D1748:131a-49": "dbugs ni nyi khri chig stong dang //",
    "T02D1748:131a-50": "drug brgya dag gis lhag par rgyu //",
    "T02D1748:131b-0": "grangs ni @131b yongs su bsgrags pa yin //",
    "T02D1748:131b-1": "gang phyir bdud rtsi sngags yin pas //",
    "T02D1748:131b-2": "rlung ni 'jug pa sngags yin te //",
    "T02D1748:131b-3": "bdud rtsi gson pa'i thabs yin pas //",
    "T02D1748:131b-4": "de yis 'chi bas mi tshugs so //",
    "T02D1748:131b-5": "'jug pa'i rlung ni bgrang bya zhing //",
    "T02D1748:131b-6": "rim gyis 'bum sogs grangs kyis ni //",
    "T02D1748:131b-7": "rtse gcig sems kyis cho ga bzhin //",
    "T02D1748:131b-8": "sgra med pa yi bzlas par bshad //",
    "T02D1748:131b-9": "sgra med bzlas pa 'bum du ni //",
    "T02D1748:131b-10": "cho ga bzhin du rdzogs gyur na //",
    "T02D1748:131b-11": "mi ni tshe nyams gyur pa yang //",
    "T02D1748:131b-12": "lo lnga'i bar du 'tsho bar nges //",
    "T02D1748:131b-13": "nyis 'bum la sogs zlos pa nyid //",
    "T02D1748:131b-14": "tshe 'phel bar ni bsgre bar bya //",
    "T02D1748:131b-15": "thabs la mkhas par gyur pa dang //",
    "T02D1748:131b-16": "rlung gi bzlas la brtson par bya //",
    "T02D1748:131b-17": "nang par langs nas stong phrag gcig / rtag tu legs par bgrangs nas ni //",
    "T02D1748:131b-18": "nad kun las ni rnam grol zhing //",
    "T02D1748:131b-19": "nyi zla gnas kyi bar du 'tsho //",
    "T02D1748:131b-20": "bslab la mi gnas mi dga' zhing ;",
    "T02D1748:131b-21": "/ yud tsam yang ni gnyid ma log /'bad de gnyid las rgyal byas la //",
    "T02D1748:131b-22": "bza' dang btung yang kha zas sogs //",
    "T02D1748:131b-23": "lus su 'byung ba rgyu byas pas //",
    "T02D1748:131b-24": "rlung rgyu ba la brtson par bya //",
    "T02D1748:131b-25": "lugs mthun la 'bad rnal 'byor pa //",
    "T02D1748:131b-26": "nges par 'chi ba las rgyal 'gyur //",
    "T02D1748:131b-27": "rmongs la longs spyod la gcig gzhol //",
    "T02D1748:131b-28": "lugs mi mthun pas 'chi bar 'gyur //",
    "T02D1748:131b-29": "rang gi ngo bo lugs mthun 'gyur //",
    "T02D1748:131b-30": "de las bzlog pas lugs mi mthun //",
    "T02D1748:131b-31": "seng ge rnam rol phyag rgya ni //",
    "T02D1748:131b-32": "bcings pa yis ni rlung dgag nyid //",
    "T02D1748:131b-33": "yang na dgag par sbyor bas rgyal //",
    "T02D1748:131b-34": "dgag pa'i 'chi ba slu byed yin //",
    "T02D1748:131b-35": "rkang mthil gyi ni mthar thug par //",
    "T02D1748:131b-36": "rlung gis rim gyis dgang bar bya //",
    "T02D1748:131b-37": "dgag pa kumba ka zhes bya //",
    "T02D1748:131b-38": "de shes rim pa brjod bya ste //",
    "T02D1748:131b-39": "steng gi dgag pa'i sbyor bas ni //",
    "T02D1748:131b-40": "dgag par byed pa rgyal bar 'gyur //",
    "T02D1748:131b-41": "chung dang 'bring sogs dbye ba yis //",
    "T02D1748:131b-42": "steng dgag rnam pa gsum du 'dod //",
    "T02D1748:131b-43": "steng dgag ces ni bya ba 'di //",
    "T02D1748:131b-44": "'og nas bshad pas don ston byed //",
    "T02D1748:131b-45": "chung ba tshad ni sum cu drug /'bring ni de bzhin nyis 'gyur yin //",
    "T02D1748:132a-0": "chen po @132a * //",
    "T02D1748:132a-1": "sum 'gyur yin zhes bya //",
    "T02D1748:132a-2": "dgag pas de ni rgyal bar 'gyur //",
    "T02D1748:132a-3": "dgag pa yis ni tshang byas la //",
    "T02D1748:132a-4": "phyi nang rang gi pus lha ngar //",
    "T02D1748:132a-5": "'dir ni lag pa nyug byas la //",
    "T02D1748:132a-6": "de nas se gol drug gdab bo //",
    "T02D1748:132a-7": "mdo ni mkhas pas yongs 'chad pa'i //",
    "T02D1748:132a-8": "dus kyi tshad ni yin par bshad //",
    "T02D1748:132a-9": "ji srid sum cu drug tshad 'gyur //",
    "T02D1748:132a-10": "de srid dgag pa'i bya ba yin //",
    "T02D1748:132a-11": "steng dgag 'di ni dman pa ste //",
    "T02D1748:132a-12": "de nas bar ma nyis 'gyur nyid //",
    "T02D1748:132a-13": "steng dgag chen po sum 'gyur te //",
    "T02D1748:132a-14": "brgya rtsa brgyad ni tshad yin no //",
    "T02D1748:132a-15": "'chi bslu bar 'dod pa yis //",
    "T02D1748:132a-16": "'bad pas de nyid las rgyal bya //",
    "T02D1748:132a-17": "steng dgag chen po'i mtshan nyid ni //",
    "T02D1748:132a-18": "ji srid dag par ba 'jigs pa'o //",
    "T02D1748:132a-19": "rgyun du dgag par 'gyur ba yang //",
    "T02D1748:132a-20": "de tshe legs par gnas pa yin //",
    "T02D1748:132a-21": "nyi ma de las 'chi sogs nyid //",
    "T02D1748:132a-22": "dgag pa la ni gang gnas pa //",
    "T02D1748:132a-23": "de tshe bskal pa stong du yang //",
    "T02D1748:132a-24": "'chi bdag nye bar mi 'gyur ro //",
    "T02D1748:132a-25": "nam mkha' ba ni bzhos pa las //",
    "T02D1748:132a-26": "bdud rtsi gsher ba dag gi tshogs //",
    "T02D1748:132a-27": "bum pas mtshan pas chu zhes bya'i //",
    "T02D1748:132a-28": "dkyil 'khor las ni 'od zer 'phros //",
    "T02D1748:132a-29": "sna rtser byung ba'i rlung gis ni //",
    "T02D1748:132a-30": "blangs pa yang yang brtag par bya //",
    "T02D1748:132a-31": "snying gar padmar thim pa yis //",
    "T02D1748:132a-32": "sems kyi bung ba'i phru gu gso //",
    "T02D1748:132a-33": "nam mkha' bzho ba'i bsam gtan dag /'di ni rtag tu spyad par bya //",
    "T02D1748:132a-34": "nam mkha' lta bur 'chi bdag gi / mthong bas mthong ba ma yin no //",
    "T02D1748:132a-35": "yang na rlung ni yongs spangs la //",
    "T02D1748:132a-36": "de bzhin nyid la rtag tu spyad //",
    "T02D1748:132a-37": "de bzhin nyid kyi 'chi dang 'dud //",
    "T02D1748:132a-38": "dgra rnams gzhan la rgyal byed nyid //",
    "T02D1748:132a-39": "nyes pa ma lus rab tu zhi //",
    "T02D1748:132a-40": "yon tan ma lus 'byung bar 'gyur //",
    "T02D1748:132a-41": "skyes bu de nyid kyis rgyal zhing //",
    "T02D1748:132a-42": "mngon par 'dod pa rnams kyang 'grub //",
    "T02D1748:132a-43": "de bzhin nyid ni stong nyid bshad //",
    "T02D1748:132a-44": "rnam pa kun mchog bdag nyid can //",
    "T02D1748:132a-45": "de kho na nyid rtag bslabs na //",
    "T02D1748:132a-46": "'chi ba bslu par 'gyur ba yin //",
    "T02D1748:132a-47": "chos dang longs spyod sku sogs dang //",
    "T02D1748:132a-48": "sbyin dang tshul khrims sogs dbyer med //",
    "T02D1748:132a-49": "dmigs pa kun gyi sbyor ba ni //",
    "T02D1748:132a-50": "dmigs pa thams cad rnam par spangs //",
    "T02D1748:132a-51": "rnam pa kun mchog ldan pa yi //",
    "T02D1748:132b-0": "stong ba rgyal ba rnams kyis @132b gsungs //",
    "T02D1748:132b-1": "bsam bya bsam par mi bya zhing //",
    "T02D1748:132b-2": "bsam pa min pa'ang mi bsam mo //",
    "T02D1748:132b-3": "bsam dang bsam min ma bsams na //",
    "T02D1748:132b-4": "de nas stong nyid thob par 'gyur //",
    "T02D1748:132b-5": "mkhas pas dngos po mi bsam zhing //",
    "T02D1748:132b-6": "dngos po med pa'ang mi bsams la //",
    "T02D1748:132b-7": "dngos dang dngos med rnam par spangs //",
    "T02D1748:132b-8": "sgom pa de ni bsgom dang bral //",
    "T02D1748:132b-9": "rnam pa kun gyi mchog ldan pa //",
    "T02D1748:132b-10": "stong nyid 'dzin pa rnam spangs ba'i //",
    "T02D1748:132b-11": "stong pa nyid ni rtag bsgoms na //",
    "T02D1748:132b-12": "'chi bdag gis ni mthong mi 'gyur //",
    "T02D1748:132b-13": "kun rtog tsam las byung ba yi //",
    "T02D1748:132b-14": "'chi ba de yang mthong mi 'gyur //",
    "T02D1748:132b-15": "gzhan yang bdud ni mang po dang //",
    "T02D1748:132b-16": "'khor ba yang ni mi mthong ngo //",
    "T02D1748:132b-17": "de yang /",
    "T02D1748:132b-18": "'chi ba zhes bya'i rnam rtog 'di //",
    "T02D1748:132b-19": "dngos po kun la yod min te //",
    "T02D1748:132b-20": "so so'i skye bo'i rnam 'phrul gyi //",
    "T02D1748:132b-21": "rnam par rtog pas bcom pa yin //",
    "T02D1748:132b-22": "rnam rtog sdug bsngal thams cad de //",
    "T02D1748:132b-23": "rnam par rtog pa bdud ces bshad //",
    "T02D1748:132b-24": "de bas rnam par rtog gzhom cing //",
    "T02D1748:132b-25": "rnam par mi rtog nyid du bya //",
    "T02D1748:132b-26": "zhes gsungs so //",
    "T02D1748:132b-27": "gus pa la sogs khyad par gyis //",
    "T02D1748:132b-28": "rgyun du bsgoms pa gang gang yin //",
    "T02D1748:132b-29": "de dang de ni gsal 'gyur te //",
    "T02D1748:132b-30": "'dod dang mya ngan blo dang mtshungs //",
    "T02D1748:132b-31": "bstan bcos rnams ni rnyed sla yi //",
    "T02D1748:132b-32": "de yi sbyor ba rnyed par dka' //",
    "T02D1748:132b-33": "sbyor ba shes pa'i 'jig rten las //",
    "T02D1748:132b-34": "sbyor ba rnyed par dka' ma yin //",
    "T02D1748:132b-35": "sbyor ba rnams la mkhas shing dang //",
    "T02D1748:132b-36": "bzod dang brtson 'grus la rab gnas //",
    "T02D1748:132b-37": "bsgrub la brtson pa'i shes rab can //",
    "T02D1748:132b-38": "'chi ba bslu ba'i snod yin no //",
    "T02D1748:132b-39": "ngal dang smin dang btung sogs kyis //",
    "T02D1748:132b-40": "pho ba'i me ni 'bar 'gyur la //",
    "T02D1748:132b-41": "me ni rab tu 'bar ba'i zas //",
    "T02D1748:132b-42": "yongs zhu bar yang nus pa yin //",
    "T02D1748:132b-43": "yongs su zhu bas lus rgyas shing //",
    "T02D1748:132b-44": "rgyas pas stobs ni rnam par 'phel //",
    "T02D1748:132b-45": "stobs las tshe ni 'phel 'gyur zhing //",
    "T02D1748:132b-46": "de 'phel ba yis ring du 'tsho //",
    "T02D1748:132b-47": "kun gyis mngon sum nyid du 'grub //",
    "T02D1748:132b-48": "'di la som nyi ji ltar yod //",
    "T02D1748:132b-49": "de bzhin man ngag gis bskal sogs //",
    "T02D1748:132b-50": "'tsho bar yang ni the tshom med //",
    "T02D1748:132b-51": "mar dang snying po zad sogs kyis //",
    "T02D1748:133a-0": "mar me la sogs @133a * //",
    "T02D1748:133a-1": "'jig phyogs la //",
    "T02D1748:133a-2": "slar yang 'bru mar la sogs las //",
    "T02D1748:133a-3": "bskal pa'i bar du gnas pa yin //",
    "T02D1748:133a-4": "de bzhin du ni lus 'di yang //",
    "T02D1748:133a-5": "rgas sogs kyis ni 'chi bzhin pa //",
    "T02D1748:133a-6": "grub pa'i man ngag legs rnyed na //",
    "T02D1748:133a-7": "bskal pa'i mthar yang cis mi gnas //",
    "T02D1748:133a-8": "dper na khang pa rnying pa dag / bcos pa yis ni yun rings gnas //",
    "T02D1748:133a-9": "de bzhin rnying pa'i lus dag kyang //",
    "T02D1748:133a-10": "bcos pas gnas par cis mi 'gyur //",
    "T02D1748:133a-11": "'bad pas dka' ba ci yang med //",
    "T02D1748:133a-12": "de bas gces la stsol ba dor mi bya //",
    "T02D1748:133a-13": "rtag tu 'bab na chu rgyun 'jam pos kyang //",
    "T02D1748:133a-14": "dus su rdo leb dag kyang rnam par 'bigs //",
    "T02D1748:133a-15": "gtsubs na shing las me ni 'byung 'gyur zhing //",
    "T02D1748:133a-16": "brkos par gyur na sa las chu 'byung 'gyur //",
    "T02D1748:133a-17": "mis ni rtsol ba byas na mi 'grub med //",
    "T02D1748:133a-18": "'bad pas rigs pas brtsams kun 'bras bcas 'gyur //",
    "T02D1748:133a-19": "'di na 'chi ba bslu ba rnams //",
    "T02D1748:133a-20": "shin tu mang po shes nas kyang //",
    "T02D1748:133a-21": "nyams ma blangs na mal du ni //",
    "T02D1748:133a-22": "bshang bas gos te khyod 'chi 'gyur //",
    "T02D1748:133a-23": "gang zhig sbyor ba la mkhas shing //",
    "T02D1748:133a-24": "bstan bcos la byar mkhas pa rnams //",
    "T02D1748:133a-25": "nyams ma blangs pa'i nyes pa yis //",
    "T02D1748:133a-26": "so ni ston cing 'chi ba yin ;",
    "T02D1748:133a-27": "/ rnal 'byor gyi ni bstan bcos dang //",
    "T02D1748:133a-28": "sbyor ba du ma shes na yang //",
    "T02D1748:133a-29": "deng ngam sang ni bya'o zhes //",
    "T02D1748:133a-30": "de ltar sems ni 'chi bar 'gyur //",
    "T02D1748:133a-31": "'di bya nang par slar yang 'di //",
    "T02D1748:133a-32": "de nas gzhan yang 'di bya zhes //",
    "T02D1748:133a-33": "srid pa g-yo ba'i rang bzhin ma shes don med yid rton tshol bar byed //",
    "T02D1748:133a-34": "skye dgu 'chi bdag khar ni chu srin kha ru gru ni zhugs pa ltar //",
    "T02D1748:133a-35": "bya ba mthar ma phyin par yul gyi chu yi dpa' klong dag tu lhung //",
    "T02D1748:133a-36": "de ltar 'chi bdag dgra bo ni //",
    "T02D1748:133a-37": "slu ba'i thabs ni bshad pa yin //",
    "T02D1748:133a-38": "rang gzhan gzhung las 'grub pa yi //",
    "T02D1748:133a-39": "bsam gtan las ni rab bsgrub bya //",
    "T02D1748:133a-40": "brtse med 'chi ba'i 'jigs pa las //",
    "T02D1748:133a-41": "thar pa'i thabs ni 'bad de bya //",
    "T02D1748:133a-42": "gang phyir 'di ni yid 'ong ba //",
    "T02D1748:133a-43": "srog las gzhan pa yod ma yin //",
    "T02D1748:133a-44": "rdo rje mkha' 'gro gdan bzhi dang //",
    "T02D1748:133a-45": "sangs rgyas bla gab la sogs dang //",
    "T02D1748:133a-46": "dus kyi phyi ma dus phreng ba //",
    "T02D1748:133b-0": "dus @133b kyi lnga bcu pa dang ni //",
    "T02D1748:133b-1": "'tsho ba lnga bcu pa la sogs //",
    "T02D1748:133b-2": "bstan bcos 'bad de brtags nas ni //",
    "T02D1748:133b-3": "'chi bdag rnam par bslu ba 'di //",
    "T02D1748:133b-4": "'gro la rjes su brtse bas bshad //",
    "T02D1748:133b-5": "nam mkha' yongs dag ston ka'i zla 'dra bar //",
    "T02D1748:133b-6": "dag cing nam mkha'i las kyang mi shong ba'i //",
    "T02D1748:133b-7": "dge ba 'di las mi 'chi gang thob pa //",
    "T02D1748:133b-8": "des ni 'gro ba 'chi bdag las thar shog / nyon mongs yi ge pa rnams ni //",
    "T02D1748:133b-9": "brtsi ba yis ni ngal gyur na //",
    "T02D1748:133b-10": "gzhung 'di'i tshad du gyur pa ni //",
    "T02D1748:133b-11": "sum brgya drug cu tham pa'o //",
    "T02D1748:133b-12": "slob dpon ngag gi dbang phyug grags pas mdzad pa'i",
    "T02D1748:133b-13": "'chi ba bslu ba bstan pa las le'u bzhi pa'o",
    "T02D1748:133b-15": "/ // / ngag gi dbang phyug grags pas mdzad pa 'chi ba bslu ba zhes bya ba rdzogs so //",
    "T02D1748:133b-16": "// rgya gar gyi mkhan po d'i pam ka ra shr'i dzny'a na dang /"
}