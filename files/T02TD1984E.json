{
    "T02TD1984E:171b-0": "@171b # // rgya gar skad du /",
    "T02TD1984E:171b-1": "ma h'a shr'i bhee ra wa badzra tsakra m'a ra na n'a ma /",
    "T02TD1984E:171b-2": "bod skad du /",
    "T02TD1984E:171b-3": "dpal rdo rje 'jigs byed chen po'i gsad pa'i 'khor lo zhes bya ba /",
    "T02TD1984E:171b-4": "dpal rdo rje sems dpa' la phyag 'tshal lo //",
    "T02TD1984E:171b-5": "shes bya ba la sogs sgrib spangs shing //",
    "T02TD1984E:171b-6": "mtshan nyid thams cad thugs su chud //",
    "T02TD1984E:171b-7": "shin tu khros pa'i tshul bstan pas //",
    "T02TD1984E:171b-8": "gdug pa 'joms la phyag 'tshal lo //",
    "T02TD1984E:171b-9": "dkon mchog la gnod bla ma smod //",
    "T02TD1984E:171b-10": "dam tshig la sdang sems can 'tshe //",
    "T02TD1984E:171b-11": "theg pa chen po sun 'byin pa //",
    "T02TD1984E:171b-12": "sngags dang rgyud la gshe ba dag / rjes su bzung nas bsgral ba'i phyir //",
    "T02TD1984E:171b-13": "gsad pa'i 'khor lo gsal bar byas //",
    "T02TD1984E:171b-14": "sngon du bsnyen pa rdzogs nas gsad pa'i las la 'jug par bya ste /",
    "T02TD1984E:171b-15": "gzhan du ni ma yin no //",
    "T02TD1984E:171b-16": "rnal 'byor pa dbang rnams dang ldan zhing /",
    "T02TD1984E:171b-17": "dam tshig ma nyams pa rnam par rtog pa med pa'i brtul zhugs brtan pa /",
    "T02TD1984E:171b-18": "gtsang zhing bla ma la gus pa dul ba /",
    "T02TD1984E:171b-19": "bstan pa la gcig tu gnas pa /",
    "T02TD1984E:171b-20": "brtson 'grus dang ldan pas /",
    "T02TD1984E:171b-21": "dur khrod chen por gnas te /",
    "T02TD1984E:172a-0": "de bzhin gshegs @172a * //",
    "T02TD1984E:172a-1": "pa la mchod pa la sogs pa rdzogs par byas la /",
    "T02TD1984E:172a-2": "rang bzhin gyis dag pa'i sngags de chos thams cad bdag med par bsgom par bya'o //",
    "T02TD1984E:172a-3": "de nas yam las byung ba'i steng du /",
    "T02TD1984E:172a-4": "der dh'i: las 'jam dpal bskyed ba rgyu'o //",
    "T02TD1984E:172a-5": "de'i thugs kar nyi ma'i dkyil 'khor las rdo rje 'jigs byed chen po ji lta ba bzhin du bskyed pa ni 'bras bu'o //",
    "T02TD1984E:172a-6": "de la ye shes kyi 'khor lo bkug ste /",
    "T02TD1984E:172a-7": "sems dpa' gsum dang ldan par yod na du brtags pas /",
    "T02TD1984E:172a-8": "sngags rnams yan lag ma nyams par bzlas pas tshad dang ldan par bya'o //",
    "T02TD1984E:172a-9": "'dir gsad pa'i 'khor lo'i las brtsam par bya'o //",
    "T02TD1984E:172a-10": "de ci'i phyir zhe na /",
    "T02TD1984E:172a-11": "de'i sbyor ba gtso bo yin pas na de nyid bstan to //",
    "T02TD1984E:172a-12": "de la mar gyi la yid brtan par gyur cing /",
    "T02TD1984E:172a-13": "sngags tshad dang ldan pa'i rnal 'byor pas /",
    "T02TD1984E:172a-14": "dur khrod kyi ras dang /",
    "T02TD1984E:172a-15": "dug dang /",
    "T02TD1984E:172a-16": "ske tshe dang /",
    "T02TD1984E:172a-17": "lan tshva dang /",
    "T02TD1984E:172a-18": "ni ma ba dang /",
    "T02TD1984E:172a-19": "smyo byed dang /",
    "T02TD1984E:172a-20": "bya rog gis zos pa'i lhag ma dang /",
    "T02TD1984E:172a-21": "rnam par snang mdzad dang /",
    "T02TD1984E:172a-22": "ma du lung ga'i 'bras bu dang /",
    "T02TD1984E:172a-23": "dkar rtsi dang /",
    "T02TD1984E:172a-24": "bag phye dang /",
    "T02TD1984E:172a-25": "mi rus kyi phye ma dang /",
    "T02TD1984E:172a-26": "ro bsregs pa'i sol ba dang /",
    "T02TD1984E:172a-27": "dur khrod kyi thal ba dang /",
    "T02TD1984E:172a-28": "ro'i skud pa dang /",
    "T02TD1984E:172a-29": "ro'i skra dang /",
    "T02TD1984E:172a-30": "bya rog gi gud ru dang /",
    "T02TD1984E:172a-31": "rabs chad kyi thod pa dang /",
    "T02TD1984E:172a-32": "dur khrod dang /",
    "T02TD1984E:172a-33": "lam gyi bzhi mdo dang /",
    "T02TD1984E:172a-34": "shing rkang gcig dang /",
    "T02TD1984E:172a-35": "chu ngogs gnyis dang /",
    "T02TD1984E:172a-36": "ling+ga gcig pa dang /",
    "T02TD1984E:172a-37": "grog mkhar gyi sa dang /",
    "T02TD1984E:172a-38": "rgyal po'i sgo'i sa dang /",
    "T02TD1984E:172a-39": "mi'i rus pa'i phur pa dang /",
    "T02TD1984E:172a-40": "shing gdug pa can gyi tsher ma rnon po rnams /",
    "T02TD1984E:172a-41": "rten cing 'brel bar 'byung ba'i nus pa dang ldan pa'i phyir 'tshogs par bya'o //",
    "T02TD1984E:172a-42": "rnal 'byor pa ma he'i gdong gi sbyor ba dang ldan pas /",
    "T02TD1984E:172a-43": "kha lho phyogs su bltas te /",
    "T02TD1984E:172a-44": "gsang sngags kyis rdzas la bzlas te /",
    "T02TD1984E:172a-45": "dur khrod kyi ras la dkar rtsi dang /",
    "T02TD1984E:172a-46": "bag phye las gzhi blangs la /",
    "T02TD1984E:172a-47": "dug dang /",
    "T02TD1984E:172a-48": "ske tshe dang /",
    "T02TD1984E:172a-49": "lan tshva dang /",
    "T02TD1984E:172a-50": "nim pa dang /",
    "T02TD1984E:172a-51": "smyo byed dang /",
    "T02TD1984E:172a-52": "bya rog gis zos pa'i lhag ma dang /",
    "T02TD1984E:172a-53": "rnam par snang mdzad dang /",
    "T02TD1984E:172a-54": "dur khrod kyi thal ba dang /",
    "T02TD1984E:172a-55": "ma du lung ga'i 'bras bu rnams la sbyangs te byugs la brkyang ngo //",
    "T02TD1984E:172a-56": "de nas khru phyed pa'i ras la /",
    "T02TD1984E:172a-57": "rdo rje 'jigs byed chen po'i 'khor lo re mig bcu drug pa bri bar bya'o //",
    "T02TD1984E:172b-0": "te lo'i slud [?] @172b bur dang po gnyis phyed du gdab po //",
    "T02TD1984E:172b-1": "de'i 'og tu gnyis po mtshams su gdab po //",
    "T02TD1984E:172b-2": "de'i rting la gzhi la tha mar gdab pa'i dang po gnyis kyis ngos su re re bor la gdab /",
    "T02TD1984E:172b-3": "de la bskor ba gsum bya ste /",
    "T02TD1984E:172b-4": "dang po phyed la bskor bas le'u tse dgur bya'o //",
    "T02TD1984E:172b-5": "bar pa de'i phyed la bskor bas /",
    "T02TD1984E:172b-6": "re mig bcu gnyis bya'o //",
    "T02TD1984E:172b-7": "tha ma dang po'i mtha' bskor te gcig tu bya'o //",
    "T02TD1984E:172b-8": "rdzas kyi 'khor lo de la sngags kyi 'khor lo dgod pa ni /",
    "T02TD1984E:172b-9": "sde tshan brgyad dang /",
    "T02TD1984E:172b-10": "gcig pas sngags rnams shes par byas la bri'o //",
    "T02TD1984E:172b-11": "ma du lung ga'i dug dang /",
    "T02TD1984E:172b-12": "nim pa dang /",
    "T02TD1984E:172b-13": "ro bsregs pa'i thal ba rnams la sbyar la /",
    "T02TD1984E:172b-14": "snag tsha byas te /",
    "T02TD1984E:172b-15": "bya rog gi gshog pa'i gung rus bri bar bya'o //",
    "T02TD1984E:172b-16": "bri bar byas pa'i phyag rgya dang sngags ni /",
    "T02TD1984E:172b-17": "gshin rje gshed po'i dam tshig gi phyag rgya dang sngags kyis bya'o //",
    "T02TD1984E:172b-18": "lag pa gnyis thal mo sbyar la /",
    "T02TD1984E:172b-19": "gung mo gnyis rtse sprad de /",
    "T02TD1984E:172b-20": "srin lag gnyis bsnol /",
    "T02TD1984E:172b-21": "mthe'u chung gnyis de bzhin du sbyar te /",
    "T02TD1984E:172b-22": "mdzub mo gnyis dgug / mthe bong gnyis mnyam par sbyar bar bya'o //",
    "T02TD1984E:172b-23": "aom hr'i: shtri: wi kri t'a na na ma ma sha tr'um m'a ra ya /",
    "T02TD1984E:172b-24": "h'um h'um phat phat /",
    "T02TD1984E:172b-25": "de la re mig bcu drug pa la /",
    "T02TD1984E:172b-26": "yi ge 'bru sum cu gnyis pa dang /",
    "T02TD1984E:172b-27": "bsgrub bya'i ming spel te dgod par bya'o //",
    "T02TD1984E:172b-28": "dang po la dbus su rlung gi sa bon gzhag /",
    "T02TD1984E:172b-29": "de'i mdun du drug pa'i lnga pa dgod /",
    "T02TD1984E:172b-30": "g-yas su drug pa'i lnga pa la /",
    "T02TD1984E:172b-31": "dang po'i bcu gcig pa steng du sbyar la dgod /",
    "T02TD1984E:172b-32": "rgyab tu lnga pa'i gsum pa gzhag / g-yon du yi ge gcig pa la //",
    "T02TD1984E:172b-33": "dang po'i bcu gcig pa steng du sbyar la gzhag go //",
    "T02TD1984E:172b-34": "gnyis pa'i dang po la /",
    "T02TD1984E:172b-35": "me'i sa bon la dang po'i gnyis pa 'og tu sbyar la dgod //",
    "T02TD1984E:172b-36": "gnyis pa la /",
    "T02TD1984E:172b-37": "gsum pa'i gsum pa la dang po'i 'og tu sbyar la gzhag / gsum pa la brgyad pa'i gsum pa dgod /",
    "T02TD1984E:172b-38": "bzhi pa la lnga pa'i gsum pa la /",
    "T02TD1984E:172b-39": "dang po'i bcu pa steng du sbyar la dgod //",
    "T02TD1984E:172b-40": "lnga pa la bdun pa'i gnyis pa la dang po'i lnga pa 'og tu sbyar la dgod /",
    "T02TD1984E:172b-41": "drug pa la bzhi pa'i lnga pa dgod /",
    "T02TD1984E:172b-42": "bdun pa la bdun pa'i dang po la dang bcu gsum pa steng du sbyar la dgod /",
    "T02TD1984E:172b-43": "brgyad pa la lnga ba'i lnga pa dang po'i gsum pa'i steng du sbyar la dgod //",
    "T02TD1984E:172b-44": "dgu pa la bdun pa'i gnyis pa dgod /",
    "T02TD1984E:173a-0": "bcu pa la rlung gi sa bon gzhag / bcu gcig pa la gsum @173a * //",
    "T02TD1984E:173a-1": "pa'i dang po nyis brtsegs dgod /",
    "T02TD1984E:173a-2": "bcu gnyis pa lnga pa'i lnga pa la dang po'i gsum pa steng du sbyar la gzhag / nang gi bar gyi stong pa la ram gnyis kyi bar du bsgrub bya'i ming gzhug go //",
    "T02TD1984E:173a-3": "tha ma la yi ge bcu pa'i sngags ji lta ba bzhin shes pas ming dang spel te bskor bar bya'o //",
    "T02TD1984E:173a-4": "h'um brgyad kyis bskor ro //",
    "T02TD1984E:173a-5": "de ltar bris nas khro bo chen po'i ting nge 'dzin dang sprul par ldan pas /",
    "T02TD1984E:173a-6": "bsgrub bya lha dang dbral ba man ngag ji lta ba bzhin byas nas /",
    "T02TD1984E:173a-7": "bsgrub bya rlung gi dkyil 'khor la bzhag nas aom ya ma r'a dza sa do me ya /",
    "T02TD1984E:173a-8": "ya me do ru na yo da ya /",
    "T02TD1984E:173a-9": "ya da yo ni ra ya kshe ya /",
    "T02TD1984E:173a-10": "yakshe ya tsa ni r'a ma ya /",
    "T02TD1984E:173a-11": "a'a karsha ya dza: h'um h'um phat phat /",
    "T02TD1984E:173a-12": "yang na yi ge bcu pa dang spel bar bya'o //",
    "T02TD1984E:173a-13": "de ltar brjod pas 'od zer lcags kyu lta bus snying ga nas bzung nas 'ongs te /",
    "T02TD1984E:173a-14": "'khor lo la gzhug par bya'o //",
    "T02TD1984E:173a-15": "gzhug pa gsal bar gyur nas dril te /",
    "T02TD1984E:173a-16": "dur khrod la sogs pa'i bdun po dang /",
    "T02TD1984E:173a-17": "rnam par snang mdzad dang /",
    "T02TD1984E:173a-18": "rdo rje chu dang /",
    "T02TD1984E:173a-19": "dur khrod kyi sol ba rnams kyis bsgrub bya'i gzugs brnyan sor brgyad pa'i tshad byas la /",
    "T02TD1984E:173a-20": "de'i snying gar 'khor lo gzhug par bya'o //",
    "T02TD1984E:173a-21": "phur bu gnas lngar btab cing /",
    "T02TD1984E:173a-22": "tshigs thams cad du tsher ma rnon pos gdab po //",
    "T02TD1984E:173a-23": "de nas thod pa gnyis kyi nang du bcug la /",
    "T02TD1984E:173a-24": "skra'i skud pas dkris te /",
    "T02TD1984E:173a-25": "sngags kyi 'khor lo rnam pa gnyis kyis /",
    "T02TD1984E:173a-26": "man ngag ji lta ba'i rim pa bzhin du rnal 'byor bzhi'am /",
    "T02TD1984E:173a-27": "gcig gang yang rung bas rim pa bzhin du gsad par bya'o //",
    "T02TD1984E:173a-28": "de'i gsang sngags ni /",
    "T02TD1984E:173a-29": "gong gi bstan pa dang /",
    "T02TD1984E:173a-30": "m'a ra ya spel pa yin no ;",
    "T02TD1984E:173a-31": "/ de nas sa bdun po de dag la /",
    "T02TD1984E:173a-32": "gshin rje'i gzugs khru gang ba'i tshad la zhal rnam par bsgyur ba dang /",
    "T02TD1984E:173a-33": "phyag gnyis pa zhal gcig pa /",
    "T02TD1984E:173a-34": "phyag na ral gri dang /",
    "T02TD1984E:173a-35": "zhags bsdigs mdzub can /",
    "T02TD1984E:173a-36": "gcer bu skra grol par gyur pa'o //",
    "T02TD1984E:173a-37": "de'i thugs kar thod pa bcug ste /",
    "T02TD1984E:173a-38": "nam phyed na'am /",
    "T02TD1984E:173a-39": "nyi ma phyed dur khrod du shin tu ring bar brkos te /",
    "T02TD1984E:173a-40": "der las kyi gshin rje'i dam tshig sems dpa' bskyed la /",
    "T02TD1984E:173a-41": "de la ye shes sems dpa' bcug ste /",
    "T02TD1984E:173a-42": "gnyis su med par byas te /",
    "T02TD1984E:173b-0": "mchod pa dang gtor ma btang bas mnyes par byas nas mgo lho phyogs su kha 'og tu @173b bstan la /",
    "T02TD1984E:173b-1": "gong du bstan pa'i sngags dang stam bha na ya spel bas mnan par bya'o //",
    "T02TD1984E:173b-2": "khyim du log ste shin tu khros pa'i sems dang ldan pas /",
    "T02TD1984E:173b-3": "yi ge bcu pa'i sngags bzlas na /",
    "T02TD1984E:173b-4": "gdon mi za bar 'chi bar 'gyur ro //",
    "T02TD1984E:173b-5": "spung ste bkrus na grol bar 'gyur ro //",
    "T02TD1984E:173b-6": "bstan pa bsrung phyir gsad pa yi //",
    "T02TD1984E:173b-7": "'khor lo las kyi rim pa zhig / byas pa'i dge ba cung zad des //",
    "T02TD1984E:173b-8": "'gro rnams 'khor ba las brgal nas /",
    "T02TD1984E:173b-9": "khro chen de nyid thob par shog / la li tas mdzad pa rdzogs so//"
}