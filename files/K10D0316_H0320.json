{
    "K10D0316_H0320:261b-0": "@261b / /rgya gar skad du /",
    "K10D0316_H0320:261b-1": "a'arya tsa tu: sa tya s'u tra /",
    "K10D0316_H0320:261b-2": "bod skad du /",
    "K10D0316_H0320:261b-3": "'phags pa bden pa bzhi'i mdo /",
    "K10D0316_H0320:261b-4": "sangs rgyas dang /",
    "K10D0316_H0320:261b-5": "byang chub sems dpa' thams cad la phyag 'tshal lo //",
    "K10D0316_H0320:261b-6": "'di skad bdag gis thos pa dus gcig na; bcom ldan 'das dmar bu can gyi grong khyer dang /",
    "K10D0316_H0320:261b-7": "rgyal po'i khab kyi bar gyi dbus na rgyal po'i",
    "K10D0316_H0320:261b-8": "gnas 'od ma'i dbyug pa can na nub mo nye",
    "K10D0316_H0320:261b-9": "bar rten cing dge slong gi dge 'dun chen po",
    "K10D0316_H0320:261b-10": "dang thabs gcig tu bzhugs so //",
    "K10D0316_H0320:261b-11": "de nas bcom ldan 'das kyis dge slong rnams la bka' stsal pa /",
    "K10D0316_H0320:261b-12": "dge slong dag /",
    "K10D0316_H0320:261b-13": "nga dang /",
    "K10D0316_H0320:262a-0": "khyed cag kho nas 'phags @262a *//",
    "K10D0316_H0320:262a-1": "pa'i bden pa bzhi po de dag ma shes ma mthong /",
    "K10D0316_H0320:262a-2": "khong du ma chud /",
    "K10D0316_H0320:262a-3": "so sor ma rtogs pas lam ring po 'dir rgyug cing 'khor bar gyur to //",
    "K10D0316_H0320:262a-4": "bzhi po de gang zhe na /",
    "K10D0316_H0320:262a-5": "nga dang /",
    "K10D0316_H0320:262a-6": "khyed cag kho nas sdug bsngal 'phags pa'i bden pa ma shes ma mthong /",
    "K10D0316_H0320:262a-7": "khong du ma chud /",
    "K10D0316_H0320:262a-8": "so sor ma rtogs pas lam ring po 'dir rgyug cing 'khor bar gyur to; ;nga dang /",
    "K10D0316_H0320:262a-9": "khyed cag kho nas sdug bsngal kun 'byung 'phags pa'i bden pa ma shes ma mthong /",
    "K10D0316_H0320:262a-10": "khong du ma chud /",
    "K10D0316_H0320:262a-11": "so sor ma rtogs pas lam ring po 'dir rgyug cing 'khor bar gyur to //",
    "K10D0316_H0320:262a-12": "nga dang /",
    "K10D0316_H0320:262a-13": "khyed cag kho nas sdug bsngal 'gog pa'i bden pa ma shes ma mthong /",
    "K10D0316_H0320:262a-14": "khong du ma chud /",
    "K10D0316_H0320:262a-15": "so sor ma rtogs pas lam ring po 'dir rgyug cing 'khor bar gyur to //",
    "K10D0316_H0320:262a-16": "nga dang /",
    "K10D0316_H0320:262a-17": "khyed cag kho na sdug bsngal 'gog par 'gro ba'i lam 'phags pa'i bden pa ma shes ma mthong /",
    "K10D0316_H0320:262a-18": "khong du ma chud /",
    "K10D0316_H0320:262a-19": "so sor ma rtogs pas lam ring po 'dir rgyug cing 'khor bar gyur to //",
    "K10D0316_H0320:262a-20": "dge slong dag /",
    "K10D0316_H0320:262a-21": "ngas sdug bsngal 'phags pa'i bden pa rjes su rtogs",
    "K10D0316_H0320:262a-22": "shing so sor rtogs te srid pa'i sred par bcad",
    "K10D0316_H0320:262a-23": "pas 'khor ba'i skye ba zad de da ni srid",
    "K10D0316_H0320:262a-24": "pa gzhan med do //",
    "K10D0316_H0320:262a-25": "ngas sdug bsngal kun 'byung 'phags pa'i bden pa rjes su rtogs shing so sor rtogs te /",
    "K10D0316_H0320:262a-26": "srid pa'i sred pa de bcad pas 'khor ba'i skye",
    "K10D0316_H0320:262b-0": "ba zad @262b de; da ni sred pa gzhan med",
    "K10D0316_H0320:262b-1": "do // ngas sdug bsngal 'phags pa'i bden pa rjes su rtogs shing so sor rtogs te /",
    "K10D0316_H0320:262b-2": "srid pa'i sred /",
    "K10D0316_H0320:262b-3": "pa de bcad pas 'khor ba'i skye ba zad de /",
    "K10D0316_H0320:262b-4": "da ni srid pa gzhan med do //",
    "K10D0316_H0320:262b-5": "ngas sdug bsngal 'gog par 'gro ba'i lam 'phags pa'i",
    "K10D0316_H0320:262b-6": "bden pa rjes su rtogs shing so sor rtogs te",
    "K10D0316_H0320:262b-7": "/ srid pa'i sred pa de bcad pas 'khor ba'i skye ba zad de /",
    "K10D0316_H0320:262b-8": "da ni srid pa gzhan med do //",
    "K10D0316_H0320:262b-9": "bcom ldan 'das kyis de skad ces bka' stsal te /",
    "K10D0316_H0320:262b-10": "bde bar gshegs pas de skad gsungs nas ston pas",
    "K10D0316_H0320:262b-11": "gzhan yang 'di skad ces bka' stsal to; ;nga dang",
    "K10D0316_H0320:262b-12": "khyed cag kho na yis //",
    "K10D0316_H0320:262b-13": "'phags pa'i bden pa bzhi po dag /",
    "K10D0316_H0320:262b-14": "ji lta ba bzhin ma mthong bas //",
    "K10D0316_H0320:262b-15": "lam ring du ni 'khor bar gyur //",
    "K10D0316_H0320:262b-16": "bden pa de dag mthong nas ni //",
    "K10D0316_H0320:262b-17": "srid pa'i sred pa bcad nas su //",
    "K10D0316_H0320:262b-18": "'khor ba'i skye ba zad pas na //",
    "K10D0316_H0320:262b-19": "da ni srid pa gzhan med do //",
    "K10D0316_H0320:262b-20": "bcom ldan 'das kyis de skad ces bka' stsal pa dang dge slong de dag yi rangs te /",
    "K10D0316_H0320:262b-21": "bcom ldan 'das kyis gsungs pa la mngon par bstod do //"
}