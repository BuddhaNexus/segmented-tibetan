{
    "K12D0507=D0883_H0479:504b-0": "@504b / /rgya gar skad du /",
    "K12D0507=D0883_H0479:504b-1": "a'arya sarba ta th'a ga ta aa dhishth'a da hri",
    "K12D0507=D0883_H0479:504b-2": "da ya gu hya dh'a tu ka randa n'a ma",
    "K12D0507=D0883_H0479:504b-3": "dh'a ra ni mah'a ya na s'u tra /",
    "K12D0507=D0883_H0479:504b-4": "bod skad du /",
    "K12D0507=D0883_H0479:504b-5": "'phags pa de bzhin gshegs pa thams kyi byin gyis",
    "K12D0507=D0883_H0479:504b-6": "brlabs kyi snying po gsang ba ring bsral gyi za",
    "K12D0507=D0883_H0479:504b-7": "ma tog ces bya ba'i gzungs theg pa chen po'i",
    "K12D0507=D0883_H0479:504b-8": "mdo / sangs rgyas dang /",
    "K12D0507=D0883_H0479:504b-9": "byang chub sems dpa' thams cad la phyag 'tshal lo //",
    "K12D0507=D0883_H0479:504b-10": "'di skad bdag gis thos pa dus gcig na /",
    "K12D0507=D0883_H0479:504b-11": "bcom ldan 'das yul ma ga dha na dri ma med pa'i kun dga' ra ba dang /",
    "K12D0507=D0883_H0479:504b-12": "rin po che sna bdun gyi rdzing na /",
    "K12D0507=D0883_H0479:504b-13": "byang chub sems dpa'i dge 'dun chen po dang /",
    "K12D0507=D0883_H0479:504b-14": "nyan thos kyi dge 'dun chen po dang /",
    "K12D0507=D0883_H0479:504b-15": "lha dang /",
    "K12D0507=D0883_H0479:504b-16": "klu dang /",
    "K12D0507=D0883_H0479:504b-17": "gnod sbyin dang /",
    "K12D0507=D0883_H0479:504b-18": "dri za dang /",
    "K12D0507=D0883_H0479:504b-19": "lha ma yin dang /",
    "K12D0507=D0883_H0479:504b-20": "nam mkha' lding dang /",
    "K12D0507=D0883_H0479:504b-21": "ma'am ci dang /",
    "K12D0507=D0883_H0479:504b-22": "lto 'phye chen po dang /",
    "K12D0507=D0883_H0479:504b-23": "mi dang /",
    "K12D0507=D0883_H0479:504b-24": "mi ma yin pa bye ba mang po rnams dang /",
    "K12D0507=D0883_H0479:504b-25": "yul gyi mi 'bum phrag du ma rnams kyis yongs su bskor cing /",
    "K12D0507=D0883_H0479:504b-26": "mdun du byas nas thabs gcig tu bzhugs so //",
    "K12D0507=D0883_H0479:504b-27": "de nas 'khor gyi nang de nas bram ze shing s'a la chen po lta bu mkhas pa /",
    "K12D0507=D0883_H0479:505a-0": "mdzangs @505a *//",
    "K12D0507=D0883_H0479:505a-1": "pa; gsal ba /",
    "K12D0507=D0883_H0479:505a-2": "yid gzhungs pa /",
    "K12D0507=D0883_H0479:505a-3": "mtho [?] ska dga' ba /",
    "K12D0507=D0883_H0479:505a-4": "dge ba bcu'i las kyi lam yongs su bzung ba /",
    "K12D0507=D0883_H0479:505a-5": "dri med legs snang zhes bya ba zhi ga yod",
    "K12D0507=D0883_H0479:505a-6": "de; de yang gcig tu dkon mchog gsum la dad",
    "K12D0507=D0883_H0479:505a-7": "cing gus la phyag byed pa'i dge ba'i bsam pa",
    "K12D0507=D0883_H0479:505a-8": "dang ldan pa / zhib mo brtags pa /",
    "K12D0507=D0883_H0479:505a-9": "sems can thams cad dang dge ba'i don la brtson pa /",
    "K12D0507=D0883_H0479:505a-10": "nor che ba /",
    "K12D0507=D0883_H0479:505a-11": "longs spyod che ba /",
    "K12D0507=D0883_H0479:505a-12": "phyug pa /",
    "K12D0507=D0883_H0479:505a-13": "rdzas mang ba /",
    "K12D0507=D0883_H0479:505a-14": "yo byad phun sum tshogs pa yin no //",
    "K12D0507=D0883_H0479:505a-15": "de nas bram ze chen po dri med legs snang",
    "K12D0507=D0883_H0479:505a-16": "bcom ldan 'das ga la ba der song ste phyin",
    "K12D0507=D0883_H0479:505a-17": "nas bcom ldan 'das la lan bdun bskor ba byas",
    "K12D0507=D0883_H0479:505a-18": "nas / bcom ldan 'das la me tog dang /",
    "K12D0507=D0883_H0479:505a-19": "bdug pas mngon par mchod do //",
    "K12D0507=D0883_H0479:505a-20": "na bza' rin 'bum ri ba yang gsol /",
    "K12D0507=D0883_H0479:505a-21": "bcom ldan 'das la mu tig gi do shal 'bum",
    "K12D0507=D0883_H0479:505a-22": "ri ba yang gsol nas zhabs gnyis la mgo bos",
    "K12D0507=D0883_H0479:505a-23": "phyag btsal te; bcom ldan 'das kyi sbyan sngar 'dug",
    "K12D0507=D0883_H0479:505a-24": "nas bcom ldan 'das la 'di skad ces gsol to",
    "K12D0507=D0883_H0479:505a-25": "// bcom ldan 'das /",
    "K12D0507=D0883_H0479:505a-26": "sras kyi tshogs kyi 'khor dang bcas pa dag gi sdum par gdugs tshod la spyan 'dren na /",
    "K12D0507=D0883_H0479:505a-27": "de'i slad du bcom ldan 'das kyis gnang bar mdzad pa ci gnang /",
    "K12D0507=D0883_H0479:505a-28": "de nas bcom ldan 'das kyis bram ze chen po",
    "K12D0507=D0883_H0479:505b-0": "dri @505b med legs snang gis spyan drangs par thugs",
    "K12D0507=D0883_H0479:505b-1": "su chud nas / ci'ang mi gsung bar gyur pas gnang ngo //",
    "K12D0507=D0883_H0479:505b-2": "de nas bram ze chen po legs snang bcom ldan",
    "K12D0507=D0883_H0479:505b-3": "'das kyi spyan snga nas cang mi gsung bar gnang",
    "K12D0507=D0883_H0479:505b-4": "bar rig nas / des rings pa rings par rang gi kyim du song ste /",
    "K12D0507=D0883_H0479:505b-5": "de nyid kyi mtshan mo 'das pa dang /",
    "K12D0507=D0883_H0479:505b-6": "zhal zas dang /",
    "K12D0507=D0883_H0479:505b-7": "yo byad dang /",
    "K12D0507=D0883_H0479:505b-8": "zhal zas ro brgya pa mang po bshams nas bkod",
    "K12D0507=D0883_H0479:505b-9": "pa chen pos bkra shis kyi gzhal med khang dang",
    "K12D0507=D0883_H0479:505b-10": "/ gzhal med khang chen po sna tshogs dang /",
    "K12D0507=D0883_H0479:505b-11": "me tog dang /",
    "K12D0507=D0883_H0479:505b-12": "bdug pa khyer te 'khor mja po dang /",
    "K12D0507=D0883_H0479:505b-13": "sil snyan dang /",
    "K12D0507=D0883_H0479:505b-14": "pheg rdob pas bcom ldan 'das ga la ba der",
    "K12D0507=D0883_H0479:505b-15": "song ste phyin nas bcom ldan 'das la dus la",
    "K12D0507=D0883_H0479:505b-16": "bab par gsol to //",
    "K12D0507=D0883_H0479:505b-17": "de nas bcom ldan 'das la bram ze chen po",
    "K12D0507=D0883_H0479:505b-18": "dri med legs snang gis 'di skad ces gsol to",
    "K12D0507=D0883_H0479:505b-19": "// bcom ldan 'das /",
    "K12D0507=D0883_H0479:505b-20": "'di ni de bzhin gshegs pa'i dus lags te /",
    "K12D0507=D0883_H0479:505b-21": "bcom ldan 'das gshegs pa'i dus tshod la bab na /",
    "K12D0507=D0883_H0479:505b-22": "bdag la gnang bar mdzad par ci gnang /",
    "K12D0507=D0883_H0479:505b-23": "de nas bcom ldan 'das kyis bram ze chen po dri med legs snang dbugs phyung nas /",
    "K12D0507=D0883_H0479:505b-24": "nyid kyi 'khor la gzigs te bka' stsal pa /",
    "K12D0507=D0883_H0479:505b-25": "'khor ji ltar lhags pa thams cad /",
    "K12D0507=D0883_H0479:505b-26": "deng don chen por mdzad par 'gyur gyi tshur shog /",
    "K12D0507=D0883_H0479:506a-0": "de nas bcom ldan @506a *//",
    "K12D0507=D0883_H0479:506a-1": "'das gdan de las bzhengs nas /",
    "K12D0507=D0883_H0479:506a-2": "bcom ldan 'das gdan de las bzhengs ma thag tu /",
    "K12D0507=D0883_H0479:506a-3": "bcom ldan 'das kyi sku las 'od zer tha dad pa sna tshogs byung ste /",
    "K12D0507=D0883_H0479:506a-4": "'od zer gyi snang ba des phyogs bcu'i sangs rgyas kyi zhing thams cad snang bar byas nas /",
    "K12D0507=D0883_H0479:506a-5": "de bzhin gshegs pa thams cad la yang dag par bskul te gzigs nas gshegs par shes so //",
    "K12D0507=D0883_H0479:506a-6": "de nas bram ze chen po dri med legs snang gis mchod pa dang /",
    "K12D0507=D0883_H0479:506a-7": "bkur sti chen pos mchod cing /",
    "K12D0507=D0883_H0479:506a-8": "bcom ldan 'das kyi gshegs shul mdzes pa cher byas so //",
    "K12D0507=D0883_H0479:506a-9": "'khor mang po dang /",
    "K12D0507=D0883_H0479:506a-10": "lha dang /",
    "K12D0507=D0883_H0479:506a-11": "klu dang /",
    "K12D0507=D0883_H0479:506a-12": "gnod sbyin dang /",
    "K12D0507=D0883_H0479:506a-13": "dri za dang /",
    "K12D0507=D0883_H0479:506a-14": "lha ma yin dang /",
    "K12D0507=D0883_H0479:506a-15": "nam mkha' lding dang /",
    "K12D0507=D0883_H0479:506a-16": "mi'am ci dang /",
    "K12D0507=D0883_H0479:506a-17": "lto 'phye chen po dang /",
    "K12D0507=D0883_H0479:506a-18": "brgya byin dang /",
    "K12D0507=D0883_H0479:506a-19": "tshangs pa dang /",
    "K12D0507=D0883_H0479:506a-20": "'jig rten skyong ba dang /",
    "K12D0507=D0883_H0479:506a-21": "dbang phyug chen po dang /",
    "K12D0507=D0883_H0479:506a-22": "sred med kyi bu dang /",
    "K12D0507=D0883_H0479:506a-23": "rgyal po chen po bzhis kyang gshegs shul mdzes par byas so //",
    "K12D0507=D0883_H0479:506a-24": "de nas bcom ldan 'das dang ha cang mi ring",
    "K12D0507=D0883_H0479:506a-25": "ba'i lam gyi bar gyi nang zhig na skyed mos",
    "K12D0507=D0883_H0479:506a-26": "tshal bde byed ces bya ba zhig yod de /",
    "K12D0507=D0883_H0479:506a-27": "skyed mos tshal de'i nang na /",
    "K12D0507=D0883_H0479:506a-28": "mchod rten rnying pa chen po zhig yod de /",
    "K12D0507=D0883_H0479:506a-29": "zhig pa /",
    "K12D0507=D0883_H0479:506a-30": "tsher mas gang ba /",
    "K12D0507=D0883_H0479:506a-31": "rtsva dang /",
    "K12D0507=D0883_H0479:506a-32": "shing dang /",
    "K12D0507=D0883_H0479:506a-33": "gyo mos kun tu gang ba /",
    "K12D0507=D0883_H0479:506b-0": "phyag dar gyi phung po @506b lta bu zhig yod do //",
    "K12D0507=D0883_H0479:506b-1": "de nas bcom ldan 'das de'i drung du gshegs pa dang /",
    "K12D0507=D0883_H0479:506b-2": "mchod rten rnying pa phyag dar gyi phung po lta",
    "K12D0507=D0883_H0479:506b-3": "bu de yang kun nas 'bar zhing 'od zer 'bar",
    "K12D0507=D0883_H0479:506b-4": "ba kha dog sna tshogs pa dag byung ngo //",
    "K12D0507=D0883_H0479:506b-5": "phyag dar dang /",
    "K12D0507=D0883_H0479:506b-6": "gyo mo'i phung po de las kyang legs so zhes bya ba'i sgra byung ngo //",
    "K12D0507=D0883_H0479:506b-7": "de bzhin gshegs pa sh'akya thub pa /",
    "K12D0507=D0883_H0479:506b-8": "legs so //",
    "K12D0507=D0883_H0479:506b-9": "legs so //",
    "K12D0507=D0883_H0479:506b-10": "deng ni gshegs pa'i ltas bzang po'o //",
    "K12D0507=D0883_H0479:506b-11": "bram ze chen po /",
    "K12D0507=D0883_H0479:506b-12": "de bzhin gshegs pa spyan drangs pa na yang khyed legs so //",
    "K12D0507=D0883_H0479:506b-13": "deng khyed la don chen po mdzad par 'gyur ro //",
    "K12D0507=D0883_H0479:506b-14": "de nas bcom ldan 'das de bzhin gshegs pas mchod",
    "K12D0507=D0883_H0479:506b-15": "rten rnying pa phyag dar gyi phung po lta bu",
    "K12D0507=D0883_H0479:506b-16": "de la / yan lag lngas phyag mdzad nas lan gsum bskor ba nas /",
    "K12D0507=D0883_H0479:506b-17": "nyid kyi sku las na bza' gsil nas mchod rten",
    "K12D0507=D0883_H0479:506b-18": "rnying pa phyag dar gyi phung po lta bu de",
    "K12D0507=D0883_H0479:506b-19": "la gsol to // bcom ldan 'das kyis mchi ma",
    "K12D0507=D0883_H0479:506b-20": "byung ba chen po phyung bas bshums pa mdzad nas",
    "K12D0507=D0883_H0479:506b-21": "la gsol to // / bcom ldan 'das kyis 'dzum pa mdzad pa bstan te /",
    "K12D0507=D0883_H0479:506b-22": "'dzum pa bstan pa des phyogs bcu'i de bzhin gshegs",
    "K12D0507=D0883_H0479:506b-23": "pa thams cad lag mthil na bzhugs ba bzhin du",
    "K12D0507=D0883_H0479:506b-24": "mthong ngo // de bzhin gshegs pa de dag thams cad kyang spyan mchims gang zhing bzhugs so //",
    "K12D0507=D0883_H0479:507a-0": "de bzhin gshegs pa de dag thams cad kyis kyang @507a *//",
    "K12D0507=D0883_H0479:507a-1": "'od zer bkye ste /",
    "K12D0507=D0883_H0479:507a-2": "mchod rten rnying pa'i phung po der bzhugs so //",
    "K12D0507=D0883_H0479:507a-3": "de nas 'khor mang po 'dus pa de ya mtshan chen por gyur te /",
    "K12D0507=D0883_H0479:507a-4": "yi chad de 'khod par gyur to //",
    "K12D0507=D0883_H0479:507a-5": "de nas gnod sbyin gyi sde dpon lag na rdo rje lus ni 'dar /",
    "K12D0507=D0883_H0479:507a-6": "snying ni 'gul /",
    "K12D0507=D0883_H0479:507a-7": "rdo rje ni gsor zhing /",
    "K12D0507=D0883_H0479:507a-8": "rings pa rings par bcom ldan 'das gal ba der song ste phyin nas /",
    "K12D0507=D0883_H0479:507a-9": "bcom ldan 'das kyi zhabs gnyis la mgo bos phyag btsal te /",
    "K12D0507=D0883_H0479:507a-10": "bcom ldan 'das la 'di skad ces gsol to //",
    "K12D0507=D0883_H0479:507a-11": "bcom ldan 'das /",
    "K12D0507=D0883_H0479:507a-12": "bshum pa'i snga ltas chen po gnga' ba gang gis na /",
    "K12D0507=D0883_H0479:507a-13": "bcom ldan 'das kyi spyan mchi mas gang par bstan pa'i snga ltas gda' ba /",
    "K12D0507=D0883_H0479:507a-14": "bcom ldan 'das ci lags /",
    "K12D0507=D0883_H0479:507a-15": "ci'i slad du bcom ldan 'das kyi 'khor 'di'i nang du zhu ba 'di skabs dbye bar ci gnang /",
    "K12D0507=D0883_H0479:507a-16": "de nas bcom ldan 'das kyis gnod sbyin gyi sde",
    "K12D0507=D0883_H0479:507a-17": "dpon chen po lag na rdo rje la 'di skad",
    "K12D0507=D0883_H0479:507a-18": "ces bka' stsal to //",
    "K12D0507=D0883_H0479:507a-19": "lag na rdo rje /",
    "K12D0507=D0883_H0479:507a-20": "ring bsrel gyi phung po de bzhin gshegs pa'i mchod rten /",
    "K12D0507=D0883_H0479:507a-21": "de bzhin gshegs pa bye ba til gyi gang bu",
    "K12D0507=D0883_H0479:507a-22": "snyed thams cad kyi snying po'i gzungs kyi phyag rgya'i",
    "K12D0507=D0883_H0479:507a-23": "mchod rten gyi chos kyi rnam grangs yod de /",
    "K12D0507=D0883_H0479:507a-24": "lag na rdo rje /",
    "K12D0507=D0883_H0479:507a-25": "chos kyi rnam grangs 'di gang na gnas pa der /",
    "K12D0507=D0883_H0479:507b-0": "de bzhin gshegs pa 'bum phrag bye ba til gyi @507b gang bu ji snyed gnas shing /",
    "K12D0507=D0883_H0479:507b-1": "de bzhin gshegs pa khar yas khar yas zhes bya",
    "K12D0507=D0883_H0479:507b-2": "ba snyed kyi sku gdung ring bsrel rnams gnas so",
    "K12D0507=D0883_H0479:507b-3": "// chos kyi phung po brgyad khri bzhi stong gnas so //",
    "K12D0507=D0883_H0479:507b-4": "de bzhin gshegs pa 'bum phrag bye btil gyi gang bu snyed dgu bcu rtsa dgu'i gtsug tor dang /",
    "K12D0507=D0883_H0479:507b-5": "sbyi bo yang de bzhin du gnas so //",
    "K12D0507=D0883_H0479:507b-6": "lag na rdo rje /",
    "K12D0507=D0883_H0479:507b-7": "gang na chos kyi rnam grangs 'di gnas pa de",
    "K12D0507=D0883_H0479:507b-8": "ni de bzhin gshegs pa'i mchod rten du lung bstan",
    "K12D0507=D0883_H0479:507b-9": "to // lag na rdo rje /",
    "K12D0507=D0883_H0479:507b-10": "chos kyi rnam grangs 'di ni 'di ltar phan yon che zhing mthu che ba yin no //",
    "K12D0507=D0883_H0479:507b-11": "lag na rdo rje /",
    "K12D0507=D0883_H0479:507b-12": "chos kyi rnam grangs 'di ni phan yon che ba yin no //",
    "K12D0507=D0883_H0479:507b-13": "lag na rdo rje /",
    "K12D0507=D0883_H0479:507b-14": "chos kyi rnam grangs 'di ni bkra shis thams cad rdzogs par byed pa yin no //",
    "K12D0507=D0883_H0479:507b-15": "de nas bcom ldan 'das las 'khor mang po 'dus",
    "K12D0507=D0883_H0479:507b-16": "pa de dag gis chos kyi rnam grangs 'di thos",
    "K12D0507=D0883_H0479:507b-17": "nas chos rnams la chos kyi mig rdul med cing",
    "K12D0507=D0883_H0479:507b-18": "dri ma dang bral la /",
    "K12D0507=D0883_H0479:507b-19": "de nas nye ba'i nyon mongs pa dang bral lo //",
    "K12D0507=D0883_H0479:507b-20": "kha cig gis ni rgyun du zhugs pa'i 'bras bu thob bo //",
    "K12D0507=D0883_H0479:507b-21": "kha cig gis ni dgra bcom pa nyid thob bo //",
    "K12D0507=D0883_H0479:507b-22": "kha cig gis ni rang byang chub kyi 'bras bu'o //",
    "K12D0507=D0883_H0479:507b-23": "kha cig gis ni phyir mi 'ong ba'i 'bras bu'o //",
    "K12D0507=D0883_H0479:507b-24": "kha cig gis ni phyir 'ong ba'i 'bras bu'o //",
    "K12D0507=D0883_H0479:507b-25": "kha cig gis ni byang chub sems dpa'i sa la gnas so //",
    "K12D0507=D0883_H0479:508a-0": "kha cig gis ni @508a *//",
    "K12D0507=D0883_H0479:508a-1": "byang chub tu lung bstan pa thob bo //",
    "K12D0507=D0883_H0479:508a-2": "kha cig gis ni sa dang po'o //",
    "K12D0507=D0883_H0479:508a-3": "kha cig gis ni sa gnyis pa'o //",
    "K12D0507=D0883_H0479:508a-4": "kha cig gis ni sa gsum pa'o //",
    "K12D0507=D0883_H0479:508a-5": "kha cig gis ni sa bzhi pa'o //",
    "K12D0507=D0883_H0479:508a-6": "kha cig gis ni sa lnga pa'o //",
    "K12D0507=D0883_H0479:508a-7": "kha cig gis ni sa drug pa'o //",
    "K12D0507=D0883_H0479:508a-8": "kha cig gis ni sa bdun pa'o //",
    "K12D0507=D0883_H0479:508a-9": "kha cig gis ni sa brgyad pa'o //",
    "K12D0507=D0883_H0479:508a-10": "kha cig gis ni sa dgu pa'o //",
    "K12D0507=D0883_H0479:508a-11": "kha cig gis ni sa bcu pa la gnas par gyur to //",
    "K12D0507=D0883_H0479:508a-12": "kha cig gis ni pha rol tu phyin pa drug yongs su rdzogs so //",
    "K12D0507=D0883_H0479:508a-13": "bram ze chen po /",
    "K12D0507=D0883_H0479:508a-14": "de yang mngon par shes pa lnga thob cing dri ma dang bral ba dang /",
    "K12D0507=D0883_H0479:508a-15": "ser sna dang /",
    "K12D0507=D0883_H0479:508a-16": "phrag dog dang bral bar gyur to //",
    "K12D0507=D0883_H0479:508a-17": "gnod sbyin gyi sde dpon chen po lag na rdo",
    "K12D0507=D0883_H0479:508a-18": "rjes cho 'phrul chen po 'di lta bu mthong nas",
    "K12D0507=D0883_H0479:508a-19": "ngo mtshar dang / rmad du byung ba chen por gyur te /",
    "K12D0507=D0883_H0479:508a-20": "bcom ldan 'das la 'di skad ces gsol to //",
    "K12D0507=D0883_H0479:508a-21": "bcom ldan 'das /",
    "K12D0507=D0883_H0479:508a-22": "chos kyi rnam grangs kyi mtshan thos pas kyang phan yon gyis brgyan pa 'di lta bu thob na /",
    "K12D0507=D0883_H0479:508a-23": "bcom ldan 'das /",
    "K12D0507=D0883_H0479:508a-24": "gang gi slad du phu dud dang /",
    "K12D0507=D0883_H0479:508a-25": "bkur sti shin tu mang po bgyid par 'gyur ba lta ci smos te /",
    "K12D0507=D0883_H0479:508a-26": "bcom ldan 'das /",
    "K12D0507=D0883_H0479:508a-27": "de bsod nams kyi phung po ji lta bu yang mthong bar 'gyur //",
    "K12D0507=D0883_H0479:508a-28": "bcom ldan 'das kyis bka' stsal pa /",
    "K12D0507=D0883_H0479:508b-0": "@508b lag na rdo rje khyod nyon cig /",
    "K12D0507=D0883_H0479:508b-1": "rigs kyi bu'am /",
    "K12D0507=D0883_H0479:508b-2": "rigs kyi bu mo'am /",
    "K12D0507=D0883_H0479:508b-3": "dge slong ngam /",
    "K12D0507=D0883_H0479:508b-4": "dge slong ma'am /",
    "K12D0507=D0883_H0479:508b-5": "dge bsnyen nam /",
    "K12D0507=D0883_H0479:508b-6": "dge bsnyen ma gang la las chos kyi rnam grangs 'di 'dri bar byed na /",
    "K12D0507=D0883_H0479:508b-7": "lag na rdo rje /",
    "K12D0507=D0883_H0479:508b-8": "des de bzhin gshegs pa 'bum phrag bye ba khrag",
    "K12D0507=D0883_H0479:508b-9": "khrig til gyi gang bu snyed dgu bcu rtsa dgu'i",
    "K12D0507=D0883_H0479:508b-10": "bsod nams kyi phung po dang /",
    "K12D0507=D0883_H0479:508b-11": "dge ba'i rtsa ba bskyed pa dang ldan par 'gyur zhing /",
    "K12D0507=D0883_H0479:508b-12": "de bzhin gshegs pa de rnams kyis rjes su bzung bar 'gyur ro //",
    "K12D0507=D0883_H0479:508b-13": "gang zhig klog par byed pa de dag kyang de",
    "K12D0507=D0883_H0479:508b-14": "bzhin gshegs pa thams cad kyis gsungs pa'i mdo snga",
    "K12D0507=D0883_H0479:508b-15": "rnams bcang bar 'gyur ro //",
    "K12D0507=D0883_H0479:508b-16": "gang zhig chos kyi rnam grangs 'di lta bu 'dzin",
    "K12D0507=D0883_H0479:508b-17": "pa de dag phyogs bcu'i de bzhin gshegs pa 'bum",
    "K12D0507=D0883_H0479:508b-18": "phrag bye ba khrag khrig til gyi gang bu snyed",
    "K12D0507=D0883_H0479:508b-19": "dgu bcu rtsa dgu dang /",
    "K12D0507=D0883_H0479:508b-20": "phyogs re re'i de bzhin gshegs pa dgra bcom pa",
    "K12D0507=D0883_H0479:508b-21": "yang dag par rdzogs pa'i sangs rgyas rnams kyis gzung",
    "K12D0507=D0883_H0479:508b-22": "bar 'gyur zhing / nyin gcig bzhin gzigs par 'gyur ro //",
    "K12D0507=D0883_H0479:508b-23": "gang dag chos kyi rnam grangs 'di la mchod pa byed pa dang /",
    "K12D0507=D0883_H0479:508b-24": "khong du chud par byed pa dang /",
    "K12D0507=D0883_H0479:508b-25": "me tog dang /",
    "K12D0507=D0883_H0479:508b-26": "bdug pa dang /",
    "K12D0507=D0883_H0479:508b-27": "dri dang /",
    "K12D0507=D0883_H0479:508b-28": "me tog phreng rgyud dang /",
    "K12D0507=D0883_H0479:508b-29": "byug pa dang /",
    "K12D0507=D0883_H0479:508b-30": "na bza' dang /",
    "K12D0507=D0883_H0479:508b-31": "lhab lhub dang /",
    "K12D0507=D0883_H0479:509a-0": "rgyan gyis mchod pa byed pa'i rigs @509a *//",
    "K12D0507=D0883_H0479:509a-1": "kyi pu'am /",
    "K12D0507=D0883_H0479:509a-2": "rigs kyi bu mo'am /",
    "K12D0507=D0883_H0479:509a-3": "dge bsnyen nam /",
    "K12D0507=D0883_H0479:509a-4": "dge bsnyen ma des phyogs bcu dang /",
    "K12D0507=D0883_H0479:509a-5": "phyogs re re'i de bzhin gshegs pa 'bum phrag bye",
    "K12D0507=D0883_H0479:509a-6": "ba khrag khrig til gyi gang bu snyed dgu bcu",
    "K12D0507=D0883_H0479:509a-7": "rtsa dgu la / lha rdzas kyi me tog dang /",
    "K12D0507=D0883_H0479:509a-8": "bdug pa dang /",
    "K12D0507=D0883_H0479:509a-9": "dri dang /",
    "K12D0507=D0883_H0479:509a-10": "me tog phreng rgyud dang /",
    "K12D0507=D0883_H0479:509a-11": "byug pa dang /",
    "K12D0507=D0883_H0479:509a-12": "na bza' dang /",
    "K12D0507=D0883_H0479:509a-13": "lhab lhub dang /",
    "K12D0507=D0883_H0479:509a-14": "rgyan gyis mchod par 'gyur ro //",
    "K12D0507=D0883_H0479:509a-15": "phyogs re re'i de bzhin gshegs pa la /",
    "K12D0507=D0883_H0479:509a-16": "de bzhin gshegs pa'i mchod pa'i sprin rin po che",
    "K12D0507=D0883_H0479:509a-17": "sna bdun las byas pa'i ri rab chen po tsam",
    "K12D0507=D0883_H0479:509a-18": "gyi phung po'i yon tan byung ba 'byung bar 'gyur",
    "K12D0507=D0883_H0479:509a-19": "ro // de nas lha dang /",
    "K12D0507=D0883_H0479:509a-20": "klu dang /",
    "K12D0507=D0883_H0479:509a-21": "gnod sbyin dang /",
    "K12D0507=D0883_H0479:509a-22": "dri za dang /",
    "K12D0507=D0883_H0479:509a-23": "lha ma yin dang /",
    "K12D0507=D0883_H0479:509a-24": "nam mkha' lding dang /",
    "K12D0507=D0883_H0479:509a-25": "mi'am ci dang /",
    "K12D0507=D0883_H0479:509a-26": "lto 'phye chen po dang /",
    "K12D0507=D0883_H0479:509a-27": "mi dang /",
    "K12D0507=D0883_H0479:509a-28": "mi ma yin pa de rnams dang /",
    "K12D0507=D0883_H0479:509a-29": "sems can gyi tshogs chen po de rnams kyang ya mtshan du gyur nas gcig la gcig /",
    "K12D0507=D0883_H0479:509a-30": "'di skad du /",
    "K12D0507=D0883_H0479:509a-31": "mchod rten rnying pa phyag dar dang /",
    "K12D0507=D0883_H0479:509a-32": "gyo mo'i phung po de bzhin gshegs pa'i byin gyi rlabs kyis byin gyis brlabs nas /",
    "K12D0507=D0883_H0479:509a-33": "'di ni rdzu 'phrul chen po ston pas mthu che ba yin no zhes zer ro //",
    "K12D0507=D0883_H0479:509a-34": "de nas bcom ldan 'das la gnod sbyin gyi sde",
    "K12D0507=D0883_H0479:509a-35": "dpon chen po lag na rdo rjes 'di skad ces",
    "K12D0507=D0883_H0479:509b-0": "@509b gsol to // bcom ldan 'das /",
    "K12D0507=D0883_H0479:509b-1": "'di sus phyag dar gyi phung por bgyis pa las rin po che'i mchod rten du gnga' bar bgyis /",
    "K12D0507=D0883_H0479:509b-2": "bcom ldan 'das kyis bka' stsal pa /",
    "K12D0507=D0883_H0479:509b-3": "lag na rdo rje /",
    "K12D0507=D0883_H0479:509b-4": "'di phyag dar gyi phung po ma yin gyi //",
    "K12D0507=D0883_H0479:509b-5": "'di ni rin po che sna bdun las byas pa /",
    "K12D0507=D0883_H0479:509b-6": "rin po che'i mchod rten chen po yin no //",
    "K12D0507=D0883_H0479:509b-7": "lag na rdo rje /",
    "K12D0507=D0883_H0479:509b-8": "'on kyang sems can rnams kyi las kyi 'bras bu",
    "K12D0507=D0883_H0479:509b-9": "rnam par smin pa ston pas nub par gyur gyi",
    "K12D0507=D0883_H0479:509b-10": "/ sangs rgyas rnams kyi de bzhin gshegs pa'i ring",
    "K12D0507=D0883_H0479:509b-11": "bsrel gyi snying po'i mchod rten rnams ni 'jig pa'am",
    "K12D0507=D0883_H0479:509b-12": "/ / dgyes par mi 'gyur te /",
    "K12D0507=D0883_H0479:509b-13": "de bzhin gshegs pa'i rdo rje'i snying po'i sku ji ltar 'gyes par 'gyur /",
    "K12D0507=D0883_H0479:509b-14": "'on kyang sems can rnams kyi las kyi 'bras bu",
    "K12D0507=D0883_H0479:509b-15": "rnam par smin par snang ba las kyang nub par",
    "K12D0507=D0883_H0479:509b-16": "gyur te / lag na rdo rje /",
    "K12D0507=D0883_H0479:509b-17": "gzhan yang /",
    "K12D0507=D0883_H0479:509b-18": "phyi ma'i dus phyi ma'i tshe sdig pa kun tu spyod pa dang /",
    "K12D0507=D0883_H0479:509b-19": "sdig pa can dang /",
    "K12D0507=D0883_H0479:509b-20": "dmyal ba la gzhol ba shin tu tshabs cher 'byung bar 'gyur /",
    "K12D0507=D0883_H0479:509b-21": "sangs rgyas ma yin /",
    "K12D0507=D0883_H0479:509b-22": "chos ma yin /",
    "K12D0507=D0883_H0479:509b-23": "dge 'dun 'tshol ba ma yin zhing dge ba'i rtsa ba dag kyang bskyed par mi byed de /",
    "K12D0507=D0883_H0479:509b-24": "rgyu de dang /",
    "K12D0507=D0883_H0479:509b-25": "rkyen des dam pa'i chos nub bo //",
    "K12D0507=D0883_H0479:509b-26": "lag na rdo rje /",
    "K12D0507=D0883_H0479:509b-27": "de'i phyir nga'i mig gnyis mchi mas gang la /",
    "K12D0507=D0883_H0479:510a-0": "de bzhin gshegs pa thams cad kyang mchi ma @510a *//",
    "K12D0507=D0883_H0479:510a-1": "byung ngo //",
    "K12D0507=D0883_H0479:510a-2": "dam pa'i chos kyi rnam grangs 'di lta bu ni nub par gyur gyi /",
    "K12D0507=D0883_H0479:510a-3": "de bzhin gshegs pa'i mchod rten ni ma gtogs te /",
    "K12D0507=D0883_H0479:510a-4": "de la de bzhin gshegs pa thams cad kyis byin gyis rlob par 'gyur ro //",
    "K12D0507=D0883_H0479:510a-5": "de nas bcom ldan 'das la gnod sbyin gyi sde",
    "K12D0507=D0883_H0479:510a-6": "dpon chen po lag na rdo rjes 'di skad ces",
    "K12D0507=D0883_H0479:510a-7": "gsol to // bcom ldan 'das /",
    "K12D0507=D0883_H0479:510a-8": "gang zhig chos kyi rnam grangs 'di bris te mchod",
    "K12D0507=D0883_H0479:510a-9": "rten gyi nang du 'jog na dge ba'i rtsa ba",
    "K12D0507=D0883_H0479:510a-10": "ci zhig skye bar 'gyur /",
    "K12D0507=D0883_H0479:510a-11": "bcom ldan 'das kyis bka' stsal pa /",
    "K12D0507=D0883_H0479:510a-12": "lag na rdo rje /",
    "K12D0507=D0883_H0479:510a-13": "gang zhig chos kyi rnam grangs 'di bris te /",
    "K12D0507=D0883_H0479:510a-14": "mchod rten gyi nang du bzhag pa de /",
    "K12D0507=D0883_H0479:510a-15": "de bzhin gshegs pa thams cad kyi rdo rje'i snying po'i ring bsrel gyi mchod rten du 'gyur ro //",
    "K12D0507=D0883_H0479:510a-16": "de bzhin gshegs pa thams cad kyi gzungs kyi snying",
    "K12D0507=D0883_H0479:510a-17": "po gsang bas byin gyis brlabs pa'i mchod rten du",
    "K12D0507=D0883_H0479:510a-18": "'gyur ro // de bzhin gshegs pa til gyi gang",
    "K12D0507=D0883_H0479:510a-19": "bu snyad dgu bcu rtsa dgu'i mchod rten du 'gyur",
    "K12D0507=D0883_H0479:510a-20": "'gyur ro // ro // de bzhin gshegs pa thams cad kyi gtsug tor dang /",
    "K12D0507=D0883_H0479:510a-21": "spyan gyi mchod rten du byin gyis brlabs par 'gyur ro //",
    "K12D0507=D0883_H0479:510a-22": "gang zhig sangs rgyas kyi gzugs brnyan nam /",
    "K12D0507=D0883_H0479:510a-23": "mchod rten thams cad kyi nang du 'jog par byed na /",
    "K12D0507=D0883_H0479:510b-0": "de bzhin gshegs pa'i gzugs brnyan rin @510b po che",
    "K12D0507=D0883_H0479:510b-1": "sna bdun gyi rang bzhin du byin gyis brlabs par",
    "K12D0507=D0883_H0479:510b-2": "'gyur ro // 'khor lo'i [?] la dang /",
    "K12D0507=D0883_H0479:510b-3": "dril bu g-yar ka'i dra bar sprel ba dang bcas pa dang /",
    "K12D0507=D0883_H0479:510b-4": "[?] shis pa dang /",
    "K12D0507=D0883_H0479:510b-5": "char kab kyi gzugs dang /",
    "K12D0507=D0883_H0479:510b-6": "dril bur bcas pa rin po che sna bdun gyi rang bzhin du byin gyis brlabs par 'gyur //",
    "K12D0507=D0883_H0479:510b-7": "de bzhin gshegs pa thams cad dang /",
    "K12D0507=D0883_H0479:510b-8": "chos kyi rnam grangs 'di'i mthu dang /",
    "K12D0507=D0883_H0479:510b-9": "byin gyis brlabs dang /",
    "K12D0507=D0883_H0479:510b-10": "bden pa dang /",
    "K12D0507=D0883_H0479:510b-11": "dam tshig gis byang chub kyi snying po la thug gi bar du byin gyis brlabs par 'gyur ro //",
    "K12D0507=D0883_H0479:510b-12": "sems can gang dag mchod rten de la phu dud dang /",
    "K12D0507=D0883_H0479:510b-13": "bsti stang byed pa de dag nges par phyir mi ldog par 'gyur zhing /",
    "K12D0507=D0883_H0479:510b-14": "bla na med pa yang dag par rdzogs pa'i byang",
    "K12D0507=D0883_H0479:510b-15": "chub mngon par rdzogs par 'tshang rgya bar 'gyur ro",
    "K12D0507=D0883_H0479:510b-16": "// phyag 'tshal ba gcig dang /",
    "K12D0507=D0883_H0479:510b-17": "bskor ba gcig gis mnar med pa la thug gi",
    "K12D0507=D0883_H0479:510b-18": "bar la sogs pa rnams las yongs su thar par",
    "K12D0507=D0883_H0479:510b-19": "'gyur zhing / bla na med pa yang dag par",
    "K12D0507=D0883_H0479:510b-20": "rdzogs pa'i byang chub las phyir mi ldog par 'gyur",
    "K12D0507=D0883_H0479:510b-21": "'gyur zhing / ro // gnas gang na mchod rten nam /",
    "K12D0507=D0883_H0479:510b-22": "gzugs brnyan 'di lta bu gnas pa'i sa phyogs de",
    "K12D0507=D0883_H0479:510b-23": "yang de bzhin gshegs pa thams cad kyis byin gyis",
    "K12D0507=D0883_H0479:510b-24": "brlabs par 'gyur ro //",
    "K12D0507=D0883_H0479:510b-25": "phyogs der klu mi srun pas kyang mi tshugs par 'gyur /",
    "K12D0507=D0883_H0479:510b-26": "sad dang /",
    "K12D0507=D0883_H0479:511a-0": "ser bas @511a *//",
    "K12D0507=D0883_H0479:511a-1": "kyang mi tshugs par 'gyur /",
    "K12D0507=D0883_H0479:511a-2": "gnas der srog chags mi srun pa'am /",
    "K12D0507=D0883_H0479:511a-3": "gdug pas kyang mi chugs par 'gyur /",
    "K12D0507=D0883_H0479:511a-4": "gcan zan gyis kyang mi tshugs par 'gyur /",
    "K12D0507=D0883_H0479:511a-5": "bya mi srun pa dang /",
    "K12D0507=D0883_H0479:511a-6": "ne tso dang /",
    "K12D0507=D0883_H0479:511a-7": "ri skegs dang /",
    "K12D0507=D0883_H0479:511a-8": "byi ba dang /",
    "K12D0507=D0883_H0479:511a-9": "sre mo dang /",
    "K12D0507=D0883_H0479:511a-10": "sha sbrang dang /",
    "K12D0507=D0883_H0479:511a-11": "sbrang bu dang /",
    "K12D0507=D0883_H0479:511a-12": "byi ba dang /",
    "K12D0507=D0883_H0479:511a-13": "sbrang ma mchu gsum pa dang /",
    "K12D0507=D0883_H0479:511a-14": "mchu rings dang /",
    "K12D0507=D0883_H0479:511a-15": "rta bla'i 'jigs pa yang mi 'byung bar 'gyur /",
    "K12D0507=D0883_H0479:511a-16": "sbrul gdug pas kyang mi tshugs par 'gyur ro //",
    "K12D0507=D0883_H0479:511a-17": "phyogs der yams kyi nad dang /",
    "K12D0507=D0883_H0479:511a-18": "nad 'go ba dang /",
    "K12D0507=D0883_H0479:511a-19": "'khrug pa yang mi 'byung bar 'gyur /",
    "K12D0507=D0883_H0479:511a-20": "gnod sbyin dang /",
    "K12D0507=D0883_H0479:511a-21": "srin po dang /",
    "K12D0507=D0883_H0479:511a-22": "'byung po dang /",
    "K12D0507=D0883_H0479:511a-23": "yi dvags dang /",
    "K12D0507=D0883_H0479:511a-24": "'dre dang /",
    "K12D0507=D0883_H0479:511a-25": "brjed byed kyi 'jigs pa yang mi 'byung bar 'gyur /",
    "K12D0507=D0883_H0479:511a-26": "gdon thams cad kyis kyang mi tshugs par 'gyur /",
    "K12D0507=D0883_H0479:511a-27": "rims thams cad kyis kyang mi tshugs par 'gyur /",
    "K12D0507=D0883_H0479:511a-28": "nad thams cad dang /",
    "K12D0507=D0883_H0479:511a-29": "'bras dang; phol mig dang /",
    "K12D0507=D0883_H0479:511a-30": "lhog pa dang /",
    "K12D0507=D0883_H0479:511a-31": "mtshan par rdol ba dang /",
    "K12D0507=D0883_H0479:511a-32": "rkang shu dang /",
    "K12D0507=D0883_H0479:511a-33": "g-yon pa dang /",
    "K12D0507=D0883_H0479:511a-34": "mdzes kyang mi tshugs par 'gyur zhing /",
    "K12D0507=D0883_H0479:511a-35": "mchod rten de mthong btsam gyis thams cad 'byang bar 'gyur ro //",
    "K12D0507=D0883_H0479:511a-36": "phyogs der ba lang gi nad dang /",
    "K12D0507=D0883_H0479:511a-37": "phyugs nad dang /",
    "K12D0507=D0883_H0479:511b-0": "dud 'gro'i skye gnas rnam pa mang po gzhan dag gi nad @511b dang; skyes pa dang /",
    "K12D0507=D0883_H0479:511b-1": "bud med dang /",
    "K12D0507=D0883_H0479:511b-2": "khye'u dang /",
    "K12D0507=D0883_H0479:511b-3": "bu me'i nad kyis kyang nam yang mi tshugs par 'gyur ro //",
    "K12D0507=D0883_H0479:511b-4": "dus ma yin par 'chi bas kyang dus ma yin par 'chi bar mi 'gyur; dug gis ma yin /",
    "K12D0507=D0883_H0479:511b-5": "mtshon gyis ma yin zhing /",
    "K12D0507=D0883_H0479:511b-6": "me dang /",
    "K12D0507=D0883_H0479:511b-7": "chus kyang mi tshugs par 'gyur /",
    "K12D0507=D0883_H0479:511b-8": "pha rol gyi dmag tshogs kyi 'jigs pas ma yin /",
    "K12D0507=D0883_H0479:511b-9": "lo nyes kyi 'jigs pas kyang nam yang mi tshugs par 'gyur ro //",
    "K12D0507=D0883_H0479:511b-10": "rgyal po chen po'i dmag gi 'jigs pa yang mi 'byung bar 'gyur ro //",
    "K12D0507=D0883_H0479:511b-11": "rgyal po chen po bzhi'ang rtag tu rgyun mi chad par sa phyogs de srung bar byed /",
    "K12D0507=D0883_H0479:511b-12": "yongs su skyong bar byed do //",
    "K12D0507=D0883_H0479:511b-13": "gnod sbyin gyi sde dpon chen po nyi shu rtsa",
    "K12D0507=D0883_H0479:511b-14": "brgyad po de dag kyang rtag tu rgyun mi chad",
    "K12D0507=D0883_H0479:511b-15": "par srung ba dang /",
    "K12D0507=D0883_H0479:511b-16": "skyob pa dang /",
    "K12D0507=D0883_H0479:511b-17": "sbed pa byed par 'gyur ro //",
    "K12D0507=D0883_H0479:511b-18": "rgyu skar nyi shu rtsa brgyad dang /",
    "K12D0507=D0883_H0479:511b-19": "zla ba dang /",
    "K12D0507=D0883_H0479:511b-20": "nyi ma dang /",
    "K12D0507=D0883_H0479:511b-21": "mjug ring chen po'ang nyin mtshan mthun par byed par 'gyur ro //",
    "K12D0507=D0883_H0479:511b-22": "klu'i rgyal po thams cad kyang rtag tu rgyun mi 'chad par mdangs mi 'phrog cing /",
    "K12D0507=D0883_H0479:511b-23": "legs pa kho nar char gyi rgyun 'bebs par 'gyur ro //",
    "K12D0507=D0883_H0479:511b-24": "lha thams cad kyang mchod rten chen po de la phyag 'tshal ba dang /",
    "K12D0507=D0883_H0479:511b-25": "bkur sti bya ba dang /",
    "K12D0507=D0883_H0479:511b-26": "mchod pa bya ba'i phyir gnas sum cu rtsa gnyis nas dus gsum du 'ong ngo //",
    "K12D0507=D0883_H0479:512a-0": "yul du gnas pa thams @512a *//",
    "K12D0507=D0883_H0479:512a-1": "cad kyang mchod rten dang /",
    "K12D0507=D0883_H0479:512a-2": "gzugs brnyan de'i drung du dus gsum du 'ong ngo //",
    "K12D0507=D0883_H0479:512a-3": "bstod par byed /",
    "K12D0507=D0883_H0479:512a-4": "skor ba byed par 'gyur ro //",
    "K12D0507=D0883_H0479:512a-5": "lha rnams kyi dbang po brgya byin yang lha'i bu mo dang /",
    "K12D0507=D0883_H0479:512a-6": "lha'i tshogs rnams dang lhan cig tu rgyun mi chad par mchod rten nam /",
    "K12D0507=D0883_H0479:512a-7": "gzugs brnyan de'i drung du nyin mtshan dus gsum du 'ong ste /",
    "K12D0507=D0883_H0479:512a-8": "phyag 'tshal ba dang /",
    "K12D0507=D0883_H0479:512a-9": "mchod pa la 'ong ngo //",
    "K12D0507=D0883_H0479:512a-10": "de bzhin gshegs pa thams cad kyang rtag par dgongs pa dang /",
    "K12D0507=D0883_H0479:512a-11": "byin gyis rlob cing bzhugs so //",
    "K12D0507=D0883_H0479:512a-12": "mchod rten dang /",
    "K12D0507=D0883_H0479:512a-13": "gzugs brnyan ji lta ji lta bu las byed pa'i sa'am /",
    "K12D0507=D0883_H0479:512a-14": "rdo'i 'am /",
    "K12D0507=D0883_H0479:512a-15": "shing gi'am /",
    "K12D0507=D0883_H0479:512a-16": "dngul gyi'am /",
    "K12D0507=D0883_H0479:512a-17": "gser gyi'am /",
    "K12D0507=D0883_H0479:512a-18": "zangs kyis byed pa dang /",
    "K12D0507=D0883_H0479:512a-19": "chos kyi rnam grangs 'di yang bris te /",
    "K12D0507=D0883_H0479:512a-20": "de'i nang du bzhag na /",
    "K12D0507=D0883_H0479:512a-21": "bzhag ma thag tsam gyis rin po che sna bdun",
    "K12D0507=D0883_H0479:512a-22": "gyi rang bzhin du byin gyis brlabs bar 'gyur ro",
    "K12D0507=D0883_H0479:512a-23": "// 'phang dang; them skas dang /",
    "K12D0507=D0883_H0479:512a-24": "kha ran dang /",
    "K12D0507=D0883_H0479:512a-25": "'khor lo'i phreng ba dang /",
    "K12D0507=D0883_H0479:512a-26": "bkra shis dang /",
    "K12D0507=D0883_H0479:512a-27": "gdugs dang /",
    "K12D0507=D0883_H0479:512a-28": "dril bu 'phyang ba dang /",
    "K12D0507=D0883_H0479:512a-29": "ba dan dang /",
    "K12D0507=D0883_H0479:512a-30": "dril bu g-yer ka'i dra ba thams cad kyang rin",
    "K12D0507=D0883_H0479:512a-31": "po che sna bdun gyi rang bzhin du 'gyur ro",
    "K12D0507=D0883_H0479:512a-32": "// phyogs bzhi kun na yang de bzhin gshegs pa'i gzugs brnyan gnas par 'gyur ro //",
    "K12D0507=D0883_H0479:512b-0": "de bzhin @512b gshegs pa thams cad kyi byin gyi",
    "K12D0507=D0883_H0479:512b-1": "brlabs kyis byin gyis brlabs pa'i mchod rten rin po",
    "K12D0507=D0883_H0479:512b-2": "che dang / sku gdung gi snying po'i mchod rten dang /",
    "K12D0507=D0883_H0479:512b-3": "mchod gnas su 'gyur ro //",
    "K12D0507=D0883_H0479:512b-4": "sku gzugs dang /",
    "K12D0507=D0883_H0479:512b-5": "mchod rten de 'og min gyi gnas kyi lhas kyang yongs su ba skyang ba dang /",
    "K12D0507=D0883_H0479:512b-6": "mchod pas yongs su gzung bar 'gyur ro //",
    "K12D0507=D0883_H0479:512b-7": "de nas bcom ldan 'das la gnod sbyin gyi sde",
    "K12D0507=D0883_H0479:512b-8": "dpon chen po lag na rdo rjes 'di skad ces",
    "K12D0507=D0883_H0479:512b-9": "gsol to // bcom ldan 'das /",
    "K12D0507=D0883_H0479:512b-10": "chos kyi rnam grangs 'di yon tan gyi khyad par 'di lta bur 'gyur /",
    "K12D0507=D0883_H0479:512b-11": "bcom ldan 'das kyis bka' stsal pa /",
    "K12D0507=D0883_H0479:512b-12": "de bzhin gshegs pa thams cad kyi byin gyis brlabs",
    "K12D0507=D0883_H0479:512b-13": "kyis snying po gsang ba ring bsrel gyi za ma",
    "K12D0507=D0883_H0479:512b-14": "tog gi phyag rgya'i gzungs yin te /",
    "K12D0507=D0883_H0479:512b-15": "lag na rdo rje /",
    "K12D0507=D0883_H0479:512b-16": "des na mthu 'di ni yon tan gyi khyad par",
    "K12D0507=D0883_H0479:512b-17": "'di lta bur byin gyi rlabs kyis byin gyis brlabs",
    "K12D0507=D0883_H0479:512b-18": "pa yin no // rdo rje 'dzin gyis gsol pa /",
    "K12D0507=D0883_H0479:512b-19": "bcom ldan 'das /",
    "K12D0507=D0883_H0479:512b-20": "rin po che'i za ma tog gi phyag rgya'i gzungs kyi chos kyi rnam grangs bshad par ci gnang /",
    "K12D0507=D0883_H0479:512b-21": "bcom ldan 'das kyis bka' stsal pa /",
    "K12D0507=D0883_H0479:512b-22": "lag na rdo rje nyon cig /",
    "K12D0507=D0883_H0479:512b-23": "de bzhin gshegs pa 'das pa dang /",
    "K12D0507=D0883_H0479:512b-24": "ma byon pa dang /",
    "K12D0507=D0883_H0479:512b-25": "da ltar byung ba dang /",
    "K12D0507=D0883_H0479:513a-0": "gang dag yongs su mya ngan las 'das pa'i sangs rgyas bcom ldan @513a *//",
    "K12D0507=D0883_H0479:513a-1": "'das thams cad kyi de bzhin gshegs pa'i sku ni gsum ste /",
    "K12D0507=D0883_H0479:513a-2": "chos kyi sku dang /",
    "K12D0507=D0883_H0479:513a-3": "longs spyod rdzogs pa'i sku dang /",
    "K12D0507=D0883_H0479:513a-4": "de bzhin du sprul pa'i sku ste /",
    "K12D0507=D0883_H0479:513a-5": "dus gsum pa thams cad kyi ring bsrel gyi za",
    "K12D0507=D0883_H0479:513a-6": "ma tog gi phyag rgya'i gzungs kyi chos kyi rnam",
    "K12D0507=D0883_H0479:513a-7": "grangs yin no //// na ma stree ya dhvi k'a n'an /",
    "K12D0507=D0883_H0479:513a-8": "sarba ta th'a ga t'a n'am/",
    "K12D0507=D0883_H0479:513a-9": "aom bhu bi bha b'a na ba ra ba tsa too /",
    "K12D0507=D0883_H0479:513a-10": "tsu lu tsu lu /",
    "K12D0507=D0883_H0479:513a-11": "dha ra dha ra /",
    "K12D0507=D0883_H0479:513a-12": "sarba ta th'a ga t'a /",
    "K12D0507=D0883_H0479:513a-13": "dh'a tu dha re /",
    "K12D0507=D0883_H0479:513a-14": "padma garbhe /",
    "K12D0507=D0883_H0479:513a-15": "dza ya ba re /",
    "K12D0507=D0883_H0479:513a-16": "aa tsu le /",
    "K12D0507=D0883_H0479:513a-17": "sma ra ta th'a ga ta /",
    "K12D0507=D0883_H0479:513a-18": "dharma tsakra /",
    "K12D0507=D0883_H0479:513a-19": "pra brta na /",
    "K12D0507=D0883_H0479:513a-20": "badzra bo dhi manda aa lam k'a ra /",
    "K12D0507=D0883_H0479:513a-21": "aa lam kri te /",
    "K12D0507=D0883_H0479:513a-22": "sarba ta th'a ga ta /",
    "K12D0507=D0883_H0479:513a-23": "aa dhishthi te /",
    "K12D0507=D0883_H0479:513a-24": "bo dha ya bo dha ya /",
    "K12D0507=D0883_H0479:513a-25": "bo dha ni bho dha ni /",
    "K12D0507=D0883_H0479:513a-26": "budhya budhya /",
    "K12D0507=D0883_H0479:513a-27": "sam bo dha ni sam bo dha ya /",
    "K12D0507=D0883_H0479:513a-28": "tsa la tsa la /",
    "K12D0507=D0883_H0479:513a-29": "tsa lantu sarba a'a pa ra n'a ni /",
    "K12D0507=D0883_H0479:513a-30": "sarba p'a pam bi ga te /",
    "K12D0507=D0883_H0479:513a-31": "hu ru hu ru /",
    "K12D0507=D0883_H0479:513a-32": "sarba sho ka bi ga te /",
    "K12D0507=D0883_H0479:513a-33": "sarba ta th'a ga ta hri da ya /",
    "K12D0507=D0883_H0479:513a-34": "badzri ni /",
    "K12D0507=D0883_H0479:513a-35": "sam bha ba sam bha ba /",
    "K12D0507=D0883_H0479:513a-36": "sarba ta th'a ga te guhye /",
    "K12D0507=D0883_H0479:513a-37": "dh'a ra ni mu dre /",
    "K12D0507=D0883_H0479:513a-38": "buddhe buddhe /",
    "K12D0507=D0883_H0479:513a-39": "su buddhe /",
    "K12D0507=D0883_H0479:513a-40": "sarba ta th'a ga ta aa dhishthi te /",
    "K12D0507=D0883_H0479:513a-41": "dh'a tu garbhe sv'ah'a /",
    "K12D0507=D0883_H0479:513a-42": "sa ma ya aa dhishtha te sv'ah'a /",
    "K12D0507=D0883_H0479:513a-43": "sarba ta th'a ga ta hri da ya /",
    "K12D0507=D0883_H0479:513a-44": "dh'a tu mu dre sv'ah'a /",
    "K12D0507=D0883_H0479:513a-45": "su pra tishthi ta stu pe ta th'a ga ta aa dhishthi te /",
    "K12D0507=D0883_H0479:513a-46": "h'um h'um sv'ah'a /",
    "K12D0507=D0883_H0479:513a-47": "aom sarba ta th'a ga ta aushni sha dha tu",
    "K12D0507=D0883_H0479:513a-48": "mu dr'a ni sarba ta th'a ga ta dharma dh'a",
    "K12D0507=D0883_H0479:513a-49": "tu bi bhu shi ta aa dhishthi ta hu ru",
    "K12D0507=D0883_H0479:513a-50": "hu ru / h'um h'um sv'ah'a /",
    "K12D0507=D0883_H0479:513b-0": "bcom ldan 'das @513b kyis ring bsrel za ma tog",
    "K12D0507=D0883_H0479:513b-1": "gi phyag rgya'i gzungs 'di bshad ma thag tu phyogs",
    "K12D0507=D0883_H0479:513b-2": "bcu dang / phyogs re re kun nas de bzhin",
    "K12D0507=D0883_H0479:513b-3": "gshegs pa 'bum phrag bye ba khrag khri ga til",
    "K12D0507=D0883_H0479:513b-4": "gyi gang bu snyed dgu bcu rtsa dgu gshegs nas",
    "K12D0507=D0883_H0479:513b-5": "bcom ldan 'das sh'akya thub pa la /",
    "K12D0507=D0883_H0479:513b-6": "sh'akya thub pas sems can thams cad kyi don du",
    "K12D0507=D0883_H0479:513b-7": "'dzam bu'i gling du chos kyi rnam grangs 'di lta",
    "K12D0507=D0883_H0479:513b-8": "bu'i chos kyi gter bzhag pa dang /",
    "K12D0507=D0883_H0479:513b-9": "ring bsrel gyi snying po'i mchod rten byin gyis brlabs pa legs so //",
    "K12D0507=D0883_H0479:513b-10": "legs so zhes bya ba byin no //",
    "K12D0507=D0883_H0479:513b-11": "'di ni de bzhin gshegs pa thams cad kyi dam tshig dang /",
    "K12D0507=D0883_H0479:513b-12": "byin gyis brlabs pa yin no //",
    "K12D0507=D0883_H0479:513b-13": "gang na ring bsrel gyi phyag rgya'i gzungs 'di ston par byed dam /",
    "K12D0507=D0883_H0479:513b-14": "mchod rten gyi nang du 'jog gam /",
    "K12D0507=D0883_H0479:513b-15": "gzugs brnyan gyi nang du 'jog par byed pa der /",
    "K12D0507=D0883_H0479:513b-16": "de bzhin gshegs pa rnams kyang gcig tu rtag tu",
    "K12D0507=D0883_H0479:513b-17": "rgyun mi chad par rjes su 'brang zhing bzhugs par",
    "K12D0507=D0883_H0479:513b-18": "'gyur ro // thams cad du de bzhin gshegs pa'i",
    "K12D0507=D0883_H0479:513b-19": "byin gyi rlabs kyis byin gyis brlabs par 'gyur ro",
    "K12D0507=D0883_H0479:513b-20": "'gyur ro // // de nas gzungs bshad pa dang /",
    "K12D0507=D0883_H0479:513b-21": "ji tsam na mchod rten rnying pa phyag dar gyi",
    "K12D0507=D0883_H0479:513b-22": "phung po lta bu de rin po che sna bdun",
    "K12D0507=D0883_H0479:513b-23": "gyi rang bzhin gyi mchod rten du mngon par 'phags",
    "K12D0507=D0883_H0479:514a-0": "shing 'phang dang / legs par rnam par @514a *//",
    "K12D0507=D0883_H0479:514a-1": "'byes pa dang /",
    "K12D0507=D0883_H0479:514a-2": "'khor lo'i phreng ba dang /",
    "K12D0507=D0883_H0479:514a-3": "bkra shis dang bcas par gyur to //",
    "K12D0507=D0883_H0479:514a-4": "bcom ldan 'das dgyes nas de skad ces bka' stsal",
    "K12D0507=D0883_H0479:514a-5": "nas; byang chub sems dpa' sems dpa' chen po lag",
    "K12D0507=D0883_H0479:514a-6": "na rdo rje dang /",
    "K12D0507=D0883_H0479:514a-7": "lha dang /",
    "K12D0507=D0883_H0479:514a-8": "klu dang /",
    "K12D0507=D0883_H0479:514a-9": "gnod sbyin dang /",
    "K12D0507=D0883_H0479:514a-10": "dri za dang /",
    "K12D0507=D0883_H0479:514a-11": "nam mkha' lding dang /",
    "K12D0507=D0883_H0479:514a-12": "mi'am ci dang /",
    "K12D0507=D0883_H0479:514a-13": "lto 'phye chen po de dag dang /",
    "K12D0507=D0883_H0479:514a-14": "lha dang /",
    "K12D0507=D0883_H0479:514a-15": "mir bcas pa'i 'jig rten bcom ldan 'das kyis gsungs pa la yi rangs te mngon par bstod do //",
    "K12D0507=D0883_H0479:514a-16": "'phags pa de bzhin gshegs pa thams cad kyi byin",
    "K12D0507=D0883_H0479:514a-17": "gyis brlabs kyi snying po gsang ba ring bsrel gyi",
    "K12D0507=D0883_H0479:514a-18": "za ma tog ces bya ba'i gzungs theg pa chen",
    "K12D0507=D0883_H0479:514a-19": "po'i mdo rdzogs so ////",
    "K12D0507=D0883_H0479:514a-20": "rgya gar gyi mkhan po bi dy'a ka ra pra bha wa dang /"
}