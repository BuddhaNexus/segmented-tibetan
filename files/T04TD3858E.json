{
    "T04TD3858E:330a-0": "@330a # // rgya gar skad du /",
    "T04TD3858E:330a-1": "ma dhya ma pra t'i tyas mud p'a da n'a ma /",
    "T04TD3858E:330a-2": "bod skad du /",
    "T04TD3858E:330a-3": "dbu ma rten cing 'brel par 'byung ba zhes bya ba /",
    "T04TD3858E:330a-4": "dkon mchog gsum la phyag 'tshal lo //",
    "T04TD3858E:330a-5": "rten cing 'brel par 'byung ba yi //",
    "T04TD3858E:330a-6": "don ni bdag gis bshad par bya //",
    "T04TD3858E:330a-7": "snang ba'i dngos po thams cad ni //",
    "T04TD3858E:330a-8": "ngo bo nyid kyis stong rig bya //",
    "T04TD3858E:330a-9": "rten cing 'brel par 'byung ba'i phyir //",
    "T04TD3858E:330a-10": "sgyu ma'i rta glang ji bzhin no //",
    "T04TD3858E:330a-11": "de phyir don dam skye ba med //",
    "T04TD3858E:330a-12": "skye med de ni sems la bzhag / snang ba rang bzhin med pa ru //",
    "T04TD3858E:330a-13": "mi rtog pa yi sems kyis bsgom //",
    "T04TD3858E:330a-14": "spang ba dang ni ye shes 'grub //",
    "T04TD3858E:330a-15": "mi mthun phyogs ni rnam pa drug / le lo dang ni dmigs pa brjed //",
    "T04TD3858E:330a-16": "bying ba dang ni rgod pa dang //",
    "T04TD3858E:330a-17": "mi rtsol ba dang rtsol ba'o //",
    "T04TD3858E:330a-18": "de spong ba yi gnyen po brgyad //",
    "T04TD3858E:330a-19": "yang dang yang du bsgom par bya //",
    "T04TD3858E:330a-20": "rjes la pha rol phyin pa yi //",
    "T04TD3858E:330a-21": "spyod pa bzhin du gnas par bya //",
    "T04TD3858E:330a-22": "g-yeng ba thams cad spangs nas ni //",
    "T04TD3858E:330a-23": "dgon pa ru ni gnas par bya ;",
    "T04TD3858E:330a-24": "/ nga rgyal thams cad spangs nas ni //",
    "T04TD3858E:330a-25": "dman pa'i sems dang ldan par bya //",
    "T04TD3858E:330a-26": "gzhan la mi mkho ba yi rdzas //",
    "T04TD3858E:330a-27": "bdag gi dgos pa'i don du bzung //",
    "T04TD3858E:330a-28": "dbu ma rten cing 'brel bar 'byung ba zhes bya ba /",
    "T04TD3858E:330a-29": "slob dpon nag po pas mdzad pa rdzogs so /"
}