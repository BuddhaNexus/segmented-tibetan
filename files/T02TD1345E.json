{
    "T02TD1345E:359b-0": "@359b # // rgya gar skad du /",
    "T02TD1345E:359b-1": "ra ha s+ya a'a nanda ti la ka n'a ma /",
    "T02TD1345E:359b-2": "bod skad du /",
    "T02TD1345E:359b-3": "gsang chen dga' ba'i thig le zhes bya ba /",
    "T02TD1345E:359b-4": "bcom ldan 'das dpal padma las byung ba la phyag 'tshal lo //",
    "T02TD1345E:359b-5": "'gro ba'i nyon mongs sel mdzad padma las byung lha mo'i mchog gnyis dga' ba'i mgon //",
    "T02TD1345E:359b-6": "'gro ba'i sdug bsngal zhi mdzad khro bo'i rgyal po dga' byed thugs rje'i dgos //",
    "T02TD1345E:359b-7": "'gro ba bde ba sbyin mdzad phongs pa thams cad skyob pa lha yi gtso bo mchog / srid gsum skyob 'os 'byor pa ma lus 'byung la rab tu dad pas phyag 'tshal lo //",
    "T02TD1345E:360a-0": "rdo rje theg pa 'di la zhugs pa'i rnal 'byor @360a * //",
    "T02TD1345E:360a-1": "pa dag / sku dang gsung dang thugs gsang chen dag gis //",
    "T02TD1345E:360a-2": "lhan cig skyes pa'i dga' ba'i thig le la 'jug pa bshad par bya'o //",
    "T02TD1345E:360a-3": "de la re zhig dang por sku'i gsang chen brjod par bya ste /",
    "T02TD1345E:360a-4": "'dir bya ba'i rgyud la zhugs pa ltar tha dad par snang ba'i lha yi dmigs pa ni mi bya'i //",
    "T02TD1345E:360a-5": "gang la bdag tu brtags shing mi gsang bar brtags pa'i lus 'di nyid kho na la lhar dmigs par bya'o //",
    "T02TD1345E:360a-6": "de ci'i phyir zhe na /",
    "T02TD1345E:360a-7": "myur du yongs su dag par rtogs par 'gyur ba'i phyir ro //",
    "T02TD1345E:360a-8": "tha dad pa ni de las bzlog pa'o //",
    "T02TD1345E:360a-9": "de'i phyir gsungs pa /",
    "T02TD1345E:360a-10": "rnal 'byor yang dag ma yin sems //",
    "T02TD1345E:360a-11": "lha la dmigs par byed pa dag / rnal 'byor gzugs brnyan rang bzhin te //",
    "T02TD1345E:360a-12": "lugs ma la sogs rnal 'byor skye //",
    "T02TD1345E:360a-13": "yang dag mchog sems rnal 'byor skye //",
    "T02TD1345E:360a-14": "lha la dmigs par byed pa dag / rang gi dam tshig bdag sbyor bas //",
    "T02TD1345E:360a-15": "mi 'gyur dam pa 'grub par byed //",
    "T02TD1345E:360a-16": "ces so //",
    "T02TD1345E:360a-17": "ci'i phyir dang po'i dmigs pa dor zhe na //",
    "T02TD1345E:360a-18": "'di ni dam pa'i bsgrub pa ste //",
    "T02TD1345E:360a-19": "gang gsungs pa /",
    "T02TD1345E:360a-20": "tha mal rnam rtog gzhom pa'i phyir //",
    "T02TD1345E:360a-21": "rang la lha yi ngar 'dzin bya //",
    "T02TD1345E:360a-22": "zhes so //",
    "T02TD1345E:360a-23": "yang gsungs pa /",
    "T02TD1345E:360a-24": "de nas bcom ldan 'das phyag na rdo rje byang chub sems dpa' chen pos /",
    "T02TD1345E:360a-25": "bcom ldan 'das kyis bde ba chen po so sor gsungs pa thos nas /",
    "T02TD1345E:360a-26": "ched du brjod pa'i ched du brjod do //",
    "T02TD1345E:360a-27": "tha mal rnam rtog gzhom don du //",
    "T02TD1345E:360a-28": "yang dag bsgom pa rab grags kyi //",
    "T02TD1345E:360a-29": "tha mal gnas skabs choms nas ni //",
    "T02TD1345E:360a-30": "sgom pa'ang bsgom par mi bya'o //",
    "T02TD1345E:360a-31": "byang chub sems dpa'i da ni de lta'o //",
    "T02TD1345E:360a-32": "de de lta mod kyi 'on kyang mi gtsang ba'i lus 'di sbyangs la sangs rgyas kyi skur rnam par bsgom par bya'o zhes so //",
    "T02TD1345E:360a-33": "thabs gang zhig gis 'di bsgom par bya /",
    "T02TD1345E:360a-34": "'dir ni skyes nas drod gsher dang /",
    "T02TD1345E:360a-35": "mngal dang /",
    "T02TD1345E:360a-36": "sgo nga dang /",
    "T02TD1345E:360a-37": "rdzus te 'byung ba dag gis bsgom mo //",
    "T02TD1345E:360a-38": "ji ltar 'gro ba dang 'dren pa nyid do //",
    "T02TD1345E:360a-39": "brjod pa mi 'dra ba nyid kyis bstan te /",
    "T02TD1345E:360a-40": "rnal 'byor rnam gsum zhes bya ste /",
    "T02TD1345E:360a-41": "byin gyis brlabs dang yongs brtag dang //",
    "T02TD1345E:360a-42": "gzugs nyid yongs su rdzogs pa dag / rnal 'byor yin zhes sangs rgyas gsung //",
    "T02TD1345E:360a-43": "de bzhin du dang po dam tshig byin gyis brlab pa'o /",
    "T02TD1345E:360b-0": "@360b rnal 'byor spyod pa dag gis brtags //",
    "T02TD1345E:360b-1": "dbu ma yongs su rdzogs pa dag / rnal 'byor gyi ni cho gar bshad //",
    "T02TD1345E:360b-2": "ces so //",
    "T02TD1345E:360b-3": "'di ni rim pa las ma 'das pas bsgom ste /",
    "T02TD1345E:360b-4": "gang gsungs pa /",
    "T02TD1345E:360b-5": "dang po'i las can rnal 'byor pa //",
    "T02TD1345E:360b-6": "de sprul sku la goms par bya //",
    "T02TD1345E:360b-7": "sprul pa'i sku ni brtan gyur nas //",
    "T02TD1345E:360b-8": "longs spyod rdzogs pa brtan par bsgom //",
    "T02TD1345E:360b-9": "sprul pa'i sku ni gsal gyur cig / longs spyod rdzogs pa gsal tsam na //",
    "T02TD1345E:360b-10": "chos sku dmigs pa med pa ste //",
    "T02TD1345E:360b-11": "'di ni mdor bsdus smos pa'o //",
    "T02TD1345E:360b-12": "zhes so //",
    "T02TD1345E:360b-13": "rim pa gnyis kyang de bzhin te /",
    "T02TD1345E:360b-14": "ji skad du slob dpon dombi pas bshad pa /",
    "T02TD1345E:360b-15": "bskyed pa'i rim pa bsgom pa blo bzangs kyis //",
    "T02TD1345E:360b-16": "rtag tu dang po nyid du bya ba ste //",
    "T02TD1345E:360b-17": "phyag rgya sngags ni rnam par dag tsam dang //",
    "T02TD1345E:360b-18": "cho ga thams cad brjod par bya ba min //",
    "T02TD1345E:360b-19": "phyi nas khyad par ldan zhing bde blag tu //",
    "T02TD1345E:360b-20": "yud tsam re res de nyid sems gcig na //",
    "T02TD1345E:360b-21": "srid pa 'jig pa'i rdzogs rim bsgom pa ni //",
    "T02TD1345E:360b-22": "lhan cig skyes pa rtag tu bsam par bya //",
    "T02TD1345E:360b-23": "zhes so //",
    "T02TD1345E:360b-24": "'di ni thams cad du gnas pa ma yin pa ste /",
    "T02TD1345E:360b-25": "ji skad gsungs pa /",
    "T02TD1345E:360b-26": "tha mal rnam pa gzhom don du //",
    "T02TD1345E:360b-27": "rang la lha yi ngar 'dzin bya //",
    "T02TD1345E:360b-28": "ngar 'dzin de yang gzhom pa'i phyir //",
    "T02TD1345E:360b-29": "dmigs pa med pa rnam par bsgom //",
    "T02TD1345E:360b-30": "gang tshe sems ni mnyam gnas pa //",
    "T02TD1345E:360b-31": "de tshe de nyid yin par nges //",
    "T02TD1345E:360b-32": "zhes pa dang /",
    "T02TD1345E:360b-33": "yang gsungs pa /",
    "T02TD1345E:360b-34": "tha mal rnam pa gzhom don du //",
    "T02TD1345E:360b-35": "yang dag bsgom par rab grags kyi //",
    "T02TD1345E:360b-36": "tha mal gnas skabs choms nas ni //",
    "T02TD1345E:360b-37": "sgom pa'ang bsgom par mi bya'o //",
    "T02TD1345E:360b-38": "zhes so //",
    "T02TD1345E:360b-39": "thogs pa med pas 'di gnas te //",
    "T02TD1345E:360b-40": "gang gsungs pa /",
    "T02TD1345E:360b-41": "phyag na rdo rjes yang gsol pa /",
    "T02TD1345E:360b-42": "bcom ldan 'das lus dang ldan par bsgom pa 'di la dgos pa ci mchis /",
    "T02TD1345E:360b-43": "bcom ldan 'das kyis bka' stsal pa /",
    "T02TD1345E:360b-44": "gsang ba'i bdag po dgos pa yod do //",
    "T02TD1345E:360b-45": "bcom ldan 'das mtshan ci skad ces bgyi ba mchis //",
    "T02TD1345E:360b-46": "rdo rje 'dzin pas bka' stsal pa /",
    "T02TD1345E:360b-47": "sangs rgyas kyi de kho na nyid ces bya ba'o //",
    "T02TD1345E:360b-48": "sangs rgyas kyi de kho na nyid ces bgyi pa de ji lta bu /",
    "T02TD1345E:360b-49": "rnam pa thams cad mkhyen pa'o //",
    "T02TD1345E:361a-0": "de ci nus can @361a * //",
    "T02TD1345E:361a-1": "zhig gam /",
    "T02TD1345E:361a-2": "de ni de bzhin du bden no //",
    "T02TD1345E:361a-3": "de ci'i phyir zhe na /",
    "T02TD1345E:361a-4": "rdo rje 'dzin gyis bka' stsal pa /",
    "T02TD1345E:361a-5": "mtshan sum cu rtsa gnyis dang /",
    "T02TD1345E:361a-6": "dpe byad bzang po brgyad cus brgyan pa'i sku 'di ni nga yin no //",
    "T02TD1345E:361a-7": "de ci'i phyir zhe na /",
    "T02TD1345E:361a-8": "yul rnams kyis rgyus nga bsgrub par bya ba yin pas na'o //",
    "T02TD1345E:361a-9": "phyag na rdo rjes yang gsol pa /",
    "T02TD1345E:361a-10": "ci bcom ldan 'das bems po'am /",
    "T02TD1345E:361a-11": "rdo rje 'dzin gyis bka' stsal pa /",
    "T02TD1345E:361a-12": "nga ni me long lta bu'i ye shes so //",
    "T02TD1345E:361a-13": "me long lta bu'i ye shes de ji lta bu /",
    "T02TD1345E:361a-14": "rdo rje 'dzin gyis bka' stsal pa /",
    "T02TD1345E:361a-15": "de bden pa yang ma yin zhing brdzun pa yang ma yin la /",
    "T02TD1345E:361a-16": "blang bar bya ba yang min la dor bar bya ba yang min no //",
    "T02TD1345E:361a-17": "de bzhin du mnyam pa nyid kyi ye shes kyang nga'o //",
    "T02TD1345E:361a-18": "so sor rtog pa'i ye shes kyang nga'o //",
    "T02TD1345E:361a-19": "bya ba nan tan gyi ye shes kyang nga'o //",
    "T02TD1345E:361a-20": "de bzhin du shin tu rnam par dag pa'i chos kyi dbyings kyi ye shes kyang nga'o //",
    "T02TD1345E:361a-21": "de bas na byang chub sems dpa' chen po byang chub 'di /",
    "T02TD1345E:361a-22": "dngos po med pa de skad du ma smra shig / dngos po med nyid dngos po 'ang nga //",
    "T02TD1345E:361a-23": "de bzhin gshegs par gdod nas grol //",
    "T02TD1345E:361a-24": "mchog gi sku dang ldan pa ste //",
    "T02TD1345E:361a-25": "zab cing rgya che'i sku mnga' ba //",
    "T02TD1345E:361a-26": "he ru ka nga'o sems dpa' che //",
    "T02TD1345E:361a-27": "bdag med ma dang thabs cig sbyor //",
    "T02TD1345E:361a-28": "bde chen nga ni bems po min //",
    "T02TD1345E:361a-29": "'jig rten gzhug phyir bems po nga zhes //",
    "T02TD1345E:361a-30": "yang gsungs pa /",
    "T02TD1345E:361a-31": "gzugs brnyan rang bzhin ji lta ba //",
    "T02TD1345E:361a-32": "de bzhin bsgom bya'i dngos gang yang //",
    "T02TD1345E:361a-33": "stong zhing snang med gnas mchog ste //",
    "T02TD1345E:361a-34": "de tshe sdig dang bsod nams med //",
    "T02TD1345E:361a-35": "dper na chu nang zla ba ni //",
    "T02TD1345E:361a-36": "grogs dag bden min brdzun pa'ang min //",
    "T02TD1345E:361a-37": "de bzhin dkyil 'khor 'khor lo 'di //",
    "T02TD1345E:361a-38": "dang zhing gsal ba'i ngo bo'o //",
    "T02TD1345E:361a-39": "zhes so //",
    "T02TD1345E:361a-40": "de bzhin du /",
    "T02TD1345E:361a-41": "aom sva bh'a ba shuddha: sarba rm'a: sva bh'a ba shuddho&amp; ham /",
    "T02TD1345E:361a-42": "zhes gsungs so //",
    "T02TD1345E:361a-43": "'di ni med pa las brtags pa tsam ma yin pa ste /",
    "T02TD1345E:361a-44": "gang gsungs pa /",
    "T02TD1345E:361a-45": "lha yi sku yi sbyor ba yang //",
    "T02TD1345E:361a-46": "skyes tsam nyid nas mngon par gnas //",
    "T02TD1345E:361a-47": "kha dog phyag zhal dbyibs 'dra las //",
    "T02TD1345E:361a-48": "cung zad rang bzhin bag chags so //",
    "T02TD1345E:361a-49": "zhes pa dang /",
    "T02TD1345E:361a-50": "yang gsungs pa /",
    "T02TD1345E:361a-51": "bcom ldan 'das kyis bka' stsal pa /",
    "T02TD1345E:361b-0": "sems can sangs @361b rgyas yin pa la //",
    "T02TD1345E:361b-1": "cung zad glo bur dri mas bsgribs //",
    "T02TD1345E:361b-2": "de bsal ba ni sangs rgyas so //",
    "T02TD1345E:361b-3": "zhes so //",
    "T02TD1345E:361b-4": "'di yi bsgrub pa nyid ci gang gi tshe mngon sum du gyur pa kho na'o //",
    "T02TD1345E:361b-5": "'di ni sku'i gsang chen mngon par brjod pa'o /",
    "T02TD1345E:361b-7": "// / da ni gsung gi gsang chen mngon par brjod par bya ste /",
    "T02TD1345E:361b-8": "sku'i gsang chen la gnas pa de'i ngag gi gnas su yi ge hr'i: dmar po las padma 'dab ma brgyad pa bsams la /",
    "T02TD1345E:361b-9": "lce'i 'dab ma la yi ge h'um dkar po las rdo rje dkar po bsams te /",
    "T02TD1345E:361b-10": "aom badzra dzi hva zhes pas byin gyis brlabs la /",
    "T02TD1345E:361b-11": "de nyid du de thim pas rdo rje'i rang bzhin du mos pa bskyed de /",
    "T02TD1345E:361b-12": "khro bo'i brjod pa'am /",
    "T02TD1345E:361b-13": "rdo rje'i brjod pas rang gi bla ma'i gdams ngag dang mthun pa'i bzlas pa bya'o //",
    "T02TD1345E:361b-14": "de la khro bo'i brjod pa ni /",
    "T02TD1345E:361b-15": "sprin byung 'brug sgra yi ge h'um //",
    "T02TD1345E:361b-16": "zab mo rdo rje'i tshig brtan pa //",
    "T02TD1345E:361b-17": "khro bo gsal ba khro chen po'o //",
    "T02TD1345E:361b-18": "rdo rje'i tshig ces grub pa'o //",
    "T02TD1345E:361b-19": "zhes pa'o //",
    "T02TD1345E:361b-20": "rdo rje'i brjod pa ni /",
    "T02TD1345E:361b-21": "lce rtse shin tu mi bskul zhing //",
    "T02TD1345E:361b-22": "so dang mchu gnyis 'byar byas pa //",
    "T02TD1345E:361b-23": "rtog pa kun la sbyar ba ste //",
    "T02TD1345E:361b-24": "rdo rje'i brjod pa sgra yangs pa'o //",
    "T02TD1345E:361b-25": "zhes so //",
    "T02TD1345E:361b-26": "de yang thun mong gi yan lag ni /",
    "T02TD1345E:361b-27": "rtog pa kun las btus pa las gsungs pa /",
    "T02TD1345E:361b-28": "bzlas brjod byed tshe khro mi bya //",
    "T02TD1345E:361b-29": "yul gyi bdag nyid dga' mi bya //",
    "T02TD1345E:361b-30": "zhum dang mi dga' 'jigs pa dang //",
    "T02TD1345E:361b-31": "'jungs dang nga rgyal yongs su spang //",
    "T02TD1345E:361b-32": "zlos tshe ci yang mi bsam zhing //",
    "T02TD1345E:361b-33": "yan lag 'gyur bar mi bya'o //",
    "T02TD1345E:361b-34": "kun rtog rlung gis bskyod nas ni //",
    "T02TD1345E:361b-35": "ci yang rung ba mi bsam mo //",
    "T02TD1345E:361b-36": "rig sngags lha ni ma gtogs pa //",
    "T02TD1345E:361b-37": "sgom pa mchog tu gyur pa yang //",
    "T02TD1345E:361b-38": "zlos pas bzlas brjod byed pa'i tshe //",
    "T02TD1345E:361b-39": "kun rtog bzung nas mi bsam mo //",
    "T02TD1345E:361b-40": "zhes pa la sogs pa'o //",
    "T02TD1345E:361b-41": "de ltar zhugs pa des ci tsam gyi dngos grub tu 'gyur /",
    "T02TD1345E:361b-42": "phreng ba las ltos pa ni /",
    "T02TD1345E:361b-43": "mkhas pas gsang sngags yi ge ni //",
    "T02TD1345E:361b-44": "bco lnga man chad grangs rnams la //",
    "T02TD1345E:361b-45": "yi ge'i sdom ni du yod pa //",
    "T02TD1345E:361b-46": "de snyed 'bum phrag bzlas brjod bya //",
    "T02TD1345E:361b-47": "yi ge sum cu rtsa gnyis la //",
    "T02TD1345E:361b-48": "bzlas brjod sum 'bum bya bar bshad //",
    "T02TD1345E:361b-49": "yi ge de las lhag pa las //",
    "T02TD1345E:362a-0": "sngon du bsnyen pa khri @362a * //",
    "T02TD1345E:362a-1": "bya'o //",
    "T02TD1345E:362a-2": "sngon du bsnyen pa med par yang //",
    "T02TD1345E:362a-3": "las rnams phal ni 'grub par 'gyur //",
    "T02TD1345E:362a-4": "zhes gsungs so //",
    "T02TD1345E:362a-5": "gang du dus la ltos pa ni //",
    "T02TD1345E:362a-6": "rdzogs ldan dus su yi ge 'bum bzlas te //",
    "T02TD1345E:362a-7": "gnyis ldan dus kyi sngags pas 'bum phrag gnyis //",
    "T02TD1345E:362a-8": "gsum ldan dus su de nyid gsum du 'gyur //",
    "T02TD1345E:362a-9": "bye ba phrag sum 'bum bzhi rtsod dus sbyar //",
    "T02TD1345E:362a-10": "zhes gsungs so //",
    "T02TD1345E:362a-11": "gzhi la ltos pa ni /",
    "T02TD1345E:362a-12": "rgyud la lar ni ci nas sngags bye ba bzlas par gsungs so //",
    "T02TD1345E:362a-13": "bsod nams 'bring po rnams kyis 'bum bzlas par bdag smra'o //",
    "T02TD1345E:362a-14": "bsod nams che bas khri bzlas pas shin tu myur bar 'grub po //",
    "T02TD1345E:362a-15": "de ltar rdo rje can chen po rgyud kyi bdag pos gsungs so //",
    "T02TD1345E:362a-16": "bsod nams chung ba'i sems can rnams kyis ni bye ba bzlas par gsungs so //",
    "T02TD1345E:362a-17": "sems can 'bad rtsol chung ba rnams kyis ni 'bum bzlas par bdag smra'o //",
    "T02TD1345E:362a-18": "sems can bsgom pa la gzhol ba rnams kyis ni khri kho na bzlas par bya'o //",
    "T02TD1345E:362a-19": "sems can 'dod chags la zhugs pa rnams kyi sngags kyi bzlas pa ji ltar lags /",
    "T02TD1345E:362a-20": "blun pa dang lkugs pa'i rigs can rnams kyi sngags kyi grangs ji ltar lags //",
    "T02TD1345E:362a-21": "shin tu dmigs pa'i sngags kyi bzlas pa ji ltar lags /",
    "T02TD1345E:362a-22": "'di ltar phan tshun smra bas bzlas na dngos grub gzhan du 'gyur ro //",
    "T02TD1345E:362a-23": "gal te man pa'i sems kyis nyon mongs bzhin pas bzlas na /",
    "T02TD1345E:362a-24": "bskal pa skar ma lta bu bye bar yang de la dngos grub med do zhes gsungs so //",
    "T02TD1345E:362a-25": "'di'i grub pa nyid ci /",
    "T02TD1345E:362a-26": "bya ba nges pa thob pa nyid do //",
    "T02TD1345E:362a-27": "'di ni gsung gi gsang chen mngon par brjod pa'o /",
    "T02TD1345E:362a-29": "// / da ni thugs kyi gsang chen brjod par bya ste /",
    "T02TD1345E:362a-30": "sngar bshad pa'i sku dang gsung gsang ba chen po la gnas pa des /",
    "T02TD1345E:362a-31": "dngos po thams cad dang bral zhing //",
    "T02TD1345E:362a-32": "phung pho khams dang skye mched dang //",
    "T02TD1345E:362a-33": "gzung dang 'dzin pa rnam spangs pa //",
    "T02TD1345E:362a-34": "chos bdag med pa mnyam pa nyid //",
    "T02TD1345E:362a-35": "rang sems gzod nas ma skyes pa //",
    "T02TD1345E:362a-36": "stong pa nyid kyi rang bzhin no //",
    "T02TD1345E:362a-37": "zhes pa rtogs pa'o //",
    "T02TD1345E:362b-0": "'di yang gang rig pa'i rjes su @362b 'gro ba ni /",
    "T02TD1345E:362b-1": "'phags pa n'a ga rdzu na'i zhal snga nas mdzad pa'i dbu ma las grub pa'o //",
    "T02TD1345E:362b-2": "thabs kyi rjes su 'brang ba dag gis ni /",
    "T02TD1345E:362b-3": "rlung dang /",
    "T02TD1345E:362b-4": "rtsa dang /",
    "T02TD1345E:362b-5": "thig le dang /",
    "T02TD1345E:362b-6": "phra mo dang /",
    "T02TD1345E:362b-7": "rdo rje nor bu'i nang dang /",
    "T02TD1345E:362b-8": "rig ma la brten pa dang /",
    "T02TD1345E:362b-9": "ril por 'dzin pa dang /",
    "T02TD1345E:362b-10": "rjes su 'dzin pa dag gi 'grub po //",
    "T02TD1345E:362b-11": "bgrang dang rjes su 'gro dang gnas //",
    "T02TD1345E:362b-12": "mtshan nyid de nas rnam ldog dang //",
    "T02TD1345E:362b-13": "yongs su dag pa nyid dang drug /'di ni 'ong ba gzung bar dran //",
    "T02TD1345E:362b-14": "'dir thun mong min pa sbyar ba rlung las grub pa'o //",
    "T02TD1345E:362b-15": "lte bar tsandal'i sbar bas //",
    "T02TD1345E:362b-16": "de bzhin gshegs pa lnga bsreg cing //",
    "T02TD1345E:362b-17": "spyan la sogs pa yang bsregs te //",
    "T02TD1345E:362b-18": "bsregs pas ham las zla ba 'bab //",
    "T02TD1345E:362b-19": "rtsa las grub pa'o //",
    "T02TD1345E:362b-20": "ji skad du /",
    "T02TD1345E:362b-21": "kampa la a'aryas bshad pa /",
    "T02TD1345E:362b-22": "thig le sgra ni rnam spangs pa'o //",
    "T02TD1345E:362b-23": "zhes so //",
    "T02TD1345E:362b-24": "thig le dang phra mo dag gi 'grub pa'o //",
    "T02TD1345E:362b-25": "chu bo'am lteng ka'i chu ni dri med dag la zla ba gnas pa ltar //",
    "T02TD1345E:362b-26": "de bzhin de la rim gyis 'jig pa rnal 'byor pa yis rtag tu bsam //",
    "T02TD1345E:362b-27": "me long la ni rlung dag rim gyis zar pa bzhin du'ang blta bya ste //",
    "T02TD1345E:362b-28": "ril por 'dzin pa la bya ba'i rim pa 'di ni de bzhin rab tu brtag ces bya ba ni /",
    "T02TD1345E:362b-29": "rdo rje nor bu'i nang du rtogs pa'i 'grub pa'o //",
    "T02TD1345E:362b-30": "rdo rje nyi ma nub pa na //",
    "T02TD1345E:362b-31": "bsgrub pa kun du brtsam par bya //",
    "T02TD1345E:362b-32": "skya rengs 'char ba'i dus dag tu //",
    "T02TD1345E:362b-33": "'grub 'gyur 'di la the tshom med //",
    "T02TD1345E:362b-34": "ces pa ni /",
    "T02TD1345E:362b-35": "rig ma la brten pas 'grub pa'o //",
    "T02TD1345E:362b-36": "ril por 'dzin pa rjes su gzhig pa ni /",
    "T02TD1345E:362b-37": "chu bo'am lteng ka'i chu ni zhes bya ba la sogs pa sngar 'das ma thag pas 'grub pa'o //",
    "T02TD1345E:362b-38": "'di dag ni shes rab ye shes la brten pas 'grub la /",
    "T02TD1345E:362b-39": "gsang ba gnyis ni bum pa'i dang gsang ba'i dbang las 'byung ba'o //",
    "T02TD1345E:362b-40": "yong ni thugs kyi gsang chen ma grub par nyon mongs pa mi 'gog la /",
    "T02TD1345E:362b-41": "de la ma 'gags na sku dang gsung gi gsang chen mi 'grub ste /",
    "T02TD1345E:362b-42": "ji skad du /",
    "T02TD1345E:362b-43": "yab gcig lha rnams thugs rje med dam ci //",
    "T02TD1345E:362b-44": "da lta'i sems can shin tu 'grub par dka' //",
    "T02TD1345E:363a-0": "bu gcig lha rnams thugs rje'i @363a * //",
    "T02TD1345E:363a-1": "rang bzhin na //",
    "T02TD1345E:363a-2": "ding sang sems can nyon mongs dra bas khyab //",
    "T02TD1345E:363a-3": "ces bshad do //",
    "T02TD1345E:363a-4": "thugs kyi gsang chen nyid du sku'i gsang chen dang gsung gi gsang chen yang 'jug ste /",
    "T02TD1345E:363a-5": "ji skad du /",
    "T02TD1345E:363a-6": "zla 'od gzhon nur gyur pas 'phags pa zla ba'i sgron ma las bshad pa /",
    "T02TD1345E:363a-7": "nam mkha' 'dra zhing rdul bral gzugs bzang 'char //",
    "T02TD1345E:363a-8": "shes rab sras po lus dang mtshan mi mnga' //",
    "T02TD1345E:363a-9": "yon tan rgya mtsho rab zab thugs rje can //",
    "T02TD1345E:363a-10": "mtshungs med phyag ni bdag gi spyi bor zhog / ces pa'o //",
    "T02TD1345E:363a-11": "de bzhin du gzhan las kyang /",
    "T02TD1345E:363a-12": "'jig rten sgron ma khyod kyi gsung //",
    "T02TD1345E:363a-13": "ye shes rgya mtsho de thos na //",
    "T02TD1345E:363a-14": "de dag dri med bde ba 'thob //",
    "T02TD1345E:363a-15": "bsam gyis mi khyab 'od kyang 'byung //",
    "T02TD1345E:363a-16": "zhes gsungs so //",
    "T02TD1345E:363a-17": "yang gsungs pa /",
    "T02TD1345E:363a-18": "gsang sngags bzlas brjod mi bya ste //",
    "T02TD1345E:363a-19": "dka' thub sbyin sreg ma yin no //",
    "T02TD1345E:363a-20": "dkyil 'khor ldan med dkyil 'khor med //",
    "T02TD1345E:363a-21": "de yi gsang sngags bzlas pa dang //",
    "T02TD1345E:363a-22": "de yi dka' thub sbyin sreg ni //",
    "T02TD1345E:363a-23": "sems ni mdo ru bsdus tshul lo //",
    "T02TD1345E:363a-24": "zhes so //",
    "T02TD1345E:363a-25": "mtshan mar bcas pas mtshan bcas kyi //",
    "T02TD1345E:363a-26": "dngos grub rgyal ba dam par bzhed //",
    "T02TD1345E:363a-27": "mtshan ma med la gnas pas ni //",
    "T02TD1345E:363a-28": "mtshan par bcas pa 'grub tu rung //",
    "T02TD1345E:363a-29": "de bas rnam pa thams cad du //",
    "T02TD1345E:363a-30": "mtshan ma med la gnas par bya //",
    "T02TD1345E:363a-31": "zhes gsungs pas na grub pa gsum char gyi thugs gsang bas 'thob pa yang ngo //",
    "T02TD1345E:363a-32": "gang gis thugs gsang chen ma shes par gnas pa de ni /",
    "T02TD1345E:363a-33": "dbugs ma phyin par gnas pa ste /",
    "T02TD1345E:363a-34": "ji skad du gsungs pa /",
    "T02TD1345E:363a-35": "gang gis stong pa ma mthong ba //",
    "T02TD1345E:363a-36": "de dag 'khor zhing nyam nga zhes so //",
    "T02TD1345E:363a-37": "yang gsungs pa /",
    "T02TD1345E:363a-38": "stong pa'i chos kyis mi mkhas gang 'jigs pa /",
    "T02TD1345E:363a-39": "de dag sangs rgyas byang chub ring po yin //",
    "T02TD1345E:363a-40": "stong nyid chos la the tshom su med pa //",
    "T02TD1345E:363a-41": "de dag sangs rgyas byang chub 'thob par 'gyur //",
    "T02TD1345E:363a-42": "zhes so //",
    "T02TD1345E:363a-43": "de bzhin du 'phags pa n'a g'a rdzu nas bshad pa /",
    "T02TD1345E:363a-44": "gang gis stong nyid mi shes pa //",
    "T02TD1345E:363a-45": "de la thar pa'i skal med de //",
    "T02TD1345E:363a-46": "'gro drug srid pa'i bco na ra ru //",
    "T02TD1345E:363a-47": "rmongs pa de ni 'khyam par 'gyur //",
    "T02TD1345E:363a-48": "zhes so //",
    "T02TD1345E:363b-0": "de bzhin @363b du gang gis thugs gsang chen ma shes pa des ni /",
    "T02TD1345E:363b-1": "sangs rgyas mthong ba ma yin te /",
    "T02TD1345E:363b-2": "de skad du gsungs pa /",
    "T02TD1345E:363b-3": "ji ltar mthong bzhin su blta ba //",
    "T02TD1345E:363b-4": "de dag 'dren pa mi mthong ngo //",
    "T02TD1345E:363b-5": "rnam par rtog pa mi 'jug cing //",
    "T02TD1345E:363b-6": "gang tshe sangs rgyas mi mthong la //",
    "T02TD1345E:363b-7": "'jug med sangs rgyas yin par ni //",
    "T02TD1345E:363b-8": "gal te mthong na de sangs rgyas //",
    "T02TD1345E:363b-9": "zhes so //",
    "T02TD1345E:363b-10": "yang gsungs pa /",
    "T02TD1345E:363b-11": "de ltar skye 'jig spangs pa yis //",
    "T02TD1345E:363b-12": "thub pa zhi ba sus mthong ba //",
    "T02TD1345E:363b-13": "de dag 'di dang slad mar yang //",
    "T02TD1345E:363b-14": "chags med nyer len med par 'gyur //",
    "T02TD1345E:363b-15": "zhes so //",
    "T02TD1345E:363b-16": "yang gsungs pa /",
    "T02TD1345E:363b-17": "gang zag med cing phung po med //",
    "T02TD1345E:363b-18": "sangs rgyas ye shes zag med pa //",
    "T02TD1345E:363b-19": "rtag tu zhi ba rnam bsgoms te //",
    "T02TD1345E:363b-20": "de la bdag ni skyabs su mchi //",
    "T02TD1345E:363b-21": "zhes so //",
    "T02TD1345E:363b-22": "yang gsungs pa /",
    "T02TD1345E:363b-23": "gang gis nga la sgrar shes shing //",
    "T02TD1345E:363b-24": "gang gis nga la gzugs su mthong //",
    "T02TD1345E:363b-25": "log par spong bar zhugs pa ste //",
    "T02TD1345E:363b-26": "skye bo de dag nga mi mthong //",
    "T02TD1345E:363b-27": "sangs rgyas rnams ni chos nyid lta //",
    "T02TD1345E:363b-28": "'dren pa rnams ni chos kyi sku //",
    "T02TD1345E:363b-29": "chos nyid shes par bya min pas //",
    "T02TD1345E:363b-30": "de ni rnam par shes mi nus //",
    "T02TD1345E:363b-31": "zhes so //",
    "T02TD1345E:363b-32": "yang gsungs pa /",
    "T02TD1345E:363b-33": "rtag tu skye mched chos ni de bzhin gshegs //",
    "T02TD1345E:363b-34": "chos rnams thams cad bde bar gshegs dang 'dra //",
    "T02TD1345E:363b-35": "byis pa'i blo can mtshan mar 'dzin pa rnams //",
    "T02TD1345E:363b-36": "'jig rten dag na med pa'i chos la spyod //",
    "T02TD1345E:363b-37": "ces so //",
    "T02TD1345E:363b-38": "yang gsungs pa /",
    "T02TD1345E:363b-39": "sangs rgyas bcom ldan 'das rnams ni chos kyi sku yin gyis /",
    "T02TD1345E:363b-40": "dge slong dag 'jig tshogs la skur ma 'dzin pa /",
    "T02TD1345E:363b-41": "dge slong dag nga ni chos kyi sku yongs su rdzogs par ltos shig / ces gsungs te /",
    "T02TD1345E:363b-42": "de bzhin gshegs pa'i sku ni yang dag pa'i mtha' rtog pa 'di lta ste /",
    "T02TD1345E:363b-43": "shes rab kyi pha rol tu phyin par blta'o zhes so //",
    "T02TD1345E:363b-44": "yang gsungs pa /",
    "T02TD1345E:363b-45": "de bzhin gshegs pa ni gzugs kyi skur mi blta ste /",
    "T02TD1345E:363b-46": "de bzhin gshegs pa ni chos kyi sku'o //",
    "T02TD1345E:363b-47": "rigs kyi bu chos nyid ni 'ong ba 'am 'gro ba med de /",
    "T02TD1345E:363b-48": "rigs kyi bu de bzhin du /",
    "T02TD1345E:363b-49": "de bzhin gshegs pa rnams la byon pa'am bzhud pa med do zhes so //",
    "T02TD1345E:363b-50": "yang gsungs pa /",
    "T02TD1345E:363b-51": "gang gis sangs rgyas spyan drangs shing //",
    "T02TD1345E:364a-0": "gang gis gshegs su gsol @364a * //",
    "T02TD1345E:364a-1": "ba yin //",
    "T02TD1345E:364a-2": "rdo rje sems dpa' byon pa dang //",
    "T02TD1345E:364a-3": "de bzhin gshegs pa byon pa rnams //",
    "T02TD1345E:364a-4": "gang na 'ang yod pa ma yin no //",
    "T02TD1345E:364a-5": "dri ma med cing dag pa'i lus //",
    "T02TD1345E:364a-6": "gang gis spyan drangs gshegs su gsol //",
    "T02TD1345E:364a-7": "de nyid kyis ni rtag med par //",
    "T02TD1345E:364a-8": "de bzhin gshegs la phyag bya'o //",
    "T02TD1345E:364a-9": "zhes so //",
    "T02TD1345E:364a-10": "'di'i grub pa de nyid ci //",
    "T02TD1345E:364a-11": "chos kyi sku la gnas pa nyid dang /",
    "T02TD1345E:364a-12": "grub pa'i skyes bur gyur pa na'o //",
    "T02TD1345E:364a-13": "'di ni thugs kyi gsang chen mngon par brjod pa'o //",
    "T02TD1345E:364a-14": "da ni gsang ba gsum las byung ba'i 'bras bu brjod de /",
    "T02TD1345E:364a-15": "yang gsungs pa /",
    "T02TD1345E:364a-16": "chu rgyus dra ba dang bcas shing //",
    "T02TD1345E:364a-17": "yan lag kun ldan bu ga can //",
    "T02TD1345E:364a-18": "lus de med par snang gyur pa //",
    "T02TD1345E:364a-19": "de yi skad cig de la ni //",
    "T02TD1345E:364a-20": "dgyes pa'i rdo rje'i skur 'dzin 'gyur //",
    "T02TD1345E:364a-21": "nam mkha' ji bzhin dmigs med cing //",
    "T02TD1345E:364a-22": "mtshan ma med cing skye ba med //",
    "T02TD1345E:364a-23": "sna tshogs rnam bral sgrib lnga spangs //",
    "T02TD1345E:364a-24": "sangs rgyas dngos rnams dang bral ba //",
    "T02TD1345E:364a-25": "me long gzugs brnyan ji bzhin du //",
    "T02TD1345E:364a-26": "de'i bdag nyid du rab snang ba //",
    "T02TD1345E:364a-27": "he ru ka yi dngos po gsal //",
    "T02TD1345E:364a-28": "'di nyid dbang po yul rnams dang //",
    "T02TD1345E:364a-29": "phur po gnas pa mkha' dang mnyam //",
    "T02TD1345E:364a-30": "bden nyid 'dir rab skye lus te //",
    "T02TD1345E:364a-31": "'dus byas don gyis gzhan min pas //",
    "T02TD1345E:364a-32": "mig gis gzugs ni 'dzin med cing //",
    "T02TD1345E:364a-33": "rna ba yis ni sgra min no //",
    "T02TD1345E:364a-34": "lce yis kyang ni ro mi tshor //",
    "T02TD1345E:364a-35": "sna yis kyang ni dril min //",
    "T02TD1345E:364a-36": "lus kyi gong bus reg med de //",
    "T02TD1345E:364a-37": "bde ba chen po'i gzugs phyir na'o //",
    "T02TD1345E:364a-38": "bud med mchog mthong las bde zhing //",
    "T02TD1345E:364a-39": "glu thos las kyang yang dag bde //",
    "T02TD1345E:364a-40": "dri zhim ma las bde ba che //",
    "T02TD1345E:364a-41": "skye gnas reg las kyang bde che //",
    "T02TD1345E:364a-42": "ro mchog btung ba'i rab sbyor ba'i //",
    "T02TD1345E:364a-43": "bde ba dag ni su yis bzlog / ces so //",
    "T02TD1345E:364a-44": "don 'di nyid ni rim pa lnga pa las kyang bshad de /",
    "T02TD1345E:364a-45": "ji ltar dang ba'i chu dag las //",
    "T02TD1345E:364a-46": "nya ni myur du ldang ba ltar //",
    "T02TD1345E:364a-47": "de bzhin thams cad stong gsal las //",
    "T02TD1345E:364a-48": "sgyu 'phrul dra ba 'byung bar bshad //",
    "T02TD1345E:364a-49": "ces so //",
    "T02TD1345E:364a-50": "da ni 'di ltar gyur pa de'i mtshan ma bstan pa lung la 'jug par bya ste //",
    "T02TD1345E:364a-51": "ji skad du dpal yang dag sbyor ba'i thig le'i phreng ba las gsungs pa /",
    "T02TD1345E:364b-0": "de nas gang du rig ma'i skyes bu grub pa der @364b 'di lta bu'i phun sum tshogs pa 'byung ste /",
    "T02TD1345E:364b-1": "sa 'di dga' zhing mgu la rangs pas rnam pa drug tu g-yos pa /",
    "T02TD1345E:364b-2": "bdud kyi gnas su cha lang lta bu'i sgra grags pa dang /",
    "T02TD1345E:364b-3": "phyogs bcur bskal pa'i me 'bar ba lta bu'i skar mda' ltung ba dang /",
    "T02TD1345E:364b-4": "rgya mtsho chen po 'khrugs pa'i sgra dang /",
    "T02TD1345E:364b-5": "thams cad du gnam rdo ltung ba dang /",
    "T02TD1345E:364b-6": "de nyid bskal pa'i me'i gzugs lta bu'i ye shes kyi snang ba 'bar ba dang /",
    "T02TD1345E:364b-7": "phyag rgya'i skye gnas kun du khams gsum thams cad snang ba dang /",
    "T02TD1345E:364b-8": "tshangs pa dang /",
    "T02TD1345E:364b-9": "khyab 'jug dang /",
    "T02TD1345E:364b-10": "chu bdag dang brgya byin dang /",
    "T02TD1345E:364b-11": "drag po dang me dang /",
    "T02TD1345E:364b-12": "stobs bzangs dang /",
    "T02TD1345E:364b-13": "nyi ma dang /",
    "T02TD1345E:364b-14": "zla ba dang /",
    "T02TD1345E:364b-15": "gnod sbyin dang /",
    "T02TD1345E:364b-16": "grub pa dang /",
    "T02TD1345E:364b-17": "dri za dang /",
    "T02TD1345E:364b-18": "mi 'am ci dang /",
    "T02TD1345E:364b-19": "lto 'phye dang /",
    "T02TD1345E:364b-20": "lha'i mchog dang /",
    "T02TD1345E:364b-21": "rigs 'dzin dang /",
    "T02TD1345E:364b-22": "chu 'byung ba la sogs pa gang yin pa dang /",
    "T02TD1345E:364b-23": "gzhan yang sum cu rtsa gsum du gnas pa'i lha rnams der 'ongs nas yang dag par dga' bas me tog gis mchod par byed do //",
    "T02TD1345E:364b-24": "pi wang dang /",
    "T02TD1345E:364b-25": "gling bu dang /",
    "T02TD1345E:364b-26": "mu kunda dang /",
    "T02TD1345E:364b-27": "tampu ra dang /",
    "T02TD1345E:364b-28": "dung dang /",
    "T02TD1345E:364b-29": "zangs dung dang /",
    "T02TD1345E:364b-30": "banti dang /",
    "T02TD1345E:364b-31": "rnga pa ta ha dang /",
    "T02TD1345E:364b-32": "rdza rngas nam mkhar gnas te rtag tu mchod par byed do //",
    "T02TD1345E:364b-33": "lha'i bu mo dang /",
    "T02TD1345E:364b-34": "rigs 'dzin gyi rgyal po'i bu mo thams cad kyis gar byed pa dang sil snyan du ma byed pa dang /",
    "T02TD1345E:364b-35": "mi 'am ci dang /",
    "T02TD1345E:364b-36": "gnod sbyin gyis glu len par byed cing /",
    "T02TD1345E:364b-37": "de la dga' ba dang bcas pas /",
    "T02TD1345E:364b-38": "rgyal ba rgyal ba zhes bya ba'i sgras rtag tu rol pa byed pa dang /",
    "T02TD1345E:364b-39": "gang gis grub pa la nam mkhar gnas pa'i lha rnams kyis ni legs pa'i rnam pa rab tu gsol bar byed do //",
    "T02TD1345E:364b-40": "dga' ldan du gnas pa'i lha rab mchog gang yin pa dang /",
    "T02TD1345E:364b-41": "lha'i bu gang yin pa dang /",
    "T02TD1345E:364b-42": "rigs 'dzin dang /",
    "T02TD1345E:364b-43": "'og min gyi bar dag 'ongs nas phyag 'tshal zhing me tog sna tshogs kyi dri'i char dang /",
    "T02TD1345E:364b-44": "bdug pa sna tshogs kyi khyad par gyis //",
    "T02TD1345E:364b-45": "gus pa'i tshul gyis mchod par byed de //",
    "T02TD1345E:364b-46": "gzhan yang khyod la rgyas par bshad pa'i tshul gyis ci zhig bya ste /",
    "T02TD1345E:364b-47": "bsgrub par byas pa'i bsod nams kyis khams gsum gyi gang zhig mchod pa de rnams kyis mchod par byed do //",
    "T02TD1345E:364b-48": "de yang gsungs pa /",
    "T02TD1345E:364b-49": "rig ma'i skyes bu grub pa ni //",
    "T02TD1345E:365a-0": "gang du mchis @365a * //",
    "T02TD1345E:365a-1": "shing gang du gnas //",
    "T02TD1345E:365a-2": "gnas la the tshom 'di rnams ni //",
    "T02TD1345E:365a-3": "bde ba chen pos bshad du gsol //",
    "T02TD1345E:365a-4": "bcom ldan 'das kyis bka' stsal pa //",
    "T02TD1345E:365a-5": "rig ma'i skyes bu grub pa ni //",
    "T02TD1345E:365a-6": "gang du yang mi 'gro //",
    "T02TD1345E:365a-7": "gang du yang mi gnas so //",
    "T02TD1345E:365a-8": "the tshom 'di dag ni /",
    "T02TD1345E:365a-9": "thog ma dang /",
    "T02TD1345E:365a-10": "tha ma dang /",
    "T02TD1345E:365a-11": "dbus dang bral ba /",
    "T02TD1345E:365a-12": "gnyis su med pa /",
    "T02TD1345E:365a-13": "gnas gsum du snang ba /",
    "T02TD1345E:365a-14": "thams cad du son pa /",
    "T02TD1345E:365a-15": "thams cad mkhyen pa /",
    "T02TD1345E:365a-16": "thams cad pa /",
    "T02TD1345E:365a-17": "thams cad kyi don /",
    "T02TD1345E:365a-18": "sems can thams cad kyi sems la gnas pa /",
    "T02TD1345E:365a-19": "sdig pa thams cad las rnam par grol ba /",
    "T02TD1345E:365a-20": "yon tan thams cad kyis brgyan par byas pa /",
    "T02TD1345E:365a-21": "thams cad dang ldan pa /",
    "T02TD1345E:365a-22": "zhi ba mnyam pa med pa /",
    "T02TD1345E:365a-23": "rtag par brjod pa /",
    "T02TD1345E:365a-24": "mgon po skyob pa /",
    "T02TD1345E:365a-25": "kun du rtog pa spangs pa /",
    "T02TD1345E:365a-26": "dbyibs dang /",
    "T02TD1345E:365a-27": "kha dog dang bral ba /",
    "T02TD1345E:365a-28": "rgyal ba'i spyod yul ma yin pa'i phyir rgyal po /",
    "T02TD1345E:365a-29": "phyed par dka' ba'i phyir rdo rje /",
    "T02TD1345E:365a-30": "nyon mongs pa'i nye bar gdung ba las grol ba'i phyir zla ba /",
    "T02TD1345E:365a-31": "'jigs pa med pa'i phyir seng ge / gtir dpag dka' ba'i phyir chu'i phung po'o //",
    "T02TD1345E:365a-32": "de ltar dpe sna tshogs kyis rnal 'byor pa rnams kyi dper bya'o //",
    "T02TD1345E:365a-33": "de nyid ni gcig pu ste /",
    "T02TD1345E:365a-34": "sems can thams cad rnams kyi don byed pa dang /",
    "T02TD1345E:365a-35": "rnam par rtog pa thams cad spangs kyang /",
    "T02TD1345E:365a-36": "bltams pa ston pa dang /",
    "T02TD1345E:365a-37": "khab nas mngon par 'byung ba dang /",
    "T02TD1345E:365a-38": "gzhon nu'i rol rtsed mdzed pa dang /",
    "T02TD1345E:365a-39": "rdo rje gdan gyis mnan pa dang /",
    "T02TD1345E:365a-40": "bdud btul ba mnyam med pa dang /",
    "T02TD1345E:365a-41": "dam pa'i chos kyi 'khor lo bstan pa dang /",
    "T02TD1345E:365a-42": "lha las babs pa nyams dga' ba dang /",
    "T02TD1345E:365a-43": "shin tu sna tshogs pa'i cho 'phrul dang /",
    "T02TD1345E:365a-44": "glang chen nor skyong btul ba dang /",
    "T02TD1345E:365a-45": "skal ba dang ldan pa'i skye bo dag gzhug pa dang /",
    "T02TD1345E:365a-46": "phas kyi rgol ba tshar gcad pa dang /",
    "T02TD1345E:365a-47": "bsod snyoms kyi lhung bzed ltos pa med pa dang /",
    "T02TD1345E:365a-48": "'jig rten gsum gyi 'khor lo 'dul ba dang /",
    "T02TD1345E:365a-49": "byang chub sems dpa'i rgyal tshab nyid dang /",
    "T02TD1345E:365a-50": "yongs su mya ngan las 'das pa dang /",
    "T02TD1345E:365a-51": "khams gsum gyi chos kyi rgyal po chen po ste /",
    "T02TD1345E:365a-52": "rigs kyi bu de ltar 'di lta bu'i khyad par du ma rmi lam lta bur sangs rgyas kyi rol pa mchog ston par mdzad do //",
    "T02TD1345E:365a-53": "grub pa gang yin pa ni sgyu ma'i tshul gyis 'gro ba thams cad kyi don mdzad do //",
    "T02TD1345E:365b-0": "'di ni gsang ba @365b gsum las byung ba'i 'bras bu mngon par brjod pa'o //",
    "T02TD1345E:365b-1": "yong ye gang zhig 'jig rten las ma chags pa des 'di 'grub ste /",
    "T02TD1345E:365b-2": "slob dpon 'phags pa lhas kyang tha na rgyal srid kyi bde ba la yang mi chags par bya zhes bshad la /",
    "T02TD1345E:365b-3": "dpal sh'akya thub pa mngon par bskul ba las kyang /",
    "T02TD1345E:365b-4": "gang lha rnams kyis smras pa /",
    "T02TD1345E:365b-5": "na tshod thog mar gzugs mchog 'dzin pa'i tshe //",
    "T02TD1345E:365b-6": "phongs shing sdug 'dod 'di ni byis pa'i spyod //",
    "T02TD1345E:365b-7": "rga na sdug bsngal gzi brjid lus bcom na //",
    "T02TD1345E:365b-8": "rnam par spong sti ri dgas klung skam bzhin //",
    "T02TD1345E:365b-9": "nor 'bru dam pa rdzas mang stobs ldan tshe //",
    "T02TD1345E:365b-10": "phongs shing sdug 'dod 'di ni byis pa'i spyod /",
    "T02TD1345E:365b-11": "nor nyams sdug bsngal bar ni gyur pa'i tshe //",
    "T02TD1345E:365b-12": "rnam par spong tshe mi yis 'phrog stong bzhin //",
    "T02TD1345E:365b-13": "ji ltar me tog shing dang 'bras bcas shing //",
    "T02TD1345E:365b-14": "de bzhin sbyin 'dod ma la dga' bar byed //",
    "T02TD1345E:365b-15": "nor nyams sdug bsngal nyen cing spang pas na //",
    "T02TD1345E:365b-16": "de tshe dga' bar mi 'gyur bya rgod bzhin /",
    "T02TD1345E:365b-17": "rdzas ldan gzugs mchog ldan tshe dpon po bzhin //",
    "T02TD1345E:365b-18": "phrad na sdug cing dbang po dga' bar byed //",
    "T02TD1345E:365b-19": "rga na sdug bsngal nyen cing nor zad na //",
    "T02TD1345E:365b-20": "de tshe 'dod par mi 'gyur 'chi bdag bzhin //",
    "T02TD1345E:365b-21": "rga bas rgas byas na tshod yal 'gyur na //",
    "T02TD1345E:365b-22": "sdong po gnam lcags kyis ni bcom pa bzhin //",
    "T02TD1345E:365b-23": "rga bas 'khogs na 'jigs bcas khang rul 'dra //",
    "T02TD1345E:365b-24": "rga las 'byung ba thub pa myur du smros //",
    "T02TD1345E:365b-25": "skyes pa bud med tshogs rnams rga pas skems //",
    "T02TD1345E:365b-26": "ma lu'i khri shing s'a la'i nags stug bzhin //",
    "T02TD1345E:365b-27": "zhes so //",
    "T02TD1345E:365b-28": "yang gsungs pa /",
    "T02TD1345E:365b-29": "srid gsum mi brtan ston ka'i sprin dang 'dra //",
    "T02TD1345E:365b-30": "'gro ba'i skye 'chi gang la blta dang mtshungs //",
    "T02TD1345E:365b-31": "'gro ba'i tshe 'gro nam mkha'i glog 'dra ste //",
    "T02TD1345E:365b-32": "ri gzar 'bab chu lta bur myur mgyogs 'gro //",
    "T02TD1345E:365b-33": "zhes so //",
    "T02TD1345E:365b-34": "yang gsungs pa /",
    "T02TD1345E:365b-35": "nang med mi rtag tshe ring rtag ma yin //",
    "T02TD1345E:365b-36": "la nga tsho mi rtag 'byor pa rtag ma yin //",
    "T02TD1345E:365b-37": "zhes so //",
    "T02TD1345E:365b-38": "'phags pa sh'a ri'i bus bshad pa la yang /",
    "T02TD1345E:365b-39": "grogs dag tshe 'di mi rtag myur 'gro ste //",
    "T02TD1345E:365b-40": "ri gzar chu dag mgyogs 'dra na //",
    "T02TD1345E:365b-41": "byis pa skye bos mi shes te //",
    "T02TD1345E:365b-42": "mi mkhas gzugs kyi dregs pas myos //",
    "T02TD1345E:365b-43": "zhes pa la sogs pa'o //",
    "T02TD1345E:365b-44": "'phags pa nda g'a rdzu nas kyang //",
    "T02TD1345E:366a-0": "de @366a * //",
    "T02TD1345E:366a-1": "ltar 'di kun mi rtag bdag med de //",
    "T02TD1345E:366a-2": "skyabs med mgon med gnas med de slad du //",
    "T02TD1345E:366a-3": "'khor ba chu shing snying po med pa la //",
    "T02TD1345E:366a-4": "mi mchog khyod kyi thugs ni 'byung bar mdzod //",
    "T02TD1345E:366a-5": "ces bshad do //",
    "T02TD1345E:366a-6": "gang dbang thob pa yang ste /",
    "T02TD1345E:366a-7": "gsang ba'i mdzod las gsungs pa /",
    "T02TD1345E:366a-8": "dbang bskur yang dag sbyin ldan na //",
    "T02TD1345E:366a-9": "skye dang skye bar dbang bskur 'gyur //",
    "T02TD1345E:366a-10": "de yi skye ba bdun la ni //",
    "T02TD1345E:366a-11": "ma bsgrubs par ni dngos grub thob //",
    "T02TD1345E:366a-12": "gang yang bsgom pa dang ldan zhing //",
    "T02TD1345E:366a-13": "gal te dam tshig sdom la gnas //",
    "T02TD1345E:366a-14": "skye 'dir las dbang gis ma grub //",
    "T02TD1345E:366a-15": "skye ba gzhan du dngos grub 'thob //",
    "T02TD1345E:366a-16": "re zhig dam tshig nyams pa la //",
    "T02TD1345E:366a-17": "dngos grub thob pa lta zhog gi / mi yi skye ba'ang rnyed par dka' //",
    "T02TD1345E:366a-18": "gang yang bla mar brgyud pa yi //",
    "T02TD1345E:366a-19": "rim 'ongs de nyid rim pa yis //",
    "T02TD1345E:366a-20": "sgrub po de yis 'grub snyam dgongs //",
    "T02TD1345E:366a-21": "zhes so //",
    "T02TD1345E:366a-22": "'di ni gsang ba gsum 'grub pa'i rgyu'i gtso bo mngon par brjod pa'o //",
    "T02TD1345E:366a-23": "gang rab tu dga' ba'i nam mkha' la //",
    "T02TD1345E:366a-24": "tsandan me tog bud med bzang //",
    "T02TD1345E:366a-25": "mthong ba gang cho 'dzag gyur pa //",
    "T02TD1345E:366a-26": "de tshe dga' bar yang dag bshad //",
    "T02TD1345E:366a-27": "sems can kun la rnam par gnas //",
    "T02TD1345E:366a-28": "sems can de dag kun gyi sems //",
    "T02TD1345E:366a-29": "dpag dka' skad cig nyid las shes //",
    "T02TD1345E:366a-30": "zhes gsungs pa ni bdag gis ma bkag ste /",
    "T02TD1345E:366a-31": "longs spyod spyad par ma gsungs te /",
    "T02TD1345E:366a-32": "'jigs pa'i gzugs kyis spyod pa gsungs //",
    "T02TD1345E:366a-33": "zhes gsungs la /",
    "T02TD1345E:366a-34": "yang padmar chags pa'i sems spangs te /",
    "T02TD1345E:366a-35": "zhes rgyud dag las bkag pa bstan pa dang bcas pa brjod pa'i phyir dang /",
    "T02TD1345E:366a-36": "rgyud las gang gsungs longs spyod ni bdag gis kyang bkag pa med do //",
    "T02TD1345E:366a-37": "de ltar gsang chen gsum gyi bdag / mngon par brjod las byung ba yi //",
    "T02TD1345E:366a-38": "dge ba bdag la skyes gyur na //",
    "T02TD1345E:366a-39": "'gro ba gsang chen gsum 'jog shog / gsang chen dga' ba'i thig le zhes bya ba /",
    "T02TD1345E:366a-40": "slob dpon yu so ma pu rir byung ba'i dge slong dpal ldan byang chub bzang po'i bla ma /",
    "T02TD1345E:366a-41": "dpal ma h'a ma ti'i zhal snga nas mdzad pa rdzogs so /",
    "T02TD1345E:366a-43": "// / rgya gar gyi slob dpon a'a tsarya du lo pa dang /",
    "T02TD1345E:366a-44": "bod kyi lo ts'a ba dge slong chos kyi shes rab kyis bsgyur cing zhus te gtan la phab pa'o /"
}