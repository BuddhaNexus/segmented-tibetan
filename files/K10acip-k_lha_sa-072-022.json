{
    "K10acip-k_lha_sa-072-022:305a-0": "@305a / /rgya gar skad du /",
    "K10acip-k_lha_sa-072-022:305a-1": "tsee tya pra dakshi na g'a th'a /",
    "K10acip-k_lha_sa-072-022:305a-2": "bod skad du; mchod rten bskor ba'i tshigs su bcad pa /",
    "K10acip-k_lha_sa-072-022:305a-3": "dkon mchog gsum la phyag 'tshal lo //",
    "K10acip-k_lha_sa-072-022:305a-4": "shes rab blo ldan 'jig rten na /",
    "K10acip-k_lha_sa-072-022:305a-5": "chos kyi 'khor lo rjes bskor ba //",
    "K10acip-k_lha_sa-072-022:305a-6": "shes rab chen po sh'a ri'i bus //",
    "K10acip-k_lha_sa-072-022:305a-7": "ston pa la ni zhu ba zhus //",
    "K10acip-k_lha_sa-072-022:305a-8": "mchod rten bskor ba bgyis pa yi //",
    "K10acip-k_lha_sa-072-022:305a-9": "rnam par smin pa cir 'gyur ba //",
    "K10acip-k_lha_sa-072-022:305a-10": "skal pa chen po'i 'jig rten mchog /",
    "K10acip-k_lha_sa-072-022:305a-11": "rnam par 'dren pas bdag la gsungs //",
    "K10acip-k_lha_sa-072-022:305a-12": "rdzogs pa'i sangs rgyas rkang gnyis mchog /",
    "K10acip-k_lha_sa-072-022:305a-13": "ston pas de la bka' stsal pa //",
    "K10acip-k_lha_sa-072-022:305a-14": "mchod rten bskor ba byas pa yi //",
    "K10acip-k_lha_sa-072-022:305a-15": "yon tan gang yin phyogs tsam bstan //",
    "K10acip-k_lha_sa-072-022:305a-16": "mchod rten bskor ba byas pa yi /",
    "K10acip-k_lha_sa-072-022:305a-17": "lha klu gnod sbyin dri za dang //",
    "K10acip-k_lha_sa-072-022:305a-18": "lha min mkha' lding mi'am ci //",
    "K10acip-k_lha_sa-072-022:305a-19": "lto 'phye che rnams mchod byed 'gyur //",
    "K10acip-k_lha_sa-072-022:305a-20": "dal ba rnyed dka' thob gyur nas //",
    "K10acip-k_lha_sa-072-022:305a-21": "skad cig gcig tsam bar du yang //",
    "K10acip-k_lha_sa-072-022:305a-22": "mchod rten bskor ba byas pas ni //",
    "K10acip-k_lha_sa-072-022:305a-23": "mi khom brgyad rnams spong bar 'gyur //",
    "K10acip-k_lha_sa-072-022:305a-24": "mchod rten bskor ba byas pas ni //",
    "K10acip-k_lha_sa-072-022:305a-25": "dran dang ldan zhing blo gros ldan //",
    "K10acip-k_lha_sa-072-022:305a-26": "kha dog ldan zhing mjangs pa dang //",
    "K10acip-k_lha_sa-072-022:305a-27": "thams cad du ni mchod par 'gyur //",
    "K10acip-k_lha_sa-072-022:305a-28": "mchod rten bskor ba byas pas ni //",
    "K10acip-k_lha_sa-072-022:305a-29": "lha dang de bzhin mi rnams kyi //",
    "K10acip-k_lha_sa-072-022:305b-0": "tshe ring ba @305b yang de yis 'thob //",
    "K10acip-k_lha_sa-072-022:305b-1": "grags pa chen po'ang 'thob par 'gyur //",
    "K10acip-k_lha_sa-072-022:305b-2": "mchod rten bskor ba byas pas ni //",
    "K10acip-k_lha_sa-072-022:305b-3": "dzambu'i gling du rus kyi mchog /",
    "K10acip-k_lha_sa-072-022:305b-4": "cho rigs yongs su dag par yang //",
    "K10acip-k_lha_sa-072-022:305b-5": "blo ldan de ni skye bar 'gyur //",
    "K10acip-k_lha_sa-072-022:305b-6": "mchod rten bskor ba byas pas ni //",
    "K10acip-k_lha_sa-072-022:305b-7": "kha bzhin dag kyang bzang ba dang //",
    "K10acip-k_lha_sa-072-022:305b-8": "mdog sdug pa dang mkhas pa dang //",
    "K10acip-k_lha_sa-072-022:305b-9": "bde bar gnas pa thob par 'gyur //",
    "K10acip-k_lha_sa-072-022:305b-10": "mchod rten bskor ba byas pas ni //",
    "K10acip-k_lha_sa-072-022:305b-11": "phyug cing nor yang mang ba dang //",
    "K10acip-k_lha_sa-072-022:305b-12": "ser sna med cing gtong phod dang //",
    "K10acip-k_lha_sa-072-022:305b-13": "sbyin pa dag la dpa' bar 'gyur //",
    "K10acip-k_lha_sa-072-022:305b-14": "mchod rten bskor ba byas pas ni //",
    "K10acip-k_lha_sa-072-022:305b-15": "yid du 'ong zhing blta na sdug /",
    "K10acip-k_lha_sa-072-022:305b-16": "mdog bzang mthong na dga' ba dang //",
    "K10acip-k_lha_sa-072-022:305b-17": "longs spyod rgya chen spyod par 'gyur //",
    "K10acip-k_lha_sa-072-022:305b-18": "mchod rten bskor ba byas pas ni //",
    "K10acip-k_lha_sa-072-022:305b-19": "'du byed stong par mthong nas kyang //",
    "K10acip-k_lha_sa-072-022:305b-20": "de ni chos la rmongs mi 'gyur //",
    "K10acip-k_lha_sa-072-022:305b-21": "myur du dga' ba thob par 'gyur //",
    "K10acip-k_lha_sa-072-022:305b-22": "mchod rten bskor ba byas pas ni //",
    "K10acip-k_lha_sa-072-022:305b-23": "rgyal rigs mchog tu skye bar 'gyur //",
    "K10acip-k_lha_sa-072-022:305b-24": "bu smad 'khor dang ldan pa dang; ;stobs dang brtson 'grus ldan par 'gyur //",
    "K10acip-k_lha_sa-072-022:305b-25": "mchod rten bskor ba byas pas ni //",
    "K10acip-k_lha_sa-072-022:305b-26": "bram ze che zhing mtho bar skye //",
    "K10acip-k_lha_sa-072-022:305b-27": "tshul khrims ldan zhing thos dang ldan //",
    "K10acip-k_lha_sa-072-022:305b-28": "rig byed gsang sngags ldan par 'gyur //",
    "K10acip-k_lha_sa-072-022:305b-29": "mchod rten bskor ba byas pas ni //",
    "K10acip-k_lha_sa-072-022:305b-30": "khyim bdag che zhing mtho bar skye //",
    "K10acip-k_lha_sa-072-022:305b-31": "phyug cing nor yang mang ba dang //",
    "K10acip-k_lha_sa-072-022:306a-0": "nor dang 'bru rnams ldan par @306a *//",
    "K10acip-k_lha_sa-072-022:306a-1": "'gyur //",
    "K10acip-k_lha_sa-072-022:306a-2": "mchod rten bskor ba byas pas ni //",
    "K10acip-k_lha_sa-072-022:306a-3": "dzambu'i gling gi mnga' bdag rje //",
    "K10acip-k_lha_sa-072-022:306a-4": "sa steng mtha' dag dbang byed pa'i //",
    "K10acip-k_lha_sa-072-022:306a-5": "chos dang ldan pa'i rgyal por 'gyur //",
    "K10acip-k_lha_sa-072-022:306a-6": "mchod rten bskor ba byas pas ni //",
    "K10acip-k_lha_sa-072-022:306a-7": "rin chen bdun dang ldan pa yi //",
    "K10acip-k_lha_sa-072-022:306a-8": "'khor los bsgyur ba'i rgyal por 'gyur //",
    "K10acip-k_lha_sa-072-022:306a-9": "chos bzhin 'khor lo skor bar byed //",
    "K10acip-k_lha_sa-072-022:306a-10": "mchod rten bskor ba byas pas ni //",
    "K10acip-k_lha_sa-072-022:306a-11": "'di nas 'phos nas mtho ris 'gro /",
    "K10acip-k_lha_sa-072-022:306a-12": "sangs rgyas bstan la dga' ba dang //",
    "K10acip-k_lha_sa-072-022:306a-13": "rnal 'byor ldan zhing rdzu 'phrul che //",
    "K10acip-k_lha_sa-072-022:306a-14": "mchod rten bskor ba byas pas ni //",
    "K10acip-k_lha_sa-072-022:306a-15": "lha yul dag nas 'phos nas kyang //",
    "K10acip-k_lha_sa-072-022:306a-16": "de ni mi yi nang dus skye //",
    "K10acip-k_lha_sa-072-022:306a-17": "rmongs pa med par mngal du 'jug /",
    "K10acip-k_lha_sa-072-022:306a-18": "mchod rten bskor ba byas pas ni //",
    "K10acip-k_lha_sa-072-022:306a-19": "mngal gyi skyon gyi dri ma yis //",
    "K10acip-k_lha_sa-072-022:306a-20": "de la gos par mi 'gyur te //",
    "K10acip-k_lha_sa-072-022:306a-21": "de ni nor bu dag pa bzhin //",
    "K10acip-k_lha_sa-072-022:306a-22": "mchod rten bskor ba byas pas ni //",
    "K10acip-k_lha_sa-072-022:306a-23": "ma ltor bde bar gnas par 'gyur //",
    "K10acip-k_lha_sa-072-022:306a-24": "de ni bde bar btsa' ba dang //",
    "K10acip-k_lha_sa-072-022:306a-25": "bde bar nu zho 'thung bar 'gyur //",
    "K10acip-k_lha_sa-072-022:306a-26": "mchod rten bskor ba byas pas ni //",
    "K10acip-k_lha_sa-072-022:306a-27": "phas kyang g-yog 'khor mang po yis //",
    "K10acip-k_lha_sa-072-022:306a-28": "de la gso zhing gnas par 'gyur //",
    "K10acip-k_lha_sa-072-022:306a-29": "ma mas rtag tu rim gro byed //",
    "K10acip-k_lha_sa-072-022:306a-30": "mchod rten bskor ba byas pas ni //",
    "K10acip-k_lha_sa-072-022:306a-31": "nye du rnams kyi snying du sdug /",
    "K10acip-k_lha_sa-072-022:306a-32": "de bzhin pham lhag par byams //",
    "K10acip-k_lha_sa-072-022:306a-33": "skyes nas longs spyod 'phel bar 'gyur //",
    "K10acip-k_lha_sa-072-022:306a-34": "mchod rten bskor ba byas pas ni //",
    "K10acip-k_lha_sa-072-022:306b-0": "@306b sha za dang ni srin rnams kyis //",
    "K10acip-k_lha_sa-072-022:306b-1": "de la gnod par mi 'gyur te //",
    "K10acip-k_lha_sa-072-022:306b-2": "longs spyod dag la skyon med spyod //",
    "K10acip-k_lha_sa-072-022:306b-3": "mchod rten bskor ba byas pas ni //",
    "K10acip-k_lha_sa-072-022:306b-4": "bskal pa brgya yang de dag rnams //",
    "K10acip-k_lha_sa-072-022:306b-5": "zhar ba grum por yong mi 'gyur //",
    "K10acip-k_lha_sa-072-022:306b-6": "lus kyang rnam par dag par 'gyur //",
    "K10acip-k_lha_sa-072-022:306b-7": "mchod rten bskor ba byas pas ni //",
    "K10acip-k_lha_sa-072-022:306b-8": "mig kyang rnam par dag par 'gyur //",
    "K10acip-k_lha_sa-072-022:306b-9": "dkyus ring mthon mthing sdug pa dang; ;lha yi mig kyang de yis 'thob //",
    "K10acip-k_lha_sa-072-022:306b-10": "mchod rten bskor ba byas pas ni //",
    "K10acip-k_lha_sa-072-022:306b-11": "lus bde sems kyang brtan pa dang //",
    "K10acip-k_lha_sa-072-022:306b-12": "de bzhin brtson 'grus brtan pa dang //",
    "K10acip-k_lha_sa-072-022:306b-13": "dpung mgo zlum zhing brtan par 'gyur //",
    "K10acip-k_lha_sa-072-022:306b-14": "mchod rten bskor ba byas pas ni //",
    "K10acip-k_lha_sa-072-022:306b-15": "stobs dang byad gzugs phun sum tshogs //",
    "K10acip-k_lha_sa-072-022:306b-16": "yan lag thams cad mtshan rnams kyis //",
    "K10acip-k_lha_sa-072-022:306b-17": "legs par brgyan cing ldan par 'gyur //",
    "K10acip-k_lha_sa-072-022:306b-18": "mchod rten bskor ba byas pas ni //",
    "K10acip-k_lha_sa-072-022:306b-19": "sum cu rtsa gsum dbang phyug rje //",
    "K10acip-k_lha_sa-072-022:306b-20": "rdzu 'phrul che ba'i brgya byin du //",
    "K10acip-k_lha_sa-072-022:306b-21": "lha yi dbang po chen por 'gyur //",
    "K10acip-k_lha_sa-072-022:306b-22": "mchod rten bskor ba byas pas ni /",
    "K10acip-k_lha_sa-072-022:306b-23": "'thab bral lha yi rgyal po dang //",
    "K10acip-k_lha_sa-072-022:306b-24": "de bzhin yongs su dga' ldan dang //",
    "K10acip-k_lha_sa-072-022:306b-25": "'phrul dga' gzhan 'phrul dbang byed 'gyur //",
    "K10acip-k_lha_sa-072-022:306b-26": "mchod rten bskor ba byas pas ni //",
    "K10acip-k_lha_sa-072-022:306b-27": "tshangs pa'i 'jig rten tshangs pa yis //",
    "K10acip-k_lha_sa-072-022:306b-28": "dbang phyug nyid du de 'gyur zhing //",
    "K10acip-k_lha_sa-072-022:306b-29": "lha rnams bye ba snyed kyis mchod //",
    "K10acip-k_lha_sa-072-022:306b-30": "mchod rten bskor ba byas pas ni //",
    "K10acip-k_lha_sa-072-022:306b-31": "bskal pa bye ba stong dag dang //",
    "K10acip-k_lha_sa-072-022:307a-0": "khrag @307a *//",
    "K10acip-k_lha_sa-072-022:307a-1": "khrig phrag brgya dag tu yang //",
    "K10acip-k_lha_sa-072-022:307a-2": "shes rab ldan pa rtag tu mchod //",
    "K10acip-k_lha_sa-072-022:307a-3": "mchod rten bskor ba byas pas ni //",
    "K10acip-k_lha_sa-072-022:307a-4": "bskal pa bye ba stong dag tu //",
    "K10acip-k_lha_sa-072-022:307a-5": "lus gtsang gos kyang gcang ba dang //",
    "K10acip-k_lha_sa-072-022:307a-6": "dkar po'i chos dang ldan par 'gyur //",
    "K10acip-k_lha_sa-072-022:307a-7": "mchod rten bskor ba byas pas ni //",
    "K10acip-k_lha_sa-072-022:307a-8": "stobs dang brtson 'grus phun sum tshogs //",
    "K10acip-k_lha_sa-072-022:307a-9": "de ni le lo med pa dang //",
    "K10acip-k_lha_sa-072-022:307a-10": "shin tu bsgrub pa thob pa 'gyur //",
    "K10acip-k_lha_sa-072-022:307a-11": "mchod rten bskor ba byas pas ni //",
    "K10acip-k_lha_sa-072-022:307a-12": "brtson 'grus brtan zhing mthu yang brtan //",
    "K10acip-k_lha_sa-072-022:307a-13": "rtsal brtan cis kyang mi tshugs shing; ;don rnams myur du 'grub par byed //",
    "K10acip-k_lha_sa-072-022:307a-14": "mchod rten bskor ba byas pas ni //",
    "K10acip-k_lha_sa-072-022:307a-15": "gdangs snyan gsang yang mtho ba dang //",
    "K10acip-k_lha_sa-072-022:307a-16": "yid du 'ong ba'i nga ro can //",
    "K10acip-k_lha_sa-072-022:307a-17": "gnod pa med cing nad med 'gyur //",
    "K10acip-k_lha_sa-072-022:307a-18": "mchod rten bskor ba byas pas ni //",
    "K10acip-k_lha_sa-072-022:307a-19": "nga nyid kyis ni bstan pa yi //",
    "K10acip-k_lha_sa-072-022:307a-20": "gnas der myur du de 'gro zhing //",
    "K10acip-k_lha_sa-072-022:307a-21": "shas cher skye ba thob par 'gyur //",
    "K10acip-k_lha_sa-072-022:307a-22": "mchod rten bskor ba byas pas ni //",
    "K10acip-k_lha_sa-072-022:307a-23": "dran pa nye bar gzhag pa bzhi //",
    "K10acip-k_lha_sa-072-022:307a-24": "sems kyi tshad med bzhi po dang //",
    "K10acip-k_lha_sa-072-022:307a-25": "rdzu 'phrul rkang pa'i dbang yang 'thob //",
    "K10acip-k_lha_sa-072-022:307a-26": "mchod rten bskor ba byas pas ni //",
    "K10acip-k_lha_sa-072-022:307a-27": "'phags pa'i bden pa bzhi po dang //",
    "K10acip-k_lha_sa-072-022:307a-28": "dbang po rnams dang stobs rnams dang //",
    "K10acip-k_lha_sa-072-022:307a-29": "byang chub yan lag 'bras bur 'thob //",
    "K10acip-k_lha_sa-072-022:307a-30": "mchod rten bskor ba byas pas ni //",
    "K10acip-k_lha_sa-072-022:307b-0": "mngon shes drug @307b ldan zag pa med //",
    "K10acip-k_lha_sa-072-022:307b-1": "nyon mongs thams cad spangs pa yi //",
    "K10acip-k_lha_sa-072-022:307b-2": "dgra bcom rdzu 'phrul chen por 'gyur //",
    "K10acip-k_lha_sa-072-022:307b-3": "mchod rten bskor ba byas pas ni //",
    "K10acip-k_lha_sa-072-022:307b-4": "'dod chags zhe sdang spangs pa dang //",
    "K10acip-k_lha_sa-072-022:307b-5": "'khor rnams thams cad spangs pa yi //",
    "K10acip-k_lha_sa-072-022:307b-6": "rang rgyal byang chub 'thob par 'gyur //",
    "K10acip-k_lha_sa-072-022:307b-7": "mchod rten bskor ba byas pas ni //",
    "K10acip-k_lha_sa-072-022:307b-8": "'jig rten dag tu de bzhin gshegs //",
    "K10acip-k_lha_sa-072-022:307b-9": "mtshan rnams kyis ni brgyan pa dang //",
    "K10acip-k_lha_sa-072-022:307b-10": "gser gyi sku mdog 'thob par 'gyur //",
    "K10acip-k_lha_sa-072-022:307b-11": "lus kyi las kyang bskor ba yin //",
    "K10acip-k_lha_sa-072-022:307b-12": "ngag gi las kyang bskor ba yin //",
    "K10acip-k_lha_sa-072-022:307b-13": "yid kyi las kyang bskor ba yin //",
    "K10acip-k_lha_sa-072-022:307b-14": "smon lam btab pa'ang bskor ba yin //",
    "K10acip-k_lha_sa-072-022:307b-15": "'dir ni bskor ba byas pa yis //",
    "K10acip-k_lha_sa-072-022:307b-16": "bgrod dka' bde dgur don rnams 'grub //",
    "K10acip-k_lha_sa-072-022:307b-17": "'jig rten mgon po'i mchod rten la //",
    "K10acip-k_lha_sa-072-022:307b-18": "bskor ba byas pa'i yon tan gang //",
    "K10acip-k_lha_sa-072-022:307b-19": "de ni tshig tsam nyi tshe yis //",
    "K10acip-k_lha_sa-072-022:307b-20": "legs par bstan par mi nus so //",
    "K10acip-k_lha_sa-072-022:307b-21": "sems can rnams la snying brtse'i phyir //",
    "K10acip-k_lha_sa-072-022:307b-22": "sh'a ri'i bus ni zhus nas kyang //",
    "K10acip-k_lha_sa-072-022:307b-23": "mchod rten phyag byas yon tan gang /",
    "K10acip-k_lha_sa-072-022:307b-24": "'jig rten mgon pos bstan pa yin //",
    "K10acip-k_lha_sa-072-022:307b-25": "rta brgya dang ni gser srang brgya //",
    "K10acip-k_lha_sa-072-022:307b-26": "drel mo'i shing rta brgya dag dang //",
    "K10acip-k_lha_sa-072-022:307b-27": "rgod ma brgya yi shing rta rnams //",
    "K10acip-k_lha_sa-072-022:307b-28": "rin chen sna tshogs bkang ba yang //",
    "K10acip-k_lha_sa-072-022:307b-29": "bskor ba'i gom pa gcig por ba'i //",
    "K10acip-k_lha_sa-072-022:307b-30": "bcu drug char yang mi phod do //",
    "K10acip-k_lha_sa-072-022:307b-31": "kam po dzi yi bu mo brgya //",
    "K10acip-k_lha_sa-072-022:307b-32": "nor bu rna cha gdub 'khor thogs //",
    "K10acip-k_lha_sa-072-022:308a-0": "gser @308a *//",
    "K10acip-k_lha_sa-072-022:308a-1": "gyi dpung rgyan 'chang ba dang //",
    "K10acip-k_lha_sa-072-022:308a-2": "mgrin pa gser gyis legs brgyan pa //",
    "K10acip-k_lha_sa-072-022:308a-3": "bskor ba'i gom pa gcig bor ba'i //",
    "K10acip-k_lha_sa-072-022:308a-4": "bcu drug char yang mi phod do //",
    "K10acip-k_lha_sa-072-022:308a-5": "gangs kyi glang chen brgya snyed dag /",
    "K10acip-k_lha_sa-072-022:308a-6": "lus chen nam tshod yangs pa dang //",
    "K10acip-k_lha_sa-072-022:308a-7": "sna yang gshol mda' 'dra ba'i glang //",
    "K10acip-k_lha_sa-072-022:308a-8": "gser dang nor bus brgyan pa dang //",
    "K10acip-k_lha_sa-072-022:308a-9": "bskor ba'i gom pa gcig bor ba'i //",
    "K10acip-k_lha_sa-072-022:308a-10": "bcu drug char yang mi phod do //",
    "K10acip-k_lha_sa-072-022:308a-11": "mkhas pa gang gis sangs rgyas mchod rten la //",
    "K10acip-k_lha_sa-072-022:308a-12": "dga' ba'i sems gyis gom pa gcig bor ba //",
    "K10acip-k_lha_sa-072-022:308a-13": "dzambu'i chu klung gser srang 'bum grangs snyed //",
    "K10acip-k_lha_sa-072-022:308a-14": "de ni de dang mtshungs pa yod ma yin //",
    "K10acip-k_lha_sa-072-022:308a-15": "mkhas pa gang gis sangs rgyas mchod rten la //",
    "K10acip-k_lha_sa-072-022:308a-16": "dga' ba'i sems kyis 'jim gong gcig bor ba //",
    "K10acip-k_lha_sa-072-022:308a-17": "dzambu'i chu klung gser gyi pho brang 'bum //",
    "K10acip-k_lha_sa-072-022:308a-18": "de ni de dang mtshungs pa yod ma yin //",
    "K10acip-k_lha_sa-072-022:308a-19": "mkhas pa gang gis sangs rgyas mchod rten la //",
    "K10acip-k_lha_sa-072-022:308a-20": "dga' ba'i sems kyis me tog sil ma spungs //",
    "K10acip-k_lha_sa-072-022:308a-21": "dzambu'i chu klung gser snod 'bum bzhag pa //",
    "K10acip-k_lha_sa-072-022:308a-22": "de ni de dang mtshungs pa yod ma yin //",
    "K10acip-k_lha_sa-072-022:308a-23": "mkhas pa gang gis sangs rgyas mchod rten la //",
    "K10acip-k_lha_sa-072-022:308a-24": "dga' ba'i sems kyis me tog phreng ba thogs //",
    "K10acip-k_lha_sa-072-022:308a-25": "dzambu'i chu klung gser khal bye ba gnyis //",
    "K10acip-k_lha_sa-072-022:308a-26": "de ni de dang mtshungs pa yod ma yin //",
    "K10acip-k_lha_sa-072-022:308a-27": "mkhas pa gang gis sangs rgyas mchod rten la //",
    "K10acip-k_lha_sa-072-022:308b-0": "dga' ba'i @308b sems kyis spos chus dbang bskur ba //",
    "K10acip-k_lha_sa-072-022:308b-1": "dzambu'i chu klung gser gyi phung po 'bum //",
    "K10acip-k_lha_sa-072-022:308b-2": "de na de dang mtshungs pa yod ma yin //",
    "K10acip-k_lha_sa-072-022:308b-3": "mkhas pa gang gis sangs rgyas mchod rten la //",
    "K10acip-k_lha_sa-072-022:308b-4": "dga' ba'i sems kyis mar me 'bul byed pa //",
    "K10acip-k_lha_sa-072-022:308b-5": "dzambu'i chu klung gser srang bye ba 'bum //",
    "K10acip-k_lha_sa-072-022:308b-6": "de ni de dang mtshungs pa yod ma yin //",
    "K10acip-k_lha_sa-072-022:308b-7": "mkhas pa gang gis sangs rgyas mchod rten la; ;dga' ba'i sems kyis rgyal mtshan 'phan gdugs thogs //",
    "K10acip-k_lha_sa-072-022:308b-8": "gser gyi ri bo lhun po tshad 'bum yang //",
    "K10acip-k_lha_sa-072-022:308b-9": "de ni de dang mtshungs pa yod ma yin //",
    "K10acip-k_lha_sa-072-022:308b-10": "'di ni dpag med de bzhin gshegs;/",
    "K10acip-k_lha_sa-072-022:308b-11": "rgya mtsho 'dra ba'i rdzogs sangs rgyas //",
    "K10acip-k_lha_sa-072-022:308b-12": "ded dpon bla na med pa la //",
    "K10acip-k_lha_sa-072-022:308b-13": "phul ba'i phan yon bstan pa yin //",
    "K10acip-k_lha_sa-072-022:308b-14": "bzhugs pa'i tshe na gang gis mchod //",
    "K10acip-k_lha_sa-072-022:308b-15": "mya ngan 'das 'og gang gis mchod //",
    "K10acip-k_lha_sa-072-022:308b-16": "sems dge ba ni mtshungs 'gyur na //",
    "K10acip-k_lha_sa-072-022:308b-17": "bsod nams la ni khyad par med //",
    "K10acip-k_lha_sa-072-022:308b-18": "de ltar sangs rgyas bsam mi khyab //",
    "K10acip-k_lha_sa-072-022:308b-19": "sangs rgyas chos kyang bsam mi khyab //",
    "K10acip-k_lha_sa-072-022:308b-20": "bsam mi khyab la dang rnams kyis //",
    "K10acip-k_lha_sa-072-022:308b-21": "rnam par smin pa'ang bsam mi khyab //",
    "K10acip-k_lha_sa-072-022:308b-22": "mchod rten bskor ba'i tshigs su bcad pa rdzogs so //"
}