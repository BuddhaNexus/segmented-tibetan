{
    "T02D1655:225b-0": "@225b # // rgya gar skad du /",
    "T02D1655:225b-1": "shr'i buddha ka p'a la s'a dha nam n'a ma /",
    "T02D1655:225b-2": "bod skad du /",
    "T02D1655:225b-3": "dpal sangs rgyas thod pa'i sgrub thabs zhes bya ba /",
    "T02D1655:225b-4": "dpal sangs rgyas thod pa la phyag 'tshal lo //",
    "T02D1655:225b-5": "khrag 'thung yon tan zab mnga' ba //",
    "T02D1655:225b-6": "dngos po kun gyi rang bzhin mchog / sems can kun la phan dgyes pa //",
    "T02D1655:225b-7": "sna tshogs sde la rtag tu 'dud //",
    "T02D1655:225b-8": "ji ltar bla mas bstan pa yi //",
    "T02D1655:225b-9": "bla ma brgyud rim las 'ongs pa //",
    "T02D1655:225b-10": "sems can gang gis shes 'gyur pa //",
    "T02D1655:225b-11": "de ltar bdag gis sgrub thabs bshad //",
    "T02D1655:225b-12": "dang por re zhig rnal 'byor pas bde ba'i stan la 'dug ste /",
    "T02D1655:225b-13": "rang gi snying gar dbyang yig dang po las skyes pa'i zla ba'i dkyil 'khor ro //",
    "T02D1655:225b-14": "de'i steng du yi ge h'um 'od zer lnga dang",
    "T02D1655:225b-15": "ldan pa de bzhin gshegs pa lnga'i bdag nyid bsam",
    "T02D1655:225b-16": "par bya'o // de nas h'um de'i 'od zer las",
    "T02D1655:225b-17": "byung ba shin tu che ba ma la sogs pa",
    "T02D1655:225b-18": "mchod pa'i lha mo rnams spros te /",
    "T02D1655:225b-19": "phreng bzangs ma la sogs pa'i rnal 'byor ma nyid",
    "T02D1655:225b-20": "shu rtsa bzhis bskor ba sna tshogs sde ma la",
    "T02D1655:225b-21": "'khyud pa'i he ru ka bdud rtsi lnga'i mchod pas",
    "T02D1655:225b-22": "mchod par bya'o ; ; mchod pa thams cad kyis",
    "T02D1655:225b-23": "yang dag par mchod nas de'i mdun du dkon mchog",
    "T02D1655:225b-24": "gsum la sogs pa dran pa dang /",
    "T02D1655:225b-25": "sdig pa bshags pa la sogs pa bya'o //",
    "T02D1655:225b-26": "rnal 'byor gyi rgyud du ni snying rje dang por bsgom pa yin la /",
    "T02D1655:226a-0": "rnal 'byor ma'i rgyud 'dir ni byams pa dang por bsgom par @226a * //",
    "T02D1655:226a-1": "bya'o ;",
    "T02D1655:226a-2": "; de nas snying rje de'i rjes la dga' ba thams cad kyi tha mar btang snyoms so //",
    "T02D1655:226a-3": "de nas rang gi snying gar nyi ma la gnas pa'i h'um bsam par bya'o //",
    "T02D1655:226a-4": "de nas 'og gi rlung gi dkyil 'khor gyis bar",
    "T02D1655:226a-5": "pas h'um las 'od zer 'phros pas lus mtha' dag",
    "T02D1655:226a-6": "yang dag par bsregs te /",
    "T02D1655:226a-7": "thams cad stong pa nyid du bsam par bya'o //",
    "T02D1655:226a-8": "de nas yi ge ram las gyur pa las nyi ma /",
    "T02D1655:226a-9": "nyi ma'i steng du yi ge h'um de dag yongs su gyur pa las sna tshogs rdo rje /",
    "T02D1655:226a-10": "sna tshogs rdo rje'i dbus su h'um kho na bsam par bya'o //",
    "T02D1655:226a-11": "'di las rdo rje nag po'i 'od zer 'phros pas ra ba dang dra ba'i mtshams bcing bar bya'o //",
    "T02D1655:226a-12": "rdo rje gyur pa las sna tshogs rdo rje'i sa gzhi bsgom par bya'o //",
    "T02D1655:226a-13": "rdo rje sa gzhi'i dbus su chud par ae gru",
    "T02D1655:226a-14": "gsum gyi cha byad chos kyi 'byung gnas bsgom par",
    "T02D1655:226a-15": "bya'o // de nas de'i dbus su 'byung ba chen po bzhi bsam par bya ste /",
    "T02D1655:226a-16": "yam gyur pa las rlung gi dkyil 'khor gzhu'i rnam",
    "T02D1655:226a-17": "pa lta bu ba dan gnyis kyis mtshan pa bsam",
    "T02D1655:226a-18": "par bya'o // de yang rtsa rnams bskyod pa'i gzugs",
    "T02D1655:226a-19": "can 'khor lo thams cad thim bzhin pa de'i dbus",
    "T02D1655:226a-20": "su rnal 'byor pa gnas par bya'o //",
    "T02D1655:226a-21": "'dis ni rlung gi dag pa gsungs so //",
    "T02D1655:226a-22": "ram gyur pa las me'i dkyil 'khor dmar po gru gsum 'bar ba bdun gyis mtshan pa bltas te /",
    "T02D1655:226a-23": "rtsa bco brgyad kyi gnas nas 'dzag bzhin par byed par bsam par bya'o //",
    "T02D1655:226a-24": "bam gyur pa las chu'i dkyil 'khor dkar po zlum po bum pas mtshan pa bsam par bya ste /",
    "T02D1655:226a-25": "rtsa'i 'khor lo thams cad chu'i dkyil 'khor la thim par gyur pa bsam par bya'o //",
    "T02D1655:226a-26": "lam gyur pa las sa'i dkyil 'khor gru bzhi ser po rdo rjes mtshan pa bsam par bya'o //",
    "T02D1655:226a-27": "de ltar 'byung ba chen po bzhi'i dkyil 'khor la",
    "T02D1655:226a-28": "yi ge bzhis byin gyis brlabs pa bsgom par bya'o",
    "T02D1655:226a-29": "// de nas 'byung ba chen po bzhi gyur pa",
    "T02D1655:226a-30": "las khang pa brtsegs pa gru bzhi pa sgo bzhi",
    "T02D1655:226a-31": "rta babs bzhis brgyan pa dra ba dang dra ba",
    "T02D1655:226a-32": "phyed pas brgyan pa g-yer ka'i dra bas mdzes shing",
    "T02D1655:226a-33": "ka ba brgyad kyis nye bar spras pa bsam par",
    "T02D1655:226a-34": "// bya'o // 'di'i dbus su padma 'dab ma brgyad pas spras pa bsam par bya'o //",
    "T02D1655:226a-35": "de'i dbus su chos kyi dbyings kyi bdag nyid kyi ro bsam par bya'o //",
    "T02D1655:226b-0": "der aa la sogs pa'i dbyangs @226b yig bcu drug",
    "T02D1655:226b-1": "nyis skor du byas pa'i yi ge sum cu rtsa",
    "T02D1655:226b-2": "gnyis gyur pa las zla ba'i dkyil 'khor ro //",
    "T02D1655:226b-3": "de ni me long lta bu'i ye shes rnam par dag pa'o //",
    "T02D1655:226b-4": "de la ka la sogs pa sum cu rtsa bzhi",
    "T02D1655:226b-5": "la ya ra la wa da dha drug bsnan pas",
    "T02D1655:226b-6": "bzhi bcur 'gyur te /",
    "T02D1655:226b-7": "de yang nyis 'gyur du byas pa'i yi ge brgyad cur gyur pa las nyi ma'i dkyil 'khor ro //",
    "T02D1655:226b-8": "de ni mnyam pa nyid kyi ye shes kyi rang bzhin no //",
    "T02D1655:226b-9": "'di dag gi dbus su yi ge h'um shes rab dang thabs kyis bsam par bya'o //",
    "T02D1655:226b-10": "de ni so sor rtog pa'i ye shes kyi rang bzhin no //",
    "T02D1655:226b-11": "h'um gyur pa las rdo rje'i lte ba la yang h'um bsam par bya'o //",
    "T02D1655:226b-12": "de ni bya ba sgrub pa'i ye shes kyi rang bzhin no //",
    "T02D1655:226b-13": "'di dag yongs su gyur pa las sna tshogs sde",
    "T02D1655:226b-14": "mas 'khyud pa'i sangs rgyas thod pa he ru ka",
    "T02D1655:226b-15": "bsgom par bya ste /",
    "T02D1655:226b-16": "kun da dkar po dang zla ba 'dra ba'i 'od",
    "T02D1655:226b-17": "mtshungs pa zla ba ltar 'tsher zhing nor bu'i 'od",
    "T02D1655:226b-18": "ltar 'phro ba zhal gcig pa phyag bzhi pa /",
    "T02D1655:226b-19": "g-yas na gri gug dang thod pa g-yon na kha",
    "T02D1655:226b-20": "tv'am ga dang rdo rje man ngag las bsgom pa",
    "T02D1655:226b-21": "khong du chud par bya'o //",
    "T02D1655:226b-22": "'di'i shes rab ma sna tshogs sde ma ni zhal",
    "T02D1655:226b-23": "gcig phyag gnyis ma skra grol ma he ru ka",
    "T02D1655:226b-24": "la 'khyud de gnas pa /",
    "T02D1655:226b-25": "gcer bu mgo'i phreng ba dang bral ba /",
    "T02D1655:226b-26": "mchod phyir thogs pa /",
    "T02D1655:226b-27": "bde ba thams cad rig cing gzugs mdzes ma /",
    "T02D1655:226b-28": "g-yas na cang te'u dang gri gug / g-yon na",
    "T02D1655:226b-29": "kha tv'am ga 'phyar zhing phyog [*phyogs?] na thod pa",
    "T02D1655:226b-30": "bsnams pa / bcom ldan 'das kyi gzugs can ma bsgom par bya'o //",
    "T02D1655:226b-31": "shar gyi 'dab ma la phred bzangs ma mdog dkar mo'o //",
    "T02D1655:226b-32": "byang gi 'dab ma la 'dod can ma mdog ser mo'o //",
    "T02D1655:226b-33": "nub kyi 'dab ma la 'jigs ma mdog dmar mo'o //",
    "T02D1655:226b-34": "lho'i 'dab ma la thub dka' ma mdog nag mo ste /",
    "T02D1655:226b-35": "'di dag nyi ma la gnas shing skyil krung phyed pa'i gar gyis bzhugs pa /",
    "T02D1655:226b-36": "zhal gcig phyag gnyis ma gri gug dang thod pa phyag na bsnams pa bsam par bya'o //",
    "T02D1655:226b-37": "mtshams kyi 'dab ma bzhi la bdud rtsis gang ba'i thod pa bzhi'o //",
    "T02D1655:226b-38": "dbus kyi 'dab ma ni rdo rje phreng bas brgyan pa'o //",
    "T02D1655:226b-39": "rim pa gnyis pa'i rtsibs brgyad pa la /",
    "T02D1655:226b-40": "padma'i phreng bas brgyan pa ste /",
    "T02D1655:226b-41": "de'i shar gyi rtsibs la dge ba'i ske rags ma'o //",
    "T02D1655:226b-42": "byang gi rtsibs la gzugs can ma'o //",
    "T02D1655:226b-43": "nub kyi rtsibs la rnam rgyal ma'o /",
    "T02D1655:227a-0": "@227a * // lho'i rtsibs la byed ma'o //",
    "T02D1655:227a-1": "dbang ldan gyi rtsibs la thod can ma'o //",
    "T02D1655:227a-2": "me'i rtsibs la mtshon chen ma'o //",
    "T02D1655:227a-3": "bden bral gyi rtsibs la rgyud byed ma'o //",
    "T02D1655:227a-4": "rlung gi rtsibs la bdud byed ma ste /",
    "T02D1655:227a-5": "rnal 'byor ma 'di dag ni mdog dmar mo nyi ma'i gdan la gnas pa /",
    "T02D1655:227a-6": "zhal gcig phyag gnyis ma skyil krung phyed pa'i gar",
    "T02D1655:227a-7": "gyis gnas shing phyag na gri gug dang thod pa",
    "T02D1655:227a-8": "bsnams pa'o // rim pa gsum pa'i rtsibs brgyad pa la rdo rje phreng bas brgyan pa ste /",
    "T02D1655:227a-9": "de'i shar gyi rtsibs la sgrol byed ma'o //",
    "T02D1655:227a-10": "byang gi rtsibs la 'jigs ma'o //",
    "T02D1655:227a-11": "nub kyi rtsibs la l'a ma'o //",
    "T02D1655:227a-12": "lho'i rtsibs la mi pham ma'o //",
    "T02D1655:227a-13": "dbang ldan gyi rtsibs la dge ma'o //",
    "T02D1655:227a-14": "me'i rtsibs la 'dzur byed ma'o //",
    "T02D1655:227a-15": "bden bral gyi rtsibs la dus mtshan ma'o //",
    "T02D1655:227a-16": "rlung gi rtsibs la grags chen ma'o //",
    "T02D1655:227a-17": "rnal 'byor ma 'di dag ni mdog dkar mo nyi",
    "T02D1655:227a-18": "ma'i stan la gnas pa zhal gcig phyag gnyis ma",
    "T02D1655:227a-19": "gri gug dang thod pa bsnams pa'o //",
    "T02D1655:227a-20": "shar gyi sgor mdzes ma mdog dkar mo'o //",
    "T02D1655:227a-21": "byang gi sgor nor 'dzin ma mdog ser mo'o //",
    "T02D1655:227a-22": "nub kyi sgor skal bzang ma mdog dmar mo'o //",
    "T02D1655:227a-23": "lho'i sgor grags mthong ma mdog nag mo'o //",
    "T02D1655:227a-24": "rnal 'byor ma 'di dag ni ro dang nyi ma",
    "T02D1655:227a-25": "la gnas pa byams pa la sogs pa'i rang bzhin",
    "T02D1655:227a-26": "can g-yon brkyang ba'i zhabs kyis gnas pa gar mdzad",
    "T02D1655:227a-27": "bzhin ma / zhal gcig phyag gnyis ma gri gug",
    "T02D1655:227a-28": "dang thod pa bsnams pa he ru ka la kun",
    "T02D1655:227a-29": "bzhin ma / du blta ba'o // sgo srung ma",
    "T02D1655:227a-30": "gtogs pa'i rnal 'byor ma rnams ni skyil krung phyed",
    "T02D1655:227a-31": "pa'i gar gyis gnas pa /",
    "T02D1655:227a-32": "stag gi pags pas rked pa dkris shing /",
    "T02D1655:227a-33": "rus pa'i rgyan gyis brgyan pa /",
    "T02D1655:227a-34": "'od zer dmar pos gtibs pa /",
    "T02D1655:227a-35": "skra ser po gyen du 'bar ba /",
    "T02D1655:227a-36": "kha nas khrag 'thor ba thams cad khu ba dang ldan pa bsgom par bya'o //",
    "T02D1655:227a-37": "bcom ldan 'das rdzogs pa'i dus su rnal 'byor ma",
    "T02D1655:227a-38": "thams cad skad cig gi rnam pas h'um las rdzogs",
    "T02D1655:227a-39": "par 'gyur ba ste /",
    "T02D1655:227a-40": "de ltar lha mo nyi shu rtsa bzhi dang ldan par bdag nyid bsgom par bya'o //",
    "T02D1655:227a-41": "de nas lha mo nyi shu rtsa bzhis mchod nas thod pa'i bdud rtsi lnga gsol bar mdzad do //",
    "T02D1655:227a-42": "de nas sna tshogs sde ma'i padma la aa /",
    "T02D1655:227a-43": "he ru ka'i rdo rje la h'um bsams te /",
    "T02D1655:227b-0": "sna tshogs sde @227b ma dang bcom ldan 'das gnyis kyi rdo rje dang padma sbyor ba mdzad nas /",
    "T02D1655:227b-1": "yang lha mo nyi shu rtsa bzhi la 'dod pa",
    "T02D1655:227b-2": "spyad cing chags pa chen po la shin tu chags",
    "T02D1655:227b-3": "pas zhu bar gyur nas /",
    "T02D1655:227b-4": "nyi ma'i dkyil 'khor gyi dbus su khu bas gnas so //",
    "T02D1655:227b-5": "khu ba de mthong nas byams pa la sogs pa'i",
    "T02D1655:227b-6": "rang bzhin gyi sgo srung ma rnams kyis glus bskul",
    "T02D1655:227b-7": "ba / ci ste 'jig rten snyan mnan na //",
    "T02D1655:227b-8": "ci phyir khyod ni mi dgyes gyur //",
    "T02D1655:227b-9": "gal te khyod bdag tshig gsan na //",
    "T02D1655:227b-10": "mi dgyes gyur pa mtha' dag thong //",
    "T02D1655:227b-11": "mdzes sdug mas bskul ba'o //",
    "T02D1655:227b-12": "stong pa'i thugs ni ma mdzad par //",
    "T02D1655:227b-13": "nyid kyi dgongs pa grags par mdzod //",
    "T02D1655:227b-14": "srid 'jigs skye bo kun slu bas //",
    "T02D1655:227b-15": "rnal 'byor ma yi grogs po bzhengs //",
    "T02D1655:227b-16": "nor 'dzin mas bskul ba'o //",
    "T02D1655:227b-17": "sngon gtso gal te tshig gsan na //",
    "T02D1655:227b-18": "bya ba yal bar ma dor cig / khyod mi snang na 'gro ba kun //",
    "T02D1655:227b-19": "'gro bar ltung bas mi dgar gyur //",
    "T02D1655:227b-20": "skal bzang mas bskul ba'o //",
    "T02D1655:227b-21": "log pa'i nga rgyal ma mdzad par //",
    "T02D1655:227b-22": "grags pas stong pa'i rang bzhin mthong //",
    "T02D1655:227b-23": "dngos po mtha' dag khyod thong la //",
    "T02D1655:227b-24": "rnal 'byor ma yi tshogs la spyod //",
    "T02D1655:227b-25": "gags [?] mthong mas bskul ba'o //",
    "T02D1655:227b-26": "de ltar glus bskul ma thag tu /",
    "T02D1655:227b-27": "khu ba'i gzugs las aa dang h'um de gnyis las gri gug dang rdo rje /",
    "T02D1655:227b-28": "gri gug dang rdo rje las he ru ka sku mdog sngon po zhal gcig phyag bzhi pa /",
    "T02D1655:227b-29": "gtso bo h'um zhes sgrogs pa'i sngon du gsungs pa'i",
    "T02D1655:227b-30": "mtshan ma dang ldan pa skyil krung phyed pa'i gar",
    "T02D1655:227b-31": "gyis gnas pa 'jigs shing khro ba'i bdag nyid stag",
    "T02D1655:227b-32": "gi pags pa'i na bza' ma nabs pa mgo bo",
    "T02D1655:227b-33": "rlon pa bzhi bcu rtsa dgu'i phreng ba 'chang ba",
    "T02D1655:227b-34": "/ mchod phyir thogs pa shin tu bzhad pa drag",
    "T02D1655:227b-35": "po chen po snying rje'i bdag nyid kyi gtso bo",
    "T02D1655:227b-36": "/ blta'o // dpung rgyan mgul do 'khor gdub dang //",
    "T02D1655:227b-37": "gcer bu rked du ska rags bcings //",
    "T02D1655:227b-38": "rkang rgyan sil sil sgra sgrogs shing //",
    "T02D1655:227b-39": "bdud kun rab tu 'joms par byed //",
    "T02D1655:227b-40": "ral pa'i cod pan yang dag ldan //",
    "T02D1655:227b-41": "sangs rgyas lnga yis dbu rgyan can //",
    "T02D1655:227b-42": "zla ba phyed pa 'dzin pa'i lha //",
    "T02D1655:227b-43": "dbu la sna tshogs rdo rjes mnan //",
    "T02D1655:227b-44": "'khor lo rna cha mgul do dang //",
    "T02D1655:227b-45": "gdu bu dang ni ska rags nyid //",
    "T02D1655:227b-46": "phyag rgya lnga ni 'dzin pa'i mgon //",
    "T02D1655:227b-47": "thal ba'i rdul gyis byung shing 'jigs //",
    "T02D1655:228a-0": "thod pa mu @228a * //",
    "T02D1655:228a-1": "tig gis brgyan pa //",
    "T02D1655:228a-2": "dpa' bo 'khor ba sgrol bar byed //",
    "T02D1655:228a-3": "byang chub sa bon rang bzhin can //",
    "T02D1655:228a-4": "dbugs mi g-yo bar bsgom par bya'o //",
    "T02D1655:228a-5": "gtso bo'i shes rab chen mo sna tshogs sde ma",
    "T02D1655:228a-6": "rnal 'byor ma ni gcer bu mgo bo'i phreng ba",
    "T02D1655:228a-7": "dang bral ba rgyan med cing mchod phyir thogs pa",
    "T02D1655:228a-8": "dang bral ba thams cad bde ba dang ldan pa",
    "T02D1655:228a-9": "zhal gcig phyag gnyis ma skra grol ma sku mdog",
    "T02D1655:228a-10": "dkar mo zhal shin tu 'gyur ba mche ba cung",
    "T02D1655:228a-11": "zad gtsigs pas 'jigs pa /",
    "T02D1655:228a-12": "g-yas na cang te'u dang gri gug / g-yon na",
    "T02D1655:228a-13": "kha tv'am ga dang thod pa bsnams pa pha rol",
    "T02D1655:228a-14": "tu phyin pa'i lha mo de ltar bsgom par bya'o",
    "T02D1655:228a-15": "// de ni bdag nyid kyi snying ga dang /",
    "T02D1655:228a-16": "dpral ba dang /",
    "T02D1655:228a-17": "spyi gtsug dang /",
    "T02D1655:228a-18": "dpung pa gnyis dang /",
    "T02D1655:228a-19": "mig gnyis dang /",
    "T02D1655:228a-20": "gsang ba dang /",
    "T02D1655:228a-21": "lus thams cad kyi gnas bdun du /",
    "T02D1655:228a-22": "aom h'am heem hem h'am h'am h'am zhes pa'i sngags 'di rnams kyis cho ga bya'o //",
    "T02D1655:228a-23": "snying gar h'um las thugs rdo rje'o //",
    "T02D1655:228a-24": "mgrin par a'a: las gsung rdo rje'o ;",
    "T02D1655:228a-25": "; spyi bor aom las sku rdo rje'o //",
    "T02D1655:228a-26": "sku dang gsung dang thugs byin gyis brlabs nas ye shes sems dpa' spyan drang bar bya ste /",
    "T02D1655:228a-27": "snying gar zla ba la gnas pa'i h'um gi 'od zer lcags kyu lta bu bsgoms pa dang /",
    "T02D1655:228a-28": "aom buddha ka p'a li ni a'a: kham gram dr'm shr'um aa: aa: aa: h'um h'um h'um phat /",
    "T02D1655:228a-29": "ces pa bsgyings pa dang bcas pas sngags bzlas pas ye shes sems dpa' 'kug [*'gug?] ste /",
    "T02D1655:228a-30": "dam tshig sems dpa' [?] cug pas /",
    "T02D1655:228a-31": "chu dang 'o ma ltar thim par bsam par bya'o //",
    "T02D1655:228a-32": "de ltar dpa' bo rdzogs par mthong nas rtsa'i 'khor lo 'dzag ste /",
    "T02D1655:228a-33": "'dzag pa de las rnal 'byor ma rnam pa sna",
    "T02D1655:228a-34": "tshogs pa'i snying rje chen po dang ldan pa de",
    "T02D1655:228a-35": "bzhin gshegs pa thams cad kyis byin gyis brlabs pa",
    "T02D1655:228a-36": "/ gos sna tshogs gyon pa gzungs gzhon pas brgyan pa /",
    "T02D1655:228a-37": "lo bcu gnyis ma'i rnal 'byor ma brgyad bskyed de nam mkha'i phyogs su gnas te /",
    "T02D1655:228a-38": "bum pa byang chub sems kyis yongs su gang ba",
    "T02D1655:228a-39": "aa mra'i shing los kha brgyan pa brgyad thogs pa",
    "T02D1655:228a-40": "de thams cad rab tu dang zhing bzhad pa'i zhal",
    "T02D1655:228a-41": "gyis rkyal gyur he ru ka zhes smra ba /",
    "T02D1655:228a-42": "mgon pos mthong nas dbang bskur ba'i mchog la gsol ba gdab par bya'o //",
    "T02D1655:228a-43": "brtse ldan grags pa chen po yi //",
    "T02D1655:228a-44": "rdo rje rnal 'byor ma dbang bskur //",
    "T02D1655:228b-0": "'khor ba'i 'dam du bying ba'i @228b bdag ;",
    "T02D1655:228b-1": "; dbang bskur ba yis bdag sgrol mdzod //",
    "T02D1655:228b-2": "ji ltar bu tsha med pa'i khyim //",
    "T02D1655:228b-3": "shi ma thag tu stong par 'gyur //",
    "T02D1655:228b-4": "de bzhin dbang dang bral na ni //",
    "T02D1655:228b-5": "ye shes kun gyis stong par 'gyur //",
    "T02D1655:228b-6": "tshig bcad 'dis gsang ba'i dbang bstan to //",
    "T02D1655:228b-7": "ji ltar pi wang sbyor kun tshogs //",
    "T02D1655:228b-8": "rgyud dang bral na brdung mi rung //",
    "T02D1655:228b-9": "de ltar dbang dang bral na ni //",
    "T02D1655:228b-10": "sngags dang bsam gtan 'grub mi 'gyur //",
    "T02D1655:228b-11": "tshigs bcad 'dis ni shes rab ye shes kyi dbang bstan to //",
    "T02D1655:228b-12": "dbang med na nyes pa che bar 'gyur ba de ltar yang gsungs te /",
    "T02D1655:228b-13": "rmongs pa gang zhig dbang med par //",
    "T02D1655:228b-14": "bdag ni dbang bskur zhes smra ba //",
    "T02D1655:228b-15": "ji srid sangs rgyas bzhugs kyi bar //",
    "T02D1655:228b-16": "slob mar bcas te dmyal bar 'gro //",
    "T02D1655:228b-17": "tshigs bcad 'dis ni dbang med pa'i nyes pa bstan to //",
    "T02D1655:228b-18": "de ltar mkhyen mdzod rnal 'byor ma //",
    "T02D1655:228b-19": "slar yang bdag la dbang bskur gsol //",
    "T02D1655:228b-20": "gal te dbang bskur skye med na //",
    "T02D1655:228b-21": "he ru ka ru bdag gyur cig / de nas",
    "T02D1655:228b-22": "rnal 'byor ma rnams kyis rgyal gyur cig ces pas",
    "T02D1655:228b-23": "bcom ldan 'das la khrus gsol zhing dbang bskur ro",
    "T02D1655:228b-24": "// phyi dang gsang bar bcas pa'i dbang bskur ba",
    "T02D1655:228b-25": "tsam gyis nam mkha'i ngos nas rnga'i sgra grag cing",
    "T02D1655:228b-26": "tsandan dang me tog gi char 'bab par 'gyur ro",
    "T02D1655:228b-27": "// // dbang bskur zin nas rnal 'byor ma rnams rtsa'i 'khor lo la thim par 'gyur to //",
    "T02D1655:228b-28": "dkyil 'khor pa'i 'khor lo thams cad la rang gi rigs kyis rgyas gdab par gyur to //",
    "T02D1655:228b-29": "de nas glu'i bstod pa dang /",
    "T02D1655:228b-30": "mchod pa dang bdud rtsi lngas bcom ldan 'das mchod par bya'o //",
    "T02D1655:228b-31": "de nas yam gyur pa las rlung gi dkyil 'khor /",
    "T02D1655:228b-32": "de'i steng du ram gyur pa las me'i dkyil 'khor /",
    "T02D1655:228b-33": "de'i steng du aam gyur pa las thod pa /",
    "T02D1655:228b-34": "thod pa'i dbus su bi mu ra shu ma gyur pa las bdud rtsi lnga'o //",
    "T02D1655:228b-35": "go ku da ha na gyur pa las sha lnga bsam mo //",
    "T02D1655:228b-36": "de nas rlung gis me sbar zhing mes thod pa",
    "T02D1655:228b-37": "bsros pa 'di las rdo rje'i rnam pa lta bu'i",
    "T02D1655:228b-38": "rlangs pa 'byung ngo //",
    "T02D1655:228b-39": "yang bsil bar byas pa'i phyir thod pa'i steng mtho",
    "T02D1655:228b-40": "gang tsam du aom gyur pa las zla ba'i dkyil",
    "T02D1655:228b-41": "'khor bdud rtsi'i rang bzhin aom gyis byin gyis brlabs",
    "T02D1655:228b-42": "pa de las kha ba lta bu'i bdud rtsi bab",
    "T02D1655:228b-43": "sa pas bsil bar 'gyur ro //",
    "T02D1655:229a-0": "de kho na nyid gsum gyis @229a * //",
    "T02D1655:229a-1": "lha rnams tshim par bya'o //",
    "T02D1655:229a-2": "de nas dkyil 'khor gyi 'khor lo rtag tu rmi lam dang sgyu ma lta bur bsgom par bya'o //",
    "T02D1655:229a-3": "lte bar a'a:/",
    "T02D1655:229a-4": "snying gar h'um /",
    "T02D1655:229a-5": "mgrin par aom /",
    "T02D1655:229a-6": "dpral bar sgra dang thig ler ldan pa mi shigs pa'i ham ngo //",
    "T02D1655:229a-7": "sa sogs 'byung ba chen po bzhis //",
    "T02D1655:229a-8": "'khor lo bzhi ru rab tu phye //",
    "T02D1655:229a-9": "thun mtshams bzhi ru byin gyis brlabs //",
    "T02D1655:229a-10": "padma bzhi las yang dag 'byung //",
    "T02D1655:229a-11": "dga' ba bzhi yi rang bzhin gyis //",
    "T02D1655:229a-12": "sbyor ba bzhi la kun du brten //",
    "T02D1655:229a-13": "mchog tu dga' ba'i gzugs kyis ni //",
    "T02D1655:229a-14": "bya ba byed pa po rang bzhin //",
    "T02D1655:229a-15": "rdo rje sems dpa' dpal gzugs can ;",
    "T02D1655:229a-16": "; ci bde ba ru 'di ru rol //",
    "T02D1655:229a-17": "rlung gi 'gro 'ong bsgoms pa yis //",
    "T02D1655:229a-18": "thim 'gyur bde chen skye bar 'gyur //",
    "T02D1655:229a-19": "rtsa brgyad phyogs kyi 'dab ma ni //",
    "T02D1655:229a-20": "'byung chen bzhi yi rang bzhin no //",
    "T02D1655:229a-21": "mtshams kyi 'dab ma bzhi pa ni //",
    "T02D1655:229a-22": "bdud rtsi lnga yi rang bzhin gyis //",
    "T02D1655:229a-23": "de ru mchod pa'i gzugs su gnas ;",
    "T02D1655:229a-24": "; sku gsung thugs kyi dbye ba yis //",
    "T02D1655:229a-25": "nyi shu rtsa bzhir yang dag gsungs //",
    "T02D1655:229a-26": "de nyid phyi yi dkyil 'khor ni //",
    "T02D1655:229a-27": "nyi shu rtsa bzhi'i rang bzhin no //",
    "T02D1655:229a-28": "sna tshogs sde dang lhan cig tu //",
    "T02D1655:229a-29": "bcom ldan 'das ni dbus su bzhugs //",
    "T02D1655:229a-30": "sprul ba'i 'khor lo drug cu rtsa bzhi'i dbus su aom thig le'i gzugs can no //",
    "T02D1655:229a-31": "snying ga'i 'khor lo brgyad kyi dbus su h'um thig le'i gzugs can no //",
    "T02D1655:229a-32": "aom gyi 'od zer steng du 'gro bzhin pa dang /",
    "T02D1655:229a-33": "h'um gi 'od zer 'og tu 'gro bzhin pa gnyis",
    "T02D1655:229a-34": "ka 'dus te thig le'i gzugs la thim pa de'i",
    "T02D1655:229a-35": "tshe bde ba thob ste /",
    "T02D1655:229a-36": "de ltar na 'byung ba dang 'jug pa bsgom par bya'o //",
    "T02D1655:229a-37": "zla ba drug tu sbyor ba la goms par byas pas 'dir 'grub par som nyi med do //",
    "T02D1655:229a-38": "bsgoms pas skyo bar gyur na sngags kyi bzlas pa bya'o //",
    "T02D1655:229a-39": "aom hr'i: buddha h'um ga p'a li ni a'a: 'jug pa la aom /",
    "T02D1655:229a-40": "'byung ba la hr'i:/",
    "T02D1655:229a-41": "gnas pa la buddha /",
    "T02D1655:229a-42": "bde ba la h'um /",
    "T02D1655:229a-43": "nub pa la ka p'a li ni /",
    "T02D1655:229a-44": "ldang ba la aa'o //",
    "T02D1655:229a-45": "de ltar yan lag drug gi nang gi bdag nyid kyis sngags kyi bzlas pa bya'o //",
    "T02D1655:229a-46": "'di nyid la goms pa'i sbyor bas sangs rgyas su 'gyur te /",
    "T02D1655:229a-47": "gzhan du ni ma yin no //",
    "T02D1655:229a-48": "rtsa ba'i sngags so //",
    "T02D1655:229a-49": "aom buddha ka p'a li ni /",
    "T02D1655:229a-50": "aom hr'i: hee h'um phat /",
    "T02D1655:229a-51": "snying po'i sngags so //",
    "T02D1655:229a-52": "aom ka p'a la badzr'i ni h'um ham dur kshe h'um phat /",
    "T02D1655:229b-0": "nye @229b ba'i snying po'i sngags so //",
    "T02D1655:229b-1": "aom ma h'a ka p'a la badzre tse tri pu",
    "T02D1655:229b-2": "tsa tre aa lamba ne pri na ya sarba bh'u",
    "T02D1655:229b-3": "ta m'a r'a na m'a ra ya sarba m'a r'a",
    "T02D1655:229b-4": "na k'i la ya sarba dusht'a na /",
    "T02D1655:229b-5": "autstsha ta ya sarba bighn'an bi tra ya bho bha",
    "T02D1655:229b-6": "ga ba ti yaksha raksha sa pi sh'a tsa na",
    "T02D1655:229b-7": "sho sha ya tra ya sapta p'a t'a la ga",
    "T02D1655:229b-8": "ta na sa ra sa ra pra sa ra h'um",
    "T02D1655:229b-9": "h'um h'um phat phat phat /",
    "T02D1655:229b-10": "thun bzhi ru dkyil 'khor lan bzhir spros te /",
    "T02D1655:229b-11": "'dir gtor ma sbyin par bya'o //",
    "T02D1655:229b-12": "'byung po thams cad kyi gtor ma'i sngags so //",
    "T02D1655:229b-13": "sangs rgyas thod pa'i lha nyi shu rtsa lnga'i bdag nyid kyi sgrub pa thabs /",
    "T02D1655:229b-14": "slob dpon chen po sa ra ha'i zhal snga nas kyis mdzad pa rdzogs so /",
    "T02D1655:229b-17": "// / rgya gar gyi mkhan po chen po shr'i ga ya dha ra dang /"
}