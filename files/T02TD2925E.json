{
    "T02TD2925E:325a-0": "@325a # // rgya gar skad du /",
    "T02TD2925E:325a-1": "a'arya badzra bi d'a ra na n'a ma dh'a ra n'i s'a dha nam sa kalpam /",
    "T02TD2925E:325a-2": "bod skad du /",
    "T02TD2925E:325a-3": "'phags pa rdo rje rnam par 'joms pa zhes bya ba'i gzungs kyi sgrub thabs cho ga zhi ba mo dang bcas pa /",
    "T02TD2925E:325a-4": "'phags pa rdo rje rnam par 'joms pa la phyag 'tshal lo //",
    "T02TD2925E:325a-5": "rin chen lta bu don bdun ldan pas rang don sku gcig mi shigs rdo rjer ldan //",
    "T02TD2925E:325a-6": "gzhan don rdo rjes 'joms pas gnyis med rdo rje'i sku gnyis snang //",
    "T02TD2925E:325a-7": "thams cad rnam pa kun mchog ldan zhing mi phyed mi shigs pa //",
    "T02TD2925E:325a-8": "gdug pa 'dul phyir rdo rje'i sku ste 'jigs byed zung la 'dud //",
    "T02TD2925E:325a-9": "bya ba'i rgyud mchog rtog pa bye brag rdo rje rigs kyi don //",
    "T02TD2925E:325a-10": "bdag gzhan don rnams rdzogs byed sangs rgyas kyis gsungs te //",
    "T02TD2925E:325a-11": "bla ma rgyal de grub brnyes byin rlabs de thob 'di yi zhal mthong ste //",
    "T02TD2925E:325a-12": "gnang ba byin dang ldan pas bdag nyid bram ze gzhon nu ste //",
    "T02TD2925E:325a-13": "rig sngags ma lus 'chad 'gyur 'di bsgoms nus thob la //",
    "T02TD2925E:325a-14": "slob ma sangs rgyas gsang bas bskul phyir 'di bshad bya //",
    "T02TD2925E:325a-15": "gang zhig 'di la dad mos nas //",
    "T02TD2925E:325a-16": "bsgrubs nas yon tan rdo rje 'byung //",
    "T02TD2925E:325a-17": "'di yi dgongs pa'i bsam yas kyang //",
    "T02TD2925E:325a-18": "lhun po ri rab zom rgyud du //",
    "T02TD2925E:325a-19": "de bzhin gshegs pas 'di skad gsungs //",
    "T02TD2925E:325a-20": "sngon gyi 'phrul pa la brten nas //",
    "T02TD2925E:325a-21": "ma 'ongs man ngag rnam gnyis te //",
    "T02TD2925E:325a-22": "bdag don rdo rje'i bsnyen pa dang //",
    "T02TD2925E:325a-23": "gzhan don rdo rje'i las sbyor bcas //",
    "T02TD2925E:325a-24": "de tsam ma bshad do zhe na //",
    "T02TD2925E:325a-25": "gang dag tu ni rang nyid kyi //",
    "T02TD2925E:325a-26": "las kyi cho ga med pa las //",
    "T02TD2925E:325a-27": "de bzhin phyi yi rgyud chen las //",
    "T02TD2925E:325a-28": "gsungs pa'i cho ga 'dir bstan bya //",
    "T02TD2925E:325a-29": "de yi dus ni bzang zhing shis pa la //",
    "T02TD2925E:325a-30": "rdo rje'i gnas te bkra shis zhi gnas su //",
    "T02TD2925E:325b-0": "bar chad zhi @325b sogs kun byas rdo rje'i g-yog dam dang //",
    "T02TD2925E:325b-1": "rdo rje sgrub po shes rab la sogs lung las bsngags pa ni //",
    "T02TD2925E:325b-2": "bya ba'i dbang dang dam tshig man ngag rab shes des /",
    "T02TD2925E:325b-3": "lus dang ngag sems gtsang zhing yid dge bas //",
    "T02TD2925E:325b-4": "rdo rje sbyor ba kun dang ldan pas bsgrub //",
    "T02TD2925E:325b-5": "sa phyogs rab tu nyams dga' bar //",
    "T02TD2925E:325b-6": "sa yi tshig kun shes nas //",
    "T02TD2925E:325b-7": "ba yi rnam lnga dri bcas pas //",
    "T02TD2925E:325b-8": "mandal sngon po me tog bcas //",
    "T02TD2925E:325b-9": "der ni rten rnams ldan pa dang //",
    "T02TD2925E:325b-10": "mchod pa lnga dang mchod yon bcas //",
    "T02TD2925E:325b-11": "khrus kyi bum pa bzang po dang /",
    "T02TD2925E:325b-12": "lha yi bum pa bzang por bya //",
    "T02TD2925E:325b-13": "de yang gser sogs dag las 'byung //",
    "T02TD2925E:325b-14": "mtshan nyid ldan der chu klung chu //",
    "T02TD2925E:325b-15": "'o ma dri lnga sman dang 'bru //",
    "T02TD2925E:325b-16": "rin chen snying po me tog bcas //",
    "T02TD2925E:325b-17": "shel dang pha lam mu tig dang //",
    "T02TD2925E:325b-18": "kha rgyan mgul gsum pa yis bcang //",
    "T02TD2925E:325b-19": "d'ur ba bdun dang ku sha dang //",
    "T02TD2925E:325b-20": "rma bya'i sgro dang rdo rjer ldan //",
    "T02TD2925E:325b-21": "las kyi cho ga mthong ba yis //",
    "T02TD2925E:325b-22": "legs byas bskrad la sgrub rdzas ni //",
    "T02TD2925E:325b-23": "rin chen snod kyi steng du gnas //",
    "T02TD2925E:325b-24": "mandal steng du de gzhag la //",
    "T02TD2925E:325b-25": "ras sogs gtsang ma gon pa yis //",
    "T02TD2925E:325b-26": "phyi rol khrus kyi rdzing bu ni //",
    "T02TD2925E:325b-27": "nyams dga' der ni nyin phyed na //",
    "T02TD2925E:325b-28": "khrus bya der yangs rab bsngags //",
    "T02TD2925E:325b-29": "stong pas dri ma rnam par sbyang //",
    "T02TD2925E:325b-30": "der song khro bos khro bo bsdu la //",
    "T02TD2925E:325b-31": "se gol sngags kyis bgegs bskrad la //",
    "T02TD2925E:325b-32": "chu de lag g-yon gsum du gtor //",
    "T02TD2925E:325b-33": "spyi bor gcig gzhag kha bshal te //",
    "T02TD2925E:325b-34": "khrus byas nye reg 'thor 'thung bsngags //",
    "T02TD2925E:325b-35": "de bzhin bum pas snga bar bya //",
    "T02TD2925E:325b-36": "bud med sha chang la sogs ni //",
    "T02TD2925E:325b-37": "ku ba'i bras ni rnam lnga spang //",
    "T02TD2925E:325b-38": "bshang sogs mi gtsang sbyor ba la //",
    "T02TD2925E:325b-39": "mnol ba med par sprul nas ni //",
    "T02TD2925E:325b-40": "de yi sngags dang phyag rgyas gdab //",
    "T02TD2925E:325b-41": "thams cad nyes par mi 'gyur ro //",
    "T02TD2925E:325b-42": "gtsang khang nyams dgar log nas ni //",
    "T02TD2925E:325b-43": "se gol 'chi med khro bos bskrad //",
    "T02TD2925E:325b-44": "rdo rjes sgo gcod stan yang ni //",
    "T02TD2925E:325b-45": "'jam pa der ku shar ldan pa la //",
    "T02TD2925E:325b-46": "nub tu kha bltas brtan par gnas //",
    "T02TD2925E:325b-47": "skad cig mi phyed phyag rdor gyis //",
    "T02TD2925E:325b-48": "rnam 'joms dpag med rab bstan nas //",
    "T02TD2925E:325b-49": "skrod pa'i phyag rgyas sngags rdo rje //",
    "T02TD2925E:325b-50": "phyag 'tshal nas ni gtor byed par //",
    "T02TD2925E:325b-51": "rnam snang khro bo gnyis ldan pas //",
    "T02TD2925E:325b-52": "tshangs la sogs pa'i gdon sogs bskrad //",
    "T02TD2925E:326a-0": "'od zer @326a * //",
    "T02TD2925E:326a-1": "rdo rje'i rva sogs bsam //",
    "T02TD2925E:326a-2": "bar chad bgegs kyis mi tshugs so //",
    "T02TD2925E:326a-3": "rnam 'joms yang snying dri chab kyis //",
    "T02TD2925E:326a-4": "'byor pa bsangs te skad cig gis //",
    "T02TD2925E:326a-5": "mchod pa dag par bya phyir brlab //",
    "T02TD2925E:326a-6": "de nas mdun gyi nam mkha' la //",
    "T02TD2925E:326a-7": "sangs rgyas gnyis dang 'jigs byed drug / de la yid kyi las kun bya //",
    "T02TD2925E:326a-8": "rang bzhin rnam dag sngags kyis ni //",
    "T02TD2925E:326a-9": "nyams dang stong pa'i ye shes bya //",
    "T02TD2925E:326a-10": "rin chen khang pa yid 'ong ste //",
    "T02TD2925E:326a-11": "rdo rje'i brag tu rnam par bsam //",
    "T02TD2925E:326a-12": "der ni lha chen drag por bya //",
    "T02TD2925E:326a-13": "bdag nyid 'jigs pa'i nga rgyal gyis //",
    "T02TD2925E:326a-14": "sh'akya seng ge 'khor bcas la //",
    "T02TD2925E:326a-15": "gsol gdab rdo rje'i bsam gtan gnyis //",
    "T02TD2925E:326a-16": "'dres byas 'dres pa stong pa na //",
    "T02TD2925E:326a-17": "rdo rje'i rnam par bsam sngags brjod //",
    "T02TD2925E:326a-18": "bdag don rdo rje stong pa'i lha //",
    "T02TD2925E:326a-19": "de nas gzhan don yi ge ste //",
    "T02TD2925E:326a-20": "thog med las ni gsal ba ste //",
    "T02TD2925E:326a-21": "de la yig gnyis sngo spras pa //",
    "T02TD2925E:326a-22": "nus ldan yi ge'i lha yin no //",
    "T02TD2925E:326a-23": "de la rdo rje sngags kyi sgra //",
    "T02TD2925E:326a-24": "stong pa mtshon byed khams rnams su //",
    "T02TD2925E:326a-25": "dam pa gnyis byas de la bstim //",
    "T02TD2925E:326a-26": "de ni sgra'i lha zhes bya ste //",
    "T02TD2925E:326a-27": "de gyur dam pa kun thim pas //",
    "T02TD2925E:326a-28": "rdo rje nyi ma la gnas pa'i //",
    "T02TD2925E:326a-29": "phyag na rdo rje gsang ba'i bdag / stobs chen khro bo 'jigs cha byad //",
    "T02TD2925E:326a-30": "sngo nag rdo rje sdigs mdzub can //",
    "T02TD2925E:326a-31": "ral pa la sogs kun ldan pas //",
    "T02TD2925E:326a-32": "'byung po bsdigs pa gzugs brnyan tshul //",
    "T02TD2925E:326a-33": "'di ni gzugs kyi lha zhes grags //",
    "T02TD2925E:326a-34": "de nas de ni gsal brtan phyir //",
    "T02TD2925E:326a-35": "ri bo 'bigs pa'i phyag rgya dang //",
    "T02TD2925E:326a-36": "rdo rje yan lag 'bar ba yi //",
    "T02TD2925E:326a-37": "sngags kyis spyi bo sogs bzhag pas //",
    "T02TD2925E:326a-38": "gtsug tor la sogs grub cing bsrung //",
    "T02TD2925E:326a-39": "de yang phyag rgya'i lha ru bstan //",
    "T02TD2925E:326a-40": "de nas dus ni thams cad du //",
    "T02TD2925E:326a-41": "de dang mi 'bral kun byed pa //",
    "T02TD2925E:326a-42": "mtshan ma'am rnam rtog lha zhes gsungs //",
    "T02TD2925E:326a-43": "ye shes lnga dang sku gsum dang //",
    "T02TD2925E:326a-44": "don gnyis grub cing 'od dang ni //",
    "T02TD2925E:326a-45": "rdzu 'phrul nus pa ston byed pas //",
    "T02TD2925E:326a-46": "lha zhes sh'akya mchog gis gsungs //",
    "T02TD2925E:326a-47": "de nas bum pa mi dmigs las //",
    "T02TD2925E:326a-48": "rin chen khang par 'dam skye sa bzhi //",
    "T02TD2925E:326a-49": "ge sar sogs la bsil rdo rje //",
    "T02TD2925E:326a-50": "rdo rje man ngag ldan par bsam //",
    "T02TD2925E:326a-51": "dbus su sprin sgra gyur pa las //",
    "T02TD2925E:326b-0": "phyag na rdo rje thugs kyi mchog / rdo rje rnam @326b 'joms khro bo ni //",
    "T02TD2925E:326b-1": "bdag mtshungs las kyi rdo rje la //",
    "T02TD2925E:326b-2": "zla ba med pa bsnams pa'o //",
    "T02TD2925E:326b-3": "de yi mdun du m'a ma k'i //",
    "T02TD2925E:326b-4": "sngo zhing dga' ldan autpal sngo //",
    "T02TD2925E:326b-5": "dam tshig rgyas 'debs bsnams pa'o //",
    "T02TD2925E:326b-6": "dran pa bzhi las byung ba ni //",
    "T02TD2925E:326b-7": "kun kyang rim min cig car ro //",
    "T02TD2925E:326b-8": "shar lho rdo rje k'i la ni //",
    "T02TD2925E:326b-9": "sngo dmar 'jigs pa kun ldan la //",
    "T02TD2925E:326b-10": "rdo rje phur bu g-yas na ste //",
    "T02TD2925E:326b-11": "g-yon pa kun ni bsdigs par mdzad //",
    "T02TD2925E:326b-12": "lho nub rdo rje be con te //",
    "T02TD2925E:326b-13": "sdo nag rdo rje be con no //",
    "T02TD2925E:326b-14": "nub byang rdo rje tho ba ste //",
    "T02TD2925E:326b-15": "sdo skye de bzhin 'jigs pa la //",
    "T02TD2925E:326b-16": "rdo rjes mtshan pa'i tho ba ste //",
    "T02TD2925E:326b-17": "byang shar rdo rje gtum po ni //",
    "T02TD2925E:326b-18": "mig sman mdog 'dra rdo rje ni //",
    "T02TD2925E:326b-19": "rtse gcig bsnams par rab tu bsgom //",
    "T02TD2925E:326b-20": "kun kyang tsham ngam bdud bzhi 'joms //",
    "T02TD2925E:326b-21": "de rnams ye shes lnga ldan rigs //",
    "T02TD2925E:326b-22": "dbu la mi bskyod mgon po ni //",
    "T02TD2925E:326b-23": "ral pa'i thor tshugs bzhad khro ba //",
    "T02TD2925E:326b-24": "dpa' bo dag la rnam par gsungs //",
    "T02TD2925E:326b-25": "de nas 'od zer 'gugs byed kyis//",
    "T02TD2925E:326b-26": "'og nas 'khor bcas spyan drangs nas //",
    "T02TD2925E:326b-27": "rig pa rig ma dam tshig can //",
    "T02TD2925E:326b-28": "dpag med byon gyur mi 'chi ba //",
    "T02TD2925E:326b-29": "thugs ka nas bton des bskrad bcad //",
    "T02TD2925E:326b-30": "de la rang sngags bskul bcas kyis //",
    "T02TD2925E:326b-31": "mchod yon bzang po nyer bstan pa //",
    "T02TD2925E:326b-32": "mi shigs phyag rgya rang sngags lngas //",
    "T02TD2925E:326b-33": "so so la ni gnyis med zhugs //",
    "T02TD2925E:326b-34": "phyogs skyong 'khor gyi phyi rim du'o //",
    "T02TD2925E:326b-35": "de nas dam tshig bstan bya'i phyir //",
    "T02TD2925E:326b-36": "de bzhin mi phyed khros pa yis //",
    "T02TD2925E:326b-37": "rigs kyi yum gyis rgyas btab pas //",
    "T02TD2925E:326b-38": "de yang rig pa rnam pa gnyis //",
    "T02TD2925E:326b-39": "mtha' med par du zhugs phyir ro //",
    "T02TD2925E:326b-40": "bdag ni dam tshig ldan pa las //",
    "T02TD2925E:326b-41": "ye shes mi 'jug mtho dman tshul //",
    "T02TD2925E:326b-42": "de yang bya ba kun nas gsungs //",
    "T02TD2925E:326b-43": "de nas mchod pa rnam pa lnga //",
    "T02TD2925E:326b-44": "kun gyi rigs la de rigs dbul //",
    "T02TD2925E:326b-45": "sgra dang bzang po de bzhin no //",
    "T02TD2925E:326b-46": "thal mo sbyar nas gus pa yis //",
    "T02TD2925E:326b-47": "rdo rje bsnams la bstod pa yin //",
    "T02TD2925E:326b-48": "gang gi rang bzhin chags sdang rnam bral yang//",
    "T02TD2925E:326b-49": "gdul bya gdul phyir khro la khro ba dang //",
    "T02TD2925E:326b-50": "'dod chags can la chags can ltar ston pa //",
    "T02TD2925E:326b-51": "byang chub mchog gnas de la phyag 'tshal bstod //",
    "T02TD2925E:326b-52": "gang zhig las dang rnam smin mkhyen pa yis //",
    "T02TD2925E:326b-53": "'gro ba kun dang ji ltar mthun pa yi //",
    "T02TD2925E:327a-0": "gsang sngags gzugs kyis rjes su 'jug @327a * //",
    "T02TD2925E:327a-1": "mdzad pa //",
    "T02TD2925E:327a-2": "sngags kyi rnam 'dren de la phyag 'tshal bstod //",
    "T02TD2925E:327a-3": "nad gcod bdud 'joms mi rtog bzhi las byung //",
    "T02TD2925E:327a-4": "las rnams 'joms mdzad khro bo 'bar bar snang //",
    "T02TD2925E:327a-5": "nor bu rin chen lta bur gdul bya gdul //",
    "T02TD2925E:327a-6": "khro bo khyed rnams la ni bstod phyag 'tshal //",
    "T02TD2925E:327a-7": "rig pa skyong ba'i lha rnams la //",
    "T02TD2925E:327a-8": "tshigs bcad bcu yis bstod pa yin //",
    "T02TD2925E:327a-9": "de nas 'dod pa'i don gsol gdab //",
    "T02TD2925E:327a-10": "de ltar bya ba rab rdzogs pas //",
    "T02TD2925E:327a-11": "don dang tshig gi lhar gnas shing //",
    "T02TD2925E:327a-12": "bya ba rigs dang gdul bya'i phyir //",
    "T02TD2925E:327a-13": "bya rgyud rig pa 'dzin sde ste //",
    "T02TD2925E:327a-14": "der gnas sngags kyi bzlas bya ba //",
    "T02TD2925E:327a-15": "nor bu'i phreng ba'i bskul sngags kyis //",
    "T02TD2925E:327a-16": "byin rlabs lag pas legs gzungs te //",
    "T02TD2925E:327a-17": "mig gi lha thugs zla ba la //",
    "T02TD2925E:327a-18": "rdo rje gyes pa h'um gnas bsam //",
    "T02TD2925E:327a-19": "lce rtse mi g-yo gzhan mi thos //",
    "T02TD2925E:327a-20": "yid kyis sngags kyi sgrar gnas pa //",
    "T02TD2925E:327a-21": "rdo rje'i sngags ni rgyas bsdus gsum //",
    "T02TD2925E:327a-22": "mos pa gcig ni bzlas par bya //",
    "T02TD2925E:327a-23": "thugs bskul bdag gzhan don rdzogs nas //",
    "T02TD2925E:327a-24": "sems can khams sbyangs sems can che //",
    "T02TD2925E:327a-25": "byin rlabs rnam gnyis de gnas bsdu //",
    "T02TD2925E:327a-26": "don rnams rab tu rdzogs byed pas //",
    "T02TD2925E:327a-27": "zab mo bdag gi spyod yul te //",
    "T02TD2925E:327a-28": "sgra la gnas pa'i bzlas pa de //",
    "T02TD2925E:327a-29": "mi tshig g-yal dang dri ngan sogs //",
    "T02TD2925E:327a-30": "bar chad ngan pa spangs la bsgrub //",
    "T02TD2925E:327a-31": "de yang dam bcas bar du'o //",
    "T02TD2925E:327a-32": "de dag 'byung bar 'gyur ba na //",
    "T02TD2925E:327a-33": "khrus byas kha bshal phyag rdor gyi //",
    "T02TD2925E:327a-34": "yi ge brgya pas gsol gdab 'jug / thun drug sbyor ba de ltar bya //",
    "T02TD2925E:327a-35": "khrus gsum bya dang gos brje sogs //",
    "T02TD2925E:327a-36": "bya ba las gsungs rgyas par bya//",
    "T02TD2925E:327a-37": "tha mar nor bu bum pa dbul //",
    "T02TD2925E:327a-38": "bsrung la ngo mtshar tshul du gang //",
    "T02TD2925E:327a-39": "bshang sogs spyod lam de bzhin bya //",
    "T02TD2925E:327a-40": "zas la bdud rtsir byin brlabs te //",
    "T02TD2925E:327a-41": "dbul dang bza' bas tshim pa'o //",
    "T02TD2925E:327a-42": "'khor lo gtor ma gtang ba yang //",
    "T02TD2925E:327a-43": "bdag byas cho ga bzhin du'o //",
    "T02TD2925E:327a-44": "de ltar yon tan tshang ba yis //",
    "T02TD2925E:327a-45": "mthong dang rig pa'i mtshan ma 'byung //",
    "T02TD2925E:327a-46": "lha yi rten bzhad mthong sogs dang //",
    "T02TD2925E:327a-47": "lus bde mngon sum la sogs so //",
    "T02TD2925E:327a-48": "de ltar grub pas gang byas kyang //",
    "T02TD2925E:327a-49": "grub ste gzhan du nyams par 'gyur //",
    "T02TD2925E:327a-50": "rtag tu de byed rnal 'byor pa //",
    "T02TD2925E:327a-51": "rdo rje'i sku ni nges par 'grub //",
    "T02TD2925E:327b-0": "rdo rje'i las kun smos @327b ci dgos //",
    "T02TD2925E:327b-1": "de nas dkyil 'khor gshegs mchod dang //",
    "T02TD2925E:327b-2": "bzod gsol dam tshig bsdu byas la //",
    "T02TD2925E:327b-3": "mandal legs par byi dor bya //",
    "T02TD2925E:327b-4": "lhag gnyis dpa' bo gcig pa ni //",
    "T02TD2925E:327b-5": "'byor pa chung bar shes par bya //",
    "T02TD2925E:327b-6": "de nas sgrub pa'i las sbyar te //",
    "T02TD2925E:327b-7": "nad la sogs pa zhi bya dang //",
    "T02TD2925E:327b-8": "las kyi tshogs rnams sgrub pa'o //",
    "T02TD2925E:327b-9": "rdo rje khrus kyis dag bya ba //",
    "T02TD2925E:327b-10": "rgyas par dag byas khrus las shes //",
    "T02TD2925E:327b-11": "bdag gam gzhan dag sdug bsngal sogs //",
    "T02TD2925E:327b-12": "ldan pa bsal phyir 'di dag brtsam //",
    "T02TD2925E:327b-13": "rdo rje slob dpon slob ma ni //",
    "T02TD2925E:327b-14": "gos gtsang khrus bya dkar gsum bza' //",
    "T02TD2925E:327b-15": "shin tu spyod lam gtsang ba yis //",
    "T02TD2925E:327b-16": "nang gi sdom pa bsnyen gnas sogs //",
    "T02TD2925E:327b-17": "rten gyis blangs te bdag gzhi can //",
    "T02TD2925E:327b-18": "de dag sta gon gnas pa ste //",
    "T02TD2925E:327b-19": "zhag gcig nyi ma la sogs bya //",
    "T02TD2925E:327b-20": "de nas sa yi las byas te //",
    "T02TD2925E:327b-21": "gtor ma rgyas pa gsungs pa bzhin //",
    "T02TD2925E:327b-22": "bslang la sogs ni sngags dag dang //",
    "T02TD2925E:327b-23": "bsam gtan dag gis cung zad yin//",
    "T02TD2925E:327b-24": "ma 'byor 'bru dang bye gtsang dang //",
    "T02TD2925E:327b-25": "rten gyi dkyil 'khor tshul du bya //",
    "T02TD2925E:327b-26": "'byor pa ldan na 'di lta ste //",
    "T02TD2925E:327b-27": "byug pas legs byugs khru bzhi pa //",
    "T02TD2925E:327b-28": "dge ba'i ras kyis thig btab nas //",
    "T02TD2925E:327b-29": "bkra shis tshon gyi 'khor lo ni //",
    "T02TD2925E:327b-30": "lte ba rtsibs bzhi la sogs bri //",
    "T02TD2925E:327b-31": "mtshan ma kun ni nges par dgod//",
    "T02TD2925E:327b-32": "sgo la phyag rgya bzhi yang ngo //",
    "T02TD2925E:327b-33": "las kyi cho ga shes par bya //",
    "T02TD2925E:327b-34": "legs par nub tu sgo dbye'o //",
    "T02TD2925E:327b-35": "lhag chad gso zhing de rgyan du //",
    "T02TD2925E:327b-36": "mda' sogs 'phen dang rgyal mtshan gdugs //",
    "T02TD2925E:327b-37": "lnga ldi phreng bas nyams dgar mdzes //",
    "T02TD2925E:327b-38": "gong du gsungs pa'i bum pa gcig / khri la dbus su gnas par bya //",
    "T02TD2925E:327b-39": "mtshams bzhi de bzhin bum pa bzhi //",
    "T02TD2925E:327b-40": "bdag khrus bum pa nub tu'o //",
    "T02TD2925E:327b-41": "de nas rgyas par sngon bzhin du //",
    "T02TD2925E:327b-42": "khrus byas gsol gdab par bya'o //",
    "T02TD2925E:327b-43": "bum pa'i rdo rje thag bzung nas //",
    "T02TD2925E:327b-44": "bsam gtan sngon bzhin ldan pa yis //",
    "T02TD2925E:327b-45": "khro bo'i ngag tu ring thung gnyis //",
    "T02TD2925E:327b-46": "brgya rtsa brgyad dam rtsa gcig bzlas //",
    "T02TD2925E:327b-47": "las la de las mang mi dgos //",
    "T02TD2925E:327b-48": "bdag dang lha sogs 'od zer gyis //",
    "T02TD2925E:327b-49": "bsgrub bya'i 'dod sgrub byas par bsam //",
    "T02TD2925E:327b-50": "de yang lha ni rdo rje chu //",
    "T02TD2925E:327b-51": "de nas las kyi cho ga ni //",
    "T02TD2925E:327b-52": "lha yi mtshan ma dug 'joms kyis //",
    "T02TD2925E:327b-53": "phyi ste nub kyi sgo nas ni //",
    "T02TD2925E:328a-0": "shar sgor ston pa thar par @328a * //",
    "T02TD2925E:328a-1": "bsam //",
    "T02TD2925E:328a-2": "dbus su khri steng de nas ni //",
    "T02TD2925E:328a-3": "rnam par 'joms pas nga rgyal bya //",
    "T02TD2925E:328a-4": "dri ma dag dang ldan bsams te //",
    "T02TD2925E:328a-5": "bden pa bdar zhing bka' bsgo nas //",
    "T02TD2925E:328a-6": "sngags rnams kun du dril ba yis //",
    "T02TD2925E:328a-7": "dang por de la yungs kar gyis //",
    "T02TD2925E:328a-8": "bskrad de de nas rma bya dang //",
    "T02TD2925E:328a-9": "d'ur ba ku shas byabs pa la //",
    "T02TD2925E:328a-10": "nad sogs ma lus gdon par bya //",
    "T02TD2925E:328a-11": "de nas sngags bzlas grogs kyis ni //",
    "T02TD2925E:328a-12": "bkra shis bsgrags la chu dbang bskur //",
    "T02TD2925E:328a-13": "thams cad dag par bsam par bya //",
    "T02TD2925E:328a-14": "dung la sogs pa bkra shis sbyin //",
    "T02TD2925E:328a-15": "de nas de la lha bkod de //",
    "T02TD2925E:328a-16": "sngags kyi gnas su bsrung bar bya //",
    "T02TD2925E:328a-17": "dge ba'i las la srung 'khor ni //",
    "T02TD2925E:328a-18": "rtsibs bzhi rgyan sngags spras pa yang //",
    "T02TD2925E:328a-19": "rin po ches bris rab gnas la //",
    "T02TD2925E:328a-20": "byin rlabs bzlas te gdags par bya //",
    "T02TD2925E:328a-21": "de nas de la shel sgo nas //",
    "T02TD2925E:328a-22": "nub nas bton la rdo rje sbyin //",
    "T02TD2925E:328a-23": "rnam 'joms las kyang brlab par bya //",
    "T02TD2925E:328a-24": "de nas dbang bskur thob pa ste //",
    "T02TD2925E:328a-25": "nad la sogs pa las thar pa //",
    "T02TD2925E:328a-26": "zla ba sgra gcan las thar bzhin //",
    "T02TD2925E:328a-27": "phun sum tshogs pa'i rgyud kun ldan //",
    "T02TD2925E:328a-28": "yon tan ma lus rtsa bar 'gyur //",
    "T02TD2925E:328a-29": "bde ba kun dang ldan pa dang //",
    "T02TD2925E:328a-30": "sdug bsngal thams cad sel mdo bzhin //",
    "T02TD2925E:328a-31": "sdig las grol te byang chub mchog /",
    "T02TD2925E:328a-32": "thun mong las ni nges par 'grub //",
    "T02TD2925E:328a-33": "lan cig brtsams pas de sgrub na //",
    "T02TD2925E:328a-34": "rtag tu khrus byas smos ci dgos //",
    "T02TD2925E:328a-35": "de nas dkyil 'khor gshegs mchod la //",
    "T02TD2925E:328a-36": "bzod gsol dam tshig bsdu byas la //",
    "T02TD2925E:328a-37": "mandal legs par byi dor bya //",
    "T02TD2925E:328a-38": "lha gcig bum pa gcig pa ni //",
    "T02TD2925E:328a-39": "'byor pa chung bas shes par bya //",
    "T02TD2925E:328a-40": "de ltar shes pa'i sgrub pa pos //",
    "T02TD2925E:328a-41": "bdag gzhan 'dod pa rdzogs don du //",
    "T02TD2925E:328a-42": "rdo rje las sngags ting 'dzin gyis //",
    "T02TD2925E:328a-43": "las rnams bsgrub par bya ba yin //",
    "T02TD2925E:328a-44": "bshad rgyud rdo rje'i zom las ni //",
    "T02TD2925E:328a-45": "rdo rje'i rtsa ba 'di ltar bkrol //",
    "T02TD2925E:328a-46": "bskrad pa la sogs bco lnga la //",
    "T02TD2925E:328a-47": "las kyi mtha' bsgyur sngags 'khor las //",
    "T02TD2925E:328a-48": "bsam gtan mkhas pas shes par bya //",
    "T02TD2925E:328a-49": "bsdu nas rnam pa bzhi ru 'gyur //",
    "T02TD2925E:328a-50": "rig sngags mnan dang rig sngags gcad //",
    "T02TD2925E:328a-51": "las gsum rmongs dang rengs pa'o //",
    "T02TD2925E:328a-52": "zhi ba la sogs las rnams ni //",
    "T02TD2925E:328a-53": "dus dang phyogs dang rdzas rnams dang //",
    "T02TD2925E:328b-0": "bsam pa @328b thabs dang lha dang sngags //",
    "T02TD2925E:328b-1": "'khor lo ming gis bsgyur ba'o //",
    "T02TD2925E:328b-2": "zhi bar bya ba la sogs rnams //",
    "T02TD2925E:328b-3": "lha yi rnam pa gsum 'gyur te //",
    "T02TD2925E:328b-4": "gtso 'khor gnyis su bsdebs pa dang //",
    "T02TD2925E:328b-5": "gtso dang 'khor ni so so ste //",
    "T02TD2925E:328b-6": "kun la las kun rdzogs pa'o //",
    "T02TD2925E:328b-7": "sngags dang lha dang 'khor los shes //",
    "T02TD2925E:328b-8": "kun gyi las ni 'di ltar bya //",
    "T02TD2925E:328b-9": "zhi ba'i dus ni snga dro ste //",
    "T02TD2925E:328b-10": "shar du kha bltas dkyil 'khor la //",
    "T02TD2925E:328b-11": "brten pa'am yang na bum pa la'o //",
    "T02TD2925E:328b-12": "shin tu dge ba'i las dag las //",
    "T02TD2925E:328b-13": "tsandan dkar pos 'khor lo bri //",
    "T02TD2925E:328b-14": "rab gnas bum pa'i steng bzhag ste //",
    "T02TD2925E:328b-15": "lha rnams dkar po rnam par bsam //",
    "T02TD2925E:328b-16": "mchod pa de bzhin sngags mchog ni //",
    "T02TD2925E:328b-17": "phyag 'tshal thams cad rig pa gnas //",
    "T02TD2925E:328b-18": "zhi ba gtso ste 'khor gyi yang //",
    "T02TD2925E:328b-19": "bzhi la bod pa rab brtags te //",
    "T02TD2925E:328b-20": "kye nas blo gros bzlas pa yis //",
    "T02TD2925E:328b-21": "thams cad zhi bar bltas nas ni //",
    "T02TD2925E:328b-22": "'khor lo lus la gdags pa yis //",
    "T02TD2925E:328b-23": "nad sogs thams cad zhi bar 'gyur //",
    "T02TD2925E:328b-24": "rgyas la ser po'i ris la ni //",
    "T02TD2925E:328b-25": "gur gum gyis ni 'khor lo bri //",
    "T02TD2925E:328b-26": "de bzhin bya ste lha rnams ser //",
    "T02TD2925E:328b-27": "sngags ni de bzhin gtso bo yi //",
    "T02TD2925E:328b-28": "gcod byed 'khor lo'i 'dzin bskul lo //",
    "T02TD2925E:328b-29": "de yis rgyas bsams mchod na ni //",
    "T02TD2925E:328b-30": "tshe sogs thams cad rgyas par 'gyur //",
    "T02TD2925E:328b-31": "dbang la smad 'tshong zhabs ma la//",
    "T02TD2925E:328b-32": "rgya skyegs khu bas 'khor lo bri //",
    "T02TD2925E:328b-33": "de bzhin bsam gtan dmar po la //",
    "T02TD2925E:328b-34": "sngags ni de mtshungs phur bu nas //",
    "T02TD2925E:328b-35": "phyag 'tshal bzlas pas dbang byas bsam //",
    "T02TD2925E:328b-36": "lam chen sbas na kun dbang 'gyur //",
    "T02TD2925E:328b-37": "gsad la gru gsum chos 'byung dang //",
    "T02TD2925E:328b-38": "thams cad nag byas ro ras la //",
    "T02TD2925E:328b-39": "dug la sogs pas 'khor lo bri //",
    "T02TD2925E:328b-40": "kha sbyar phye la bkug bstims nas //",
    "T02TD2925E:328b-41": "lha rnams drag pos bsad par bsam //",
    "T02TD2925E:328b-42": "sngags ni gsod pa gsad par bzlas //",
    "T02TD2925E:328b-43": "tha ma bsregs na thams cad 'chi //",
    "T02TD2925E:328b-44": "gzhan gyi rig sngags gcad pa ni //",
    "T02TD2925E:328b-45": "gi wang gis ni 'khor lo bri //",
    "T02TD2925E:328b-46": "lha kun drag por shes par bya //",
    "T02TD2925E:328b-47": "de bzhin gcad sa ming bcas dang //",
    "T02TD2925E:328b-48": "stobs chen bzlas ngag bcad par bsam //",
    "T02TD2925E:328b-49": "de nyid de yis rab gtugs na //",
    "T02TD2925E:328b-50": "des ni byad stems rig sngags kun //",
    "T02TD2925E:328b-51": "gcod byed de la the tshom med //",
    "T02TD2925E:328b-52": "rig sngags mnan la de bzhin du //",
    "T02TD2925E:328b-53": "mtshon gyi reg pas bris nas ni //",
    "T02TD2925E:329a-0": "las kyi rdo @329a * //",
    "T02TD2925E:329a-1": "rjes mnan par bya //",
    "T02TD2925E:329a-2": "sngags ni ming bcing bzlas bsdoms bsreg / de yi sngags rnams mnan bsams shing //",
    "T02TD2925E:329a-3": "lam chen rgya gram dag mnan na //",
    "T02TD2925E:329a-4": "nges par rig sngags kun gzhom 'gyur //",
    "T02TD2925E:329a-5": "rengs la de bzhin k'a ya stvam //",
    "T02TD2925E:329a-6": "rmongs la bi dhi mo ha'o //",
    "T02TD2925E:329a-7": "ngag rengs w'a ka stvam zhes brjod //",
    "T02TD2925E:329a-8": "skrag la bhee ra ya h'um ngo //",
    "T02TD2925E:329a-9": "'jil ba la bha ya ka ra'o //",
    "T02TD2925E:329a-10": "'joms la ma ta zhes pa yin //",
    "T02TD2925E:329a-11": "las 'jil karma bhandza'o //",
    "T02TD2925E:329a-12": "gdon mi za la aa mri sod //",
    "T02TD2925E:329a-13": "brlag la ta th'a ya zhes te //",
    "T02TD2925E:329a-14": "thar la bi moksha ya'o //",
    "T02TD2925E:329a-15": "dgug la a'a k'arsha ya'o //",
    "T02TD2925E:329a-16": "las byed karma k'a ra ya //",
    "T02TD2925E:329a-17": "ma grub grub byed karma sidhya //",
    "T02TD2925E:329a-18": "'dod la karma dha ya'o //",
    "T02TD2925E:329a-19": "srung la raksha ku ru ste //",
    "T02TD2925E:329a-20": "gza' skar bzlog pa la sogs pa //",
    "T02TD2925E:329a-21": "man ngag ldan pa'i mkhas pas sbyar //",
    "T02TD2925E:329a-22": "'dis ni las rnams 'grub par byed //",
    "T02TD2925E:329a-23": "bya ba bzhi ni nges shes bya //",
    "T02TD2925E:329a-24": "rdo rje lta bur thogs med pa //",
    "T02TD2925E:329a-25": "nan tan gyis ni bsgrub par bya //",
    "T02TD2925E:329a-26": "nan tan gyis ni bsgrub byas pas //",
    "T02TD2925E:329a-27": "bdag dang gzhan don nges par 'grub //",
    "T02TD2925E:329a-28": "nges par don mthong bya ba'i cho ga ni //",
    "T02TD2925E:329a-29": "brgya rtsa brgyad byas de ni 'di ches te //",
    "T02TD2925E:329a-30": "rdo rje rnam 'joms cho ga 'di sbyar bas //",
    "T02TD2925E:329a-31": "khams gsum ma lus don rnams thob par shog //",
    "T02TD2925E:329a-32": "'phags pa rdo rje rnam par 'joms pa'i sgrub thabs cho ga zhib mo dang bcas pa /",
    "T02TD2925E:329a-33": "bram ze rig sngags 'chang ba mkhas pa chen po ku m'a ra se nas mdzad pa rdzogs so /",
    "T02TD2925E:329a-35": "// / rgya gar gyi mkhan po buddha gupta dang /",
    "T02TD2925E:329a-36": "bod kyi lo ts'a ba dpa' manydzu shr'i warmas bsgyur cing zhus te gtan la phab pa'o /",
    "T02TD2925E:329a-38": "// / phyis pandi ta dznyon teng ha du dang /",
    "T02TD2925E:329a-39": "lo ts'a ba da 'og bsod nams mos pa shes rab kyis gsan nas zhus pa'o//"
}