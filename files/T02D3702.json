{
    "T02D3702:336a-0": "@336a * // nor rgyun ma'i smon lam bzhugs//",
    "T02D3702:336a-2": "# // sangs rgyas la gus rang bzhin g-yo sgyu med //",
    "T02D3702:336a-3": "sems can kun la byams shing stong par goms //",
    "T02D3702:336a-4": "rnam grol 'bras bur ldan la kun nas chags //",
    "T02D3702:336a-5": "byang chub sems dpa'i shes rab rno ba can //",
    "T02D3702:336a-6": "shin tu che ba'i rigs skyes gzugs mdzes pa //",
    "T02D3702:336a-7": "bdag ni skye ba skye bar bde gshegs kyi //",
    "T02D3702:336a-8": "snyan dngags mkhan po mnyam med rgya chen dang //",
    "T02D3702:336a-9": "tshe ring rigs skye skyes bu blo gros gsal //",
    "T02D3702:336a-10": "mkhas shing blo gros mi dman bcom ldan gyi //",
    "T02D3702:336a-11": "gsung rab la mkhas bde ldan snying rje can //",
    "T02D3702:336a-12": "rab tu dang 'gyur snyan dngags mkhan po dang //",
    "T02D3702:336a-13": "mar shes pha ma la gus nyid dang ni //",
    "T02D3702:336a-14": "rtag tu skye ba dran zhing tshul khrims ldan //",
    "T02D3702:336a-15": "chos kyi bdag nyid nor ldan rab ster dang //",
    "T02D3702:336a-16": "bla med mkhas pa'i grogs dang ldan pa dang //",
    "T02D3702:336b-0": "spro ldan stobs @336b ldan dga' zhing mang pos bkur //",
    "T02D3702:336b-1": "nad rnams spangs shing sems cad thams cad la //",
    "T02D3702:336b-2": "rjes su 'dzin zhing thos pa 'dzin pa dang //",
    "T02D3702:336b-3": "bsam pa dag cing bzod pa ldan pa de //",
    "T02D3702:336b-4": "ji srid 'jig rten phan pa 'byung ched du //",
    "T02D3702:336b-5": "sangs rgyas bcom ldan go 'phang bgrod gyur pa //",
    "T02D3702:336b-6": "de srid rtag tu yon tan 'di rnams ni //",
    "T02D3702:336b-7": "kun gyis brgyan pa bdag gis thob gyur cig /",
    "T02D3702:336b-8": "bcom ldan 'das ma 'phags ma nor rgyun ma la",
    "T02D3702:336b-9": "phyag 'tshal lo // rtog par gsungs pa'i cho gas yongs su bklags byas shing //",
    "T02D3702:336b-10": "'dzin na rnam pa sna tshogs rin chen gser gyi rang bzhin gyis //",
    "T02D3702:336b-11": "khang pa stong phrag thams cad gang ba nyid du mdzad pa yi //",
    "T02D3702:336b-12": "'jig rten kun gyi yum gyur de la gus pas phyag 'tshal lo //",
    "T02D3702:336b-13": "lha mo khyod ni yon tan rin chen kun gyi gter chen te //",
    "T02D3702:336b-14": "sems can don mdzad nor dang 'bru rnams phun sum tshogs pa'i rgyu //",
    "T02D3702:336b-15": "do shal cod pan ldan zhing nor bu dpag bsam shing rnams kyis //",
    "T02D3702:336b-16": "'jig rten gsum gyi mgon mdzad nor 'dzin nor rgyun ma la 'dud //",
    "T02D3702:336b-17": "nang dang 'jigs pa'i 'chi ba'i skyon mang sgrol //",
    "T02D3702:336b-18": "dbul ba'i sdug bsngal rma yi 'tsho byed sman //",
    "T02D3702:336b-19": "skal bzang gzugs kyi yon tan rigs dang rus //",
    "T02D3702:336b-20": "thams cad sbyin mdzad khyod kyi zhabs la 'dud //",
    "T02D3702:336b-21": "gang zhig yang dag bla ma'i cho gas yongs su glog byed na //",
    "T02D3702:336b-22": "phun tshogs yangs pa bde 'gro nye bar ster byed pa //",
    "T02D3702:336b-23": "nor rgyun zhes pa'i ming can gzugs de la ni dus rtag tu //",
    "T02D3702:336b-24": "mtha' dag sems can phan par sems pas gus pas phyag 'tshal lo //",
    "T02D3702:336b-25": "gang zhig yang dag dran las mi rnams longs spyod yun ring du //",
    "T02D3702:336b-26": "rab tu 'phel zhing dbul dang nad dang sdig pa sel mdzad cing //",
    "T02D3702:336b-27": "dpag bsam shing dang mtshungs pa nor rgyun ming can de la'o //",
    "T02D3702:336b-28": "'gro la phan pa'i ched du gus pas spyi bos phyag 'tshal lo //",
    "T02D3702:336b-29": "bcom ldan 'das ma nor rgyun ma'i sgrub thabs dang mtshan brgya rtsa brgyad pa dang /",
    "T02D3702:336b-30": "smon lam dang bstod pa rnams rdzogs so /",
    "T02D3702:336b-32": "// / tshul 'di ni dpang lo ts'a ba dpal ldan blo gros brtan pas zhol phug tu /",
    "T02D3702:336b-33": "rgya dpe las bsgyur cing zhus te gtan la phab",
    "T02D3702:336b-34": "pa'i yi ge pa dang bskul ba po ni dge"
}