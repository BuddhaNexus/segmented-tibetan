{
    "T10TD4172E:1b-0": "@1b # // rgya gar skad du /",
    "T10TD4172E:1b-1": "sa tya kritya dharmma ba tsa na sad dharmma shr'a ba ka th'a /",
    "T10TD4172E:1b-2": "bod skad du /",
    "T10TD4172E:1b-3": "chos smra ba dang dam pa'i chos nyan pa la gus par bya ba'i gtam /",
    "T10TD4172E:1b-4": "'jam dpal gzhon nur [dd] gyur pa la phyag 'tshal lo //",
    "T10TD4172E:1b-5": "sangs rgyas bcom ldan 'das gang zhig gser btsom dang karni ka dang nyi ma shar ma thag gi 'od 'bar zhing gsal bar byed pa dang /",
    "T10TD4172E:1b-6": "rgya cher mi phyed pa'i 'od dang /",
    "T10TD4172E:1b-7": "bco lnga'i zla ba'i dkyil 'khor thams cad du dri ma med cing rnam par dag pa dang /",
    "T10TD4172E:1b-8": "tsam pa ka dang /",
    "T10TD4172E:1b-9": "aa sho ka rab tu rgyas pa dang /",
    "T10TD4172E:1b-10": "bee d'urya dang /",
    "T10TD4172E:1b-11": "aindra n'i la dang /",
    "T10TD4172E:1b-12": "rdo rje dang /",
    "T10TD4172E:1b-13": "ldong ros dang /",
    "T10TD4172E:1b-14": "padma dang ;",
    "T10TD4172E:1b-15": "glog gi 'od pas lhag pa dang /",
    "T10TD4172E:1b-16": "gser bzang po'i 'od dang ldan pa'i bcom ldan 'das 'jig rten gsum gyi bla ma /",
    "T10TD4172E:1b-17": "dpag tu med pa'i yon tan gyi tshogs kyis brgyan pa /",
    "T10TD4172E:1b-18": "rin po che'i gter bsdus pa sangs rgyas bcom ldan 'das de dag ni mgon du gyur pa /",
    "T10TD4172E:1b-19": "bla mar gyur pa /",
    "T10TD4172E:1b-20": "chos kyi rje /",
    "T10TD4172E:1b-21": "sbyod pa dang ldan pa /",
    "T10TD4172E:1b-22": "sku dang gsung dang thugs kyis gnod pa med par kun du spyod pa //",
    "T10TD4172E:2a-0": "@2a * // stobs bcu mnga' ba /",
    "T10TD4172E:2a-1": "mi 'jigs pa bzhis brnyengs pa mi mnga' ba /",
    "T10TD4172E:2a-2": "khyu mchog gi mchog / seng ge'i sgra sgrogs pa /",
    "T10TD4172E:2a-3": "dbang po dang /",
    "T10TD4172E:2a-4": "nye dbang dang /",
    "T10TD4172E:2a-5": "drag po dang /",
    "T10TD4172E:2a-6": "khyab 'jug dang /",
    "T10TD4172E:2a-7": "gshin rje dang /",
    "T10TD4172E:2a-8": "chu lha dang /",
    "T10TD4172E:2a-9": "lus srul po dang /",
    "T10TD4172E:2a-10": "nyi ma dang /",
    "T10TD4172E:2a-11": "lha ma yin dang /",
    "T10TD4172E:2a-12": "nam mkha' lding dang /",
    "T10TD4172E:2a-13": "dri za dang /",
    "T10TD4172E:2a-14": "mi'am ci dang /",
    "T10TD4172E:2a-15": "lto 'phye chen po dang /",
    "T10TD4172E:2a-16": "gnod sbyin dang /",
    "T10TD4172E:2a-17": "srin po dang /",
    "T10TD4172E:2a-18": "sha za dang /",
    "T10TD4172E:2a-19": "grul bum dang /",
    "T10TD4172E:2a-20": "rig pa 'dzin pa rnams kyis mngon par bstod pa /",
    "T10TD4172E:2a-21": "byams pa dang /",
    "T10TD4172E:2a-22": "snying rje dang /",
    "T10TD4172E:2a-23": "dga' ba dang btang snyoms kyis bsam gtan mchog gi dran pa brnyes pa /",
    "T10TD4172E:2a-24": "dran pa nye bar gzhag pa dang /",
    "T10TD4172E:2a-25": "rdzu 'phrul gyi rkang pa dang /",
    "T10TD4172E:2a-26": "yang dag par spong ba rnams la lhag par mos pa /",
    "T10TD4172E:2a-27": "zil gyis gnon pa'i skye mched dang /",
    "T10TD4172E:2a-28": "zad par gyi skye mched dang //",
    "T10TD4172E:2a-29": "stong pa nyid dang 'phags pa'i lam yan lag brgyad pa ston pa dang /",
    "T10TD4172E:2a-30": "thugs rje chen pos yang dag par bskul ba /",
    "T10TD4172E:2a-31": "gser dang /",
    "T10TD4172E:2a-32": "dngul dang /",
    "T10TD4172E:2a-33": "shel dang /",
    "T10TD4172E:2a-34": "nor bu dang /",
    "T10TD4172E:2a-35": "bee d'urya dang /",
    "T10TD4172E:2a-36": "rdo rje dang /",
    "T10TD4172E:2a-37": "aindra n'i la dang /",
    "T10TD4172E:2a-38": "zla ba'i 'od rnams las lhag pa'i 'od mnga' ba /",
    "T10TD4172E:2a-39": "rnam par gzigs dang /",
    "T10TD4172E:2a-40": "gtsug tor can dang /",
    "T10TD4172E:2a-41": "thams cad skyob dang /",
    "T10TD4172E:2b-0": "'khor ba 'jig @2b dang ;",
    "T10TD4172E:2b-1": "gser thub dang /",
    "T10TD4172E:2b-2": "'od srungs dang /",
    "T10TD4172E:2b-3": "dgra bcom pa yang dag par rdzogs pa'i sangs rgyas sh'akya thub pa la sogs pas gsungs shing rjes su bstan pa 'di la /",
    "T10TD4172E:2b-4": "kye dge slong 'di lta ste /",
    "T10TD4172E:2b-5": "chos bshad pa dang /",
    "T10TD4172E:2b-6": "chos kyi gtam la 'ga' zhig tu tshogs shing 'dug ste /",
    "T10TD4172E:2b-7": "'dug nas bya ba gnyis pa gang yang rung ba gcig gi rjes su gnas par bya ste /",
    "T10TD4172E:2b-8": "chos kyi gtam bya ba'am yang na 'phags pa'i mi smra bas rjes su gnas par bya'o //",
    "T10TD4172E:2b-9": "de la 'phags pa'i chos dang ldan pa'i gtam du gyur pa dang /",
    "T10TD4172E:2b-10": "'phags pa'i mi smra bar gyur pa de gnyis ni nges par legs pa'i rgyur 'gyur ba yin te /",
    "T10TD4172E:2b-11": "phyis mi rtog pa'i phyir dang /",
    "T10TD4172E:2b-12": "the tshom gcod pa'i phyir nges par stobs kyis gzung ba'i phyir de skad du /",
    "T10TD4172E:2b-13": "bcom ldan 'das kyis bka' stsal zhing 'di skad du gsungs so //",
    "T10TD4172E:2b-14": "dge slong dag gang zag gnyis po 'dis bsod nams mang po bskyed de sdig pa'i rtsa ba 'byin zhing bdud dang g-yul 'gyed par byed /",
    "T10TD4172E:2b-15": "bdud kyi rgyal mtshan snyol bar byed /",
    "T10TD4172E:2b-16": "chos kyi rgyal mtshan sgreng bar byed /",
    "T10TD4172E:2b-17": "de bzhin gshegs pa'i chos kyi 'khor lo skor bar byed do //",
    "T10TD4172E:2b-18": "gnyis gang zhe na /",
    "T10TD4172E:2b-19": "gang gus par byas te chos 'chad pa dang /",
    "T10TD4172E:2b-20": "gang 'di na gus par byas te chos nyan pa'i //",
    "T10TD4172E:2b-21": "de bas na khyed kyis gus pas chos bshad par bya zhing bla ma rnams la gus par bya ste chos mnyan par bya'o //",
    "T10TD4172E:2b-22": "de bzhin gshegs pa rnams ni 'byung ba dkon no //",
    "T10TD4172E:2b-23": "mir skye ba ni rab tu dkon no //",
    "T10TD4172E:2b-24": "dal 'byor phun sum tshogs pa ni dkon no //",
    "T10TD4172E:2b-25": "de bzhin gshegs pa'i bstan pa la dad pa ni dkon no //",
    "T10TD4172E:2b-26": "de bas na 'khor ba'i nyes pa la kun du brtags pa la gus par byas te chos mnyan par bya'o //",
    "T10TD4172E:2b-27": "de ci'i phyir zhe na /",
    "T10TD4172E:2b-28": "'dir brjod par bya ste /",
    "T10TD4172E:2b-29": "nges par dam pa'i chos nub par 'gyur zhing chos kyi snang ba dang bral bar 'gyur /",
    "T10TD4172E:2b-30": "ye shes kyi snang ba rab tu nub par 'gyur la /",
    "T10TD4172E:2b-31": "dge ba'i bshes gnyen dang phrad par mi 'gyur te /",
    "T10TD4172E:2b-32": "rab tu 'jig pa dang bcas pa'i dus nye bar gnas shing /",
    "T10TD4172E:2b-33": "chos dang mi ldan pa'i sems can rnams dang lhan cig 'grogs par 'gyur bar shes par byas nas gus par byes te chos mnyan par bya'o //",
    "T10TD4172E:3a-0": "cung zad na chos kyi @3a * //",
    "T10TD4172E:3a-1": "gru ni zhig par 'gyur /",
    "T10TD4172E:3a-2": "ye shes kyi ri ni rdib par 'gyur /",
    "T10TD4172E:3a-3": "chos kyi nyi ma ni nub par 'gyur /",
    "T10TD4172E:3a-4": "chos kyi chu bo ni skam par 'gyur /",
    "T10TD4172E:3a-5": "chos kyi gtam gyis ni dben par 'gyur /",
    "T10TD4172E:3a-6": "dbang po'i rtod thag ni chad par 'gyur /",
    "T10TD4172E:3a-7": "byang chub kyi yan lag bdun gyi me tog ni skram par 'gyur ;",
    "T10TD4172E:3a-8": "gsung rab kyi rgya mtsho ni bo bar 'gyur /",
    "T10TD4172E:3a-9": "dran pa'i lcag ni chag par 'gyur /",
    "T10TD4172E:3a-10": "rnal 'byor gyi dbang phyug ni yongs su mya ngan las 'das /",
    "T10TD4172E:3a-11": "nyon mongs pa'i chom rkun ni stobs dang ldan par 'gyur la /",
    "T10TD4172E:3a-12": "ring por mi thogs par yang dag pa'i spang leb bshig pas bcos legs byas pa ;",
    "T10TD4172E:3a-13": "dran pa'i gru skya bas yongs su bsrung ba /",
    "T10TD4172E:3a-14": "gdugs dang /",
    "T10TD4172E:3a-15": "rgyal mtshan dang ba dan legs par btsugs pa /",
    "T10TD4172E:3a-16": "ting nge 'dzin gyi zhal ce pas rtsod pa yongs su sbyong ba /",
    "T10TD4172E:3a-17": "dad pa'i lam brgyags dang ldan pa /",
    "T10TD4172E:3a-18": "brtse pa'i btung chu'i tshogs dang bcas pa /",
    "T10TD4172E:3a-19": "dbang po dang stobs dang byang chub kyi lam gyi rin po ches yongs su bkang ba dang /",
    "T10TD4172E:3a-20": "slob ba dang mi slob pa'i tshogs yongs su rgyu ba /",
    "T10TD4172E:3a-21": "chos smra ba'i bya bas rab tu sad par byed pa thams cad mkhyen pa'i 'bad pas rab tu 'phel zhing spogs phyin pa /",
    "T10TD4172E:3a-22": "dam pa'i chos kyi gtam gyis bcos pa'i rgya mtsho dba' rlabs kyi shugs kyis bskyod pa ;",
    "T10TD4172E:3a-23": "dam pa'i chos kyi gru thams cad kyi thams cad du nub par 'gyur ro zhes shes par byas la /",
    "T10TD4172E:3a-24": "sems can rnams kyi khong du chud par bya ba la 'bad pas dam pa'i chos kyi tshogs nub pas phyis yid la gcags pa med par bya ste /",
    "T10TD4172E:3a-25": "'jig rten ma rig pas mig long ba /",
    "T10TD4172E:3a-26": "ser sna'i dag ba bas g-yogs pa /",
    "T10TD4172E:3a-27": "phyogs dang mtshams la rtag pa dang /",
    "T10TD4172E:3a-28": "chad par rnam par lta ba /",
    "T10TD4172E:3a-29": "skye ba dang rgab dang na ba dang 'chi ba dang /",
    "T10TD4172E:3a-30": "sdug bsngal gyis kun du gdungs pa /",
    "T10TD4172E:3a-31": "'chi ba'i g-yang sar lhung ba /",
    "T10TD4172E:3a-32": "'khor ba'i rtod thag gis kun du brtod pa /",
    "T10TD4172E:3a-33": "gshin rje'i pho nyas skrag pa /",
    "T10TD4172E:3a-34": "bya ba ngan pa la chags pa'i blo dang ldan pa /",
    "T10TD4172E:3a-35": "phan tshun rtsod pas g-yengs pa'i sems can rnams phyin chad yid la gcags par mi 'gyur ro //",
    "T10TD4172E:3a-36": "de bas na 'khor ba'i nyes pa spang bar 'dod pa dang /",
    "T10TD4172E:3a-37": "bdud kyi spyod yul spang bar 'dod pa dang /",
    "T10TD4172E:3a-38": "phung po'i khur dor bar 'dod pa dang /",
    "T10TD4172E:3b-0": "@3b nyon mongs pa'i shing gcad par 'dod pa dang /",
    "T10TD4172E:3b-1": "ye shes kyi rdo rje 'chang bar 'dod pa dang /",
    "T10TD4172E:3b-2": "'khor ba'i 'khor lo phye mar brlag par 'dod pa dang /",
    "T10TD4172E:3b-3": "ser sna'i rgya mtsho skam par 'dod pa dang /",
    "T10TD4172E:3b-4": "sdug bsngal gyi rgya mtsho dbo bar 'dod pa dang /",
    "T10TD4172E:3b-5": "khams gsum gyi tsher ma rim gyis shin tu dkrugs par 'dod pa dang /",
    "T10TD4172E:3b-6": "nyon mongs spangs pa'i 'phags pa'i gang zag gi tshogs thob par 'dod pa dang /",
    "T10TD4172E:3b-7": "ye shes kyi mig yongs su sbyong bar 'dod pa dang /",
    "T10TD4172E:3b-8": "mchod pa'i gnas su 'gyur bar 'dod pa dang /",
    "T10TD4172E:3b-9": "'khor ba'i 'brog las rgal bar 'dod pa dang /",
    "T10TD4172E:3b-10": "'phags pa'i lam nas 'gro bar 'dod pa dang /",
    "T10TD4172E:3b-11": "mya ngan las 'das pa'i grong khyer du 'jug par 'dod pa dang /",
    "T10TD4172E:3b-12": "nyon mongs pa'i tsha bas gdungs pa'i yid tshim par byed par 'dod pa rnams kyis gus par bya ba dang /",
    "T10TD4172E:3b-13": "dam pa'i chos kyi chus dbang bskur ba la 'bad par bya'o //",
    "T10TD4172E:3b-14": "de ci'i phyir zhe na /",
    "T10TD4172E:3b-15": "brjod par bya ste /",
    "T10TD4172E:3b-16": "dam pa'i chos thob pas sor mo'i phreng ba ma gsod pa las log par gyur pa dang /",
    "T10TD4172E:3b-17": "gnod sbyin 'brog gnas mi rnams gsod pa las log par gyur pa dang /",
    "T10TD4172E:3b-18": "klu'i rgyal po sog ma med lo tog 'joms par byed pa dang /",
    "T10TD4172E:3b-19": "gnod sbyin mo 'phrog ma srog chags brgya phrag du ma gsod pa las log par gyur pa dang /",
    "T10TD4172E:3b-20": "gnod sbyin ba spu khab dug gis rdeg par byed cing gsod pa dang /",
    "T10TD4172E:3b-21": "rgya mtshon gnas pa'i nya ti ming gi la tshong pa stong phrag du ma gsod par byed pa dang /",
    "T10TD4172E:3b-22": "sbal pa dud 'gro log par ltung ba'i 'jigs pa dang /",
    "T10TD4172E:3b-23": "zla ba sgra gcan gyi 'jigs pa dang /",
    "T10TD4172E:3b-24": "nyi ma lha ma yin gyi 'jigs pa dang /",
    "T10TD4172E:3b-25": "brgya byin ngan song gi 'jigs pa dang /",
    "T10TD4172E:3b-26": "tshangs pa rtag par lta ba las dang /",
    "T10TD4172E:3b-27": "rtag tu 'tsho ba rtag tu lta ba las kyang /",
    "T10TD4172E:3b-28": "gcer bu pa'i bu log par bya ba la mngon par sbyor ba'i las dang /",
    "T10TD4172E:3b-29": "bram ze grags pa'i rigs mngon par zhen pa dam pa'i chos thos pa las log go //",
    "T10TD4172E:3b-30": "de dag la sogs pa gzhan dag tu mthar pa'i skom gyis gdungs shing srid pa'i yal ga gcod par 'dod pa dang /",
    "T10TD4172E:3b-31": "ma rig pa'i sbubs dral bar 'dod pa dang /",
    "T10TD4172E:3b-32": "shes rab kyi snang bas lta bar 'dod pa dang /",
    "T10TD4172E:3b-33": "'khor ba'i chu bo rgal bar 'dod pa dang /",
    "T10TD4172E:4a-0": "de dag @4a * //",
    "T10TD4172E:4a-1": "gi dam pa'i chos thos pas 'gro ba lnga'i 'khor bar 'gro ba las rab tu 'grol bar 'gyur ro //",
    "T10TD4172E:4a-2": "de lta bas na gus par byas te dam pa'i chos 'bad pas mnyan par bya'o //",
    "T10TD4172E:4a-3": "yang 'di skad du /",
    "T10TD4172E:4a-4": "mkhas pas nad la sman pa bzhin //",
    "T10TD4172E:4a-5": "thog mar dam pa bsten par bya //",
    "T10TD4172E:4a-6": "nad sos bya phyir 'bad pa yis //",
    "T10TD4172E:4a-7": "sman ni sman pa la nyan ltar //",
    "T10TD4172E:4a-8": "dam pa'i chos ni mnyan par bya //",
    "T10TD4172E:4a-9": "blo dang ldan pa'i skyes bu yis //",
    "T10TD4172E:4a-10": "sman de rnams ni thos nas su //",
    "T10TD4172E:4a-11": "gus pas sten par byed pa ltar //",
    "T10TD4172E:4a-12": "de bzhin byas pas 'chi med 'grub //",
    "T10TD4172E:4a-13": "bdud rtsi de ni 'thung ba yis //",
    "T10TD4172E:4a-14": "mchog ni thob par byed pa yin /",
    "T10TD4172E:4a-15": "chos smra ba dang dam pa'i chos mnyan pa la gus par bya ba'i gtam slob dpon sa 'tsho byin gyis mdzad pa rdzogs so /",
    "T10TD4172E:4a-17": "// / rgya gar gyi mkhan po gnas brtan aa dzi ta shr'i bha dra dang /",
    "T10TD4172E:4a-18": "lo ts'a ba dge slong sh'akya 'od kyis bsgyur ba'o /"
}