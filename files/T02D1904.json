{
    "T02D1904:8b-0": "@8b # // rgya gar skad du /",
    "T02D1904:8b-1": "pra tishtha bi dhi /",
    "T02D1904:8b-2": "bod skad du /",
    "T02D1904:8b-3": "rab tu gnas pa'i cho ga //",
    "T02D1904:8b-4": "thams cad mkhyen pa la phyag 'tshal lo //",
    "T02D1904:8b-5": "nyes pa'i dra ba mtha' dag rnam par bsal zhing dri med ye shes snang bas mdzes //",
    "T02D1904:8b-6": "sangs rgyas sku yi tshogs ni rtag tu sprul pas 'gro ba'i don ni phun tshogs mdzad //",
    "T02D1904:8b-7": "kun dga' de bzhin gshegs pa'i sku gsal rig ma dam pa dang ni yang dag ldan //",
    "T02D1904:8b-8": "rdo rje 'dzin de btud nas 'dus pa'i gzhung du rab gnas cho ga bdag gis rab tu bshad //",
    "T02D1904:8b-9": "rab gnas mkha' dbyings mnyam nyid rjes 'brel ba //",
    "T02D1904:8b-10": "bde gshegs glegs bam rdo dril chos de bzhin //",
    "T02D1904:8b-11": "'jig rten don dam ma rtogs de yi phyir //",
    "T02D1904:8b-12": "'jig rten phan phyir mgon pos rab gnas mdzad //",
    "T02D1904:8b-13": "dkyil 'khor ting 'dzin phyag rgya sngags //",
    "T02D1904:8b-14": "stang stabs stan dang sbyin sreg bzlas //",
    "T02D1904:8b-15": "mchod pa'i las kyi sbyor ba dang //",
    "T02D1904:8b-16": "bsdu ba zhes bya de nyid bcu //",
    "T02D1904:8b-17": "slob dpon de nyid bcu shes shing //",
    "T02D1904:8b-18": "sngags dang rgyud kyi sbyor ba shes //",
    "T02D1904:9a-0": "@9a * // mtshan nyid thams cad yang dag rdzogs //",
    "T02D1904:9a-1": "bstan bcos kun gyi don la mkhas //",
    "T02D1904:9a-2": "bla ma las ni dbang kun thob //",
    "T02D1904:9a-3": "rjes su gnang ba'i yon tan can //",
    "T02D1904:9a-4": "brtan po dam tshig sdom par ldan //",
    "T02D1904:9a-5": "theg pa gsum gyi dgongs pa shes //",
    "T02D1904:9a-6": "sku gzugs mchod rten gtsug lag khang ;",
    "T02D1904:9a-7": "/ dam chos ras ris glegs bam rnams //",
    "T02D1904:9a-8": "bzang po tshad kyis mdzes pa dang /",
    "T02D1904:9a-9": "rdzogs pa bde ba'i rgyu rnams la //",
    "T02D1904:9a-10": "de shes mtshan nyid rtogs pa yis //",
    "T02D1904:9a-11": "rab gnas bya bar 'os pa ste //",
    "T02D1904:9a-12": "rjes su yi rang byed pa dang //",
    "T02D1904:9a-13": "yon bdag bsod nams spel phyir ro //",
    "T02D1904:9a-14": "nam yang rab gnas dman pa ni //",
    "T02D1904:9a-15": "cho ga nyams pas mi bya ste //",
    "T02D1904:9a-16": "'jig rten 'di ru sdug bsngal che //",
    "T02D1904:9a-17": "'jig rten pha rol 'jigs pa che //",
    "T02D1904:9a-18": "de phyir dngos grub 'dod pa yis //",
    "T02D1904:9a-19": "thams cad la yang nan tan bya //",
    "T02D1904:9a-20": "rtog pa las byung de bzhin du //",
    "T02D1904:9a-21": "rang nyid kyi ni nus pas bsgrub//",
    "T02D1904:9a-22": "de ltar byas na bsod nams che //",
    "T02D1904:9a-23": "mthong dang ma mthong skye bar 'gyur //",
    "T02D1904:9a-24": "gsang sngags bzang pos lha rnams ni //",
    "T02D1904:9a-25": "bzhugs par 'gyur ba nyid yin no //",
    "T02D1904:9a-26": "gang du sku gzugs zin pa ni //",
    "T02D1904:9a-27": "yun ring mchod pa ma byas bzhugs //",
    "T02D1904:9a-28": "yon bdag la ni mi shis 'byung //",
    "T02D1904:9a-29": "ji srid rab gnas ma byas par //",
    "T02D1904:9a-30": "dper na skyes bu la la zhig / rigs dang mtshan nyid bral ba la //",
    "T02D1904:9a-31": "'jig rten kun gyis mchod bya min //",
    "T02D1904:9a-32": "de bzhin du yang gzugs brnyan no //",
    "T02D1904:9a-33": "gang zhig rab gnas ma byas la //",
    "T02D1904:9a-34": "phyag dang mchod pa gang zhig dang //",
    "T02D1904:9a-35": "gsang sngags dman pas bsreg rdzas bzhin //",
    "T02D1904:9a-36": "'bras med sbyin sreg thal bar zad //",
    "T02D1904:9a-37": "de bzhin gsang sngags med par ni //",
    "T02D1904:9a-38": "chos gnas mchod pa byed pa yang //",
    "T02D1904:9a-39": "las de yi ni rnam smin gyis //",
    "T02D1904:9a-40": "skye ba kun du mi mchod 'gyur //",
    "T02D1904:9a-41": "de la thog ma nyid du rang nyid bsod nams 'dod pas sam //",
    "T02D1904:9a-42": "slob mas gsol ba btab pas rab gnas rtsol ba na /",
    "T02D1904:9a-43": "re zhig sngon du bsnyen pa bya ste /",
    "T02D1904:9a-44": "de la ting nge 'dzin gsum dang ldan pas 'khor",
    "T02D1904:9a-45": "los sgyur ba'i sngags dang rang gi lhag pa'i lha'i",
    "T02D1904:9a-46": "sngags 'bum du bzlas par bya'o //",
    "T02D1904:9b-0": "gzhan dag gi sngags khri bzla @9b bar bya'o //",
    "T02D1904:9b-1": "yang na bdag po'i bkas sam lhag par mos pas rab tu gnas par bya'o //",
    "T02D1904:9b-2": "gang gi tshe slob mas mandala sngon du song bas",
    "T02D1904:9b-3": "lan gnyis sam gsum mchog tu gsol ba btab pa",
    "T02D1904:9b-4": "de'i tshe // slob dpon gyis yo byad 'tshogs sam zhes dri bar bya'o //",
    "T02D1904:9b-5": "de na re cung zad ni 'tshogs la cung zad ni ma 'tshogs so zhes zer na /",
    "T02D1904:9b-6": "de'i tshe yang slob ma'i lte bar nyi ma la",
    "T02D1904:9b-7": "gnas pa'i h'um yig gi 'od zer rnams kyis snying",
    "T02D1904:9b-8": "gar gnas pa kam yig yongs su gyur pa las",
    "T02D1904:9b-9": "byung ba nag po'i rnam par gyur ba'i rlig pa",
    "T02D1904:9b-10": "'phyang ba sha za lta bu'i sdig pa sna'i rtse",
    "T02D1904:9b-11": "mor 'thon pa dang ;",
    "T02D1904:9b-12": "yi ge h'um de yang snying gar 'thon pas g-yon",
    "T02D1904:9b-13": "brkyang ba mche ba gtsigs pa gsum pa 'phyang ba",
    "T02D1904:9b-14": "sku mdog nag po phyag g-yon snying gar sdigs mdzub",
    "T02D1904:9b-15": "dang mche ba can /",
    "T02D1904:9b-16": "phyag g-yas mche ba gdengs pa'i rdo rje gnod sbyin khro ba'i gzugs can du byas nas 'thon pas /",
    "T02D1904:9b-17": "aom badzra yaksha kro dha kh'a da kh'a da p'a",
    "T02D1904:9b-18": "pa n+ya s+ya h'um phat ces bya bas sdig pa",
    "T02D1904:9b-19": "'di zar bcug nas slob ma de yang sam yig",
    "T02D1904:9b-20": "las kun du bzang po'i gzugs su rnam par bsams",
    "T02D1904:9b-21": "te / de'i sems kyi bgegs rnams bdud rtsi 'khyil",
    "T02D1904:9b-22": "pas phur bus btab ste phur bu'i 'od zer shin",
    "T02D1904:9b-23": "tu drag pa 'jigs pa rnams kyis gdug pa thams",
    "T02D1904:9b-24": "cad nges par bsregs nas /",
    "T02D1904:9b-25": "slob ma'i snying gar bsrung ba'i don du yi ge",
    "T02D1904:9b-26": "aa las zla ba'i dkyil 'khor la dbyangs tha ma",
    "T02D1904:9b-27": "pa las byung ba'i sna tshogs rdo rjes byin gyis",
    "T02D1904:9b-28": "brlabs par bsam par bya'o //",
    "T02D1904:9b-29": "de nas sngags pas stegs bu rnying pa'am /",
    "T02D1904:9b-30": "mchod rten gyi gzhi 'am lha'i rigs kyi khang pa",
    "T02D1904:9b-31": "la sogs pa yongs su brtags pa'i sa gzhi yod",
    "T02D1904:9b-32": "par phyi dang nang gi bdag nyid can gyis sbyang",
    "T02D1904:9b-33": "ba dang gzung ba dang /",
    "T02D1904:9b-34": "phur bus gdab pa dang /",
    "T02D1904:9b-35": "rdo rje gur dang ra ba dang /",
    "T02D1904:9b-36": "phyogs bcing ba dang /",
    "T02D1904:9b-37": "mtshams bcing ba dang /",
    "T02D1904:9b-38": "lhag par gnas ba dang thig gdab pa dang rdul",
    "T02D1904:9b-39": "tshon dgye ba la sogs pa dkyil 'khor gyi cho",
    "T02D1904:9b-40": "ga'i rim pa las bsgrub par bya'o //",
    "T02D1904:9b-41": "de nas sngags pas yongs su brtags shing shin tu",
    "T02D1904:9b-42": "'jam pa'i sa phyogs su stan bde ba la 'dug",
    "T02D1904:10a-0": "ste / mdun du bsang gtor la sogs pa'i snod bzhag nas @10a * //",
    "T02D1904:10a-1": "dkyil 'khor la mchod pa byas te /",
    "T02D1904:10a-2": "ting nge 'dzin gsum gyi rnal 'byor dang ldan pas bum pa rnams lhag par gnas par bya'o //",
    "T02D1904:10a-3": "de la rtsa ba dang nag po med pa mchu",
    "T02D1904:10a-4": "'phyang ba mgrin pa ring ba lto ba che ba",
    "T02D1904:10a-5": "nas dang gro dang ma sha dang 'bras so ba",
    "T02D1904:10a-6": "dang til rnams te 'bru lnga dang /",
    "T02D1904:10a-7": "bri ha sti dang kanda ka ri dang aa pa",
    "T02D1904:10a-8": "ra dzi ta dkar po dang ha sa dang ha",
    "T02D1904:10a-9": "sa de ba rnams te sman lnga dang /",
    "T02D1904:10a-10": "gser dang dngul dang mu tig dang byi ru dang mu men rnams te rin po che lnga dang /",
    "T02D1904:10a-11": "gur gum dang gla rtsi dang si hla dang tsandan",
    "T02D1904:10a-12": "dang ga bur rnams te dri lnga dang ldan pa",
    "T02D1904:10a-13": "/ bsti gnas kyi chus gang ba /",
    "T02D1904:10a-14": "'dzam bu dang ka pidtha dang ma du lung ga",
    "T02D1904:10a-15": "dang shr'i pha la ste yal ga lngas kha brgyan",
    "T02D1904:10a-16": "pa / gos sar pa zung gis mgul pa dkris pa /",
    "T02D1904:10a-17": "chos 'byung la gnas pa'i rang gi lha'i mtshan mas",
    "T02D1904:10a-18": "mtshan pa la yi ge bam las rin po che'i",
    "T02D1904:10a-19": "rang bzhin las byas par bsams nas gdugs dang bcas",
    "T02D1904:10a-20": "pa rjes su mthun pa'i gdan la bzhag pa'i rnam",
    "T02D1904:10a-21": "par rgyal ba'i bum par 'khor dang bcas pa'i dkyil",
    "T02D1904:10a-22": "'khor gyi gtso bo bsgoms nas me tog gi phreng",
    "T02D1904:10a-23": "bas dkris pa'i rdo rje bum pa'i steng du bzhag",
    "T02D1904:10a-24": "ste / rdo rje khu tshur gyis rdo rje dang 'brel ba'i phreng ba'i rtse mo nas bzung ste /",
    "T02D1904:10a-25": "yi ge gsum dang spel ba'i rang gi lha'i sngags",
    "T02D1904:10a-26": "kyis aa dhi tishtha zhes bya ba des brgya rtsa",
    "T02D1904:10a-27": "brgyad du de la mngon par bzlas par bya'o //",
    "T02D1904:10a-28": "de nas aargha la sogs pa phul te mchod pa lngas mchod nas /",
    "T02D1904:10a-29": "dril bu dkrol bzhin pas mngon par bstod par bya'o //",
    "T02D1904:10a-30": "de nas gzhan yang dkyil 'khor pa'i bum pa rnams",
    "T02D1904:10a-31": "ni cung zad chung ba rjes su mthun pa'i gdan",
    "T02D1904:10a-32": "la bzhag pa rnams la dri'i chu yis bkang ste",
    "T02D1904:10a-33": "/ 'dzam bu dang tsu ta la sogs pa'i yal",
    "T02D1904:10a-34": "gas kha brgyan pa sman lnga la sogs pa dang",
    "T02D1904:10a-35": "ldan pa mgrin pa gos kyis dkris pa rang gi",
    "T02D1904:10a-36": "lha'i mtshan ma gdugs dang bcas pa /",
    "T02D1904:10a-37": "dkyil 'khor pa'i lha bsgoms pas byin gyis brlabs pa /",
    "T02D1904:10a-38": "dkyil 'khor ba'i sngags yi ge gsum dang spel bas tha mar aa dhi tishtha zhes bya ba dang /",
    "T02D1904:10a-39": "len bdun bdun bzla bar bya'o //",
    "T02D1904:10b-0": "'gro ba kun bsang ba'i don du bum pa @10b gzhan du bdud rtsi 'khyil pa bsgoms nas /",
    "T02D1904:10b-1": "aom aa bighn'am ta kri ta h'um aa dhi tishtha",
    "T02D1904:10b-2": "zhes bya ba'i sngags brgya rtsa brgyad du bzla bar",
    "T02D1904:10b-3": "bya'o // de bzhin du aargha la sogs pa phul nas yang dag par mchod de /",
    "T02D1904:10b-4": "bstod pa bya'o //",
    "T02D1904:10b-5": "bgegs nye bar zhi bar bya ba'i don du phyogs",
    "T02D1904:10b-6": "skyong rnams la de'i sngags kyis gtor ma sbyin par",
    "T02D1904:10b-7": "bya'o // de la 'di ltar bum pa lhag par",
    "T02D1904:10b-8": "gnas pa nyi ma re re zhing thun gsum gsum",
    "T02D1904:10b-9": "bya'o // du bya'o // bum pa mdor bsdu ba'i phyogs la ni rigs kyi yum bzhi dang /",
    "T02D1904:10b-10": "de bzhin gshegs pa rnams rang rang gi rigs dang bcas pa lnga dang /",
    "T02D1904:10b-11": "las thams cad ba'i bum pa dang bcur brtag par bya'o //",
    "T02D1904:10b-12": "rdul tshon dgye ba bum pa dgod par bya'o //",
    "T02D1904:10b-13": "de la rnam par rgyal ba'i bum pa ni gtso",
    "T02D1904:10b-14": "bo'i g-yas phyogs su'am dkyil 'khor gyi phyi rol du",
    "T02D1904:10b-15": "gzhag par bya'o // dkyil 'khor ba'i bum pa rnams",
    "T02D1904:10b-16": "ni dkyil 'khor gyi phyi rol gyi zur bzhir dgod",
    "T02D1904:10b-17": "gzhag par bya'o // par bya'o // las thams cad",
    "T02D1904:10b-18": "ba'i bum pa ni dkyil 'khor gyi khang ba'i rtsa",
    "T02D1904:10b-19": "ba'i sgo'i g-yas phyogs su gzhag par bya'o //",
    "T02D1904:10b-20": "de nas bum pa de rnams las chu nyung zad",
    "T02D1904:10b-21": "nyung zad blangs te bdud rtsi lnga'i snod du blugs",
    "T02D1904:10b-22": "nas rnam par rgyal ba'i bum pa'i steng du gzhag",
    "T02D1904:10b-23": "par bya'o // de ltar byas pa'i dkyil 'khor gyi",
    "T02D1904:10b-24": "phyi rol gyis gzhi nye bar byugs par gyen du",
    "T02D1904:10b-25": "bsgreng ba'i gdugs dang rgyal mtshan dang ba dan dang",
    "T02D1904:10b-26": "par bya'o // / bla re phub pa'i mtha' ma rnams nas rnga yab dkar po dbyangs te /",
    "T02D1904:10b-27": "dri zhim po'i me tog sna tshogs gcal du bkram",
    "T02D1904:10b-28": "nas dum bu dang bsdus pa la sogs pa'i spos",
    "T02D1904:10b-29": "dud gtul te / si hla dang /",
    "T02D1904:10b-30": "ga pur dang /",
    "T02D1904:10b-31": "gur gum dang /",
    "T02D1904:10b-32": "gla rtsi dang /",
    "T02D1904:10b-33": "tsandan dang 'dres pa'i bdud rtsi 'khyil ba'i sngags bzlas",
    "T02D1904:10b-34": "pas chag chag btab pa'i sa'i char pi wang dang",
    "T02D1904:10b-35": "/ gling bu dang rnga zlum dal ba dang /",
    "T02D1904:10b-36": "glu dang gar gyi dga' ston dang /",
    "T02D1904:10b-37": "gru bzhi sgo bzhi rta babs bzhis brgyan cing bum",
    "T02D1904:10b-38": "pa gang bas brgyan pa'i gnas su gza' dang rgyu",
    "T02D1904:10b-39": "skar dang / dus sbyor bzang po 'dzom pa'i nyin",
    "T02D1904:10b-40": "zhag bzang po la khrus dang gtsang sgra byas te",
    "T02D1904:10b-41": "gos dang rgyan bzang po dbu rgyan me tog dang",
    "T02D1904:10b-42": "bcas pas grogs bzang po dang lag pa rdo rje",
    "T02D1904:11a-0": "dang dril bu @11a * //",
    "T02D1904:11a-1": "'dzin pas stan thog mthon po 'jam pa la 'dug ste /",
    "T02D1904:11a-2": "mdun du bsang gtor la sogs pa'i snod bzhag nas",
    "T02D1904:11a-3": "dkyil 'khor mchod de ting 'dzin gsum dang ldan pa'i",
    "T02D1904:11a-4": "sngags pas dkyil 'khor sgrub pa'i thabs las gsungs pa",
    "T02D1904:11a-5": "bzhin dkyil 'khor bsgrub par bya'o//",
    "T02D1904:11a-6": "de nas mngon du phyogs pa'i lha rnams kun gyi",
    "T02D1904:11a-7": "mchog dang ldan pa zhal gsum pa phyag drug pa",
    "T02D1904:11a-8": "/ rjes su mthun pa'i sku mdog dang phyag mtshan dang gdan la snyoms par zhugs pa /",
    "T02D1904:11a-9": "rten dang brten par bcas pa'i dkyil 'khor sa bon",
    "T02D1904:11a-10": "dang phyag mtshan gyis thugs kar byin gyis brlabs pa",
    "T02D1904:11a-11": "/ rigs dang mthun pa'i cod pan gyi lha rnams skad cig mas bltas la /",
    "T02D1904:11a-12": "nam mkha' la yang de bzhin gshegs pa rnams dang /",
    "T02D1904:11a-13": "byang chub sems dpa' thams cad mdor bsdus pa'i gzugs",
    "T02D1904:11a-14": "dkyil 'khor bas yongs su bskor ba'i dkyil 'khor gyi",
    "T02D1904:11a-15": "bdag po mngon par bltas la bsang gtor la sogs",
    "T02D1904:11a-16": "pa phul te / rang gi snying ga'i sa bon",
    "T02D1904:11a-17": "las spros pa'i gzugs rdo rje ma la sogs pa'i",
    "T02D1904:11a-18": "lha mo rnams kyis sna tshogs pa'i mchod pas mchod",
    "T02D1904:11a-19": "nas bstod pa byas te bdud rtsi myang bar bya'o",
    "T02D1904:11a-20": "pa phul te / // de nas dri zhim po'i me tog gi snyim pas lus btud de /",
    "T02D1904:11a-21": "aom sarba ta th'a ga ta pa ra ma su kh'a sha ya su la li ta /",
    "T02D1904:11a-22": "bi l'a sen'a mi teern'a m'a mi bha ga w'antam",
    "T02D1904:11a-23": "dza:h'um bam ho:pra t'i tstsha ku su ma aanydza li",
    "T02D1904:11a-24": "n'a tha ho sa ma ya stvam /",
    "T02D1904:11a-25": "zhes brjod pas snyim pa'i me tog dor bar bya'o //",
    "T02D1904:11a-26": "de nas pus mo g-yas pa sa la btsugs te /",
    "T02D1904:11a-27": "lag pa g-yas pas spos dud bskyod pas bdag po",
    "T02D1904:11a-28": "de dag gzhan dag kyang snyan gsan dbab par bya'o",
    "T02D1904:11a-29": "// bcom ldan rdo rje che ge mchog / rig pa'i rgyal po phyag 'tshal bstod //",
    "T02D1904:11a-30": "mgon po bdag ni rab gnas dag / dgyid par 'tshal gyi thugs rje can //",
    "T02D1904:11a-31": "slob ma rnams la phan pa dang //",
    "T02D1904:11a-32": "khyed rnams la yang mchod pa'i phyir //",
    "T02D1904:11a-33": "bcom ldan gus pa bdag la ni //",
    "T02D1904:11a-34": "rjes su gzung bar mdzad pa'i rigs //",
    "T02D1904:11a-35": "ji ltar sangs rgyas thams cad dag / dga' ldan gnas na bzhugs pa las //",
    "T02D1904:11a-36": "lha mo sgyu 'phrul lhum [*lhums?] gshegs ltar //",
    "T02D1904:11b-0": "de bzhin gnas 'dir bzhugs su @11b gsol //",
    "T02D1904:11b-1": "'dir ni rtag tu bzhugs nas kyang //",
    "T02D1904:11b-2": "me tog la sogs mchod pa rnams //",
    "T02D1904:11b-3": "byang chub sems ni 'phel ba'i phyir //",
    "T02D1904:11b-4": "che ge'i don du bzhes su gsol //",
    "T02D1904:11b-5": "'gro ba'i 'khor lo'i don mdzad pa'i //",
    "T02D1904:11b-6": "sangs rgyas bdag la dgongs su gsol //",
    "T02D1904:11b-7": "'bras gnas byang chub sems dpa' dang //",
    "T02D1904:11b-8": "gang gzhan gsang sngags lha rnams dang //",
    "T02D1904:11b-9": "'jig rten skyong ba'i lha rnams dang //",
    "T02D1904:11b-10": "'byung po sangs rgyas bstan gnas dang //",
    "T02D1904:11b-11": "bstan la mngon dga'i sems can rnams //",
    "T02D1904:11b-12": "gang zhig rdo rje'i mig can yang //",
    "T02D1904:11b-13": "rdo rje can bdag che ge mo //",
    "T02D1904:11b-14": "rab tu gnas pa'i cho ga bzhin //",
    "T02D1904:11b-15": "nye bar spyod pa ci nus kyis //",
    "T02D1904:11b-16": "'gro ba dag phyir bgyid par 'tshal //",
    "T02D1904:11b-17": "rjes su brtse bar nyer dgongs te //",
    "T02D1904:11b-18": "slob ma dang bcas bdag la ni //",
    "T02D1904:11b-19": "'di dag lhan cig thams cad kyis //",
    "T02D1904:11b-20": "nye ba nyid du mdzad pa'i rigs //",
    "T02D1904:11b-21": "de ltar lan gsum du snyan gsan phab nas snga",
    "T02D1904:11b-22": "ma bzhin yang dag par mchod de bstod nas bdud",
    "T02D1904:11b-23": "rtsi myang bar bya'o //",
    "T02D1904:11b-24": "de ltar lha snyan gsan dbab pa byas nas bdag nyid gzengs bstod par bya ste /",
    "T02D1904:11b-25": "deng dus bdag tshe 'bras bu yod //",
    "T02D1904:11b-26": "bdag gi gson pa 'bras bur bcas //",
    "T02D1904:11b-27": "lha dang dam tshig gis mnyam par //",
    "T02D1904:11b-28": "gyur par bdag ni the tshom med //",
    "T02D1904:11b-29": "byang chub sems dang sems gcig las //",
    "T02D1904:11b-30": "mi ldog par ni bdag gyur te //",
    "T02D1904:11b-31": "de bzhin gshegs pa'i rigs su ni //",
    "T02D1904:11b-32": "deng bdag skyes par the tshom med //",
    "T02D1904:11b-33": "deng bdag nyi ma dam pa ste //",
    "T02D1904:11b-34": "bdag gi mchod sbyin bla na med //",
    "T02D1904:11b-35": "sangs rgyas thams cad snyan mnan pas //",
    "T02D1904:11b-36": "di ring bdag ni nye bar gyur //",
    "T02D1904:11b-37": "de'i rjes la slob dpon gyis sgrub grogs yod na",
    "T02D1904:11b-38": "dkyil 'khor gyi sar bzhag la phyi rol du byung",
    "T02D1904:11b-39": "ste // bdag po 'am khro bo'i rnal 'byor gyis",
    "T02D1904:11b-40": "bza' btung dang nya sha dang 'bras mar gyi spod",
    "T02D1904:11b-41": "dang til dang snum khur zlum po la sogs pa'i",
    "T02D1904:11b-42": "gtor ma man ngag ji lta ba bzhin sbyangs te",
    "T02D1904:11b-43": "ste // / gnas ji lta ba bzhin du dbang",
    "T02D1904:11b-44": "po la sogs pa bkug nas so so'i phyogs kyi",
    "T02D1904:11b-45": "sgo nyid du bsang gtor dang zhabs bsil la sogs",
    "T02D1904:11b-46": "pa byin nas me tog la sogs pa rnams kyis",
    "T02D1904:11b-47": "mchod de khur gyis sam /",
    "T02D1904:12a-0": "@12a * // snyim pas lan gsum du sbyin par bya'o //",
    "T02D1904:12a-1": "de nas zhal bsil la sogs pa phul te yang dag par mchod nas slar gtang bar bya'o //",
    "T02D1904:12a-2": "de nas nang du zhugs te bdud rtsi 'khyil pa'i",
    "T02D1904:12a-3": "bzlas pa'i skud pa sum dkris su mdud pa gsum",
    "T02D1904:12a-4": "gyis dpung pa g-yas par bcings te /",
    "T02D1904:12a-5": "las thams cad pa'i chus g-yas g-yon du bsangs te slob ma bsrung ba'o //",
    "T02D1904:12a-6": "phrin las 'di dag thams cad legs par bskul ba",
    "T02D1904:12a-7": "byas pa'i slob ma dang lhan cig spyad par bya'o",
    "T02D1904:12a-8": "// de dag la yang 'di bsgo bar bya ste /",
    "T02D1904:12a-9": "gsang sngags gang cung zad cig smra //",
    "T02D1904:12a-10": "mchod sogs cho ga de bya ste //",
    "T02D1904:12a-11": "mchod sbyin 'bras bu che 'byung la //",
    "T02D1904:12a-12": "sgyu yis bya ba ma yin nyid //",
    "T02D1904:12a-13": "de nas bgegs zhi bar bya ba'i phyir bdud rtsi",
    "T02D1904:12a-14": "'khyil pa'i sngags ji srid 'dod par bzlas te nyal",
    "T02D1904:12a-15": "bar bya'o // 'di ni lhag par gnas pa'i cho ga'o //",
    "T02D1904:12a-16": "de nas phyi de nyin par tho rangs kyi dus",
    "T02D1904:12a-17": "su ji skad bstan pa'i chos kyi mtshan nyid dang",
    "T02D1904:12a-18": "/ yo byad thams cad 'tshogs pa'i sngags pas zhi",
    "T02D1904:12a-19": "ba'i gtor ma btang nas lha la mngon du phyogs",
    "T02D1904:12a-20": "te lha'i rnal 'byor byas pas sku gzugs zhal shar",
    "T02D1904:12a-21": "du gzigs pa na bza' ser pos dkris pa la",
    "T02D1904:12a-22": "sngar bstan pa'i mtshan nyid can du rnal 'byor gyis",
    "T02D1904:12a-23": "bskyed pa'i rnam pa thams cad kyi mchog dang ldan",
    "T02D1904:12a-24": "pa'i snying ga dang /",
    "T02D1904:12a-25": "spyi bo dang /",
    "T02D1904:12a-26": "lkog mar h'um aom a'a: //",
    "T02D1904:12a-27": "zhes bya bas byin gyis brlabs pa stegs bu'i steng",
    "T02D1904:12a-28": "du 'dug stan gtsang ma la bzhag nas dri ma",
    "T02D1904:12a-29": "sel ba rnams kyis dri ma bsal bar bya'o //",
    "T02D1904:12a-30": "de la khu tshur g-yas g-yon gyis bzung ba'i yungs",
    "T02D1904:12a-31": "kar dang chu dang zan lugs su 'byung ba dang",
    "T02D1904:12a-32": "/ lugs las bzlog pas bskor zhing aom sarba p'a",
    "T02D1904:12a-33": "pam da ha na badzr'a ya sv'a h'a zhes bya",
    "T02D1904:12a-34": "ba'i sngags kyis lan gsum mer blugs par bya'o //",
    "T02D1904:12a-35": "de nas aom sarba ta th'a ga ta k'a ya bi sho dha ne sv'a h'a /",
    "T02D1904:12a-36": "zhes bya ba lan bdun du bzlas pa'i dri zhim",
    "T02D1904:12a-37": "po'i mar khus ku sha'i tshom bu bzang po byugs",
    "T02D1904:12a-38": "nas khar ba'i snod du bzhag pa'i ba ta dang",
    "T02D1904:12a-39": "au dumw'a ra dang /",
    "T02D1904:12a-40": "aa shvadtha dang /",
    "T02D1904:12a-41": "shri sha dang /",
    "T02D1904:12a-42": "blag sha'i shun pa brdungs pas brud nas sa bon",
    "T02D1904:12a-43": "lngas byin gyis brlabs pa'i bdud rtsi lnga dang 'dres",
    "T02D1904:12b-0": "@12b pa'i ba'i rnam lngas bkru bar bya'o //",
    "T02D1904:12b-1": "phyi nas rgyal po dbang bskur ba'i gdugs dkar po",
    "T02D1904:12b-2": "'dzin pa'i mi dang bcas pas rgyal ba dang bkra",
    "T02D1904:12b-3": "shis kyi tshigs su bcad ba rnams kyis bstod bzhin",
    "T02D1904:12b-4": "pa dang / turya'i sgra dang bud med rnams kyi ca co'i sgra rnams dang /",
    "T02D1904:12b-5": "nye bar mtshon pa'i dbang bskur ba'i cho gas spyan",
    "T02D1904:12b-6": "la sogs pa'i phyag gis bzung ba'i bum pa ye",
    "T02D1904:12b-7": "shes kyi chus gang ba rnams kyis dbang bskur bar",
    "T02D1904:12b-8": "lhag par mos pas khrus kyi tshigs su bcad pa",
    "T02D1904:12b-9": "brjod bzhin pas bum pa'i chus khrus gsol bar bya'o",
    "T02D1904:12b-10": "// de la khrus kyi tshigs su bcad pa ni //",
    "T02D1904:12b-11": "ji ltar bltams pa tsam gyis ni //",
    "T02D1904:12b-12": "lha rnams kyis ni khrus gsol pa //",
    "T02D1904:12b-13": "lha yi chu ni dag pa yis //",
    "T02D1904:12b-14": "de bzhin bdag gis khrus bya'o //",
    "T02D1904:12b-15": "aom sarba ta th'a ga ta aa bhi she ka sa ma ye shr'i h'um /",
    "T02D1904:12b-16": "po ti dang thang sku la sogs pa rnams la",
    "T02D1904:12b-17": "ni lhag par mes pas me long la khrus gsol",
    "T02D1904:12b-18": "bar bya'o // de la dbang bskur ba'i rim pa ni 'di yin te /",
    "T02D1904:12b-19": "dang po ni rnam par rgyal ba'i bum pas so //",
    "T02D1904:12b-20": "de nas rnam snang la sogs pa'i bum pas so //",
    "T02D1904:12b-21": "de nas ni spyan la sogs pa'i bum pas so //",
    "T02D1904:12b-22": "de nas ni gzugs rdo rje la sogs pa'i bum pas so //",
    "T02D1904:12b-23": "de nas ni sa'i snying po la sogs pa'i bum pas so //",
    "T02D1904:12b-24": "de nas ni gshin rje gshed la sogs pa'i bum pas so //",
    "T02D1904:12b-25": "de'i tshe yang bkra shis kyi glu blang bar bya'o //",
    "T02D1904:12b-26": "bkra shis kyi tshigs su bcad pa ni //",
    "T02D1904:12b-27": "bkra shis gang zhig rgyal ba rnams kyi chos kyi sku //",
    "T02D1904:12b-28": "gcig nyid dang ni du ma nyid kyang rnam spangs pa'i //",
    "T02D1904:12b-29": "ma gos gzugs med rdul dang bral ba gang yin pa'i //",
    "T02D1904:12b-30": "bkra shis de yis khyed la rtag tu bde legs",
    "T02D1904:12b-31": "shog / bkra shis gang zhig sangs rgyas sras kyis",
    "T02D1904:12b-32": "yongs bskor zhing // longs spyod rdzogs sku dam chos kyi ni gsungs dang bcas //",
    "T02D1904:12b-33": "mtshan dang dpe byad bzang pos yongs su brgyan gyur pa //",
    "T02D1904:12b-34": "bkra shis de yis khyed la rtag tu bde legs",
    "T02D1904:12b-35": "shog / bkra shis gang zhig nags kyi me ni",
    "T02D1904:12b-36": "mched pa ltar // 'jug dang 'bar dang yongs su mya ngan 'das pa yis //",
    "T02D1904:12b-37": "sprul pa'i sku mchog gzhan gyi don ni mdzad pa'o //",
    "T02D1904:13a-0": "bkra shis de yis khyed la rtag tu bde legs shog / bkra shis @13a * //",
    "T02D1904:13a-1": "gang zhig sems can kun la phan byed pa'i //",
    "T02D1904:13a-2": "sangs rgyas rnam dag blo ldan nyes pa'i tshogs dang bral //",
    "T02D1904:13a-3": "shes rab yan lag 'dus pas mdzes pa'i bde ba'i",
    "T02D1904:13a-4": "bdag / bkra shis de yis khyed rnams la ni",
    "T02D1904:13a-5": "dbang mchog bskur // bkra shis gang zhig lha dang lha min mis mchod pa //",
    "T02D1904:13a-6": "de yis bstan pa'i dam chos bla na med pa ni //",
    "T02D1904:13a-7": "bdag med 'jig rten gsum las rab tu grags pa yi //",
    "T02D1904:13a-8": "bkra shis de yis khyed rnams la yang dbang mchog bskur //",
    "T02D1904:13a-9": "bkra shis gang zhig rab mchog dam chos rtag tu 'dzin //",
    "T02D1904:13a-10": "bzang po'i sar bzhugs sangs rgyas sras po'i tshogs kyi",
    "T02D1904:13a-11": "mchog / rnam pa kun du sems can don mdzad",
    "T02D1904:13a-12": "bkra shis bzang // bkra shis de yis khyed rnams la ni dbang mchog bskur //",
    "T02D1904:13a-13": "de ltar rim pa bzhin du khrus gsol nas /",
    "T02D1904:13a-14": "de nas gos dkar po srab mos phyis te gur",
    "T02D1904:13a-15": "kum gyi lde gus byugs pa la na bza' dkar",
    "T02D1904:13a-16": "po zung gcig / aom di bya p'a sa se",
    "T02D1904:13a-17": "sv'a h'a / zhes bya ba'i sngags kyis yongs su gsol bar bya'o //",
    "T02D1904:13a-18": "aom a'a:badzra gandhe h'um zhes bya ba'i sngags kyis ga",
    "T02D1904:13a-19": "bur dang gla rtsi dang gur gum la sogs pa'i",
    "T02D1904:13a-20": "dri rnams kyis mnyam par byugs nas gal te yod",
    "T02D1904:13a-21": "na / aom badzra a'a ba ra na bi bhu sha ne sva h'a /",
    "T02D1904:13a-22": "zhes bya bas spyan dbye bar bya'o //",
    "T02D1904:13a-23": "de nas go ro tsa na'i thig le byas te me tog dang bdug spos dang /",
    "T02D1904:13a-24": "mar me tambo la yang phul nas bdud rtsi 'khyil pa'i sngags kyis kun du bsrungs te /",
    "T02D1904:13a-25": "dkyil 'khor la yang h'um yig gis bteg nas takki'i",
    "T02D1904:13a-26": "sngags la aa kham b'i ra h'um zhes bya ba'i",
    "T02D1904:13a-27": "sngags kyis dkyil 'khor du zhugs te dbus su gzhag",
    "T02D1904:13a-28": "par bya'o // de nas yod na phyi rol gyi",
    "T02D1904:13a-29": "rig ma de med na bsgom pa dang lhan cig",
    "T02D1904:13a-30": "bsam gtan gyis gnas te /",
    "T02D1904:13a-31": "padma dang rdo rje'i sgras bkug pa'i de bzhin gshegs",
    "T02D1904:13a-32": "pa rnams rang gi snying gar bcug nas zhu bar",
    "T02D1904:13a-33": "byas te rang gi rdo rje go cha'i lam nas",
    "T02D1904:13a-34": "shes rab kyi padma'i nang du lhung bar gyur pa",
    "T02D1904:13a-35": "dang / shes rab kyi ba spu'i bu ga rnams nas 'od zer du gyur nas 'thon pa dang /",
    "T02D1904:13a-36": "nam mkha' khyab pa'i dkyil 'khor gyi 'khor lo'i rnam par blos nye bar bzhag ste /",
    "T02D1904:13b-0": "bsang gtor @13b dang zhal bsil la sogs pa dbul bar bya'o //",
    "T02D1904:13b-1": "de nas rang gi snying ga nas spros pa'i 'phags",
    "T02D1904:13b-2": "pa gshin rje gshed la sogs pa khro bo'i rgyal",
    "T02D1904:13b-3": "po rnams kyis de dang lhan cig gnas pa'i bgegs",
    "T02D1904:13b-4": "kyi rigs bkug bskrad nas de rnams nyid dza:h'um bam",
    "T02D1904:13b-5": "ho:zhes bya bas dgug pa dang ;",
    "T02D1904:13b-6": "shin tu nges par rdzogs pa de la rab tu",
    "T02D1904:13b-7": "gzhug cing bcings te dbang du byas te spyan dang",
    "T02D1904:13b-8": "sku la sogs pa byin gyis brlabs nas /",
    "T02D1904:13b-9": "dbang bskur ba yang byas nas bsang gtor la sogs pa dbul bar bya'o //",
    "T02D1904:13b-10": "de nas me tog la sogs pa'i mchod pa dbul bar bya ste /",
    "T02D1904:13b-11": "chu dang de bzhin thang las skyes //",
    "T02D1904:13b-12": "me tog dam pa 'di dag ni //",
    "T02D1904:13b-13": "bdag gis gus pas phul bas na //",
    "T02D1904:13b-14": "ci bde bar ni bzhes su gsol //",
    "T02D1904:13b-15": "aom a'a:badzra pushpe h'um /",
    "T02D1904:13b-16": "zhes bya ba'i sngags kyis me tog dbul bar bya'o //",
    "T02D1904:13b-17": "lhan skyes de bzhin sbyar ba yi //",
    "T02D1904:13b-18": "bdug spos dam pa 'di dag ni //",
    "T02D1904:13b-19": "mchog tu gus pas rab tu 'bul //",
    "T02D1904:13b-20": "ci bde bar ni bzhes su gsol //",
    "T02D1904:13b-21": "aom a'a:badzra dh'u pe h'um zhes bya ba'i sngags kyis spos so //",
    "T02D1904:13b-22": "lhan skyes de bzhin sbyar ba yi //",
    "T02D1904:13b-23": "dri mchog dam pa 'di dag nyid //",
    "T02D1904:13b-24": "mchog tu gus pas bdag 'bul gyis //",
    "T02D1904:13b-25": "ci bde bar ni bzhes su gsol//",
    "T02D1904:13b-26": "aom a'a:badzra gandhe h'um zhes bya ba'i sngags kyis dri'o //",
    "T02D1904:13b-27": "lha rdzas 'bar ba mun pa 'joms //",
    "T02D1904:13b-28": "snum ldan sgron ma 'di dag ni //",
    "T02D1904:13b-29": "rab tu dang bas 'bul lags na //",
    "T02D1904:13b-30": "ci bde bar ni bzhes su gsol //",
    "T02D1904:13b-31": "aom a'a:badzra d'i pe h'um zhes bya ba'i sngags kyis sgron ma'o //",
    "T02D1904:13b-32": "zhal zas rnam kun yang dag ldan //",
    "T02D1904:13b-33": "bza' dang ston mor bcas pa 'di //",
    "T02D1904:13b-34": "kha dog ro dang drir ldan pa //",
    "T02D1904:13b-35": "dbul lo yang dag bzhes su gsol //",
    "T02D1904:13b-36": "aom a'a:badzra nee bi tya h'um zhes bya bas lha bshos so //",
    "T02D1904:13b-37": "de nas zhal bsil phul te /",
    "T02D1904:13b-38": "me tog gis mchod nas /",
    "T02D1904:13b-39": "mi bskyod rdo rje zhes bya ba la sogs pa'i",
    "T02D1904:13b-40": "tshigs su bcad pa rnams kyis bstod nas bdud rtsi",
    "T02D1904:13b-41": "myang bar bya'o // de nas thal mo sbyar te",
    "T02D1904:13b-42": "lus btud nas sngags pa mnyam par gzhag pas de",
    "T02D1904:13b-43": "kho na nyid kyi bden pa bdar bar bya'o //",
    "T02D1904:13b-44": "nam mkha' las byung mtshan ldan phyir //",
    "T02D1904:13b-45": "thog ma tha ma med pa'i mchog /",
    "T02D1904:14a-0": "@14a * // sems dpa' rdo rje che rang bzhin //",
    "T02D1904:14a-1": "rdo rje che ger bdag grub mdzod //",
    "T02D1904:14a-2": "dkon mchog dngos grub chen po ste //",
    "T02D1904:14a-3": "dbang phyug chen po lhag pa'i lha //",
    "T02D1904:14a-4": "rdo rje 'dzin pa kun gyi rgyal //",
    "T02D1904:14a-5": "mi 'gyur mchog tu bdag grub mdzod //",
    "T02D1904:14a-6": "nyes pa mi mnga' rtag pa khyod //",
    "T02D1904:14a-7": "'dod chags kun gyi rjes chags pa //",
    "T02D1904:14a-8": "'dod chags chen po dga' ba che //",
    "T02D1904:14a-9": "bcom ldan de nyid kyis grub mdzod //",
    "T02D1904:14a-10": "shin tu dag pa kun gyi mchog / gdod nas grol pa de bzhin gshegs //",
    "T02D1904:14a-11": "kun du bzang po kun bdag nyid //",
    "T02D1904:14a-12": "byang chub sems dpa' bdag grub mdzod //",
    "T02D1904:14a-13": "dkon mchog dngos grub chen po ste //",
    "T02D1904:14a-14": "dbang phyug che mchog phyag rgya yis //",
    "T02D1904:14a-15": "grub pa'i rdo rje cher bstod pas //",
    "T02D1904:14a-16": "rdo rje snying po bdag por bdag / sems can kun gyi yid khyab cing //",
    "T02D1904:14a-17": "sems can kun gyi yid la gnas //",
    "T02D1904:14a-18": "sems can kun gyi yid la gnas //",
    "T02D1904:14a-19": "sems can kun gyi yab nyid kyang //",
    "T02D1904:14a-20": "dam tshig rtse mo 'dod pa'i mchog / bden pa",
    "T02D1904:14a-21": "gang gis ye shes mchog / shes rab thabs bdag",
    "T02D1904:14a-22": "dkyil 'khor na // bden pa de yis mgon bdag po //",
    "T02D1904:14a-23": "'dod pa yongs su grub par shog / ces bya ba'o //",
    "T02D1904:14a-24": "de nas yi ge brgya pa lan bdun du bzlas pa bya ste //",
    "T02D1904:14a-25": "aom badzra satva sa ma ya ma nu p'a la ya ;",
    "T02D1904:14a-26": "badzra stva tve no pa tishthi dri dho mebha ba /",
    "T02D1904:14a-27": "su to shyo me bha ba /",
    "T02D1904:14a-28": "aa nu rakto me bha ba /",
    "T02D1904:14a-29": "su po shyo me bha ba /",
    "T02D1904:14a-30": "sarba siddhi mme pra yatstsha sarba karma su tsa me tsittam shre ya:ku ru h'um /",
    "T02D1904:14a-31": "ha ha ha ha ho bha ga b'an sarba ta",
    "T02D1904:14a-32": "th'a ga ta badzra m'a me munytsa badzra bha ba",
    "T02D1904:14a-33": "ma h'a sa ma ya satva aa:zhes bya ba'o //",
    "T02D1904:14a-34": "de ltar brtan par byas nas sems can don du gsol ba gdab par bya'o //",
    "T02D1904:14a-35": "mgon po skal ba de bzhin du //",
    "T02D1904:14a-36": "des ni 'gro don kun du mdzod //",
    "T02D1904:14a-37": "sna tshogs gzugs ni bzung nas kyang //",
    "T02D1904:14a-38": "phyogs bcu'i 'jig rten khams rnams su //",
    "T02D1904:14a-39": "zhes so //",
    "T02D1904:14a-40": "de nas phyi rol du byung ste gtor ma btang",
    "T02D1904:14a-41": "nas padma'i snod kyi bdud rtsis tshim par byas nas",
    "T02D1904:14a-42": "yang dag par mchod de /",
    "T02D1904:14a-43": "phyogs skyong gshegs su gsol bar bya'o //",
    "T02D1904:14a-44": "de nas rdo rje h'um mdzad kyi rnal 'byor dang",
    "T02D1904:14a-45": "ldan pa'i slob dpon nang du zhugs nas dkyil 'khor",
    "T02D1904:14a-46": "gyi lha la bskor ba lan gsum byas nas phyag",
    "T02D1904:14b-0": "'tshal te / cho ga ma tshang ba bskang @14b ba'i phyir sbyin sreg bya ste /",
    "T02D1904:14b-1": "de la dkyil 'khor gyi lho phyogs su 'dug ste",
    "T02D1904:14b-2": "byang du mngon par phyogs pa'i sngags pa ting nge",
    "T02D1904:14b-3": "'dzin gsum dang ldan pas sbyin sreg gi rab tu",
    "T02D1904:14b-4": "byed pa nas bshad pa'i cho ga las thams cad",
    "T02D1904:14b-5": "pa'i thab khung du rgyas pa'i sbyin sreg bya'o //",
    "T02D1904:14b-6": "sbyin sreg gi tha mar slob ma'i zhi rgyal 'phel",
    "T02D1904:14b-7": "bar bya ba'i don du mthe bong lag pa g-yas",
    "T02D1904:14b-8": "pa g-yon pas bzung ste /",
    "T02D1904:14b-9": "bsreg rdzas re re zhing lan gsum mam bdun bdun bsreg gam bsreg tu gzhug par bya'o //",
    "T02D1904:14b-10": "de nas slob dpon gyis slob ma las yon blang bar bya ste /",
    "T02D1904:14b-11": "slob mas kyang dga' ba'i yid kyis rang gi 'byor",
    "T02D1904:14b-12": "pa dang mthun pa'i rgyan thams cad kyis brgyan pa'i",
    "T02D1904:14b-13": "bu mo dang / rta dang glang po dang shing",
    "T02D1904:14b-14": "rta dang ba lang dang ma he la sogs pa",
    "T02D1904:14b-15": "rnams dang gser dang dngul dang zangs dang nor bu",
    "T02D1904:14b-16": "dang mu tig la sogs pa'i nor rdzas dang /",
    "T02D1904:14b-17": "lo tog yongs su rgyas pa'i zhing sa dang /",
    "T02D1904:14b-18": "khyim dang kun dga' ra ba dang /",
    "T02D1904:14b-19": "ldum ra la sogs pa'i gnas dang /",
    "T02D1904:14b-20": "bran pho dang /",
    "T02D1904:14b-21": "bran mo la sogs pa'i 'khor rnams mngon par 'dod pa'i dgos pa 'grub pa'i phyir ro //",
    "T02D1904:14b-22": "slob dpon mnyes pas lha rnams mnyes //",
    "T02D1904:14b-23": "mnyes pas dngos grub rab stsol 'gyur //",
    "T02D1904:14b-24": "zhes shes par byas la /",
    "T02D1904:14b-25": "rnam pa thams cad du bla ma mnyes par bya'o //",
    "T02D1904:14b-26": "gal te yod na rgyal po dang sa bdag dang /",
    "T02D1904:14b-27": "dge 'dun dang /",
    "T02D1904:14b-28": "phyogs skyong dang /",
    "T02D1904:14b-29": "bdag nyid kyi'ang zhi rgyas 'phel bar bya ba'i don de bzhin sreg blugs dbul bar bya'o //",
    "T02D1904:14b-30": "tha mar dgang blugs phul nas zhal bsil la sogs pa drangs te mkhyen par gsol te /",
    "T02D1904:14b-31": "bzod pa gsol ba byas nas gshegs su gsol bar bya'o //",
    "T02D1904:14b-32": "de nas zangs su legs par bkrus pa sbyin sreg gi lhag ma'i sbrang rtsi dang /",
    "T02D1904:14b-33": "'o ma dang bu ram dang ka ra la sogs",
    "T02D1904:14b-34": "pa bsres pa'i thug pa rang gi 'dod pa'i lha'i",
    "T02D1904:14b-35": "sngags kyis legs par bsgrubs nas //",
    "T02D1904:14b-36": "gser la sogs pa'i snod du blugs te /",
    "T02D1904:14b-37": "aom d'i be aanne sa m'a dhi dhy'a na pr'i na ni sv'a h'a /",
    "T02D1904:14b-38": "zhes bya ba'i sngags kyis yongs su bzlas te /",
    "T02D1904:14b-39": "lha rnams la dbul bar bya'o //",
    "T02D1904:15a-0": "de nas dri gtsang khang la sogs pa'i gnas su legs par @15a * //",
    "T02D1904:15a-1": "bslabs pa'i bzo bos byas pa sku sum cha'i tshad",
    "T02D1904:15a-2": "kyi gdan khri la steng dang 'og tu gzigs pa",
    "T02D1904:15a-3": "ma yin par drang par legs par brtan par byas",
    "T02D1904:15a-4": "te / aom su pra tishtha badzra ye sv'a h'a /",
    "T02D1904:15a-5": "zhes bya ba'i sngags kyis bzhugs su gsol bar bya'o //",
    "T02D1904:15a-6": "ma yin na nyes pa 'byung bar 'gyur ro //",
    "T02D1904:15a-7": "snga ma bsang gtor la sogs pa phul te yang",
    "T02D1904:15a-8": "dag par mchod nas bstod de bdud rtsi myang ba",
    "T02D1904:15a-9": "byas la yi ge brgya ba'i sngags lan bdun bzlas",
    "T02D1904:15a-10": "te mkhyen par gsol te bzod gsol bya'o //",
    "T02D1904:15a-11": "rdzogs sangs rgyas dang de sras lha //",
    "T02D1904:15a-12": "gang zhig tshangs sogs lha yi ni //",
    "T02D1904:15a-13": "tshogs rnams lha yi bya ba la //",
    "T02D1904:15a-14": "ma tshang ba ni bzod mdzad rigs //",
    "T02D1904:15a-15": "kun du zhi dang bde legs dang //",
    "T02D1904:15a-16": "yon bdag don ched mdzad nas ni //",
    "T02D1904:15a-17": "slar yang 'byon par mdzad pa'i phyir //",
    "T02D1904:15a-18": "sangs rgyas yul du gshegs su gsol //",
    "T02D1904:15a-19": "bskal pa brgya ni brgya yi bar //",
    "T02D1904:15a-20": "gang gi sku gzugs 'di bzhugs pa //",
    "T02D1904:15a-21": "sa chu me dang rlung gi lha //",
    "T02D1904:15a-22": "thams cad kyis ni srung bar mdzod //",
    "T02D1904:15a-23": "rang gnas bde bar gshegs nas ni //",
    "T02D1904:15a-24": "shin tu dga' gcugs yid kyis ni //",
    "T02D1904:15a-25": "slob dpon slob mar yang dag ldan //",
    "T02D1904:15a-26": "bu dang bu mor bcas pa srungs //",
    "T02D1904:15a-27": "khyad par brjod par bya ste /",
    "T02D1904:15a-28": "bris pa dang brtsigs pa rnams la yang ji skad bshad pa'i tshogs rab tu gnas par bya'o //",
    "T02D1904:15a-29": "de la ni rnam par snang mdzad kyi rnal 'byor ram /",
    "T02D1904:15a-30": "rab tu gnas par bya ba'i lha'i rnal 'byor gyis so //",
    "T02D1904:15a-31": "rje btsun gyi mchod rten la ni dri gtsang khang bskyed pa'i cho gas bskyed nas /",
    "T02D1904:15a-32": "sangs rgyas dang byang chub sems dpa' thams cad kyi pho brang du bsgoms nas /",
    "T02D1904:15a-33": "sangs rgyas dang /",
    "T02D1904:15a-34": "byang chub sems dpa' dang rig pa dang gsang sngags",
    "T02D1904:15a-35": "kyi lha ma lus pa bkug nas mchod rten gyi",
    "T02D1904:15a-36": "nang du rab tu gzhug cing /",
    "T02D1904:15a-37": "bcings te dbang du byas nas bsang gtor dang /",
    "T02D1904:15a-38": "aargha dang zhabs bsil dang dbang bskur dang mchod pa",
    "T02D1904:15a-39": "dang bstod pa byas nas bdud rtsi myang ba byas",
    "T02D1904:15a-40": "te / aom su pra tishtha badzra ye sv'a h'a /",
    "T02D1904:15a-41": "aom h'um hri bhrum tre tastha zhes pa'i sngags kyis rab tu gnas par bya'o //",
    "T02D1904:15a-42": "lhag ma ni snga ma bzhin no //",
    "T02D1904:15a-43": "dam pa'i chos kyi glegs bam shes rab kyi pha",
    "T02D1904:15b-0": "rol tu phyin pa la @15b sogs pa ni 'di",
    "T02D1904:15b-1": "ltar rab tu gnas par bya ste /",
    "T02D1904:15b-2": "yi ge dhi yongs su gyur pa las shes rab",
    "T02D1904:15b-3": "kyi pha rol tu phyin ma gser gyi mdog can",
    "T02D1904:15b-4": "/ rtsa ba'i phyag gnyis kyis rang snang gi thabs",
    "T02D1904:15b-5": "la 'khyud pa phyag bar ma gnyis kyis chos kyi",
    "T02D1904:15b-6": "'khor lo'i phyag rgya bcings pa /",
    "T02D1904:15b-7": "phyag tha ma gnyis ni mchog sbyin dang po ti bsnams par bsgoms nas /",
    "T02D1904:15b-8": "de yongs su gyur pa'i yi ge'i tshogs rnams kyis dkrigs par glegs bam rnam par bsgoms nas /",
    "T02D1904:15b-9": "aom pradzny'a shru ti smri ti ma ti bi dz'a ya sv'a h'a /",
    "T02D1904:15b-10": "dham zhes bya bas rab tu gnas par bya'o //",
    "T02D1904:15b-11": "gsang sngags kyi glegs bam la ni 'od dpag med",
    "T02D1904:15b-12": "yi ge'i gzugs su gyur par blta ste rab tu",
    "T02D1904:15b-13": "gnas par bya'o // yang na gsang sngags kyi po",
    "T02D1904:15b-14": "ti bzhin du dam chos kyi glegs bam rab tu",
    "T02D1904:15b-15": "gnas par byas te /",
    "T02D1904:15b-16": "'od dpag med kyi rnal 'byor dang sngar bstan pa'i sngags kyis de bzhin gshegs pa thams cad dang /",
    "T02D1904:15b-17": "rdo rje 'chang rnams kyis byin gyis brlabs par rnam par bsgoms te 'di thams cad du'o //",
    "T02D1904:15b-18": "lhag ma ni snga ma bzhin no //",
    "T02D1904:15b-19": "gtsug lag khang yang sangs rgyas dang byang chub sems dpa' rnams dang /",
    "T02D1904:15b-20": "nyan thos dang rang sangs rgyas rnams kyi pho brang",
    "T02D1904:15b-21": "ting nge 'dzin gyi gnas chos kyi dbyings rgya che",
    "T02D1904:15b-22": "bar yid kyis bskyed par bya'o //",
    "T02D1904:15b-23": "de nas aom h'um hri'i zhes bya ba'i sngags kyis",
    "T02D1904:15b-24": "rab tu gnas pa la sogs pa byas te gtor",
    "T02D1904:15b-25": "ma mchod pa'i nye bar spyod pa la sogs pa",
    "T02D1904:15b-26": "phul nas // aom su pra tiththa badzra sv'a h'a /",
    "T02D1904:15b-27": "aom h'um hr'i:bhr'um kham bidzr'a bha ba dri dho tishtha",
    "T02D1904:15b-28": "bhr'um kham zhes bya ba'i sngags kyis rab tu gnas",
    "T02D1904:15b-29": "nas // sangs rgyas dang byang chub sems dpa' dang",
    "T02D1904:15b-30": "rdo rje 'chang la sogs pa rnams kyis byin gyis",
    "T02D1904:15b-31": "brlabs pa rdo rje ltar mi phyed pa shin tu",
    "T02D1904:15b-32": "brtan par bsgoms nas bum pa thams cad kyi chus",
    "T02D1904:15b-33": "gtsug lag khang thams cad du bsang gtor byas te",
    "T02D1904:15b-34": "nas // / aom badzra aa bhi shinytsa zhes bya ba'i sngags kyis so //",
    "T02D1904:15b-35": "de nas gtsug lag khang gi srung ma nag po",
    "T02D1904:15b-36": "chen po sgrub pa'i thabs nas bshad pa lta bu'i",
    "T02D1904:15b-37": "mtshan nyid can yid kyis bkug ste /",
    "T02D1904:15b-38": "ro gcig tu gzhug cing bcings te dbang du byas",
    "T02D1904:15b-39": "nas slob dpon rdo rje h'um mdzad kyi rnal 'byor",
    "T02D1904:16a-0": "dang ldan pas bka' bsgo bar bya ste @16a *",
    "T02D1904:16a-1": "// gtsug lag khang 'di ji srid gnas par khyod kyis bsrung bar bya ste /",
    "T02D1904:16a-2": "sdig pa med pa'i las rnams bya zhing slob dpon",
    "T02D1904:16a-3": "dang dge 'dun gyi bya ba thams cad la mchog",
    "T02D1904:16a-4": "tu brtson par bya'o //",
    "T02D1904:16a-5": "de ltar byas nas bla mas slob ma bos te /",
    "T02D1904:16a-6": "gus pa dang bcas pas yang dag par smra bar bya ste /",
    "T02D1904:16a-7": "gang khyod kyis gsol ba btab pa'i rab gnas sdig pa 'joms pa de kho bos byas kyi /",
    "T02D1904:16a-8": "ji ltar bde bar nan tan gyis mchod pa bya'o //",
    "T02D1904:16a-9": "de nas sngags kyis sbyangs pa'i ts'a ru de la",
    "T02D1904:16a-10": "byin nas 'di ni de bzhin gshegs pa'i lhag ma",
    "T02D1904:16a-11": "sdig pa 'joms pa ste zo cig ces so //",
    "T02D1904:16a-12": "gzhan dag la yang ji ltar thob par nyung du nyung du sbyin par bya'o //",
    "T02D1904:16a-13": "de nas yang yon blang ste /",
    "T02D1904:16a-14": "slob mas kyang yon dbul bas bla ma mnyes par byas nas /",
    "T02D1904:16a-15": "mchod pa sna tshogs pa rnams kyis lha rnams mchod de bskor ba lan gsum byas te phyag bya'o //",
    "T02D1904:16a-16": "de nas rang gi gnas su song ste dge slong dang dge slong ma dang /",
    "T02D1904:16a-17": "dge bsnyen dang dge bsnyen ma'i 'khor dang bcas pa",
    "T02D1904:16a-18": "rnams la ston mo drangs nas yon phul te bzod",
    "T02D1904:16a-19": "pa gsol nas slar gshegs par bya'o //",
    "T02D1904:16a-20": "de nas bzo bo rnams la ston mo byin te",
    "T02D1904:16a-21": "gos dang rgyan la sogs pa rnams kyis yongs su",
    "T02D1904:16a-22": "mgu bar byas nas slob dpon gyi rjes su 'brangs",
    "T02D1904:16a-23": "pa rnams dang / gzhan gyi yang 'khor rnams gos",
    "T02D1904:16a-24": "la sogs pa sbyin pas yongs su mgu bar bya'o",
    "T02D1904:16a-25": "pa rnams dang / // gzhan yang na nad pa",
    "T02D1904:16a-26": "dang mgon med pa rnams kyang nus pa ji lta",
    "T02D1904:16a-27": "ba bzhin du mgu bar bya'o //",
    "T02D1904:16a-28": "mtshan mo nye du dang 'khor rnams la dga' ston chen po sbyin bar bya ste /",
    "T02D1904:16a-29": "pi wang dang gling bu dang /",
    "T02D1904:16a-30": "rnga zlum dang rnga zlum dal ba la sogs pa'i sgra'i rjes su 'jug pa'i glu dang /",
    "T02D1904:16a-31": "glu dang rjes su mthun pa'i gar gyis skye bo",
    "T02D1904:16a-32": "mngon par dga' ba'i bkra shis dang bstod pa rnams",
    "T02D1904:16a-33": "kyis bza' ba dang ston mo dang ba ldag pa",
    "T02D1904:16a-34": "dang / btung ba dang /",
    "T02D1904:16a-35": "gzhib pa rnams dang /",
    "T02D1904:16a-36": "gos kyi gtam gyis kyang ste nus pa bzhin bya'o //",
    "T02D1904:16a-37": "de nas slob dpon dga' ston bsdu ba dang /",
    "T02D1904:16a-38": "dkyil 'khor gyis sar bzhugs te yang dag par mchod nas bstod de /",
    "T02D1904:16b-0": "yi ge gsum dang mu:'i mtha' can gyis bsdus nas rdul tshon snod gsar par blugs @16b te ;",
    "T02D1904:16b-1": "don du gnyer ba la nyung du byin nas chu bor dor bar bya'o //",
    "T02D1904:16b-2": "dkyil 'khor gyi sa gzhi yang /",
    "T02D1904:16b-3": "aom aa k'a ro mu kham sarba dharm'a n'am a'a",
    "T02D1904:16b-4": "dya nutpanna tv'ad mu:zhes bya ba'i sngags kyis ba'i lci",
    "T02D1904:16b-5": "ba byug par bya'o //",
    "T02D1904:16b-6": "de nas phyogs skyong rnams la gtor ma sbyin no //",
    "T02D1904:16b-7": "rab gnas 'di 'dra byas na ni//",
    "T02D1904:16b-8": "skye ba 'di dang gzhan du yang //",
    "T02D1904:16b-9": "mngon par 'dod pa'i dngos grub thob //",
    "T02D1904:16b-10": "de bas rtag tu 'di nyid bya //",
    "T02D1904:16b-11": "sa dong 'gengs dang rab gnas dang //",
    "T02D1904:16b-12": "sbyin sreg 'khor lo'i yo byad gang //",
    "T02D1904:16b-13": "de kun slob dpon nyid dbang zhes //",
    "T02D1904:16b-14": "rdo rje 'dzin pa mchog gis gsungs //",
    "T02D1904:16b-15": "rab tu gnas pa'i cho ga mchog /'dus pa'i tshul du byas pa las //",
    "T02D1904:16b-16": "bsod nams bdag skyes gang cung zad //",
    "T02D1904:16b-17": "des ni 'gro kun rdor 'dzin shog / rab tu",
    "T02D1904:16b-18": "gnas pa'i cho ga ye shes snang ba zhes bya",
    "T02D1904:16b-19": "ba slob dpon snang byed zla bas mdzad pa rdzogs",
    "T02D1904:16b-20": "so / //",
    "T02D1904:16b-21": "/ rgya gar gyi mkhan po dpal ba rendra pa'i zhal snga nas dang /"
}