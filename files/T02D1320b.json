{
    "T02D1320b:248a-0": "@248a # // bcom ldan 'das ma ku ru kul+le la phyag 'tshal lo //",
    "T02D1320b:248a-1": "lha mo chen mo ku ru kul+le //",
    "T02D1320b:248a-2": "mchog tu dga' ba'i gzugs can ma //",
    "T02D1320b:248a-3": "'dod don thams cad bsgrub pa la //",
    "T02D1320b:248a-4": "yang dag gus pas phyag 'tshal lo //",
    "T02D1320b:248a-5": "ye shes 'dod pa'i bla ma yis //",
    "T02D1320b:248a-6": "slob ma'i bsod nams don du ni //",
    "T02D1320b:248a-7": "de yi sgrub thabs mdor bsdus pa //",
    "T02D1320b:248a-8": "rgyud kyi rim bzhin bdag gis bshad //",
    "T02D1320b:248a-9": "dang po kho nar rnal 'byor pas lha'i khang par nye bar 'dug ste /",
    "T02D1320b:248a-10": "sa gzhi kun du dri bzang po'i mandala byas la /",
    "T02D1320b:248a-11": "mdun du bla ma dang /",
    "T02D1320b:248a-12": "sangs rgyas dang byang chub sems dpa' dang /",
    "T02D1320b:248a-13": "lha mo'i sku bsams la /",
    "T02D1320b:248a-14": "me tog dmar po dang /",
    "T02D1320b:248a-15": "mar me la sogs pas yang dag par mchod de /",
    "T02D1320b:248a-16": "sdig pa bshags pa la sogs pa bya'o //",
    "T02D1320b:248a-17": "sdig byas thams cad bdag gis bshags //",
    "T02D1320b:248a-18": "dkon mchog gsum la skyabs 'gro bya //",
    "T02D1320b:248a-19": "'gro ba'i bsod nams rjes yi rang //",
    "T02D1320b:248a-20": "sangs rgyas byang chub yongs su bsngo //",
    "T02D1320b:248a-21": "dang po byams pa'i bsam gtan bya //",
    "T02D1320b:248a-22": "de bzhin gnyis pa snying rje bsgom //",
    "T02D1320b:248a-23": "gsum pa dga' ba bsgom par bya //",
    "T02D1320b:248a-24": "thams cad rjes la btang snyoms so //",
    "T02D1320b:248a-25": "de rjes sngags 'di brjod par bya //",
    "T02D1320b:248a-26": "aom sh'u n+ya t'a dzny'a na badzra sva bh'a wa a'a tma ko&amp; ham /",
    "T02D1320b:248a-27": "rang bzhin stong par rnam par bsgom //",
    "T02D1320b:248b-0": "@248b sngon gyi smon lam rjes su dran //",
    "T02D1320b:248b-1": "shes rab ae yi gzugs can ma //",
    "T02D1320b:248b-2": "nam mkha'i khams su bsam par bya //",
    "T02D1320b:248b-3": "padma dmar po 'dab brgyad bzang //",
    "T02D1320b:248b-4": "de yi steng du rnam par bsgom //",
    "T02D1320b:248b-5": "nyi ma'i dkyil 'khor yang dag ldan //",
    "T02D1320b:248b-6": "de steng yongs su bsgom pa ni //",
    "T02D1320b:248b-7": "mchog gi sa bon yi ge hr'i: //",
    "T02D1320b:248b-8": "mchog tu dga' ba'i gzugs can ma //",
    "T02D1320b:248b-9": "sku mdog dmar po 'od zer 'bar //",
    "T02D1320b:248b-10": "phyag bzhis rnam par brgyan pa'i sku //",
    "T02D1320b:248b-11": "g-yas na mda' dang lcags kyu bsnams //",
    "T02D1320b:248b-12": "de bzhin g-yon na autpala gzhu //",
    "T02D1320b:248b-13": "lha mo thod pa'i dbu rgyan can //",
    "T02D1320b:248b-14": "rgyan rnams kun gyis brgyan pa'i sku //",
    "T02D1320b:248b-15": "de yi gzugs kyi bdag nyid ni //",
    "T02D1320b:248b-16": "yang dag rnal 'byor rnam par bsgom //",
    "T02D1320b:248b-17": "mchog tu dga' ba'i gzugs can ma //",
    "T02D1320b:248b-18": "gar mkhan yid kyis rnam par bsam //",
    "T02D1320b:248b-19": "gsang ba'i mchod pa l'a sya sogs //",
    "T02D1320b:248b-20": "yongs su bskor ba dbus ma la //",
    "T02D1320b:248b-21": "aargham la sogs sbyin ba dang //",
    "T02D1320b:248b-22": "sna tshogs mchod pa cho gas bya //",
    "T02D1320b:248b-23": "snying ga'i sa bon 'od zer gyis //",
    "T02D1320b:248b-24": "phyogs thams cad du yongs su dgang //",
    "T02D1320b:248b-25": "'gro ba rang gi gzugs su byas //",
    "T02D1320b:248b-26": "de bzhin rang la gzhug par bya //",
    "T02D1320b:248b-27": "de nas sngags kyis bzlas par bya //",
    "T02D1320b:248b-28": "phreng ba rang gi kha dog can //",
    "T02D1320b:248b-29": "phyi dang de bzhin rang bdag nang //",
    "T02D1320b:248b-30": "spro dang bsdu ba bsgom par bya //",
    "T02D1320b:248b-31": "aom ku ru kul+le sarba satv'a na me wa sa m'a na ya hr'i: sv'a h'a /",
    "T02D1320b:248b-32": "'di nyid bsgom pa byas pa yis //",
    "T02D1320b:248b-33": "'jig rten gsum po dbang du 'gyur //",
    "T02D1320b:248b-34": "'bum gyis rgyal po dbang du 'gyur //",
    "T02D1320b:248b-35": "khri yis 'jig rten dbang du 'gyur //",
    "T02D1320b:248b-36": "bya dang phyugs ni bye bas so //",
    "T02D1320b:248b-37": "bdun 'bum gyis ni lha ma yin //",
    "T02D1320b:248b-38": "nyis 'bum gyis ni lha rnams so //",
    "T02D1320b:248b-39": "brgya yis blon po dbang du 'gyur //",
    "T02D1320b:248b-40": "'di ltar rig pa chen po'i 'dzab //",
    "T02D1320b:248b-41": "nyin mtshan spyod lam thams cad bya //",
    "T02D1320b:248b-42": "me tog la sogs bye brag gis //",
    "T02D1320b:248b-43": "rang nyid yang dag mchod par bya //",
    "T02D1320b:248b-44": "byang chub yongs su bsngo bar bya //",
    "T02D1320b:248b-45": "bdag nyid de yi nga rgyal bya //",
    "T02D1320b:248b-46": "rang las ji ltar bde bar spyad //",
    "T02D1320b:248b-47": "ku ru kul+le'i sgrub pa'i thabs //",
    "T02D1320b:248b-48": "rdo rje brtse ba mkhas pa yis //",
    "T02D1320b:248b-49": "sems can don ni bsgrub pa dang //",
    "T02D1320b:248b-50": "rdo rje mtshan gyis zhus phyir byas //",
    "T02D1320b:248b-51": "da ltar byas pa'i bsod nams kyis //",
    "T02D1320b:248b-52": "'khor ba'i rgya mtsho 'jig rten kun //",
    "T02D1320b:248b-53": "mchog tu dga' ba'i gzugs can ma //",
    "T02D1320b:248b-54": "yang dag bde ba thob par shog / ku ru",
    "T02D1320b:248b-55": "kul+le'i sgrub pa'i thabs slob dpon chen po krishna badzras",
    "T02D1320b:248b-56": "mdzad pa rdzogs so /"
}